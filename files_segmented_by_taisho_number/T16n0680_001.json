{
    "T16n0680_001:0720b22": "No. 680",
    "T16n0680_001:0720b23": "佛說佛地經",
    "T16n0680_001:0720b25": "大唐三藏法師玄奘奉　詔譯",
    "T16n0680_001:0720b26": "如是我聞：一時薄伽梵，住最勝光曜七寶莊",
    "T16n0680_001:0720b27": "嚴，放大光明普照一切無邊世界。無量方所",
    "T16n0680_001:0720b28": "妙飾間列周圓無際，其量難測超過三界所",
    "T16n0680_001:0720b29": "行之處，勝出世間善根所起，最極自在淨識",
    "T16n0680_001:0720c01": "為相。如來所都，諸大菩薩眾所雲集，無量天",
    "T16n0680_001:0720c02": "龍、人、非人等常所翼從，廣大法味喜樂所持，",
    "T16n0680_001:0720c03": "作諸眾生一切義利，滅諸煩惱交橫纏垢，遠",
    "T16n0680_001:0720c04": "離眾魔過諸莊嚴。如來莊嚴之所依處，大念",
    "T16n0680_001:0720c05": "慧行以為遊路，大止妙觀以為所乘，大空、無",
    "T16n0680_001:0720c06": "相、無願解脫為所入門，無量功德眾所莊嚴，",
    "T16n0680_001:0720c07": "大寶花王眾所建立。大宮殿中，是薄伽梵最",
    "T16n0680_001:0720c08": "清淨覺，不二現行趣無相法，住於佛住，逮",
    "T16n0680_001:0720c09": "得一切佛平等性到無障處，不可轉法所行",
    "T16n0680_001:0720c10": "無礙。其所成立不可思議，遊於三世平等法",
    "T16n0680_001:0720c11": "性，其身流布一切世界，於一切法智無疑滯，",
    "T16n0680_001:0720c12": "於一切行成就大覺，於諸法智無有疑惑，凡",
    "T16n0680_001:0720c13": "所現身不可分別，一切菩薩正所求智，得佛",
    "T16n0680_001:0720c14": "無二住勝彼岸，不相間雜。如來解脫妙智究",
    "T16n0680_001:0720c15": "竟，證無中邊佛地平等，極於法界，盡虛空性",
    "T16n0680_001:0720c16": "窮未來際。",
    "T16n0680_001:0720c17": "與諸無量大聲聞眾俱——一切調順皆是佛子，",
    "T16n0680_001:0720c18": "心善解脫、慧善解脫、戒善清淨，趣求法樂，多",
    "T16n0680_001:0720c19": "聞聞持；其聞積集，善思所思、善說所說、善作",
    "T16n0680_001:0720c20": "所作，捷慧速慧、利慧出慧、勝決擇慧、大慧廣",
    "T16n0680_001:0720c21": "慧及無等慧，慧寶成就，具足三明，逮得第一",
    "T16n0680_001:0720c22": "現法樂住，大淨福田，威儀寂靜，大忍柔和成",
    "T16n0680_001:0720c23": "就無減，已善奉行如來聖教——復有無量菩薩",
    "T16n0680_001:0720c24": "摩訶薩，從諸佛土俱來集會——皆住大乘遊大",
    "T16n0680_001:0720c25": "乘法，於諸眾生其心平等，離諸分別及不分",
    "T16n0680_001:0720c26": "別、種種分別，摧諸魔怨，遠離一切聲聞獨覺",
    "T16n0680_001:0720c27": "繫念分別，廣大法味喜樂所持，超五怖畏，一",
    "T16n0680_001:0720c28": "向趣入不退轉位，息諸眾生一切苦惱所逼",
    "T16n0680_001:0720c29": "迫地而現在前——妙生菩薩而為上首。",
    "T16n0680_001:0721a01": "爾時世尊告妙生菩薩：「妙生當知，有五種法",
    "T16n0680_001:0721a02": "攝大覺地。何等為五？所謂清淨法界、大圓鏡",
    "T16n0680_001:0721a03": "智、平等性智、妙觀察智、成所作智。」",
    "T16n0680_001:0721a04": "「妙生當知，清淨法界者，譬如虛空，雖遍諸色",
    "T16n0680_001:0721a05": "種種相中，而不可說有種種相，體唯一味。",
    "T16n0680_001:0721a06": "如是如來清淨法界，雖復遍至種種相類所",
    "T16n0680_001:0721a07": "知境界，而不可說有種種相，體唯一味。",
    "T16n0680_001:0721a08": "「又如虛空，雖遍諸色不相捨離，而不為色過",
    "T16n0680_001:0721a09": "所染污。如是如來清淨法界，雖遍一切眾生",
    "T16n0680_001:0721a10": "心性，由真實故不相捨離，而不為彼過所",
    "T16n0680_001:0721a11": "染污。",
    "T16n0680_001:0721a12": "「又如虛空，含容一切身、語、意業，而此虛空無",
    "T16n0680_001:0721a13": "有起作。如是如來清淨法界，含容一切智所",
    "T16n0680_001:0721a14": "變化利眾生事，清淨法界無有起作。",
    "T16n0680_001:0721a15": "「又如空中種種色相現生現滅，而此虛空無",
    "T16n0680_001:0721a16": "生無滅。如是如來淨法界中，諸智變化利眾",
    "T16n0680_001:0721a17": "生事現生現滅，而淨法界無生無滅。",
    "T16n0680_001:0721a18": "「又如空中種種色相現增現減，而此虛空無",
    "T16n0680_001:0721a19": "增無減。如是如來淨法界中，顯示如來甘露",
    "T16n0680_001:0721a20": "聖教有增有減，而淨法界無增無減。",
    "T16n0680_001:0721a21": "「又如空中十方色相無邊無盡，是虛空界無",
    "T16n0680_001:0721a22": "邊盡故，而此虛空無去無來、無動無轉。如是",
    "T16n0680_001:0721a23": "如來淨法界中，建立十方一切眾生利益安",
    "T16n0680_001:0721a24": "樂，種種作用無邊無盡，清淨法界無邊盡故，",
    "T16n0680_001:0721a25": "而淨法界無去無來、無動無轉。",
    "T16n0680_001:0721a26": "「又如空中三千世界現壞現成，而虛空界無",
    "T16n0680_001:0721a27": "壞無成。如是如來淨法界中，現無量相成等",
    "T16n0680_001:0721a28": "正覺，或復示現入大涅槃，而淨法界非成等",
    "T16n0680_001:0721a29": "覺、非入寂滅。「又如依空種種色相，壞、爛、燒、燥",
    "T16n0680_001:0721b01": "變異可得，而虛空界非彼所變、亦無勞弊。如",
    "T16n0680_001:0721b02": "是依止如來淨界眾生界內，種種學處身、語、意",
    "T16n0680_001:0721b03": "業毀犯可得，而淨法界非彼變異、亦無勞弊。",
    "T16n0680_001:0721b04": "「又如依空大地大山、光明、水火、帝釋、眷屬，乃",
    "T16n0680_001:0721b05": "至日月種種可得，而虛空界非彼諸相。如是",
    "T16n0680_001:0721b06": "依止如來淨界戒蘊、定蘊、慧蘊、解脫、解脫智",
    "T16n0680_001:0721b07": "見諸蘊可得，而淨法界非彼諸相。",
    "T16n0680_001:0721b08": "「又如空中種種因緣展轉生起，三千大千無",
    "T16n0680_001:0721b09": "量世界周輪可得，而虛空界無所起作。如是",
    "T16n0680_001:0721b10": "如來淨法界中，具無量相諸佛眾會周輪可",
    "T16n0680_001:0721b11": "得，而淨法界無所起作。",
    "T16n0680_001:0721b12": "「復次妙生！大圓鏡智者，如依圓鏡眾像影現。",
    "T16n0680_001:0721b13": "如是依止如來智鏡，諸處、境、識眾像影現。唯",
    "T16n0680_001:0721b14": "以圓鏡為譬喻者，當知圓鏡、如來智鏡平等",
    "T16n0680_001:0721b15": "平等，是故智鏡名圓鏡智。",
    "T16n0680_001:0721b16": "「如大圓鏡，有樂福人懸高勝處無所動搖，諸",
    "T16n0680_001:0721b17": "有去來無量眾生，於此觀察自身德失，為欲",
    "T16n0680_001:0721b18": "存德捨諸失故。如是如來懸圓鏡智處淨法",
    "T16n0680_001:0721b19": "界，無間斷故無所動搖，欲令無量無數眾生",
    "T16n0680_001:0721b20": "觀於染淨，為欲取淨捨諸染故。",
    "T16n0680_001:0721b21": "「又如圓鏡極善磨瑩，鑒淨無垢光明遍照。如",
    "T16n0680_001:0721b22": "是如來大圓鏡智，於佛智上，一切煩惱、所知",
    "T16n0680_001:0721b23": "障垢永出離故，極善磨瑩，為依止定所攝持",
    "T16n0680_001:0721b24": "故，鑒淨無垢，作諸眾生利樂事故，光明遍",
    "T16n0680_001:0721b25": "照。",
    "T16n0680_001:0721b26": "「又如圓鏡依緣本質，種種影像相貌生起。如",
    "T16n0680_001:0721b27": "是如來大圓鏡智，於一切時依諸緣故，種種",
    "T16n0680_001:0721b28": "智影相貌生起。",
    "T16n0680_001:0721b29": "「如圓鏡上非一眾多諸影像起，而圓鏡上無",
    "T16n0680_001:0721c01": "諸影像，而此圓鏡無動無作。如是如來圓鏡",
    "T16n0680_001:0721c02": "智上，非一眾多諸智影起，圓鏡智上無諸智",
    "T16n0680_001:0721c03": "影，而此智鏡無動無作。",
    "T16n0680_001:0721c04": "「又如圓鏡與眾影像非合非離，不聚集故，現",
    "T16n0680_001:0721c05": "彼緣故。如是如來大圓鏡智，與眾智影非合",
    "T16n0680_001:0721c06": "非離，不聚集故，不散失故。",
    "T16n0680_001:0721c07": "「又如圓鏡周瑩其面，於一切處為諸影像遍",
    "T16n0680_001:0721c08": "起依緣。如是如來大圓鏡智，不斷無量眾行",
    "T16n0680_001:0721c09": "善瑩，為諸智影遍起依緣，謂聲聞乘諸智影",
    "T16n0680_001:0721c10": "像、獨一覺乘諸智影像、無上大乘諸智影像，",
    "T16n0680_001:0721c11": "為欲令諸聲聞乘人依聲聞乘而出離故，獨",
    "T16n0680_001:0721c12": "一覺人依獨覺乘而出離故，大乘之人依無",
    "T16n0680_001:0721c13": "上乘而出離故。",
    "T16n0680_001:0721c14": "「如圓鏡中大影可得，所謂大地、大山、大樹、大",
    "T16n0680_001:0721c15": "宮舍影，而是圓鏡不等彼量。如是如來圓鏡",
    "T16n0680_001:0721c16": "智上，從極喜地乃至佛地智影可得，及與一",
    "T16n0680_001:0721c17": "切世、出世法智影可得，而圓鏡智非彼分量。",
    "T16n0680_001:0721c18": "「又如圓鏡，非處障質影像起緣。如是如來大",
    "T16n0680_001:0721c19": "圓鏡智，非惡友攝、聞不正法障礙眾生智影",
    "T16n0680_001:0721c20": "起緣，彼非器故。",
    "T16n0680_001:0721c21": "「又如圓鏡，非處闇質影像起緣。如是如來大",
    "T16n0680_001:0721c22": "圓鏡智，非處樂惡、愚暗眾生智影起緣，彼",
    "T16n0680_001:0721c23": "非器故。",
    "T16n0680_001:0721c24": "「又如圓鏡，非處遠質影像起緣。如是如來大",
    "T16n0680_001:0721c25": "圓鏡智，非處不淨、感匱法業、不信眾生智影",
    "T16n0680_001:0721c26": "起緣，彼非器故。",
    "T16n0680_001:0721c27": "「復次妙生！平等性智者，由十種相圓滿成就。",
    "T16n0680_001:0721c28": "證得諸相增上喜愛，平等法性圓滿成故；證",
    "T16n0680_001:0721c29": "得一切領受緣起，平等法性圓滿成故；證得",
    "T16n0680_001:0722a01": "遠離異相、非相，平等法性圓滿成故；弘濟大",
    "T16n0680_001:0722a02": "慈，平等法性圓滿成故；無待大悲，平等法性",
    "T16n0680_001:0722a03": "圓滿成故；隨諸眾生所樂示現，平等法性圓",
    "T16n0680_001:0722a04": "滿成故；一切眾生敬受所說，平等法性圓滿",
    "T16n0680_001:0722a05": "成故；世間、寂靜皆同一味，平等法性圓滿成",
    "T16n0680_001:0722a06": "故；世間諸法苦、樂一味，平等法性圓滿成故；",
    "T16n0680_001:0722a07": "修殖無量功德究竟，平等法性圓滿成故。",
    "T16n0680_001:0722a08": "「復次妙生！妙觀察智者，譬如世界持眾生界，",
    "T16n0680_001:0722a09": "如是如來妙觀察智，任持一切陀羅尼門、三",
    "T16n0680_001:0722a10": "摩地門，無礙辯說諸佛妙法。",
    "T16n0680_001:0722a11": "「又如世界是諸眾生，頓起一切種種無量相",
    "T16n0680_001:0722a12": "識因緣。如是如來妙觀察智，能為頓起一切",
    "T16n0680_001:0722a13": "所知無礙妙智種種無量相識因緣。」",
    "T16n0680_001:0722a14": "「又如世界種種可玩，園林、池等之所莊嚴，甚",
    "T16n0680_001:0722a15": "可愛樂。如是如來妙觀察智，種種可玩波羅",
    "T16n0680_001:0722a16": "蜜多、菩提分法、十力、無畏、不共佛法之所莊",
    "T16n0680_001:0722a17": "嚴，甚可愛樂。「又如世界，洲渚、日月、四天王天、",
    "T16n0680_001:0722a18": "三十三天及夜摩天、覩史多天、樂變化天、他",
    "T16n0680_001:0722a19": "化自在、梵身天等，妙飾間列。如是如來妙觀",
    "T16n0680_001:0722a20": "察智，世及出世衰盛因果，聲聞、獨覺、菩薩圓",
    "T16n0680_001:0722a21": "證，無餘觀察妙飾間列。",
    "T16n0680_001:0722a22": "「又如世界，為諸眾生廣大受用。如是如來妙",
    "T16n0680_001:0722a23": "觀察智，示現一切諸佛眾會雨大法雨，為令",
    "T16n0680_001:0722a24": "眾生受大法樂。",
    "T16n0680_001:0722a25": "「如世界中五趣可得，所謂地獄、餓鬼、畜生、人",
    "T16n0680_001:0722a26": "趣、天趣。如是如來觀察智上，無邊因果五趣",
    "T16n0680_001:0722a27": "差別具足顯現。",
    "T16n0680_001:0722a28": "「如世界中，欲、色、無色諸界可得。如是如來觀",
    "T16n0680_001:0722a29": "察智上，無邊因果三界差別具足顯現。",
    "T16n0680_001:0722b01": "「如世界中，蘇迷盧等大寶山王顯現可得。如",
    "T16n0680_001:0722b02": "是如來觀察智上，諸佛菩薩威神所引，廣大",
    "T16n0680_001:0722b03": "甚深教法可得。",
    "T16n0680_001:0722b04": "「如世界中，廣大甚深不可傾動大海可得。如",
    "T16n0680_001:0722b05": "是如來觀察智上，一切天魔外道異論所不",
    "T16n0680_001:0722b06": "傾動，甚深法界教法可得。",
    "T16n0680_001:0722b07": "「又如世界，大小輪山之所圍繞。如是如來妙",
    "T16n0680_001:0722b08": "觀察智，不愚一切自相、共相之所圍繞。",
    "T16n0680_001:0722b09": "「復次妙生！成所作智者，如諸眾生勤勵身業，",
    "T16n0680_001:0722b10": "由是眾生趣求種種，殉利、務農、勤工等事。如",
    "T16n0680_001:0722b11": "是如來成所作智勤身化業，由是如來示現",
    "T16n0680_001:0722b12": "種種工巧等處，摧伏諸伎傲慢眾生，以是善",
    "T16n0680_001:0722b13": "巧方便力故，引諸眾生令入聖教成熟解脫。",
    "T16n0680_001:0722b14": "「又如眾生受用身業，由是眾生受用種種色",
    "T16n0680_001:0722b15": "等境界。如是如來成所作智受身化業，由是",
    "T16n0680_001:0722b16": "如來往諸眾生種種生處，示同類生而居尊",
    "T16n0680_001:0722b17": "位；由其示現同類生故，攝伏一切異類眾生，",
    "T16n0680_001:0722b18": "以是善巧方便力故，引諸眾生令入聖教成",
    "T16n0680_001:0722b19": "熟解脫。",
    "T16n0680_001:0722b20": "「又如眾生領受身業，由是眾生領受所作善",
    "T16n0680_001:0722b21": "惡業果。如是如來成所作智領身化業，由是",
    "T16n0680_001:0722b22": "如來示現領受本事本生難修諸行，以是",
    "T16n0680_001:0722b23": "善巧方便力故，引諸眾生令入聖教成熟解",
    "T16n0680_001:0722b24": "脫。」",
    "T16n0680_001:0722b25": "「又如眾生慶慰語業，由是眾生展轉談論、遞",
    "T16n0680_001:0722b26": "相慶慰。如是如來成所作智慶語化業，由是",
    "T16n0680_001:0722b27": "如來宣暢種種隨所樂法，文義巧妙，小智眾",
    "T16n0680_001:0722b28": "生初聞尚信；以是善巧方便力故，引諸眾生",
    "T16n0680_001:0722b29": "令入聖教成熟解脫。",
    "T16n0680_001:0722c01": "「又如眾生方便語業，由是眾生展轉指授，務",
    "T16n0680_001:0722c02": "專所作毀惡讚善更相召命。如是如來成所",
    "T16n0680_001:0722c03": "作智所起方便語變化業，由是如來立正學",
    "T16n0680_001:0722c04": "處，毀諸放逸讚不放逸。又復建立隨信行人、",
    "T16n0680_001:0722c05": "隨法行等，以是善巧方便力故，引諸眾生令",
    "T16n0680_001:0722c06": "入聖教成熟解脫。",
    "T16n0680_001:0722c07": "「又如眾生辯揚語業，由是眾生展轉開示，所",
    "T16n0680_001:0722c08": "不了義宣諷諸論。如是如來成所作智辯語",
    "T16n0680_001:0722c09": "化業，由是如來斷諸眾生無量疑惑，以是善",
    "T16n0680_001:0722c10": "巧方便力故，引諸眾生令入聖教成熟解脫。",
    "T16n0680_001:0722c11": "「又如眾生決擇意業，由是眾生決擇可作及",
    "T16n0680_001:0722c12": "不可作。如是如來成所作智決意化業，由是",
    "T16n0680_001:0722c13": "如來決擇眾生八萬四千心行差別，以是善",
    "T16n0680_001:0722c14": "巧方便力故，引諸眾生令入聖教成熟解脫。",
    "T16n0680_001:0722c15": "「又如眾生造作意業，由是眾生造作種種諸",
    "T16n0680_001:0722c16": "所起業。如是如來成所作智造意化業，由是",
    "T16n0680_001:0722c17": "如來觀諸眾生所行之行——行與不行、若得若",
    "T16n0680_001:0722c18": "失——為令取捨，造作對治；以是善巧方便力故，",
    "T16n0680_001:0722c19": "引諸眾生令入聖教成熟解脫。",
    "T16n0680_001:0722c20": "「又如眾生發起意業，由是眾生發起諸業。如",
    "T16n0680_001:0722c21": "是如來成所作智發意化業，由是如來為欲",
    "T16n0680_001:0722c22": "宣說彼對治故，顯彼所樂名、句、字身；以是善",
    "T16n0680_001:0722c23": "巧方便力故，引諸眾生令入聖教成熟解脫。",
    "T16n0680_001:0722c24": "「又如眾生受領意業，由是眾生受領苦樂。如",
    "T16n0680_001:0722c25": "是如來成所作智受意化業，由是如來於定、",
    "T16n0680_001:0722c26": "不定、反問、置記為記別故，隨其所應，受領去、",
    "T16n0680_001:0722c27": "來、現在等義；以是善巧方便力故，引諸眾生",
    "T16n0680_001:0722c28": "令入聖教成熟解脫。」",
    "T16n0680_001:0722c29": "爾時妙生菩薩摩訶薩白佛言：「世尊！為獨如",
    "T16n0680_001:0723a01": "來於淨法界受用和合一味事智，而諸菩薩",
    "T16n0680_001:0723a02": "亦能如是？」佛告妙生菩薩：「亦能受用和合一",
    "T16n0680_001:0723a03": "味事智。」",
    "T16n0680_001:0723a04": "妙生菩薩復白佛言：「何等菩薩受用和合一",
    "T16n0680_001:0723a05": "味事智？」佛告妙生：「證得無生法忍菩薩，由彼",
    "T16n0680_001:0723a06": "菩薩無生法中，得忍解時對治二想，由遣自",
    "T16n0680_001:0723a07": "他二種想故，得平等心。從此已上，彼諸菩薩",
    "T16n0680_001:0723a08": "自他異想不復現前，受用和合一味事智。」妙",
    "T16n0680_001:0723a09": "生菩薩復白佛言：「唯願如來廣說譬喻，令諸",
    "T16n0680_001:0723a10": "菩薩悟甚深義，隨所化緣廣宣流布，令諸眾",
    "T16n0680_001:0723a11": "生聞已疾悟無生法忍。」佛告妙生：「譬如三十",
    "T16n0680_001:0723a12": "三天未入雜林，終不能於若事若受、無我我所",
    "T16n0680_001:0723a13": "和合受用，若入雜林即無分別隨意受用。由",
    "T16n0680_001:0723a14": "此雜林有如是德，能令諸天入此林者，天諸",
    "T16n0680_001:0723a15": "果報若事若受，無所思惟和合受用。如是菩",
    "T16n0680_001:0723a16": "薩若未證得無生法忍，終不能得平等之心",
    "T16n0680_001:0723a17": "平等之捨，乃與一切聲聞、獨覺無有差別，有",
    "T16n0680_001:0723a18": "二想故，彼不能住受用和合一味事智。若已",
    "T16n0680_001:0723a19": "證得無生法忍，遣二想故得平等心，遂與聲",
    "T16n0680_001:0723a20": "聞、獨覺差別，由平等心而能住捨，受用和合",
    "T16n0680_001:0723a21": "一味事智。「復次妙生！譬如種種大小眾流，未",
    "T16n0680_001:0723a22": "入大海各別所依，異水、少水、水有增減，隨其",
    "T16n0680_001:0723a23": "水業所作各異，少分依持水族生命。若入大",
    "T16n0680_001:0723a24": "海無別所依，水無差別、水無限量、水無增減，",
    "T16n0680_001:0723a25": "所作業一，廣大依持水族生命。如是菩薩，若",
    "T16n0680_001:0723a26": "未證入如來清淨法界大海，各別所依異智、",
    "T16n0680_001:0723a27": "少智、智有增減，隨其智業所作各異，少分眾",
    "T16n0680_001:0723a28": "生成熟善根之所依止。若已證入如來清淨",
    "T16n0680_001:0723a29": "法界大海，無別所依，智無差別、智無限量、智",
    "T16n0680_001:0723b01": "無增減，受用和合一味事智，無量眾生成熟",
    "T16n0680_001:0723b02": "善根之所依止。」爾時世尊而說頌曰：",
    "T16n0680_001:0723b03": "「一切法真如，　　二障清淨相，",
    "T16n0680_001:0723b04": "法智彼所緣，　　自在無盡相，",
    "T16n0680_001:0723b05": "普遍真如智，　　修習證圓滿，",
    "T16n0680_001:0723b06": "安立眾生二，　　諸種無盡果，",
    "T16n0680_001:0723b07": "身、語及心化，　　善化方便業，",
    "T16n0680_001:0723b08": "定及總持門，　　無邊二成就，",
    "T16n0680_001:0723b09": "自性法受用、　　變化差別轉，",
    "T16n0680_001:0723b10": "如是淨法界，　　諸佛之所說。」",
    "T16n0680_001:0723b11": "時薄伽梵說是經已，妙生菩薩摩訶薩等，諸",
    "T16n0680_001:0723b12": "大聲聞、世間天人、阿素洛等，一切大眾聞佛",
    "T16n0680_001:0723b13": "所說，皆大歡喜信受奉行。",
    "T16n0680_001:0723b14": "佛說佛地經"
}