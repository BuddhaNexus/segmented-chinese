{
    "X66n1297_002:0282b01": "宗鑑法林卷二",
    "X66n1297_002:0282b02": "集雲堂　編",
    "X66n1297_002:0282b03": "　　　迦釋文佛",
    "X66n1297_002:0282b04": "世尊於靈山會上拈花示眾。眾皆默然。惟迦葉破",
    "X66n1297_002:0282b05": "顏微笑。世尊曰。吾有正法眼藏。涅槃妙心。實相無",
    "X66n1297_002:0282b06": "相微妙法門。不立文字教外別傳。付囑摩訶迦葉。",
    "X66n1297_002:0282b07": "白雲端云。迦葉善觀風雲別氣色。雖然。還覺頂門重",
    "X66n1297_002:0282b08": "麼。　黃龍心云。直下穿過髑髏。已是換却眼睛。臨危",
    "X66n1297_002:0282b09": "不在。悚人向甚處見釋迦老子。　僧問靈山拈花意",
    "X66n1297_002:0282b10": "旨如何。雲峰悅云一言既出駟馬難追。迦葉微笑意",
    "X66n1297_002:0282b11": "旨如何。云口是禍門。　高峰妙云。世尊扶頭。迦葉扶",
    "X66n1297_002:0282b12": "尾。直至如今擡舉不起。莫有共著力者麼。以兩手作",
    "X66n1297_002:0282b13": "扶勢云。也祇兀底。　獅林則云。要問黃面老子者兩",
    "X66n1297_002:0282b14": "件物從甚處得來。擬開口。好與一喝。　平陽忞云。且",
    "X66n1297_002:0282b15": "道靈山有付囑無付囑。喝一喝云。千聖不知何處去。",
    "X66n1297_002:0282b16": "倚天長劍逼人寒。　雲菴悅云。我若作飲光。見伊恁",
    "X66n1297_002:0282b17": "麼道。便好再發一笑。看老漢又如何折合。　崇化能",
    "X66n1297_002:0282b18": "云。世尊拈花。憐兒不覺醜。迦葉微笑。刺腦入膠盆。",
    "X66n1297_002:0282b19": "霜風刮地掃枯荄。誰覺東君令已回。惟有嶺梅先漏",
    "X66n1297_002:0282b20": "泄。一枝獨向雪中開。(佛慧泉)",
    "X66n1297_002:0282b21": "飲光誰謂悟拈花。微笑依然隔海涯。黃面祇圖傳大",
    "X66n1297_002:0282b22": "事。赤眉終不打貧家。(祖印明)",
    "X66n1297_002:0282b23": "古塚露枯骨。窮源逢斷橋。一番新雨過。翠色滿林梢。",
    "X66n1297_002:0282b24": "(白楊順)",
    "X66n1297_002:0282c01": "頂上鐵枷三百斤。分明有理不容伸。默然鷄足峰前",
    "X66n1297_002:0282c02": "坐。猶把金襴誑後人。(尼無著持)",
    "X66n1297_002:0282c03": "末後無端重漏泄。焦齒翁翁嚼生鐵。玉鞭擊碎月明",
    "X66n1297_002:0282c04": "珠。累及兒孫揚醜拙。(湛堂深)",
    "X66n1297_002:0282c05": "八十婆婆未嫁人。柔腸百結向誰伸。而今趁得東君",
    "X66n1297_002:0282c06": "力。喜見眉間一點春。(香幢海)",
    "X66n1297_002:0282c07": "化母無私似掌平。百花如錦正春深。尋常繡出鴛鴦",
    "X66n1297_002:0282c08": "看。今日和鍼度與人。(惟一潤)",
    "X66n1297_002:0282c09": "烽火一然萬國憂。與君攜手上高樓。名姬暗笑勤王",
    "X66n1297_002:0282c10": "士。不見夫人在上頭。(南菴依)",
    "X66n1297_002:0282c11": "高髻雲鬟宮[打丁+羕]糚。春風一曲杜韋娘。司空見慣渾閒",
    "X66n1297_002:0282c12": "事。惱殺蘇州刺史腸。(石公璸)",
    "X66n1297_002:0282c13": "君起早。臣起早。彤庭月落天將曉。金帶趨朝對越時。",
    "X66n1297_002:0282c14": "御爐縹緲宮闈窈。午門人靜月初昇。殿閣一聲鳴鳳",
    "X66n1297_002:0282c15": "鳥。(騎聲獅)",
    "X66n1297_002:0282c16": "世尊因文殊至諸佛集處。諸佛各還。惟一女子入",
    "X66n1297_002:0282c17": "於三昧。殊曰云何此女子得近佛座而我不能。世",
    "X66n1297_002:0282c18": "尊曰汝但覺此女子而自問之。文殊遶女子三匝。",
    "X66n1297_002:0282c19": "鳴指一下。乃托至梵天。盡其神力而不能出。世尊",
    "X66n1297_002:0282c20": "曰。假使百千文殊亦出此女子定不得。下方過四",
    "X66n1297_002:0282c21": "十二恒河沙國土有罔明菩薩能出此女子定。須",
    "X66n1297_002:0282c22": "臾罔明從地湧出。世尊敕出。罔明乃鳴指一下。女",
    "X66n1297_002:0282c23": "子於是從定而出。",
    "X66n1297_002:0282c24": "翠巖芝云。僧投寺裏宿。賊打不防家。　五雲逢云。不",
    "X66n1297_002:0283a01": "惟文殊不能出此定。祇恐如來也出此定不得。　翠",
    "X66n1297_002:0283a02": "巖真問僧。文殊因甚出不得。罔明因甚却出得。英邵",
    "X66n1297_002:0283a03": "武方其問時。以手揑其膝而去。真笑云賣匙箸漢未",
    "X66n1297_002:0283a04": "在。　天童覺云。若定若動。當人變弄。鴻毛輕而不輕。",
    "X66n1297_002:0283a05": "泰山重而不重。還知老瞿曇鼻孔在我手裏麼。　龍",
    "X66n1297_002:0283a06": "翔訢舉公案了。拈拄杖云。一串穿却。南磵格云。本來",
    "X66n1297_002:0283a07": "一串。用穿作麼。　理安問云。古今盡道女子出定。殊",
    "X66n1297_002:0283a08": "不知個個破家蕩產。今日有三十棒要世尊喫。何故。",
    "X66n1297_002:0283a09": "不因漁父引。怎得見波濤。",
    "X66n1297_002:0283a10": "拂拭瑤琴月下彈。調高雪曲和應難。五侯費盡平生",
    "X66n1297_002:0283a11": "志。從此詩書嬾更看。(寶峰照)",
    "X66n1297_002:0283a12": "坐擁羣峰覆白雲。鶯啼深谷不知春。巖前花雨紛紛",
    "X66n1297_002:0283a13": "落。夢覺初回識故人。(石門易)",
    "X66n1297_002:0283a14": "畵得天然別。花間試展開。黃鶯偷眼覰。不敢下枝來。",
    "X66n1297_002:0283a15": "(慈受深)",
    "X66n1297_002:0283a16": "出得出不得。是定非正定。罔明與文殊。喪却窮性命。",
    "X66n1297_002:0283a17": "(徑山杲)",
    "X66n1297_002:0283a18": "一畝之地。三蛇九鼠。仔細看來。是何面[此/束]。(佛照光)",
    "X66n1297_002:0283a19": "誰在畵樓西。相逢笑語低。到家春色晚。花落鷓鴣啼。",
    "X66n1297_002:0283a20": "(雪菴瑾)",
    "X66n1297_002:0283a21": "花落銀牀春爛熳。月沉金帳夜迢遙。虗堂寂寞無人",
    "X66n1297_002:0283a22": "共。祇把檀香盡意燒。(中峰本)",
    "X66n1297_002:0283a23": "玉苑梁園翫早春。滿林香艶醉遊人。不禁簾外啼鶯",
    "X66n1297_002:0283a24": "切。空使落花狼藉深。(理安問)",
    "X66n1297_002:0283b01": "玄石一酲醉三年。妻兒抱首哭蒼天。饒君題盡招魂",
    "X66n1297_002:0283b02": "賦。樂得安閒自在眠。文殊智。罔明賢。出入如何得話",
    "X66n1297_002:0283b03": "圓。春光不改東風面。惹得江南啼杜鵑。(三宜盂)",
    "X66n1297_002:0283b04": "錦城絲管日紛紛。半入江風半入雲。此曲祇應天上",
    "X66n1297_002:0283b05": "有。人間能得幾回聞。(南菴依)",
    "X66n1297_002:0283b06": "君在湘江頭。妾在湘江尾。相思不相見。共飲湘江水。",
    "X66n1297_002:0283b07": "(撫松寤)",
    "X66n1297_002:0283b08": "輪囷鐵幹漫梳風。嶺外丹楓鬬彩紅。亦有幽思寫不",
    "X66n1297_002:0283b09": "得。和煙和雨在雲中。(法林音)",
    "X66n1297_002:0283b10": "世尊示隨色摩尼珠。問五方天王此珠作何色。時",
    "X66n1297_002:0283b11": "五方天王互說異色。世尊藏珠。復擡手曰。此珠作",
    "X66n1297_002:0283b12": "何色。天王曰佛手無珠何處有色。世尊曰。汝何迷",
    "X66n1297_002:0283b13": "倒之甚。吾將世珠示之。便強說有青黃赤白色。吾",
    "X66n1297_002:0283b14": "將真珠示之。便總不知。時五方天王悉皆契悟。",
    "X66n1297_002:0283b15": "綠雨蕉云。大小世尊被五方天王換却眼睛也不知。",
    "X66n1297_002:0283b16": "世尊在尼拘律樹下坐次。二商人問世尊還見車",
    "X66n1297_002:0283b17": "過不。曰不見。還聞不。曰不聞。莫禪定不。曰不禪定。",
    "X66n1297_002:0283b18": "莫睡臥不。曰不睡臥。莫別去不。曰不別去。商人乃",
    "X66n1297_002:0283b19": "歎曰。善哉世尊覺而不見。遂獻白[疊*毛]兩段。",
    "X66n1297_002:0283b20": "天童悟云。商人如是問。世尊如是答。甚處是商人見。",
    "X66n1297_002:0283b21": "世尊覺而不見處。　大愚鵬云。三界大師被商人推",
    "X66n1297_002:0283b22": "在三百丈爛泥坑裏。至今起不得。",
    "X66n1297_002:0283b23": "世尊昔至多子塔前命摩訶迦葉分座令坐。以僧",
    "X66n1297_002:0283b24": "伽黎圍之。遂告曰。吾有正法眼藏。密付於汝。汝當",
    "X66n1297_002:0283c01": "護持。傳授將來無令斷絕。",
    "X66n1297_002:0283c02": "僧問興化。多子塔前共談何事。化云。一人傳實。萬人",
    "X66n1297_002:0283c03": "傳虗。",
    "X66n1297_002:0283c04": "密傳分半座。正好驀面唾。不與麼。且放過。子孫未免",
    "X66n1297_002:0283c05": "遭殃禍。(海印信)",
    "X66n1297_002:0283c06": "於道無所證。方通萬法路。或明或暗行。不慎亦不護。",
    "X66n1297_002:0283c07": "月來松色寒。雲去青山露。今古天台橋。幾人能得度。",
    "X66n1297_002:0283c08": "(投子青)",
    "X66n1297_002:0283c09": "世尊臨入涅槃。文殊請再轉法輪。世尊咄曰。文殊。",
    "X66n1297_002:0283c10": "吾四十九年未曾說一字。請我再轉法輪。是吾曾",
    "X66n1297_002:0283c11": "轉法輪耶。",
    "X66n1297_002:0283c12": "雪峰空云。世尊從文殊請不從文殊請。　友可玄云。",
    "X66n1297_002:0283c13": "相逢盡道休官好。林下何曾見一人。",
    "X66n1297_002:0283c14": "末上何曾轉法輪。祇今再轉謾勞神。路行人不知天",
    "X66n1297_002:0283c15": "曉。猶把靈符執夜明。(北磵簡)",
    "X66n1297_002:0283c16": "老漢生平太脫空。將無作有誑盲聾。臨期一語方真",
    "X66n1297_002:0283c17": "實。也是闍黎飯後鐘。(別山智)",
    "X66n1297_002:0283c18": "當陽據座已周遮。何事迎風更撒沙。囚口賊贓招盡",
    "X66n1297_002:0283c19": "了。清廉猶自向人誇。(法林音)",
    "X66n1297_002:0283c20": "世尊於涅槃會上以手摩胸曰。汝等善觀吾紫磨",
    "X66n1297_002:0283c21": "金色之身。瞻仰取足。勿令後悔。若謂吾滅度。非吾",
    "X66n1297_002:0283c22": "弟子。若謂吾不滅度。亦非吾弟子。時百萬億眾悉",
    "X66n1297_002:0283c23": "皆契悟。",
    "X66n1297_002:0283c24": "雲峰悅云。然則膏肓之病不足以發藥。雲峰今日且",
    "X66n1297_002:0284a01": "作死馬醫。汝等諸人皮下還有血麼。　東禪觀云。眾",
    "X66n1297_002:0284a02": "中若有個作者。纔見伊以手摩胸。便出約住云。瞿曇。",
    "X66n1297_002:0284a03": "你者醜舉止休拈出也。他若知非。決定緘口。免見百",
    "X66n1297_002:0284a04": "萬億眾隨邪倒見。　高峰妙云。老漢四十九年顛之",
    "X66n1297_002:0284a05": "倒之。橫說豎說貴圖末後殷勤。殊不知賺他百萬億",
    "X66n1297_002:0284a06": "眾。至今墮在鐵圍山下無由解脫。　清化嶾云。當時",
    "X66n1297_002:0284a07": "山僧若在。但輕輕向世尊背上撫一下云。老不休心。",
    "X66n1297_002:0284a08": "非但令瞿曇滿面慚惶。亦免百萬人天杓卜聽虗聲。",
    "X66n1297_002:0284a09": "　崇先奇云。漆以堅自割。膏以明自焚。黃面瞿曇至",
    "X66n1297_002:0284a10": "死不變。強哉矯。",
    "X66n1297_002:0284a11": "摩胸告眾誑嬰兒。怎奈身移步不移。接響承虗三千",
    "X66n1297_002:0284a12": "載。春風依舊草萋萋。(長靈卓)",
    "X66n1297_002:0284a13": "風搖柳綫波旬舞。雨浥花腮慶喜悲。黃面瞿曇何處",
    "X66n1297_002:0284a14": "去。令人到此祇攢眉。(無準範)",
    "X66n1297_002:0284a15": "雙林樹下手摩胸。說有談無念脫空。若謂瞿曇曾入",
    "X66n1297_002:0284a16": "滅。錯教啼鳥笑春風。(虗舟度)",
    "X66n1297_002:0284a17": "老倒瞿曇不識羞。臨行猶自逞風流。摩胸示眾歸何",
    "X66n1297_002:0284a18": "處。啼鳥一聲山更幽。(皖山凝)",
    "X66n1297_002:0284a19": "世尊涅槃日。迦葉最後至。世尊乃於棺中露雙趺",
    "X66n1297_002:0284a20": "示之。迦葉乃作禮。請如來以三昧火而自闍維。即",
    "X66n1297_002:0284a21": "時金棺從七寶牀陞舉。繞俱尸羅城七匝却還本",
    "X66n1297_002:0284a22": "處。化火光三昧而自焚之。",
    "X66n1297_002:0284a23": "城山洽云。黃面老子賣弄四十九年猶未足意。臨末",
    "X66n1297_002:0284a24": "梢頭又做出許多伎倆。真個不知死活。雖然如是。粉",
    "X66n1297_002:0284b01": "骨碎身未足醻。",
    "X66n1297_002:0284b02": "未出王宮已涅槃。何須雙足露金棺。致令迦葉雙眉",
    "X66n1297_002:0284b03": "皺。慶喜門前倒剎竿。(佛鑑懃)",
    "X66n1297_002:0284b04": "臨行當休未肯休。雙趺一出便難收。至今骨節連毛",
    "X66n1297_002:0284b05": "竅。暴露春風百草頭。(虗堂愚)",
    "X66n1297_002:0284b06": "周行七步猶成跡。槨示雙趺豈易收。微雨灑花千點",
    "X66n1297_002:0284b07": "淚。淡烟籠竹一堆愁。(高峰妙)",
    "X66n1297_002:0284b08": "開口已經遭打殺。臨終又賣醜行藏。生平浩氣難收",
    "X66n1297_002:0284b09": "拾。死到棺材也發狂。(靈機觀)",
    "X66n1297_002:0284b10": "世尊未離兜率已降王宮。未出母胎度人已畢。",
    "X66n1297_002:0284b11": "天嶽晝云。莫待是非來入耳。從前知己反為讐。　不",
    "X66n1297_002:0284b12": "退勇云。新羅國裏火灼。吳越石人燒脚。誌公拋却杖",
    "X66n1297_002:0284b13": "頭剪刀。打倒天台國清寺裏豐干住底墻壁。汾陽太",
    "X66n1297_002:0284b14": "子院裏驀然聳出一隻匾[此/朿]高郵野鴨。逢人便低頭",
    "X66n1297_002:0284b15": "云師太師太。乃左右顧視云。玄沙去後無消息。紅白",
    "X66n1297_002:0284b16": "枝枝不著華。",
    "X66n1297_002:0284b17": "利刃有蜜不須舐。蠱毒之家水莫嘗。不舐不嘗俱不",
    "X66n1297_002:0284b18": "犯。端然衣錦自還鄉。(大慧杲)",
    "X66n1297_002:0284b19": "未離兜率降王宮。便就刀山入鑊湯。等閒擒住白拈",
    "X66n1297_002:0284b20": "賊。滿眼俱為敗露贓。(瞎堂遠)",
    "X66n1297_002:0284b21": "肌骨當初赫赤窮。面皮今日厚千重。撩頭搭尾應更",
    "X66n1297_002:0284b22": "點。贏賽闍黎齋後鐘。(或菴體)",
    "X66n1297_002:0284b23": "日出天歡喜。雲生地起愁。如何人不老。得似水長流。",
    "X66n1297_002:0284b24": "(千巖長)",
    "X66n1297_002:0284c01": "朱絃彈夜月。翠袖舞春風。祇者逍遙處。何人得與同。",
    "X66n1297_002:0284c02": "(恕中慍)",
    "X66n1297_002:0284c03": "蜀魄千年尚怨誰。聲聲啼血向花枝。滿山明月東風",
    "X66n1297_002:0284c04": "夜。正是愁人不寐時。(天嶽晝)",
    "X66n1297_002:0284c05": "者貼老鼠藥。佳人恨喫著。喫著便成顛。不髼頭定亦",
    "X66n1297_002:0284c06": "脚(漢關喻)",
    "X66n1297_002:0284c07": "諸經",
    "X66n1297_002:0284c08": "經首[米木+八]。",
    "X66n1297_002:0284c09": "僧問地藏琛。以字不成八字不是。未審是甚麼字。藏",
    "X66n1297_002:0284c10": "云看取下註脚。　古南門云。即[米木+八]是注脚。",
    "X66n1297_002:0284c11": "以字不是八不成。森羅萬象此中明。直饒巧說千般",
    "X66n1297_002:0284c12": "妙。不是漚和不是經。(披雲寂)",
    "X66n1297_002:0284c13": "我佛金言義海深。開遮惟要悟真心。首標妙在當頭",
    "X66n1297_002:0284c14": "劄。密使泥牛曉夜吟。(雲居祐)",
    "X66n1297_002:0284c15": "以字不成八字非。爍迦羅眼不能窺。一毛頭上重拈",
    "X66n1297_002:0284c16": "出。忿怒那吒失却威。(徑山杲)",
    "X66n1297_002:0284c17": "鳥跡半露蒼苔。蝌蚪并遊春水。若不信受奉行。未免",
    "X66n1297_002:0284c18": "即從座起。(石[(工*几)/石]明)",
    "X66n1297_002:0284c19": "不向經題識本真。紙堆討甚法王身。未開梵篋承當",
    "X66n1297_002:0284c20": "去。免作循行數墨人。(絕岸湘)",
    "X66n1297_002:0284c21": "以字不成八不是。春風拂檻花猶睡。王孫何處未歸",
    "X66n1297_002:0284c22": "來。芳草萋萋愁滿地。(覺浪盛)",
    "X66n1297_002:0284c23": "以字不成。八字不就。乍看是豈。細讀如豆。不若兩宜。",
    "X66n1297_002:0284c24": "剜衿續袖。[○@(人*人)]。(三宜盂)",
    "X66n1297_002:0285a01": "由來種樹為乘凉。樹長猶嫌暗客牕。盡力推開推不",
    "X66n1297_002:0285a02": "去。令人千古費商量。(且[矢*出]訥)",
    "X66n1297_002:0285a03": "蒼頡難造。羅什難譯。牟尼拈出。自先不識。(僧頴實)",
    "X66n1297_002:0285a04": "楞嚴阿難自行乞食次。",
    "X66n1297_002:0285a05": "乞食原無一定方。若為非意問檀郎。慈傷月面袈裟",
    "X66n1297_002:0285a06": "客。情溺山眉窈窕娘。嬌許鏡分花避笑。豔留釵比玉",
    "X66n1297_002:0285a07": "慙香。若非鸚鵡將人喚。肯信溫柔是夢鄉。(自求膺)",
    "X66n1297_002:0285a08": "楞嚴。佛告阿難。吾不見時。何不見吾不見之處。若",
    "X66n1297_002:0285a09": "見不見。自然非彼不見之相。若不見吾不見之地。",
    "X66n1297_002:0285a10": "自然非物。云何非汝。",
    "X66n1297_002:0285a11": "博山來云。盡大地是個釋迦。阿難[祝/土]著釋迦鼻孔。盡",
    "X66n1297_002:0285a12": "大地是個阿難。釋迦裂破阿難胸襟。且道向甚麼處",
    "X66n1297_002:0285a13": "見。甚麼處不見。者裏著得一隻眼。黃面老子非但瞞",
    "X66n1297_002:0285a14": "人亦乃自瞞。　妙偉俊云。世尊此語有兩負門。若檢",
    "X66n1297_002:0285a15": "點得出。一對鴦鴛池邊獨立。檢點不出。一雙孤雁撲",
    "X66n1297_002:0285a16": "地高飛。",
    "X66n1297_002:0285a17": "全象全牛意不殊。從來作者共名模。如今要見瞿曇",
    "X66n1297_002:0285a18": "老。剎剎塵塵在半途。(雪竇顯)",
    "X66n1297_002:0285a19": "堂前露柱久懷胎。產下孩兒頗俊哉。未解語言先作",
    "X66n1297_002:0285a20": "賦。一操直取狀元來。(白雲端)",
    "X66n1297_002:0285a21": "說離百非存規則。言無一法尚筌[(ㄇ@(企止))/弟]。毗耶默默曾緘",
    "X66n1297_002:0285a22": "口。摩竭寥寥正掩扉。(佛鑑懃)",
    "X66n1297_002:0285a23": "初學賣花日。嬌羞掩齒牙。及至容顏老。脫然無可遮。",
    "X66n1297_002:0285a24": "却笑白雲空自散。不知明月落誰家。(崇覺空)",
    "X66n1297_002:0285b01": "滄海瀝乾。太虗充滿。衲僧鼻孔長。古佛舌頭短。珠絲",
    "X66n1297_002:0285b02": "度九曲。玉璣纔一轉。直下相逢不識渠。始信斯人不",
    "X66n1297_002:0285b03": "合伴。(宏智覺)",
    "X66n1297_002:0285b04": "隔林彷彿聞機杼。知有人家在翠微。及至入門親見",
    "X66n1297_002:0285b05": "了。元來直是小兒嘻。(簡堂機)",
    "X66n1297_002:0285b06": "石潤非玉。水麗非金。大禹決而西溯。卞和泣而陸沉。",
    "X66n1297_002:0285b07": "美兮渺兮。錯古礱今。(虗堂愚)",
    "X66n1297_002:0285b08": "愁腸百結事難別。啞子喫苦向誰說。有語祇可訴東",
    "X66n1297_002:0285b09": "風。相如怎解中心結。(湛然澄)",
    "X66n1297_002:0285b10": "甕牖繩樞甿隷家。揭竿斬木枉喧譁。要知紫葢雲屯",
    "X66n1297_002:0285b11": "者。一劍能誅白帝蛇。(靈潤機)",
    "X66n1297_002:0285b12": "楞嚴。佛敕文殊將呪往護。",
    "X66n1297_002:0285b13": "休尋貝葉及樺皮。文彩隨形即污伊。頂法豈常情測",
    "X66n1297_002:0285b14": "度。呪心須大智傳持。紅爐那許留春雪。黑沼空悲染",
    "X66n1297_002:0285b15": "素絲。會得它山皆故里。縱橫有路自超岐。(自求膺)",
    "X66n1297_002:0285b16": "楞嚴。佛謂阿難若能轉物即同如來。",
    "X66n1297_002:0285b17": "若能轉物即如來。春暖山花處處開。自有一雙窮相",
    "X66n1297_002:0285b18": "手。不曾容易舞三台。(白雲端)",
    "X66n1297_002:0285b19": "雨色和烟匝四維。眼皮未綻若為窺。等閒覰破金剛",
    "X66n1297_002:0285b20": "際。坦蕩無因役路岐。(或菴體)",
    "X66n1297_002:0285b21": "他人住處我不住。他人行處我不行。不是與人難共",
    "X66n1297_002:0285b22": "住。大都緇素要分明。(此山應)",
    "X66n1297_002:0285b23": "堯之垂衣。禹之行水。輪扁斲而手美。紀昌射而利矢。",
    "X66n1297_002:0285b24": "能其能。所其所。人兮物兮。孰此孰彼。(德微昱)",
    "X66n1297_002:0285c01": "田裏青螺皮作骨。階前紅莧葉為花。[虫*巢]蛣身腹無非",
    "X66n1297_002:0285c02": "蟹。水母眼睛全是蝦。(斷流渡)",
    "X66n1297_002:0285c03": "楞嚴。見見之時。見非是見。見猶離見。見不能及。",
    "X66n1297_002:0285c04": "能仁珪云。落花有意隨流水。流水無心戀落花。　寒",
    "X66n1297_002:0285c05": "松操云。世祖功臣三十六。雲臺爭似釣臺高。　妙偉",
    "X66n1297_002:0285c06": "俊云。世尊一似小兒喫李。忙向赤邊齩。忽然齩破指",
    "X66n1297_002:0285c07": "頭。直得血濺梵天。",
    "X66n1297_002:0285c08": "沒絃琴上無私曲。一度彈來轉轆轆。斷巖流水少知",
    "X66n1297_002:0285c09": "音。六六不成三十六。(妙峰善)",
    "X66n1297_002:0285c10": "瘦藤拄到風烟上。乞與遊人眼界寬。不知眼界寬多",
    "X66n1297_002:0285c11": "少。白鳥去盡青天還。(樸翁銛)",
    "X66n1297_002:0285c12": "雨洗淡紅桃萼嫩。風搖淺碧柳絲輕。白雲影裏怪石",
    "X66n1297_002:0285c13": "露。綠水光中古木清。(潛菴光)",
    "X66n1297_002:0285c14": "海底波斯失却金。雙盲婆子草中尋。夜深摸得松毛",
    "X66n1297_002:0285c15": "刺。走徧東村叫賣鍼。(天如則)",
    "X66n1297_002:0285c16": "驁山艶艶樂從遊。儘夜風光映碧流。月落更殘天際",
    "X66n1297_002:0285c17": "曉。醉扶公子上高樓。(印山先)",
    "X66n1297_002:0285c18": "一片潮聲下石頭。江亭送別使人愁。可憐垂柳絲千",
    "X66n1297_002:0285c19": "尺。似為春江綰去舟。(靈潤機)",
    "X66n1297_002:0285c20": "楞嚴。七處徵心。",
    "X66n1297_002:0285c21": "七處徵心款便成。推窮尋逐案分明。都緣家賊難防",
    "X66n1297_002:0285c22": "避。撥亂乾坤見太平。(卍菴顏)",
    "X66n1297_002:0285c23": "吹糠著米。翻成特地。不因一事。不長一智。(北磵簡)",
    "X66n1297_002:0285c24": "七處徵他天外天。毫光直射阿難肩。瞿曇忒殺憐兒",
    "X66n1297_002:0286a01": "切。逼得鮎魚上竹竿。(絕岸湘)",
    "X66n1297_002:0286a02": "滄溟吸盡露珊瑚。直取驪龍頷下珠。三十餘年尋海",
    "X66n1297_002:0286a03": "藏。不知身在寶山居。(玉笈乾)",
    "X66n1297_002:0286a04": "楞嚴。八還辨見。",
    "X66n1297_002:0286a05": "明暗色空不可還。不可還者絕躋攀。夾截虗空成畔",
    "X66n1297_002:0286a06": "岸。一重水隔一重山。(卍菴顏)",
    "X66n1297_002:0286a07": "楞嚴。阿難大眾獲本妙心。",
    "X66n1297_002:0286a08": "東西南北捉虗空。海角天涯信不通。力盡神疲無處",
    "X66n1297_002:0286a09": "覓。萬年松在祝融峰。(卍菴顏)",
    "X66n1297_002:0286a10": "適我昔所願。今者已滿足。是玉也大奇。祇恐不是玉。",
    "X66n1297_002:0286a11": "(北磵簡)",
    "X66n1297_002:0286a12": "楞嚴。妙性圓明離諸名相。",
    "X66n1297_002:0286a13": "侶巖荷云。妙性豈不是名。圓明豈不是相。作麼生說",
    "X66n1297_002:0286a14": "個離諸名相底道理。",
    "X66n1297_002:0286a15": "一錢為本萬錢利。富而不足貧有餘。換骨奪胎些子",
    "X66n1297_002:0286a16": "藥。輸他潘閬倒騎驢。(卍菴顏)",
    "X66n1297_002:0286a17": "金盤不可動。轆轆轉難住。停待良久間。圓明湛如露。",
    "X66n1297_002:0286a18": "(北磵簡)",
    "X66n1297_002:0286a19": "子丑寅卯。丙丁甲乙。小盡廿九。大盡三十。海神知貴",
    "X66n1297_002:0286a20": "不知價。留與人間光照夜。(牧雲門)",
    "X66n1297_002:0286a21": "楞嚴。諸可還者自然非汝。不汝還者非汝而誰。",
    "X66n1297_002:0286a22": "能仁珪云。常恨春歸無覓處。不知轉入此中來。喝一",
    "X66n1297_002:0286a23": "喝云。三十年後莫道能仁教壞人家兒女。　寒松操",
    "X66n1297_002:0286a24": "云。本欲逃名山裏住。住山名反出人間。",
    "X66n1297_002:0286b01": "還還還後更無還。一個閒人天地間。昨夜大蟲遭虎",
    "X66n1297_002:0286b02": "齩。皮毛落盡體元斑。(絕岸湘)",
    "X66n1297_002:0286b03": "日暖風和景更奇。華華草草露全機。荼[菧氐+(林/糸)]一陣香風",
    "X66n1297_002:0286b04": "起。引得遊蜂到處飛。(心聞賁)",
    "X66n1297_002:0286b05": "不汝還者復是誰。殘紅流在釣魚磯。日斜風定無人",
    "X66n1297_002:0286b06": "掃。燕子銜來水際飛。(天目禮)",
    "X66n1297_002:0286b07": "梧桐葉落正三秋。鴈羽翩翩去自由。漠漠楚天飛不",
    "X66n1297_002:0286b08": "到。且隨寒月宿汀洲。(伊菴彥)",
    "X66n1297_002:0286b09": "日永烟消古殿凉。太平無事酒旗香。放牛歸馬知誰",
    "X66n1297_002:0286b10": "力。恬憺風規有一腔。(證心修)",
    "X66n1297_002:0286b11": "故國飄零事已非。烟波江上月明歸。酣歌驚起沙汀",
    "X66n1297_002:0286b12": "鴈。盡向蘆花深處飛。(師瞿濟)",
    "X66n1297_002:0286b13": "孤舟閒繫汨羅灣。終日沉沉烟雨攢。天際曉風吹散",
    "X66n1297_002:0286b14": "後。霜眉獨對水晶盤。(越德祖)",
    "X66n1297_002:0286b15": "楞嚴。六解一亡。",
    "X66n1297_002:0286b16": "根塵縛脫本同源。一處休復六用捐。手把一條紅斷",
    "X66n1297_002:0286b17": "貫。孃生鼻孔一時穿。(卍菴顏)",
    "X66n1297_002:0286b18": "六用無功信不通。一時分付與春風。篆烟一縷閒清",
    "X66n1297_002:0286b19": "晝。百鳥不來花自紅。(北磵簡)",
    "X66n1297_002:0286b20": "楞嚴。阿難大眾復白佛言。若此妙明真淨妙心本",
    "X66n1297_002:0286b21": "來徧圓如是。乃至大地草木蠕動含靈本元真如",
    "X66n1297_002:0286b22": "即是如來成佛真體。佛體真實。云何復有地獄餓",
    "X66n1297_002:0286b23": "鬼畜生。",
    "X66n1297_002:0286b24": "雙劍峰前古寺基。天尊元是一牟尼。時難祇得同香",
    "X66n1297_002:0286c01": "火。莫聽閒人說是非。(卍菴顏)",
    "X66n1297_002:0286c02": "三蛇九鼠。一畝之地。竿木隨身。逢場作戲。(北磵簡)",
    "X66n1297_002:0286c03": "楞嚴。汝但棄其生滅守於真常。常光現前。根塵識",
    "X66n1297_002:0286c04": "心自然銷落。",
    "X66n1297_002:0286c05": "靈巖儲喝一喝云。黃面老子和麩糶麵。二千年來罕",
    "X66n1297_002:0286c06": "人酬價。天寧既開者個行戶。難教客貨久滯。今朝一",
    "X66n1297_002:0286c07": "時攤向人前。知時達變者便請滿載而去。其或遲鈍。",
    "X66n1297_002:0286c08": "卓拄杖云。早晚行情不定。莫言不道。",
    "X66n1297_002:0286c09": "楞嚴。若以能推底是汝心則是認賊為子。",
    "X66n1297_002:0286c10": "脩山主別云。若能推底不是汝心。則是認子為賊。",
    "X66n1297_002:0286c11": "　天童覺云。如今推也。是子是賊。買帽相頭。食魚去骨。",
    "X66n1297_002:0286c12": "　寶壽新云。世尊祇知其一不知其二。龍濟祇知其",
    "X66n1297_002:0286c13": "二不知其一。者裏則不然。能推底是心也得。不是心",
    "X66n1297_002:0286c14": "也得。何故。朝朝正月半。夜夜是元宵。",
    "X66n1297_002:0286c15": "楞嚴。當知虗空生汝心內。猶如片雲點太清裏。況",
    "X66n1297_002:0286c16": "諸世界在虗空耶。汝等一人發真歸元。此十方空",
    "X66n1297_002:0286c17": "悉皆消殞。",
    "X66n1297_002:0286c18": "五祖演云。一人發真歸元。十方虗空觸著磕著。　昭",
    "X66n1297_002:0286c19": "覺勤云。一人發真歸元。十方虗空錦上添華。　洞山",
    "X66n1297_002:0286c20": "度云。一人發真歸元。十方虗空八字打開。乃展兩手。",
    "X66n1297_002:0286c21": "一人發真歸元。十方虗空消殞。試問楊岐栗蓬何似",
    "X66n1297_002:0286c22": "雲門胡餅(尼無著持)",
    "X66n1297_002:0286c23": "瞌睡茫茫困思來。喫椀濃茶便眼開。四海五湖皇化",
    "X66n1297_002:0286c24": "裏。更無一物是塵埃。(朴翁銛)",
    "X66n1297_002:0287a01": "曾伴溪雲歸晚色。猶陪落日泛秋聲。世間無限丹青",
    "X66n1297_002:0287a02": "手。一段傷心畵不成。(覺浪盛)",
    "X66n1297_002:0287a03": "握即成拳。開即成掌。片雲太清。不離舊[打丁+羕]。開發羣蒙。",
    "X66n1297_002:0287a04": "俯提弱喪。南海波斯入大唐。眉毛祇在眼睛上。(牧雲門)",
    "X66n1297_002:0287a05": "摩月干霄勢莫淩。春來寫碧浴波心。平田莊上憧憧",
    "X66n1297_002:0287a06": "客。推倒方知路不平。(觀濤奇)",
    "X66n1297_002:0287a07": "楞嚴。知見立知即無明本。知見無見斯即涅槃。無",
    "X66n1297_002:0287a08": "漏真淨。云何是中更容他物。",
    "X66n1297_002:0287a09": "道場如云。釋迦老子和身放倒。後代兒孫如何接續。",
    "X66n1297_002:0287a10": "要會麼。通玄不是人間世。滿目青山何處尋。",
    "X66n1297_002:0287a11": "明眼人前三尺暗。賓中無主主中賓。夜叉拈起吉撩",
    "X66n1297_002:0287a12": "棒。打落松梢月一輪。(天如則)",
    "X66n1297_002:0287a13": "楞嚴。跋陀婆羅入浴忽悟水因。",
    "X66n1297_002:0287a14": "了事衲僧消一個。長連床上展脚臥。夢中曾說悟圓",
    "X66n1297_002:0287a15": "通。香水洗來驀面唾。(雪竇顯)",
    "X66n1297_002:0287a16": "洗塵觸體兩空寂。妙證密圓超見思。白璧無瑕空受",
    "X66n1297_002:0287a17": "玷。圓通會裏受塗糊。(塗毒策)",
    "X66n1297_002:0287a18": "楞嚴。佛言。富樓那。如汝所言清淨本然。云何忽生",
    "X66n1297_002:0287a19": "山河大地。汝常不聞如來宣說性覺妙明本覺明",
    "X66n1297_002:0287a20": "妙。",
    "X66n1297_002:0287a21": "清淨本然徧法界。山河大地即皆現。性覺妙明認影",
    "X66n1297_002:0287a22": "明。眼耳便隨身色轉。(卍菴顏)",
    "X66n1297_002:0287a23": "彌滿清淨。中不容他。山河大地。萬象森羅。(北磵簡)",
    "X66n1297_002:0287a24": "楞嚴。觀世音菩薩成三十二應身。獲十四無畏法。",
    "X66n1297_002:0287b01": "良哉觀世音。旋聞與聲脫。犬吠驢鳴休不休。世出世",
    "X66n1297_002:0287b02": "間活鱍鱍。(瞎堂遠)",
    "X66n1297_002:0287b03": "三十二應不思議。十四無畏如流水。男子身中入定",
    "X66n1297_002:0287b04": "時。女子身中從定起。(卍菴顏)",
    "X66n1297_002:0287b05": "趁隊選圓通。無端立下風。當時供死款。錯說在聞中。",
    "X66n1297_002:0287b06": "(北磵簡)",
    "X66n1297_002:0287b07": "楞嚴。佛言。阿難。此等眾生不識本心。受此輪迴經",
    "X66n1297_002:0287b08": "無量劫。不得真淨。皆由隨順殺盜淫故。反此三種",
    "X66n1297_002:0287b09": "又則出生無殺盜淫。有名鬼倫無名天趣。有無相",
    "X66n1297_002:0287b10": "傾起輪迴性。",
    "X66n1297_002:0287b11": "七處精研一妄心。更隨三業殺盜淫。身心不是閒家",
    "X66n1297_002:0287b12": "具。前箭猶輕後箭深。(卍菴顏)",
    "X66n1297_002:0287b13": "客舍并州已十霜。歸心日夜憶咸陽。無端又渡桑乾",
    "X66n1297_002:0287b14": "水。却望并州是故鄉。(北磵簡)",
    "X66n1297_002:0287b15": "楞嚴。無令心魔自起深孽。",
    "X66n1297_002:0287b16": "瞿曇徹底老婆心。見明色發理難任。入鄉隨俗那伽",
    "X66n1297_002:0287b17": "定。佛魔到此盡平沉。(卍菴顏)",
    "X66n1297_002:0287b18": "挽弓須挽強。用槍須用長。射人須射馬。擒賊先擒王。",
    "X66n1297_002:0287b19": "(北磵簡)",
    "X66n1297_002:0287b20": "圓覺如是我聞。一時婆伽婆入於神通大光明藏",
    "X66n1297_002:0287b21": "三昧正受。一切如來光嚴住持。是諸眾生清淨覺",
    "X66n1297_002:0287b22": "地。身心寂滅平等本際。圓滿十方不二隨順。",
    "X66n1297_002:0287b23": "東西南北水茫茫。無角鐵牛入海藏。千眼大悲尋不",
    "X66n1297_002:0287b24": "見。倒騎佛殿入僧堂。(冶父川)",
    "X66n1297_002:0287c01": "圓覺。於不二境現諸淨土。與大菩薩摩訶薩十萬",
    "X66n1297_002:0287c02": "人俱。",
    "X66n1297_002:0287c03": "明鏡當臺照不差。短長好醜盡歸家。山河大地渾如",
    "X66n1297_002:0287c04": "故。不妨隨處翫烟霞。(冶父川)",
    "X66n1297_002:0287c05": "圓覺。非幻不滅。",
    "X66n1297_002:0287c06": "不屬內外與中間。纔落思惟入魔境。大丈夫兒不自",
    "X66n1297_002:0287c07": "欺。翻身坐斷毗盧頂。(月林觀)",
    "X66n1297_002:0287c08": "圓覺。修多羅教如標月指。",
    "X66n1297_002:0287c09": "方便門。指頭月。誵譌因底多甄別。冷光靄靄登清途。",
    "X66n1297_002:0287c10": "匝地茫茫尋舊穴。指看畵處眼中屑。到此何須更饒",
    "X66n1297_002:0287c11": "舌。(育王達)",
    "X66n1297_002:0287c12": "圓覺。一切障礙即究竟覺。",
    "X66n1297_002:0287c13": "枯樹雲充葉。凋梅雪作花。擊桐成木響。蘸雪喫冬瓜。",
    "X66n1297_002:0287c14": "長天秋水。孤鶩落霞。(雪堂行)",
    "X66n1297_002:0287c15": "早朝心悶三杯酒。午後頭昏一椀茶。入夜脫衣伸脚",
    "X66n1297_002:0287c16": "睡。五更走起眼瞇[序予+(林/目)]。(或菴體)",
    "X66n1297_002:0287c17": "愛惡胸頭蕩沒塵。牛溲馬渤等皆珍。黃金不必呼為",
    "X66n1297_002:0287c18": "貴。阿魏何妨世有真。(介菴進)",
    "X66n1297_002:0287c19": "圓覺。有我愛者亦愛涅槃。伏我愛根為涅槃相。",
    "X66n1297_002:0287c20": "黑山鬼窟至幽陰。認得頑空盡力尋。何似天窗饒一",
    "X66n1297_002:0287c21": "撥。頓令大地作黃金。",
    "X66n1297_002:0287c22": "一錘打破精靈窟。頓令虗空露出骨。說甚騎牛李老",
    "X66n1297_002:0287c23": "君。其中恍恍與惚惚。(靈潤機)",
    "X66n1297_002:0287c24": "圓覺。棄愛樂捨還滋愛本。便現有為。增上善果皆",
    "X66n1297_002:0288a01": "輪迴故。不成聖道。",
    "X66n1297_002:0288a02": "傀儡牽絲舞柘枝。百般俊俏百般宜。自從舞罷青絲",
    "X66n1297_002:0288a03": "斷。堪笑渠儂撒手歸。",
    "X66n1297_002:0288a04": "圓覺。居一切時不起妄念。於諸妄心亦不息滅。住",
    "X66n1297_002:0288a05": "妄想境不加了知。於無了知不辨真實。",
    "X66n1297_002:0288a06": "天寧琦云。若然者。道有也得道無也得。向上也得向",
    "X66n1297_002:0288a07": "下也得。得也得不得也得。數片白雲籠古寺。一條綠",
    "X66n1297_002:0288a08": "水繞青山。　報恩秀云。居一切時不起妄念不。於諸",
    "X66n1297_002:0288a09": "妄心亦不息滅不。住妄想境不加了知不。於無了知",
    "X66n1297_002:0288a10": "不辨真實不。圭峰科此一段。謂之忘心頓證。又名忘",
    "X66n1297_002:0288a11": "心入覺。萬松四個不字。且道合屬那一科。　博山來",
    "X66n1297_002:0288a12": "云。四個不字是殺人刀。是活人劍。點鐵成金旋天轉",
    "X66n1297_002:0288a13": "地。萬松門下卓卓全該。若是絕學沙門。更須從頭刪",
    "X66n1297_002:0288a14": "過。吽。　萬仞壁云。釋迦老子橫身躂倒。直至上無沖",
    "X66n1297_002:0288a15": "天之志。下無入地之謀。若有人救得。敢保脚下烟生。",
    "X66n1297_002:0288a16": "若救不得。但知隨例飡[飢几+追]子。也得三文買草鞵。　玉",
    "X66n1297_002:0288a17": "笈乾云。生處好討錢。熟處好過年。",
    "X66n1297_002:0288a18": "黃花爛爛。翠竹珊珊。江南地暖。塞北天寒。遊人去後",
    "X66n1297_002:0288a19": "無消息。留得雲山到老看。(晦堂心)",
    "X66n1297_002:0288a20": "舉手攀南斗。翻身倚北辰。出頭天外看。誰是我般人。",
    "X66n1297_002:0288a21": "(鼓山珪)",
    "X66n1297_002:0288a22": "荷葉團團團似鏡。蔆角尖尖尖似錐。風吹柳絮毛毬",
    "X66n1297_002:0288a23": "走。雨打棃花蛺蝶飛。(徑山杲)",
    "X66n1297_002:0288a24": "和烟釣月是生涯。古策風高未足誇。款乃一聲天地",
    "X66n1297_002:0288b01": "闊。祖師何處渡流沙。(或菴體)",
    "X66n1297_002:0288b02": "猢猻喫毛蟲。烏狗上佛殿。大地雪漫漫。澄江淨如練。",
    "X66n1297_002:0288b03": "(圓極岑)",
    "X66n1297_002:0288b04": "生鐵鑄牛頭。牽犁還拽耙。智者笑忻忻。愚者驚怪差。",
    "X66n1297_002:0288b05": "古往今來幾百年。更向鬼門重貼卦。(密菴傑)",
    "X66n1297_002:0288b06": "庭前栽萵苣。萵苣生火筯。火筯開蓮花。蓮花結木瓜。",
    "X66n1297_002:0288b07": "木瓜纔劈破。撒出白油蔴參。([仁二+幼]堂仁)",
    "X66n1297_002:0288b08": "身世悠悠不繫舟。得隨流處且隨流。今朝有酒今朝",
    "X66n1297_002:0288b09": "醉。明日無錢明日愁。(石菴玿)",
    "X66n1297_002:0288b10": "春眠不覺曉。處處聞啼鳥。夜來風雨聲。花落知多少。",
    "X66n1297_002:0288b11": "(朴翁銛)",
    "X66n1297_002:0288b12": "春生夏長。澹飯粗茶。魚投濁水。彩奔齪家。(無準範)",
    "X66n1297_002:0288b13": "火不待日而熱。風不待月而凉。渴來飲水。困來上牀。",
    "X66n1297_002:0288b14": "鳧足自短。鶴脛自長。誰在原西寺。鐘聲送夕陽。(古南門)",
    "X66n1297_002:0288b15": "草鞵踏遍江南雪。歸看廬山石上雲。却笑閒身猶未",
    "X66n1297_002:0288b16": "老。尋梅幾度出松門。(弘覺忞)",
    "X66n1297_002:0288b17": "伯勞西去鴈東來。李白桃紅歲歲開。萬事無過隨分",
    "X66n1297_002:0288b18": "好。人生何用苦安排。(竺菴成)",
    "X66n1297_002:0288b19": "茅菴隱隱傍溪邊。撥霧移芝種石田。轉步看花花欲",
    "X66n1297_002:0288b20": "醉。流鶯不覺落窗前。(濟水洸)",
    "X66n1297_002:0288b21": "早識郎君本是儔。燈前月下且風流。好風流。看取朱",
    "X66n1297_002:0288b22": "衣暗點頭。(玉笈乾)",
    "X66n1297_002:0288b23": "黃梅時節家家雨。春草池塘處處蛙。白鷺下田千點",
    "X66n1297_002:0288b24": "雪。黃鸝上樹一枝花。(撫松寤)",
    "X66n1297_002:0288c01": "圓覺。以大圓覺為我伽藍。",
    "X66n1297_002:0288c02": "佛鎧堅云。淨躶躶。曲不藏直。赤灑灑。坐斷威音。更有",
    "X66n1297_002:0288c03": "一句不可道破。",
    "X66n1297_002:0288c04": "毫髮不留。縱橫自由。閫外乾坤廓落。大方無外優游。",
    "X66n1297_002:0288c05": "明明祖師意。明明百草頭。褫破狐疑網。截斷愛河流。",
    "X66n1297_002:0288c06": "縱有回天力。爭如直下休。四衢道中淨躶躶。放出溈",
    "X66n1297_002:0288c07": "山水牯牛。(圓悟勤)",
    "X66n1297_002:0288c08": "圓覺。恒作是念。我今此身四大和合。髮毛爪齒等",
    "X66n1297_002:0288c09": "皆歸地。涕唾膿血等皆歸水。煖氣歸火。動轉歸風。",
    "X66n1297_002:0288c10": "四大各離。今者妄身當在何處。",
    "X66n1297_002:0288c11": "今者妄身當在何。不應燄水更尋波。狂心誤認鑑中",
    "X66n1297_002:0288c12": "影。豈異迷頭演若多。(本覺一)",
    "X66n1297_002:0288c13": "茨菇葉爛別西灣。蓮子華開尚未還。妾夢不離江上",
    "X66n1297_002:0288c14": "水。人傳夫在鳳凰山。(于集成)",
    "X66n1297_002:0288c16": "宗鑑法林卷二"
}