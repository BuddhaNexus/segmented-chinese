{
    "X59n1104_002:0631a03": "芝苑遺編卷之中",
    "X59n1104_002:0631a05": "六世法孫　道詢　集",
    "X59n1104_002:0631a06": "授大乘菩薩戒儀",
    "X59n1104_002:0631a07": "大覺世尊一代時教。大小兩乘戒有五種。一者。五戒。",
    "X59n1104_002:0631a08": "二者。八戒。三者。十戒。四者。具戒。五者。菩薩戒。前二即",
    "X59n1104_002:0631a09": "被在家士女。次二即攝出家五眾。上之四戒。隨心廣",
    "X59n1104_002:0631a10": "狹。通大小乘。皆為方便。五．菩薩戒。純一大乘成佛之",
    "X59n1104_002:0631a11": "法。十方諸佛示生唱滅。種種方便。為令眾生自省己",
    "X59n1104_002:0631a12": "靈。本來清淨無諸垢染。本來平等無有高下。本來自",
    "X59n1104_002:0631a13": "在無諸&#;礙。無始迷倒。枉受輪迴。因佛開示。始悟眾",
    "X59n1104_002:0631a14": "生與佛同等。既自悟已。立丈夫志。發菩提心。受菩薩",
    "X59n1104_002:0631a15": "戒。修菩薩行。究竟成就無上菩提。證大涅槃。安住秘",
    "X59n1104_002:0631a16": "藏。是謂諸佛出世大事因緣。然菩薩戒凡有兩宗。一",
    "X59n1104_002:0631a17": "者。華嚴部。二者。法華部。梵網經云。若受菩薩戒者。國",
    "X59n1104_002:0631a18": "王．百官．比丘．比丘尼。乃至庶民．黃門．非人．畜生。但解",
    "X59n1104_002:0631a19": "法師語。盡得受戒。此即華嚴部。通漸頓受也。善戒經",
    "X59n1104_002:0631a20": "云。欲受菩薩戒。先受優婆塞五戒。次受沙彌十戒。次",
    "X59n1104_002:0631a21": "受比丘具戒。後受菩薩戒。譬如重樓四級。不由初級",
    "X59n1104_002:0631a22": "而至二級無有是處。不由二級而至三級無有是處。",
    "X59n1104_002:0631a23": "不由三級而至四級無有是處。此即法華部。唯從漸",
    "X59n1104_002:0631a24": "受也。今在家士女受者。則專依梵網。出家僧尼受者。",
    "X59n1104_002:0631b01": "則通稟二經。今且依梵網通攝道俗。世所盛行。廣明",
    "X59n1104_002:0631b02": "受法。略有四種。一曰戒法。二曰戒體。三曰戒行。四曰",
    "X59n1104_002:0631b03": "戒相。初．戒法者。天台疏云。最初妙海王子從盧舍那",
    "X59n1104_002:0631b04": "佛受菩薩戒。即為法身大士。制十重四十八輕。乃是",
    "X59n1104_002:0631b05": "心地一品耳。據梵網大本。一百十二卷六十一品戒",
    "X59n1104_002:0631b06": "文下指八萬威儀品等。即知制法量等塵沙。由制心",
    "X59n1104_002:0631b07": "地。動心違理。徧眾生界。心無量故。制亦無量。眾生無",
    "X59n1104_002:0631b08": "盡。戒亦無盡。除十重已外。一切皆結輕垢罪。即知輕",
    "X59n1104_002:0631b09": "垢不可限量。遠古諸佛。同一楷模。佛佛相承。傳至今",
    "X59n1104_002:0631b10": "日。非獨寂場舍那始制。或云。佛立一切戒。戒我一切",
    "X59n1104_002:0631b11": "心。我無一切心。何須一切戒。故知但能對境。一切無",
    "X59n1104_002:0631b12": "心。何必受戒。答曰。若的無心。可容無戒。汝自審量。果",
    "X59n1104_002:0631b13": "無心不。且位階等覺。尚有無明。亦未無心。逮至妙覺。",
    "X59n1104_002:0631b14": "妄念永盡。具身口意三種不護。故知唯佛無一切心。",
    "X59n1104_002:0631b15": "而眾生界未盡。尚有大慈悲心。豈同木石。頑然無知。",
    "X59n1104_002:0631b16": "謂無心哉。是故諸佛果上起用。說法利生。悲智方便。",
    "X59n1104_002:0631b17": "善巧提誘。未始暫息。良由以無心。故無所不心。安有",
    "X59n1104_002:0631b18": "恣放作惡。不奉戒律。謂之無心哉。故戒經偈云。如過",
    "X59n1104_002:0631b19": "去諸佛。及以未來者。現在諸世尊。皆共尊敬戒。則知",
    "X59n1104_002:0631b20": "三世界人證此戒已。尚皆尊敬。而具縛下凡自言無",
    "X59n1104_002:0631b21": "心不須戒者。昧心逐語。不知分量。若此之甚。是可憫",
    "X59n1104_002:0631b22": "也。或曰。了心即佛。豈假他求。本淨無瑕。何勞受戒。答。",
    "X59n1104_002:0631b23": "佛有三世。不可混同。遠古諸佛。過去佛也。十方剎土。",
    "X59n1104_002:0631b24": "現在佛也。法界眾生。當來佛也。故戒本偈舍那佛云。",
    "X59n1104_002:0631c01": "我是已成佛。汝是當成佛。又下云。常須自知我是未",
    "X59n1104_002:0631c02": "成之佛。諸佛是已成之佛。言佛是同。已成．未成則異。",
    "X59n1104_002:0631c03": "若謂凡夫即同果佛。頓廢進修。便生上慢。未得謂得。",
    "X59n1104_002:0631c04": "是大妄語。自陷陷他。為過不淺。涅槃云。眾生佛性。如",
    "X59n1104_002:0631c05": "雜血乳。豈比醍醐。又圓覺中眾生覺性。如金在鑛。豈",
    "X59n1104_002:0631c06": "比精金。祇由心本是佛。故可發意勤求。祇由心本清",
    "X59n1104_002:0631c07": "淨。故須立誓受戒。當知菩薩戒者。直是識心達本。成",
    "X59n1104_002:0631c08": "佛菩提之要術。此謂戒法也。二明戒體。有三。初．能受",
    "X59n1104_002:0631c09": "心。即得戒之本。二所緣境。即發戒之處。三所發業。即",
    "X59n1104_002:0631c10": "無作之體。初．能受心者。即大菩提心。慈悲誓願。所謂",
    "X59n1104_002:0631c11": "斷惡．修善．度生三誓。攝一切願。無不具足。如普賢十",
    "X59n1104_002:0631c12": "大願．勝鬘十大受．藥師十二願．彌陀四十八願。皆即",
    "X59n1104_002:0631c13": "本時戒體矣。行願經云。諸佛如來以大悲心為體故。",
    "X59n1104_002:0631c14": "觀經云。佛心者。大慈悲是。若無誓願。即不發戒。則無",
    "X59n1104_002:0631c15": "體也。二所緣境。即法界眾生依正等法。戒依境制。體",
    "X59n1104_002:0631c16": "從境發。境既無量。體亦無邊。行願經云。因於眾生。得",
    "X59n1104_002:0631c17": "成阿耨菩提。是故菩提屬於眾生。若無眾生。一切菩",
    "X59n1104_002:0631c18": "薩終不能成無上正覺。淨行品云。若諸菩薩善用其",
    "X59n1104_002:0631c19": "心。即獲一切勝玅功德。經中自問。云何用心。乃列一",
    "X59n1104_002:0631c20": "百四十一種當願眾生。即知一切眾生是諸菩薩因",
    "X59n1104_002:0631c21": "行果德所出生處。若非生境。戒則不發。何有體邪。三",
    "X59n1104_002:0631c22": "所發業。由菩提心。緣眾生境。起大誓願。剋志要期。攬",
    "X59n1104_002:0631c23": "法歸心。心與法合。發生無作。成善功德。為佛種子。由",
    "X59n1104_002:0631c24": "種熏心。有大力用。能起後習。直至成佛。究竟果滿。百",
    "X59n1104_002:0632a01": "福莊嚴。威神妙用。由茲為始。經云。知法常無性。佛種",
    "X59n1104_002:0632a02": "從緣起。論云。三十二相無差別因。皆由持戒而得。即",
    "X59n1104_002:0632a03": "斯謂也。故南山云。以此要期之心。與彼妙法相應。於",
    "X59n1104_002:0632a04": "彼法上有緣起之義。領納有心。名為戒體是也。或云。",
    "X59n1104_002:0632a05": "眾生本有佛性。即菩薩戒體。今謂不然。本有之性。蝡",
    "X59n1104_002:0632a06": "動翾飛一切皆具。菩薩戒體。受者方有。不受則無。此",
    "X59n1104_002:0632a07": "則因緣構造。修起之法。性雖本有。非修不發。如摩尼",
    "X59n1104_002:0632a08": "珠具足眾寶。不假緣求。終不出現。天台疏云。不起而",
    "X59n1104_002:0632a09": "已。起則性無作假色。南山云。熏本藏識。成善種子。此",
    "X59n1104_002:0632a10": "為戒體。天台性之一字。即能起因。無作假色。即所發",
    "X59n1104_002:0632a11": "體。南山藏識。即所依處。善種子。即能依體。能起．所依",
    "X59n1104_002:0632a12": "是本有之性。所發．能依即今受之體。若此出體。文據",
    "X59n1104_002:0632a13": "極明。能所歷然。體性不濫。則受納無疑。修持有託。此",
    "X59n1104_002:0632a14": "謂戒體也。三明戒行。既發此體。當起隨行。專精保守。",
    "X59n1104_002:0632a15": "如護明珠。一切時中不令忘失。恒憶．恒持．恒防一心",
    "X59n1104_002:0632a16": "三用。念念圓修。遠離諸惡。攝律儀戒也。修習諸善。攝",
    "X59n1104_002:0632a17": "善法戒也。將護眾生。饒益有情戒也。始發三誓。次行",
    "X59n1104_002:0632a18": "三戒。終獲三果。即法．報．應三佛身也。願行相副。目足",
    "X59n1104_002:0632a19": "更資。如車二輪。如鳥兩翅。此謂戒行也。四者戒相。此",
    "X59n1104_002:0632a20": "有二種。既奉圓戒。三業動止。莫非利物。自行化他。美",
    "X59n1104_002:0632a21": "德彰顯。香聞十方。眾生喜見。隨所化導。如風偃艸。無",
    "X59n1104_002:0632a22": "不伏從。經云。行於世間。無有障礙。如空中月出於雲",
    "X59n1104_002:0632a23": "翳。此即約行為相也。梵網戒本十重四十八輕。名種",
    "X59n1104_002:0632a24": "條別。一一條中復有多相。皆須誦持。依師求學。體究",
    "X59n1104_002:0632b01": "持犯。方名清淨。故戒本中囑令善學。此即以法為相",
    "X59n1104_002:0632b02": "也。二皆可別。故總名相。此謂戒相也。凡欲受者。先須",
    "X59n1104_002:0632b03": "明曉。心境無昧。則奉持久固。若所受不明。此猶可恕。",
    "X59n1104_002:0632b04": "必能授暗託。受定不成。即戒本云。是自欺誑。亦欺誑",
    "X59n1104_002:0632b05": "他人。一一不解一切法。而為他人作師授戒者。犯輕",
    "X59n1104_002:0632b06": "垢罪。制法若此。凡為師授可不誡乎。今準天台所列",
    "X59n1104_002:0632b07": "六家儀式。并古今諸文參詳去取。且列十科。以備時用。",
    "X59n1104_002:0632b08": "第一．求師授法第二．請聖證明",
    "X59n1104_002:0632b09": "第三．歸佛求加第四．策導勸信",
    "X59n1104_002:0632b10": "第五．露過求悔第六．請師乞戒",
    "X59n1104_002:0632b11": "第七．立誓問遮第八．加法納體",
    "X59n1104_002:0632b12": "第九．說於示誡第十．歎德發願",
    "X59n1104_002:0632b13": "第一．求師授法",
    "X59n1104_002:0632b14": "準梵網經應請二師。一和尚。二阿闍梨。今但請闍梨",
    "X59n1104_002:0632b15": "授戒師耳。經云。若千里內無能授戒師。得佛菩薩像",
    "X59n1104_002:0632b16": "前自誓受戒。而要見好相便得戒。準知。戒師不為多",
    "X59n1104_002:0632b17": "得。戒疏云。必是出家菩薩具足五德。一持戒清淨。二",
    "X59n1104_002:0632b18": "滿足十臘。三善解律藏。四深通禪思。五慧藏窮玄。地",
    "X59n1104_002:0632b19": "持云。必須戒德嚴明。善解三藏。堪發彼敬心。方可從",
    "X59n1104_002:0632b20": "受。不爾得罪。今依菩薩戒羯磨文請之。教者云。",
    "X59n1104_002:0632b21": "夫欲受菩薩戒。必先請師。策導開解。令於一切境上",
    "X59n1104_002:0632b22": "起慈憫心。若非此人。戒無從發。今為汝請此某人。作授",
    "X59n1104_002:0632b23": "菩薩戒師。故須專秉一心。恭陳三請。大德憶念。我某",
    "X59n1104_002:0632b24": "甲於大德所。乞受一切菩薩淨戒。惟願須臾不辭勞",
    "X59n1104_002:0632c01": "倦。哀憫聽受(三請)戒師答云。可授汝菩薩戒。當攝心諦",
    "X59n1104_002:0632c02": "受。不得浮散。",
    "X59n1104_002:0632c03": "第二．請聖證明",
    "X59n1104_002:0632c04": "戒師先為請三寶諸天。同來作證。由佛出世建立戒",
    "X59n1104_002:0632c05": "法。當須志誠運想。隨師召請云。",
    "X59n1104_002:0632c06": "弟子某甲。稽首歸命。一心虔請盡虗空界極微塵剎",
    "X59n1104_002:0632c07": "常住三寶。清淨法身毗盧遮那佛．圓滿報身盧舍那",
    "X59n1104_002:0632c08": "佛．千百億化身釋迦牟尼佛．當來補處彌勒尊佛．極",
    "X59n1104_002:0632c09": "樂世界阿彌陀佛．過去七佛．賢劫千佛．十方三世一",
    "X59n1104_002:0632c10": "切諸佛。大小兩乘毗尼戒法．十二分經甚深法藏。文",
    "X59n1104_002:0632c11": "殊師利菩薩．普賢菩薩．觀世音菩薩．大勢至菩薩．十",
    "X59n1104_002:0632c12": "方三世諸大菩薩．最初得戒玅海王子．西天此土傳",
    "X59n1104_002:0632c13": "法祖師．四依菩薩．緣覺．聲聞三乘賢聖。惟願慈悲聞",
    "X59n1104_002:0632c14": "我奉請。顯現道場。證明受戒。",
    "X59n1104_002:0632c15": "弟子某甲。一心虔請護法諸天．大梵天王．帝釋天王．",
    "X59n1104_002:0632c16": "護世四王．天龍八部．三界萬靈．五星六曜．今年歲分",
    "X59n1104_002:0632c17": "賞善罸惡一切天神．大宋國內五嶽四瀆名山大川",
    "X59n1104_002:0632c18": "江河潭洞主執龍神．當州地分城隍社廟屬內神祇．",
    "X59n1104_002:0632c19": "諸處寺院護伽藍神守正法者。惟願聰明聞我召請。",
    "X59n1104_002:0632c20": "同賜降臨。悉來守護。",
    "X59n1104_002:0632c21": "弟子某甲。一心虔請十方法界六道四生一切含識．",
    "X59n1104_002:0632c22": "現前受戒合道場人無量劫來生身父母先亡後逝",
    "X59n1104_002:0632c23": "上代宗親亡歿已後未解脫者。願乘三寶威神力故。",
    "X59n1104_002:0632c24": "俱到道場。同沾戒善。",
    "X59n1104_002:0633a01": "第三．歸佛求加",
    "X59n1104_002:0633a02": "凡欲受戒。先須歸依。由無始來。背捨三寶隨逐邪魔。",
    "X59n1104_002:0633a03": "沒溺生死無所依歸。故於今日。翻邪歸正。立重誓願。",
    "X59n1104_002:0633a04": "畢此一生。盡未來際。歸投三寶。乞求加護。直至成佛。",
    "X59n1104_002:0633a05": "承事供養。不相捨離。十方法界已成正覺一切如來",
    "X59n1104_002:0633a06": "是為佛寶。十方法界諸佛所說十二部經是為法寶。",
    "X59n1104_002:0633a07": "十方法界三乘賢聖是為僧寶。仍了自心一體三寶。",
    "X59n1104_002:0633a08": "與彼境界無二無別。普賢行法經但云。今依大乘甚",
    "X59n1104_002:0633a09": "深妙義。歸依佛等。今依天台戒疏引什師所傳梵本。",
    "X59n1104_002:0633a10": "受三歸法。應須合掌互跪。隨師語云。",
    "X59n1104_002:0633a11": "我某甲從於今身直至佛身。於其中間歸依常住佛．",
    "X59n1104_002:0633a12": "歸依常住法．歸依常住僧(三說)三結並同上。但云歸依",
    "X59n1104_002:0633a13": "佛竟等(三結已。云)。哀憫覆護我。令法種增長。此世及後世。",
    "X59n1104_002:0633a14": "願佛常攝受(此出勝鬘經。說已稱三寶名釋迦佛云云)。",
    "X59n1104_002:0633a15": "第四．策導勸信",
    "X59n1104_002:0633a16": "諸佛子。此菩薩戒是三世十方諸佛成佛菩提基本。",
    "X59n1104_002:0633a17": "諸大菩薩修行模範。若不受此戒。欲脫生死苦。無有",
    "X59n1104_002:0633a18": "是處。欲破業障。無有是處。欲入菩薩位。無有是處。欲",
    "X59n1104_002:0633a19": "成佛果。無有是處。華嚴云。戒是無上菩提本。應當具",
    "X59n1104_002:0633a20": "足持淨戒。若能堅持於禁戒。是則如來所讚歎。涅槃",
    "X59n1104_002:0633a21": "云。欲見佛性。證大乘涅槃。必須深心修持淨戒。梵網",
    "X59n1104_002:0633a22": "經云。眾生受佛戒。即入諸佛位。又云。若不受此戒。名",
    "X59n1104_002:0633a23": "為外道邪見人輩。畜生無異。木頭無異。薩遮尼揵經",
    "X59n1104_002:0633a24": "云。如來功德之身。以受戒為本。以持戒為始。故知不",
    "X59n1104_002:0633b01": "受菩薩戒者。縱學佛法。勤苦修行。經千萬劫。祇名眾",
    "X59n1104_002:0633b02": "生。欲脫輪迴。終無得理。是以西竺國王受位．百官上",
    "X59n1104_002:0633b03": "位。皆先受此戒。葢欲饒益境邑人民。寧可受已破。不",
    "X59n1104_002:0633b04": "可不受。若受已破。是佛弟子。若不受者。是名外道。經",
    "X59n1104_002:0633b05": "云。薝蔔華雖萎。猶勝一切花。破戒諸比丘。猶勝諸外",
    "X59n1104_002:0633b06": "道。諸佛子。六道之中。無量眾生。受三途苦。不聞佛法。",
    "X59n1104_002:0633b07": "縱得為人。生處邊夷不遇佛法。或遭亂世不遇佛法。",
    "X59n1104_002:0633b08": "荒迷聲色不遇佛法。愚癡邪見不遇佛法。今既生值",
    "X59n1104_002:0633b09": "明時。遭遇佛法。諸根明利。識知善惡。佛法僧寶處處",
    "X59n1104_002:0633b10": "興隆。可謂萬劫難逢千生一遇。若不自省自策。自立",
    "X59n1104_002:0633b11": "自修。諸佛威神。無為汝處。無常迅速。生死無期。一旦",
    "X59n1104_002:0633b12": "橫骸。識神無主。欲受佛戒。何由可得。還沈惡道。長劫",
    "X59n1104_002:0633b13": "受苦。未有出期。如來說為可憐愍者。丈夫剛猛得不",
    "X59n1104_002:0633b14": "自思邪。如是種種。隨機策勸。令發勝心。",
    "X59n1104_002:0633b15": "第五．露過求悔",
    "X59n1104_002:0633b16": "凡欲受戒。思念無始已來。三業六根。所造諸惡。無量",
    "X59n1104_002:0633b17": "無邊。說不可盡。若不發露。障戒不發。障淨土門。障菩",
    "X59n1104_002:0633b18": "提路。追過自責。仰對三寶。求哀懺悔。護國戒經云。佛",
    "X59n1104_002:0633b19": "言。若諸佛子。欲得成就阿耨菩提。若欲善能知自心",
    "X59n1104_002:0633b20": "者。若有欲以大慈悲手。於生死泥拔眾生者。應先發",
    "X59n1104_002:0633b21": "起大慈悲心。普為眾生歸依三寶。受菩薩戒。發菩提",
    "X59n1104_002:0633b22": "心。至誠懺悔。當隨師教。作如是言。",
    "X59n1104_002:0633b23": "惟願十方一切諸佛及與地住得金剛智諸大菩薩。",
    "X59n1104_002:0633b24": "當證知我。當憶念我。我某甲等。發菩提心。未住妙道。",
    "X59n1104_002:0633c01": "今將身命。歸依十方一切三寶。惟願諸佛諸大菩薩。",
    "X59n1104_002:0633c02": "起慈悲心。哀愍攝受。我某甲等。自從無始流轉已來。",
    "X59n1104_002:0633c03": "處在三界生死輪中。沈溺惡趣。入苦籠檻。顛墜諸惡。",
    "X59n1104_002:0633c04": "無明羅剎。有大力勢。諸煩惱冤。長夜逼迫。無主無救。",
    "X59n1104_002:0633c05": "無歸無依。無有所趣。無有教導。住於邪見．險惡道中。",
    "X59n1104_002:0633c06": "趣向生死。背捨涅槃。入三惡道。不能自出。墮於險惡",
    "X59n1104_002:0633c07": "廣大深坑。追逐惡友。隨順惡教。遠離一切諸善知識。",
    "X59n1104_002:0633c08": "都不覺知何者為損。何者為益。何者是善。何者是惡。",
    "X59n1104_002:0633c09": "為不善法。繫著不捨。棄背一切三乘聖人。長夜常為",
    "X59n1104_002:0633c10": "生老病死．憂悲苦惱。種種業惑之所羅網。憂迫恐怖。",
    "X59n1104_002:0633c11": "恒失本心自性寂靜。遠離種種三摩地門．陀羅尼門．",
    "X59n1104_002:0633c12": "諸地諸忍波羅蜜多甚深住處。亦復遠離慈悲喜捨",
    "X59n1104_002:0633c13": "諸菩薩戒．四無礙智．六通．十力．四無所畏．無忘失法．",
    "X59n1104_002:0633c14": "無住涅槃。一切隨眠我身具足。一切功德我身空無。",
    "X59n1104_002:0633c15": "七菩提分．八聖道分如是等法百千萬種。悉皆遠離。",
    "X59n1104_002:0633c16": "無數苦惱。障礙留難。恒所惱害。惟願諸佛諸大菩薩",
    "X59n1104_002:0633c17": "起大慈悲。哀愍護念為我．為主．為救．為歸．為依．為趣。",
    "X59n1104_002:0633c18": "願令我等。速得圓滿大菩提道。及為無量菩薩眷屬。",
    "X59n1104_002:0633c19": "如來十力．四無所畏．四無礙解．十八不共．四攝．三昧．",
    "X59n1104_002:0633c20": "解脫．總持．六通．諸度．福德．智慧。如是一切諸功德海。",
    "X59n1104_002:0633c21": "願令我等皆得具足(次當說罪求悔)。",
    "X59n1104_002:0633c22": "至心懺悔弟子某甲。自念此身。無量劫來。於諸眾生",
    "X59n1104_002:0633c23": "無慈悲心。故相殺害。互相食噉。不念眾生皆惜身命。",
    "X59n1104_002:0633c24": "不念眾生具有佛性。不知眾生是我先世父母六親。",
    "X59n1104_002:0634a01": "縱恣口腹。貪嗜滋味。與諸眾生。作大冤結。以是因緣。",
    "X59n1104_002:0634a02": "墮落生死。流轉三界。不生淨土。不得成佛。從今受戒。",
    "X59n1104_002:0634a03": "誓斷殺害。常行慈憫。不食眾生身分血肉。以此淨業。",
    "X59n1104_002:0634a04": "普與眾生。莊嚴淨土。誓求作佛。",
    "X59n1104_002:0634a05": "弟子某甲。自念此身。無始時來。於諸眾生無饒益心。",
    "X59n1104_002:0634a06": "故相侵奪。不念眾生護惜財物。與己無異。斗秤欺誑。",
    "X59n1104_002:0634a07": "虧刻於人。侵損常住．現前僧物。貪他悋己。不知厭足。",
    "X59n1104_002:0634a08": "以是因緣。墮落生死。流轉三界。不生淨土。不得成佛。",
    "X59n1104_002:0634a09": "從今受戒。誓斷偷盜。常行饒益。救濟貧苦。不生慳悋。",
    "X59n1104_002:0634a10": "以此淨業。普與眾生。莊嚴淨土。誓求作佛。",
    "X59n1104_002:0634a11": "弟子某甲。自念此身。無始至今。於諸男女躭染婬色。",
    "X59n1104_002:0634a12": "不擇親疎。不思觸淨。趣向前境。作非梵行。毀犯佛戒。",
    "X59n1104_002:0634a13": "不畏惡道。無有慚耻。以是因緣。世世生處。墮在胞胎。",
    "X59n1104_002:0634a14": "受穢汙身。不生淨土。不得成佛。從今受戒。誓斷婬欲。",
    "X59n1104_002:0634a15": "修清淨行。以此淨業。普與眾生。莊嚴淨土。誓求作佛。",
    "X59n1104_002:0634a16": "弟子某甲。自念此身。於諸眾生多行諂誑。欺罔於人。",
    "X59n1104_002:0634a17": "妄語．綺語．惡口．兩舌。破滅佛法。毀罵僧尼。譏刺善人。",
    "X59n1104_002:0634a18": "黨護不義。見言不見．不見言見。覆障己非。推求他過。",
    "X59n1104_002:0634a19": "以是因緣。千生萬劫。受虗妄報。遠離真實。不生淨土。",
    "X59n1104_002:0634a20": "不得成佛。從今受戒。誓斷妄語。說如實語。說如法語。",
    "X59n1104_002:0634a21": "以此淨業。普與眾生。莊嚴淨土。誓求作佛。",
    "X59n1104_002:0634a22": "弟子某甲。自念此身。從無始來。貪飲藥酒。昏迷神性。",
    "X59n1104_002:0634a23": "亂動諸根。不辨尊卑。不知善惡。增長愚癡。覆沒智慧。",
    "X59n1104_002:0634a24": "以是因緣。墮落生死。受愚癡報。不生淨土。不得成佛。",
    "X59n1104_002:0634b01": "從今受戒。誓斷飲酒。收攝諸根。常修正念。以此淨業。",
    "X59n1104_002:0634b02": "普與眾生。莊嚴淨土。誓求作佛。",
    "X59n1104_002:0634b03": "如是五種極重惡業。當知即是生死根本。眾苦之源。",
    "X59n1104_002:0634b04": "障淨土門。礙菩提路。如是惡業。未受已前。充塞虗空。",
    "X59n1104_002:0634b05": "徧周法界。若不懺悔。若不誓斷。死生無路。出離無門。",
    "X59n1104_002:0634b06": "從今受戒。誓斷五種極重惡業。翻成五種清淨戒根。",
    "X59n1104_002:0634b07": "若後再犯。即是欺誑三寶諸天。見生之中諸惡集身。",
    "X59n1104_002:0634b08": "招不如意。死入地獄。受無量苦。無解脫期。若實不虗。",
    "X59n1104_002:0634b09": "仰願三寶．護法諸天。常加護念。令我罪根皆得消滅。",
    "X59n1104_002:0634b10": "令我行願悉得滿足(同聲念佛。或懺違逆父母．師長。其文如後)。",
    "X59n1104_002:0634b11": "第六．請師乞戒",
    "X59n1104_002:0634b12": "大小乘戒。皆從師授。受聲聞戒。壇上十僧為師。受菩",
    "X59n1104_002:0634b13": "薩戒。諸佛菩薩為師。或請彌陀為和尚。觀音為羯磨。",
    "X59n1104_002:0634b14": "勢至為教授。近時道俗。皆修淨業。彌陀緣熟。故多請",
    "X59n1104_002:0634b15": "之。況法身體一。三世道同。隨機之教。義無不可。人多",
    "X59n1104_002:0634b16": "惑耳。不免從眾。依行法經。次請五師。或請六師。則加",
    "X59n1104_002:0634b17": "普賢為懺悔主。今以悔罪在前。不復請也。",
    "X59n1104_002:0634b18": "我某甲。一心奉請釋迦牟尼佛為戒和尚。我依我佛",
    "X59n1104_002:0634b19": "故。得受菩薩戒。慈愍故(三請。或一請。觀時延促。下同)。",
    "X59n1104_002:0634b20": "我某甲。一心奉請文殊菩薩為羯磨阿闍梨。我依菩",
    "X59n1104_002:0634b21": "薩故。得受菩薩戒。慈愍故。",
    "X59n1104_002:0634b22": "我某甲。一心奉請彌勒菩薩為教授阿闍梨。我依菩",
    "X59n1104_002:0634b23": "薩故。得受菩薩戒。慈愍故。",
    "X59n1104_002:0634b24": "我某甲。一心奉請十方諸佛為尊證阿闍梨。我依諸",
    "X59n1104_002:0634c01": "佛故。得受菩薩戒。慈愍故。",
    "X59n1104_002:0634c02": "我某甲。一心奉請十方諸大菩薩為同學法侶。我依",
    "X59n1104_002:0634c03": "諸菩薩故。得受菩薩戒。慈愍故。",
    "X59n1104_002:0634c04": "惟願釋迦本師．十方諸佛．諸大菩薩。他心道眼。無礙",
    "X59n1104_002:0634c05": "見聞。鑒我虔誠。受我奉請。不違本誓。憐念眾生。慈悲",
    "X59n1104_002:0634c06": "攝受。方便拔濟。盡未來時。為作依怙(既請師已。即須從師乞戒。乞云)。",
    "X59n1104_002:0634c07": "仰白十方盡虗空徧法界一切諸佛．大地菩薩僧。此",
    "X59n1104_002:0634c08": "大宋國某州某處佛菩薩像前。諸佛子等。今從諸佛",
    "X59n1104_002:0634c09": "菩薩乞受一切菩薩淨戒。是諸佛子已是真實能生",
    "X59n1104_002:0634c10": "深信。發菩提心。行菩薩道。惟願諸佛菩薩布施諸佛",
    "X59n1104_002:0634c11": "子等三聚淨戒(三乞)。",
    "X59n1104_002:0634c12": "諸佛子。三聚戒者。聚以包攝為義。一切戒法三種攝",
    "X59n1104_002:0634c13": "盡。一者。攝律儀聚。律儀禁惡。無惡不斷。所謂殺．盜．婬．",
    "X59n1104_002:0634c14": "妄等。乃至煩惱無明永盡。成法身佛。名為斷德。二者。",
    "X59n1104_002:0634c15": "攝善法聚。無善不修。所謂發起智慧。修習世出世間",
    "X59n1104_002:0634c16": "一切善法。六度萬行。不取不捨。習行方便。自利利他。",
    "X59n1104_002:0634c17": "成報身佛。名為智德。三者。攝眾生聚。無生不度。所謂",
    "X59n1104_002:0634c18": "六道四生。含靈抱識。方便導引。同歸佛道。成應身佛。",
    "X59n1104_002:0634c19": "名為恩德。諸佛子。當知三聚戒體。即是三佛因種。經",
    "X59n1104_002:0634c20": "云。眾生受佛戒。即入諸佛位。此之謂也。",
    "X59n1104_002:0634c21": "第七．立誓問遮",
    "X59n1104_002:0634c22": "立誓要期。是得戒本。帶遮輙受。障戒不生。當須審問。",
    "X59n1104_002:0634c23": "隨問而答。先立十誓。果能行者。當須答能。諸佛子。汝",
    "X59n1104_002:0634c24": "從今身已去。能常念佛。親近善知識否(答。能)。汝從今身",
    "X59n1104_002:0635a01": "已去。能捨離一切惡知識否(答。能)。汝從今身已去。若見",
    "X59n1104_002:0635a02": "一切眾生苦惱。能隨力救護否(答。能)。汝從今身已去。能",
    "X59n1104_002:0635a03": "盡形壽隨力供養三寶否(答。能)。汝從今身已去。能捨諸",
    "X59n1104_002:0635a04": "懈怠。發起精進。勤求佛道否(答。能)。汝從今身已去。能孝",
    "X59n1104_002:0635a05": "養父母敬事師長否(答。能)。汝從今身已去。於五塵境煩",
    "X59n1104_002:0635a06": "惱生時。能制伏心否(答。能)。汝從今身已去。能於無上菩",
    "X59n1104_002:0635a07": "提生信心否(答。能)。已立十誓。次問七遮。",
    "X59n1104_002:0635a08": "諸佛子。受佛淨戒。必須身器清淨。梵網經云。若具七",
    "X59n1104_002:0635a09": "遮。即身不得戒。無七遮者。得受。良由七種逆業能障",
    "X59n1104_002:0635a10": "淨戒。故並名遮。有即言有。無即言無。當如實答。一汝",
    "X59n1104_002:0635a11": "非出佛身血否(答。無)。二汝非殺父否(答。無)。三汝非殺母否",
    "X59n1104_002:0635a12": "(答。無)。四非殺得戒和尚否(答。無)。五汝非殺得戒阿闍梨否",
    "X59n1104_002:0635a13": "(答。無)。六汝非破羯磨轉法輪僧否(答。無)。七汝非殺阿羅漢",
    "X59n1104_002:0635a14": "否(答。無)。諸佛子。汝今身無遮難。甚是淨器。戒可得受。眾",
    "X59n1104_002:0635a15": "聖同慶。須臾之間。入諸佛位。",
    "X59n1104_002:0635a16": "第八．秉法授戒",
    "X59n1104_002:0635a17": "諸本羯磨。各出不同。或有止用三歸受者。今依藏中",
    "X59n1104_002:0635a18": "菩薩羯磨文。乃玄弉三藏翻出。凡羯磨法須準佛言。",
    "X59n1104_002:0635a19": "不可妄自加減。應先告云。",
    "X59n1104_002:0635a20": "諸佛子。將作羯磨。授汝戒法。此戒法者。即是十方三",
    "X59n1104_002:0635a21": "世諸佛菩薩積劫熏修。無量功德。諸佛已證。菩薩今",
    "X59n1104_002:0635a22": "修。假彼羯磨聖法。動彼法界無量功德。注入身心。永",
    "X59n1104_002:0635a23": "作菩提。成佛種子。此身有謝。彼法不失。將來生佛淨",
    "X59n1104_002:0635a24": "土。蓮華中身以至成佛果。上百福莊嚴威神妙用。即",
    "X59n1104_002:0635b01": "是今日所受戒體。汝當攝心承仰。不得昏散。",
    "X59n1104_002:0635b02": "汝佛子聽。汝等今者欲於我所。受諸菩薩一切學處。",
    "X59n1104_002:0635b03": "受諸菩薩一切淨戒。所謂攝律儀戒．攝善法戒．饒益",
    "X59n1104_002:0635b04": "有情戒。如是學處。如是淨戒。過去一切菩薩已具。未",
    "X59n1104_002:0635b05": "來一切菩薩當具。普於十方現在一切菩薩今具。於",
    "X59n1104_002:0635b06": "是學處。於是淨戒。過去一切菩薩已學。未來一切菩",
    "X59n1104_002:0635b07": "薩當學。現在一切菩薩今學。告云。汝能受否(答。能)。",
    "X59n1104_002:0635b08": "諸佛子。此是第一羯磨。今法界善法由心業力。翻惡",
    "X59n1104_002:0635b09": "為善。悉皆動轉。次作第二羯磨已。告言。今法界善法",
    "X59n1104_002:0635b10": "聚集空中。如雲如葢。次作第三羯磨已。告言。今法界",
    "X59n1104_002:0635b11": "善法從空中下。從頂門注入身心。充滿正報。當知汝",
    "X59n1104_002:0635b12": "身。即是無邊功德善法之聚。當須護持。勿令毀犯。",
    "X59n1104_002:0635b13": "第九．說相示誡",
    "X59n1104_002:0635b14": "諸佛子。已為汝授戒竟。次當說相。菩薩戒相。有境皆",
    "X59n1104_002:0635b15": "是。且依梵網經說十波羅夷。其餘四十八輕垢．八萬",
    "X59n1104_002:0635b16": "威儀等。當依師學。識達相貌則無毀犯。",
    "X59n1104_002:0635b17": "第一．不得殺。下至有命者。不得故殺。凡為菩薩。當起",
    "X59n1104_002:0635b18": "慈悲心。方便救護。而快意殺生。得波羅夷罪。汝能持",
    "X59n1104_002:0635b19": "否(答。能)。第二．不得盜。下至一鍼一艸。不得故盜。凡為菩",
    "X59n1104_002:0635b20": "薩。常助一切人生福生樂。而反更盜人物。得波羅夷",
    "X59n1104_002:0635b21": "罪。汝能持否(答。能)。第三．不得婬。若男．若女。乃至非人．畜",
    "X59n1104_002:0635b22": "生。不得故婬。凡為菩薩。當救度眾生。淨法與人。而反",
    "X59n1104_002:0635b23": "更起一切人婬。得波羅夷罪。汝能持否(答。能)。第四．不得",
    "X59n1104_002:0635b24": "妄語。欺誑於人。下至身心妄語。凡為菩薩。應常生正",
    "X59n1104_002:0635c01": "語。而反生眾生邪語邪見業。得波羅夷罪。汝能持否",
    "X59n1104_002:0635c02": "(答。能)。第五．不得酤酒。一切酒不得酤。凡為菩薩。應生眾",
    "X59n1104_002:0635c03": "生明達之慧。而反生眾生顛倒心。得波羅夷罪。汝能",
    "X59n1104_002:0635c04": "持否(答。能)。第六．不得說在家出家人罪過。凡為菩薩。常",
    "X59n1104_002:0635c05": "生悲心。教化一切人。令生大乘善信。而反更自說佛",
    "X59n1104_002:0635c06": "法中罪過。得波羅夷罪。汝能持否(答。能)。第七．不得口自",
    "X59n1104_002:0635c07": "讚毀他。凡為菩薩。應代一切人受加毀辱。惡事自向",
    "X59n1104_002:0635c08": "己。好事與他人。若自揚己德。隱他人好事。令他受毀。",
    "X59n1104_002:0635c09": "得波羅夷罪。汝能持否(答。能)。第八．不得慳財慳法。凡為",
    "X59n1104_002:0635c10": "菩薩。見一切貧窮人來乞。當須給與。有求法者當為",
    "X59n1104_002:0635c11": "說法。若不爾者。得波羅夷罪。汝能持否(答。能)。第九．不得",
    "X59n1104_002:0635c12": "起嗔心。凡為菩薩。應生一切眾生善根無諍之事。而",
    "X59n1104_002:0635c13": "反生嗔恨。惡口罵辱。手打刀杖。得波羅夷罪。汝能持",
    "X59n1104_002:0635c14": "否(答。能)。第十．不得謗三寶。凡為菩薩。見外道惡人。謗佛",
    "X59n1104_002:0635c15": "音聲。如三百矛刺心。況口自謗。得波羅夷罪。汝能持",
    "X59n1104_002:0635c16": "否(答。能)。已說十波羅夷竟。四十八輕中略說三戒。",
    "X59n1104_002:0635c17": "第一．不得飲酒。而酒生過失無量。若故自飲．教人飲。",
    "X59n1104_002:0635c18": "犯輕垢罪。汝能持否(答。能)。第二．不得食一切眾生肉。食",
    "X59n1104_002:0635c19": "肉得無量罪。若故食者。犯輕垢罪。汝能持否(答。能)。第三．",
    "X59n1104_002:0635c20": "不得食五辛。大蒜．革葱．韮葱．蘭葱．興渠。一切食中不",
    "X59n1104_002:0635c21": "得食。若故食者。犯輕垢罪。汝能持否(答。能)。自餘不復一",
    "X59n1104_002:0635c22": "一別問。當尋戒本讀誦受持。識相守護。勿令有犯。",
    "X59n1104_002:0635c23": "經云。是十波羅提木叉。於中不應一一犯如微塵許。",
    "X59n1104_002:0635c24": "何況具足犯十戒。若有犯者。不得見身發菩提心。乃",
    "X59n1104_002:0636a01": "至佛性常住妙果。一切皆失。墮三惡道中。二劫．三劫",
    "X59n1104_002:0636a02": "不聞父母．三寶名字等。故知受已。當護如命。如帶浮",
    "X59n1104_002:0636a03": "囊。欲渡大海。若有犯者。當須懺悔。今依梵網出懺悔",
    "X59n1104_002:0636a04": "法。經云。若犯十戒者。在佛菩薩像前。日日六時誦十",
    "X59n1104_002:0636a05": "重四十八輕戒。苦到禮三世千佛。得見好相。便得罪",
    "X59n1104_002:0636a06": "滅。若無好相。雖懺無益。若犯四十八輕者。對首懺悔。",
    "X59n1104_002:0636a07": "不同七遮。言對首者。二人相對。口陳紛犯。即得罪滅。",
    "X59n1104_002:0636a08": "第十．歎德發願",
    "X59n1104_002:0636a09": "諸佛子。受菩薩戒者。功德難量。高於須彌。深於巨海。",
    "X59n1104_002:0636a10": "諸佛稱讚。徧在諸經。略說八種殊勝功德。第一．趣道",
    "X59n1104_002:0636a11": "勝。受菩薩戒。如大鵬鳥一舉翅。能至十萬九千餘里。",
    "X59n1104_002:0636a12": "菩薩趣道。亦復如是。法華經云。乘此寶乘。直至道場。",
    "X59n1104_002:0636a13": "又華嚴經云。以少方便。疾至菩提。是此謂也。第二．發",
    "X59n1104_002:0636a14": "心勝。受菩薩戒。直是發菩提心。當念成佛。因果同時。",
    "X59n1104_002:0636a15": "如好堅樹。纔出地面。已高羣木。如頻伽鳥。[穀-禾+卵]裏出聲。",
    "X59n1104_002:0636a16": "能勝餘音。所以。菩薩在凡夫無明內煩惱[穀-禾+卵]中。能發",
    "X59n1104_002:0636a17": "此心。已超聲聞之極果。第三．福田勝。假使供養滿閻",
    "X59n1104_002:0636a18": "浮提阿羅漢僧。不如供養一大鵬鳥。所以者何。由此",
    "X59n1104_002:0636a19": "鳥先曾受菩薩戒故。第四．功德勝。受菩薩戒。喻如日",
    "X59n1104_002:0636a20": "光。受聲聞戒。猶如螢火。第五．滅罪勝。受菩薩戒。出家",
    "X59n1104_002:0636a21": "犯四重諸篇。在家犯十惡五逆。準行法經罪皆除滅。",
    "X59n1104_002:0636a22": "縱墮惡道受苦輕微。以戒力故。一切所生之處。皆得",
    "X59n1104_002:0636a23": "為王。第六．處胎勝。受菩薩戒。人處胎時。常為天龍八",
    "X59n1104_002:0636a24": "部諸善神王之所守護。不令侵損。第七．神通勝。大乘",
    "X59n1104_002:0636b01": "菩薩能變大地為七寶．變大海為酥酪。能超百佛世",
    "X59n1104_002:0636b02": "界。能日度百千眾生。小乘羅漢祇具三明．六通．八解",
    "X59n1104_002:0636b03": "脫耳。第八．果報勝。菩薩果報萬善周圓。湛然常住。終",
    "X59n1104_002:0636b04": "無遷滅。念念趣入薩婆若海。一一成就無上菩提。小",
    "X59n1104_002:0636b05": "乘聲聞但破見思。成無學果。未為究竟。即法華云。但",
    "X59n1104_002:0636b06": "離虗妄。名為解脫。而實未得一切解脫。汝等既得戒",
    "X59n1104_002:0636b07": "已。當須常發大乘度生誓願。行大乘六念。應云。我某",
    "X59n1104_002:0636b08": "甲。今於佛菩薩前發四弘誓願。",
    "X59n1104_002:0636b09": "　煩惱無數誓願斷　　法門無量誓願學",
    "X59n1104_002:0636b10": "　眾生無邊誓願度　　佛道無上誓願成",
    "X59n1104_002:0636b11": "　願我臨欲命終時　　盡除一切諸障礙",
    "X59n1104_002:0636b12": "　面見彼佛阿彌陀　　即得往生安樂國",
    "X59n1104_002:0636b13": "　我既往生彼國已　　現前成就此大願",
    "X59n1104_002:0636b14": "　一切圓滿盡無餘　　利樂一切眾生界",
    "X59n1104_002:0636b15": "　彼佛眾生會咸淨　　我時於勝蓮華生",
    "X59n1104_002:0636b16": "　親覩如來無量光　　現前授我菩提記",
    "X59n1104_002:0636b17": "　蒙彼如來授記已　　化身無數百俱胝",
    "X59n1104_002:0636b18": "　智力廣大徧十方　　普利一切眾生界",
    "X59n1104_002:0636b19": "　乃至虗空世界盡　　眾生及業煩惱盡",
    "X59n1104_002:0636b20": "　如是一切無盡時　　我願究竟恒無盡",
    "X59n1104_002:0636b21": "　念佛救世大慈父　　念法出離解脫門",
    "X59n1104_002:0636b22": "　念僧諸有良福田　　念戒無上菩提本",
    "X59n1104_002:0636b23": "　念施具足波羅蜜　　念天護法利羣生",
    "X59n1104_002:0636b24": "上來受戒所有功德。祝獻護法諸天。報答四恩三有。",
    "X59n1104_002:0636c01": "利樂法界眾生。懺滌罪根。莊嚴淨報。仰願諸天八部。",
    "X59n1104_002:0636c02": "增長威神。常來護持。我此國土。風祥雨順。穀果豐成。",
    "X59n1104_002:0636c03": "聖帝仁王。慈臨無際。羣臣官屬。常守尊榮。萬姓四民。",
    "X59n1104_002:0636c04": "永安富樂。佛法檀越．父母師僧．歷世冤親．法界含識。",
    "X59n1104_002:0636c05": "咸生正信。發菩提心。六度齊修。二嚴等備。伏願我等。",
    "X59n1104_002:0636c06": "眾聖冥加。常值大乘。及善知識。開我佛慧。願行現前。",
    "X59n1104_002:0636c07": "荷負流通三世佛法。誘化一切。然無盡燈。普會眾生。",
    "X59n1104_002:0636c08": "同歸秘藏。",
    "X59n1104_002:0636c09": "授大乘菩薩戒儀",
    "X59n1104_002:0636c10": "大宋政和元年歲在辛",
    "X59n1104_002:0636c11": "卯安居中為眾僧錄出",
    "X59n1104_002:0636c12": "懺違逆父母(如為出家五眾受戒。當用此文)。",
    "X59n1104_002:0636c13": "現前一眾諸比丘僧。無量劫來皆是父母生育此身。",
    "X59n1104_002:0636c14": "受大苦惱。今生父母自小愛憐。捨我出家。令我學道。",
    "X59n1104_002:0636c15": "脫離遮俗。削髮毀容。為佛弟子。四事成現。學法修行。",
    "X59n1104_002:0636c16": "一生閑曠。皆是父母。捨我之恩。碎身粉骨。云何可報。",
    "X59n1104_002:0636c17": "而我等輩。內無高志。外逐世緣。懶惰懈怠。於佛法中。",
    "X59n1104_002:0636c18": "不勤修習。或因學法。出外游方。父母在堂闕於侍養。",
    "X59n1104_002:0636c19": "懸懸憶念。日夜憂煎。或成疾病。或致死亡。不歸省覲。",
    "X59n1104_002:0636c20": "或有亡過墮在惡趣。受諸苦惱。必望我等。功德拔濟。",
    "X59n1104_002:0636c21": "而我忘恩。偷安自處。不思救度。當知即是五逆罪人。",
    "X59n1104_002:0636c22": "天地不容。多遭橫逆。如是重罪。不通懺悔。今將父母",
    "X59n1104_002:0636c23": "骨肉之身。受菩薩戒。畢世堅持。隨力修行。救拔父母。",
    "X59n1104_002:0636c24": "速脫輪迴。早生淨土。盡未來時。修菩提道。直至成佛。",
    "X59n1104_002:0637a01": "誓効如來。先度二親。誓効目連。先救亡母。從今已往。",
    "X59n1104_002:0637a02": "等視眾生。皆同父母。不起憎愛。無有親疎。起孝順心。",
    "X59n1104_002:0637a03": "起慈悲心。常行敬順。無有違逆。諸佛會中。常相值遇。",
    "X59n1104_002:0637a04": "修菩提道。同成正覺。",
    "X59n1104_002:0637a05": "懺違逆師長",
    "X59n1104_002:0637a06": "現前一眾諸比丘僧。少小出家。長大入道。莫不皆有",
    "X59n1104_002:0637a07": "受度和尚．三師．七證．依止闍梨．諸善知識。慈悲攝誘。",
    "X59n1104_002:0637a08": "善巧提擕。罔極深恩。碎身難報。教法開解。衣食供須。",
    "X59n1104_002:0637a09": "軟語教詔。苦言調伏。生我慧命。育我法身。父母七生。",
    "X59n1104_002:0637a10": "師僧累劫。究竟度脫。直至菩提。而我愚癡。不思恩德。",
    "X59n1104_002:0637a11": "反生輕慢。多端誹毀。傳經授法。曾不遵依。法語善言。",
    "X59n1104_002:0637a12": "但多違逆。忘恩背義。竊法謗師。當知即是五逆罪人。",
    "X59n1104_002:0637a13": "故於現生多遭惡疾．夭壽．橫死。沈溺苦海。無有休息。",
    "X59n1104_002:0637a14": "今始覺知。深生慚耻。不敢覆藏。仰對三寶彌陀世尊。",
    "X59n1104_002:0637a15": "發露罪根。求哀懺悔。從今改過。盡未來時。在在處處。",
    "X59n1104_002:0637a16": "與師俱生。諸佛會中。互為主伴。徧微塵剎。教化眾生。",
    "X59n1104_002:0637a17": "盡出輪迴。同生淨土。",
    "X59n1104_002:0637a18": "懺身計(依金光明經．淨名經錄出)。",
    "X59n1104_002:0637a19": "又復我等無始劫來。背捨本性。真實法身。隨虗妄緣。",
    "X59n1104_002:0637a20": "起虗妄念。造虗妄業。受虗妄苦。妄認四大。為自身相。",
    "X59n1104_002:0637a21": "六塵緣影。為自心相。不知此身。四大假合。從本不實。",
    "X59n1104_002:0637a22": "和合而有。無明羅剎。止住其中。從昔已來。受生死苦。",
    "X59n1104_002:0637a23": "常棄是身。都無所為。亦常愛護。處之屋宅。隨時供給",
    "X59n1104_002:0637a24": "衣服．飲食．臥具．醫藥。令無所乏。而不知恩。反生怨害。",
    "X59n1104_002:0637b01": "然復不免無常敗壞。是身不堅。無所利益。可惡如賊。",
    "X59n1104_002:0637b02": "猶若行廁。我於今月。當使此身。作無上業。於生死海",
    "X59n1104_002:0637b03": "作大橋梁。若捨此身。則捨無量癰疽．瘭疾．百千怖畏。",
    "X59n1104_002:0637b04": "是身唯有大小便利。是身不堅如水上沫。是身不淨",
    "X59n1104_002:0637b05": "多諸蟲戶。是身可惡筋纏血塗。皮骨髓腦。共相連持。",
    "X59n1104_002:0637b06": "是故。我今應當捨離。以求寂滅無上涅槃。永離憂患．",
    "X59n1104_002:0637b07": "無常變異。生死休息。無諸塵累。無量禪定智慧功德",
    "X59n1104_002:0637b08": "具足。成就微妙法身。百福莊嚴。諸佛所讚。證成如是",
    "X59n1104_002:0637b09": "無上法身。與諸眾生無量法樂。",
    "X59n1104_002:0637b10": "又復思念。是身無常。速朽之法。為苦為惱。眾病所集。",
    "X59n1104_002:0637b11": "身如聚沫。不可撮摩。身如芭蕉。中無堅實。是身如幻。",
    "X59n1104_002:0637b12": "從顛倒起。是身如夢。為虗妄見。是身如影。從業緣生。",
    "X59n1104_002:0637b13": "是身如響。屬諸因緣。身如浮雲。須臾變滅。是身如電。",
    "X59n1104_002:0637b14": "念念不住。是身如空。離我我所。是身無知。如艸木石。",
    "X59n1104_002:0637b15": "是身無作。風力所轉。是身不淨。穢惡充滿。是身虗偽。",
    "X59n1104_002:0637b16": "必歸磨滅。當知有身。猶如毒蛇。亦如惡賊。亦如空聚。",
    "X59n1104_002:0637b17": "陰界諸入所共合成。是可厭患。當樂佛身。當知佛身",
    "X59n1104_002:0637b18": "即是法身。從於無量功德智慧之所出生。從戒．定．慧．",
    "X59n1104_002:0637b19": "解脫．知見。慈．悲．喜．捨。布施．持戒．忍辱．柔和．精進．禪定．",
    "X59n1104_002:0637b20": "解脫．三昧諸波羅蜜之所出生。從方便生。從六通生。",
    "X59n1104_002:0637b21": "從三明生。從道品生。從止觀生。從於十力．四無所畏．",
    "X59n1104_002:0637b22": "十八不共諸功德生。如是無量清淨法生如來之身。",
    "X59n1104_002:0637b23": "欲得佛身。斷眾生病。當發無上菩提之心。",
    "X59n1104_002:0637b24": "剃髮儀式(次第十科。其間策導教誡引用因緣。當隨機利鈍開解為先。至於臨",
    "X59n1104_002:0637c01": "事不必一定。今且作一途出法)。",
    "X59n1104_002:0637c02": "一．選處設座",
    "X59n1104_002:0637c03": "律令於露地香水灑之。周帀七尺四角懸旛。今時多",
    "X59n1104_002:0637c04": "在大殿。或在別堂。事無不可。若在大殿。二師之座。當",
    "X59n1104_002:0637c05": "須相對。或面向佛。今多背像。大乖尊敬。世王為況。其",
    "X59n1104_002:0637c06": "過可知。若在法堂．眾堂。當須設像於中。自餘花．旛．香．",
    "X59n1104_002:0637c07": "燭．嚴飾隨時。眾僧床座隨處鋪設。其行者應令洗浴。",
    "X59n1104_002:0637c08": "內著淨衣。頂鬢留少髮。",
    "X59n1104_002:0637c09": "二．集僧作梵",
    "X59n1104_002:0637c10": "令淨人打鐘集僧。坐訖。二師燒香。即登二座。其出家",
    "X59n1104_002:0637c11": "者安置近處已。令維那鳴一下槌聲。德者作優波離",
    "X59n1104_002:0637c12": "梵。梵聲絕。便打槌一下。同聲說偈云。",
    "X59n1104_002:0637c13": "　戒香定香解脫香　　光明雲臺徧法界",
    "X59n1104_002:0637c14": "　供養十方無量佛　　見聞普熏證寂滅",
    "X59n1104_002:0637c15": "(有至梵音義字即誦。非也。梵音本為止息喧亂故)。",
    "X59n1104_002:0637c16": "三．白眾召入(凡白眾之語。直述其事。今時四六偶對。或祝贊皇風。或褒",
    "X59n1104_002:0637c17": "揚王道。有同伶倫俳說無異。致令聽者。都無所曉。弊風久矣。宜須革之)。",
    "X59n1104_002:0637c18": "良久。闍梨云。敬白大眾。今有某寺院行者某甲(當處即云",
    "X59n1104_002:0637c19": "當寺．當院)。厭世出家。歸心三寶。昨因選試。獲中科名(進納應云。",
    "X59n1104_002:0637c20": "克勤給侍。悅可眾心)。今奉帝恩。許容披剃。將從和尚乞求剃髮。",
    "X59n1104_002:0637c21": "若準律文。必須單白羯磨和告眾僧。或復循房語令",
    "X59n1104_002:0637c22": "知委。然此行者出家日久。眾所同聞。羯磨之辭。不煩",
    "X59n1104_002:0637c23": "宣秉。直令教授座主引入道場。與其披剃某甲。謹白",
    "X59n1104_002:0637c24": "(若準律中例須單白。今時乍投出家。或有作者。故為出之。當如上敘白。至乞求剃髮已。接云)。",
    "X59n1104_002:0638a01": "準律文。因諸比丘輙度人。故為俗譏訶。由是佛制。凡",
    "X59n1104_002:0638a02": "伽藍中有剃髮者。必須單白和僧。意令合界通委。內",
    "X59n1104_002:0638a03": "無專輒。外絕譏訶。故當稟律科儀。先作羯磨。僧集否",
    "X59n1104_002:0638a04": "(答云。僧已集)。和合否(答云。和合)。未受具戒者出(答云。此眾無未受具戒者)。不",
    "X59n1104_002:0638a05": "來諸比丘說欲及清淨(答云。此無說欲及清淨者)。僧今和合何所",
    "X59n1104_002:0638a06": "作為(答云。剃髮和僧單白羯磨。白云)。",
    "X59n1104_002:0638a07": "大德僧聽。彼某甲(牒行者名)欲求某甲比丘剃髮(牒和尚名)。若",
    "X59n1104_002:0638a08": "僧時到。僧忍聽。與某甲剃髮。白如是(問云)。作法成否(答。成)。",
    "X59n1104_002:0638a09": "作法既成。請教授座主引入道場。云云如上(教授座主。今時",
    "X59n1104_002:0638a10": "謂之引請人。即從座起。至眾前合掌揖僧竟。即出眾去)。",
    "X59n1104_002:0638a11": "四．入眾請師",
    "X59n1104_002:0638a12": "引請師前引。行者後隨。直至佛前。教禮三寶已。引至",
    "X59n1104_002:0638a13": "和尚前設禮已。互跪(引請者云)。",
    "X59n1104_002:0638a14": "夫以儒敦事父。唯重於成身。釋制依師。務存於學道。",
    "X59n1104_002:0638a15": "庶使四儀軌度藉此以琢磨。五分三身因茲而成立。",
    "X59n1104_002:0638a16": "理須竭誠事奉。克志陳詞。恐汝未能。我今教汝(請詞云)。",
    "X59n1104_002:0638a17": "大德一心念。我某甲今請大德為和尚。願大德為我",
    "X59n1104_002:0638a18": "作和尚。我依大德故。得剃髮出家。慈愍故(連唱三徧。亦不須云",
    "X59n1104_002:0638a19": "再請。慇勤三請等。出自流俗)。和尚告云。可為汝作剃髮和尚。次又",
    "X59n1104_002:0638a20": "引至闍梨所。如上作禮。互跪訖(引請者云)。",
    "X59n1104_002:0638a21": "夫以厭處凡流。忻參寶位。將欲剪除於俗態。理宜警",
    "X59n1104_002:0638a22": "策於蒙心。矧在中人。必由名匠。今為汝請某人為汝",
    "X59n1104_002:0638a23": "作剃髮阿闍梨。而況此師誨人無倦。接物有方。故須",
    "X59n1104_002:0638a24": "專秉一心。恭陳三請(詞云)。",
    "X59n1104_002:0638b01": "大德一心念。我某甲今請大德為剃髮阿闍梨。願大",
    "X59n1104_002:0638b02": "德為我作剃髮阿闍梨。我依大德故。得剃髮出家。慈",
    "X59n1104_002:0638b03": "愍故(三請)闍梨云。汝既陳請我為汝作剃髮闍梨。所有",
    "X59n1104_002:0638b04": "教示。當須諦聽。",
    "X59n1104_002:0638b05": "五．辭親脫素",
    "X59n1104_002:0638b06": "闍梨云。出家之人。高超俗表。為世福田。君不得而臣。",
    "X59n1104_002:0638b07": "父不得而子。應受人天恭敬供養。是故剃髮著袈裟",
    "X59n1104_002:0638b08": "已。至於君父尚無設禮之義。況餘人乎。然父母生汝。",
    "X59n1104_002:0638b09": "養育恩深。國王度汝。其恩亦大。當往顯處。拜辭國王",
    "X59n1104_002:0638b10": "大臣及父母生緣竟。卻入道場。為汝落髮。言訖即起。",
    "X59n1104_002:0638b11": "引請者引出堦庭之下。燒香互跪。說辭親偈(引請者教行者",
    "X59n1104_002:0638b12": "逐句隨聲唱之。偈云)。",
    "X59n1104_002:0638b13": "　流轉三界中　　恩愛不能脫　　棄恩入無為",
    "X59n1104_002:0638b14": "　真實報恩者",
    "X59n1104_002:0638b15": "偈訖即起。先望北拜國王(亦不須呼萬歲)。次拜父母親眷(律中",
    "X59n1104_002:0638b16": "但辭父母。今時先拜國王。義須依準)。拜已。即除巾冠．素服。著僧裙褊衫。",
    "X59n1104_002:0638b17": "再引入眾。直至闍梨所。互跪。",
    "X59n1104_002:0638b18": "六．策導禮佛",
    "X59n1104_002:0638b19": "闍梨即為說出家功德。令生忻踊。應云。善男子諦聽。",
    "X59n1104_002:0638b20": "六道之中。人身難得。人倫之中。出家者難。汝今生處",
    "X59n1104_002:0638b21": "人道。值佛出家。自非宿植所深。何由至此。當須建出",
    "X59n1104_002:0638b22": "家心。立丈夫志。誓勤學道。以求解脫。南山律師云。真",
    "X59n1104_002:0638b23": "誠出家者。怖四怨之多苦。厭三界之無常。辭六親之",
    "X59n1104_002:0638b24": "至愛。捨五欲之深著。故知一切眾生。繫屬於四怨。戀",
    "X59n1104_002:0638c01": "著於三界。情纏於六親。心耽於五欲。由是流轉生死。",
    "X59n1104_002:0638c02": "經百千劫。捨身受身。無由解脫。汝當捨諸虗妄。回向",
    "X59n1104_002:0638c03": "真實。持戒修定習慧。行六度萬行。學無量法門。於末",
    "X59n1104_002:0638c04": "世中。建立法幢。續佛壽命。令三寶不斷。使眾生獲益。",
    "X59n1104_002:0638c05": "若能如是。是名真出家。可以為六道福田。作三乘因",
    "X59n1104_002:0638c06": "種。堪受信施。不負四恩。是以佛言。若人以四事供養",
    "X59n1104_002:0638c07": "四天下滿中羅漢。盡於百年。不如有人一日一夜發",
    "X59n1104_002:0638c08": "心出家功德。又云。若人起七寶塔。高三十三天。亦不",
    "X59n1104_002:0638c09": "如出家功德最勝。廣在大藏。不復繁引。既知己身如",
    "X59n1104_002:0638c10": "此尊勝。彌生珍敬。勿得自轉(如是隨機勸誘。臨時自述。不必誦語)。即取",
    "X59n1104_002:0638c11": "香湯為彼灌頂(以指滴少許於頂上)。說偈贊云。",
    "X59n1104_002:0638c12": "　善哉大丈夫　　能了世無常　　捨俗趣泥洹",
    "X59n1104_002:0638c13": "　希有難思議",
    "X59n1104_002:0638c14": "(此偈闍梨直聲自說。有令引請者說。或行者隨和皆非)。",
    "X59n1104_002:0638c15": "偈訖。告云。汝當往佛前。禮拜十方佛。說歸依偈。行者",
    "X59n1104_002:0638c16": "即起。引至佛前。教云。",
    "X59n1104_002:0638c17": "　歸依大世尊　　能受三有苦　　亦願諸眾生",
    "X59n1104_002:0638c18": "　普入無為樂(亦逐句隨聲說)",
    "X59n1104_002:0638c19": "七．落髮披衣",
    "X59n1104_002:0638c20": "引請者復引至闍梨所。近前互跪。以淨巾圍肩頃。闍",
    "X59n1104_002:0638c21": "梨語云。剃除鬚髮。為捨憍慢。著壞色衣。為除貪愛。少",
    "X59n1104_002:0638c22": "選之間。即與三乘賢儀相無別。當自忻慶。即為剃四",
    "X59n1104_002:0638c23": "邊髮。留頂上少許。正剃髮時。引請人即誦出家唄云。",
    "X59n1104_002:0638c24": "　毀形守志節　　割愛無所親　　棄家弘聖道",
    "X59n1104_002:0639a01": "　願度一切人(有令合眾同誦亦得)",
    "X59n1104_002:0639a02": "又引至和尚所。如前互跪。和尚云。今為汝去頂髮。行",
    "X59n1104_002:0639a03": "者答云。爾。便為剃之(或再誦出家唄亦得)。剃已除去淨巾。和尚",
    "X59n1104_002:0639a04": "取袈裟授與行者。便頂戴受已。復還和尚。如是三反",
    "X59n1104_002:0639a05": "已。和尚親為著之。說偈云。",
    "X59n1104_002:0639a06": "　大哉解脫服　　無相福田衣　　披奉如戒行",
    "X59n1104_002:0639a07": "　廣度諸眾生(此偈和尚自說。不須隨和)",
    "X59n1104_002:0639a08": "八．授歸教誡(律鈔至披袈裟已。即令說偈禮散。今多為授翻邪三皈。隨",
    "X59n1104_002:0639a09": "為出之)。",
    "X59n1104_002:0639a10": "復至闍梨所。告云。準毗尼母論。剃髮著袈裟已。然後",
    "X59n1104_002:0639a11": "受三歸。五戒．十戒各登壇時。當自受之。今且為受翻",
    "X59n1104_002:0639a12": "邪三歸。翻無始邪心。歸三寶正覺。應示三寶境界。創",
    "X59n1104_002:0639a13": "入道門。未諳法義。且示住持三寶。令寄心有所。應云。",
    "X59n1104_002:0639a14": "雕塑靈儀是佛寶。琅凾玉軸是法寶。剃染稟戒為僧",
    "X59n1104_002:0639a15": "寶。汝當志誠歸向。從今已後。盡此形命。誓依佛為師。",
    "X59n1104_002:0639a16": "誓學法藏。誓同僧海(如是種種。隨機開導已。云)。",
    "X59n1104_002:0639a17": "我某甲。盡形壽歸依佛．歸依法．歸依僧(三說已。又加三結。云)。我",
    "X59n1104_002:0639a18": "某甲。盡形壽歸依佛已．歸依法已．歸依僧已。授三歸",
    "X59n1104_002:0639a19": "已。告云。汝既出家。當依出家法。修出家行。不得懶惰",
    "X59n1104_002:0639a20": "懈怠。悠悠度日。從今已後。先須遠離諸惡。且說六種。",
    "X59n1104_002:0639a21": "言六種者。一婬。二盜。三殺。四妄。五飲酒。六食肉。是六",
    "X59n1104_002:0639a22": "種惡。障道之源。輪迴之本。深須遠離。慎勿為之。當須",
    "X59n1104_002:0639a23": "咨白本師。置辦三衣一鉢。用擬受戒。此衣鉢者。乃是",
    "X59n1104_002:0639a24": "三世諸佛正儀。賢聖沙門標誌。九十六種外道尚不",
    "X59n1104_002:0639b01": "知名字。唯佛出世。示此未曾有法。若不自辦。或臨時",
    "X59n1104_002:0639b02": "假借。準律明判。定不得戒。由無戒故。一生虗受信施。",
    "X59n1104_002:0639b03": "將來墮墜惡道。長劫輪迴。無由解脫。此非小事。宜切",
    "X59n1104_002:0639b04": "用心。又須預擇明師。咨問受戒方便儀式。策發開導。",
    "X59n1104_002:0639b05": "令心明了。濁世凡夫。善根微弱。恐臨受戒。魔障忽生。",
    "X59n1104_002:0639b06": "從今已去。即須除去雜務。日夜誦持。志誠祈禱。乞聖",
    "X59n1104_002:0639b07": "加被。及至受戒之後。或依師學律。或復聽經。或參尋",
    "X59n1104_002:0639b08": "知識。或誦經課佛。或營事作福。荷護佛法。利益羣生。",
    "X59n1104_002:0639b09": "不應作惡無懈。求名逐利。濫汙僧倫。覆滅正法。翻種",
    "X59n1104_002:0639b10": "苦業。轉增生死。是則出家無所利益。常記此語。以自",
    "X59n1104_002:0639b11": "策勤。無為空死。後致有悔(云云)。",
    "X59n1104_002:0639b12": "九．自慶禮謝",
    "X59n1104_002:0639b13": "復引至佛前。三禮互跪。教說自慶。偈云。",
    "X59n1104_002:0639b14": "　遇哉值佛者　　何人誰不喜　　福願與時會",
    "X59n1104_002:0639b15": "　我今獲法利(逐句隨說)",
    "X59n1104_002:0639b16": "說已。復禮大眾及二師已。令有眾僧下。坐受六親拜",
    "X59n1104_002:0639b17": "賀。悅其道意(或恐事繁。且待眾散拜賀亦得)。",
    "X59n1104_002:0639b18": "十．祝贊迴向(律無此科。今時所行)。",
    "X59n1104_002:0639b19": "或和尚或闍梨或引請人或有寺院常用表白皆得。",
    "X59n1104_002:0639b20": "應執手爐。上香。維那打一下槌已。云。",
    "X59n1104_002:0639b21": "上來行法所有功德。奉祝梵釋四王．天龍八部．伽藍",
    "X59n1104_002:0639b22": "真宰．土地靈聦。各軫威神。安神護法。",
    "X59n1104_002:0639b23": "今上皇帝。聖化無窮。文武官僚。長居祿位。師僧父母．",
    "X59n1104_002:0639b24": "善惡知識．十方信施．法界眾生。承此善根。俱登彼岸。",
    "X59n1104_002:0639c01": "念釋迦牟尼佛號。隨位打槌。念誦訖。作處世界唄已。",
    "X59n1104_002:0639c02": "便散作賀等(或誦。尊常開請奉福上界天龍八部等文。此出智者法華懺儀。其可準用。今時",
    "X59n1104_002:0639c03": "亦多念對偶文章。全非迴向祝贊之意。今並改正。莫同浮俗)。",
    "X59n1104_002:0639c04": "受戒方便",
    "X59n1104_002:0639c05": "沙門(元照)元豐三年為諸沙彌出",
    "X59n1104_002:0639c06": "薩婆多論云。凡欲受戒。先與說法。引導開解。令於一",
    "X59n1104_002:0639c07": "切境上起慈愍心。便得增上戒。故知必須智解明白。",
    "X59n1104_002:0639c08": "方可進受。今為六位。次第明之。",
    "X59n1104_002:0639c09": "第一．明所受法體(標心期受。須識何法)。",
    "X59n1104_002:0639c10": "今欲受戒。為受何戒。戒作何相。謂佛出世制立戒法。",
    "X59n1104_002:0639c11": "禁防身口。調伏心行。戒有多種。五戒．十戒先須受之。",
    "X59n1104_002:0639c12": "今此受者。即大比丘具足戒也。且約戒本則二百五",
    "X59n1104_002:0639c13": "十。略說則八萬四千。廣則無量無邊。十方諸佛三乘",
    "X59n1104_002:0639c14": "賢聖並同修故。名為聖法。今者發心誓稟此法。然須",
    "X59n1104_002:0639c15": "實壇頂上十師座前作法而受。因緣和集。心境相冥。",
    "X59n1104_002:0639c16": "發生無作。領納在心。名為戒體。得此法已。終身持奉。",
    "X59n1104_002:0639c17": "如護明珠。號良福田。是真僧寶。紹隆佛種。興建法幢。",
    "X59n1104_002:0639c18": "故知受時彌須用意。一生大事不可自輕。",
    "X59n1104_002:0639c19": "第二．明受者具緣(已知戒法。受必藉緣)。",
    "X59n1104_002:0639c20": "一是人道。諸天．修羅．地獄．餓鬼．畜生不受得故。二須",
    "X59n1104_002:0639c21": "諸根具足。顛狂．瘂聾．身相不具。亦不得受。三須身器",
    "X59n1104_002:0639c22": "清淨。曾破佛戒．造重惡業亦不得受。四出家相具。須",
    "X59n1104_002:0639c23": "剃髮。著袈裟。若著外道俗服。不名受具。五得少分法。",
    "X59n1104_002:0639c24": "謂須先受沙彌十戒。又早辦三衣一鉢。不得假借。年",
    "X59n1104_002:0640a01": "歲滿足。先請三師七證。然後從僧乞戒。一緣有缺。法",
    "X59n1104_002:0640a02": "則不成。",
    "X59n1104_002:0640a03": "第三．明發戒境量(諸緣雖具。須明境徧)。",
    "X59n1104_002:0640a04": "緣境雖多。不出有二。一者。情境。即十方三世恒沙諸",
    "X59n1104_002:0640a05": "佛。及諸菩薩．緣覺．聲聞．諸天．世人．修羅．地獄．餓鬼．畜",
    "X59n1104_002:0640a06": "生。下至蚊．虻．[癸-天+虫]．蝨．微細蠢動。六趣之外。中陰眾生。如",
    "X59n1104_002:0640a07": "是等類。皆徧十方。並通三世。無量無邊不可稱數。皆",
    "X59n1104_002:0640a08": "發得戒。二者。非情境。謂一切世間微塵國土．山河大",
    "X59n1104_002:0640a09": "地．艸木花果。乃至一花．一葉．一物．一塵。隨其數量。亦",
    "X59n1104_002:0640a10": "皆發戒。至於空有二諦．滅理涅槃．聖教經卷．形像塔",
    "X59n1104_002:0640a11": "廟．地水火風虗空識等。要而言之。總大千界依正二",
    "X59n1104_002:0640a12": "報。無非戒境。所以者何。由未受前。隨心造過。惡徧法",
    "X59n1104_002:0640a13": "界。今欲進受。翻前惡境。並起善心。故戒發所因。還徧",
    "X59n1104_002:0640a14": "法界。所納戒體。亦復無邊。如是知之。",
    "X59n1104_002:0640a15": "第四．明依境發心(律鈔明三品心。中下二品得戒非勝。今須直求",
    "X59n1104_002:0640a16": "上品。故委示之)。",
    "X59n1104_002:0640a17": "既知境量。當知發心。作如是言。我某甲。自念無始時",
    "X59n1104_002:0640a18": "來。迷失本性。隨塵動念。造眾惡業。受生死苦。沈流長",
    "X59n1104_002:0640a19": "劫。無解脫期。賴有宿緣。生處人道。值佛出家。將受淨",
    "X59n1104_002:0640a20": "戒。今者發心。以立三誓。我從今日。盡此報形。誓斷一",
    "X59n1104_002:0640a21": "切惡。誓修一切善。誓度一切眾生。為欲成就三聚戒",
    "X59n1104_002:0640a22": "故。為欲趣向三解脫門。正為求大涅槃無上佛果。又",
    "X59n1104_002:0640a23": "以此法。引導眾生。令至涅槃。令法久住(言略事廣。下為略釋)。",
    "X59n1104_002:0640a24": "解云。一切惡者。殺．盜．婬．妄。貪．嗔．邪見。身口動作一切",
    "X59n1104_002:0640b01": "非違。乃至三界煩惱無明結使等。一切善者。世間人",
    "X59n1104_002:0640b02": "天凡福行。及出世間三乘聖道佛果證行。一切眾生",
    "X59n1104_002:0640b03": "者。未成道果。善趣惡趣。總說萬斷諸有情眾。三聚戒",
    "X59n1104_002:0640b04": "者。菩薩法也(一攝律儀戒。二攝善法戒。三攝眾生戒)。三解脫門者。入道",
    "X59n1104_002:0640b05": "觀智也(一空解脫門。二無相解脫門。三無作解脫門)。涅槃果者。三身佛果",
    "X59n1104_002:0640b06": "也(一法身。二報身。三應身)。引導眾生者。利他行也(上總列名。下別配釋)。",
    "X59n1104_002:0640b07": "一者。律儀禁惡。由斷惡故。即攝律儀戒。又觀諸惡唯",
    "X59n1104_002:0640b08": "心所變。性相平等。無作無受。則能趣向無作解脫門。",
    "X59n1104_002:0640b09": "妄情既息。真心體顯。名法身佛。成斷德也。二者。以修",
    "X59n1104_002:0640b10": "善故。福智雙運。即攝善法戒。又觀諸善從眾緣生。於",
    "X59n1104_002:0640b11": "中求實。皆不可得。則能趣向空解脫門。了法無相。歷",
    "X59n1104_002:0640b12": "劫勤行。功德圓備。名報身佛。成智德也。三者。以度生",
    "X59n1104_002:0640b13": "故。慈悲攝物。即攝眾生戒。又徧歷塵剎。無數方便。教",
    "X59n1104_002:0640b14": "化眾生。而了知化相如幻如夢。則能趣向無相解脫",
    "X59n1104_002:0640b15": "門。隨緣赴感。拔苦與樂。如水中月。任機大小。名應身",
    "X59n1104_002:0640b16": "佛。成恩德也。上來三聚．三脫．三佛．三德。由前三誓而",
    "X59n1104_002:0640b17": "得成就。故知三誓。即三身因種。然此三身。即我心本。",
    "X59n1104_002:0640b18": "無始迷覆。妄動成業。故受輪轉。不了諸業。元自我心。",
    "X59n1104_002:0640b19": "隨緣流變。今知虗妄。迴向真實。故受淨戒。誓志堅持。",
    "X59n1104_002:0640b20": "即是求佛菩提。發足之始。此名上品勝心。決定感發",
    "X59n1104_002:0640b21": "上品戒也。故華嚴云。戒為無上菩提本。應當具足持",
    "X59n1104_002:0640b22": "淨戒。又律偈云。如是諸佛子。勤求禁戒本。終不面邪",
    "X59n1104_002:0640b23": "流。沒溺生死海。斯明證也。",
    "X59n1104_002:0640b24": "第五．明用心承仰(心境相應。納體正要)。",
    "X59n1104_002:0640c01": "未至壇上。於佛像前。如上發心。及至登壇。倍生欣慶。",
    "X59n1104_002:0640c02": "不知宿何善本。遇此勝緣。心想于師同十方佛。我今",
    "X59n1104_002:0640c03": "此身。因他得度。清淨戒法。從他得受。法身慧命。假他",
    "X59n1104_002:0640c04": "得成。正羯磨時冥心運想。徧緣如上情．非情境。由境",
    "X59n1104_002:0640c05": "廣故。心亦隨徧。念念現前。不得浮散。當想己身總虗",
    "X59n1104_002:0640c06": "空界。容受法界塵沙戒法。當此之際深須用意。莫緣",
    "X59n1104_002:0640c07": "他事。差之毫微。則徒染法流。一生虗喪。可不慎哉。",
    "X59n1104_002:0640c08": "第六．問重難輕遮(律鈔云。應沙彌時。教令列名。顯數識相誦之。若",
    "X59n1104_002:0640c09": "不明識。受戒不成)。",
    "X59n1104_002:0640c10": "第一．汝不犯邊罪否(答云。無。謂曾受佛戒已。犯於四重。即是佛海邊收之人。從喻為",
    "X59n1104_002:0640c11": "名)。第二．汝不白衣時汙淨戒比丘尼否(答。無)。第三．汝不",
    "X59n1104_002:0640c12": "白衣．沙彌時。盜聽他說戒．羯磨。詐作比丘否(答。無。謂白衣．沙",
    "X59n1104_002:0640c13": "彌時。盜聽大僧說戒．羯磨法也)。第四．汝非曾作外道。來投受戒後還",
    "X59n1104_002:0640c14": "作外道。今復來否(答。無。謂先捨外道來受佛戒後。復歸邪。令重來受也)。第五．汝",
    "X59n1104_002:0640c15": "非五種黃門否(答。無。一天生。二揵作。即刀去陰根者。三因見他婬。妬心婬起。四忽然變作。",
    "X59n1104_002:0640c16": "五半月能婬。半月不能婬)。第六．汝非殺父否(答。無。次至第十。即五逆也)。第七．汝",
    "X59n1104_002:0640c17": "非殺母否(答。無)。第八．汝非殺阿羅漢否(答。無)。第九．汝非破",
    "X59n1104_002:0640c18": "僧否(答。無。謂立邪三寶。破佛正法。令僧異見。不得道益)。第十．汝非惡心出佛",
    "X59n1104_002:0640c19": "身血否(答。無。上二難。佛世則有。末代所無)。第十一．汝非天子．阿修羅",
    "X59n1104_002:0640c20": "子。名為非人。變為人形。而來受戒否(答。無)。第十二．汝非",
    "X59n1104_002:0640c21": "諸龍畜等能變化者。變為人形。而來受戒否(答。無)。第十",
    "X59n1104_002:0640c22": "三．汝今身中不帶佩男女二形否(答。無。謂身挾二根。僧尼不攝故)。",
    "X59n1104_002:0640c23": "上是十三難。次問十六遮(衣鉢．父母各二。并五病。成十六。今合為十)。",
    "X59n1104_002:0640c24": "汝今名誰(稱己名云。某甲)。和尚名誰(稱壇上和尚兩字名云。某甲)。年滿二",
    "X59n1104_002:0641a01": "十否(答云。已滿)。衣鉢具足否(答云。具足)。父母聽汝否(父母存。則答云。聽。父",
    "X59n1104_002:0641a02": "母亡。則答云。無父母)。汝不負債否(答。無。準鈔縱有。亦不遮受)。汝非他賤人。佛",
    "X59n1104_002:0641a03": "不許度。不是奴否(答。無)。汝非官人否(答。無)。汝是丈夫否(答云。",
    "X59n1104_002:0641a04": "是。謂年二十。能耐寒．熱．飢．渴．風．雨．毒蟲．能忍惡言．能一食．持戒等。是丈夫相)。丈夫有如是",
    "X59n1104_002:0641a05": "病。一癩。二癰疽。三白癩。四乾痟。五顛狂。汝無如此諸",
    "X59n1104_002:0641a06": "病否(答。無。鈔云。上四應得。狂中若全不覺好惡。不得)。",
    "X59n1104_002:0641a07": "近見新受戒人。下壇已後多不誦戒。既迷戒相。遂多",
    "X59n1104_002:0641a08": "毀犯。若準諸律。五夏不誦。盡形不離依止。五百問云。",
    "X59n1104_002:0641a09": "十夏不誦。飲水食飯．坐臥床席。日日犯盜。故知為僧",
    "X59n1104_002:0641a10": "不可不誦。縱無音曲。但須直誦。縱不陞座。亦常受持。",
    "X59n1104_002:0641a11": "佛言。我不滅度。半月一來。又云。若我在世。無異此也。",
    "X59n1104_002:0641a12": "願遵聖制。無怠奉持。",
    "X59n1104_002:0641a13": "建明州開元寺戒壇誓文",
    "X59n1104_002:0641a14": "釋迦遺法。比丘(元照)恭於娑婆世界南瞻部州大宋",
    "X59n1104_002:0641a15": "國明州開元寺。建築戒壇。敬造護法神王。立於壇上。",
    "X59n1104_002:0641a16": "我聞神王有大弘誓。於末法中。護持塔像。住持佛法。",
    "X59n1104_002:0641a17": "利樂群生。我今建此壇場。直欲報答佛恩。令戒律興",
    "X59n1104_002:0641a18": "隆．三寶住世。仰願同軫威神。常來擁護。若有毀戒作",
    "X59n1104_002:0641a19": "惡之人。為求名利。妄居師首。秉實聖法。誤彼來蒙。即",
    "X59n1104_002:0641a20": "請驅逐令退。勿使登壇。或將腥酒觸汙此處。即時誅",
    "X59n1104_002:0641a21": "罸令知畏敬。將有水．火．風．劫盜等難。願同力捍護。不",
    "X59n1104_002:0641a22": "令毀壞。且使此壇在世久固。令無量人登上受戒。發",
    "X59n1104_002:0641a23": "大道心。行菩提行。展轉授受。佛種不斷。盡未來際興",
    "X59n1104_002:0641a24": "佛事。",
    "X59n1104_002:0641b01": "紹聖五年二月十五日　沙門(元照)謹誓",
    "X59n1104_002:0641b02": "鄭丞相跋",
    "X59n1104_002:0641b03": "佛．人．我。一性也。戒．定．慧。一法也。因法入性。三無差別。",
    "X59n1104_002:0641b04": "萬法錯陳。戒為樞戶。是故佛祖由此門入。一切眾生",
    "X59n1104_002:0641b05": "能持戒心．履戒行。漸次成就。不失本心。不墮惡道。由",
    "X59n1104_002:0641b06": "此精進。定慧現前。三明六通。何遠之有。鈍根劣想。始",
    "X59n1104_002:0641b07": "勤終懈。中道而盡。與不戒同。此末法之世。所以。大善",
    "X59n1104_002:0641b08": "知識以戒為大寶珠。一切眾生以戒為菩薩道。簡而",
    "X59n1104_002:0641b09": "易見。要而易守。不斷佛種。入佛知見者。其唯戒乎。今",
    "X59n1104_002:0641b10": "觀",
    "X59n1104_002:0641b11": "照律師作大誓願。建立戒壇。其言深切。其意勤懇。示",
    "X59n1104_002:0641b12": "後學。勸來世者至矣。四明號為佛國而",
    "X59n1104_002:0641b13": "照公之真蹟具存。可寶也已。湖心龍律師得之以示",
    "X59n1104_002:0641b14": "余。因書此紙以歸之。",
    "X59n1104_002:0641b15": "嘉熈己亥季秋　初吉安脫居士鄭(清之)。",
    "X59n1104_002:0641b16": "誡沙彌辦衣鉢文",
    "X59n1104_002:0641b17": "戒從心發。法假緣成。律制沙彌須辦三衣一鉢。資緣",
    "X59n1104_002:0641b18": "既備。戒品方生。問難之時。須當審實。羯磨詞內。牒以",
    "X59n1104_002:0641b19": "告僧。近世浮訛。卛多慢易。或從他借得。或臨時稅來。",
    "X59n1104_002:0641b20": "欺誑聖賢。妄云己有。且比試者極受難苦。進納者稍",
    "X59n1104_002:0641b21": "廢資財。及至受緣。反同兒戱。非唯慢律．慢法。實乃帶",
    "X59n1104_002:0641b22": "禍招殃。律制作法不成。定是一生無戒。虗消信施。濫",
    "X59n1104_002:0641b23": "在福田。四事難消。三途定入。喪佛門入道之本。虧國",
    "X59n1104_002:0641b24": "家祝度之恩。在理既乖。為過非小。今遍行告示。仰各",
    "X59n1104_002:0641c01": "知委。宜準律科。早須營辦。",
    "X59n1104_002:0641c03": "芝苑遺編卷之中"
}