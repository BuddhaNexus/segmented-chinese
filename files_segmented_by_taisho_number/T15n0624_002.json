{
    "T15n0624_002:0355a17": "佛說伅真陀羅所問如來三昧",
    "T15n0624_002:0355a18": "經卷中",
    "T15n0624_002:0355a20": "後漢月氏三藏支婁迦讖譯",
    "T15n0624_002:0355a21": "佛言：「其伅真陀羅妓樂音聲如是，用是音",
    "T15n0624_002:0355a22": "故，令人發菩薩心，是者其德甚厚。」佛說伅真",
    "T15n0624_002:0355a23": "陀羅功德，爾時其在會者，衣裓上皆化自有",
    "T15n0624_002:0355a24": "華，皆起持是華散伅真陀羅上。則時伅真陀",
    "T15n0624_002:0355a25": "羅以右肩悉受華，其華不墮地，便持是華供",
    "T15n0624_002:0355a26": "養散佛上。其華於佛上便化作珍寶華蓋，覆",
    "T15n0624_002:0355a27": "蔽千佛剎。其華蓋者，一一處懸億百千珠寶，",
    "T15n0624_002:0355a28": "其一珠光明出億百光明。一一明者有一蓮",
    "T15n0624_002:0355a29": "華，其色若干，其香甚香。其一一蓮華上有坐",
    "T15n0624_002:0355b01": "佛如釋迦文，皆言：「善哉，善哉。仁者伅真陀羅",
    "T15n0624_002:0355b02": "所化人甚多，皆發阿耨多羅三藐三菩提心。",
    "T15n0624_002:0355b03": "是菩薩之所作已度界，己界亦現，過於生死，",
    "T15n0624_002:0355b04": "復見如故，住於泥洹三界而行，用一切人故。」",
    "T15n0624_002:0355b05": "伅真陀羅念諸坐佛，欲持寶華蓋遍覆其上，",
    "T15n0624_002:0355b06": "應時坐三昧，其三昧名嚴蓋。則時諸坐佛上",
    "T15n0624_002:0355b07": "皆有華蓋，及諸菩薩、比丘僧其會者各各有",
    "T15n0624_002:0355b08": "華蓋，以手擁蓋抵。諸菩薩、比丘僧會者",
    "T15n0624_002:0355b09": "皆持華蓋供養上諸佛。伅真陀羅復念欲請",
    "T15n0624_002:0355b10": "佛，及諸化佛、及菩薩、比丘僧到香山——自是其",
    "T15n0624_002:0355b11": "所居處——欲令宮室及諸天、鬼神一切聞說法",
    "T15n0624_002:0355b12": "時皆得安隱，令悉見供養佛，可已為本，因是",
    "T15n0624_002:0355b13": "便可得福。伅真陀羅便從坐起已，頭面著地，",
    "T15n0624_002:0355b14": "為佛作禮，白佛：「惟怛薩阿竭及菩薩、諸比丘",
    "T15n0624_002:0355b15": "僧到香山就其請處，欲以飯食供養七日，令",
    "T15n0624_002:0355b16": "一切人得增益功德。」佛即時默聲，已受請故。",
    "T15n0624_002:0355b17": "伅真陀羅則時歡喜，使已所從中宮八萬",
    "T15n0624_002:0355b18": "四千人皆鼓琴作伎樂供養佛，作禮而去。還",
    "T15n0624_002:0355b19": "歸香山，莊嚴宮舍縱廣三萬里，令受佛及俱",
    "T15n0624_002:0355b20": "來者。其地牆壁紺琉璃色，以天金分布其",
    "T15n0624_002:0355b21": "間，無央數寶以雜廁其中。悉具諸床座，其足",
    "T15n0624_002:0355b22": "者悉名寶，以天繒為綩綖。為佛作座而高二",
    "T15n0624_002:0355b23": "千三百里，相持珍寶而莊嚴之，周匝欄楯",
    "T15n0624_002:0355b24": "皆以眾寶、皆懸繒幡蓋，燒名殊香。上有帳",
    "T15n0624_002:0355b25": "幔悉覆其上，以天華散遍其地，近佛座處",
    "T15n0624_002:0355b26": "而有四樹皆寶。伅真陀羅自呼官屬及中",
    "T15n0624_002:0355b27": "宮，便言：「佛者難值，譬若華優曇鉢。今已",
    "T15n0624_002:0355b28": "得之，當好供養。各棄諛諂、嫉妬及貪，其亂",
    "T15n0624_002:0355b29": "者當正心，當至心供事。皆當具華名殊絕",
    "T15n0624_002:0355c01": "好，當以奉上名香及栴檀，於香山而熏之。",
    "T15n0624_002:0355c02": "今所當事是一切之尊，所作妓樂調和其音",
    "T15n0624_002:0355c03": "當令悲好。其伅真陀羅所樂者，當作是供人",
    "T15n0624_002:0355c04": "中之人。華蓋、繒幡及天衣，殊好軟者其色無",
    "T15n0624_002:0355c05": "數，當用是而奉上。佛者難值，其供事佛者，後",
    "T15n0624_002:0355c06": "生天上作四天釋梵，其作是者便至此得。其",
    "T15n0624_002:0355c07": "色端正，命則長壽，所生甚尊，便得自在，其貌",
    "T15n0624_002:0355c08": "無輩所聞則得，其供佛者便得此德。若天上",
    "T15n0624_002:0355c09": "世間，常得安隱，其欲得是身常得休息，是皆",
    "T15n0624_002:0355c10": "供佛所致。其欲得辟支佛、聲聞、菩薩道，為作",
    "T15n0624_002:0355c11": "是者便能降伏眾魔。」伅真陀羅為諸官屬中",
    "T15n0624_002:0355c12": "宮說是，受其教，具諸華香、調作百味之食。",
    "T15n0624_002:0355c13": "便住香山之南，與諸妓樂俱，皆令而作，鼓諸",
    "T15n0624_002:0355c14": "琴瑟：「所作已辦，願及用時。其音皆雅悅心，",
    "T15n0624_002:0355c15": "一切欲令安隱，莫不歡喜。其貌常淨，笑對一",
    "T15n0624_002:0355c16": "切。其尊無蓋，諸天、阿須倫莫不供事。惟願用",
    "T15n0624_002:0355c17": "時屈神到是一。「總持十種力，其力常勝，莫能",
    "T15n0624_002:0355c18": "當者，降伏外道，益於一切。其意已淨，棄於眾",
    "T15n0624_002:0355c19": "垢。惟願用時，勞於尊神二。「其身不受一切之",
    "T15n0624_002:0355c20": "塵，其功德不可勝數，其意甚尊無有極。所生",
    "T15n0624_002:0355c21": "甚豪，行步莫能與及逮之者。三道之惡已永",
    "T15n0624_002:0355c22": "無有，所行無行，已悉捨行，其有見者莫不歡",
    "T15n0624_002:0355c23": "樂三。「其明過於日月星辰，及釋梵之明而不",
    "T15n0624_002:0355c24": "敢當。其明過於三界之上，其明見者，若在",
    "T15n0624_002:0355c25": "冥中見於燈火，莫不歡喜。諸所有明皆悉為",
    "T15n0624_002:0355c26": "蔽，其明無所不明。諸天、龍所有妓樂不從其",
    "T15n0624_002:0355c27": "樂，而可得脫。日益垢濁，其聞佛音莫不得脫，",
    "T15n0624_002:0355c28": "其垢便除。十方諸醫不能除人心之垢，佛",
    "T15n0624_002:0355c29": "則是醫。所語聞者，心垢則除，便得安隱。佛者",
    "T15n0624_002:0356a01": "實尊，尊中之尊，莫能與等者。所語悉淨，無有",
    "T15n0624_002:0356a02": "異，諸所有惡莫不為伏。惟願用時，勞其尊",
    "T15n0624_002:0356a03": "神。「本已布施而行，今已住於布施，當以法",
    "T15n0624_002:0356a04": "而施與。本已行淨戒，自致得安隱，伏意而忍",
    "T15n0624_002:0356a05": "辱得成。惟願用時，勞於尊神。「住於精進，已",
    "T15n0624_002:0356a06": "禪旬而自娛樂。其心意已住，以智慧光明而",
    "T15n0624_002:0356a07": "見，心常而歡悅。惟願用時，勞屈尊神。「其心",
    "T15n0624_002:0356a08": "慈哀等於一切，已受過諸限。其功德過於",
    "T15n0624_002:0356a09": "梵已，佛故而得住。惟願用時，勞屈尊神。」則",
    "T15n0624_002:0356a10": "時佛告諸比丘僧：「各令護鉢，當就其請，盡",
    "T15n0624_002:0356a11": "七日及護寺者。」提無離菩薩自念：「欲作交露",
    "T15n0624_002:0356a12": "車，縱廣四百里，其中悉有蓮華，欲令佛及諸",
    "T15n0624_002:0356a13": "菩薩、比丘僧各各坐一一蓮華之上到香山。」",
    "T15n0624_002:0356a14": "則時三昧，應時便有如所念，白佛：「今有交露",
    "T15n0624_002:0356a15": "車，願就之。」佛便坐蓮華上，其座高四丈九",
    "T15n0624_002:0356a16": "尺。諸菩薩及比丘僧各各坐蓮華之上如所",
    "T15n0624_002:0356a17": "言。「所以者何？惟加哀我。」各坐已竟，則時以右",
    "T15n0624_002:0356a18": "手自以神足而擎舉之。諸欲天子、諸色天子",
    "T15n0624_002:0356a19": "見提無離菩薩所作威神變化乃爾，各以其",
    "T15n0624_002:0356a20": "妓樂、華香而供養，隨到香山。伅真陀羅遙",
    "T15n0624_002:0356a21": "見佛在交露中坐來，見已便令八萬四千真",
    "T15n0624_002:0356a22": "陀羅、揵陀羅皆持華香而鼓琴瑟，作其唱樂",
    "T15n0624_002:0356a23": "而趣前迎佛，便相將入宮。到其處所，佛就其",
    "T15n0624_002:0356a24": "座，諸菩薩、比丘僧各各悉坐。伅真陀羅語釋",
    "T15n0624_002:0356a25": "梵四天王：「今具已辦，各各布之。」中宮一切各",
    "T15n0624_002:0356a26": "持飲食而悉供養。飲食已竟，行澡水訖，伅真",
    "T15n0624_002:0356a27": "陀羅以机坐佛前，聽佛說經。",
    "T15n0624_002:0356a28": "佛語提無離菩薩：「菩薩奉行檀波羅蜜凡有",
    "T15n0624_002:0356a29": "三十二事清淨行之。何謂三十二事？一者、菩",
    "T15n0624_002:0356b01": "薩布施欲求佛，發心為本；二者、菩薩布施，當",
    "T15n0624_002:0356b02": "離羅漢、辟支佛道；三者、菩薩布施，念欲度脫",
    "T15n0624_002:0356b03": "十方人民；四者、菩薩布施與人，心不悔；五者、",
    "T15n0624_002:0356b04": "菩薩布施與人，視之如佛；六者、菩薩布施與",
    "T15n0624_002:0356b05": "人，心無慳貪；七者、菩薩布施與人，心不亂，歡",
    "T15n0624_002:0356b06": "喜與之；八者、菩薩布施與人，手自斟酌；九者、",
    "T15n0624_002:0356b07": "菩薩布施與人，意廣不殆；十者、菩薩布施與",
    "T15n0624_002:0356b08": "人，不求欲有所生；十一者、菩薩布施與人，不",
    "T15n0624_002:0356b09": "從中有所悕望；十二者、菩薩布施與人，不有",
    "T15n0624_002:0356b10": "所置，隨佛經教；十三者、菩薩布施與人，樂佛",
    "T15n0624_002:0356b11": "經故；十四者、菩薩布施與人，欲求佛道故；十",
    "T15n0624_002:0356b12": "五者、菩薩布施與人，不自貢高；十六者、菩薩",
    "T15n0624_002:0356b13": "布施與人，欲勸勉教人故；十七者、菩薩布施",
    "T15n0624_002:0356b14": "與人，欲度脫人民；十八者、菩薩布施與人，欲",
    "T15n0624_002:0356b15": "持經法教人民故；十九者、菩薩布施與人，隨",
    "T15n0624_002:0356b16": "佛教故；二十者、菩薩布施與人，欲降伏魔官",
    "T15n0624_002:0356b17": "屬故；二十一者、菩薩布施與人，欲求成就得",
    "T15n0624_002:0356b18": "佛故；二十二者、菩薩布施與人，欲求為人中",
    "T15n0624_002:0356b19": "雄猛故；二十三者、菩薩布施與人，欲閉塞餓",
    "T15n0624_002:0356b20": "鬼道故；二十四者、菩薩布施與人，欲使後世",
    "T15n0624_002:0356b21": "習布施故；二十五者、菩薩布施與人，後世欲",
    "T15n0624_002:0356b22": "得豪貴富樂故；二十六者、菩薩布施與人，世",
    "T15n0624_002:0356b23": "世得菩薩道故；二十七者、菩薩布施與人，常",
    "T15n0624_002:0356b24": "欲與善師相隨故；二十八者、菩薩布施與人，",
    "T15n0624_002:0356b25": "欲使世世和顏向十方人故；二十九者、菩薩",
    "T15n0624_002:0356b26": "布施與人，欲成佛道之本故；三十者、菩薩布",
    "T15n0624_002:0356b27": "施與人，欲反成就菩薩故；三十一者、菩薩布",
    "T15n0624_002:0356b28": "施與人，欲得三十二相、八十種好故；三十二",
    "T15n0624_002:0356b29": "者、菩薩布施與人，欲成境界莊嚴、欲向佛入",
    "T15n0624_002:0356c01": "諸經法故。是為菩薩清淨布施三十二事，菩",
    "T15n0624_002:0356c02": "薩行檀波羅蜜如是。",
    "T15n0624_002:0356c03": "「菩薩清淨行尸波羅蜜凡有三十二事。何謂",
    "T15n0624_002:0356c04": "三十二？一者、菩薩身所行常清淨，是為持戒；",
    "T15n0624_002:0356c05": "二者、菩薩離慳貪、瞋恚、愚癡，口所言淨潔，是",
    "T15n0624_002:0356c06": "為持戒；三者、菩薩心作明慧，不欺於佛，是為",
    "T15n0624_002:0356c07": "持戒；四者、菩薩不隨外道奉行十事，是為持",
    "T15n0624_002:0356c08": "戒；五者、菩薩生天上世間常不離佛道，是為",
    "T15n0624_002:0356c09": "持戒；六者、菩薩離羅漢、辟支佛，心去調戲，是",
    "T15n0624_002:0356c10": "為持戒；七者、菩薩遠離諛諂，入佛智慧，是為",
    "T15n0624_002:0356c11": "持戒；八者、菩薩多學，智慧心為第一，是為持",
    "T15n0624_002:0356c12": "戒；九者、菩薩極大慈哀向於十方，是為持戒；",
    "T15n0624_002:0356c13": "十者、菩薩遍護十方人悉具足，是為持戒；十",
    "T15n0624_002:0356c14": "一者、菩薩未甞犯禁，離於慚愧，是為持戒；十",
    "T15n0624_002:0356c15": "二者、菩薩不毀缺，所行身常畏慎，是為持戒；",
    "T15n0624_002:0356c16": "十三者、菩薩不中道犯行、違戾本心，是為持",
    "T15n0624_002:0356c17": "戒；十四者、菩薩自守，不犯眾惡，是為持戒；十",
    "T15n0624_002:0356c18": "五者、菩薩隨明人之教度脫惡道，是為持戒；",
    "T15n0624_002:0356c19": "十六者、菩薩持戒生天之本，是為持戒；十七",
    "T15n0624_002:0356c20": "者、菩薩悉欲具足隨佛智慧，是為持戒；十",
    "T15n0624_002:0356c21": "八者、菩薩常堅持戒，不犯佛教，是為持戒；十",
    "T15n0624_002:0356c22": "九者、菩薩不自貢高、輕侮他人，常自制止，是",
    "T15n0624_002:0356c23": "為持戒少十九一法，諸藏並闕；二十者、菩薩能自制心，不",
    "T15n0624_002:0356c24": "隨愛欲，是為持戒；二十一者、菩薩持戒不失",
    "T15n0624_002:0356c25": "得佛諸經，是為持戒；二十二者、菩薩持戒有",
    "T15n0624_002:0356c26": "信，勸助樂，不欺，是為持戒；二十三者、菩薩不",
    "T15n0624_002:0356c27": "犯慳貪，是為持戒；二十四者、菩薩持戒堅住",
    "T15n0624_002:0356c28": "隨法教化，是為持戒；二十五者、菩薩棄捐財",
    "T15n0624_002:0356c29": "富，常欲作沙門，是為持戒；二十六者、菩薩習",
    "T15n0624_002:0357a01": "樂於空閑之處，樂於經法，是為持戒；二十",
    "T15n0624_002:0357a02": "七者、菩薩不貪飲食、衣被，欲入道故，是為持",
    "T15n0624_002:0357a03": "戒；二十八者、菩薩斷截諸惡，成諸功德，是為",
    "T15n0624_002:0357a04": "持戒；二十九者、菩薩暴露專精，遠離姓族，守",
    "T15n0624_002:0357a05": "功行德，是為持戒；三十者、菩薩入深法行，無",
    "T15n0624_002:0357a06": "所附著，是為持戒；三十一者、菩薩隨次第法",
    "T15n0624_002:0357a07": "行十二因緣，是為持戒；三十二者、菩薩不隨",
    "T15n0624_002:0357a08": "諸外道，遠離四顛倒，是為持戒。是為菩薩清",
    "T15n0624_002:0357a09": "淨持戒三十二事，菩薩行尸波羅蜜如是。",
    "T15n0624_002:0357a10": "「菩薩清淨行羼提波羅蜜凡有三十二事。何",
    "T15n0624_002:0357a11": "謂三十二事？一者、菩薩不貪身，是為忍辱；二",
    "T15n0624_002:0357a12": "者、菩薩不惜壽命，是為忍辱；三者、菩薩不持",
    "T15n0624_002:0357a13": "瞋恚意向人，是為忍辱；四者、菩薩人有罵詈、",
    "T15n0624_002:0357a14": "毀辱悉受，是為忍辱；五者、菩薩若見疲病羸",
    "T15n0624_002:0357a15": "劣，當哀傷之，是為忍辱；六者、菩薩不輕易無",
    "T15n0624_002:0357a16": "教之人，是為忍辱；七者、菩薩雖自豪尊，為人",
    "T15n0624_002:0357a17": "所易，是為忍辱；八者、菩薩為人所剝割，不瞋、",
    "T15n0624_002:0357a18": "不怨，是為忍辱；九者、菩薩無瞋恚、恨意於人，",
    "T15n0624_002:0357a19": "是為忍辱；十者、菩薩為人所敗，令就小道，心",
    "T15n0624_002:0357a20": "不迴轉，是為忍辱；十一者、菩薩樂信佛道，其",
    "T15n0624_002:0357a21": "心不懈，是為忍辱；十二者、菩薩心不動亂，清",
    "T15n0624_002:0357a22": "淨而住，是為忍辱；十三者、菩薩未甞持瞋恚",
    "T15n0624_002:0357a23": "向人，是為忍辱；十四者、菩薩護他人心，令不",
    "T15n0624_002:0357a24": "得起，是為忍辱；十五者、菩薩常以柔軟之心",
    "T15n0624_002:0357a25": "向人，是為忍辱；十六者、菩薩常持慈哀之心",
    "T15n0624_002:0357a26": "向人，是為忍辱；十七者、菩薩不恃自貢高之",
    "T15n0624_002:0357a27": "心向人，是為忍辱；十八者、菩薩為十方天下",
    "T15n0624_002:0357a28": "人下屈，是為忍辱；十九者、菩薩不持忿行向",
    "T15n0624_002:0357a29": "人，是為忍辱；二十者、菩薩自守，無所犯負，是",
    "T15n0624_002:0357b01": "為忍辱；二十一者、菩薩常自制心，令意不起，",
    "T15n0624_002:0357b02": "是為忍辱；二十二者、菩薩自有過失能自悔",
    "T15n0624_002:0357b03": "責，是為忍辱；二十三者、菩薩不持他人長短，",
    "T15n0624_002:0357b04": "是為忍辱；二十四者、菩薩常樂念佛道，是為",
    "T15n0624_002:0357b05": "忍辱；二十五者、菩薩常樂解於經法，是為忍",
    "T15n0624_002:0357b06": "辱；二十六者、菩薩常愛樂十方人民，是為忍",
    "T15n0624_002:0357b07": "辱；二十七者、菩薩常欲施與十方人民，是為",
    "T15n0624_002:0357b08": "忍辱；二十八者、菩薩常持和心向人，是為忍",
    "T15n0624_002:0357b09": "辱；二十九者、菩薩常憙勞來於人，是為忍辱；",
    "T15n0624_002:0357b10": "三十者、菩薩常隨經法，不中斷絕，是為忍辱；",
    "T15n0624_002:0357b11": "三十一者、菩薩聞有三治，不恐、不怖，是為",
    "T15n0624_002:0357b12": "忍辱；三十二者、菩薩無所從生樂喜智慧，是",
    "T15n0624_002:0357b13": "為忍辱。是為菩薩清淨忍辱三十二事，菩薩",
    "T15n0624_002:0357b14": "行羼提波羅蜜如是。",
    "T15n0624_002:0357b15": "「菩薩清淨行精進波羅蜜凡有三十二事。何",
    "T15n0624_002:0357b16": "謂三十二事？一者、不斷佛道，是為精進；二者、",
    "T15n0624_002:0357b17": "不斷經法，是為精進；三者、不斷比丘僧，是為",
    "T15n0624_002:0357b18": "精進；四者、度不可計人，是為精進；五者、受不",
    "T15n0624_002:0357b19": "可復計死生，心不殆，是為精進；六者、當供養",
    "T15n0624_002:0357b20": "無央數佛，無厭極，是為精進；七者、當作不可",
    "T15n0624_002:0357b21": "復計功德，是為精進；八者、當學不可復計經",
    "T15n0624_002:0357b22": "卷，是為精進；九者、悉當教十方天下人，是為",
    "T15n0624_002:0357b23": "精進；十者、成就十方天下人皆使得佛道，是",
    "T15n0624_002:0357b24": "為精進；十一者、當為十方天下人，給所當得",
    "T15n0624_002:0357b25": "悉當從與之，是為精進；十二者、自身所有好",
    "T15n0624_002:0357b26": "物持施與人，是為精進；十三者、諸禁戒悉當",
    "T15n0624_002:0357b27": "護持，是為精進；十四者、忍辱之力悉當柔弱，",
    "T15n0624_002:0357b28": "是為精進；十五者、諸禪三昧悉當具足，是為",
    "T15n0624_002:0357b29": "精進；十六者、諸智慧悉令具足，是為精進；十",
    "T15n0624_002:0357c01": "七者、諸佛境界所行功德自莊嚴作佛時境",
    "T15n0624_002:0357c02": "界，是為精進；十八者、欲求極大力，是為精進；",
    "T15n0624_002:0357c03": "十九者、悉降諸魔及官屬，是為精進；二十者、",
    "T15n0624_002:0357c04": "持佛經法，悉降伏餘外道，是為精進；二十一",
    "T15n0624_002:0357c05": "者、十種力、四無所畏、諸佛經法悉欲得具足，",
    "T15n0624_002:0357c06": "是為精進；二十二者、莊嚴身、口、心，是為精進；",
    "T15n0624_002:0357c07": "二十三者、未甞懈怠休倦，是為精進；二十四",
    "T15n0624_002:0357c08": "者、所作為事悉當究竟，是為精進；二十五者、",
    "T15n0624_002:0357c09": "心常當猛健，是為精進；二十六者、悉棄捐諸",
    "T15n0624_002:0357c10": "愛欲，是為精進；二十七者、諸未度者悉當度",
    "T15n0624_002:0357c11": "之，諸未聞經者悉當使聞之，諸未般泥洹者",
    "T15n0624_002:0357c12": "皆令當得般泥洹，是為精進；二十八者、一一",
    "T15n0624_002:0357c13": "相者輒有百福功德，悉當具足，是為精進；二",
    "T15n0624_002:0357c14": "十九者、諸佛經法悉當護之，是為精進；三十",
    "T15n0624_002:0357c15": "者、不可復計諸佛境界我悉當知，是為精進；",
    "T15n0624_002:0357c16": "三十一者、世世常當見無央數佛，是為精進；",
    "T15n0624_002:0357c17": "三十二者、遠離從精進出生、遠離身心無形，",
    "T15n0624_002:0357c18": "亦無所住、亦無所出、亦無所入、亦無所生，是",
    "T15n0624_002:0357c19": "為無所生，樂住是。為菩薩清淨行精進波羅",
    "T15n0624_002:0357c20": "蜜如是。",
    "T15n0624_002:0357c21": "「菩薩清淨行禪波羅蜜凡有三十二事。何謂",
    "T15n0624_002:0357c22": "三十二事？一者、所念無所犯，是為淨；二者、所",
    "T15n0624_002:0357c23": "持不缺，是為淨；三者、所分別不忘，是為淨；四",
    "T15n0624_002:0357c24": "者、去離調戲，是為淨；五者、自守知足，是為淨；",
    "T15n0624_002:0357c25": "六者、心不邪念，是為淨；七者、勸人作功德，持",
    "T15n0624_002:0357c26": "用索佛，是為淨；八者、不犯六事，是為淨；九者、",
    "T15n0624_002:0357c27": "適無所著，是為淨；十者、自觀內外，是為淨；十",
    "T15n0624_002:0357c28": "一者、悉具五旬，是為淨；十二者、心常柔軟，是",
    "T15n0624_002:0357c29": "為淨；十三者、不著於身，是為淨；十四者、內行",
    "T15n0624_002:0358a01": "定，是為淨；十五者、向入佛道，是為淨；十六者、",
    "T15n0624_002:0358a02": "遠離於惡人，是為淨；十七者、智慧明所入，是",
    "T15n0624_002:0358a03": "為淨；十八者、悉入所因功德，是為淨；十九者、",
    "T15n0624_002:0358a04": "悉令經法本樂，是為淨；二十者、隨次第入",
    "T15n0624_002:0358a05": "行，是為淨；二十一者、智慧恩不轉，是為淨；二",
    "T15n0624_002:0358a06": "十二者、漚和拘舍羅所成就，是為淨；二十三",
    "T15n0624_002:0358a07": "者、悉欲具足佛事，是為淨；二十四者、悉哀苦",
    "T15n0624_002:0358a08": "人，是為淨；二十五者、不與羅漢、辟支佛從事，",
    "T15n0624_002:0358a09": "是為淨；二十六者、稍稍樂入深智慧具足，是",
    "T15n0624_002:0358a10": "為淨，二十七者、所作功德不厭，是為淨；二十",
    "T15n0624_002:0358a11": "八者、一切人本無有，人信是事，是為淨；二十",
    "T15n0624_002:0358a12": "九者、悉得佛三昧不亂，是為淨；三十者、悉入",
    "T15n0624_002:0358a13": "十方天下人所念事悉見，是為淨；三十一者、",
    "T15n0624_002:0358a14": "悉知十方天人身事，是為淨；三十二者、譬如",
    "T15n0624_002:0358a15": "醫王悉愈人病，菩薩持經法悉愈十方天下",
    "T15n0624_002:0358a16": "人生、死、老、病，是為淨。菩薩行禪波羅蜜清淨",
    "T15n0624_002:0358a17": "如是。",
    "T15n0624_002:0358a18": "「菩薩行般若波羅蜜凡有三十二事。何謂三",
    "T15n0624_002:0358a19": "十二事？一者、欲得佛諸經法無厭時，是為高",
    "T15n0624_002:0358a20": "明；二者、隨次念諸經法，是為高明；三者、智慧",
    "T15n0624_002:0358a21": "解黠，是為高明；四者、所因法不滅智慧，是為",
    "T15n0624_002:0358a22": "高明；五者、入黠守解五陰，是為高明；六者、以",
    "T15n0624_002:0358a23": "黠慧承經法解於本端，是為高明；七者、阿伊",
    "T15n0624_002:0358a24": "檀拘舍羅持智慧解，是為高明；八者、十二因",
    "T15n0624_002:0358a25": "緣拘舍羅稍稍覺知，是為高明；九者、四諦",
    "T15n0624_002:0358a26": "拘舍羅悉知是滅，是為高明；十者、稍稍入慧",
    "T15n0624_002:0358a27": "拘舍羅制，不隨泥洹，是為高明；十一者、內觀",
    "T15n0624_002:0358a28": "皆悉曉知，是為高明；十二者、故受化生死",
    "T15n0624_002:0358a29": "當悉曉知，是為高明；十三者、諸經法無所",
    "T15n0624_002:0358b01": "從生悉當曉知，是為高明；十四者、一切人本",
    "T15n0624_002:0358b02": "端無、形本自淨，隨世間習俗而入度十方人，",
    "T15n0624_002:0358b03": "是為高明；十五者、一切法為一法耳，本端者",
    "T15n0624_002:0358b04": "泥洹也，是為高明；十六者、一切境界為一境",
    "T15n0624_002:0358b05": "界耳，何以故？本自空故，是為高明；十七者、一",
    "T15n0624_002:0358b06": "切佛為一佛耳，何以故？法身所入不可計故，",
    "T15n0624_002:0358b07": "是為高明；十八者、一切事不悉見說，何以故？",
    "T15n0624_002:0358b08": "各各有字，拘舍羅悉當知，是為高明；十九者、",
    "T15n0624_002:0358b09": "無所罣礙護智慧，不可計十方天下人來問",
    "T15n0624_002:0358b10": "悉能報，是為高明；二十者、悉得諸經法未甞",
    "T15n0624_002:0358b11": "有忘，用得陀隣尼故，是為高明；二十一者、悉",
    "T15n0624_002:0358b12": "覺諸魔事，覺者當即遠離，是為高明；二十二",
    "T15n0624_002:0358b13": "者、一切法如幻，譬如人假著籠軀，須臾脫去，",
    "T15n0624_002:0358b14": "一切無所有亦如是，是為高明；二十三者、",
    "T15n0624_002:0358b15": "如夢中所見、及水中影、深山音響，一切法皆",
    "T15n0624_002:0358b16": "如是，是為高明；二十四者、一切法皆空，本無",
    "T15n0624_002:0358b17": "所從來故，是為高明；二十五者、十方天下人",
    "T15n0624_002:0358b18": "心所念，智慧悉至、悉知其本，是為高明；二十",
    "T15n0624_002:0358b19": "六者、持漚和拘舍羅威神之力入泥洹，後復",
    "T15n0624_002:0358b20": "來出現生死，是為高明；二十七者、空、無想、",
    "T15n0624_002:0358b21": "無願，一切法隨教，悉見度脫，是為高明；二十",
    "T15n0624_002:0358b22": "八者、本端定無定、無所見，一切法悉了其本，",
    "T15n0624_002:0358b23": "何以故？一切法無所持、無所著，是為高明；",
    "T15n0624_002:0358b24": "二十九者、悉得明，無有癡冥，悉得智慧光焰，",
    "T15n0624_002:0358b25": "為十方天下人說經法，悉度脫，是為高明；三",
    "T15n0624_002:0358b26": "十者、一切生死本無所從來、去亦無所至，悉",
    "T15n0624_002:0358b27": "曉知，隨習俗入而為十方人說法，更生、更",
    "T15n0624_002:0358b28": "死示現如是，是為高明；三十一者、四事不護，",
    "T15n0624_002:0358b29": "智慧悉至，遍皆悉知，是為高明；三十二者、為",
    "T15n0624_002:0358c01": "十方人說經法，從次第隨人所喜樂為說之，",
    "T15n0624_002:0358c02": "當自制心、自護智慧，悉具足成就，諸佛悉遙",
    "T15n0624_002:0358c03": "見是高才，為菩薩持佛威神、為悉擁護。是",
    "T15n0624_002:0358c04": "般若波羅蜜三十二事清淨如是。",
    "T15n0624_002:0358c05": "「菩薩漚和拘舍羅所行有三十二事。何謂三",
    "T15n0624_002:0358c06": "十二事？一者、教十方天下人自護身；二者、福",
    "T15n0624_002:0358c07": "多者亦不於中住、福少者亦不於中住；三者、",
    "T15n0624_002:0358c08": "教十方天下人民索菩薩道者、當教不索菩",
    "T15n0624_002:0358c09": "薩道者不教，悉視如師無異；四者、常欲多珍",
    "T15n0624_002:0358c10": "寶財物施與眾人；五者、常樂求羅耶多教於",
    "T15n0624_002:0358c11": "人；六者、示現母人身欲多教母人；七者、示現",
    "T15n0624_002:0358c12": "年少教化小兒；八者、示現若干種人，用哀世",
    "T15n0624_002:0358c13": "間人故；九者、世間有狂亂者，亦現狂身安隱",
    "T15n0624_002:0358c14": "度之；十者、若有亂心煩憒，隨其煩憒為說經",
    "T15n0624_002:0358c15": "道；十一者、隨十方人所喜持法往度之；十二",
    "T15n0624_002:0358c16": "者、持禁戒百歲、若千歲，若有人所欲喜捨戒",
    "T15n0624_002:0358c17": "往教度之；十三者、隨人所好喜被服、諸音伎",
    "T15n0624_002:0358c18": "樂持施與之人得，莫不歡喜，因持經法往教",
    "T15n0624_002:0358c19": "之；十四者、頭陀、沙門各異志行，隨其法行往",
    "T15n0624_002:0358c20": "教之；十五者、尼揵波和及餘外道，隨其種類",
    "T15n0624_002:0358c21": "而入教之，引著佛道中；十六者、於諸婬女人",
    "T15n0624_002:0358c22": "中示現端正化婬女人獨尊，悉教諸婬女人",
    "T15n0624_002:0358c23": "令不婬，及復化作男子稍稍內佛道中；十七",
    "T15n0624_002:0358c24": "者、若大會作諸音樂，時有觀者聽音樂之聲",
    "T15n0624_002:0358c25": "一切人大歡喜，持諸音樂聲說經法，其有聞",
    "T15n0624_002:0358c26": "者莫不得度；十八者、世間工師伎道化身，",
    "T15n0624_002:0358c27": "悉入其中教化令為佛道；十九者、示現般遮",
    "T15n0624_002:0358c28": "旬世間有貧窮羸劣者，指示地中伏藏財物",
    "T15n0624_002:0358c29": "施與貧窮人，竟為說經法，皆令發意；二十者、",
    "T15n0624_002:0359a01": "世間有死喪號哭愁毒者，亦復化現威神，亦",
    "T15n0624_002:0359a02": "復愁毒化教愁毒人令為經道；二十一者、世",
    "T15n0624_002:0359a03": "間亡財物，菩薩化示伏藏財物，教令為道；二",
    "T15n0624_002:0359a04": "十二者、若有侯王、若有傍臣、若有迦羅越，",
    "T15n0624_002:0359a05": "儻有無子愁毒者，便化入腹中作子，各為",
    "T15n0624_002:0359a06": "父母家室，說經令得度脫；二十三者、於賈人",
    "T15n0624_002:0359a07": "中最尊貴，中道資糧乏絕，便現威神，給與伴",
    "T15n0624_002:0359a08": "人漿水、飲食令飽滿，以為說經道；二十四者、",
    "T15n0624_002:0359a09": "若有人墮地生盲，若百人、若千人、若萬人，亦",
    "T15n0624_002:0359a10": "復持威神現盲人悉復給示，與衣被、飲食",
    "T15n0624_002:0359a11": "所當得，悉使盲人得眼視，莫不歡喜，如是稍",
    "T15n0624_002:0359a12": "稍為說經法，皆使發意求佛道；二十五者、於",
    "T15n0624_002:0359a13": "大城中，若有見囚徒拘繫牢獄，亦復化現作",
    "T15n0624_002:0359a14": "囚徒，亦復各各在其中持威神之力，悉使繫",
    "T15n0624_002:0359a15": "者得洗沐、衣被、飲食，悉為說經，皆令發意索",
    "T15n0624_002:0359a16": "佛；二十六者、若有死罪將詣城外，菩薩便",
    "T15n0624_002:0359a17": "持威神之力，隨其人數以化人補其處，將人",
    "T15n0624_002:0359a18": "持去，其人得脫，大歡大喜，便飲食令飽與衣",
    "T15n0624_002:0359a19": "被，為說經道，其人得脫喜樂，皆發意求佛",
    "T15n0624_002:0359a20": "道；二十七者、若有鬪諍變訟，若諍錢財、若諍",
    "T15n0624_002:0359a21": "田宅，菩薩於中央兩分和解，若有不足，持錢",
    "T15n0624_002:0359a22": "財義為和解，給足與却，後為說經道，令發意",
    "T15n0624_002:0359a23": "索佛道；二十八者、漚和拘舍羅，菩薩常端正",
    "T15n0624_002:0359a24": "示現於人作醜惡；二十九者、現身作可憐沙門",
    "T15n0624_002:0359a25": "教人，轉復作白衣行教人；三十者、菩薩行漚",
    "T15n0624_002:0359a26": "和拘舍羅，遠離在外餘道，隨其被服言語於",
    "T15n0624_002:0359a27": "其眾中誹謗佛、誹謗法、誹謗比丘僧，稍稍持",
    "T15n0624_002:0359a28": "經法，教化引著佛道中；三十一者、稍稍教人",
    "T15n0624_002:0359a29": "般泥洹亦復隨之，般泥洹即復化出異方現；",
    "T15n0624_002:0359b01": "三十二者、行漚和拘舍羅，菩薩自在所喜而",
    "T15n0624_002:0359b02": "化現，若化出作羅漢、若復化出作辟支佛、若",
    "T15n0624_002:0359b03": "復現作菩薩、若復化現作佛。是為漚和拘舍",
    "T15n0624_002:0359b04": "羅三十二事清淨如是。」佛說般若波羅蜜時，",
    "T15n0624_002:0359b05": "伅真陀羅及眷屬，及諸天、龍、閱叉、犍陀羅，九",
    "T15n0624_002:0359b06": "萬三千人悉發阿耨多羅三藐三菩提心，與",
    "T15n0624_002:0359b07": "佛俱來者八千菩薩悉得無所從生法樂忍。",
    "T15n0624_002:0359b08": "伅真陀羅王得明慧三昧，聞佛所說，歡喜踊",
    "T15n0624_002:0359b09": "躍，則以天繒貢上於佛，是間不能平其價",
    "T15n0624_002:0359b10": "數。則時伅真陀羅宮室八千人，以千葉華蓋",
    "T15n0624_002:0359b11": "以貢上佛，佛以威神令華蓋悉在虛空，置",
    "T15n0624_002:0359b12": "佛頭上合為一華蓋，縱廣四千里。伅真陀",
    "T15n0624_002:0359b13": "羅子及諸夫人見是威神變化，悉發阿耨",
    "T15n0624_002:0359b14": "多羅三藐三菩提心，皆對佛：「惟怛薩阿竭教",
    "T15n0624_002:0359b15": "照吾等，令成阿耨多羅三藐三菩提。」作是言",
    "T15n0624_002:0359b16": "時，佛則離地百四十丈坐於虛空，從身放光",
    "T15n0624_002:0359b17": "明照三千大千之剎土。伅真陀羅摩休勒、諸",
    "T15n0624_002:0359b18": "所有眷屬、及諸欲天子、諸色天子所有唱",
    "T15n0624_002:0359b19": "伎樂不鼓而自鳴，於香華之山諸華果樹悉",
    "T15n0624_002:0359b20": "作琴聲，其音甚好。佛舉身毛，一一毛皆放",
    "T15n0624_002:0359b21": "光明有蓮華，一一蓮華有菩薩坐，皆有三十",
    "T15n0624_002:0359b22": "二相。用佛威神故，諸伎樂聲但聞說經，皆",
    "T15n0624_002:0359b23": "作難經之音——如人所疑——諸蓮華上坐菩薩皆",
    "T15n0624_002:0359b24": "發遣難經之問，決諸狐疑。",
    "T15n0624_002:0359b25": "諸音而作聲：「云何發菩薩心行而不忘，自致",
    "T15n0624_002:0359b26": "坐於佛樹一？」菩薩報言：「其心歡，於一切便有",
    "T15n0624_002:0359b27": "無極大慈，以是之故不忘二。」其音復作問：",
    "T15n0624_002:0359b28": "「其意云何？所因云何？云何已無極大慈而生",
    "T15n0624_002:0359b29": "三？」菩薩報言：「其意不諂，所因如慧，無極大慈",
    "T15n0624_002:0359b30": "者致於泥洹四。」其音復問：「所施與，云何已與？",
    "T15n0624_002:0359c01": "云何從而不悔所作？云何不求有所生？云何",
    "T15n0624_002:0359c02": "作菩薩願五？」菩薩報言：「所有物而不愛惜，既",
    "T15n0624_002:0359c03": "與便無有悔意。常念菩薩道故，不求有所生",
    "T15n0624_002:0359c04": "處六。」其音復問：「所作淨戒，云何於戒而不自貢",
    "T15n0624_002:0359c05": "高？云何教失戒者？何從自致至摩訶衍七？」菩",
    "T15n0624_002:0359c06": "薩報言：「其有善心便有淨戒。知一切法空，故",
    "T15n0624_002:0359c07": "不貢高。作無極大慈故，能教失戒者八。」其音",
    "T15n0624_002:0359c08": "復問：「若有罵詈、撾捶、欲殺者，當云何有忍辱？",
    "T15n0624_002:0359c09": "其意云何不起而有悅九？」菩薩報言：「當念：『我作",
    "T15n0624_002:0359c10": "佛時，為一切人作醫王，其病者我當愈之。』以",
    "T15n0624_002:0359c11": "是故能忍辱。其有罵詈、撾捶、欲殺者，其意不起",
    "T15n0624_002:0359c12": "而有悅十。」其音復問：「精進云何而有究？云何不",
    "T15n0624_002:0359c13": "殆成菩薩行十一？」菩薩報言：「精進者，用法故、欲",
    "T15n0624_002:0359c14": "護一切故而有究，曉了空事故不殆十二。」諸音",
    "T15n0624_002:0359c15": "復問：「其意當云何而令備足其心如深入？云",
    "T15n0624_002:0359c16": "何於禪而自知無所希望十三？」菩薩報言：「其心不",
    "T15n0624_002:0359c17": "迷，故能備足；其心不諂，故如深入；用漚惒拘",
    "T15n0624_002:0359c18": "舍羅，故能禪。以是故，無所希望十四。」諸音復問：",
    "T15n0624_002:0359c19": "「云何得智慧所見而直行？云何具法慧業？",
    "T15n0624_002:0359c20": "當云何而決疑十五？」菩薩報言：「憙學問者增於智",
    "T15n0624_002:0359c21": "慧，曉知十二因緣，故能直行。憙以法施與，故",
    "T15n0624_002:0359c22": "決諸疑，曉知其本十六。」諸音復問：「云何而多智，",
    "T15n0624_002:0359c23": "能自致是以聞？云何而教人而自致得尊十七？」菩",
    "T15n0624_002:0359c24": "薩報言：「常謙損故多智，所聞如作乃能致",
    "T15n0624_002:0359c25": "是，以法施無所悕望故能至尊十八。」諸音復問：",
    "T15n0624_002:0359c26": "「其慈者，而云何乃至無極之大哀？云何具護",
    "T15n0624_002:0359c27": "等？云何得至梵天十九？」菩薩報言：「其等心是則",
    "T15n0624_002:0359c28": "慈、不厭極是則護，因是其心歡喜悅，故能至",
    "T15n0624_002:0359c29": "梵天二十。」諸音復問：「云何菩薩能見佛？見已，云",
    "T15n0624_002:0360a01": "何而歡喜？云何聞法而不疑二十一？」菩薩報言：「其",
    "T15n0624_002:0360a02": "心常念佛故，能致得見聞法；其心而淨潔故，",
    "T15n0624_002:0360a03": "能無疑二十二。」諸音復問：「云何功德而可集？云何",
    "T15n0624_002:0360a04": "其慧而可合？云何向觀而可知？如是之事云",
    "T15n0624_002:0360a05": "何求二十三？」菩薩報言：「於功德無厭足，是故集",
    "T15n0624_002:0360a06": "學問無有厭，故能致其慧。其心不亂，無所",
    "T15n0624_002:0360a07": "念，是故為向觀二十四。」諸音復問：「臧者，云何其",
    "T15n0624_002:0360a08": "處？云何其行？云何所緣二十五？」菩薩報言：「臧",
    "T15n0624_002:0360a09": "者，空無所有。其處者，波羅蜜四禪是其行，所",
    "T15n0624_002:0360a10": "緣度一切二十六。」諸音復問：「何謂魔事？何謂佛",
    "T15n0624_002:0360a11": "事？云何所作至菩薩二十七？」菩薩報言：「無有膽",
    "T15n0624_002:0360a12": "而怯弱，是故為魔事。隨摩訶衍心，是故佛",
    "T15n0624_002:0360a13": "事。悉捨眾惡，故致菩薩二十八。」諸音復問：「云何",
    "T15n0624_002:0360a14": "當親近於迦羅蜜漢云善友？云何離於惡師？云何",
    "T15n0624_002:0360a15": "而等住？云何而捨二十九？」菩薩報言：「其教導菩",
    "T15n0624_002:0360a16": "薩道，是則為迦羅蜜；令離菩薩心，是則為惡",
    "T15n0624_002:0360a17": "師。所作而自知，是故為等住；捨外道諸邪，",
    "T15n0624_002:0360a18": "是則為政三十。」諸音復問：「云何可護諸法？云何",
    "T15n0624_002:0360a19": "可教一切人？云何為漚和拘舍羅令成菩薩",
    "T15n0624_002:0360a20": "道三十一？」菩薩報言：「精進故，能護法；漚和拘舍",
    "T15n0624_002:0360a21": "羅故，能教人。隨人有無——若道、若俗——而為開導",
    "T15n0624_002:0360a22": "故，成至菩薩道三十二。」諸音復問：「云何所作而用",
    "T15n0624_002:0360a23": "慧？云何是魔事？云何而謹勅不失時三十三？」菩",
    "T15n0624_002:0360a24": "薩報言：「所作令無罪，是故慧所作而非法是為",
    "T15n0624_002:0360a25": "魔事。常隨其教，是則為謹勅，常有謙損，為",
    "T15n0624_002:0360a26": "人之所敬三十四。」諸音復問：「其道者云何？非道",
    "T15n0624_002:0360a27": "者云何？云何造人令入道三十五？」菩薩報言：「六",
    "T15n0624_002:0360a28": "波羅蜜是故道。其急者是聲聞、辟支佛事，是",
    "T15n0624_002:0360a29": "故非菩薩道。曉了般若波羅蜜、漚和拘舍羅",
    "T15n0624_002:0360b01": "故，能造人令入道三十六。」諸音復問：「何謂為利？",
    "T15n0624_002:0360b02": "云何是鎮？云何能令勤苦人而令得歡喜三十七？」",
    "T15n0624_002:0360b03": "菩薩報言：「其得者七覺意，其法者是則利，其",
    "T15n0624_002:0360b04": "鎮者是則陀隣尼。所教已，法無飢渴，是則為",
    "T15n0624_002:0360b05": "歡喜三十八。」其音復問：「何所是菩薩父母？何所",
    "T15n0624_002:0360b06": "是親屬？何所是眷屬？何所而有好三十九？」菩薩報",
    "T15n0624_002:0360b07": "言：「慧則為母、法則為父、三十七品是親屬、",
    "T15n0624_002:0360b08": "其功德是則為眷屬四十，故能於一切而有好",
    "T15n0624_002:0360b09": "四十一。」諸音復問：「何從可知無我？何從可知慈",
    "T15n0624_002:0360b10": "而念一切無我與慈？云何等令如稱四十二？」菩",
    "T15n0624_002:0360b11": "薩報言：「曉了空事乃知無我，是則為大慈，知",
    "T15n0624_002:0360b12": "一切人皆空故四十三。「一切生死無有生死法令",
    "T15n0624_002:0360b13": "然，其知是者亦復生死四十四。「其諦者，亦無有往、",
    "T15n0624_002:0360b14": "無有還者、亦無有住，其作是者便能至道四十五。",
    "T15n0624_002:0360b15": "「空、無有相、無有願，已去求則為一相。已知者",
    "T15n0624_002:0360b16": "曉了五陰空，故無有想；無有想故無願，一",
    "T15n0624_002:0360b17": "相而無數四十六。「事五陰則空，已知觀故，五陰",
    "T15n0624_002:0360b18": "亦知，觀一切人悉空，亦不有、亦不無四十七。「智慧",
    "T15n0624_002:0360b19": "則為護空，漚和拘舍羅護一切人，已無極大",
    "T15n0624_002:0360b20": "慈而教人，已故可至泥洹四十八。」諸音復問：「無有",
    "T15n0624_002:0360b21": "生故無所有，一切諸法如是四十九，何所生知",
    "T15n0624_002:0360b22": "微妙而生死五十？」菩薩報言：「無所生故無所有，",
    "T15n0624_002:0360b23": "是故慧之滅，用漚和拘舍羅微妙故有生死",
    "T15n0624_002:0360b24": "五十一。」諸音復問：「何謂而得決？何謂不復還？云",
    "T15n0624_002:0360b25": "何而得忍？云何而無疑五十二？」菩薩報言：「等住而",
    "T15n0624_002:0360b26": "得決，已入法身不復還，已得無所從生法樂",
    "T15n0624_002:0360b27": "忍，便無疑五十三。」諸音復問：「何謂佛樹？何謂菩薩",
    "T15n0624_002:0360b28": "相？何緣佛名為佛？何謂名為怛薩阿竭五十四？」",
    "T15n0624_002:0360b29": "菩薩報言：「佛樹者普若天，無所不覆。習諸",
    "T15n0624_002:0360c01": "法是菩薩相，是故名曰佛。以智故於心無所",
    "T15n0624_002:0360c02": "希望，其身亦爾，故名怛薩阿竭五十五。」",
    "T15n0624_002:0360c03": "佛說伅真陀羅所問如來三昧經卷中"
}