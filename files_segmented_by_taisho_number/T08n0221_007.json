{
    "T08n0221_007:0045c14": "放光般若經卷第七",
    "T08n0221_007:0045c16": "西晉于闐國三藏無羅叉",
    "T08n0221_007:0045c17": "奉　詔譯",
    "T08n0221_007:0045c18": "摩訶般若波羅蜜守行品第三十三",
    "T08n0221_007:0045c19": "佛告釋提桓因：「若有善男子、善女人受是深",
    "T08n0221_007:0045c20": "般若波羅蜜，諷誦讀持習行守者。拘翼！是",
    "T08n0221_007:0045c21": "善男子若入鬪戰中！終不中道損其壽命。若",
    "T08n0221_007:0045c22": "刀矛箭，終不中其身。所以者何？是善男子長",
    "T08n0221_007:0045c23": "夜行六波羅蜜，已自降伏婬欲之劍、恚癡之",
    "T08n0221_007:0045c24": "刺，復為他人降婬怒癡；已自降伏邪見劍",
    "T08n0221_007:0045c25": "刺，復為他人降邪見劍；又自降伏習緒劍刺",
    "T08n0221_007:0045c26": "及恩愛刺，復能為他人降伏習緒恩愛之劍。",
    "T08n0221_007:0045c27": "拘翼！用是故，善男子、善女人不為矛劍刀箭",
    "T08n0221_007:0045c28": "所中。「復次，拘翼！善男子！善女人受持諷誦",
    "T08n0221_007:0045c29": "守行般若波羅蜜，不遠離薩云若意者，終不",
    "T08n0221_007:0046a01": "中毒、終不中蠱、終不中兵、終不中水、終不中",
    "T08n0221_007:0046a02": "火，眾惡之事終不得忓。何以故？拘翼！是般",
    "T08n0221_007:0046a03": "若波羅蜜者，無上之術。善男子、善女人學是",
    "T08n0221_007:0046a04": "術者，亦不自念惡，亦不念他人惡，亦不念兩",
    "T08n0221_007:0046a05": "惡。何以故？亦不自有，亦不有彼，亦不有知",
    "T08n0221_007:0046a06": "見，亦不有五陰；上至薩云若，亦無所有亦無",
    "T08n0221_007:0046a07": "所得。無所有者，亦不自念惡、亦不念他人惡、",
    "T08n0221_007:0046a08": "亦不念兩惡。至得阿耨多羅三耶三佛，觀眾",
    "T08n0221_007:0046a09": "生之意。何以故？學是術故。過去當來今現",
    "T08n0221_007:0046a10": "在諸如來、無所著、等正覺，悉從是術中自致",
    "T08n0221_007:0046a11": "得阿惟三佛。「復次，拘翼！若有善男子、善女人",
    "T08n0221_007:0046a12": "學是般若波羅蜜者，已書持者，若人、若非人",
    "T08n0221_007:0046a13": "終不能得其便。所以者何？三千大千國土及",
    "T08n0221_007:0046a14": "十方無央數阿僧祇諸國土中，諸四天王上",
    "T08n0221_007:0046a15": "至阿迦膩吒諸天，皆共擁護是善男子、善女",
    "T08n0221_007:0046a16": "人書持般若波羅蜜者，供養尊敬共禮事之。",
    "T08n0221_007:0046a17": "書持是者其德如是。若有但書持般若波羅",
    "T08n0221_007:0046a18": "蜜，不諷誦讀亦不守行者，其處譬如道場坐。",
    "T08n0221_007:0046a19": "四面左右中有畜生若人，其外若有人非人",
    "T08n0221_007:0046a20": "欲來害者、終不能得其便。何以故？過去諸如",
    "T08n0221_007:0046a21": "來、無所著、等正覺皆於中得佛故。當來現在",
    "T08n0221_007:0046a22": "諸如來、無所著、等正覺，皆亦當於中得佛故。",
    "T08n0221_007:0046a23": "得佛道已，使一切眾生無恐無畏。已無恐",
    "T08n0221_007:0046a24": "無畏，皆受天上人中之福，安立於三乘而度",
    "T08n0221_007:0046a25": "脫之。何以故？拘翼！是般若波羅蜜，譬如道",
    "T08n0221_007:0046a26": "場之地，為一切作護。應當作禮，供養名花、擣",
    "T08n0221_007:0046a27": "香澤香雜香、繒綵花蓋、幢幡伎樂。」釋提桓因",
    "T08n0221_007:0046a28": "白佛言：「世尊！若有善男子、善女人書般若波",
    "T08n0221_007:0046a29": "羅蜜已，持經卷，供養名花、擣香澤香雜香、繒綵",
    "T08n0221_007:0046b01": "花蓋、幢幡伎樂，作是供養。若世尊般泥洹後",
    "T08n0221_007:0046b02": "取舍利作是供養名花、擣香澤香雜香、繒綵",
    "T08n0221_007:0046b03": "花蓋、幢幡伎樂。如是供養，其福何所多者？」佛",
    "T08n0221_007:0046b04": "告釋提桓因：「拘翼！我今問汝，隨所問說之。於",
    "T08n0221_007:0046b05": "意云何，如來、無所著、等正覺成薩云若，得此",
    "T08n0221_007:0046b06": "相好。從何所學得？」釋提桓因白佛言：「世尊！",
    "T08n0221_007:0046b07": "我聞如來、無所著、等正覺逮薩云若、成相好，",
    "T08n0221_007:0046b08": "從般若波羅蜜中學得。」佛言：「如是，如是！拘",
    "T08n0221_007:0046b09": "翼！不以是身數故名為如來，逮得薩云若慧",
    "T08n0221_007:0046b10": "故成為如來。是薩云若者，從般若波羅蜜中",
    "T08n0221_007:0046b11": "出生。如是，拘翼！如來所有身者，是薩云若慧",
    "T08n0221_007:0046b12": "之屋室。如來因是室，逮得薩云若，是故名為",
    "T08n0221_007:0046b13": "薩云若慧之室。我般泥洹以後，舍利供養如",
    "T08n0221_007:0046b14": "是。若善男子、善女人書般若波羅蜜，諷誦讀說",
    "T08n0221_007:0046b15": "習持守行，供養經卷名花、擣香澤香雜香、繒",
    "T08n0221_007:0046b16": "綵花蓋、幢幡伎樂，恭敬作禮。作是供養者，為",
    "T08n0221_007:0046b17": "供養薩云若已。如是，拘翼！是故善男子、善女",
    "T08n0221_007:0046b18": "人受持般若波羅蜜，諷誦讀說，當守習行，當",
    "T08n0221_007:0046b19": "供養經卷名花、擣香澤香雜香、繒綵花蓋、幢幡",
    "T08n0221_007:0046b20": "伎樂，當恭敬作禮。若般泥洹後，供養舍利安",
    "T08n0221_007:0046b21": "處竪立塔，名花、擣香澤香雜香、繒綵華蓋、幢",
    "T08n0221_007:0046b22": "幡伎樂。若有善男子、善女人書持般若波羅",
    "T08n0221_007:0046b23": "蜜，諷誦念守承事供養，名花、擣香澤香雜香、",
    "T08n0221_007:0046b24": "繒綵花蓋、幢幡伎樂，作是供養。其福多於供",
    "T08n0221_007:0046b25": "養舍利。何以故？於是中出生舍利。內外空",
    "T08n0221_007:0046b26": "及有無空，三十七品、佛十八法，皆從是中出",
    "T08n0221_007:0046b27": "生。諸三昧門、陀隣尼門，皆從是中出生。教化",
    "T08n0221_007:0046b28": "眾生、淨佛國土，亦從其中出生。菩薩摩訶薩",
    "T08n0221_007:0046b29": "居家成就、色像成就、財成就、眷屬成就、大慈",
    "T08n0221_007:0046c01": "大悲，皆從中出生。剎利種、婆羅門種、大姓長",
    "T08n0221_007:0046c02": "者種，四天王上至阿迦膩吒天，皆從其中出",
    "T08n0221_007:0046c03": "生。從須陀洹至羅漢、辟支佛、菩薩、佛三耶三",
    "T08n0221_007:0046c04": "佛及薩云若，皆從中出生。」爾時釋提桓因白",
    "T08n0221_007:0046c05": "佛言：「是閻浮提人不供養承事恭敬般若波羅",
    "T08n0221_007:0046c06": "蜜者，是曹之人為不知其尊當所供養。」佛告",
    "T08n0221_007:0046c07": "釋提桓因言：「拘翼！於意云何，知閻浮提中",
    "T08n0221_007:0046c08": "有幾所人信佛、信法、信比丘僧者？有幾所人",
    "T08n0221_007:0046c09": "狐疑於三尊者？有幾所人恭敬三尊者？」釋提",
    "T08n0221_007:0046c10": "桓因白佛言：「世尊！有信依佛、依法、依比丘僧",
    "T08n0221_007:0046c11": "者，少少耳。」佛言：「於拘翼意云何，閻浮提中有",
    "T08n0221_007:0046c12": "幾所眾生應得三十七品、三脫門、八惟無、九",
    "T08n0221_007:0046c13": "次第禪、六通、四等及四空定、四無礙慧？閻",
    "T08n0221_007:0046c14": "浮提中有幾所眾生滅三疑應須陀洹者？幾",
    "T08n0221_007:0046c15": "所眾生三垢薄應斯陀含者？幾所眾生五疑",
    "T08n0221_007:0046c16": "斷應阿那含者？幾所眾生上五處畢為阿羅",
    "T08n0221_007:0046c17": "漢者？有幾所眾生發生辟支佛道者？幾所",
    "T08n0221_007:0046c18": "眾生發阿耨多羅三耶三菩意者？」釋提桓因",
    "T08n0221_007:0046c19": "白佛言：「世尊！少所眾生應得三十七品，及三",
    "T08n0221_007:0046c20": "耶三佛者，少少耳。」佛告釋提桓因言：「如是，拘",
    "T08n0221_007:0046c21": "翼！眾生甚多，有發道意者少少耳。何以故？以",
    "T08n0221_007:0046c22": "前世時不見佛、不聞法、不識比丘僧之所致。",
    "T08n0221_007:0046c23": "不布施、不持戒、不護戒、不忍辱、不精進、不聞有",
    "T08n0221_007:0046c24": "禪、不聞般若波羅蜜，亦不聞內外空及有無",
    "T08n0221_007:0046c25": "空，亦不聞三十七品，佛十八法亦不聞亦不",
    "T08n0221_007:0046c26": "念，亦不聞有三昧，亦不聞有薩云若，亦不念",
    "T08n0221_007:0046c27": "其事。以是故，拘翼！當知少所眾生信三尊",
    "T08n0221_007:0046c28": "者耳。於是中少所眾生發意至辟支佛道者，",
    "T08n0221_007:0046c29": "於中復少所眾生行菩薩道者。雖有少少眾生",
    "T08n0221_007:0047a01": "行菩薩道者，欲至阿耨多羅三耶三菩者復",
    "T08n0221_007:0047a02": "少少耳。拘翼！我於是間以佛眼見十方不可",
    "T08n0221_007:0047a03": "計阿僧祇眾生行阿耨多羅三耶三菩，不離",
    "T08n0221_007:0047a04": "般若波羅蜜漚惒拘舍羅者，若一若二住阿",
    "T08n0221_007:0047a05": "惟越致地耳；多墮羅漢、辟支佛道者，用離般",
    "T08n0221_007:0047a06": "若波羅蜜漚惒拘舍羅故。是故，拘翼！善男子、",
    "T08n0221_007:0047a07": "善女人欲發至阿耨多羅三耶三菩者，當受",
    "T08n0221_007:0047a08": "持般若波羅蜜，當諷誦讀當念習行持是般",
    "T08n0221_007:0047a09": "若波羅蜜者，書已以香花幢幡、繒綵華蓋，諸",
    "T08n0221_007:0047a10": "餘功德入般若波羅蜜者，當復受持亦當諷",
    "T08n0221_007:0047a11": "誦學念守行。何等功德入般若波羅蜜者？謂",
    "T08n0221_007:0047a12": "布施、持戒、忍辱、精進、一心，內外空、所有空、無所",
    "T08n0221_007:0047a13": "有空，諸三昧門、陀隣尼門，三十七品、佛十八",
    "T08n0221_007:0047a14": "法、大慈大悲，餘無量佛法皆入般若波羅蜜。",
    "T08n0221_007:0047a15": "亦當復學持諷誦守行念其中事。何以故？拘",
    "T08n0221_007:0047a16": "翼！是善男子、善女人當作是知：『諸如來本行",
    "T08n0221_007:0047a17": "菩薩道時，亦復學般若波羅蜜，亦行禪波羅",
    "T08n0221_007:0047a18": "蜜、惟逮波羅蜜、羼波羅蜜、尸波羅蜜、檀波羅",
    "T08n0221_007:0047a19": "蜜，從內外空及有無空，諸三昧門、陀隣尼門，",
    "T08n0221_007:0047a20": "乃至佛十八法、大慈大悲，餘無央數諸佛法",
    "T08n0221_007:0047a21": "我等皆當受學。我等所尊仰者，其般若波羅",
    "T08n0221_007:0047a22": "蜜，及諸佛法盡是諸佛如來之教。辟支佛、阿",
    "T08n0221_007:0047a23": "羅漢、阿那含、斯陀含、須陀洹至薩云若教，皆",
    "T08n0221_007:0047a24": "於般若波羅蜜中學成，度此岸至彼岸。』拘",
    "T08n0221_007:0047a25": "翼！善男子、善女人，如來在世若般泥洹，皆當",
    "T08n0221_007:0047a26": "恭敬禮事是六波羅蜜，亦當禮事薩云若。何",
    "T08n0221_007:0047a27": "以故？般若波羅蜜者是諸菩薩、聲聞、辟支佛",
    "T08n0221_007:0047a28": "之護世，人及諸天皆依是般若波羅蜜而得",
    "T08n0221_007:0047a29": "安隱。拘翼！若有善男子、善女人佛般泥洹已",
    "T08n0221_007:0047b01": "後取舍利，起七寶塔高四十里，盡其壽命自",
    "T08n0221_007:0047b02": "歸承事，天花天香及天擣香、天繒花蓋、天衣",
    "T08n0221_007:0047b03": "天幔作是供養。其福寧多不？」釋提桓因言：「世",
    "T08n0221_007:0047b04": "尊！甚多，甚多！」佛言：「不如是善男子、善女人",
    "T08n0221_007:0047b05": "受行般若波羅蜜，書持經卷諷誦讀持，初不",
    "T08n0221_007:0047b06": "離薩云若意，復加供養名花、擣香澤香雜香、",
    "T08n0221_007:0047b07": "幢幡花蓋。其福倍多，不可計也。復次，拘翼！置",
    "T08n0221_007:0047b08": "是一七寶塔。若善男子、善女人取舍利起七",
    "T08n0221_007:0047b09": "寶塔滿一閻浮提，亦高四十里，供養承事天",
    "T08n0221_007:0047b10": "花天香及天擣香天繒花蓋、天衣天幔，作是供",
    "T08n0221_007:0047b11": "養。其福寧多不？」釋提桓因言：「甚多，甚多！世",
    "T08n0221_007:0047b12": "尊！」佛言：「不如是善男子、善女人供養般若",
    "T08n0221_007:0047b13": "波羅蜜，其福轉倍多。復次，拘翼！置是閻浮提",
    "T08n0221_007:0047b14": "所作塔事。若善男子、善女人取舍利起七寶",
    "T08n0221_007:0047b15": "塔滿四天下，供養如前。不如是善男子、善女",
    "T08n0221_007:0047b16": "人供養般若波羅蜜，其福轉倍多。置是四天",
    "T08n0221_007:0047b17": "下。拘翼！若有善男子、善女人取舍利起七",
    "T08n0221_007:0047b18": "寶塔滿小千國土，供養如前。復置是小千國",
    "T08n0221_007:0047b19": "土所作七寶塔。若善男子、善女人取舍利起",
    "T08n0221_007:0047b20": "七寶塔滿中千國土，供養如前。復置是中千",
    "T08n0221_007:0047b21": "剎土所作七寶塔。若善男子、善女人取舍利",
    "T08n0221_007:0047b22": "起七寶塔滿三千大千國土，供養如上故。不",
    "T08n0221_007:0047b23": "如是善男子、善女人供養般若波羅蜜，其福",
    "T08n0221_007:0047b24": "轉倍多。拘翼！復置是三千大千剎土所作七",
    "T08n0221_007:0047b25": "寶塔。若三千大千國土滿其中人，令一一",
    "T08n0221_007:0047b26": "人各各起七寶塔，供養如上故。不如是善男",
    "T08n0221_007:0047b27": "子、善女人供養般若波羅蜜，其福轉倍多。」釋",
    "T08n0221_007:0047b28": "提桓因白佛言：「如是，如是！世尊！供養般若",
    "T08n0221_007:0047b29": "波羅蜜者，為供養過去當來今現在諸佛如",
    "T08n0221_007:0047c01": "來已。」佛言：「假令如東方恒邊沙剎土滿其",
    "T08n0221_007:0047c02": "中眾生，一一佛泥洹後，取舍利起七寶塔",
    "T08n0221_007:0047c03": "彌滿其中，供養如上，從劫至劫，復過一劫，盡",
    "T08n0221_007:0047c04": "其壽命。云何，拘翼！其人殖福寧轉多不？」釋",
    "T08n0221_007:0047c05": "提桓因言：「甚多，甚多！」佛言：「故不如是善男",
    "T08n0221_007:0047c06": "子、善女人供養般若波羅蜜，書持經卷諷誦",
    "T08n0221_007:0047c07": "讀習，供以名香澤香雜香、繒綵花蓋，得其福",
    "T08n0221_007:0047c08": "多。何以故？拘翼！一切諸善法皆在般若波羅",
    "T08n0221_007:0047c09": "蜜中。何謂善法？五戒、十善、四禪、四等，及四",
    "T08n0221_007:0047c10": "空定、三十七品、三脫門、四諦、六通、八惟無、",
    "T08n0221_007:0047c11": "九次第禪、六波羅蜜，從內外空至有無空，諸",
    "T08n0221_007:0047c12": "三昧門、陀隣尼門，佛十種力、佛十八法、四無",
    "T08n0221_007:0047c13": "所畏、四無礙慧、大慈大悲、道事、薩云若事，",
    "T08n0221_007:0047c14": "是為諸如來、無所著、等正覺之法教。諸羅漢、",
    "T08n0221_007:0047c15": "辟支佛、過去當來今現在諸如來，皆從是般",
    "T08n0221_007:0047c16": "若波羅蜜中學成，度於彼岸。」",
    "T08n0221_007:0047c17": "摩訶般若波羅蜜供養品第三十四",
    "T08n0221_007:0047c18": "佛告釋提桓因言：「如是，拘翼！善男子、善女人",
    "T08n0221_007:0047c19": "供養般若波羅蜜，書持經卷，受學諷誦念習",
    "T08n0221_007:0047c20": "守行者，若復能盡力供養，名花、擣香澤香雜",
    "T08n0221_007:0047c21": "香、繒綵花蓋、所有幢幡，所得功德不可計量、",
    "T08n0221_007:0047c22": "不可思議、不可稱限。是善男子、善女人所得",
    "T08n0221_007:0047c23": "如是。何以故？諸如來、無所著、等正覺皆從",
    "T08n0221_007:0047c24": "般若波羅蜜中出生；薩云若、五波羅蜜，皆從",
    "T08n0221_007:0047c25": "般若波羅蜜出生；從內外空至有無空，皆從",
    "T08n0221_007:0047c26": "般若波羅蜜出生；三十七品、佛十八法、如來",
    "T08n0221_007:0047c27": "五眼，教授眾生、淨佛國土，道慧、薩云若慧，皆",
    "T08n0221_007:0047c28": "從般若波羅蜜出生。聲聞、辟支佛、佛乘無上",
    "T08n0221_007:0047c29": "等正覺道，皆從般若波羅蜜出生。如是，拘翼！",
    "T08n0221_007:0048a01": "若有善男子、善女人書寫般若波羅蜜，持經",
    "T08n0221_007:0048a02": "卷學受諷誦念守習行，復加供養名花擣香、",
    "T08n0221_007:0048a03": "繒綵幡蓋，其功德福過出前所供養舍利七",
    "T08n0221_007:0048a04": "寶塔上，百千萬倍巨億萬倍，計空不及不可",
    "T08n0221_007:0048a05": "為譬喻。何以故？般若波羅蜜在於世者，三寶",
    "T08n0221_007:0048a06": "終無斷絕時；般若波羅蜜不在世者，三寶便",
    "T08n0221_007:0048a07": "斷絕。般若波羅蜜住於世者，便知有十戒功",
    "T08n0221_007:0048a08": "德、四等、四禪及四空定、六波羅蜜、三十七品、佛",
    "T08n0221_007:0048a09": "十八法、薩云若慧，便知有剎利種、婆羅門種、",
    "T08n0221_007:0048a10": "大姓長者種，便知有四天王及阿迦膩吒天，",
    "T08n0221_007:0048a11": "便知有須陀洹道至羅漢、辟支佛道，便知有",
    "T08n0221_007:0048a12": "菩薩摩訶薩之徑路，便知有無上佛慧，便知",
    "T08n0221_007:0048a13": "有轉法輪，便知有教化眾生、淨佛國土。」",
    "T08n0221_007:0048a14": "摩訶般若波羅蜜持品第三十五",
    "T08n0221_007:0048a15": "爾時三千大千國土諸四天王及諸阿迦膩",
    "T08n0221_007:0048a16": "吒諸天子，語釋提桓因言：「仁者！當受持般",
    "T08n0221_007:0048a17": "若波羅蜜，諷誦習念守行般若波羅蜜，供養",
    "T08n0221_007:0048a18": "諷誦念者，諸餘惡法悉當消滅，諸善功德當",
    "T08n0221_007:0048a19": "具足生。受持般若波羅蜜者，增益諸天眾、減",
    "T08n0221_007:0048a20": "損阿須倫眾。三寶之法終不斷絕，以佛法不",
    "T08n0221_007:0048a21": "斷絕故，世間便當有六波羅蜜、三十七品、佛",
    "T08n0221_007:0048a22": "十八法，皆當現於世間，便有行菩薩道者，",
    "T08n0221_007:0048a23": "便有三乘之教。」佛告拘翼：「汝當受持般若波",
    "T08n0221_007:0048a24": "羅蜜，諷誦讀守念習行。何以故？若阿須倫",
    "T08n0221_007:0048a25": "聚會諸眾，欲興惡意與諸忉利天共戰。拘",
    "T08n0221_007:0048a26": "翼！汝當誦念般若波羅蜜者，阿須倫適生",
    "T08n0221_007:0048a27": "是意，便即時滅不得究竟。拘翼！忉利天上若",
    "T08n0221_007:0048a28": "諸天子、若諸天女，若福已盡，壽欲終時或當",
    "T08n0221_007:0048a29": "墮落，汝當為諷誦說般若波羅蜜者。此諸天",
    "T08n0221_007:0048b01": "人、天女不至餘趣，即得還生忉利天上，以般",
    "T08n0221_007:0048b02": "若波羅蜜音聲之功德故。此諸天人更生本",
    "T08n0221_007:0048b03": "處不復墮落。何以故？般若波羅蜜音聲其德",
    "T08n0221_007:0048b04": "大故。拘翼！若善男子、善女人，若諸天子、若",
    "T08n0221_007:0048b05": "諸天女，聞是般若波羅蜜音聲，徑耳一時便",
    "T08n0221_007:0048b06": "過；以一徑耳之德故，其人久後會當得阿耨",
    "T08n0221_007:0048b07": "多羅三耶三菩，終不復疑。何以故？拘翼！過",
    "T08n0221_007:0048b08": "去十方諸如來！無所著！等正覺及諸弟子眾，",
    "T08n0221_007:0048b09": "皆悉從是般若波羅蜜中於無餘泥洹而般",
    "T08n0221_007:0048b10": "泥洹故。當來及今現在十方諸如來，皆從般",
    "T08n0221_007:0048b11": "若波羅蜜中成阿耨多羅三耶三菩。何以故？",
    "T08n0221_007:0048b12": "諸三十七品皆從般若波羅蜜中出生，聲聞、",
    "T08n0221_007:0048b13": "辟支佛法、菩薩法及佛法，皆從般若波羅蜜",
    "T08n0221_007:0048b14": "中出生。」釋提桓因白佛言：「世尊！是般若波",
    "T08n0221_007:0048b15": "羅蜜為極大術，般若波羅蜜無上之術，般若",
    "T08n0221_007:0048b16": "波羅蜜者無等之術。何以故？世尊！是般若",
    "T08n0221_007:0048b17": "波羅蜜者，已棄諸不善之法，總持諸善之本。」",
    "T08n0221_007:0048b18": "佛告釋提桓因言：「如是，拘翼！是般若波羅蜜",
    "T08n0221_007:0048b19": "者，極大之術、無上無等之術。何以故？過去諸",
    "T08n0221_007:0048b20": "如來、無所著、等正覺皆由是術得阿耨多羅",
    "T08n0221_007:0048b21": "三耶三佛；當來今現在諸佛亦當由是術得",
    "T08n0221_007:0048b22": "成阿耨多羅三耶三佛。何以故？由是術故，世",
    "T08n0221_007:0048b23": "間知有十善之德、四禪、四等及四空定、六波",
    "T08n0221_007:0048b24": "羅蜜、三十七品、佛十八法，知有法性、法位、真",
    "T08n0221_007:0048b25": "際，知有如，知有五眼，知有須陀洹道，知有羅",
    "T08n0221_007:0048b26": "漢、辟支佛道，知有菩薩、佛道，知有薩云若薩",
    "T08n0221_007:0048b27": "云若慧。由菩薩故，十善之德顯於世間，乃至",
    "T08n0221_007:0048b28": "如來、薩云若亦顯現於世間，皆由菩薩來往",
    "T08n0221_007:0048b29": "因緣故而有是現。拘翼！譬如月來往因緣，為",
    "T08n0221_007:0048c01": "世除冥照於星宿。如是，拘翼！菩薩從善行等",
    "T08n0221_007:0048c02": "行生，從十善功德生，從薩云若慧生，從無",
    "T08n0221_007:0048c03": "所從生法生。拘翼！當知諸菩薩摩訶薩從",
    "T08n0221_007:0048c04": "般若波羅蜜出生。諸菩薩所行五波羅蜜，內",
    "T08n0221_007:0048c05": "外空及有無空，三十七品、佛十八法，亦不於",
    "T08n0221_007:0048c06": "聲聞、辟支佛地中取證，教授眾生、淨佛國土。",
    "T08n0221_007:0048c07": "欲得成就佛土，成就菩薩，成就逮薩云若，皆",
    "T08n0221_007:0048c08": "從般若波羅蜜出生。「復次，拘翼！若有善男子、",
    "T08n0221_007:0048c09": "善女人受持般若波羅蜜，若諷誦讀習行其",
    "T08n0221_007:0048c10": "事者，即得現世之德，亦當得度世之德。」釋提",
    "T08n0221_007:0048c11": "桓因白佛言：「善男子、善女人何等為得現世",
    "T08n0221_007:0048c12": "之德？」佛言：「奉行般若波羅蜜者，終不中毒",
    "T08n0221_007:0048c13": "死，終不抂橫水火中死，皆當盡其壽命而",
    "T08n0221_007:0048c14": "終。若有縣官事往至縣官，終無有能得其便",
    "T08n0221_007:0048c15": "者。何以故？皆是諷誦般若波羅蜜威神之力。",
    "T08n0221_007:0048c16": "若是善男子、善女人，若至國王所，若大子群",
    "T08n0221_007:0048c17": "臣，所語可國王大子意，及諸群臣無不喜",
    "T08n0221_007:0048c18": "者。何以故？用是善男子、善女人行大慈大悲，",
    "T08n0221_007:0048c19": "以四等意向眾生故。是為現世之德。」「何等為",
    "T08n0221_007:0048c20": "具足得度世之德？」佛言：「未曾離是十善功德，",
    "T08n0221_007:0048c21": "亦未曾離四禪、四等及四空定、六波羅蜜、三十",
    "T08n0221_007:0048c22": "七品、佛十八法，初不離是法，終不生三惡趣，",
    "T08n0221_007:0048c23": "受身完具諸根具足，終不生貧窮之家，終不",
    "T08n0221_007:0048c24": "於工師家生，亦不生於凡品之家，常當具足",
    "T08n0221_007:0048c25": "三十二大士之相，所生諸佛國常當化生，終",
    "T08n0221_007:0048c26": "不離菩薩神通願，欲從一佛國至一佛國，恭敬",
    "T08n0221_007:0048c27": "禮事諸佛世尊，常欲聽受諸佛上法，欲教化",
    "T08n0221_007:0048c28": "眾生、淨佛國土。是故，拘翼！善男子、善女人受",
    "T08n0221_007:0048c29": "持般若波羅蜜，諷誦讀念當守習行，不離薩",
    "T08n0221_007:0049a01": "云若意，至成阿耨多羅三耶三菩，初不斷絕。",
    "T08n0221_007:0049a02": "是為後世度世之德。」",
    "T08n0221_007:0049a03": "摩訶般若波羅蜜遣異道士品第三十六",
    "T08n0221_007:0049a04": "爾時有異道士來至佛所，欲索佛便。釋提桓",
    "T08n0221_007:0049a05": "因意念言：「今日是諸異道士輩來，欲謗佛、欲",
    "T08n0221_007:0049a06": "中道斷般若波羅蜜。如我從佛所受般若波",
    "T08n0221_007:0049a07": "羅蜜，當諷誦念。」釋提桓因即諷誦般若波羅",
    "T08n0221_007:0049a08": "蜜。諸異道士欲來壞般若波羅蜜者，遙繞佛",
    "T08n0221_007:0049a09": "一匝復道而去。時舍利弗意作是念：「云何此",
    "T08n0221_007:0049a10": "諸異道人輩遙繞佛一匝復道還去？」佛知舍利",
    "T08n0221_007:0049a11": "弗意所念，告舍利弗言：「用釋提桓因誦念般",
    "T08n0221_007:0049a12": "若波羅蜜故，異道人遙繞佛一匝復道還去。」",
    "T08n0221_007:0049a13": "佛言：「是異道士，無一善意來至佛所，但持勃意",
    "T08n0221_007:0049a14": "索佛長短耳。」佛告舍利弗：「若諷誦般若波羅",
    "T08n0221_007:0049a15": "蜜時，若天、若世間人，沙門、婆羅門、若異學士，",
    "T08n0221_007:0049a16": "持是勃意來，欲求其長短者，終不能得其便。",
    "T08n0221_007:0049a17": "何以故？是三千大千國土諸四天王、諸天子，",
    "T08n0221_007:0049a18": "乃至阿迦膩吒諸天子，及弟子、諸菩薩，受持",
    "T08n0221_007:0049a19": "般若波羅蜜故。何以故？是亦皆從般若波羅",
    "T08n0221_007:0049a20": "蜜中出生故。復次，舍利弗！東方恒邊沙國諸",
    "T08n0221_007:0049a21": "如來、弟子眾、辟支佛、菩薩、天、龍、鬼神，是輩皆",
    "T08n0221_007:0049a22": "受持般若波羅蜜。何以故？是皆出生於般若",
    "T08n0221_007:0049a23": "波羅蜜故。」時魔波旬意念言：「今佛與諸四輩弟",
    "T08n0221_007:0049a24": "子及諸欲天子、諸色天子共會，其中當有受",
    "T08n0221_007:0049a25": "菩薩記者，必當成阿耨多羅三耶三佛。今我寧",
    "T08n0221_007:0049a26": "可往至佛所中斷其道。」於是波旬化作四種",
    "T08n0221_007:0049a27": "兵來至佛所。爾時釋提桓因意念言：「今日魔",
    "T08n0221_007:0049a28": "將四種兵欲來至佛所，是魔所化。四種兵嚴飾，",
    "T08n0221_007:0049a29": "洴沙王所無有，舍衛國王亦所無有，諸釋種",
    "T08n0221_007:0049b01": "亦所無有，隨耶利諸長者亦所無有。如是魔",
    "T08n0221_007:0049b02": "所化四種兵者，是魔波旬長夜常索佛短而",
    "T08n0221_007:0049b03": "嬈眾生。我今寧可默誦念般若波羅蜜。」釋提",
    "T08n0221_007:0049b04": "桓因便定意，稍稍誦念般若波羅蜜。時魔波",
    "T08n0221_007:0049b05": "旬亦復稍稍却行還去。爾時四天王諸天子",
    "T08n0221_007:0049b06": "及阿迦膩吒諸天子，化作天花於虛空中而",
    "T08n0221_007:0049b07": "散佛上。時諸天子同時歎言：「令般若波羅蜜",
    "T08n0221_007:0049b08": "久在閻浮提，使閻浮提人常得受持般若波",
    "T08n0221_007:0049b09": "羅蜜。般若波羅蜜久在者，佛亦得久住，無有",
    "T08n0221_007:0049b10": "滅時。佛久在者，法亦當久住。如法久在者，比",
    "T08n0221_007:0049b11": "丘僧常現於世間。如是三寶終無斷絕時，般",
    "T08n0221_007:0049b12": "若波羅蜜亦當久在三千大千剎土；十方恒",
    "T08n0221_007:0049b13": "邊沙剎土亦當如是。般若波羅蜜者，是菩薩",
    "T08n0221_007:0049b14": "摩訶薩眾行之上最。善男子、善女人受持般",
    "T08n0221_007:0049b15": "若波羅蜜書經卷者，隨其方面其處最尊則",
    "T08n0221_007:0049b16": "為照明。當知是處已離於冥，是諸處中最尊",
    "T08n0221_007:0049b17": "之處。」佛告釋提桓因言：「如是，拘翼！當知是眾",
    "T08n0221_007:0049b18": "處之尊。復次，拘翼！是般若波羅蜜，不但於",
    "T08n0221_007:0049b19": "人中其處最尊，亦復在天上其處最尊。」是時",
    "T08n0221_007:0049b20": "諸天子化作天花散於佛上，皆同時舉聲言：",
    "T08n0221_007:0049b21": "「若有善男子、善女人受持般若波羅蜜諷誦讀",
    "T08n0221_007:0049b22": "者，魔及魔天終不能得其便。我等，世尊！亦當",
    "T08n0221_007:0049b23": "擁護是善男子、善女人。何以故？我等視是善",
    "T08n0221_007:0049b24": "男子、善女人如視世尊。」釋提桓因白佛言：「世",
    "T08n0221_007:0049b25": "尊！是善男子、善女人以作無量善本，誦念受",
    "T08n0221_007:0049b26": "持是般若波羅蜜者，從過去佛時作功德所",
    "T08n0221_007:0049b27": "致。是善男子、善女人已見無量諸佛所致，與",
    "T08n0221_007:0049b28": "善知識相隨所致。何以故？欲得薩云若者，當",
    "T08n0221_007:0049b29": "從般若波羅蜜索之；欲得般若波羅蜜者，亦",
    "T08n0221_007:0049c01": "當從薩云若求。以是故，般若波羅蜜則是薩",
    "T08n0221_007:0049c02": "云若，薩云若則是般若波羅蜜，是為一、無有",
    "T08n0221_007:0049c03": "二。」佛告釋提桓因言：「如是，拘翼！薩云若、諸",
    "T08n0221_007:0049c04": "如來、無所著、等正覺者，皆從般若波羅蜜出",
    "T08n0221_007:0049c05": "生。何以故？拘翼！薩云若！般若波羅蜜者，一",
    "T08n0221_007:0049c06": "法耳，無有二故。」",
    "T08n0221_007:0049c07": "摩訶般若波羅蜜無二品第三十七",
    "T08n0221_007:0049c08": "爾時賢者阿難白佛言：「唯，世尊！世尊所說初",
    "T08n0221_007:0049c09": "不稱譽五波羅蜜，亦不稱譽佛十八法，但",
    "T08n0221_007:0049c10": "稱譽般若波羅蜜。何以故？」佛告阿難：「般若",
    "T08n0221_007:0049c11": "波羅蜜者，於五波羅蜜、佛十八法中最尊。云",
    "T08n0221_007:0049c12": "何，阿難！不為薩云若布施，寧可稱譽檀波羅",
    "T08n0221_007:0049c13": "蜜不？」報言：「不也。世尊！」「不為薩云若戒、忍、精",
    "T08n0221_007:0049c14": "進、一心、智慧，寧可稱譽般若波羅蜜不？」「不也。",
    "T08n0221_007:0049c15": "世尊！」阿難白佛言：「云何布施為薩云若，而為",
    "T08n0221_007:0049c16": "檀波羅蜜至般若波羅蜜耶？」佛告阿難：「布施",
    "T08n0221_007:0049c17": "無有二於薩云若，是為檀波羅蜜，作無所生、",
    "T08n0221_007:0049c18": "無所倚。布施於薩云若，是為檀波羅蜜，無所",
    "T08n0221_007:0049c19": "生、無所倚念。薩云若無有二，是為般若波羅",
    "T08n0221_007:0049c20": "蜜。」阿難白佛言：「云何念無有二，布施應薩云",
    "T08n0221_007:0049c21": "若？」佛言：「於五陰無有二，至道亦無有二。云",
    "T08n0221_007:0049c22": "何五陰無有二，至道亦無有二？五陰五陰自",
    "T08n0221_007:0049c23": "空。何以故？五陰與諸波羅蜜一法耳，無有二",
    "T08n0221_007:0049c24": "法。於道亦一法，無有二。是故，阿難！般若波",
    "T08n0221_007:0049c25": "羅蜜於五波羅蜜中最尊，乃至薩云若亦復",
    "T08n0221_007:0049c26": "於中最尊。譬如大地，下五穀種以散其中，隨",
    "T08n0221_007:0049c27": "時而生。般若波羅蜜者是地，諸波羅蜜、三十",
    "T08n0221_007:0049c28": "七品至薩云若，皆從其中出生。薩云若者，因",
    "T08n0221_007:0049c29": "般若波羅蜜出生。五波羅蜜者，亦復因薩云",
    "T08n0221_007:0050a01": "若出生。是故，阿難！般若波羅蜜者是五波羅",
    "T08n0221_007:0050a02": "蜜之導。至五波羅蜜、佛十八法，皆隨從。」釋提",
    "T08n0221_007:0050a03": "桓因白佛言：「世尊所說稱歎般若波羅蜜功",
    "T08n0221_007:0050a04": "德未盡。善男子、善女人受持般若波羅蜜，若",
    "T08n0221_007:0050a05": "諷誦讀習念守行尊奉供養者，其功德亦復",
    "T08n0221_007:0050a06": "未盡。以奉持般若波羅蜜故。十善現於世間，",
    "T08n0221_007:0050a07": "四禪、四等及四空定，至佛十八法，皆現世間。",
    "T08n0221_007:0050a08": "以奉行般若波羅蜜故，便知有剎利、梵志、長",
    "T08n0221_007:0050a09": "者大姓種，便知有四天王上至阿迦膩吒天，",
    "T08n0221_007:0050a10": "便知有須陀洹道上至羅漢、辟支佛道、菩薩至",
    "T08n0221_007:0050a11": "佛道。」佛告拘翼：「我所說善男子、善女人受持",
    "T08n0221_007:0050a12": "誦行供養般若波羅蜜者，其功德未竟。受持",
    "T08n0221_007:0050a13": "誦行供養般若波羅蜜者，其功德不可稱計、",
    "T08n0221_007:0050a14": "不可限量。何以故？是善男子善女人奉行般",
    "T08n0221_007:0050a15": "若波羅蜜者，當得無量戒性，得無量三昧性、",
    "T08n0221_007:0050a16": "智慧性、解脫性、見解脫慧性，意終不離薩云",
    "T08n0221_007:0050a17": "若意。是善男子、善女人皆當得是不可計諸功",
    "T08n0221_007:0050a18": "德。拘翼！當知是善男子、善女人奉行般若波",
    "T08n0221_007:0050a19": "羅蜜者，為承佛弟，終不離薩云若。拘翼！聲聞、",
    "T08n0221_007:0050a20": "辟支佛所有戒性，三昧、智慧、解脫、見解脫慧，持",
    "T08n0221_007:0050a21": "是五性，比是善男子、善女人五事性者，其功德",
    "T08n0221_007:0050a22": "百倍千倍巨億萬倍，其功德最尊，無有能為",
    "T08n0221_007:0050a23": "作譬喻者。何以故？拘翼！是善男子善女人意，",
    "T08n0221_007:0050a24": "已離羅漢、辟支佛，初不見願羅漢、辟支佛故。",
    "T08n0221_007:0050a25": "拘翼！般若波羅蜜，若有書持受學誦念，及華",
    "T08n0221_007:0050a26": "香繒蓋供養者，我常歎說是善男子、善女人",
    "T08n0221_007:0050a27": "今世後世至竟之德。」釋提桓因白佛言：「我亦",
    "T08n0221_007:0050a28": "當常擁護是善男子、善女人奉行般若波羅蜜",
    "T08n0221_007:0050a29": "者，令意不離薩云若意。」佛告釋提桓因言：「是",
    "T08n0221_007:0050b01": "善男子、善女人誦說般若波羅蜜時，無央數",
    "T08n0221_007:0050b02": "百千諸天皆往到是善男子、善女人所，悉叉",
    "T08n0221_007:0050b03": "手聽受般若波羅蜜。是諸天子復以威神加",
    "T08n0221_007:0050b04": "是善男子、善女人，令疾開解益其識辯。是為",
    "T08n0221_007:0050b05": "善男子、善女人得現世之德。「復次，拘翼！是善",
    "T08n0221_007:0050b06": "男子、善女人於四輩弟子中說般若波羅蜜",
    "T08n0221_007:0050b07": "時，終無疲倦懈怠之心，終無能形識者，何",
    "T08n0221_007:0050b08": "況欲有輕毀之者？何以故？般若波羅蜜所擁",
    "T08n0221_007:0050b09": "護故。般若波羅蜜者，分別諸法故。何謂分別？",
    "T08n0221_007:0050b10": "是道是俗，是善是不善，是無漏是有漏，是",
    "T08n0221_007:0050b11": "具足是不具足，是聲聞法、是辟支佛法、是佛",
    "T08n0221_007:0050b12": "法，是為分別。何以故？是善男子、善女人已",
    "T08n0221_007:0050b13": "住於內外空及有無空故。用般若波羅蜜無",
    "T08n0221_007:0050b14": "有短故，亦不見能得般若波羅蜜短者。如是",
    "T08n0221_007:0050b15": "奉持般若波羅蜜者，無有能得其便者。「復次，",
    "T08n0221_007:0050b16": "拘翼！善男子、善女人，般若波羅蜜作如是持",
    "T08n0221_007:0050b17": "作、如是行者，意終不懈怠，終不恐怖。何以故？",
    "T08n0221_007:0050b18": "是善男子、善女人終不見恐怖懈怠之兆。是",
    "T08n0221_007:0050b19": "為善男子、善女人現世之福德。「復次，拘翼！若",
    "T08n0221_007:0050b20": "有善男子！善女人受持般若波羅蜜，供養香華",
    "T08n0221_007:0050b21": "幢幡繒蓋，作是供養者是善男子、善女人，為",
    "T08n0221_007:0050b22": "父母所敬愛，兄弟宗親、朋友知識皆恭敬之，",
    "T08n0221_007:0050b23": "十方諸羅漢、辟支佛、諸菩薩、諸佛皆共愛敬。",
    "T08n0221_007:0050b24": "是善男子、善女人，世間人及諸天、阿須倫亦所",
    "T08n0221_007:0050b25": "愛敬。行六波羅蜜無有斷絕時，終不離內外",
    "T08n0221_007:0050b26": "空及有無空時，終不離三十七品、佛十八法，",
    "T08n0221_007:0050b27": "終不離諸三昧門、陀隣尼門，終不離菩薩神通，",
    "T08n0221_007:0050b28": "教授眾生、淨佛國土，終無斷絕時，其力堪",
    "T08n0221_007:0050b29": "任降伏外謗。拘翼！是為善男子、善女人受行",
    "T08n0221_007:0050c01": "般若波羅蜜今世後世之德。拘翼！善男子、善",
    "T08n0221_007:0050c02": "女人書般若波羅蜜，持經卷諷誦者，三千",
    "T08n0221_007:0050c03": "大千剎土中諸四天王皆往到是善男子、善女",
    "T08n0221_007:0050c04": "人所，聽受般若波羅蜜，作禮恭敬已去。從",
    "T08n0221_007:0050c05": "忉利天上至阿迦膩吒天，是諸天人行菩薩",
    "T08n0221_007:0050c06": "道者，皆來到是善男子、善女人所，聽受般若",
    "T08n0221_007:0050c07": "波羅蜜，承事恭敬作禮已去。十方諸四天王、",
    "T08n0221_007:0050c08": "諸阿迦膩吒天，及諸龍神、諸閱叉、揵沓惒、阿",
    "T08n0221_007:0050c09": "須倫、迦樓羅、真陀羅、摩睺勒，皆來見般若波",
    "T08n0221_007:0050c10": "羅蜜，作禮供養承事恭敬。是善男子、善女人",
    "T08n0221_007:0050c11": "當作是知：『是為法施。』是三千大千剎土中及",
    "T08n0221_007:0050c12": "十方諸國土中，諸四天王、天子，上至阿迦膩",
    "T08n0221_007:0050c13": "吒諸天子，行菩薩道者，皆共擁護是善男子、",
    "T08n0221_007:0050c14": "善女人行般若波羅蜜者，諸邪惡害不能得",
    "T08n0221_007:0050c15": "其便，除其宿命不債。如是，拘翼！是善男子、善",
    "T08n0221_007:0050c16": "女人得現世之福。諸天子有欲來至是善男",
    "T08n0221_007:0050c17": "子、善女人所者，為欲成阿耨多羅三耶三佛，",
    "T08n0221_007:0050c18": "欲救護眾生、安隱眾生、欲樂眾生。」爾時釋提",
    "T08n0221_007:0050c19": "桓因白佛言：「是善男子、善女人當云何知十",
    "T08n0221_007:0050c20": "方諸四天王及諸阿迦膩吒諸天來至般若",
    "T08n0221_007:0050c21": "波羅蜜所？恭敬受持作禮時，是善男子、善女",
    "T08n0221_007:0050c22": "人當何以知之？」佛告釋提桓因言：「是善男子、",
    "T08n0221_007:0050c23": "善女人若見異色淨光明者，是為知諸天人",
    "T08n0221_007:0050c24": "來聽受般若波羅蜜作禮恭敬時。拘翼！是善",
    "T08n0221_007:0050c25": "男子、善女人所未曾聞香，若聞異妙之香者，",
    "T08n0221_007:0050c26": "當知諸大尊天來聽受般若波羅蜜恭敬作禮",
    "T08n0221_007:0050c27": "時。拘翼！是善男子、善女人常當淨潔自喜。",
    "T08n0221_007:0050c28": "用淨潔自喜故，諸天皆大歡喜，來到是善",
    "T08n0221_007:0050c29": "男子、善女人所，聽受般若波羅蜜承事作禮。",
    "T08n0221_007:0050c30": "是大尊天來時，是間小小少威神諸天鬼神",
    "T08n0221_007:0051a01": "輩皆悉避去，用不堪任是尊天威神故。用",
    "T08n0221_007:0051a02": "是諸尊天神來故，是善男子、善女人皆離眾",
    "T08n0221_007:0051a03": "難。是善男子、善女人所止處，常當淨潔住，",
    "T08n0221_007:0051a04": "然燈燒香、懸繒花蓋，無量嚴飾常淨潔供養。",
    "T08n0221_007:0051a05": "是善男子、善女人終無疲厭之心，身識",
    "T08n0221_007:0051a06": "輕便常得安隱，臥起亦安終無惡夢，不見餘",
    "T08n0221_007:0051a07": "夢，但夢見佛、但夢聞法、但見比丘僧，但見",
    "T08n0221_007:0051a08": "三十二相、八十種好，但見諸弟子眷屬圍繞",
    "T08n0221_007:0051a09": "而為說法，但見聽聞六波羅蜜，但見三十",
    "T08n0221_007:0051a10": "七品、佛十八法，但見發遣六波羅蜜其義具",
    "T08n0221_007:0051a11": "足，但見坐佛樹下，但見諸菩薩往至佛樹成",
    "T08n0221_007:0051a12": "阿耨多羅三耶三佛時，但見已成阿惟三佛",
    "T08n0221_007:0051a13": "而轉法輪，但見無央數百千諸菩薩眾，但見",
    "T08n0221_007:0051a14": "當作是受薩云若慧，但見教化眾生、淨佛國",
    "T08n0221_007:0051a15": "土；但聞十方無央數諸佛音聲，但聞某方某",
    "T08n0221_007:0051a16": "國某佛字某，若干百千菩薩弟子眷屬圍繞",
    "T08n0221_007:0051a17": "而為說法；但見十方若干諸佛般泥洹者，但",
    "T08n0221_007:0051a18": "見已般泥洹取其舍利起七寶塔，以名花香供",
    "T08n0221_007:0051a19": "養塔者。拘翼！是善男子、善女人所夢如是，但",
    "T08n0221_007:0051a20": "見殊妙之像。是善男子、善女人臥安起安身",
    "T08n0221_007:0051a21": "體亦安，淨潔且輕，不貪飲食、不貪衣服，於諸",
    "T08n0221_007:0051a22": "供養無所希望。拘翼！譬如習行比丘意在禪",
    "T08n0221_007:0051a23": "息，不貪於食，以禪知足。何以故？諸天鬼神取",
    "T08n0221_007:0051a24": "諸味之精來益其氣故。十方諸佛國諸天鬼",
    "T08n0221_007:0051a25": "神，皆以諸飲食之精氣亦來益之。」佛告拘翼：",
    "T08n0221_007:0051a26": "「若善男子、善女人欲得是現世之功德者，當",
    "T08n0221_007:0051a27": "受學是般若波羅蜜，書持諷誦，意終不離薩",
    "T08n0221_007:0051a28": "云若。正使是善男子、善女人不能受持般若",
    "T08n0221_007:0051a29": "波羅蜜，不能諷誦行其中事；但書持作經卷",
    "T08n0221_007:0051b01": "恭敬承事，香花幡蓋自歸供養，其功德不可",
    "T08n0221_007:0051b02": "計。加復受學諷誦守行般若波羅蜜，意終不",
    "T08n0221_007:0051b03": "離薩云若者，其功德勝於供養十方恒邊沙",
    "T08n0221_007:0051b04": "國諸佛功德者上。若有人供養十方現在諸",
    "T08n0221_007:0051b05": "佛，盡其形壽，香花繒蓋幢幡嚴飾、衣鉢真越，",
    "T08n0221_007:0051b06": "若佛般泥洹後，取舍利起七寶塔，供養如前",
    "T08n0221_007:0051b07": "故。不如是善男子、善女人受持般若波羅蜜，",
    "T08n0221_007:0051b08": "諷誦學習念其中事，得其功德，過出於彼供",
    "T08n0221_007:0051b09": "養者上，百倍千倍巨億萬倍。」",
    "T08n0221_007:0051b10": "摩訶般若波羅蜜舍利品第三十八",
    "T08n0221_007:0051b11": "佛告釋提桓因言：「拘翼！如佛全身舍利，滿",
    "T08n0221_007:0051b12": "一閻浮提持作一分；般若波羅蜜書持經卷",
    "T08n0221_007:0051b13": "復作一分。二分之中欲取何所？」釋提桓因白",
    "T08n0221_007:0051b14": "佛言：「世尊！我寧取般若波羅蜜。所以者何？",
    "T08n0221_007:0051b15": "我於舍利不敢有慢意，不敢不恭敬，不為不",
    "T08n0221_007:0051b16": "欲供養；用諸佛身皆從般若波羅蜜出生故，",
    "T08n0221_007:0051b17": "諸佛如來舍利皆因般若波羅蜜因緣故而",
    "T08n0221_007:0051b18": "得供養。」舍利弗語釋提桓因言：「拘翼！是般",
    "T08n0221_007:0051b19": "若波羅蜜最第一無形，不可護持，不可見、無",
    "T08n0221_007:0051b20": "礙、一相，一相者則無相。云何而欲受持？持是",
    "T08n0221_007:0051b21": "般若波羅蜜，亦不於所生處住，亦不增減處",
    "T08n0221_007:0051b22": "住，亦不希望處住，亦不無希望處住，亦不",
    "T08n0221_007:0051b23": "轉處住，亦不於著斷處住；亦不持佛法有所",
    "T08n0221_007:0051b24": "與，亦不捨凡人法；亦不持聲聞、辟支佛戒法",
    "T08n0221_007:0051b25": "有所與，亦不捨凡人法；亦不持無為法有所",
    "T08n0221_007:0051b26": "與，亦不捨有為法；亦不持內外空及有無空",
    "T08n0221_007:0051b27": "有所與，亦不持三十七品、佛十八法、薩云若",
    "T08n0221_007:0051b28": "法有所與。云何欲受持？」釋提桓因言：「如是，",
    "T08n0221_007:0051b29": "如是！舍利弗！有知是般若波羅蜜，於佛法",
    "T08n0221_007:0051c01": "無所與，於凡夫法而無所捨。有作是知者，是",
    "T08n0221_007:0051c02": "為行念般若波羅蜜，是為於六波羅蜜而無",
    "T08n0221_007:0051c03": "二入故。」於是世尊歎釋提桓因言：「善哉，善哉！",
    "T08n0221_007:0051c04": "如汝所說，於六波羅蜜無有二入。所以者何？",
    "T08n0221_007:0051c05": "六波羅蜜無有二事故。拘翼！般若波羅蜜及",
    "T08n0221_007:0051c06": "法性亦無有二，六波羅蜜、真際、不可思議亦",
    "T08n0221_007:0051c07": "無有二。」釋提桓因白佛言：「世尊！諸天及世",
    "T08n0221_007:0051c08": "間人，當為般若波羅蜜作禮。所以者何？菩薩",
    "T08n0221_007:0051c09": "摩訶薩於般若波羅蜜中成阿惟三佛故。世",
    "T08n0221_007:0051c10": "尊！譬如我與諸天子共在快等正殿共會，諸",
    "T08n0221_007:0051c11": "天子來集為我作禮。若我不在坐，諸天子皆",
    "T08n0221_007:0051c12": "為我坐作禮，用受教處故。繞一匝已，各各自",
    "T08n0221_007:0051c13": "去。若善男子、善女人有書持是般若波羅蜜，",
    "T08n0221_007:0051c14": "復為他人解說其義，時十方諸天、龍、鬼神、阿",
    "T08n0221_007:0051c15": "須倫、揵沓惒、迦樓羅、甄陀羅、摩睺勒，皆為",
    "T08n0221_007:0051c16": "般若波羅蜜處作禮，繞已竟去。所以者何？諸",
    "T08n0221_007:0051c17": "佛如來皆從中生，諸世間人安隱快樂皆從",
    "T08n0221_007:0051c18": "中生，諸佛舍利、諸菩薩行皆來入薩云若中，",
    "T08n0221_007:0051c19": "皆因薩云若皆悉隨從受其教令。用是故，世",
    "T08n0221_007:0051c20": "尊！二分之中我取般若波羅蜜受持諷誦。我",
    "T08n0221_007:0051c21": "受持般若波羅蜜者，若使法欲盡時，我亦不",
    "T08n0221_007:0051c22": "恐畏，初無是相念。何以故？般若波羅蜜無相",
    "T08n0221_007:0051c23": "無形亦不可得故。六波羅蜜上至薩云若，皆",
    "T08n0221_007:0051c24": "無有相、無行無形、亦不可見，是般若波羅蜜",
    "T08n0221_007:0051c25": "無相之法。用是故，如來、無所著、等正覺於無",
    "T08n0221_007:0051c26": "行無得無相法中，成得阿耨多羅三耶三佛。",
    "T08n0221_007:0051c27": "世尊！用般若波羅蜜無相故，為弟子說法亦",
    "T08n0221_007:0051c28": "無相無得無行，得成阿耨多羅三耶三佛。用",
    "T08n0221_007:0051c29": "是故，世人及諸天、鬼神、龍皆當承事恭敬，名",
    "T08n0221_007:0052a01": "花名香、繒幡花蓋供養般若波羅蜜。世尊！若",
    "T08n0221_007:0052a02": "有受持般若波羅蜜諷誦習行者，若復持諸",
    "T08n0221_007:0052a03": "經卷香花供養者，是輩之人終不復墮三惡",
    "T08n0221_007:0052a04": "之趣，亦不墮落羅漢、辟支佛道，至成阿耨多",
    "T08n0221_007:0052a05": "羅三耶三佛亦無是難。所生常見佛，不離諸",
    "T08n0221_007:0052a06": "佛國，從一佛國復至一佛國，香花寶飾供養",
    "T08n0221_007:0052a07": "諸佛世尊。正使三千大千國土全身舍利令",
    "T08n0221_007:0052a08": "滿其中，二寶之中我故當取般若波羅蜜。何",
    "T08n0221_007:0052a09": "以故？世尊？是舍利於般若波羅蜜中出生得",
    "T08n0221_007:0052a10": "供養故。善男子、善女人因是供養，斷三惡趣，",
    "T08n0221_007:0052a11": "得生天上、人中之福，於三乘法隨其所願各",
    "T08n0221_007:0052a12": "得度脫。世尊！書般若波羅蜜已，見其經卷，如",
    "T08n0221_007:0052a13": "見佛等無有異。何以故？世尊！如來與般若",
    "T08n0221_007:0052a14": "波羅蜜等耳，無有二故。如世尊以三事教及",
    "T08n0221_007:0052a15": "十二部經，若有善男子、善女人受書般若波",
    "T08n0221_007:0052a16": "羅蜜，持其經卷，復以教人，與佛所教正等無",
    "T08n0221_007:0052a17": "異，何以故？世尊！佛三法教及十二部經，皆",
    "T08n0221_007:0052a18": "從般若波羅蜜中出故。「復次，世尊！及十方諸",
    "T08n0221_007:0052a19": "佛以三事教十二部經；若復有善男子、善女",
    "T08n0221_007:0052a20": "人以般若波羅蜜經卷教人，其福亦等無異。",
    "T08n0221_007:0052a21": "何以故？十方諸佛十二部經及三事教，皆從",
    "T08n0221_007:0052a22": "般若波羅蜜中出生故。「復次，世尊！若有善男",
    "T08n0221_007:0052a23": "子、善女人供養十方如恒邊沙諸佛真越衣",
    "T08n0221_007:0052a24": "服、所有名花供養嚴飾；若復有供養般若波",
    "T08n0221_007:0052a25": "羅蜜者，其功德福與彼無異。何以故？十方",
    "T08n0221_007:0052a26": "諸如來、無所著、等正覺，皆從般若波羅蜜中",
    "T08n0221_007:0052a27": "出故。「復次，世尊！若善男子、善女人受學般若",
    "T08n0221_007:0052a28": "波羅蜜，諷誦讀持習行中事，是人終不墮三",
    "T08n0221_007:0052a29": "惡趣，亦不墮羅漢、辟支佛道地，正住阿惟越",
    "T08n0221_007:0052b01": "致地。何以故？世尊！般若波羅蜜者，遠離眾",
    "T08n0221_007:0052b02": "病故。「復次，世尊！若有善男子、善女人書持般",
    "T08n0221_007:0052b03": "若波羅蜜者，受學諷誦守行中事，加復供養",
    "T08n0221_007:0052b04": "名花擣香、繒綵花蓋幢幡，當知是善男子、善",
    "T08n0221_007:0052b05": "女人已離諸恐怖。世尊、譬如負債之人常懷",
    "T08n0221_007:0052b06": "恐怖，與王相知不復恐怖。何以故？用依尊",
    "T08n0221_007:0052b07": "故。如是，世尊！舍利從般若波羅蜜中得成而",
    "T08n0221_007:0052b08": "得供養。世尊！當知是般若波羅蜜如王，如",
    "T08n0221_007:0052b09": "來舍利者如負債人，依般若波羅蜜用得安",
    "T08n0221_007:0052b10": "隱。世尊！當知薩云若之慧，皆從般若波羅蜜",
    "T08n0221_007:0052b11": "得成，是故我於二寶之中取般若波羅蜜。何",
    "T08n0221_007:0052b12": "以故？如來身者，從般若波羅蜜中出生；大士",
    "T08n0221_007:0052b13": "三十二之相、佛十種力、四無所畏、佛十八法、",
    "T08n0221_007:0052b14": "大慈大悲，皆從般若波羅蜜出生；五波羅蜜",
    "T08n0221_007:0052b15": "者亦從般若波羅蜜出生，各得名字；如來所",
    "T08n0221_007:0052b16": "得薩云若慧，皆從般若波羅蜜中出。世尊！",
    "T08n0221_007:0052b17": "三千大千剎土所在有受持是般若波羅蜜",
    "T08n0221_007:0052b18": "諷誦學者，供養香花承事禮拜，人若非人終",
    "T08n0221_007:0052b19": "不能得其便，是眾生等後皆當得泥洹之法。",
    "T08n0221_007:0052b20": "世尊！是般若波羅蜜大威神也，乃使三千大",
    "T08n0221_007:0052b21": "千世界眾生皆建佛事。世尊！般若波羅蜜",
    "T08n0221_007:0052b22": "所止處，當知是處已為有佛。譬如世間無",
    "T08n0221_007:0052b23": "價摩尼之寶所在著處，人非人不能得其便。",
    "T08n0221_007:0052b24": "若男子、女人為非人所持，持摩尼寶往，非人",
    "T08n0221_007:0052b25": "見摩尼寶者，不堪其威即自然去。若男子、女",
    "T08n0221_007:0052b26": "人有寒熱之病，持摩尼寶示之，其病即除。若",
    "T08n0221_007:0052b27": "持摩尼寶著冥中，即時明。熱時持摩尼寶所",
    "T08n0221_007:0052b28": "著處，即時涼。寒時持摩尼寶所著處，即時溫。",
    "T08n0221_007:0052b29": "摩尼寶所置處，諸邪之毒皆悉消除。若男子、",
    "T08n0221_007:0052c01": "女人為蛇蚖所中，見摩尼寶者，毒即除，其處",
    "T08n0221_007:0052c02": "愈。世尊！摩尼寶其德如是，若男子、女人，若",
    "T08n0221_007:0052c03": "目冥、若眼痛、若身腫、若有瘡，見摩尼寶者，諸",
    "T08n0221_007:0052c04": "瘡諸病皆悉除愈。世尊！此摩尼寶其德如",
    "T08n0221_007:0052c05": "是。若著水中，水即隨作摩尼寶色。世尊！若",
    "T08n0221_007:0052c06": "持雜色若干種繒裹著水中，水續作摩尼寶",
    "T08n0221_007:0052c07": "色，水濁即為清，摩尼寶其德如是。」是時阿難",
    "T08n0221_007:0052c08": "語釋提桓因言：「拘翼！所說者為是天上摩尼",
    "T08n0221_007:0052c09": "寶乎？為是世間寶耶？」釋提桓因報阿難言：「我",
    "T08n0221_007:0052c10": "所說者天上之寶。世間亦有摩尼寶，不及天",
    "T08n0221_007:0052c11": "上之寶，其德不具足，不如天上寶，其德不可",
    "T08n0221_007:0052c12": "以譬喻為比。我所說寶者，若著函中、若著篋",
    "T08n0221_007:0052c13": "中，其光明徹出去。正使舉珠去其處，續明如",
    "T08n0221_007:0052c14": "故。若有書持受學般若波羅蜜者，其處則無",
    "T08n0221_007:0052c15": "眾患之難，其處所尊，譬如摩尼珠之處。當知",
    "T08n0221_007:0052c16": "般若波羅蜜如摩尼珠，其德無量，五波羅蜜",
    "T08n0221_007:0052c17": "之德及薩云若，內外空及有無空，三十七品、",
    "T08n0221_007:0052c18": "佛十八法，法性、如、真際、不可思議、薩云若慧",
    "T08n0221_007:0052c19": "之德，佛般泥洹後舍利得供養承事，薩云若",
    "T08n0221_007:0052c20": "慧從諸習緒盡，常悉守護不忘於法，薩云若",
    "T08n0221_007:0052c21": "者是諸法之器。是故如來、無所著、等正覺舍",
    "T08n0221_007:0052c22": "利得尊敬供養，舍利者是般若波羅蜜之寶",
    "T08n0221_007:0052c23": "器。無斷無著波羅蜜，無生無滅波羅蜜，亦",
    "T08n0221_007:0052c24": "不著亦非不著波羅蜜，無生無滅波羅蜜，",
    "T08n0221_007:0052c25": "亦不應亦非不應波羅蜜，亦不舉亦不下波",
    "T08n0221_007:0052c26": "羅蜜，亦不來亦不去亦不住波羅蜜，是故如",
    "T08n0221_007:0052c27": "來無所著等正覺舍利得供養。舍利者，是諸",
    "T08n0221_007:0052c28": "法波羅蜜之器，以諸法波羅蜜合成故，舍利",
    "T08n0221_007:0052c29": "得供養。世尊！置是三千大千剎土如來舍利。",
    "T08n0221_007:0053a01": "如恒邊沙剎土舍利滿中，我故取般若波羅",
    "T08n0221_007:0053a02": "蜜。所以者何？如來舍利皆出是中，故得供",
    "T08n0221_007:0053a03": "養故。若善男子、善女人供養舍利，恭敬承事",
    "T08n0221_007:0053a04": "者，得天上世間之福，得生剎利、梵志、長者大",
    "T08n0221_007:0053a05": "姓家，得生第一四天王，得第六天上功德之",
    "T08n0221_007:0053a06": "福。殖此福已，因諸善本必度眾苦。若復持是",
    "T08n0221_007:0053a07": "般若波羅蜜供養承事，便具足五波羅蜜、三",
    "T08n0221_007:0053a08": "十七品、佛十八法，度羅漢、辟支佛地，住菩薩之",
    "T08n0221_007:0053a09": "德，便得神通，從一佛國復至一佛國，隨其所應",
    "T08n0221_007:0053a10": "而教化之，各令得所。或作遮迦越羅，或作剎",
    "T08n0221_007:0053a11": "利、梵志，或作長者大姓，隨其習俗而教授之。",
    "T08n0221_007:0053a12": "是故，世尊！我不為憍慢不恭敬承事，不為不",
    "T08n0221_007:0053a13": "欲受持舍利。世尊！若有善男子、善女人恭",
    "T08n0221_007:0053a14": "敬承事般若波羅蜜者，則為供養諸如來、無",
    "T08n0221_007:0053a15": "所著、等正覺舍利已。世尊！若欲見十方現在",
    "T08n0221_007:0053a16": "無央數諸佛者，當奉行般若波羅蜜，諷誦受",
    "T08n0221_007:0053a17": "持，教人習行供養是已，善男子、善女人便得",
    "T08n0221_007:0053a18": "見十方現在無央數諸佛。以善男子、善女人",
    "T08n0221_007:0053a19": "供養般若波羅蜜故便得諸佛法。世尊！欲得",
    "T08n0221_007:0053a20": "見諸佛如來、無所著、等正覺者，是善男子、善",
    "T08n0221_007:0053a21": "女人當受持般若波羅蜜。世尊！復有二法。",
    "T08n0221_007:0053a22": "何等為二？謂有為法之法，無為法之法。何",
    "T08n0221_007:0053a23": "等為有為法之法？謂內外空之智及有無空",
    "T08n0221_007:0053a24": "之智，三十七品、四無礙慧、四無所畏、佛十種",
    "T08n0221_007:0053a25": "力及十八法，惡法善法之智，有漏無漏之智，",
    "T08n0221_007:0053a26": "俗法道法之智，是名曰有為法之法。何等為",
    "T08n0221_007:0053a27": "無為法之法？謂不生不滅之法，亦不住住無",
    "T08n0221_007:0053a28": "有異，亦不著亦不斷、亦不增亦不減諸法之",
    "T08n0221_007:0053a29": "真。何等諸法之真？無所有者是法之真，是",
    "T08n0221_007:0053b01": "名為無為法之法。」佛告釋提桓因言：「如是，如",
    "T08n0221_007:0053b02": "是！過去諸如來、無所著、等正覺，皆由般若波",
    "T08n0221_007:0053b03": "羅蜜成阿惟三佛，諸弟子眾亦各得其所成",
    "T08n0221_007:0053b04": "須陀洹至羅漢、辟支佛；甫當來今現在諸如",
    "T08n0221_007:0053b05": "來、無所著、等正覺，亦當由般若波羅蜜成阿",
    "T08n0221_007:0053b06": "惟三佛，諸弟子眾亦各成其所得須陀洹至",
    "T08n0221_007:0053b07": "羅漢、辟支佛。何以故？此三乘法皆從般若波",
    "T08n0221_007:0053b08": "羅蜜中出故。雖出三乘，亦無所生，亦無相念，",
    "T08n0221_007:0053b09": "亦無著，亦無斷，亦無所有，亦不應亦不不應，亦",
    "T08n0221_007:0053b10": "不動轉亦不不動轉，亦不取亦不捨，但以俗",
    "T08n0221_007:0053b11": "數，不以最要。何以故？般若波羅蜜亦不在此",
    "T08n0221_007:0053b12": "亦不在彼，亦不中流亦不近岸，亦不偶亦不隻，",
    "T08n0221_007:0053b13": "亦非相亦非無相，亦非道亦非俗，亦不有為亦",
    "T08n0221_007:0053b14": "不無為，亦不善亦不惡，亦不過去當來今現",
    "T08n0221_007:0053b15": "在。何以故？拘翼！般若波羅蜜亦不持佛法，",
    "T08n0221_007:0053b16": "亦不持聲聞、辟支佛法，亦不捨凡人法。」釋提",
    "T08n0221_007:0053b17": "桓因白佛言：「世尊！般若波羅蜜者大度之度，",
    "T08n0221_007:0053b18": "菩薩摩訶薩行般若波羅蜜，盡知一切眾生",
    "T08n0221_007:0053b19": "之意，亦不有眾生及知見處，亦不見五陰，亦",
    "T08n0221_007:0053b20": "不見六情，亦不有六衰，亦不緣起，亦不有三",
    "T08n0221_007:0053b21": "十七品及佛十八法，亦不見道亦不有道法，",
    "T08n0221_007:0053b22": "亦不見佛亦不有佛法。何以故？般若波羅蜜",
    "T08n0221_007:0053b23": "亦不有所倚住。何以故？般若波羅蜜無有形、",
    "T08n0221_007:0053b24": "不可見，何況當見有所倚者？」佛告釋提桓因",
    "T08n0221_007:0053b25": "言：「如拘翼所說，菩薩摩訶薩長夜行般若波",
    "T08n0221_007:0053b26": "羅蜜尚不見道，何況及菩薩所行法？」釋提桓",
    "T08n0221_007:0053b27": "因白佛言：「世尊！何以故菩薩摩訶薩但行",
    "T08n0221_007:0053b28": "般若波羅蜜，不行餘波羅蜜？」佛告釋提桓因",
    "T08n0221_007:0053b29": "言：「菩薩盡行六波羅蜜，亦無所倚。不有所施、",
    "T08n0221_007:0053c01": "不有受者、不有與，不有戒亦不有犯，亦不有",
    "T08n0221_007:0053c02": "忍亦不有恚，亦不有精進亦不有懈怠，亦不",
    "T08n0221_007:0053c03": "有禪亦不有亂意，亦不有智亦不有愚。般若",
    "T08n0221_007:0053c04": "波羅蜜者是菩薩第一之行，於般若波羅蜜",
    "T08n0221_007:0053c05": "布施、持戒、忍辱、精進、一心者，欲具足五波羅",
    "T08n0221_007:0053c06": "蜜故。菩薩行般若波羅蜜者，欲觀諸法無所",
    "T08n0221_007:0053c07": "倚故，從五陰至薩云若，是為諸法無所倚。譬",
    "T08n0221_007:0053c08": "如閻浮提種種好樹，若干種色、若干種葉、若",
    "T08n0221_007:0053c09": "干種花、若干種果，其色各異；種種莖節枝葉",
    "T08n0221_007:0053c10": "花實，其蔭無異、無有差別。拘翼！般若波羅蜜",
    "T08n0221_007:0053c11": "含五波羅蜜至薩云若，亦不若干，無有差別",
    "T08n0221_007:0053c12": "亦無所倚。」釋提桓因白佛言：「世尊！般若波",
    "T08n0221_007:0053c13": "羅蜜者，於諸功德皆具足滿。世尊！般若波",
    "T08n0221_007:0053c14": "羅蜜者，是無央數無量功德皆悉具足。世尊！",
    "T08n0221_007:0053c15": "般若波羅蜜者，含受一切諸法功德皆悉具",
    "T08n0221_007:0053c16": "足。世尊！若有善男子、善女人受持般若波",
    "T08n0221_007:0053c17": "羅蜜者，書其經卷，供養名華擣香、繒蓋幢幡，",
    "T08n0221_007:0053c18": "奉行中事。若復有人書般若波羅蜜以為經",
    "T08n0221_007:0053c19": "卷，復與他人。如是其福何所為多者？」佛告",
    "T08n0221_007:0053c20": "釋提桓因言：「我今問汝，隨所報我。若善男子、",
    "T08n0221_007:0053c21": "善女人供養全身舍利；若復持如芥子者分",
    "T08n0221_007:0053c22": "與他人令供養者。其福何所為多？」釋提桓因",
    "T08n0221_007:0053c23": "白佛言：「世尊！如我從佛所聞法中事，善男",
    "T08n0221_007:0053c24": "子、善女人供養舍利；若復分持如芥子者與",
    "T08n0221_007:0053c25": "他人，其福甚多。世尊！如我重察其義。如來住",
    "T08n0221_007:0053c26": "於金剛三昧，自壞其身，下末舍利如芥子者，",
    "T08n0221_007:0053c27": "而供養之，受無極福，斷諸苦之際。」佛告釋提",
    "T08n0221_007:0053c28": "桓因言：「如是，拘翼！若有人供養般若波羅蜜",
    "T08n0221_007:0053c29": "書持經卷；復與他人者，其福德甚多甚多。拘",
    "T08n0221_007:0054a01": "翼。若持般若波羅蜜，轉復教餘人，解其中慧",
    "T08n0221_007:0054a02": "事事分別。是善男子，善女人所得福德，多於",
    "T08n0221_007:0054a03": "前所供養者上。所從聞是般若波羅蜜者，當",
    "T08n0221_007:0054a04": "知其尊在諸賢聖之上，當視是人如世尊無",
    "T08n0221_007:0054a05": "異。所以者何？得見般若波羅蜜者，則為見世",
    "T08n0221_007:0054a06": "尊已。世尊則是般若波羅蜜，般若波羅蜜則",
    "T08n0221_007:0054a07": "是世尊。何以故？過去當來今現在諸如來、無",
    "T08n0221_007:0054a08": "所著、等正覺，皆從般若波羅蜜中出，得成阿",
    "T08n0221_007:0054a09": "惟三佛故。諸賢聖智及諸阿惟越致菩薩，皆",
    "T08n0221_007:0054a10": "從是般若波羅蜜中出，得成阿惟三佛。諸聲聞",
    "T08n0221_007:0054a11": "者，亦從其中皆得羅漢、辟支佛，各得其所。發",
    "T08n0221_007:0054a12": "菩薩意者，亦從是皆得諸菩薩德。是故，拘翼！",
    "T08n0221_007:0054a13": "若善男子、善女人欲得見現在諸佛承事供",
    "T08n0221_007:0054a14": "養者，當供養般若波羅蜜。」佛言：「我奉持供",
    "T08n0221_007:0054a15": "養般若波羅蜜如是上事，自致成阿惟三佛，",
    "T08n0221_007:0054a16": "於中最尊。誰復有尊可承供養？從天上至世",
    "T08n0221_007:0054a17": "間，過諸三界無復尊者。熟自思念：『我本從般",
    "T08n0221_007:0054a18": "若波羅蜜自致三耶三佛，般若波羅蜜者則",
    "T08n0221_007:0054a19": "是我之所尊。是故我今當供養般若波羅蜜，",
    "T08n0221_007:0054a20": "所應恭敬。』是故，拘翼！我自供養承事是般若",
    "T08n0221_007:0054a21": "波羅蜜，初不遠離。我所作者，皆因般若波羅",
    "T08n0221_007:0054a22": "蜜而行。若善男子、善女人欲得阿耨多羅三",
    "T08n0221_007:0054a23": "耶三佛者、當供養般若波羅蜜受持奉行。何",
    "T08n0221_007:0054a24": "以故？諸菩薩摩訶薩皆從般若波羅蜜出生",
    "T08n0221_007:0054a25": "故，諸佛世尊皆從菩薩摩訶薩出生故。是故，",
    "T08n0221_007:0054a26": "拘翼！若善男子、善女人行三乘法者，皆當供",
    "T08n0221_007:0054a27": "養般若波羅蜜，書持受學亦當如是。」",
    "T08n0221_007:0054a28": "放光般若波羅蜜經卷第七"
}