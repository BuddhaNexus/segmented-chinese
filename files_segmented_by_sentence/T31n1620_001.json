[
    {
        "source_sentence": "解捲論一卷",
        "from": "T31n1620_001:0883c03_0",
        "context_with_next_sentence": true
    },
    {
        "source_sentence": "陳那菩薩造",
        "from": "T31n1620_001:0883c05_0",
        "context_with_next_sentence": true
    },
    {
        "source_sentence": "陳西印度三藏真諦譯",
        "from": "T31n1620_001:0883c06_0",
        "context_with_next_sentence": true
    },
    {
        "source_sentence": "三界者，唯以言名為體，由強分別，非實有法，故不得真。",
        "from": "T31n1620_001:0883c08_4",
        "context_with_next_sentence": true
    },
    {
        "source_sentence": "由簡擇門諸法自性，為生不顛倒智，故立此論。",
        "from": "T31n1620_001:0883c09_6",
        "context_with_next_sentence": true
    },
    {
        "source_sentence": "於藤起蛇知，　　見藤則無境。",
        "from": "T31n1620_001:0883c10_13",
        "context_with_next_sentence": true
    },
    {
        "source_sentence": "昏昧時中在非遠處，於藤色形見似蛇相，為境所誑，未見差別，謂彼是蛇，生決定解。",
        "from": "T31n1620_001:0883c12_18",
        "context_with_next_sentence": true
    },
    {
        "source_sentence": "若見藤異相，不如分別故、虛妄生故，昔解但是亂，知則無有境。",
        "from": "T31n1620_001:0883c14_5",
        "context_with_next_sentence": true
    },
    {
        "source_sentence": "若見藤分已，　　藤知如蛇知。",
        "from": "T31n1620_001:0883c15_13",
        "context_with_next_sentence": true
    },
    {
        "source_sentence": "若分分思量析此藤境，藤體不可得。",
        "from": "T31n1620_001:0883c16_15",
        "context_with_next_sentence": true
    },
    {
        "source_sentence": "若無體，此藤知如蛇知，但是亂知。",
        "from": "T31n1620_001:0883c17_11",
        "context_with_next_sentence": true
    },
    {
        "source_sentence": "於藤諸分中亦如是思量分析，體相不可得故，此知緣藤及藤分悉是亂知。",
        "from": "T31n1620_001:0883c19_5",
        "context_with_next_sentence": true
    },
    {
        "source_sentence": "一切假名類，　　簡擇自性時，",
        "from": "T31n1620_001:0883c20_0",
        "context_with_next_sentence": true
    },
    {
        "source_sentence": "假名從他起，　　乃至俗知境。",
        "from": "T31n1620_001:0883c21_13",
        "context_with_next_sentence": true
    },
    {
        "source_sentence": "依分分析觀察藤等不見自體，故如蛇知，此藤等知但是亂知，實無有境，一切假名。",
        "from": "T31n1620_001:0883c23_17",
        "context_with_next_sentence": true
    },
    {
        "source_sentence": "有法瓶衣人等，若觀瓦等諸分，乃至俗智境在及最後分，此中瓶等假名從他而起，最後無分析難顯離皆無。",
        "from": "T31n1620_001:0883c26_7",
        "context_with_next_sentence": true
    },
    {
        "source_sentence": "一切假名類，最後分無分析，唯一隣虛。",
        "from": "T31n1620_001:0883c27_6",
        "context_with_next_sentence": true
    },
    {
        "source_sentence": "若離一大，餘大及一大並不可顯現，無有體故，如兔角等。",
        "from": "T31n1620_001:0883c28_12",
        "context_with_next_sentence": true
    },
    {
        "source_sentence": "其異云何？",
        "from": "T31n1620_001:0883c28_17",
        "context_with_next_sentence": true
    },
    {
        "source_sentence": "隣虛者不可立為一物，若有物必有方異，猶如瓶等。",
        "from": "T31n1620_001:0884a01_1",
        "context_with_next_sentence": true
    },
    {
        "source_sentence": "瓶等諸物是世間有，有六方異，是故有分不成一物。",
        "from": "T31n1620_001:0884a02_4",
        "context_with_next_sentence": true
    },
    {
        "source_sentence": "若隣虛是有，應有六方，則是有分，不成一物。",
        "from": "T31n1620_001:0884a03_6",
        "context_with_next_sentence": true
    },
    {
        "source_sentence": "若不成一物，則為多物所成，與瓶不異，亦無實體。",
        "from": "T31n1620_001:0884a04_8",
        "context_with_next_sentence": true
    },
    {
        "source_sentence": "智人於俗境，　　勿起真實意。",
        "from": "T31n1620_001:0884a05_13",
        "context_with_next_sentence": true
    },
    {
        "source_sentence": "由此三界唯有散亂，若智人欲求解脫，不應起真實計。",
        "from": "T31n1620_001:0884a07_4",
        "context_with_next_sentence": true
    },
    {
        "source_sentence": "問曰：",
        "from": "T31n1620_001:0884a07_7",
        "context_with_next_sentence": true
    },
    {
        "source_sentence": "有亂識。",
        "from": "T31n1620_001:0884a07_11",
        "context_with_next_sentence": true
    },
    {
        "source_sentence": "答：",
        "from": "T31n1620_001:0884a07_13",
        "context_with_next_sentence": true
    },
    {
        "source_sentence": "若汝言「我信瓶等外物自性不可得故，但有分別亂識緣無境起。",
        "from": "T31n1620_001:0884a09_1",
        "context_with_next_sentence": true
    },
    {
        "source_sentence": "何以故？",
        "from": "T31n1620_001:0884a09_5",
        "context_with_next_sentence": true
    },
    {
        "source_sentence": "幻化人、乾闥婆城等實非有，亂識似幻等起而非無。",
        "from": "T31n1620_001:0884a10_7",
        "context_with_next_sentence": true
    },
    {
        "source_sentence": "」是義不然，以不成就故。",
        "from": "T31n1620_001:0884a10_19",
        "context_with_next_sentence": true
    },
    {
        "source_sentence": "云何不成就？",
        "from": "T31n1620_001:0884a11_4",
        "context_with_next_sentence": true
    },
    {
        "source_sentence": "如所見不如是有故。",
        "from": "T31n1620_001:0884a11_13",
        "context_with_next_sentence": true
    },
    {
        "source_sentence": "此亂識似無物，由物無體，云何識得有？",
        "from": "T31n1620_001:0884a12_12",
        "context_with_next_sentence": true
    },
    {
        "source_sentence": "如所緣塵自性，能緣自性亦如是。",
        "from": "T31n1620_001:0884a13_6",
        "context_with_next_sentence": true
    },
    {
        "source_sentence": "所緣塵既無，此亂識不能自起。",
        "from": "T31n1620_001:0884a14_1",
        "context_with_next_sentence": true
    },
    {
        "source_sentence": "由他功力，他既不成，起義何在？",
        "from": "T31n1620_001:0884a14_16",
        "context_with_next_sentence": true
    },
    {
        "source_sentence": "以是義故，亂識有義，云何得立？",
        "from": "T31n1620_001:0884a15_11",
        "context_with_next_sentence": true
    },
    {
        "source_sentence": "於世間無如此法種子等生因，若無所生芽等果是有，則無是處。",
        "from": "T31n1620_001:0884a16_19",
        "context_with_next_sentence": true
    },
    {
        "source_sentence": "是故說幻化等譬亦不可立。",
        "from": "T31n1620_001:0884a17_11",
        "context_with_next_sentence": true
    },
    {
        "source_sentence": "一切假名物，　　若細心思量，",
        "from": "T31n1620_001:0884a18_0",
        "context_with_next_sentence": true
    },
    {
        "source_sentence": "智人欲等惑，　　能除如蛇怖。",
        "from": "T31n1620_001:0884a19_13",
        "context_with_next_sentence": true
    },
    {
        "source_sentence": "猶如是說已識三界但假名，除瓶等麁識，習微細心。",
        "from": "T31n1620_001:0884a21_3",
        "context_with_next_sentence": true
    },
    {
        "source_sentence": "如世間所立瓶衣等物由假名有，約世俗心不違此事。",
        "from": "T31n1620_001:0884a22_7",
        "context_with_next_sentence": true
    },
    {
        "source_sentence": "後為遣此俗心，方起簡擇心，但見唯有亂識、無有外塵。",
        "from": "T31n1620_001:0884a23_13",
        "context_with_next_sentence": true
    },
    {
        "source_sentence": "此亂識因不成就故、似無物故，體則不成就。",
        "from": "T31n1620_001:0884a24_13",
        "context_with_next_sentence": true
    },
    {
        "source_sentence": "內外既無所有，得會法空。",
        "from": "T31n1620_001:0884a25_4",
        "context_with_next_sentence": true
    },
    {
        "source_sentence": "一切分別所作、欲等諸惑，智人易除。",
        "from": "T31n1620_001:0884a26_1",
        "context_with_next_sentence": true
    },
    {
        "source_sentence": "譬如於藤妄起蛇想而生怖畏，若見差別，定知是藤，能除蛇怖。",
        "from": "T31n1620_001:0884a27_9",
        "context_with_next_sentence": true
    },
    {
        "source_sentence": "由思量能起欲等諸塵自性速易能滅，欲等惑妄亦復如是。",
        "from": "T31n1620_001:0884a28_15",
        "context_with_next_sentence": true
    },
    {
        "source_sentence": "智人不違世，　　隨說世間法，",
        "from": "T31n1620_001:0884a29_0",
        "context_with_next_sentence": true
    },
    {
        "source_sentence": "若欲滅惑障，　　依真應觀察。",
        "from": "T31n1620_001:0884b01_13",
        "context_with_next_sentence": true
    },
    {
        "source_sentence": "如世間瓶衣等物，信有不違，或說示他。",
        "from": "T31n1620_001:0884b02_17",
        "context_with_next_sentence": true
    },
    {
        "source_sentence": "如此智人先隨此事，後若求解脫，應修真理，簡擇世法自性。",
        "from": "T31n1620_001:0884b04_4",
        "context_with_next_sentence": true
    },
    {
        "source_sentence": "若如理簡擇，現起惑滅、未起不生。",
        "from": "T31n1620_001:0884b05_1",
        "context_with_next_sentence": true
    },
    {
        "source_sentence": "是立論用。",
        "from": "T31n1620_001:0884b05_6",
        "context_with_next_sentence": true
    },
    {
        "source_sentence": "解捲論一卷",
        "from": "T31n1620_001:0884b06_100",
        "context_with_next_sentence": false
    }
]