[
    {
        "source_sentence": "大乘集菩薩學論卷第四",
        "from": "T32n1636_004:0083c12_0",
        "context_with_next_sentence": true
    },
    {
        "source_sentence": "西天譯經三藏銀青光祿大夫",
        "from": "T32n1636_004:0083c14_0",
        "context_with_next_sentence": true
    },
    {
        "source_sentence": "試光祿卿普明慈覺傳梵大師",
        "from": "T32n1636_004:0083c15_0",
        "context_with_next_sentence": true
    },
    {
        "source_sentence": "賜紫沙門臣法護等奉　詔譯2護持正法戒品第二之二論曰：",
        "from": "T32n1636_004:0083c18_2",
        "context_with_next_sentence": true
    },
    {
        "source_sentence": "於是經典不捨諸善知識如護己身，於是經典一剎那頃樂菩薩學，於是經典集菩薩行，於菩薩學應擇彼言，是故伺察不墮是罪。",
        "from": "T32n1636_004:0083c21_1",
        "context_with_next_sentence": true
    },
    {
        "source_sentence": "於無智處亦不愛樂，見是經典常樂尊重，見是經者不捨諸善知識，為說護持一切正法。",
        "from": "T32n1636_004:0083c22_19",
        "context_with_next_sentence": true
    },
    {
        "source_sentence": "如《海意經》云：",
        "from": "T32n1636_004:0083c23_7",
        "context_with_next_sentence": true
    },
    {
        "source_sentence": "「然善男子！",
        "from": "T32n1636_004:0083c23_13",
        "context_with_next_sentence": true
    },
    {
        "source_sentence": "不可說者，謂以文字語言於無生法中而不可說，若以文字語言詮總持門乃有其說，此即名為護持正法。",
        "from": "T32n1636_004:0083c25_17",
        "context_with_next_sentence": true
    },
    {
        "source_sentence": "又善男子！",
        "from": "T32n1636_004:0083c26_3",
        "context_with_next_sentence": true
    },
    {
        "source_sentence": "有說法師於如是等甚深經海如說修行者，若人於此法師親近恭敬尊重承事，密為護持飲食衣服坐臥之具病緣醫藥種種供施，護諸善品及護語言，設有誹謗亦為覆藏，此即名為護持正法。",
        "from": "T32n1636_004:0084a01_11",
        "context_with_next_sentence": true
    },
    {
        "source_sentence": "乃至善男子！",
        "from": "T32n1636_004:0084a01_17",
        "context_with_next_sentence": true
    },
    {
        "source_sentence": "於他無諍可勝、無法可說，是人與法俱無有執，此即名為護持正法。",
        "from": "T32n1636_004:0084a03_7",
        "context_with_next_sentence": true
    },
    {
        "source_sentence": "又善男子！",
        "from": "T32n1636_004:0084a03_12",
        "context_with_next_sentence": true
    },
    {
        "source_sentence": "於諸眾生解脫慧中不生損減，不以財利之心為他法施，此即名為護持正法。",
        "from": "T32n1636_004:0084a05_7",
        "context_with_next_sentence": true
    },
    {
        "source_sentence": "又善男子！",
        "from": "T32n1636_004:0084a05_12",
        "context_with_next_sentence": true
    },
    {
        "source_sentence": "或因聽法或因說法，乃至行於一步、一出入息間而專住者，此即名為護持正法。",
        "from": "T32n1636_004:0084a07_8",
        "context_with_next_sentence": true
    },
    {
        "source_sentence": "以要言之，又善男子！",
        "from": "T32n1636_004:0084a07_18",
        "context_with_next_sentence": true
    },
    {
        "source_sentence": "若於色心境界之中無諸攀緣，唯一境性調伏止息，此即名為護持正法。",
        "from": "T32n1636_004:0084a09_11",
        "context_with_next_sentence": true
    },
    {
        "source_sentence": "又乃至善男子！",
        "from": "T32n1636_004:0084a09_18",
        "context_with_next_sentence": true
    },
    {
        "source_sentence": "若謂是法於法可轉，是法無所取著，此即名為護持正法。",
        "from": "T32n1636_004:0084a11_4",
        "context_with_next_sentence": true
    },
    {
        "source_sentence": "」論曰：",
        "from": "T32n1636_004:0084a12_2",
        "context_with_next_sentence": true
    },
    {
        "source_sentence": "彼說法師雖說親近善知識，及不捨善知識相，若不護持正法，是不守護、是不清淨、是不增長，即非菩薩決定於如是事護持正法。",
        "from": "T32n1636_004:0084a15_1",
        "context_with_next_sentence": true
    },
    {
        "source_sentence": "《師子吼勝鬘經》云：",
        "from": "T32n1636_004:0084a15_11",
        "context_with_next_sentence": true
    },
    {
        "source_sentence": "「佛言：",
        "from": "T32n1636_004:0084a15_15",
        "context_with_next_sentence": true
    },
    {
        "source_sentence": "『菩薩所有殑伽沙數無量行願，皆應涉入一大願中，所謂護持正法。",
        "from": "T32n1636_004:0084a17_2",
        "context_with_next_sentence": true
    },
    {
        "source_sentence": "護持正法者，是大境界。",
        "from": "T32n1636_004:0084a17_13",
        "context_with_next_sentence": true
    },
    {
        "source_sentence": "』」彼經復說：",
        "from": "T32n1636_004:0084a17_20",
        "context_with_next_sentence": true
    },
    {
        "source_sentence": "「『譬如有大力士，少觸身分，為彼損害。",
        "from": "T32n1636_004:0084a18_14",
        "context_with_next_sentence": true
    },
    {
        "source_sentence": "』佛言：",
        "from": "T32n1636_004:0084a18_18",
        "context_with_next_sentence": true
    },
    {
        "source_sentence": "『勝鬘！",
        "from": "T32n1636_004:0084a18_22",
        "context_with_next_sentence": true
    },
    {
        "source_sentence": "少護正法亦復如是，令魔波旬得大憂惱。",
        "from": "T32n1636_004:0084a19_16",
        "context_with_next_sentence": true
    },
    {
        "source_sentence": "我不見餘一善法能令惡魔生此憂惱如是，唯少護持正法之者。",
        "from": "T32n1636_004:0084a21_5",
        "context_with_next_sentence": true
    },
    {
        "source_sentence": "』又云：",
        "from": "T32n1636_004:0084a21_9",
        "context_with_next_sentence": true
    },
    {
        "source_sentence": "『譬如須彌山王端正殊特，於諸黑山最為高大。",
        "from": "T32n1636_004:0084a22_8",
        "context_with_next_sentence": true
    },
    {
        "source_sentence": "』佛告勝鬘：",
        "from": "T32n1636_004:0084a22_14",
        "context_with_next_sentence": true
    },
    {
        "source_sentence": "『如是大乘捨身命財以攝取心護持正法，勝餘住大乘者不捨身命財所護一切善法故。",
        "from": "T32n1636_004:0084a24_12",
        "context_with_next_sentence": true
    },
    {
        "source_sentence": "』」如《海意經》偈云：",
        "from": "T32n1636_004:0084a25_1",
        "context_with_next_sentence": true
    },
    {
        "source_sentence": "「護持如來正法者，即為勝尊所攝受，諸天龍王緊那羅，福德智惠皆能攝。",
        "from": "T32n1636_004:0084a26_13",
        "context_with_next_sentence": true
    },
    {
        "source_sentence": "乃至護持如來正法者，所生剎土不空過，一切生中見勝尊，見已即得心清淨。",
        "from": "T32n1636_004:0084a28_9",
        "context_with_next_sentence": true
    },
    {
        "source_sentence": "護持如來正法者，而得宿命大我法，出家善利數能成，所修真實清淨行。",
        "from": "T32n1636_004:0084b01_2",
        "context_with_next_sentence": true
    },
    {
        "source_sentence": "又云護持如來正法者，得大總持及善利，正使百劫非聽聞，由具辯才悉無礙。",
        "from": "T32n1636_004:0084b02_17",
        "context_with_next_sentence": true
    },
    {
        "source_sentence": "護持如來正法者，乃至釋梵護世等，人中復得轉輪王，悉悟菩提安隱樂。",
        "from": "T32n1636_004:0084b04_10",
        "context_with_next_sentence": true
    },
    {
        "source_sentence": "護持如來正法者，具三十二殊妙相，大智莊嚴喜樂身，隨所見者無厭足。",
        "from": "T32n1636_004:0084b06_3",
        "context_with_next_sentence": true
    },
    {
        "source_sentence": "護持如來正法者，而不捨離菩提心，波羅蜜行不棄捐，普能攝受多種善。",
        "from": "T32n1636_004:0084b07_15",
        "context_with_next_sentence": true
    },
    {
        "source_sentence": "」3 護法師品護法師品第三論曰：",
        "from": "T32n1636_004:0084b09_2",
        "context_with_next_sentence": true
    },
    {
        "source_sentence": "守護方便說有三種，謂護身語得離諸難，護持正法。",
        "from": "T32n1636_004:0084b10_6",
        "context_with_next_sentence": true
    },
    {
        "source_sentence": "行者思惟守護，不令他人之所損害。",
        "from": "T32n1636_004:0084b11_2",
        "context_with_next_sentence": true
    },
    {
        "source_sentence": "離此難事，如《虛空藏經》護持正法諸菩薩等同說偈言：",
        "from": "T32n1636_004:0084b12_6",
        "context_with_next_sentence": true
    },
    {
        "source_sentence": "「最上兩足尊，於此滅度後，咸生勇猛心，不自惜身命，護持佛正法，棄捨於利養，及離諸眷屬，為證佛智故，不捨是正法。",
        "from": "T32n1636_004:0084b14_20",
        "context_with_next_sentence": true
    },
    {
        "source_sentence": "若毀恨罵辱，乃至加惡言，護持正法故，我等皆當忍。",
        "from": "T32n1636_004:0084b16_3",
        "context_with_next_sentence": true
    },
    {
        "source_sentence": "或戲調輕蔑，誹謗不稱讚，護持正法故，一切皆當忍。",
        "from": "T32n1636_004:0084b17_7",
        "context_with_next_sentence": true
    },
    {
        "source_sentence": "又總略云：",
        "from": "T32n1636_004:0084b17_12",
        "context_with_next_sentence": true
    },
    {
        "source_sentence": "為末法眾生，我當持正法。",
        "from": "T32n1636_004:0084b18_4",
        "context_with_next_sentence": true
    },
    {
        "source_sentence": "如世惡比丘，有大增上力，於諸妙經典，不聽亦不讀，唯自師己見，執異互相非；",
        "from": "T32n1636_004:0084b19_20",
        "context_with_next_sentence": true
    },
    {
        "source_sentence": "又於甚深教，皆順解脫果，如是正法中，心不樂分別。",
        "from": "T32n1636_004:0084b21_3",
        "context_with_next_sentence": true
    },
    {
        "source_sentence": "乃至以慈念眾生，或不住是法，為起悲愍心，得持是經故。",
        "from": "T32n1636_004:0084b22_10",
        "context_with_next_sentence": true
    },
    {
        "source_sentence": "若見毀戒人，貪著於利養，我當憐愍心，方便令棄捨。",
        "from": "T32n1636_004:0084b23_14",
        "context_with_next_sentence": true
    },
    {
        "source_sentence": "若見惡心者，毀謗於正法，我以慈忍心，正見令歡喜，如力護彼人，善成於語業，或復不與言，彼當自安住，後以四攝事，成熟如是人，於罪惡行中，教導令開悟，或能捨憒閙，寂住善境界。",
        "from": "T32n1636_004:0084b27_17",
        "context_with_next_sentence": true
    },
    {
        "source_sentence": "如自在鹿王，少欲及知足。",
        "from": "T32n1636_004:0084b28_9",
        "context_with_next_sentence": true
    },
    {
        "source_sentence": "乃至偈云：",
        "from": "T32n1636_004:0084b28_14",
        "context_with_next_sentence": true
    },
    {
        "source_sentence": "若入於聚落，調柔心正直，諸有求法者，為說深妙法，令遠住空閑，樂寂靜法欲，由斯善利中，而常獲法樂。",
        "from": "T32n1636_004:0084c02_1",
        "context_with_next_sentence": true
    },
    {
        "source_sentence": "若諸迷謬者，數數現其前。",
        "from": "T32n1636_004:0084c02_13",
        "context_with_next_sentence": true
    },
    {
        "source_sentence": "安住法樂中，應當自觀察：",
        "from": "T32n1636_004:0084c03_4",
        "context_with_next_sentence": true
    },
    {
        "source_sentence": "我為導世師，不染世間法，而於毀讚中，若須彌不動。",
        "from": "T32n1636_004:0084c04_8",
        "context_with_next_sentence": true
    },
    {
        "source_sentence": "破戒諸比丘，設來增毀謗，應自忍是事，慎勿加於彼。",
        "from": "T32n1636_004:0084c05_11",
        "context_with_next_sentence": true
    },
    {
        "source_sentence": "又此諸法中，我說無所有，於斯正法行，不生冤報想。",
        "from": "T32n1636_004:0084c06_15",
        "context_with_next_sentence": true
    },
    {
        "source_sentence": "假我沙門相，實無沙門德，聞此嗢陀南，於經亦毀謗。",
        "from": "T32n1636_004:0084c07_19",
        "context_with_next_sentence": true
    },
    {
        "source_sentence": "或截於耳鼻，及不喜樂見，聞此嗢陀南，正法悉誹謗。",
        "from": "T32n1636_004:0084c09_2",
        "context_with_next_sentence": true
    },
    {
        "source_sentence": "未來諸比丘，護持正法者，為其作留難，不令聞是法。",
        "from": "T32n1636_004:0084c10_5",
        "context_with_next_sentence": true
    },
    {
        "source_sentence": "或為王所執，謫罰於大眾，我願承佛威，普皆聞是法。",
        "from": "T32n1636_004:0084c11_9",
        "context_with_next_sentence": true
    },
    {
        "source_sentence": "當來惡世時，寧喪於身命，護持正法故，作眾生利益。",
        "from": "T32n1636_004:0084c12_14",
        "context_with_next_sentence": true
    },
    {
        "source_sentence": "」《妙法蓮華經》亦作是說：",
        "from": "T32n1636_004:0084c13_4",
        "context_with_next_sentence": true
    },
    {
        "source_sentence": "「應入行處及親近處，常離國王及國王子、大臣官長、兇險戲者及旃陀羅、外道梵志，亦不親近增上慢人、貪著小乘三藏學者、破戒比丘、名字羅漢及比丘尼，好戲笑者諸優婆夷，皆勿親近。",
        "from": "T32n1636_004:0084c17_10",
        "context_with_next_sentence": true
    },
    {
        "source_sentence": "若是人等以好心來，到菩薩所為聞佛道，菩薩則以無所畏心，不懷希望而為說法。",
        "from": "T32n1636_004:0084c19_8",
        "context_with_next_sentence": true
    },
    {
        "source_sentence": "寡女處女及諸不男，皆勿親近以為親厚。",
        "from": "T32n1636_004:0084c20_7",
        "context_with_next_sentence": true
    },
    {
        "source_sentence": "及至販肉自活衒賣女色，如是之人皆勿親近。",
        "from": "T32n1636_004:0084c21_8",
        "context_with_next_sentence": true
    },
    {
        "source_sentence": "兇險相撲種種嬉戲諸婬女等，盡勿親近。",
        "from": "T32n1636_004:0084c22_8",
        "context_with_next_sentence": true
    },
    {
        "source_sentence": "莫獨屏處為女說法，若說法時無得戲笑。",
        "from": "T32n1636_004:0084c23_6",
        "context_with_next_sentence": true
    },
    {
        "source_sentence": "」論曰：",
        "from": "T32n1636_004:0084c24_2",
        "context_with_next_sentence": true
    },
    {
        "source_sentence": "復說是難，所謂魔事。",
        "from": "T32n1636_004:0084c24_12",
        "context_with_next_sentence": true
    },
    {
        "source_sentence": "《般若經》云：",
        "from": "T32n1636_004:0084c24_19",
        "context_with_next_sentence": true
    },
    {
        "source_sentence": "「謂魔波旬於未久住菩薩乘者修習此般若波羅蜜多時，起大勢力。",
        "from": "T32n1636_004:0084c26_7",
        "context_with_next_sentence": true
    },
    {
        "source_sentence": "又云：",
        "from": "T32n1636_004:0084c26_10",
        "context_with_next_sentence": true
    },
    {
        "source_sentence": "『復次阿難陀！",
        "from": "T32n1636_004:0084c26_17",
        "context_with_next_sentence": true
    },
    {
        "source_sentence": "若菩薩摩訶薩修習此般若波羅蜜多時，有惡魔來於菩薩所，生嬈亂意現怖畏事，化雷電火燒十方界，欲令菩薩驚怯毛竪，於一念中退失阿耨多羅三藐三菩提心。",
        "from": "T32n1636_004:0085a01_9",
        "context_with_next_sentence": true
    },
    {
        "source_sentence": "復次教人書寫乃至讀誦，是人不樂棄捨利養，從座而去，如是狂亂作大戲笑。",
        "from": "T32n1636_004:0085a03_5",
        "context_with_next_sentence": true
    },
    {
        "source_sentence": "復次書寫乃至讀誦起諸魔事，謂尋求城邑聚落、和尚阿闍梨、父母知識、營從親黨如是作意。",
        "from": "T32n1636_004:0085a05_6",
        "context_with_next_sentence": true
    },
    {
        "source_sentence": "又復思念賊難衣服財物。",
        "from": "T32n1636_004:0085a05_17",
        "context_with_next_sentence": true
    },
    {
        "source_sentence": "復次有說法師，樂欲如是甚深般若波羅蜜多，書寫乃至讀誦，彼聞法者或生厭怠，於法師所如是顛倒，樂往他處聽餘經法。",
        "from": "T32n1636_004:0085a08_14",
        "context_with_next_sentence": true
    },
    {
        "source_sentence": "又說法師樂欲大器，彼聞法者希望少分。",
        "from": "T32n1636_004:0085a09_13",
        "context_with_next_sentence": true
    },
    {
        "source_sentence": "或說法師唯樂略說，彼聞法者更希荷負。",
        "from": "T32n1636_004:0085a10_12",
        "context_with_next_sentence": true
    },
    {
        "source_sentence": "如是一切說為魔事。",
        "from": "T32n1636_004:0085a11_2",
        "context_with_next_sentence": true
    },
    {
        "source_sentence": "』」又《虛空藏經》云：",
        "from": "T32n1636_004:0085a11_13",
        "context_with_next_sentence": true
    },
    {
        "source_sentence": "「乃至樂行十不善業、捨於善法，如是一切悉為魔事。",
        "from": "T32n1636_004:0085a12_12",
        "context_with_next_sentence": true
    },
    {
        "source_sentence": "」《海意經》云：",
        "from": "T32n1636_004:0085a12_20",
        "context_with_next_sentence": true
    },
    {
        "source_sentence": "「世尊！",
        "from": "T32n1636_004:0085a12_24",
        "context_with_next_sentence": true
    },
    {
        "source_sentence": "復次菩薩住阿蘭若，樂處閑寂以為止足。",
        "from": "T32n1636_004:0085a13_17",
        "context_with_next_sentence": true
    },
    {
        "source_sentence": "雖離俗出家少欲知足，然妙樂行不求多聞，亦不化度眾生，於講法處不樂聽聞。",
        "from": "T32n1636_004:0085a15_14",
        "context_with_next_sentence": true
    },
    {
        "source_sentence": "是中隨宜所說諸決定義，應當親近不生諮問，於少善行亦不希求。",
        "from": "T32n1636_004:0085a17_5",
        "context_with_next_sentence": true
    },
    {
        "source_sentence": "然住空閑多樂憒閙，集煩惱行如彈指頃，即從座起不自知覺，不修違害壞道觀門，不行自利利他。",
        "from": "T32n1636_004:0085a19_9",
        "context_with_next_sentence": true
    },
    {
        "source_sentence": "世尊！",
        "from": "T32n1636_004:0085a19_12",
        "context_with_next_sentence": true
    },
    {
        "source_sentence": "是名菩薩住阿蘭若第七魔事。",
        "from": "T32n1636_004:0085a20_5",
        "context_with_next_sentence": true
    },
    {
        "source_sentence": "以要言之，世尊！",
        "from": "T32n1636_004:0085a20_13",
        "context_with_next_sentence": true
    },
    {
        "source_sentence": "復次菩薩有惡知識親近承事，與善知識體相無異，乃至斷四攝事、斷修福業、斷護持正法，唯修狹惠少欲知足，教招為說聲聞緣覺。",
        "from": "T32n1636_004:0085a23_12",
        "context_with_next_sentence": true
    },
    {
        "source_sentence": "若時菩薩離大乘行，於此菩薩營務定可作者，故樂稱量，唯修狹惠。",
        "from": "T32n1636_004:0085a25_3",
        "context_with_next_sentence": true
    },
    {
        "source_sentence": "如有處說，菩薩於菩提道勇猛精進暫無懈息，或八九劫當得阿耨多羅三藐三菩提，然不能得是菩提果。",
        "from": "T32n1636_004:0085a27_11",
        "context_with_next_sentence": true
    },
    {
        "source_sentence": "世尊！",
        "from": "T32n1636_004:0085a27_14",
        "context_with_next_sentence": true
    },
    {
        "source_sentence": "是菩薩勇猛精進，於此住著決定無有，唯處閑靜得此果故。",
        "from": "T32n1636_004:0085a29_1",
        "context_with_next_sentence": true
    },
    {
        "source_sentence": "世尊！",
        "from": "T32n1636_004:0085a29_4",
        "context_with_next_sentence": true
    },
    {
        "source_sentence": "是名菩薩於善知識體相第十魔事。",
        "from": "T32n1636_004:0085a29_19",
        "context_with_next_sentence": true
    },
    {
        "source_sentence": "若人於此菩薩乘為魔鉤所制，緣他法行共樂修習，如其隨轉親近下劣之所修作趣下劣行，所謂惛迷、所向無知猶如啞羊，乃至是名第十一魔事。",
        "from": "T32n1636_004:0085b04_6",
        "context_with_next_sentence": true
    },
    {
        "source_sentence": "」論曰：",
        "from": "T32n1636_004:0085b05_2",
        "context_with_next_sentence": true
    },
    {
        "source_sentence": "不學如是勇猛精進菩薩，於一切時處修習如不習等。",
        "from": "T32n1636_004:0085b06_6",
        "context_with_next_sentence": true
    },
    {
        "source_sentence": "彼《寶雲經》說：",
        "from": "T32n1636_004:0085b06_14",
        "context_with_next_sentence": true
    },
    {
        "source_sentence": "「謂諸菩薩於諸威儀進止發精進行，若身若心甞無懈倦，是名菩薩畢竟精進。",
        "from": "T32n1636_004:0085b08_7",
        "context_with_next_sentence": true
    },
    {
        "source_sentence": "云何於此精進得生懈倦？",
        "from": "T32n1636_004:0085b08_18",
        "context_with_next_sentence": true
    },
    {
        "source_sentence": "或非時分修極重事遽生怯弱，尚未成熟信解難行苦行，便謂施自身肉。",
        "from": "T32n1636_004:0085b10_12",
        "context_with_next_sentence": true
    },
    {
        "source_sentence": "何得非時持此受用施諸眾生，由是菩薩於諸眾生而生懈倦，即時損棄積集大果菩提心種子。",
        "from": "T32n1636_004:0085b12_15",
        "context_with_next_sentence": true
    },
    {
        "source_sentence": "」又《虛空藏經》云：",
        "from": "T32n1636_004:0085b13_4",
        "context_with_next_sentence": true
    },
    {
        "source_sentence": "「非時固求是為魔事，謂非時於身忽起如是捨心，如先不修習亦勿少施，住是念者以癡自害，違純熟菩提心等。",
        "from": "T32n1636_004:0085b15_13",
        "context_with_next_sentence": true
    },
    {
        "source_sentence": "是故捨自身肉等事應善守護，如善現藥樹受用根種，於非時施應善守護，此正覺藥樹亦復如是。",
        "from": "T32n1636_004:0085b17_17",
        "context_with_next_sentence": true
    },
    {
        "source_sentence": "」論曰：",
        "from": "T32n1636_004:0085b18_2",
        "context_with_next_sentence": true
    },
    {
        "source_sentence": "於魔事平等是難。",
        "from": "T32n1636_004:0085b18_10",
        "context_with_next_sentence": true
    },
    {
        "source_sentence": "如《寶雲經》說：",
        "from": "T32n1636_004:0085b18_18",
        "context_with_next_sentence": true
    },
    {
        "source_sentence": "「佛告善男子：",
        "from": "T32n1636_004:0085b19_2",
        "context_with_next_sentence": true
    },
    {
        "source_sentence": "『云何離諸魔事得不壞善？",
        "from": "T32n1636_004:0085b19_14",
        "context_with_next_sentence": true
    },
    {
        "source_sentence": "謂此菩薩一切時處，應先遠離諸惡知識，亦不對類、詣彼方所，論世俗語、親近利養供養恭敬。",
        "from": "T32n1636_004:0085b21_16",
        "context_with_next_sentence": true
    },
    {
        "source_sentence": "如是多種一切時處悉皆遠離。",
        "from": "T32n1636_004:0085b22_9",
        "context_with_next_sentence": true
    },
    {
        "source_sentence": "又若微細煩惱能障菩提道者，一切時處亦皆遠離，善知如是所對治故。",
        "from": "T32n1636_004:0085b24_3",
        "context_with_next_sentence": true
    },
    {
        "source_sentence": "』」彼經復說惡知識相，謂：",
        "from": "T32n1636_004:0085b24_16",
        "context_with_next_sentence": true
    },
    {
        "source_sentence": "「毀正戒者，此惡知識應當遠離。",
        "from": "T32n1636_004:0085b25_7",
        "context_with_next_sentence": true
    },
    {
        "source_sentence": "如是毀正見正行正命之者，悉皆遠離。",
        "from": "T32n1636_004:0085b26_6",
        "context_with_next_sentence": true
    },
    {
        "source_sentence": "樂憒閙者、多懈怠者、著生死者、背菩提門者、樂居家眷屬者，應當遠離如是諸惡知識。",
        "from": "T32n1636_004:0085b28_5",
        "context_with_next_sentence": true
    },
    {
        "source_sentence": "善男子！",
        "from": "T32n1636_004:0085b28_9",
        "context_with_next_sentence": true
    },
    {
        "source_sentence": "雖樂遠離此惡知識，然不於彼發起惡心及損害意，應如是住心。",
        "from": "T32n1636_004:0085b29_17",
        "context_with_next_sentence": true
    },
    {
        "source_sentence": "」又世尊言：",
        "from": "T32n1636_004:0085c01_3",
        "context_with_next_sentence": true
    },
    {
        "source_sentence": "「處眾生界破遣合集，是故我應遠離此故。",
        "from": "T32n1636_004:0085c02_2",
        "context_with_next_sentence": true
    },
    {
        "source_sentence": "」論曰：",
        "from": "T32n1636_004:0085c03_2",
        "context_with_next_sentence": true
    },
    {
        "source_sentence": "失菩提心是難。",
        "from": "T32n1636_004:0085c03_9",
        "context_with_next_sentence": true
    },
    {
        "source_sentence": "故《寶積經》云：",
        "from": "T32n1636_004:0085c03_17",
        "context_with_next_sentence": true
    },
    {
        "source_sentence": "「『復次迦葉！",
        "from": "T32n1636_004:0085c04_1",
        "context_with_next_sentence": true
    },
    {
        "source_sentence": "菩薩成就四法失菩提心。",
        "from": "T32n1636_004:0085c04_12",
        "context_with_next_sentence": true
    },
    {
        "source_sentence": "何等為四？",
        "from": "T32n1636_004:0085c04_17",
        "context_with_next_sentence": true
    },
    {
        "source_sentence": "一者謂於阿闍梨及餘師長而不尊重返生欺誑；",
        "from": "T32n1636_004:0085c05_17",
        "context_with_next_sentence": true
    },
    {
        "source_sentence": "二者無疑悔處令他疑悔；",
        "from": "T32n1636_004:0085c06_10",
        "context_with_next_sentence": true
    },
    {
        "source_sentence": "三者住大乘者而不稱讚段生罵辱；",
        "from": "T32n1636_004:0085c07_6",
        "context_with_next_sentence": true
    },
    {
        "source_sentence": "四者與人從事心行諂詐而無正直。",
        "from": "T32n1636_004:0085c08_3",
        "context_with_next_sentence": true
    },
    {
        "source_sentence": "復次迦葉！",
        "from": "T32n1636_004:0085c08_8",
        "context_with_next_sentence": true
    },
    {
        "source_sentence": "菩薩成就四法諸所生處得不捨離菩提之心，乃至坐菩提場相續現前。",
        "from": "T32n1636_004:0085c10_1",
        "context_with_next_sentence": true
    },
    {
        "source_sentence": "何等為四？",
        "from": "T32n1636_004:0085c10_6",
        "context_with_next_sentence": true
    },
    {
        "source_sentence": "一者設遇喪命因緣，不以忘語親近戲笑；",
        "from": "T32n1636_004:0085c11_4",
        "context_with_next_sentence": true
    },
    {
        "source_sentence": "二者與人從事，心行正直、離諸諂詐；",
        "from": "T32n1636_004:0085c12_1",
        "context_with_next_sentence": true
    },
    {
        "source_sentence": "三者於諸菩薩起議論想，隨所四方稱讚其名；",
        "from": "T32n1636_004:0085c13_2",
        "context_with_next_sentence": true
    },
    {
        "source_sentence": "四者化度眾生志不求餘，一切具足令住阿耨多羅三藐三菩提。",
        "from": "T32n1636_004:0085c14_10",
        "context_with_next_sentence": true
    },
    {
        "source_sentence": "』佛言：",
        "from": "T32n1636_004:0085c14_14",
        "context_with_next_sentence": true
    },
    {
        "source_sentence": "『迦葉！",
        "from": "T32n1636_004:0085c14_18",
        "context_with_next_sentence": true
    },
    {
        "source_sentence": "是名四種。",
        "from": "T32n1636_004:0085c15_1",
        "context_with_next_sentence": true
    },
    {
        "source_sentence": "』」《師子王所問經》偈云：",
        "from": "T32n1636_004:0085c15_14",
        "context_with_next_sentence": true
    },
    {
        "source_sentence": "「若人行法施，亦不為凌滅，是入速疾得，諸佛集會中。",
        "from": "T32n1636_004:0085c16_14",
        "context_with_next_sentence": true
    },
    {
        "source_sentence": "如星賀太子，生生念法施，又生生世世，乃至夢寐中，不捨菩提心，況復今覺時。",
        "from": "T32n1636_004:0085c18_10",
        "context_with_next_sentence": true
    },
    {
        "source_sentence": "」彼經又云：",
        "from": "T32n1636_004:0085c18_16",
        "context_with_next_sentence": true
    },
    {
        "source_sentence": "「若於是行處，或聚落城邑，亦不捨是心，教化令他悟。",
        "from": "T32n1636_004:0085c19_20",
        "context_with_next_sentence": true
    },
    {
        "source_sentence": "」《文殊莊嚴佛剎功德經》云：",
        "from": "T32n1636_004:0085c20_12",
        "context_with_next_sentence": true
    },
    {
        "source_sentence": "「菩薩成就四法，不失本願，乃至得離憍慢慳貪嫉妬，或見他人安隱富樂代之悅豫。",
        "from": "T32n1636_004:0085c22_8",
        "context_with_next_sentence": true
    },
    {
        "source_sentence": "」論曰：",
        "from": "T32n1636_004:0085c23_2",
        "context_with_next_sentence": true
    },
    {
        "source_sentence": "如是於菩提心開發，無妄失故。",
        "from": "T32n1636_004:0085c23_16",
        "context_with_next_sentence": true
    },
    {
        "source_sentence": "如《寶積經》說：",
        "from": "T32n1636_004:0085c24_3",
        "context_with_next_sentence": true
    },
    {
        "source_sentence": "「一切威儀進止皆菩提心事業，是心由過去菩提心故。",
        "from": "T32n1636_004:0085c25_6",
        "context_with_next_sentence": true
    },
    {
        "source_sentence": "」又《月燈三昧經》偈云：",
        "from": "T32n1636_004:0085c25_18",
        "context_with_next_sentence": true
    },
    {
        "source_sentence": "「若人多疑惑，應受我教勅，由得此深心，彼疑當出離。",
        "from": "T32n1636_004:0085c27_1",
        "context_with_next_sentence": true
    },
    {
        "source_sentence": "」論曰：",
        "from": "T32n1636_004:0085c28_2",
        "context_with_next_sentence": true
    },
    {
        "source_sentence": "不澄厚是難，遠離此者見。",
        "from": "T32n1636_004:0085c28_14",
        "context_with_next_sentence": true
    },
    {
        "source_sentence": "《寶雲經》說：",
        "from": "T32n1636_004:0085c28_21",
        "context_with_next_sentence": true
    },
    {
        "source_sentence": "「菩薩發如是心，以我精進怯弱下劣及懈怠故，修習菩提自謂難得。",
        "from": "T32n1636_004:0086a01_8",
        "context_with_next_sentence": true
    },
    {
        "source_sentence": "如是於無量多百千劫之所積集，如救頭然方證菩提。",
        "from": "T32n1636_004:0086a02_13",
        "context_with_next_sentence": true
    },
    {
        "source_sentence": "我今棄捨如是重擔。",
        "from": "T32n1636_004:0086a03_3",
        "context_with_next_sentence": true
    },
    {
        "source_sentence": "云何菩薩發如是謂言？",
        "from": "T32n1636_004:0086a03_13",
        "context_with_next_sentence": true
    },
    {
        "source_sentence": "所有三世如來正等正覺，精進修行方現等覺，乃至如是非不長時現成正覺。",
        "from": "T32n1636_004:0086a05_8",
        "context_with_next_sentence": true
    },
    {
        "source_sentence": "我今亦應於多劫中護持攀緣，為諸眾生積集精進，當得阿耨多羅三藐三菩提。",
        "from": "T32n1636_004:0086a07_5",
        "context_with_next_sentence": true
    },
    {
        "source_sentence": "」論曰：",
        "from": "T32n1636_004:0086a08_2",
        "context_with_next_sentence": true
    },
    {
        "source_sentence": "復說是難。",
        "from": "T32n1636_004:0086a08_7",
        "context_with_next_sentence": true
    },
    {
        "source_sentence": "《寶積經》云：",
        "from": "T32n1636_004:0086a08_14",
        "context_with_next_sentence": true
    },
    {
        "source_sentence": "「於未成熟眾生而同善巧，是菩薩錯謬。",
        "from": "T32n1636_004:0086a09_9",
        "context_with_next_sentence": true
    },
    {
        "source_sentence": "於非法器眾生示以諸佛深廣妙法，是菩薩錯謬。",
        "from": "T32n1636_004:0086a10_11",
        "context_with_next_sentence": true
    },
    {
        "source_sentence": "於廣大信解眾生示下劣乘，是菩薩錯謬。",
        "from": "T32n1636_004:0086a11_10",
        "context_with_next_sentence": true
    },
    {
        "source_sentence": "」論曰：",
        "from": "T32n1636_004:0086a12_2",
        "context_with_next_sentence": true
    },
    {
        "source_sentence": "不信解是難。",
        "from": "T32n1636_004:0086a12_8",
        "context_with_next_sentence": true
    },
    {
        "source_sentence": "如《護國經》云：",
        "from": "T32n1636_004:0086a12_16",
        "context_with_next_sentence": true
    },
    {
        "source_sentence": "「謂於佛法僧寶不生信解，亦不信解學杜多行，亦不信解罪福等事。",
        "from": "T32n1636_004:0086a14_5",
        "context_with_next_sentence": true
    },
    {
        "source_sentence": "住是過失門者，由此死已設生人中受癡冥報，後受地獄餓鬼畜生之苦。",
        "from": "T32n1636_004:0086a15_17",
        "context_with_next_sentence": true
    },
    {
        "source_sentence": "」論曰：",
        "from": "T32n1636_004:0086a16_2",
        "context_with_next_sentence": true
    },
    {
        "source_sentence": "為離此者見，《寶積經》說：",
        "from": "T32n1636_004:0086a16_15",
        "context_with_next_sentence": true
    },
    {
        "source_sentence": "「若人於甚深法無所入解、不生誹謗，如來如是證知。",
        "from": "T32n1636_004:0086a17_17",
        "context_with_next_sentence": true
    },
    {
        "source_sentence": "」又云：",
        "from": "T32n1636_004:0086a17_21",
        "context_with_next_sentence": true
    },
    {
        "source_sentence": "「然我不能知解，但於無量諸佛菩提種種信解故。",
        "from": "T32n1636_004:0086a19_2",
        "context_with_next_sentence": true
    },
    {
        "source_sentence": "如來為此眾生說正法行。",
        "from": "T32n1636_004:0086a19_13",
        "context_with_next_sentence": true
    },
    {
        "source_sentence": "」論曰：",
        "from": "T32n1636_004:0086a20_2",
        "context_with_next_sentence": true
    },
    {
        "source_sentence": "應知捨善營事行是難。",
        "from": "T32n1636_004:0086a20_12",
        "context_with_next_sentence": true
    },
    {
        "source_sentence": "故《菩薩別解脫經》云：",
        "from": "T32n1636_004:0086a21_3",
        "context_with_next_sentence": true
    },
    {
        "source_sentence": "「於行法比丘所為供養佛，聽聞妙法親近營事。",
        "from": "T32n1636_004:0086a22_3",
        "context_with_next_sentence": true
    },
    {
        "source_sentence": "」論曰：",
        "from": "T32n1636_004:0086a23_2",
        "context_with_next_sentence": true
    },
    {
        "source_sentence": "彼營事行，如《寶積經》說：",
        "from": "T32n1636_004:0086a23_15",
        "context_with_next_sentence": true
    },
    {
        "source_sentence": "「佛言：",
        "from": "T32n1636_004:0086a23_19",
        "context_with_next_sentence": true
    },
    {
        "source_sentence": "『營事比丘於諸比丘眾應護持是心。",
        "from": "T32n1636_004:0086a24_10",
        "context_with_next_sentence": true
    },
    {
        "source_sentence": "若阿蘭若比丘樂空寂處坐，彼營事比丘於一切時處不應役使。",
        "from": "T32n1636_004:0086a26_1",
        "context_with_next_sentence": true
    },
    {
        "source_sentence": "時阿蘭若比丘設入眾學處而得役使，是營事比丘應代彼作，或別請比丘代彼阿蘭若比丘作故。",
        "from": "T32n1636_004:0086a28_5",
        "context_with_next_sentence": true
    },
    {
        "source_sentence": "若有行乞食比丘，彼營事比丘應與美膳而供給之。",
        "from": "T32n1636_004:0086a29_8",
        "context_with_next_sentence": true
    },
    {
        "source_sentence": "復次迦葉！",
        "from": "T32n1636_004:0086a29_13",
        "context_with_next_sentence": true
    },
    {
        "source_sentence": "若有比丘得離扼者，彼營事比丘隨其所須一切給與，所謂飲食衣服臥具醫藥。",
        "from": "T32n1636_004:0086b02_9",
        "context_with_next_sentence": true
    },
    {
        "source_sentence": "若離扼比丘所住之處，不應高聲，彼營事比丘於離扼比丘所近住坐臥為作防護，隨其所樂上妙飲膳而供給之。",
        "from": "T32n1636_004:0086b05_2",
        "context_with_next_sentence": true
    },
    {
        "source_sentence": "』又云：",
        "from": "T32n1636_004:0086b05_6",
        "context_with_next_sentence": true
    },
    {
        "source_sentence": "『若有多聞比丘，應當勇悍乃至守護。",
        "from": "T32n1636_004:0086b06_1",
        "context_with_next_sentence": true
    },
    {
        "source_sentence": "若有說法比丘，應當為法乃至就座聽法。",
        "from": "T32n1636_004:0086b06_19",
        "context_with_next_sentence": true
    },
    {
        "source_sentence": "住法會處或論議場清淨之處，乃至應當三唱善哉。",
        "from": "T32n1636_004:0086b08_3",
        "context_with_next_sentence": true
    },
    {
        "source_sentence": "以要言之，不應於所有物起自在想，設少有辦事，眾許方作，勿自許用，乃至現前僧物、四方僧物不相掍聚，及佛塔物更互積聚，應善遮防如是顛倒。",
        "from": "T32n1636_004:0086b11_11",
        "context_with_next_sentence": true
    },
    {
        "source_sentence": "若四方僧物與現前僧物互有疑濫，彼營事比丘應白眾言：",
        "from": "T32n1636_004:0086b12_17",
        "context_with_next_sentence": true
    },
    {
        "source_sentence": "「此現前僧及四方僧利養事，應同意施作。",
        "from": "T32n1636_004:0086b13_16",
        "context_with_next_sentence": true
    },
    {
        "source_sentence": "如是佛塔朽壞，應求施者而為興作，是佛教勅。",
        "from": "T32n1636_004:0086b14_18",
        "context_with_next_sentence": true
    },
    {
        "source_sentence": "」復次迦葉！",
        "from": "T32n1636_004:0086b15_3",
        "context_with_next_sentence": true
    },
    {
        "source_sentence": "若佛塔物多，彼營事比丘不應分與現前僧及四方僧。",
        "from": "T32n1636_004:0086b16_7",
        "context_with_next_sentence": true
    },
    {
        "source_sentence": "所以者何？",
        "from": "T32n1636_004:0086b16_12",
        "context_with_next_sentence": true
    },
    {
        "source_sentence": "以佛塔物下至十分之一，皆是淨信，何得多取？",
        "from": "T32n1636_004:0086b17_14",
        "context_with_next_sentence": true
    },
    {
        "source_sentence": "諸天世人生佛塔想，況復珠寶皆即寶故。",
        "from": "T32n1636_004:0086b18_13",
        "context_with_next_sentence": true
    },
    {
        "source_sentence": "若取佛塔衣於如來制底，寧使風雨曝爛散滅，不應以寶貿易此衣，如來塔衣無有人能善作價者。",
        "from": "T32n1636_004:0086b20_17",
        "context_with_next_sentence": true
    },
    {
        "source_sentence": "又佛無所須故。",
        "from": "T32n1636_004:0086b21_5",
        "context_with_next_sentence": true
    },
    {
        "source_sentence": "』佛言：",
        "from": "T32n1636_004:0086b21_9",
        "context_with_next_sentence": true
    },
    {
        "source_sentence": "『迦葉！",
        "from": "T32n1636_004:0086b21_13",
        "context_with_next_sentence": true
    },
    {
        "source_sentence": "若營事比丘以惡心故，於持戒者為手供給自在役使，以不善業墮大地獄。",
        "from": "T32n1636_004:0086b23_4",
        "context_with_next_sentence": true
    },
    {
        "source_sentence": "設得為人作世奴僕，希求財利為他役使毀罵打撲。",
        "from": "T32n1636_004:0086b24_7",
        "context_with_next_sentence": true
    },
    {
        "source_sentence": "以要言之，或於比丘更作新制，恐畏謫罰非時役使，是營事比丘以不善根墮大地獄，名曰多釘乃至千釘釘身，熾然猛焰成大火聚。",
        "from": "T32n1636_004:0086b27_7",
        "context_with_next_sentence": true
    },
    {
        "source_sentence": "又總略云，其舌廣長百由旬量，於舌根上每百千釘熾然猛火，難堪難忍。",
        "from": "T32n1636_004:0086b29_1",
        "context_with_next_sentence": true
    },
    {
        "source_sentence": "』佛言：",
        "from": "T32n1636_004:0086b29_5",
        "context_with_next_sentence": true
    },
    {
        "source_sentence": "『迦葉！",
        "from": "T32n1636_004:0086b29_9",
        "context_with_next_sentence": true
    },
    {
        "source_sentence": "又營事比丘若來若去，得僧利養慳惜拘藏，或應時不時與、或困苦與，乃至不與。",
        "from": "T32n1636_004:0086c02_3",
        "context_with_next_sentence": true
    },
    {
        "source_sentence": "是營事比丘以不善根故，死墮餓鬼，名食糞丸。",
        "from": "T32n1636_004:0086c03_4",
        "context_with_next_sentence": true
    },
    {
        "source_sentence": "有大力鬼持以示之，初不得近，然於糞丸仰目諦視，受飢渴苦經百千歲，於其飲食了不可得。",
        "from": "T32n1636_004:0086c05_6",
        "context_with_next_sentence": true
    },
    {
        "source_sentence": "設有少得，由險惡行悉成糞穢。",
        "from": "T32n1636_004:0086c06_1",
        "context_with_next_sentence": true
    },
    {
        "source_sentence": "』」又《僧護緣起》亦說是難：",
        "from": "T32n1636_004:0086c06_15",
        "context_with_next_sentence": true
    },
    {
        "source_sentence": "「佛告僧護比丘言：",
        "from": "T32n1636_004:0086c06_24",
        "context_with_next_sentence": true
    },
    {
        "source_sentence": "『如汝所見，實非是壁，是地獄人。",
        "from": "T32n1636_004:0086c07_15",
        "context_with_next_sentence": true
    },
    {
        "source_sentence": "迦葉佛時，是出家人以非理洟唾污僧坊壁，由斯業報受肉壁苦，猛火燒然至今不息。",
        "from": "T32n1636_004:0086c09_12",
        "context_with_next_sentence": true
    },
    {
        "source_sentence": "又汝所見，實非是柱，是地獄人。",
        "from": "T32n1636_004:0086c10_7",
        "context_with_next_sentence": true
    },
    {
        "source_sentence": "如前非理以洟唾污僧坊柱，受肉柱苦至今不息。",
        "from": "T32n1636_004:0086c11_8",
        "context_with_next_sentence": true
    },
    {
        "source_sentence": "又汝所見，實非樹葉華果，是地獄人。",
        "from": "T32n1636_004:0086c12_6",
        "context_with_next_sentence": true
    },
    {
        "source_sentence": "如前非理於僧坊樹葉華果，獨先受用或與白衣，受肉樹等苦至今不息。",
        "from": "T32n1636_004:0086c13_17",
        "context_with_next_sentence": true
    },
    {
        "source_sentence": "又汝所見，實非緊索，是地獄人。",
        "from": "T32n1636_004:0086c14_13",
        "context_with_next_sentence": true
    },
    {
        "source_sentence": "如前非理於僧坊索，獨先受用或與白衣，受肉索苦至今不息。",
        "from": "T32n1636_004:0086c16_1",
        "context_with_next_sentence": true
    },
    {
        "source_sentence": "又汝所見，實非是杓，是地獄人。",
        "from": "T32n1636_004:0086c16_16",
        "context_with_next_sentence": true
    },
    {
        "source_sentence": "迦葉佛時而為沙彌，以慳誑心執杓摩拭，客比丘來，時彼沙彌見已背立。",
        "from": "T32n1636_004:0086c18_8",
        "context_with_next_sentence": true
    },
    {
        "source_sentence": "客比丘言：",
        "from": "T32n1636_004:0086c18_13",
        "context_with_next_sentence": true
    },
    {
        "source_sentence": "「此眾有漿飲否？",
        "from": "T32n1636_004:0086c19_1",
        "context_with_next_sentence": true
    },
    {
        "source_sentence": "」彼慳悋心答如是言：",
        "from": "T32n1636_004:0086c19_11",
        "context_with_next_sentence": true
    },
    {
        "source_sentence": "「汝何不見執杓摩拭，求欲飲水尚未可得。",
        "from": "T32n1636_004:0086c20_8",
        "context_with_next_sentence": true
    },
    {
        "source_sentence": "」時客比丘到已默然，空無所得慚𧹞而去。",
        "from": "T32n1636_004:0086c21_7",
        "context_with_next_sentence": true
    },
    {
        "source_sentence": "由斯業報受肉杓苦，如前不息。",
        "from": "T32n1636_004:0086c22_2",
        "context_with_next_sentence": true
    },
    {
        "source_sentence": "又汝所見，實非杵臼，是地獄人。",
        "from": "T32n1636_004:0086c22_17",
        "context_with_next_sentence": true
    },
    {
        "source_sentence": "迦葉佛時，比丘聚物主事緣處，有一沙彌持印記者即阿羅漢，有比丘來語沙彌言：",
        "from": "T32n1636_004:0086c24_13",
        "context_with_next_sentence": true
    },
    {
        "source_sentence": "「當須杵臼。",
        "from": "T32n1636_004:0086c24_19",
        "context_with_next_sentence": true
    },
    {
        "source_sentence": "」彼言：",
        "from": "T32n1636_004:0086c25_1",
        "context_with_next_sentence": true
    },
    {
        "source_sentence": "「尚座且住須臾，我有少務，後當與搗。",
        "from": "T32n1636_004:0086c25_19",
        "context_with_next_sentence": true
    },
    {
        "source_sentence": "」彼發憤恚語沙彌言：",
        "from": "T32n1636_004:0086c26_7",
        "context_with_next_sentence": true
    },
    {
        "source_sentence": "「我若得是杵臼，擲汝臼中如是摏搗，何況杵臼。",
        "from": "T32n1636_004:0086c27_9",
        "context_with_next_sentence": true
    },
    {
        "source_sentence": "」是時沙彌知彼磣毒惡言罵辱，「我若報言轉增憤恚。",
        "from": "T32n1636_004:0086c28_13",
        "context_with_next_sentence": true
    },
    {
        "source_sentence": "」默然而住。",
        "from": "T32n1636_004:0086c28_19",
        "context_with_next_sentence": true
    },
    {
        "source_sentence": "乃於後時瞋罵少息，詣彼說悔：",
        "from": "T32n1636_004:0086c29_11",
        "context_with_next_sentence": true
    },
    {
        "source_sentence": "「大德上座如是煩惱。",
        "from": "T32n1636_004:0087a01_1",
        "context_with_next_sentence": true
    },
    {
        "source_sentence": "」彼言：",
        "from": "T32n1636_004:0087a01_5",
        "context_with_next_sentence": true
    },
    {
        "source_sentence": "「汝知此迦葉佛法律中出家沙彌我為上座比丘。",
        "from": "T32n1636_004:0087a02_5",
        "context_with_next_sentence": true
    },
    {
        "source_sentence": "」沙彌說言：",
        "from": "T32n1636_004:0087a02_11",
        "context_with_next_sentence": true
    },
    {
        "source_sentence": "「若如是者，我等出家，云何斷除一切煩惱、解脫一切結使，出是惡言？",
        "from": "T32n1636_004:0087a04_1",
        "context_with_next_sentence": true
    },
    {
        "source_sentence": "應善對說悔罪之法，是名隨所至向使業消薄。",
        "from": "T32n1636_004:0087a05_2",
        "context_with_next_sentence": true
    },
    {
        "source_sentence": "」時上座比丘不為對說，瞋猶不悔，以斯業報作肉杵臼，受苦不息。",
        "from": "T32n1636_004:0087a06_11",
        "context_with_next_sentence": true
    },
    {
        "source_sentence": "又汝所見，實非是鐺。",
        "from": "T32n1636_004:0087a07_1",
        "context_with_next_sentence": true
    },
    {
        "source_sentence": "有比丘來：",
        "from": "T32n1636_004:0087a07_6",
        "context_with_next_sentence": true
    },
    {
        "source_sentence": "「鐺不用否？",
        "from": "T32n1636_004:0087a07_12",
        "context_with_next_sentence": true
    },
    {
        "source_sentence": "」沙彌答言：",
        "from": "T32n1636_004:0087a07_18",
        "context_with_next_sentence": true
    },
    {
        "source_sentence": "「且坐須臾，承事病比丘故，為彼煎藥。",
        "from": "T32n1636_004:0087a08_11",
        "context_with_next_sentence": true
    },
    {
        "source_sentence": "」是比丘不樂此說，以惡心故壞鐺而去，受肉鐺苦至今不息。",
        "from": "T32n1636_004:0087a09_17",
        "context_with_next_sentence": true
    },
    {
        "source_sentence": "又汝所見，中間若斷唯少連持者，是地獄人。",
        "from": "T32n1636_004:0087a10_18",
        "context_with_next_sentence": true
    },
    {
        "source_sentence": "由昔主持比丘利養以慳惜故，回換眾物，冬時雨時交互而與，由斯業報受苦不息。",
        "from": "T32n1636_004:0087a12_15",
        "context_with_next_sentence": true
    },
    {
        "source_sentence": "』」4 空品1空品第四論曰：",
        "from": "T32n1636_004:0087a14_2",
        "context_with_next_sentence": true
    },
    {
        "source_sentence": "復次經說大義。",
        "from": "T32n1636_004:0087a14_9",
        "context_with_next_sentence": true
    },
    {
        "source_sentence": "如《虛空藏經》云：",
        "from": "T32n1636_004:0087a14_18",
        "context_with_next_sentence": true
    },
    {
        "source_sentence": "「佛告彌勒菩薩言：",
        "from": "T32n1636_004:0087a15_4",
        "context_with_next_sentence": true
    },
    {
        "source_sentence": "『灌頂剎帝利王有五根本罪，若犯此者，焚滅一切宿種善根，趣向惡道墮他勝處，遠離一切天人等樂。",
        "from": "T32n1636_004:0087a17_10",
        "context_with_next_sentence": true
    },
    {
        "source_sentence": "何等為五？",
        "from": "T32n1636_004:0087a17_15",
        "context_with_next_sentence": true
    },
    {
        "source_sentence": "善男子！",
        "from": "T32n1636_004:0087a17_19",
        "context_with_next_sentence": true
    },
    {
        "source_sentence": "謂灌頂剎帝利王故取佛塔物四方僧物，自作教他，是名第一根本罪。",
        "from": "T32n1636_004:0087a19_11",
        "context_with_next_sentence": true
    },
    {
        "source_sentence": "若謗聲聞乘法、緣覺乘法、謗大乘法，隱蔽留難，是名第二根本罪。",
        "from": "T32n1636_004:0087a21_1",
        "context_with_next_sentence": true
    },
    {
        "source_sentence": "若依我法而出家者，剃除鬚髮被袈裟服，於學無學、持戒毀戒，脫其袈裟逼令還俗，或加捶打獄囚繫閉或斷命根，是名第三根本罪。",
        "from": "T32n1636_004:0087a24_1",
        "context_with_next_sentence": true
    },
    {
        "source_sentence": "殺害父母、殺阿羅漢、破和合僧、以惡心故出佛身血，隨作一事是五無間業，是名第四根本罪。",
        "from": "T32n1636_004:0087a26_3",
        "context_with_next_sentence": true
    },
    {
        "source_sentence": "若謗無因果不畏他世，自行十不善業道或轉教多人，身自堅住、教他堅住十不善業道，是名第五根本罪。",
        "from": "T32n1636_004:0087a28_11",
        "context_with_next_sentence": true
    },
    {
        "source_sentence": "乃至總略，若樂破壞國邑聚落舍宅人民，是名根本等罪。",
        "from": "T32n1636_004:0087a29_16",
        "context_with_next_sentence": true
    },
    {
        "source_sentence": "以要言之，復次善男子善女人初行住大乘者，有八根本罪。",
        "from": "T32n1636_004:0087b02_4",
        "context_with_next_sentence": true
    },
    {
        "source_sentence": "此初行住大乘者於根本罪而有錯謬，焚滅一切宿種善根，趣向惡道墮他勝處，遠離天人大乘等樂，久處輪回離善知識。",
        "from": "T32n1636_004:0087b04_19",
        "context_with_next_sentence": true
    },
    {
        "source_sentence": "何等為八？",
        "from": "T32n1636_004:0087b05_4",
        "context_with_next_sentence": true
    },
    {
        "source_sentence": "此諸眾生因昔惡行而生險難五濁惡世，以少善根近善知識，得聞甚深大乘經典，其人淺智即發阿耨多羅三藐三菩提心，而初行菩薩聞說甚深法空經典，如其所聞受持讀誦，為前淺智如實開示巧妙文義廣大境界。",
        "from": "T32n1636_004:0087b10_4",
        "context_with_next_sentence": true
    },
    {
        "source_sentence": "彼愚夫異生聞如是說，心生怖畏。",
        "from": "T32n1636_004:0087b10_19",
        "context_with_next_sentence": true
    },
    {
        "source_sentence": "心怖畏故，即便退失阿耨多羅三藐三菩提心，發聲聞乘心。",
        "from": "T32n1636_004:0087b12_7",
        "context_with_next_sentence": true
    },
    {
        "source_sentence": "是名初行菩薩第一根本罪。",
        "from": "T32n1636_004:0087b12_19",
        "context_with_next_sentence": true
    },
    {
        "source_sentence": "善男子！",
        "from": "T32n1636_004:0087b13_3",
        "context_with_next_sentence": true
    },
    {
        "source_sentence": "以犯罪故，焚滅一切宿種善根，趣向惡道墮他勝處，遠離天人大乘等樂，毀菩提心。",
        "from": "T32n1636_004:0087b15_1",
        "context_with_next_sentence": true
    },
    {
        "source_sentence": "是故菩薩於他有情補特伽羅深心志願，應先知已如心所行，隨其漸次而為說法，譬如漸入大海。",
        "from": "T32n1636_004:0087b17_5",
        "context_with_next_sentence": true
    },
    {
        "source_sentence": "以要言之，復次初行菩薩，發如是言：",
        "from": "T32n1636_004:0087b18_2",
        "context_with_next_sentence": true
    },
    {
        "source_sentence": "「汝不能修習六波羅蜜行，亦復不能得阿耨多羅三藐三菩提。",
        "from": "T32n1636_004:0087b19_9",
        "context_with_next_sentence": true
    },
    {
        "source_sentence": "汝應速發聲聞辟支佛心，汝可速得出離生死。",
        "from": "T32n1636_004:0087b20_11",
        "context_with_next_sentence": true
    },
    {
        "source_sentence": "」乃至如前所說，是名初行菩薩第二根本罪。",
        "from": "T32n1636_004:0087b21_10",
        "context_with_next_sentence": true
    },
    {
        "source_sentence": "』」大乘集菩薩學論卷第四",
        "from": "T32n1636_004:0087b22_100",
        "context_with_next_sentence": false
    }
]