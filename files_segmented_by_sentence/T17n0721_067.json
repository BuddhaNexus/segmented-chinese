{
    "T17n0721_067:0395b20_0": "正法念處經卷第六十七",
    "T17n0721_067:0395b22_0": "元魏婆羅門瞿曇般若流支譯",
    "T17n0721_067:0395b23_0": "身念處品之四",
    "T17n0721_067:0395b24_0": "「復次，修行者內身循身觀。",
    "T17n0721_067:0395b24_1": "有何等風住在身中，若調不調，作何等業？",
    "T17n0721_067:0395b25_2": "彼以聞慧或以天眼見有一風，名曰壞味，住在身中，若不調順，為何所作？",
    "T17n0721_067:0395b27_3": "彼以聞慧或以天眼見：壞味風若不調順，令人舌中嗜甜蟲動，以蟲動故，一切好食美饍悉不能食，以不食故，身體劣弱，不能讀誦、修學禪思及修善法，身不調故，心不樂法，名色互相因緣而住，猶如束竹相依而住；相依力故，如是名色各各相依，如是行聚食因緣住，如水和麨名為麨漿，各各有力，名色得住。",
    "T17n0721_067:0395c05_4": "若風調順，則無如向所說之病。",
    "T17n0721_067:0395c06_0": "觀壞味風已，如實知身。",
    "T17n0721_067:0395c07_0": "「復次，修行者內身循身觀。",
    "T17n0721_067:0395c07_1": "有何等風住在身中，若調不調，作何等業？",
    "T17n0721_067:0395c08_2": "彼以聞慧或以天眼見有一風，名曰肺過，住在身中，若調不調，為何所作？",
    "T17n0721_067:0395c10_3": "彼以聞慧或以天眼見：肺過風若不調順，食欲消時夜則患痛，令食酢氣乃至食消，一切身體皆悉無力，脈如網縛。",
    "T17n0721_067:0395c13_4": "若風調順，則無如向所說諸病。",
    "T17n0721_067:0395c13_5": "觀肺風已，如實知身。",
    "T17n0721_067:0395c15_0": "「復次，修行者內身循身觀。",
    "T17n0721_067:0395c15_1": "有何等風住在身中，若調不調，作何等業？",
    "T17n0721_067:0395c16_2": "彼以聞慧或以天眼見有一風，名臭上行，若調不調，為何所作？",
    "T17n0721_067:0395c18_3": "彼以聞慧或以天眼見：臭上行風令身鼻口一切皆臭，能令臭氣從毛孔出，從於熟藏上衝生藏，令一切身堅[革*卬]大苦，食不消化，不能坐禪，晝夜不能修行善法。",
    "T17n0721_067:0395c21_4": "若臭上行風和順調適，則無如向所說之病。",
    "T17n0721_067:0395c22_5": "觀上行風已，如實知身。",
    "T17n0721_067:0395c24_0": "「復次，修行者內身循身觀。",
    "T17n0721_067:0395c24_1": "有何等風住在身中，若調不調，作何等業？",
    "T17n0721_067:0395c25_2": "彼以聞慧或以天眼見有一風，名大便處，若調不調，為何所作？",
    "T17n0721_067:0395c27_3": "彼以聞慧或以天眼見：大便風若不調順，於三肉皰則成痔病，所下之血如赤豆汁，身體燒熱，惽嗜睡眠，筋脈拘急，食不能消，舌不得味。",
    "T17n0721_067:0396a01_4": "若風調順，則無此病。",
    "T17n0721_067:0396a01_5": "觀大便處風已，如實知身。",
    "T17n0721_067:0396a03_0": "「復次，修行者內身循身觀。",
    "T17n0721_067:0396a03_1": "有何等風住在身中，若調不調，作何等業？",
    "T17n0721_067:0396a04_2": "彼以聞慧或以天眼見有一風，名曰忘念，住在身中，若調不調，為何所作？",
    "T17n0721_067:0396a06_3": "彼以聞慧或以天眼見：忘念風若不調順，令念忘失，習誦多忘，不能憶持，於四方面所見顛倒，已過之事忘失不憶，所食速飢而不能食，身毛麁澁，爪甲亦然，不耐寒熱，所念隨忘。",
    "T17n0721_067:0396a10_4": "若風調順，則無如是所說之病。",
    "T17n0721_067:0396a11_5": "觀忘念風已，如實知身。",
    "T17n0721_067:0396a12_0": "「復次，修行者內身循身觀。",
    "T17n0721_067:0396a12_1": "有何等風住在身中，若調不調，作何等業？",
    "T17n0721_067:0396a13_2": "彼以聞慧或以天眼見有一風，名曰生力，住在身中，若不調順，為何所作？",
    "T17n0721_067:0396a15_3": "彼以聞慧或以天眼見：生力風若不調順，雖復多食美饍飲食，身常無力，如毒壞身。",
    "T17n0721_067:0396a17_4": "以風不調故有此病，若風調順，則無此病。",
    "T17n0721_067:0396a18_5": "觀生力風已，如實知身。",
    "T17n0721_067:0396a19_0": "「復次，修行者內身循身觀。",
    "T17n0721_067:0396a19_1": "有何等風住在身中，或調不調，作何等業？",
    "T17n0721_067:0396a20_2": "彼以聞慧或以天眼見有一風，名生身心力，住在身中，若不調順，為何所作？",
    "T17n0721_067:0396a22_3": "彼以聞慧或以天眼見生身心力風：若風調順，始從胎中，身心漸增，令心強健。",
    "T17n0721_067:0396a24_4": "以風調故，知作不作，久時所作皆能念知，去來進止，強健不怯，耐於飢渴、寒熱眾苦，身體充滿，其身頭髮不非時白。",
    "T17n0721_067:0396a26_5": "若不調順，則失此法。",
    "T17n0721_067:0396a27_6": "觀生身心力風已，如實知身。",
    "T17n0721_067:0396a28_0": "「復次，修行者內身循身觀。",
    "T17n0721_067:0396a28_1": "有何等風住在身中，或調不調，作何等業？",
    "T17n0721_067:0396a29_2": "彼以聞慧或以天眼見有一風，名曰妨咽喉語，住在身中，若不調順，為何所作？",
    "T17n0721_067:0396b02_3": "彼以聞慧或以天眼見：妨咽喉語風若不調順，則生身病，以餘不調，則便失音，或時耳聾或手足攣躄，或身曲傴僂、兩目失明。",
    "T17n0721_067:0396b05_4": "以風不調，生如是病。",
    "T17n0721_067:0396b05_5": "觀妨咽喉語風已，如實知身。",
    "T17n0721_067:0396b07_0": "「復次，修行者內身循身觀。",
    "T17n0721_067:0396b07_1": "有何等風住在身中，若調不調，作何等業？",
    "T17n0721_067:0396b08_2": "彼以聞慧或以天眼見有一風，名曰睡風，若不調順，為何所作？",
    "T17n0721_067:0396b10_3": "彼以聞慧或以天眼見：有睡風若不調順，所見顛倒，惱亂流脈令其動變，一切骨節皆悉疼痛。",
    "T17n0721_067:0396b12_4": "觀睡風已，如實知身。",
    "T17n0721_067:0396b13_0": "「復次，修行者內身循身觀。",
    "T17n0721_067:0396b13_1": "有何等風住在身中，若調不調，作何等業？",
    "T17n0721_067:0396b14_2": "彼以聞慧或以天眼見有一風，名曰持命，住在身中，若調不調，為何所作？",
    "T17n0721_067:0396b16_3": "彼以聞慧或以天眼見：持命風若不調順，令人失命，捨於覺知。",
    "T17n0721_067:0396b17_4": "一切眾生第二之命，能持於身，依於識心，以不調故，能斷人命，依持一切眾生命根，若風調順，則不夭命。",
    "T17n0721_067:0396b20_5": "觀持命風已，如實知身。",
    "T17n0721_067:0396b21_0": "「復次，修行者內身循身觀。",
    "T17n0721_067:0396b21_1": "有何等風住在身中，若調不調，作何等業？",
    "T17n0721_067:0396b22_2": "彼以聞慧或以天眼見有一風，名曰損壞一切身分，住在身中，若不調順，為何所作？",
    "T17n0721_067:0396b24_3": "彼以聞慧或以天眼見：壞身風始從住胎，以此風力令其身分破壞損傷，身曲傴脊，凸臆戾髖。",
    "T17n0721_067:0396b26_4": "若風調順，則無此病。",
    "T17n0721_067:0396b27_5": "觀壞身風已，如實知身。",
    "T17n0721_067:0396b28_0": "「復次，修行者內身循身觀。",
    "T17n0721_067:0396b28_1": "有何等風住在身中，作何等業？",
    "T17n0721_067:0396b29_2": "彼以聞慧或以天眼觀見有風，名曰攝皮，住在身中，為何所作？",
    "T17n0721_067:0396c01_3": "彼以聞慧或以天眼見：攝皮風若為外風所觸，若冷若熱、若香若臭、或下或上、或大力小力，隨時來觸，悉能覺知。",
    "T17n0721_067:0396c04_4": "觀攝皮風已，如實知身。",
    "T17n0721_067:0396c05_0": "「復次，修行者內身循身觀。",
    "T17n0721_067:0396c05_1": "復有何風住於身中？",
    "T17n0721_067:0396c06_2": "彼以聞慧或以天眼離於垢濁，清淨所緣，離疑度疑，度於曠野，如實不疑，於此身中更無異風。",
    "T17n0721_067:0396c08_3": "此風聚集，此風和合，如此風流緣於根界，共業煩惱和合而住，能持於身，或為妨害。",
    "T17n0721_067:0396c10_4": "是修行者遍觀一切身內諸風，具足見已，厭離欲心，愛不能壞，不入魔境，近於涅槃，以智慧日破無始流、轉貪瞋癡闇，離疑曠野，不染色聲香味觸等，於境界中如實見之，一切三界皆悉無常、苦、空、無我，如實見之。",
    "T17n0721_067:0396c15_5": "如是那羅帝婆羅門長者聚落修行比丘如實知此樂修身念，知生滅法，不念餘觀，觀一切身，知一切縛及以解脫。",
    "T17n0721_067:0396c18_0": "「復次，修行者復以異法觀察是身失壞盡滅。",
    "T17n0721_067:0396c19_0": "云何此身當失壞耶？",
    "T17n0721_067:0396c19_1": "於命終時，云何風蟲能壞此身？",
    "T17n0721_067:0396c20_2": "云何惱亂？",
    "T17n0721_067:0396c20_3": "於一切界幾時命終？",
    "T17n0721_067:0396c20_4": "云何上下逆順風吹？",
    "T17n0721_067:0396c21_5": "如是比丘內身循身觀，彼以聞慧或以天眼見：臨終時，一切諸蟲先被惱亂，蟲既死已，人乃命終，一切有為，決定失壞。",
    "T17n0721_067:0396c24_6": "如是死法，必當有此堅牢大惡。",
    "T17n0721_067:0396c24_7": "「如是比丘觀於頭中有十種蟲為風所殺：一名頂內蟲，為足甲風之所殺害；二名腦內蟲，為於兩足傍風之所殺害；三名髑髏骨蟲，為不覺風之所殺害；四名食髮蟲，為破骨風之所殺害；五名耳內行蟲，為行蹈地風之所殺害；六名流涕蟲，為於跟風之所殺害；七名脂內行蟲，為破脛風之所殺害；八名交牙節蟲；九名食涎蟲，為破足腕節風之所殺害；十名食齒根蟲，為破髀骨風之所殺害(一十)。",
    "T17n0721_067:0397a05_0": "「復次，有十種蟲行於咽喉，下至胸中，為風所殺。",
    "T17n0721_067:0397a06_1": "何等為十？",
    "T17n0721_067:0397a06_2": "一名食涎蟲，為破力風之所殺害；二名唾蟲、三名吐蟲、四名行十味脈蟲，為行轉風之所殺害；五名甜醉蟲，為害節風之所殺害；六名嗜六味蟲，為破毛爪甲屎風之所殺害；七名杼氣蟲，為正跳風之所殺害；八名憎味蟲，為破壞風之所殺害；九名嗜睡蟲，為胞中風之所殺害(二十)。",
    "T17n0721_067:0397a13_0": "「復次，有十種蟲住於血中為風所殺：一名食毛蟲，為乾糞風之所殺害；二名孔行蟲，為二傍風之所殺害；三名禪都蟲，為六竅風之所殺害；四名赤蟲，為斷身分風之所殺害；五名蛔母蟲，為惡火風之所殺害；六名毛燈蟲，為一切身分風之所殺害；七名食髮蟲、八名瞋血蟲，為破揵風之所殺害；九名[病-丙+習][病-丙+習]蟲，為一切身動風之所殺害；十名酢蟲，為於熱風之所殺害。",
    "T17n0721_067:0397a21_1": "生於血中，其形短促，團圓無足，微細無眼，能作身痒，惙惙而動，其蟲味醎，於人死時，如是等蟲為風殺已，血則乾燥，其人即死，是故人說死人無血；血欲乾故，得大苦惱。",
    "T17n0721_067:0397a25_2": "臨命終時，心懷大怖，受大苦惱，恐捨此身，行於異處，捨離親族知識、兄弟妻子、財物，癡愛無智，愛結所縛，無有救護、無善法伴，唯獨一身，一切身分血脈乾燥，受於身心二種大苦(三十)。",
    "T17n0721_067:0397b01_0": "「復次，修行者內身循身觀。",
    "T17n0721_067:0397b01_1": "有何等蟲為風所殺，得何苦惱？",
    "T17n0721_067:0397b02_2": "彼以聞慧或以天眼見十種蟲住在肉中。",
    "T17n0721_067:0397b03_3": "何等為十？",
    "T17n0721_067:0397b03_4": "一名生瘡蟲，為於行風之所殺害；二名刺蟲，為上下風之所殺害；三名閉筋蟲，為於命風之所殺害。",
    "T17n0721_067:0397b05_5": "何故名之以為命風？",
    "T17n0721_067:0397b06_6": "若出身中，人即命盡，故名命風。",
    "T17n0721_067:0397b07_0": "四名動脈蟲，為於開風之所殺害；五名皮蟲，為亂心風之所殺害；六名動脂蟲，為惱亂風之所殺害；七名和集蟲，為視眴風之所殺害；八名臭蟲，為於閉風，臨命終時五閉風之所殺害(四十)。",
    "T17n0721_067:0397b12_0": "「復次，修行者內身循身觀。",
    "T17n0721_067:0397b12_1": "云何死時白汗流出？",
    "T17n0721_067:0397b13_2": "如是諸蟲行於陰中，何風所殺？",
    "T17n0721_067:0397b13_3": "是修行者觀十種蟲行於陰黃中。",
    "T17n0721_067:0397b14_4": "何等為十？",
    "T17n0721_067:0397b14_5": "一名[病-丙+習][病-丙+習]蟲，為壞胎藏風之所殺害；若男若女欲命終時，此風斷脈。",
    "T17n0721_067:0397b16_6": "二名惙惙蟲，為轉胎藏風之所殺害；若男若女令失氣力，或於口中出一掬黃猶如金色。",
    "T17n0721_067:0397b18_7": "三名苗華蟲，為去來行住風之所殺害；四名大謟蟲、五名行孔穴蟲、六名黑蟲、七名大食蟲、八名行熱蟲，為壞眼耳鼻舌身風之所殺害。",
    "T17n0721_067:0397b21_8": "如是次第，九名大熱蟲，為於刀風之所殺害；十名食味蟲，為針刺風之所殺害；十一名火蟲，為惡黃風之所殺害；十二名大火蟲，為破腸風之所殺害(五十)。",
    "T17n0721_067:0397b26_0": "「復次，修行者內身循身觀。",
    "T17n0721_067:0397b26_1": "觀於骨蟲，臨命終時，為何等風之所殺害？",
    "T17n0721_067:0397b27_2": "彼以聞慧或以天眼見一切身分骨內有十種蟲。",
    "T17n0721_067:0397b28_3": "何等為十？",
    "T17n0721_067:0397b28_4": "一名舐骨蟲，為黃過風之所殺害；二名齧骨蟲，為於冷風之所殺害；三名斷節蟲，為傷髓風之所殺害；四名赤口臭蟲，為傷皮風之所殺害；五名消骨蟲，為傷血風之所殺害；六名赤口蟲，為傷肉風之所殺害；七名食皮蟲，為傷骨風之所殺害；八名風刀蟲，為害精風之所殺害；九名刀口蟲，為皮皺風之所殺害(六十)。",
    "T17n0721_067:0397c07_0": "「復次，修行者內身循身觀。",
    "T17n0721_067:0397c07_1": "觀屎中蟲，臨命終時，為何等風之所殺害？",
    "T17n0721_067:0397c08_2": "彼以聞慧或以天眼見十種蟲。",
    "T17n0721_067:0397c09_3": "何等為十？",
    "T17n0721_067:0397c09_4": "一名生蟲，為生力風之所殺害；二名針口蟲，為傷汗風之所殺害；三名白節蟲，為於痲風之所殺害；四名無足蟲，為傷汗風之所殺害；五名無足蟲，為食相應風之所殺害；六名散糞蟲，為破齒風之所殺害；七名三燋蟲，為喉脈風之所殺害；八名破傷蟲，為下行風之所殺害；九名閉食消蟲，為上行風之所殺害；十名黃蟲，為二傍風之所殺害；十一名消重食蟲，為輔筋風之所殺害。",
    "T17n0721_067:0397c18_5": "是風及蟲，令糞乾燥，惱亂諸界，互相動發，互相衝擊，風皆上行，惱身界已，破壞斷氣，撓攪其身令其乾燥，奮力殺之。",
    "T17n0721_067:0397c20_6": "人死之時，受大苦惱，無法可喻，一切世人皆當有死，決定無疑(七十)。",
    "T17n0721_067:0397c23_0": "「復次，修行者內身循身觀。",
    "T17n0721_067:0397c23_1": "觀髓中蟲，臨命終時，為何等風之所殺害？",
    "T17n0721_067:0397c24_2": "彼以聞慧或以天眼見於髓中有十種蟲。",
    "T17n0721_067:0397c25_3": "何等為十？",
    "T17n0721_067:0397c25_4": "一名毛蟲，為害髓風之所殺害；二名黑口蟲，為似少風之所殺害；三名無力蟲，為睡見亂風之所殺害；四名痛惱蟲，為不忍風之所殺害；五名心悶蟲，為名字風之所殺害；六名火色蟲，為於緊風之所殺害；七名滑蟲，為於肺風之所殺害；八名下流蟲，為臭上行風之所殺害；九名起身根蟲，為穢門行風之所殺害；十名憶念歡喜蟲，為忘念風之所殺害(八十)。",
    "T17n0721_067:0398a05_0": "「復次，修行者內身循身觀，已見無常、不淨、無我。",
    "T17n0721_067:0398a06_1": "前已一蟲為傷肺風之所殺害，如是等蟲，臨命終時，為風所殺。",
    "T17n0721_067:0398a07_2": "如是比丘內身循身觀，以無漏明，斷除無始流轉闇黑，畢竟常滅，以世間相似業而得此法，以其久修七種之念，現前見故，何等為七？",
    "T17n0721_067:0398a10_3": "一者念佛；二者念法；三者念僧；四者念戒；五者念天；六者念死；七者念無常。",
    "T17n0721_067:0398a13_0": "「復次，修行者內身循身觀。",
    "T17n0721_067:0398a13_1": "觀死幾種，壞一切業？",
    "T17n0721_067:0398a14_2": "彼以聞慧或以天眼觀死四種：所謂地大不調，水大不調，火大不調，風大不調。",
    "T17n0721_067:0398a15_3": "云何地大不調而斷人命？",
    "T17n0721_067:0398a16_4": "若地大不調，身中風氣，地大堅故，舉身皆閉，互相破壞，互相逼惱，譬如二山堅如金剛，於二山間置生酥摶，有大黑風吹此二山互共相擊，壓生酥摶。",
    "T17n0721_067:0398a20_5": "地大、風大如彼二山，一切身命、皮肉骨血、脂髓精氣，身篋盛之，猶如生酥，為地大、風大打壓加害，破壞身界，得大苦惱，不能念佛、念法、念僧，現陰將盡，為中陰繫，相續不斷。",
    "T17n0721_067:0398a24_6": "一切愚癡凡夫之人以心相似相續緣生，如印所印，死亦如是，現陰將盡，以相似心生亦相似，以心獼猴因緣力故，受諸生死。",
    "T17n0721_067:0398a27_0": "「復次，修行者內身循身觀。",
    "T17n0721_067:0398a27_1": "觀命終時，云何水大不調，令我及一切愚癡凡夫而喪身命？",
    "T17n0721_067:0398a28_2": "彼以聞慧或以天眼見水大不調：舉身筋脈，一切皮肉骨血、脂髓精氣，我及眾生臨命終時，一切皆爛，膿血流出，互相逼迫，一切皆動，如兩山壓，亦如前說，以生酥摶置於海中，黑風所吹，洪波相擊，不可止住，無堅無牢。",
    "T17n0721_067:0398b05_3": "如是水大破壞其身亦復如是，不能復念佛法僧寶，餘念之心，相續不斷。",
    "T17n0721_067:0398b06_4": "一切愚癡凡夫緣心相似而受生身，如印所印，於命終時，現陰既盡，受相似生，亦復如是，以心獼猴而受生死，引入生死。",
    "T17n0721_067:0398b10_0": "「復次，修行者內身循身觀。",
    "T17n0721_067:0398b10_1": "云何火大不調而斷人命？",
    "T17n0721_067:0398b11_2": "彼以聞慧或以天眼見：命終時，火大不調，一切身脈、一切諸筋、一切輔筋、皮肉骨血、脂髓及精，一切燒煮，熱炎熾然。",
    "T17n0721_067:0398b13_3": "譬如燒於佉陀羅炭，火聚如山，投以生酥，燒之炎起，如是身者猶如酥摶投之。",
    "T17n0721_067:0398b15_4": "死苦亦復如是，不能復念佛法僧寶。",
    "T17n0721_067:0398b16_5": "現陰將盡，心念相續，一切愚癡凡夫以心緣念，相似受生，如印所印。",
    "T17n0721_067:0398b17_6": "於命終時，現陰既盡而心受生，亦復如是，以心獼猴因緣力故，而受生死。",
    "T17n0721_067:0398b20_0": "「復次，修行者內身循身觀。",
    "T17n0721_067:0398b20_1": "云何死時，風大不調而斷人命？",
    "T17n0721_067:0398b21_2": "彼以聞慧或以天眼見：臨終時，風大不調，一切身分、一切筋脈、一切身界，所謂皮肉骨血、脂髓精氣，皆悉散壞，乾燥無膩，互相割裂，從足至頂分散如沙。",
    "T17n0721_067:0398b24_3": "譬如酥摶黑風所吹，散壞失膩，於虛空中分散如沙，人命終時，風大不調，死苦所逼，亦復如是，不能復念佛法僧寶。",
    "T17n0721_067:0398b27_4": "一切凡夫盡有緣心相續而生，如印所印，於命終時，有盡心生，亦復如是。",
    "T17n0721_067:0398b29_5": "以心獼猴因緣力故，而受生老病死之身。",
    "T17n0721_067:0398c01_6": "「是名四大不調，有四種死，行者見已，觀察無常、苦、空、無我。",
    "T17n0721_067:0398c02_7": "如是見已，不近魔境，近涅槃道，於染愛色聲香味觸不樂不著，不起愛心，離於塵垢，離於曠野，不著色聲香味觸，不起色慢，不恃少年，不恃命慢，不憙多語，不入城邑，無所偏著，常念死畏，於微細罪心生怖畏，如實知身，知生滅法，於一切染欲心得厭離，樂行正法心不懈怠。",
    "T17n0721_067:0398c08_8": "如是那羅帝婆羅門長者聚落修行比丘觀察修行。",
    "T17n0721_067:0398c10_0": "「復次，修行者內身循身觀。",
    "T17n0721_067:0398c10_1": "云何修行觀內外身，所謂觀外法已，觀於內身循身觀。",
    "T17n0721_067:0398c11_2": "觀察種子，如種生芽，從芽生莖，從莖生葉，從葉生花，從花生實，是名外觀。",
    "T17n0721_067:0398c14_0": "「復次，修行者觀於內身，前識種子共業煩惱入不淨中，名安浮陀，從安浮陀，名歌羅囉，從歌羅囉，名曰伽那，從伽那時，名為肉摶，從於肉摶生於五胞，所謂兩手、兩足及頭，從於五胞生於五根，如是次第乃至老死。",
    "T17n0721_067:0398c19_0": "「復次，修行者外身隨順觀。",
    "T17n0721_067:0398c19_1": "云何草木前見青綠，後漸變黃，終時墮落？",
    "T17n0721_067:0398c20_2": "身亦如是，初見嬰兒，次至中年，漸至於老則歸於死。",
    "T17n0721_067:0398c22_0": "「復次，修行者外身隨順觀。",
    "T17n0721_067:0398c22_1": "外諸種子云何生耶？",
    "T17n0721_067:0398c23_2": "從地生於一切藥草及以叢林而得增長。",
    "T17n0721_067:0398c24_0": "彼以聞慧或以天眼見：是諸法各各因緣，各各力生，若內若外一切有為，除三種法，所謂數緣無為、非數緣無為、虛空無為。",
    "T17n0721_067:0398c26_1": "云何諸法各各力轉？",
    "T17n0721_067:0398c27_2": "所謂無明緣行，行緣識，識緣名色，名色緣六入，六入緣觸，觸緣受，受緣愛，愛緣取，取緣有，有緣生，生緣老死憂悲苦惱，如是一切大苦聚集。",
    "T17n0721_067:0399a01_3": "若無明滅則行滅，行滅則識滅，識滅則名色滅，名色滅則六入滅，六入滅則觸滅，觸滅則受滅，受滅則愛滅，愛滅則取滅，取滅則有滅，有滅則生滅，生滅則老死憂悲苦惱大苦聚滅，如是唯有大苦聚滅。",
    "T17n0721_067:0399a05_4": "如是諸法，若內若外，互相因緣而得生長。",
    "T17n0721_067:0399a06_5": "「如是修行者內身循身觀，三種外身界隨順觀，觀內如外，觀外如內，如實觀察。",
    "T17n0721_067:0399a08_6": "如是修行者觀內外法，先觀閻浮提，為增長正法，修內法觀，分別觀察，一一觀察、人天合觀，別觀無覺，內因於外一切四大，外因於內心心數法，有內法、外法增長。",
    "T17n0721_067:0399a12_7": "若有內法，內法正了，若內法增長，見外則了。",
    "T17n0721_067:0399a13_8": "云何內法因外增長？",
    "T17n0721_067:0399a13_9": "床褥臥具、病瘦醫藥所須之物皆悉具足，比丘則能增長善法；若無臥具病瘦醫藥，不能增長一切善法，無心悕求。",
    "T17n0721_067:0399a16_10": "如是內外互共相因而得增長，非有作者、非常不變、非無因生。",
    "T17n0721_067:0399a17_11": "「復次，修行者觀於外身。",
    "T17n0721_067:0399a18_12": "云何一切三界眾生，外法因緣而得增長？",
    "T17n0721_067:0399a19_13": "有一法增長，一切有為所攝眾生有四種食。",
    "T17n0721_067:0399a20_14": "何等為四？",
    "T17n0721_067:0399a20_15": "一名摶食；二名思食；三名觸食；四名愛識食。",
    "T17n0721_067:0399a21_16": "欲界之食，四大種子因於外食而得增長，內善禪樂，是名初觀外法增長內法。",
    "T17n0721_067:0399a23_17": "云何外法增長內法？",
    "T17n0721_067:0399a23_18": "彼以聞慧或以天眼觀：劫初時眾生所食，何因何緣八分具足。",
    "T17n0721_067:0399a25_19": "何等八分？",
    "T17n0721_067:0399a25_20": "所謂愛味色聲，愛聲樂濡，堅固色貌。",
    "T17n0721_067:0399a26_21": "外法者，謂床褥臥具湯藥能增長身，樂修善法。",
    "T17n0721_067:0399a27_22": "如是修行者外身隨順觀。",
    "T17n0721_067:0399a28_23": "若蚊虻蟻等不惱觸身，內法增長，若風雨寒熱若不妨礙，得求內法。",
    "T17n0721_067:0399a29_24": "若聞不愛不樂醜惡之聲，聞之無礙，名增內法。",
    "T17n0721_067:0399b01_25": "若聞臭氣不可愛樂，不以為礙，名增內法。",
    "T17n0721_067:0399b02_26": "若聞愛香無所障礙，名益內法。",
    "T17n0721_067:0399b03_27": "五根皆悉內因外入，有五內入，是名外身觀。",
    "T17n0721_067:0399b04_28": "賢聖弟子如實知身。",
    "T17n0721_067:0399b05_0": "「復次，修行者觀於外身。",
    "T17n0721_067:0399b05_1": "云何六識而取於法？",
    "T17n0721_067:0399b06_0": "彼以聞慧或以天眼見於外法無所障礙，則能知法。",
    "T17n0721_067:0399b07_1": "何等六識？",
    "T17n0721_067:0399b07_2": "所謂眼識、耳識、鼻識、舌識、身識、意識。",
    "T17n0721_067:0399b08_3": "是名內法了知外法，是內外法互相因緣。",
    "T17n0721_067:0399b09_4": "譬如飛鳥遊於虛空，隨其所至，影常隨身，內外諸入亦復如是。",
    "T17n0721_067:0399b10_5": "若一切身、一切內法增長，心亦增長。",
    "T17n0721_067:0399b11_6": "心為一切法之因緣，各各相因而有諸法。",
    "T17n0721_067:0399b12_7": "如是修行者不見一法是常、不變、不破壞者。",
    "T17n0721_067:0399b14_0": "「復次，修行者外身隨順觀。",
    "T17n0721_067:0399b14_1": "觀閻浮提人壽命云何減損？",
    "T17n0721_067:0399b15_2": "云何增長？",
    "T17n0721_067:0399b15_3": "彼以聞慧或以天眼見：劫初時，光音諸天下閻浮提，食於地皮，如三十三天須陀之味。",
    "T17n0721_067:0399b17_4": "以劫初時，人善心故，地皮好色、好香、善觸，離一切過，眾人食之，壽命八萬四千歲，唯有三病：一者飢；二者渴；三者悕望。",
    "T17n0721_067:0399b20_5": "至第二時，如是人等，以不善心取於地皮，遂令地皮穢濁不淨，所謂飢渴及以悕望，欲命終時，熱病而死。",
    "T17n0721_067:0399b22_6": "如是觀閻浮提人因於外食而得壽命，無病無惱。",
    "T17n0721_067:0399b24_0": "「復次，修行者外身隨順觀。",
    "T17n0721_067:0399b24_1": "云何閻浮提人於第三時，一切因食而得色命？",
    "T17n0721_067:0399b25_2": "彼以聞慧或以天眼觀第三時：地皮皆滅，以食過故，風冷熱等皆不調順，無量病起，一切有為行聚，外食因緣內入增長，由內因緣外法增長。",
    "T17n0721_067:0399b28_3": "觀外身因內，內法緣外。",
    "T17n0721_067:0399c01_0": "「復次，修行者隨順觀外身。",
    "T17n0721_067:0399c01_1": "云何第四鬪時，閻浮提人食何等食？",
    "T17n0721_067:0399c02_2": "彼以聞慧或以天眼見：閻浮提人於鬪戰時，食於莠子，或食鵲豆或食魚肉，或食菜根，一切好味皆悉滅沒，多有病苦，非時而老。",
    "T17n0721_067:0399c05_3": "於鬪戰時，人無氣力。",
    "T17n0721_067:0399c06_0": "「復次，修行者外身隨順觀。",
    "T17n0721_067:0399c06_1": "云何劫初時，閻浮提人壽命長短？",
    "T17n0721_067:0399c07_2": "彼以聞慧或以天眼見：劫初時，閻浮提人壽命八萬四千歲，身長五百弓(今人身等一弓)。",
    "T17n0721_067:0399c10_0": "「復次，修行者外身隨順觀。",
    "T17n0721_067:0399c10_1": "云何閻浮提人於第二時，壽命色量？",
    "T17n0721_067:0399c11_2": "彼以聞慧或以天眼見：閻浮提人於第二時，壽命四萬歲，人之身量，長二百弓。",
    "T17n0721_067:0399c14_0": "「復次，修行者外身隨順觀。",
    "T17n0721_067:0399c14_1": "云何觀於閻浮提人於第三時，壽命色量？",
    "T17n0721_067:0399c15_2": "彼以聞慧或以天眼見：閻浮提人於第三時，其人壽命一萬歲，人之身量，長一百弓。",
    "T17n0721_067:0399c18_0": "「復次，修行者外身隨順觀。",
    "T17n0721_067:0399c18_1": "觀閻浮提人壽命色量，彼以聞慧或以天眼見：閻浮提人於鬪戰時，其人壽命，受一百歲，身長一弓。",
    "T17n0721_067:0399c21_0": "「復次，修行者隨順觀外身。",
    "T17n0721_067:0399c21_1": "觀末劫時，無十善時，一切人民但自擁護，無福德時，云何壽命，壽幾許命？",
    "T17n0721_067:0399c23_2": "彼以聞慧或以天眼見於惡劫無法之時：一切好味皆悉磨滅，所謂鹽酥及安石榴、蜜與石蜜、苷蔗稻糧、六十日稻，如是等味世間勝者一切皆滅。",
    "T17n0721_067:0399c26_3": "一名赤稻，次名鳥將來稻，次名飛蟲稻，次名迦吒波稻，次名赤芒黃米稻，次名易洛稻，次名斑稻，次名白真珠稻，次名速稻，次名鐵芒稻，次名垂穗稻，次名赤色稻，次名朱吒迦稻，次名樹稻，次名水陸稻，次名陸地稻，次名正意稻，次名海生稻，次名雙穗稻，次名等笑稻，次名焦熱稻，次名鸚鵡不食稻，次名日堅稻，次名命稻，次名一切處生稻，次名師子稻，次名無垢稻，次名大輕稻，次名一切生稻，次名大力稻，次名生香稻，次名割蛇稻，次名罽賓稻，次名山中稻，次名近雪山生稻，次名離縛稻，次名迦陵稻，次名大迦陵伽稻，次名如雪稻，次名大貝稻，次名善德稻，次名流稻，次名不學稻，次名不曲新陀稻，次名員黑稻，次名波斯主稻，次名多得稻，次名鴦伽梨稻，次名量稻，次名長稻，次名雜稻，次名非人稻，次名惠稻，次名日種稻，次名摩伽陀稻，次名水沫稻，次名時生稻，次名無康稻，次名第一稻，次名暖稻，次名漢稻，次名黃色稻，次名婆薩羅稻，次名縛相稻，次名舌愛稻，次名澁稻，次名堅稻，次名須陀稻，次名麥色稻(七十)，次名少稻，次名六種藏稻，次名無皮稻，次名甜稻，次名黑色稻，次名青色稻。",
    "T17n0721_067:0400a20_4": "如是稻中有二種子：一者自生，二者種殖；及餘一切香花，於惡世時，盡皆滅沒。",
    "T17n0721_067:0400a22_5": "以滅沒故，閻浮提人皮肉脂骨悉皆減少，一切身骨矬陋短小，食味薄故，一切內外互相因緣，皆悉耗減。",
    "T17n0721_067:0400a25_6": "「是修行者如是外觀，一切無常、無樂、無淨、無我亦無作者，非無因生，非異因生，非是一作亦非二作、非三非四、非五非六、邪見外道之所造作。",
    "T17n0721_067:0400a28_7": "如是觀外境界隨順身觀。",
    "T17n0721_067:0400a28_8": "如是修行者觀初後時，如上廣說，如實隨順觀於外身。",
    "T17n0721_067:0400b01_9": "「復次，修行者隨順觀外身。",
    "T17n0721_067:0400b01_10": "云何觀四天下山河、城邑國土、海魚由旬之身、須彌山王、四面大洲，謂閻浮提國、欝單越國、弗婆提國、瞿陀尼國，有八大地獄、餓鬼、畜生、六欲諸天？",
    "T17n0721_067:0400b05_0": "如是隨順觀於外身。",
    "T17n0721_067:0400b06_0": "「復次，修行者初觀閻浮提東方大海、山河國土。",
    "T17n0721_067:0400b07_1": "彼以聞慧或以天眼見：有大山名曰無減，高十由旬，縱廣三十由旬。",
    "T17n0721_067:0400b08_2": "於此山中有恒伽河，有國名迦尸。",
    "T17n0721_067:0400b09_3": "復有二河：一名安輸摩河；二名毘提醯河。",
    "T17n0721_067:0400b10_4": "憍薩羅國有六國土：名他鴦伽國，名毘提醯國，廣百由旬；安輸國廣三百由旬；迦尸國一萬四千聚落，城廣二由旬；金蒲羅國人民眾多，林樹具足，那梨吱樹、多羅樹、多摩羅樹莊嚴其城，佉殊羅樹、波那婆樹多有眾果。",
    "T17n0721_067:0400b15_5": "是修行者復觀異人，謂：取衣人、賒婆羅人穿其脣口，以珠莊嚴；駱駝面人，其國縱廣一百三十由旬。",
    "T17n0721_067:0400b17_6": "觀彼國土，隨順觀外身，復觀閻浮提山河聚落。",
    "T17n0721_067:0400b18_7": "彼以聞慧或以天眼見：盧醯河出佉羅山，廣三由旬，長百由旬，入於東海，多有人民城邑莊嚴。",
    "T17n0721_067:0400b21_0": "「復次，修行者隨順觀外身。",
    "T17n0721_067:0400b21_1": "閻浮提中何等山河？",
    "T17n0721_067:0400b22_2": "彼以聞慧或以天眼見：有大山名彌斫迦，高一由旬，長一百由旬。",
    "T17n0721_067:0400b23_3": "復有一山，名為高山，高五由旬，長百由旬，山上有池，池有大力，廣半由旬，其池有河長二百由旬，入於大海。",
    "T17n0721_067:0400b26_0": "「復次，修行者隨順觀外身。",
    "T17n0721_067:0400b26_1": "閻浮提中何等異河？",
    "T17n0721_067:0400b27_2": "彼以聞慧或以天眼見：閻浮提中有一大河名迦毘梨，多有大花莊嚴其河，謂迦多吱花、般遮花、阿殊那花、迦陀摩花、南摩梨迦花、阿提目多迦花以為莊嚴。",
    "T17n0721_067:0400c01_3": "復有第二河，名瞿摩帝，以多饒牛故名牛河。",
    "T17n0721_067:0400c02_4": "如是二河，廣半由旬，長三百由旬，入於大海(瞿摩帝者名牛)。",
    "T17n0721_067:0400c04_0": "「復次，修行者隨順觀外身。",
    "T17n0721_067:0400c04_1": "閻浮提中復有何等山河？",
    "T17n0721_067:0400c05_2": "彼以聞慧或以天眼見：閻浮提有山，名曰生念，其山有河，名娑羅娑帝，河邊有城，名俱尸那，其河不駛洋洋而流，其山方圓三十由旬，山中有人，名吱羅陀。",
    "T17n0721_067:0400c08_3": "邊地惡人，心無慈愍。",
    "T17n0721_067:0400c09_4": "其山復有取衣之人住在其中，善能水行於大海水，能過能度山水饒魚，以宿習故，唯食血肉以自存活。",
    "T17n0721_067:0400c12_0": "「復次，修行者隨順觀外身。",
    "T17n0721_067:0400c12_1": "過閻浮提，復有何等山海渚耶？",
    "T17n0721_067:0400c13_2": "彼以聞慧或以天眼見：有寶山住於海邊，高千由旬，種種眾寶之所成就，所謂青寶、大青寶王、金剛車璩、赤蓮花寶以為莊嚴。",
    "T17n0721_067:0400c16_3": "往昔有諸法行商人入於大海，為大風力，將至寶山。",
    "T17n0721_067:0400c17_4": "其大海水廣萬由旬，海中多有提彌魚、堤彌鯢羅魚、失收摩羅魚，捉影魚，不為其難。",
    "T17n0721_067:0400c19_5": "得度大海至金壁渚，真金為地，諸羅剎等住在此渚，其形可畏，有大勢力。",
    "T17n0721_067:0400c21_6": "過此渚已，復有一海，廣二千由旬，過此海已，復有一山，名曰二一，其山三峯，高七由旬，縱廣三百由旬，七寶莊嚴，青寶、金剛、青毘琉璃、車璩諸寶、赤蓮花寶莊嚴其山。",
    "T17n0721_067:0400c25_0": "「復次，修行者隨順觀外身。",
    "T17n0721_067:0400c25_1": "過此山已，復有何等山海渚耶？",
    "T17n0721_067:0400c26_2": "彼以聞慧或以天眼見：有大海名曰黑水，廣一萬由旬，諸阿修羅遊戲其中，龍及龍女亦遊其中。",
    "T17n0721_067:0400c28_3": "其黑水海，觀之可畏，有羅剎鬼，名曰捉影，攝阿修羅，令其劣弱，退入水下。",
    "T17n0721_067:0401a01_4": "其黑水海，水下無山，水如黑雲，多有諸龍住在其中。",
    "T17n0721_067:0401a02_5": "是修行者既觀察已，如實外觀。",
    "T17n0721_067:0401a03_6": "「行者復觀，過黑水海有何山海？",
    "T17n0721_067:0401a03_7": "彼以聞慧或以天眼見：有大海名赤寶水，充滿其中，海岸有樹，名閻浮樹，一切樹中最為高勝，樹高九十由旬，迦樓羅鳥王，金剛為嘴，住在其上。",
    "T17n0721_067:0401a07_8": "去閻浮樹一百由旬，名青水海，於此海中有諸羅剎，名曼頭呵，身長十里，水中有山，此諸羅剎住在山中。",
    "T17n0721_067:0401a10_0": "正法念處經卷第六十七"
}