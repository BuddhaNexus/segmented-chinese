[
    {
        "source_sentence": "雜譬喻經",
        "from": "T04n0204_001:0499b03_0",
        "context_with_next_sentence": true
    },
    {
        "source_sentence": "後漢月支沙門支婁迦讖譯",
        "from": "T04n0204_001:0499b05_0",
        "context_with_next_sentence": true
    },
    {
        "source_sentence": "1（一）昔有比丘聰明智慧，時病危頓，弟子問曰：",
        "from": "T04n0204_001:0499b06_0",
        "context_with_next_sentence": true
    },
    {
        "source_sentence": "「成應真未？",
        "from": "T04n0204_001:0499b07_5",
        "context_with_next_sentence": true
    },
    {
        "source_sentence": "」答曰：",
        "from": "T04n0204_001:0499b07_9",
        "context_with_next_sentence": true
    },
    {
        "source_sentence": "「未得；",
        "from": "T04n0204_001:0499b07_13",
        "context_with_next_sentence": true
    },
    {
        "source_sentence": "不還未也。",
        "from": "T04n0204_001:0499b07_18",
        "context_with_next_sentence": true
    },
    {
        "source_sentence": "」問曰：",
        "from": "T04n0204_001:0499b07_22",
        "context_with_next_sentence": true
    },
    {
        "source_sentence": "「和上道高名遠，何以不至乎？",
        "from": "T04n0204_001:0499b08_10",
        "context_with_next_sentence": true
    },
    {
        "source_sentence": "」和上告曰：",
        "from": "T04n0204_001:0499b08_16",
        "context_with_next_sentence": true
    },
    {
        "source_sentence": "「已得頻來，二果未通。",
        "from": "T04n0204_001:0499b09_6",
        "context_with_next_sentence": true
    },
    {
        "source_sentence": "」問之：",
        "from": "T04n0204_001:0499b09_10",
        "context_with_next_sentence": true
    },
    {
        "source_sentence": "「已得頻來，礙何等事不至真人？",
        "from": "T04n0204_001:0499b10_3",
        "context_with_next_sentence": true
    },
    {
        "source_sentence": "」答曰：",
        "from": "T04n0204_001:0499b10_7",
        "context_with_next_sentence": true
    },
    {
        "source_sentence": "「欲覩彌勒佛，時三會二百八十億人得真人時及諸菩薩不可限載，彌勒如來巨身至尊長百六十丈，其土人民皆桃華色，人民皆壽八萬四千歲，土地平正衣食自然，閻浮土地廣長各三十萬里。",
        "from": "T04n0204_001:0499b14_13",
        "context_with_next_sentence": true
    },
    {
        "source_sentence": "意欲見此，不取真人。",
        "from": "T04n0204_001:0499b15_3",
        "context_with_next_sentence": true
    },
    {
        "source_sentence": "彌勒佛時二尊弟子一曰雜施，二曰數數，復欲見之，知何如我？",
        "from": "T04n0204_001:0499b16_13",
        "context_with_next_sentence": true
    },
    {
        "source_sentence": "」弟子復問：",
        "from": "T04n0204_001:0499b16_19",
        "context_with_next_sentence": true
    },
    {
        "source_sentence": "「從何聞此？",
        "from": "T04n0204_001:0499b17_3",
        "context_with_next_sentence": true
    },
    {
        "source_sentence": "」和上答曰：",
        "from": "T04n0204_001:0499b17_9",
        "context_with_next_sentence": true
    },
    {
        "source_sentence": "「從佛經聞。",
        "from": "T04n0204_001:0499b17_15",
        "context_with_next_sentence": true
    },
    {
        "source_sentence": "」弟子白曰：",
        "from": "T04n0204_001:0499b17_21",
        "context_with_next_sentence": true
    },
    {
        "source_sentence": "「生死勤苦，彌勒設有異法當往待之乎？",
        "from": "T04n0204_001:0499b18_17",
        "context_with_next_sentence": true
    },
    {
        "source_sentence": "」答曰：",
        "from": "T04n0204_001:0499b18_21",
        "context_with_next_sentence": true
    },
    {
        "source_sentence": "「無異，六度、四等、四恩、四諦寧有異乎？",
        "from": "T04n0204_001:0499b19_19",
        "context_with_next_sentence": true
    },
    {
        "source_sentence": "」答曰：",
        "from": "T04n0204_001:0499b19_23",
        "context_with_next_sentence": true
    },
    {
        "source_sentence": "「不也。",
        "from": "T04n0204_001:0499b20_1",
        "context_with_next_sentence": true
    },
    {
        "source_sentence": "設使一等彼此無異，何為復待？",
        "from": "T04n0204_001:0499b20_15",
        "context_with_next_sentence": true
    },
    {
        "source_sentence": "今受佛恩反歸彌勒，亦可取度不須待彼。",
        "from": "T04n0204_001:0499b21_14",
        "context_with_next_sentence": true
    },
    {
        "source_sentence": "」和上言：",
        "from": "T04n0204_001:0499b21_19",
        "context_with_next_sentence": true
    },
    {
        "source_sentence": "「止！",
        "from": "T04n0204_001:0499b22_2",
        "context_with_next_sentence": true
    },
    {
        "source_sentence": "卿且出去，吾當思惟。",
        "from": "T04n0204_001:0499b22_12",
        "context_with_next_sentence": true
    },
    {
        "source_sentence": "」弟子適出未到戶外，已成真人。",
        "from": "T04n0204_001:0499b23_6",
        "context_with_next_sentence": true
    },
    {
        "source_sentence": "弟子還曰：",
        "from": "T04n0204_001:0499b23_11",
        "context_with_next_sentence": true
    },
    {
        "source_sentence": "「何乎？",
        "from": "T04n0204_001:0499b23_15",
        "context_with_next_sentence": true
    },
    {
        "source_sentence": "」師曰：",
        "from": "T04n0204_001:0499b23_19",
        "context_with_next_sentence": true
    },
    {
        "source_sentence": "「已成真人。",
        "from": "T04n0204_001:0499b24_2",
        "context_with_next_sentence": true
    },
    {
        "source_sentence": "」弟子禮曰：",
        "from": "T04n0204_001:0499b24_8",
        "context_with_next_sentence": true
    },
    {
        "source_sentence": "「咄叱之頃已成果證。",
        "from": "T04n0204_001:0499b24_18",
        "context_with_next_sentence": true
    },
    {
        "source_sentence": "」2（二）昔有比丘得定意時，野火燒不燒，人見之謂是鬼，便斫之，刀折不入。",
        "from": "T04n0204_001:0499b26_12",
        "context_with_next_sentence": true
    },
    {
        "source_sentence": "用心一故不入，柔軟故不燒。",
        "from": "T04n0204_001:0499b27_5",
        "context_with_next_sentence": true
    },
    {
        "source_sentence": "有人得定者，弟子呼之飯，不覺，因前牽其臂，臂申長丈餘。",
        "from": "T04n0204_001:0499b28_13",
        "context_with_next_sentence": true
    },
    {
        "source_sentence": "弟子怖便取結之，意恐結不可復，解之。",
        "from": "T04n0204_001:0499b29_11",
        "context_with_next_sentence": true
    },
    {
        "source_sentence": "師禪寤，苦臂痛，問弟子，白如是。",
        "from": "T04n0204_001:0499c01_6",
        "context_with_next_sentence": true
    },
    {
        "source_sentence": "師言：",
        "from": "T04n0204_001:0499c01_9",
        "context_with_next_sentence": true
    },
    {
        "source_sentence": "「汝不解寤我，折我臂。",
        "from": "T04n0204_001:0499c01_20",
        "context_with_next_sentence": true
    },
    {
        "source_sentence": "人得定意柔軟如綿，在母腹中亦爾。",
        "from": "T04n0204_001:0499c02_14",
        "context_with_next_sentence": true
    },
    {
        "source_sentence": "」3（三）昔罽賓國有一菩薩，始生墮地，地有大動，父母皆驚。",
        "from": "T04n0204_001:0499c04_4",
        "context_with_next_sentence": true
    },
    {
        "source_sentence": "時有真人，低頭面禮華蓋供散。",
        "from": "T04n0204_001:0499c04_18",
        "context_with_next_sentence": true
    },
    {
        "source_sentence": "後長出家明哲辯慧，然多蕩泆乃無法度，所說聞者輒令得道。",
        "from": "T04n0204_001:0499c06_8",
        "context_with_next_sentence": true
    },
    {
        "source_sentence": "時有二人共為比丘，精舍守戒清白積年，意不開解。",
        "from": "T04n0204_001:0499c07_12",
        "context_with_next_sentence": true
    },
    {
        "source_sentence": "天神語之：",
        "from": "T04n0204_001:0499c07_17",
        "context_with_next_sentence": true
    },
    {
        "source_sentence": "「彼國有比丘，多所化度。",
        "from": "T04n0204_001:0499c08_8",
        "context_with_next_sentence": true
    },
    {
        "source_sentence": "」二人即往故遠歸請。",
        "from": "T04n0204_001:0499c08_18",
        "context_with_next_sentence": true
    },
    {
        "source_sentence": "時此比丘彼國有比丘與婬女通，二人求見，一人先入禮敬却坐，婬女故臥端正極世，專心聽經無他異念，便得道迹，稽首還。",
        "from": "T04n0204_001:0499c11_14",
        "context_with_next_sentence": true
    },
    {
        "source_sentence": "復使一前禮調訊坐聽，見臥婬女，心念：",
        "from": "T04n0204_001:0499c12_13",
        "context_with_next_sentence": true
    },
    {
        "source_sentence": "「此人穢辱不良，唐苦遠來。",
        "from": "T04n0204_001:0499c13_4",
        "context_with_next_sentence": true
    },
    {
        "source_sentence": "」便棄出外。",
        "from": "T04n0204_001:0499c13_10",
        "context_with_next_sentence": true
    },
    {
        "source_sentence": "比丘曰：",
        "from": "T04n0204_001:0499c13_14",
        "context_with_next_sentence": true
    },
    {
        "source_sentence": "「何愁乃爾，知有邪見？",
        "from": "T04n0204_001:0499c14_2",
        "context_with_next_sentence": true
    },
    {
        "source_sentence": "」曰：",
        "from": "T04n0204_001:0499c14_5",
        "context_with_next_sentence": true
    },
    {
        "source_sentence": "「乃誤我曹涉曠辛苦，師此污濁有是蕩行。",
        "from": "T04n0204_001:0499c15_2",
        "context_with_next_sentence": true
    },
    {
        "source_sentence": "」曰：",
        "from": "T04n0204_001:0499c15_5",
        "context_with_next_sentence": true
    },
    {
        "source_sentence": "「卿為大非。",
        "from": "T04n0204_001:0499c15_11",
        "context_with_next_sentence": true
    },
    {
        "source_sentence": "學士法但當正心聽受慧解，焉譏是非自生惡念，令無所得？",
        "from": "T04n0204_001:0499c16_16",
        "context_with_next_sentence": true
    },
    {
        "source_sentence": "」更自端心共入聽經，復得道迹。",
        "from": "T04n0204_001:0499c17_10",
        "context_with_next_sentence": true
    },
    {
        "source_sentence": "一得應真，師為設賓便還本國。",
        "from": "T04n0204_001:0499c18_4",
        "context_with_next_sentence": true
    },
    {
        "source_sentence": "師後典寺，大用僧物，通婬戲樂過度。",
        "from": "T04n0204_001:0499c19_1",
        "context_with_next_sentence": true
    },
    {
        "source_sentence": "眾僧議逐，有真人曰：",
        "from": "T04n0204_001:0499c19_11",
        "context_with_next_sentence": true
    },
    {
        "source_sentence": "「且莫擯棄！",
        "from": "T04n0204_001:0499c19_17",
        "context_with_next_sentence": true
    },
    {
        "source_sentence": "雖用僧物能多化度。",
        "from": "T04n0204_001:0499c20_5",
        "context_with_next_sentence": true
    },
    {
        "source_sentence": "」便止不逐。",
        "from": "T04n0204_001:0499c20_11",
        "context_with_next_sentence": true
    },
    {
        "source_sentence": "親親詣曰：",
        "from": "T04n0204_001:0499c20_16",
        "context_with_next_sentence": true
    },
    {
        "source_sentence": "「卿前弟子可往從乞，備眾人物。",
        "from": "T04n0204_001:0499c21_10",
        "context_with_next_sentence": true
    },
    {
        "source_sentence": "」即到彼國，大得眾寶還倍償僧。",
        "from": "T04n0204_001:0499c22_4",
        "context_with_next_sentence": true
    },
    {
        "source_sentence": "4（四）昔有賢者奉法精進，得病奄亡，妻子嘷戀無聊有生，火葬收骨埋去既訖，廢忘經道香燈不設，家財饒富，月旦晦朔烹殺饌餟，上塚集會，相哭哀摧悲悼斷絕。",
        "from": "T04n0204_001:0499c26_12",
        "context_with_next_sentence": true
    },
    {
        "source_sentence": "亡者戒德終乃昇天，天眼遙見愍其，笑之愚癡之至，便作小兒於邊牧牛。",
        "from": "T04n0204_001:0499c28_6",
        "context_with_next_sentence": true
    },
    {
        "source_sentence": "牛便卒死，兒便嘷哭，刈草著前曉喻令食，復打呼起，對泣自傳如此終日。",
        "from": "T04n0204_001:0500a01_1",
        "context_with_next_sentence": true
    },
    {
        "source_sentence": "眾人怪笑，共往呵問：",
        "from": "T04n0204_001:0500a01_11",
        "context_with_next_sentence": true
    },
    {
        "source_sentence": "「汝誰家子？",
        "from": "T04n0204_001:0500a01_17",
        "context_with_next_sentence": true
    },
    {
        "source_sentence": "牛死當歸語家，嘷哭何益？",
        "from": "T04n0204_001:0500a02_8",
        "context_with_next_sentence": true
    },
    {
        "source_sentence": "牛死豈知乎？",
        "from": "T04n0204_001:0500a02_14",
        "context_with_next_sentence": true
    },
    {
        "source_sentence": "」曰：",
        "from": "T04n0204_001:0500a02_17",
        "context_with_next_sentence": true
    },
    {
        "source_sentence": "「我不愚也。",
        "from": "T04n0204_001:0500a03_1",
        "context_with_next_sentence": true
    },
    {
        "source_sentence": "牛死尚在，猶可有望；",
        "from": "T04n0204_001:0500a03_11",
        "context_with_next_sentence": true
    },
    {
        "source_sentence": "汝父早死，設百種食共向嘷哭，焦骨何知？",
        "from": "T04n0204_001:0500a04_9",
        "context_with_next_sentence": true
    },
    {
        "source_sentence": "」眾聞霍解。",
        "from": "T04n0204_001:0500a04_15",
        "context_with_next_sentence": true
    },
    {
        "source_sentence": "曰：",
        "from": "T04n0204_001:0500a04_17",
        "context_with_next_sentence": true
    },
    {
        "source_sentence": "「吾本汝父，蒙佛生天，故來釋卿。",
        "from": "T04n0204_001:0500a05_11",
        "context_with_next_sentence": true
    },
    {
        "source_sentence": "」因還復天身，「欲得如我，加進道供。",
        "from": "T04n0204_001:0500a06_6",
        "context_with_next_sentence": true
    },
    {
        "source_sentence": "」已忽不現。",
        "from": "T04n0204_001:0500a06_12",
        "context_with_next_sentence": true
    },
    {
        "source_sentence": "妻子內外便還，精進、戒德、布施拯濟，一切不復憂愁，皆得道迹同時生天。",
        "from": "T04n0204_001:0500a08_3",
        "context_with_next_sentence": true
    },
    {
        "source_sentence": "5（五）海中有一國名私訶疊，中多出珍寶唯無石蜜。",
        "from": "T04n0204_001:0500a10_2",
        "context_with_next_sentence": true
    },
    {
        "source_sentence": "時有賈人，持五百餘車石蜜往，念欲上王，所得賞報必勝市賣，便以石蜜置王宮門，作事自陳。",
        "from": "T04n0204_001:0500a12_7",
        "context_with_next_sentence": true
    },
    {
        "source_sentence": "如是月日之中無有問者，恚曰：",
        "from": "T04n0204_001:0500a13_1",
        "context_with_next_sentence": true
    },
    {
        "source_sentence": "「彼王亦是人，我亦是人，眼耳鼻口四大俱爾，乃不可得一見與言語也。",
        "from": "T04n0204_001:0500a14_13",
        "context_with_next_sentence": true
    },
    {
        "source_sentence": "何則？",
        "from": "T04n0204_001:0500a14_16",
        "context_with_next_sentence": true
    },
    {
        "source_sentence": "王福德勝人故也。",
        "from": "T04n0204_001:0500a15_4",
        "context_with_next_sentence": true
    },
    {
        "source_sentence": "吾亦當作功德，當令王不覺來歸我。",
        "from": "T04n0204_001:0500a16_1",
        "context_with_next_sentence": true
    },
    {
        "source_sentence": "」時遂行作沙門，以蜜供養三尊，求一靜處思惟苦空非身，使其未半，意解無縛得六通道，諸能一處不移成羅漢者，地為震動，帝釋諸天應來慰問，於是天帝諸天人皆下，作禮助其歡喜。",
        "from": "T04n0204_001:0500a20_6",
        "context_with_next_sentence": true
    },
    {
        "source_sentence": "比丘問天帝：",
        "from": "T04n0204_001:0500a20_12",
        "context_with_next_sentence": true
    },
    {
        "source_sentence": "「卿等天上盡何所為？",
        "from": "T04n0204_001:0500a21_2",
        "context_with_next_sentence": true
    },
    {
        "source_sentence": "」答曰：",
        "from": "T04n0204_001:0500a21_6",
        "context_with_next_sentence": true
    },
    {
        "source_sentence": "「天上有四戲觀園，三處是五欲處，一處是道德，在中或論佛貴典，或時論天下四輩精進持法者。",
        "from": "T04n0204_001:0500a23_9",
        "context_with_next_sentence": true
    },
    {
        "source_sentence": "」比丘曰：",
        "from": "T04n0204_001:0500a23_14",
        "context_with_next_sentence": true
    },
    {
        "source_sentence": "「論持者為一等也，為有深淺乎？",
        "from": "T04n0204_001:0500a24_9",
        "context_with_next_sentence": true
    },
    {
        "source_sentence": "」天帝曰：",
        "from": "T04n0204_001:0500a24_14",
        "context_with_next_sentence": true
    },
    {
        "source_sentence": "「普論善人耳，佛泥曰以來有三人，諸天持論未曾廢捨。",
        "from": "T04n0204_001:0500a25_17",
        "context_with_next_sentence": true
    },
    {
        "source_sentence": "」比丘曰：",
        "from": "T04n0204_001:0500a26_2",
        "context_with_next_sentence": true
    },
    {
        "source_sentence": "「斯何人也？",
        "from": "T04n0204_001:0500a26_8",
        "context_with_next_sentence": true
    },
    {
        "source_sentence": "天帝與我一一說之。",
        "from": "T04n0204_001:0500a26_17",
        "context_with_next_sentence": true
    },
    {
        "source_sentence": "」天帝言：",
        "from": "T04n0204_001:0500a27_1",
        "context_with_next_sentence": true
    },
    {
        "source_sentence": "「波羅柰國有一人作沙門，自誓言：",
        "from": "T04n0204_001:0500a27_17",
        "context_with_next_sentence": true
    },
    {
        "source_sentence": "『當經行仿佯，不得應真終不臥息。",
        "from": "T04n0204_001:0500a28_11",
        "context_with_next_sentence": true
    },
    {
        "source_sentence": "』於是晝夜經行，足壞流血百鳥逐啄，三年得道；",
        "from": "T04n0204_001:0500a29_12",
        "context_with_next_sentence": true
    },
    {
        "source_sentence": "諸天稱察無不奉承矣。",
        "from": "T04n0204_001:0500b01_3",
        "context_with_next_sentence": true
    },
    {
        "source_sentence": "有一人在羅閱祇國亦作沙門，布草為蓐坐其上，自誓曰：",
        "from": "T04n0204_001:0500b02_8",
        "context_with_next_sentence": true
    },
    {
        "source_sentence": "『不得道終不起。",
        "from": "T04n0204_001:0500b02_16",
        "context_with_next_sentence": true
    },
    {
        "source_sentence": "』而蔭蓋來但欲睡眠，使人作錐長八寸，睡來時便刺兩髀，以瘡痛不睡，一年之中得應真道；",
        "from": "T04n0204_001:0500b04_17",
        "context_with_next_sentence": true
    },
    {
        "source_sentence": "天亦歎未曾有也。",
        "from": "T04n0204_001:0500b05_6",
        "context_with_next_sentence": true
    },
    {
        "source_sentence": "復有一人在拘睒尼國亦作沙門，在山石室峻險，卒無能得往來者。",
        "from": "T04n0204_001:0500b06_16",
        "context_with_next_sentence": true
    },
    {
        "source_sentence": "時魔波旬見其精進，便化作水牛，在比丘前鳴鼻角目，以欲觸之，比丘甚畏而思曰：",
        "from": "T04n0204_001:0500b08_15",
        "context_with_next_sentence": true
    },
    {
        "source_sentence": "『此間牛所不能得至，何以有此？",
        "from": "T04n0204_001:0500b09_10",
        "context_with_next_sentence": true
    },
    {
        "source_sentence": "得無是魔所為也。",
        "from": "T04n0204_001:0500b09_18",
        "context_with_next_sentence": true
    },
    {
        "source_sentence": "』即㖑言：",
        "from": "T04n0204_001:0500b10_3",
        "context_with_next_sentence": true
    },
    {
        "source_sentence": "『汝是弊魔所為耶！",
        "from": "T04n0204_001:0500b10_12",
        "context_with_next_sentence": true
    },
    {
        "source_sentence": "』魔謂已知便服本形。",
        "from": "T04n0204_001:0500b11_2",
        "context_with_next_sentence": true
    },
    {
        "source_sentence": "比丘語魔：",
        "from": "T04n0204_001:0500b11_7",
        "context_with_next_sentence": true
    },
    {
        "source_sentence": "『卿恐我何求？",
        "from": "T04n0204_001:0500b11_14",
        "context_with_next_sentence": true
    },
    {
        "source_sentence": "』魔言：",
        "from": "T04n0204_001:0500b11_18",
        "context_with_next_sentence": true
    },
    {
        "source_sentence": "『見道人精勤恐出我界去，故來相恐矣。",
        "from": "T04n0204_001:0500b12_12",
        "context_with_next_sentence": true
    },
    {
        "source_sentence": "』比丘說言：",
        "from": "T04n0204_001:0500b12_18",
        "context_with_next_sentence": true
    },
    {
        "source_sentence": "『我所以作沙門者求度世間，佛有相好欲見之耳，佛以去世無能見者，聞魔能變作佛身，為吾現之，吾便不復精進也。",
        "from": "T04n0204_001:0500b15_11",
        "context_with_next_sentence": true
    },
    {
        "source_sentence": "』魔其當然即化為佛，在前立，思惟即得應真，諸天空中稱善無量，魔悔愁毒即時滅去。",
        "from": "T04n0204_001:0500b17_10",
        "context_with_next_sentence": true
    },
    {
        "source_sentence": "」天帝語比丘：",
        "from": "T04n0204_001:0500b17_17",
        "context_with_next_sentence": true
    },
    {
        "source_sentence": "「是三人諸天所歎，于今未休。",
        "from": "T04n0204_001:0500b18_10",
        "context_with_next_sentence": true
    },
    {
        "source_sentence": "」比丘語天帝：",
        "from": "T04n0204_001:0500b18_17",
        "context_with_next_sentence": true
    },
    {
        "source_sentence": "「此三人者，明識苦空是以朽身。",
        "from": "T04n0204_001:0500b19_10",
        "context_with_next_sentence": true
    },
    {
        "source_sentence": "吾本無意為人所輕，遂行求道得出三界，亦復奇妙亦得應真。",
        "from": "T04n0204_001:0500b20_17",
        "context_with_next_sentence": true
    },
    {
        "source_sentence": "」諸天報曰：",
        "from": "T04n0204_001:0500b21_3",
        "context_with_next_sentence": true
    },
    {
        "source_sentence": "「今還天上以道人上頭第一。",
        "from": "T04n0204_001:0500b21_16",
        "context_with_next_sentence": true
    },
    {
        "source_sentence": "」於是諸天作禮而去。",
        "from": "T04n0204_001:0500b22_5",
        "context_with_next_sentence": true
    },
    {
        "source_sentence": "於是國王聞石蜜主勤行得道，即往稽首叩頭謝過，遂為國師，興隆三寶國致太平，得福得度不可復計。",
        "from": "T04n0204_001:0500b24_13",
        "context_with_next_sentence": true
    },
    {
        "source_sentence": "6（六）昔有一病人，眾醫不能治差，徑來投國王，王名薩和檀，以身歸大王：",
        "from": "T04n0204_001:0500b26_13",
        "context_with_next_sentence": true
    },
    {
        "source_sentence": "「慈願治我病。",
        "from": "T04n0204_001:0500b26_20",
        "context_with_next_sentence": true
    },
    {
        "source_sentence": "」王即付諸師，勅令為治病。",
        "from": "T04n0204_001:0500b27_11",
        "context_with_next_sentence": true
    },
    {
        "source_sentence": "諸醫啟王：",
        "from": "T04n0204_001:0500b27_16",
        "context_with_next_sentence": true
    },
    {
        "source_sentence": "「此藥不可得。",
        "from": "T04n0204_001:0500b28_3",
        "context_with_next_sentence": true
    },
    {
        "source_sentence": "」王問諸師曰：",
        "from": "T04n0204_001:0500b28_10",
        "context_with_next_sentence": true
    },
    {
        "source_sentence": "「其藥名何等？",
        "from": "T04n0204_001:0500b28_17",
        "context_with_next_sentence": true
    },
    {
        "source_sentence": "」「世無五毒人其肉中作湯，服此便得差。",
        "from": "T04n0204_001:0500b29_13",
        "context_with_next_sentence": true
    },
    {
        "source_sentence": "何等為五毒？",
        "from": "T04n0204_001:0500c01_1",
        "context_with_next_sentence": true
    },
    {
        "source_sentence": "一者無貪婬心，二者無瞋恚心，三者無愚癡心，四者無妬嫉心，五者無剋虐心。",
        "from": "T04n0204_001:0500c02_17",
        "context_with_next_sentence": true
    },
    {
        "source_sentence": "若有此人者，其病便愈。",
        "from": "T04n0204_001:0500c03_9",
        "context_with_next_sentence": true
    },
    {
        "source_sentence": "」王告諸師曰：",
        "from": "T04n0204_001:0500c03_16",
        "context_with_next_sentence": true
    },
    {
        "source_sentence": "「此人來歸我，唯我無此毒。",
        "from": "T04n0204_001:0500c04_7",
        "context_with_next_sentence": true
    },
    {
        "source_sentence": "」即割身上肉與之令合湯，病者服愈便發摩訶衍。",
        "from": "T04n0204_001:0500c05_9",
        "context_with_next_sentence": true
    },
    {
        "source_sentence": "7（七）昔有迦羅越，常願見文殊師利。",
        "from": "T04n0204_001:0500c06_17",
        "context_with_next_sentence": true
    },
    {
        "source_sentence": "迦羅越便大布施并設高座訖，便有一老翁甚大醜惡，眼中眵出、鼻中洟出、口中唾出，迦羅越見在高座上便起意：",
        "from": "T04n0204_001:0500c09_7",
        "context_with_next_sentence": true
    },
    {
        "source_sentence": "「我今日施高座，高尚沙門當在其上，汝是何等人？",
        "from": "T04n0204_001:0500c10_11",
        "context_with_next_sentence": true
    },
    {
        "source_sentence": "」便牽著地。",
        "from": "T04n0204_001:0500c10_17",
        "context_with_next_sentence": true
    },
    {
        "source_sentence": "布施訖，迦羅越便然燈燒香著佛寺中，言：",
        "from": "T04n0204_001:0500c11_14",
        "context_with_next_sentence": true
    },
    {
        "source_sentence": "「持是功德現世見文殊師利。",
        "from": "T04n0204_001:0500c12_7",
        "context_with_next_sentence": true
    },
    {
        "source_sentence": "」便自還歸家疲極臥，夢有人語言：",
        "from": "T04n0204_001:0500c13_3",
        "context_with_next_sentence": true
    },
    {
        "source_sentence": "「汝欲見文殊師利，見之不識，近前高座上老翁正是文殊師利，汝便牽著地。",
        "from": "T04n0204_001:0500c14_16",
        "context_with_next_sentence": true
    },
    {
        "source_sentence": "如是前後七反，見之不識，當那得見文殊師利？",
        "from": "T04n0204_001:0500c15_19",
        "context_with_next_sentence": true
    },
    {
        "source_sentence": "」若人求菩薩道，一切當等心於人。",
        "from": "T04n0204_001:0500c16_14",
        "context_with_next_sentence": true
    },
    {
        "source_sentence": "求菩薩道者，文殊師利便往試之，當覺是意。",
        "from": "T04n0204_001:0500c17_15",
        "context_with_next_sentence": true
    },
    {
        "source_sentence": "8（八）為無常家說譬喻。",
        "from": "T04n0204_001:0500c18_11",
        "context_with_next_sentence": true
    },
    {
        "source_sentence": "有一大樹，其果如二升瓶，其果垂熟，有烏飛來住樹枝上方住，果落烏頭殺。",
        "from": "T04n0204_001:0500c20_4",
        "context_with_next_sentence": true
    },
    {
        "source_sentence": "樹神見此，而作偈言：",
        "from": "T04n0204_001:0500c20_14",
        "context_with_next_sentence": true
    },
    {
        "source_sentence": "「烏來不求死，　　果墮不為烏，",
        "from": "T04n0204_001:0500c21_0",
        "context_with_next_sentence": true
    },
    {
        "source_sentence": "果熟烏應死，　　因緣會使爾。",
        "from": "T04n0204_001:0500c22_13",
        "context_with_next_sentence": true
    },
    {
        "source_sentence": "」人在世間罪福會遲速合，無有前却，黠人得罪不怨、得福不喜，爾乃為諦信佛言受持不離。",
        "from": "T04n0204_001:0500c25_1",
        "context_with_next_sentence": true
    },
    {
        "source_sentence": "三界之中有九十六種道，世人各奉其所事，冀神有益，此諸小道未曉為福，豈能執德？",
        "from": "T04n0204_001:0500c27_1",
        "context_with_next_sentence": true
    },
    {
        "source_sentence": "所以爾者，不識三尊之上明，不執五戒之清真，無有八正之深見，豈能祐濟於人乎？",
        "from": "T04n0204_001:0500c28_18",
        "context_with_next_sentence": true
    },
    {
        "source_sentence": "是以名之薄田耳。",
        "from": "T04n0204_001:0500c29_6",
        "context_with_next_sentence": true
    },
    {
        "source_sentence": "9（九）有能敬佛三尊，監通三世，明天堂之福，審太山之罪，至信三寶以塞三塗，強智慧之力以消三界癡冥，修六淨神水以蕩六患之穢，故能輕財損身口分，行等之施，以樹來世之本。",
        "from": "T04n0204_001:0501a05_3",
        "context_with_next_sentence": true
    },
    {
        "source_sentence": "施一萬報疾若響應，故言：",
        "from": "T04n0204_001:0501a05_15",
        "context_with_next_sentence": true
    },
    {
        "source_sentence": "「大道三界之良田也。",
        "from": "T04n0204_001:0501a06_4",
        "context_with_next_sentence": true
    },
    {
        "source_sentence": "」何以明之？",
        "from": "T04n0204_001:0501a06_10",
        "context_with_next_sentence": true
    },
    {
        "source_sentence": "昔阿育王曾作小兒，時道遇佛不勝歡喜，以少沙土至心奉佛，由此之福故得為聖王，典主四十萬里十六大國。",
        "from": "T04n0204_001:0501a08_18",
        "context_with_next_sentence": true
    },
    {
        "source_sentence": "以此明之，佛最為良田。",
        "from": "T04n0204_001:0501a09_10",
        "context_with_next_sentence": true
    },
    {
        "source_sentence": "昔佛弟難陀，乃往昔惟衛佛時人，一洗眾僧之福，功德自追生在釋種，身珮五六之相，神容晃昱金色，乘前世之福與佛同世，研精道場便得六通。",
        "from": "T04n0204_001:0501a12_18",
        "context_with_next_sentence": true
    },
    {
        "source_sentence": "古人施一猶有弘報，況今檀越能多行者乎？",
        "from": "T04n0204_001:0501a13_18",
        "context_with_next_sentence": true
    },
    {
        "source_sentence": "普等之行必逮尊號，加增歡喜廣度一切。",
        "from": "T04n0204_001:0501a14_17",
        "context_with_next_sentence": true
    },
    {
        "source_sentence": "10（一〇）法言：",
        "from": "T04n0204_001:0501a15_8",
        "context_with_next_sentence": true
    },
    {
        "source_sentence": "「染神億劫不朽，煎熬生死，得道乃止。",
        "from": "T04n0204_001:0501a16_2",
        "context_with_next_sentence": true
    },
    {
        "source_sentence": "」昔佛泥曰後五百十年，有一國王，精進勇猛世所希有，供養六萬沙門三月一時，甘香餚饍極世之味，最上座道人博綜群籍探古達今，得應真。",
        "from": "T04n0204_001:0501a19_7",
        "context_with_next_sentence": true
    },
    {
        "source_sentence": "去此國東四百八十里有一國王，供養五百婆羅門，亦盡世之美，作百種幢幡裝挍繒綵、綿潔、金寶、雜物，一幢直五百兩金，以此伎樂而娛樂之。",
        "from": "T04n0204_001:0501a22_12",
        "context_with_next_sentence": true
    },
    {
        "source_sentence": "其有能作此技藝者，便以與之。",
        "from": "T04n0204_001:0501a23_7",
        "context_with_next_sentence": true
    },
    {
        "source_sentence": "諸國貧人聞彼國王有此寶物，各各四面雲集合五百人，路由精舍，各習技藝欲取彼寶，糧食乏盡不能得達，便詣上座前求作沙門。",
        "from": "T04n0204_001:0501a26_7",
        "context_with_next_sentence": true
    },
    {
        "source_sentence": "上座即觀之，乃惟衛佛時賢者家奴客，曾為道人作食飲，又聞法言，從是以來天上人中受福自然，福今始盡法言故存，此等可度。",
        "from": "T04n0204_001:0501a29_8",
        "context_with_next_sentence": true
    },
    {
        "source_sentence": "便下鬚髮授以戒法，將入宮，食還大歡喜。",
        "from": "T04n0204_001:0501b01_8",
        "context_with_next_sentence": true
    },
    {
        "source_sentence": "師知其意，為說此飯不可妄食，人無至誠而食此飯者，當累劫為王作牛馬奴婢。",
        "from": "T04n0204_001:0501b03_4",
        "context_with_next_sentence": true
    },
    {
        "source_sentence": "五百新學比丘，聞此恐怖，厲志精進，九十日皆得應真。",
        "from": "T04n0204_001:0501b04_9",
        "context_with_next_sentence": true
    },
    {
        "source_sentence": "比丘已得道，欲自說本末，便大走行喚入王門共相撲來，三毒、十二因緣、五陰、六衰我皆撲之，誰能與我對者？",
        "from": "T04n0204_001:0501b06_20",
        "context_with_next_sentence": true
    },
    {
        "source_sentence": "眾坐愕然，此何言也？",
        "from": "T04n0204_001:0501b07_9",
        "context_with_next_sentence": true
    },
    {
        "source_sentence": "比丘曰：",
        "from": "T04n0204_001:0501b07_13",
        "context_with_next_sentence": true
    },
    {
        "source_sentence": "「吾等本習技藝取彼寶利養，為沙門自致羅漢，三界眾邪吾等已撲滅之，蒙大師恩快樂無極。",
        "from": "T04n0204_001:0501b09_16",
        "context_with_next_sentence": true
    },
    {
        "source_sentence": "」11（一一）昔者兄弟二人居，大勢富貴資財無量，父母終亡無所依仰。",
        "from": "T04n0204_001:0501b11_8",
        "context_with_next_sentence": true
    },
    {
        "source_sentence": "雖為兄弟志念各異，兄好道誼；",
        "from": "T04n0204_001:0501b12_3",
        "context_with_next_sentence": true
    },
    {
        "source_sentence": "弟愛家業官爵俸祿，貪世榮色。",
        "from": "T04n0204_001:0501b12_17",
        "context_with_next_sentence": true
    },
    {
        "source_sentence": "居近波利弗雞鳴精舍，去之不遠。",
        "from": "T04n0204_001:0501b13_12",
        "context_with_next_sentence": true
    },
    {
        "source_sentence": "兄專行學諮受經道，不預家計，其弟見兄不親家事恒嫌恨之：",
        "from": "T04n0204_001:0501b15_1",
        "context_with_next_sentence": true
    },
    {
        "source_sentence": "「共為兄弟，父母早終，勤苦念生活，反棄家業追逐沙門聽受佛經。",
        "from": "T04n0204_001:0501b16_10",
        "context_with_next_sentence": true
    },
    {
        "source_sentence": "沙門豈能與汝衣財寶耶？",
        "from": "T04n0204_001:0501b17_3",
        "context_with_next_sentence": true
    },
    {
        "source_sentence": "家轉貧狹財物日耗，人所蚩笑，謂之懈廢門戶絕滅。",
        "from": "T04n0204_001:0501b18_6",
        "context_with_next_sentence": true
    },
    {
        "source_sentence": "凡為人子當立功效，繼續父母功勳不廢，乃為孝子耳。",
        "from": "T04n0204_001:0501b19_11",
        "context_with_next_sentence": true
    },
    {
        "source_sentence": "」兄報之曰：",
        "from": "T04n0204_001:0501b19_17",
        "context_with_next_sentence": true
    },
    {
        "source_sentence": "「五戒、十善、供養三寶、行六度、坐禪念定，以道化親，乃為孝耳。",
        "from": "T04n0204_001:0501b21_4",
        "context_with_next_sentence": true
    },
    {
        "source_sentence": "道俗相反自然之數，道之所樂俗之所惡，俗之所珍道之所賤。",
        "from": "T04n0204_001:0501b22_12",
        "context_with_next_sentence": true
    },
    {
        "source_sentence": "智愚不同謀，猶明冥不可共處。",
        "from": "T04n0204_001:0501b23_6",
        "context_with_next_sentence": true
    },
    {
        "source_sentence": "是故，慧人去冥就明以致道真。",
        "from": "T04n0204_001:0501b24_1",
        "context_with_next_sentence": true
    },
    {
        "source_sentence": "卿今所樂，苦惱之我。",
        "from": "T04n0204_001:0501b24_11",
        "context_with_next_sentence": true
    },
    {
        "source_sentence": "一切空無虛偽不真，迷謬計有，豈知苦辛？",
        "from": "T04n0204_001:0501b25_11",
        "context_with_next_sentence": true
    },
    {
        "source_sentence": "」其弟含恚俾頭不信，兄見如是便謂曰：",
        "from": "T04n0204_001:0501b26_9",
        "context_with_next_sentence": true
    },
    {
        "source_sentence": "「卿貪家事以財為貴，吾好經道以慧為珍。",
        "from": "T04n0204_001:0501b27_8",
        "context_with_next_sentence": true
    },
    {
        "source_sentence": "今欲捨家歸命福田，計命寄世忽若飛塵，無常卒至為罪所纏，是故捨世避危就安。",
        "from": "T04n0204_001:0501b29_6",
        "context_with_next_sentence": true
    },
    {
        "source_sentence": "」弟見兄意志趣道誼，寂然無報。",
        "from": "T04n0204_001:0501c01_1",
        "context_with_next_sentence": true
    },
    {
        "source_sentence": "兄則去家行作沙門，夙夜精進誦經念道，一心坐禪分別思惟，未曾休息懈怠，即具根、力三十七品，行合經法成道果證。",
        "from": "T04n0204_001:0501c03_16",
        "context_with_next_sentence": true
    },
    {
        "source_sentence": "往到弟所勸令奉法：",
        "from": "T04n0204_001:0501c04_5",
        "context_with_next_sentence": true
    },
    {
        "source_sentence": "「五戒十善生天之本，布施學問道慧之基。",
        "from": "T04n0204_001:0501c05_4",
        "context_with_next_sentence": true
    },
    {
        "source_sentence": "」弟聞此言瞋恚更盛，即答兄曰：",
        "from": "T04n0204_001:0501c05_19",
        "context_with_next_sentence": true
    },
    {
        "source_sentence": "「卿自應廢，不親家業毀壞門戶，可獨為此勿復教我，疾出門去莫預我事。",
        "from": "T04n0204_001:0501c07_12",
        "context_with_next_sentence": true
    },
    {
        "source_sentence": "」兄便捨去。",
        "from": "T04n0204_001:0501c07_18",
        "context_with_next_sentence": true
    },
    {
        "source_sentence": "弟貪家業汲汲不休，未曾以法而住其心，然後壽終墮牛中，肥盛甚大。",
        "from": "T04n0204_001:0501c09_10",
        "context_with_next_sentence": true
    },
    {
        "source_sentence": "賈客買取載鹽販之，往返有數，牛遂羸頓不能復前，上坂困頓躃臥不起，賈人策撾搖頭纔動。",
        "from": "T04n0204_001:0501c11_12",
        "context_with_next_sentence": true
    },
    {
        "source_sentence": "時兄遊行飛在虛空，遙見如是，即時思惟：",
        "from": "T04n0204_001:0501c12_12",
        "context_with_next_sentence": true
    },
    {
        "source_sentence": "「知從何來？",
        "from": "T04n0204_001:0501c12_18",
        "context_with_next_sentence": true
    },
    {
        "source_sentence": "」觀見其本，本是其弟，便謂之曰：",
        "from": "T04n0204_001:0501c13_12",
        "context_with_next_sentence": true
    },
    {
        "source_sentence": "「弟汝所居舍宅田地，汲汲所樂今為所在？",
        "from": "T04n0204_001:0501c14_10",
        "context_with_next_sentence": true
    },
    {
        "source_sentence": "而自投身墮牛畜中。",
        "from": "T04n0204_001:0501c14_19",
        "context_with_next_sentence": true
    },
    {
        "source_sentence": "」即以威神照示本命，即自識知淚出，自責本行不善慳貪嫉妬，不信佛法輕慢聖眾，快心恣意不信兄語，違戾聖教抵突自用，故墮牛中，疲頓困劣悔當何逮？",
        "from": "T04n0204_001:0501c18_10",
        "context_with_next_sentence": true
    },
    {
        "source_sentence": "兄知心念愴然哀傷，即為牛主說其本末事狀如是：",
        "from": "T04n0204_001:0501c19_12",
        "context_with_next_sentence": true
    },
    {
        "source_sentence": "「本是我弟，不信三尊背真向偽，慳妬自恣貪求不施，墮牛中，羸瘦困劣甚可愍傷，今已老極疲不中用，幸以惠我濟其殘命。",
        "from": "T04n0204_001:0501c22_8",
        "context_with_next_sentence": true
    },
    {
        "source_sentence": "」賈人聞之便以施與，即將牛去還至寺中，使念三寶飯食隨時，其命終盡得生忉利。",
        "from": "T04n0204_001:0501c24_7",
        "context_with_next_sentence": true
    },
    {
        "source_sentence": "時眾賈客各自念言：",
        "from": "T04n0204_001:0501c24_16",
        "context_with_next_sentence": true
    },
    {
        "source_sentence": "「我等勤治生無厭，不能施與又不奉法、不識道誼，死亦恐然不免此類。",
        "from": "T04n0204_001:0501c26_8",
        "context_with_next_sentence": true
    },
    {
        "source_sentence": "」便共出舍，捐其妻子棄所珍翫，行作沙門精進不懈，皆亦得道。",
        "from": "T04n0204_001:0501c27_17",
        "context_with_next_sentence": true
    },
    {
        "source_sentence": "由是觀之，世間財寶不益於人，奉敬三尊修身學慧，博聞行道世世獲安。",
        "from": "T04n0204_001:0501c29_11",
        "context_with_next_sentence": true
    },
    {
        "source_sentence": "12（一二）昔者舍衛國有一貧家，庭中有蒲桃樹，上有數穗，念欲即施道人。",
        "from": "T04n0204_001:0502a02_11",
        "context_with_next_sentence": true
    },
    {
        "source_sentence": "時國王先前請食一月，是貧家力勢不如。",
        "from": "T04n0204_001:0502a03_10",
        "context_with_next_sentence": true
    },
    {
        "source_sentence": "王正玄許一月，乃得一道人便持施之，語道人言：",
        "from": "T04n0204_001:0502a04_13",
        "context_with_next_sentence": true
    },
    {
        "source_sentence": "「念欲施來一月，今乃得願。",
        "from": "T04n0204_001:0502a05_6",
        "context_with_next_sentence": true
    },
    {
        "source_sentence": "」道人語優婆夷：",
        "from": "T04n0204_001:0502a05_14",
        "context_with_next_sentence": true
    },
    {
        "source_sentence": "「以一月中施矣。",
        "from": "T04n0204_001:0502a05_22",
        "context_with_next_sentence": true
    },
    {
        "source_sentence": "」優婆夷言：",
        "from": "T04n0204_001:0502a06_4",
        "context_with_next_sentence": true
    },
    {
        "source_sentence": "「我但一穗蒲桃施耳，那得一月施。",
        "from": "T04n0204_001:0502a07_1",
        "context_with_next_sentence": true
    },
    {
        "source_sentence": "」道人言：",
        "from": "T04n0204_001:0502a07_6",
        "context_with_next_sentence": true
    },
    {
        "source_sentence": "「但一月中念欲施，則為一月也。",
        "from": "T04n0204_001:0502a07_21",
        "context_with_next_sentence": true
    },
    {
        "source_sentence": "」有十八事，人於世間甚大難：",
        "from": "T04n0204_001:0502a08_12",
        "context_with_next_sentence": true
    },
    {
        "source_sentence": "一者、值佛世難；",
        "from": "T04n0204_001:0502a09_1",
        "context_with_next_sentence": true
    },
    {
        "source_sentence": "二者、正使值佛，成得為人難；",
        "from": "T04n0204_001:0502a09_15",
        "context_with_next_sentence": true
    },
    {
        "source_sentence": "三者、正使得成為人，在中國生難；",
        "from": "T04n0204_001:0502a10_10",
        "context_with_next_sentence": true
    },
    {
        "source_sentence": "四者、正使在中國生，種姓家難；",
        "from": "T04n0204_001:0502a11_4",
        "context_with_next_sentence": true
    },
    {
        "source_sentence": "五者、正使在種姓家，四支六情完具難；",
        "from": "T04n0204_001:0502a12_3",
        "context_with_next_sentence": true
    },
    {
        "source_sentence": "六者、正使四支六情完具，財產難；",
        "from": "T04n0204_001:0502a12_19",
        "context_with_next_sentence": true
    },
    {
        "source_sentence": "七者、正使得財產，善知識難；",
        "from": "T04n0204_001:0502a13_13",
        "context_with_next_sentence": true
    },
    {
        "source_sentence": "八者、正使得善知識，智慧難；",
        "from": "T04n0204_001:0502a14_6",
        "context_with_next_sentence": true
    },
    {
        "source_sentence": "九者、正使得智慧，善心難；",
        "from": "T04n0204_001:0502a14_19",
        "context_with_next_sentence": true
    },
    {
        "source_sentence": "十者、正使得善心，能布施難；",
        "from": "T04n0204_001:0502a15_12",
        "context_with_next_sentence": true
    },
    {
        "source_sentence": "十一者、正使能布施，欲得賢善有德人難；",
        "from": "T04n0204_001:0502a16_10",
        "context_with_next_sentence": true
    },
    {
        "source_sentence": "十二者、正使得賢善有德人，往至其所難；",
        "from": "T04n0204_001:0502a17_9",
        "context_with_next_sentence": true
    },
    {
        "source_sentence": "十三者、正至其所，得宜適難；",
        "from": "T04n0204_001:0502a18_3",
        "context_with_next_sentence": true
    },
    {
        "source_sentence": "十四者、正使得宜適，受聽問訊說中正難；",
        "from": "T04n0204_001:0502a19_2",
        "context_with_next_sentence": true
    },
    {
        "source_sentence": "十六者、正使得中正，解智慧難；",
        "from": "T04n0204_001:0502a19_17",
        "context_with_next_sentence": true
    },
    {
        "source_sentence": "十七者、正使得解智慧，能受深經種種難；",
        "from": "T04n0204_001:0502a20_17",
        "context_with_next_sentence": true
    },
    {
        "source_sentence": "是為十八事。",
        "from": "T04n0204_001:0502a21_4",
        "context_with_next_sentence": true
    },
    {
        "source_sentence": "雜譬喻經",
        "from": "T04n0204_001:0502a22_100",
        "context_with_next_sentence": false
    }
]