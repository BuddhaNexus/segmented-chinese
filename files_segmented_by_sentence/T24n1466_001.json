{
    "T24n1466_001:0903a14_0": "優波離問佛經",
    "T24n1466_001:0903a16_0": "宋元嘉年求那跋摩譯",
    "T24n1466_001:0903a17_0": "彼時佛世尊遊舍衛祇樹給孤獨園。",
    "T24n1466_001:0903a17_1": "於是賢者優波離往世尊所，稽首畢一面坐。",
    "T24n1466_001:0903a18_2": "一面坐已，白世尊言：「唯世尊！",
    "T24n1466_001:0903a19_3": "比丘成就幾事，盡命非不依止？」",
    "T24n1466_001:0903a20_4": "「優波離！",
    "T24n1466_001:0903a20_5": "我比丘成就五事，盡命非不依止。",
    "T24n1466_001:0903a21_6": "何謂五？",
    "T24n1466_001:0903a21_7": "不知布薩、不知布薩劍暮、不知戒、不知說戒、減五歲。",
    "T24n1466_001:0903a22_8": "此，優波離！",
    "T24n1466_001:0903a22_9": "我比丘成就五事，盡命非不依止。",
    "T24n1466_001:0903a23_10": "優波離！",
    "T24n1466_001:0903a23_11": "我比丘成就五事，盡命不依止。",
    "T24n1466_001:0903a24_12": "何謂五？",
    "T24n1466_001:0903a24_13": "知布薩、知布薩劍暮、知戒、知說戒、五歲過五歲。",
    "T24n1466_001:0903a25_14": "此，優波離！",
    "T24n1466_001:0903a25_15": "我比丘成就五事，盡命不依止。",
    "T24n1466_001:0903a26_16": "「復次優波離！",
    "T24n1466_001:0903a26_17": "我比丘成就五事，盡命非不依止。",
    "T24n1466_001:0903a27_18": "何謂五？",
    "T24n1466_001:0903a27_19": "不知倩歲、不知倩歲劍暮、不知戒、不知說戒、減五歲。",
    "T24n1466_001:0903a29_20": "此，優波離！",
    "T24n1466_001:0903a29_21": "我比丘成就五事，盡命非不依止。",
    "T24n1466_001:0903b01_22": "優波離！",
    "T24n1466_001:0903b01_23": "我比丘成就五事，盡命不依止。",
    "T24n1466_001:0903b02_0": "何謂五？",
    "T24n1466_001:0903b02_1": "知倩歲、知倩歲劍暮、知戒、知說戒、五歲過五歲。",
    "T24n1466_001:0903b03_2": "此，優波離！",
    "T24n1466_001:0903b03_3": "我比丘成就五事，盡命不依止。",
    "T24n1466_001:0903b04_4": "「復次優波離！",
    "T24n1466_001:0903b04_5": "我比丘成就五事，盡命非不依止。",
    "T24n1466_001:0903b05_6": "何謂五？",
    "T24n1466_001:0903b05_7": "不知犯非犯、不知犯輕重、不知犯有殘無殘、不知犯惡非惡、減五歲。",
    "T24n1466_001:0903b07_8": "此，優波離，我比丘成就五事，盡命非不依止。",
    "T24n1466_001:0903b08_9": "優波離！",
    "T24n1466_001:0903b08_10": "我比丘成就五事，盡命不依止。",
    "T24n1466_001:0903b08_11": "何謂五？",
    "T24n1466_001:0903b09_12": "知犯非犯、知犯輕重、知犯有殘無殘、知犯惡非惡、五歲過五歲。",
    "T24n1466_001:0903b10_13": "此，優波離，我比丘成就五事，盡命不依止。",
    "T24n1466_001:0903b11_14": "「優波離！",
    "T24n1466_001:0903b11_15": "我比丘成就五事，盡命非不依止。",
    "T24n1466_001:0903b12_16": "何謂五？",
    "T24n1466_001:0903b12_17": "不知一制、不知二制、不知偏制、不知一切制、減五歲。",
    "T24n1466_001:0903b13_18": "此，優波離！",
    "T24n1466_001:0903b14_19": "我比丘成就五事，盡命非不依止。",
    "T24n1466_001:0903b14_20": "優波離！",
    "T24n1466_001:0903b15_0": "我比丘成就五事，盡命不依止。",
    "T24n1466_001:0903b15_1": "何謂五？",
    "T24n1466_001:0903b15_2": "知一制、知二制、知偏制、知一切制、五歲過五歲。",
    "T24n1466_001:0903b17_0": "此，優波離！",
    "T24n1466_001:0903b17_1": "我比丘成就五事，盡命不依止。",
    "T24n1466_001:0903b17_2": "「優波離！",
    "T24n1466_001:0903b18_3": "我比丘成就六事，盡命非不依止。",
    "T24n1466_001:0903b18_4": "何謂六，不知犯非犯、不知犯輕重、不知犯有殘無殘、不知惡非惡、不廣利二部戒分別分部決定順經、減五歲。",
    "T24n1466_001:0903b21_5": "此，優波離！",
    "T24n1466_001:0903b21_6": "我比丘成就六事，盡命非不依止。",
    "T24n1466_001:0903b22_7": "優波離，我比丘成就六事，盡命不依止。",
    "T24n1466_001:0903b23_8": "何謂六？",
    "T24n1466_001:0903b23_9": "知犯非犯、知犯輕重、知犯有殘無殘、知犯惡非惡、廣利二部戒分別分部決定順經、五歲過五歲。",
    "T24n1466_001:0903b25_10": "此，優波離，我比丘成就六事，盡命不依止。」",
    "T24n1466_001:0903b27_0": "四棄捐法。",
    "T24n1466_001:0903b28_0": "維耶離，迦蘭陀子須提難故，一制(次復二制)婬，犯三事：婬未食身，波羅夷；婬大食身，土羅遮；口掁男根入不掁觸，突吉羅。",
    "T24n1466_001:0903c01_1": "不犯者，不知、不聽、狂、心亂、病、先作。",
    "T24n1466_001:0903c03_0": "復次制，羅閱祇，瓦師子達貳迦故，一制(次復一制)不與取，犯三事：不與偷、數取五錢、五錢餘直，波羅夷；不與偷，數取一錢餘、減五錢直，土羅遮(土羅遮重罪也)；不與偷，數取一錢、減一錢直，突吉羅(突吉羅者惡作)。",
    "T24n1466_001:0903c07_1": "不犯者，己想、同意有、暫用、餓鬼所有、畜生所有、糞掃想、狂、先作。",
    "T24n1466_001:0903c09_0": "故斷人類命，犯三事：為人當墮死掘坑者，突吉羅；墮生苦痛，土羅遮；死者，波羅夷。",
    "T24n1466_001:0903c10_1": "不犯者，不故、不知、不欲殺、狂、先作。",
    "T24n1466_001:0903c12_0": "不真實稱過人法，犯三事：欲著故不真實稱過人法，波羅夷；說彼精舍住比丘阿羅漢，解者土羅遮、不解者突吉羅。",
    "T24n1466_001:0903c14_1": "不犯者，增上慢、不欲稱說、狂、先作。",
    "T24n1466_001:0903c15_2": "(四事竟)十三事。",
    "T24n1466_001:0903c17_0": "弄失精，犯三事：故弄失，僧伽婆尸沙；故弄不失，土羅遮；方便，突吉羅。",
    "T24n1466_001:0903c18_1": "不犯者，夢中、若不欲、狂、先作。",
    "T24n1466_001:0903c20_0": "女人身相近，犯三事：身摩身，僧伽婆尸沙；身摩身衣，土羅遮；身衣摩身衣，突吉羅。",
    "T24n1466_001:0903c21_1": "不犯者，不故、不念、不知、不聽、狂、先作。",
    "T24n1466_001:0903c23_0": "與母人惡口語，犯三事：極稱說、呰毀大小便道，僧伽婆尸沙；除二道已，極稱說、呰毀下雙膝上，土羅遮；極稱說、呰毀身衣，突吉羅。",
    "T24n1466_001:0903c25_1": "不犯者，為義、為法、為解、狂、先作。",
    "T24n1466_001:0903c27_0": "自歎供養，犯三事，向母人自歎供養，僧伽婆尸沙；向不成男自歎供養，土羅遮；向畜生自歎供養，突吉羅。",
    "T24n1466_001:0903c29_1": "不犯者，說衣食床座、病緣藥具供給、狂、先作。",
    "T24n1466_001:0904a02_0": "使行，犯三事：受思說，僧伽婆尸沙；受思不說，土羅遮；受而不思不說，突吉羅。",
    "T24n1466_001:0904a03_1": "不犯者，為僧、為福、為病行、狂、先作。",
    "T24n1466_001:0904a05_0": "自作屋，犯三事：方便作，突吉羅；一摶泥未至，土羅遮；彼泥至，僧伽婆尸沙。",
    "T24n1466_001:0904a06_1": "不犯者，窟屋、草菴屋、為他除住屋一切不犯、狂、先作。",
    "T24n1466_001:0904a08_0": "作大舍，犯三事：方便作，突吉羅；一塼泥未至，土羅遮；彼泥至，僧伽婆尸沙。",
    "T24n1466_001:0904a09_1": "不犯者，窟屋、草菴屋、為他除住屋一切不犯、狂、先作。",
    "T24n1466_001:0904a11_0": "無根波羅夷法軀棄，犯三事：不問作欲殯說者，僧伽婆尸沙，突吉羅；問作欲罵說者，犯於形相事。",
    "T24n1466_001:0904a13_1": "不犯者，淨見淨、狂、先作。",
    "T24n1466_001:0904a14_0": "比丘有少毫片異事受波羅夷驅棄，犯三事：不問作欲殯說者，僧伽婆尸沙、突吉羅；問作欲罵說者，犯於形相事。",
    "T24n1466_001:0904a16_1": "不犯者，如想語、教語、狂、先作。",
    "T24n1466_001:0904a18_0": "破僧比丘至三諫不捨，犯三事：白者，突吉羅；再語，土羅遮；語竟，僧伽婆尸沙。",
    "T24n1466_001:0904a19_1": "不犯者，不諫而捨、狂、先作。",
    "T24n1466_001:0904a21_0": "助破比丘至三諫不捨，犯三事：白者，突吉羅；再語，土羅遮；語竟，僧伽婆尸沙。",
    "T24n1466_001:0904a22_1": "不犯者，不諫而捨、狂、先作。",
    "T24n1466_001:0904a24_0": "辱族比丘至三諫不捨，犯三事：白者，突吉羅；再語，土羅遮；語竟，僧伽婆尸沙。",
    "T24n1466_001:0904a25_1": "不犯者，不諫而捨、狂、先作。",
    "T24n1466_001:0904a27_0": "戾語比丘至三諫不捨，犯三事：白者，突吉羅；再語，土羅遮；語竟，僧伽婆尸沙。",
    "T24n1466_001:0904a28_1": "不犯者，不諫而捨、狂、先作。",
    "T24n1466_001:0904a29_2": "(十三事竟)三十事。",
    "T24n1466_001:0904b02_0": "餘衣過十日，犯一事捨墮。",
    "T24n1466_001:0904b02_1": "不犯者，滿十日受、若施送與、失壞燒奪、同意取、狂、先作。",
    "T24n1466_001:0904b04_0": "一夜離衣宿，犯一事捨墮。",
    "T24n1466_001:0904b04_1": "不犯者，若向曉捨、送與、失壞燒奪、同意取、比丘要、狂、先作。",
    "T24n1466_001:0904b06_0": "取非時衣過月，犯一事捨墮。",
    "T24n1466_001:0904b06_1": "不犯者，滿一月受、若施送與、狂、先作。",
    "T24n1466_001:0904b08_0": "取非親里尼衣，犯二事：方便取突吉羅，取已捨墮。",
    "T24n1466_001:0904b09_1": "不犯者，親里貿易、少易多、多易少、比丘同意取暫取、除衣餘物取、六法尼、沙彌尼、狂、先作。",
    "T24n1466_001:0904b12_0": "非親里尼浣故衣，犯二事：方便浣突吉羅，浣已捨墮。",
    "T24n1466_001:0904b13_1": "不犯者，親里浣親里、非親弟子不語而浣、未著而浣、除衣餘具浣、六法尼、沙彌尼、狂、先作。",
    "T24n1466_001:0904b16_0": "非親里居士婦求衣，犯二事：方便求突吉羅，求已捨墮。",
    "T24n1466_001:0904b17_1": "不犯者，時、故親里、若請、為他、自物、狂、先作。",
    "T24n1466_001:0904b19_0": "過足求衣，犯二事：方便求突吉羅，求已捨墮。",
    "T24n1466_001:0904b20_0": "不犯者，餘殘、不為奪作與、不為失作與、親里、若請、為他、自物、狂、先作。",
    "T24n1466_001:0904b22_0": "非親里居士居士婦，本不請，為衣往自親，犯二事：方便自親突吉羅，自親已捨墮。",
    "T24n1466_001:0904b23_1": "不犯者，親里、若請、為他、自物、欲好作教不好作、狂、先作。",
    "T24n1466_001:0904b26_0": "二非親里居士，本不請，為衣往往自親，犯二事：方便自親突吉羅，自親已捨墮。",
    "T24n1466_001:0904b27_1": "不犯者，親里、若請、為他、自物、欲好作教不好作、狂、先作。",
    "T24n1466_001:0904b30_0": "過三返語、過六返住成衣與，犯二事：方便成與突吉羅，成與已捨墮。",
    "T24n1466_001:0904c01_1": "不犯者，三返語六返住、減三返語減六返住、不語而與、主語與、狂、先作。",
    "T24n1466_001:0904c04_0": "繡所雜作臥敷，犯二事：方便作突吉羅，作已捨墮。",
    "T24n1466_001:0904c05_1": "不犯者，作帳覆地、拘執褥枕、狂、先作。",
    "T24n1466_001:0904c06_0": "純黑羊毛作臥敷，犯二事：方便作突吉羅，作已捨墮。",
    "T24n1466_001:0904c07_1": "不犯者，作帳覆地、拘執、狂、先作。",
    "T24n1466_001:0904c08_0": "不取等白等牻作臥具，犯二事：方便作突吉羅，作已捨墮。",
    "T24n1466_001:0904c09_1": "不犯者，取等白等牻作、取多白多牻作、取純白純牻、作帳覆地、狂、先作。",
    "T24n1466_001:0904c12_0": "未六年而作臥敷，犯二事：方便作突吉羅，作已捨墮。",
    "T24n1466_001:0904c13_1": "不犯者，六年作、過六年、為他作教作、他作得用、作帳覆地、拘執褥枕、比丘要、狂、先作。",
    "T24n1466_001:0904c16_0": "不取故臥敷緣善逝尺作新坐具臥敷，犯二事：方便作突吉羅，作已捨墮。",
    "T24n1466_001:0904c17_1": "不犯者，取故臥具緣善逝尺作、無有取少作、都無有不取作、他作得用、帳覆地、狂、先作。",
    "T24n1466_001:0904c20_0": "取羊毛過三由延，犯二事：初脚過三由延突吉羅，兩脚過三由延捨墮。",
    "T24n1466_001:0904c21_1": "不犯者，三由延、減三由延、三由延還、奪更得、棄更得、教他領直、狂、先作。",
    "T24n1466_001:0904c24_0": "非親里尼浣羊毛，犯二事：方便浣突吉羅，浣已捨墮。",
    "T24n1466_001:0904c25_1": "不犯者，親里浣、非親里弟子不語而浣、未用而浣領、六法尼、沙彌尼、狂、先作。",
    "T24n1466_001:0904c27_0": "取銀，犯二事：方便取突吉羅，取已捨墮。",
    "T24n1466_001:0904c27_1": "不犯者，或園內園邊自取教取舉、彼有者當取、狂、先作。",
    "T24n1466_001:0904c30_0": "種種賣銀行，犯二事：方便行突吉羅，行已捨墮。",
    "T24n1466_001:0905a01_1": "不犯者，非銀、非銀相似者。",
    "T24n1466_001:0905a01_2": "不犯，狂、先作。",
    "T24n1466_001:0905a02_0": "種種販賣行，犯二事：方便行突吉羅，行已捨墮。",
    "T24n1466_001:0905a03_1": "不犯者，問價直示語作淨者、是我物我須是我須是、狂、先作。",
    "T24n1466_001:0905a05_0": "長鉢過十日，犯一事捨墮。",
    "T24n1466_001:0905a05_1": "不犯者，滿十日受、若施送與、失壞奪取、同意取、狂、先作。",
    "T24n1466_001:0905a07_0": "減五綴鉢更作新鉢，犯二事：方便作突吉羅，作已捨墮。",
    "T24n1466_001:0905a08_1": "不犯者，失鉢、破鉢、親里、若請、為他、自物、狂、先作。",
    "T24n1466_001:0905a10_0": "自乞縷織師織衣，犯二事：方便織突吉羅，織已捨墮。",
    "T24n1466_001:0905a11_1": "不犯者，縫衣禪帶鉢囊腰帶肩帶漉水物、親里、若請、為他、自物、狂、先作。",
    "T24n1466_001:0905a13_0": "非親里居士本不請，為衣往織師所自親，犯二事：方便自親突吉羅，自親已捨墮。",
    "T24n1466_001:0905a14_1": "不犯者，親里、若請、為他、自物、欲好織教不好織、狂、先作。",
    "T24n1466_001:0905a17_0": "自與比丘衣，瞋不可意奪者，犯二事：方便奪突吉羅，奪已捨墮。",
    "T24n1466_001:0905a18_1": "不犯者，彼與、同意取、狂、先作。",
    "T24n1466_001:0905a20_0": "取本衣過衣時，犯一事捨墮。",
    "T24n1466_001:0905a20_1": "不犯者，當時受、若施送與、失壞燒奪、同意取、狂、先作。",
    "T24n1466_001:0905a22_0": "三衣隨其衣舉著家內過六夜離，犯一事捨墮。",
    "T24n1466_001:0905a23_1": "不犯者，六夜離、減六夜離、六復至村內宿而去、六夜向曉捨送與、失壞燒奪、同意取、比丘要、狂、先作。",
    "T24n1466_001:0905a26_0": "過春餘月求雨被衣，犯二事：方便求突吉羅，求已捨墮。",
    "T24n1466_001:0905a27_1": "不犯者，春餘月求、春餘半月持、減春餘月求、減春餘半月持、至夏捨浣舉、奪衣失衣、時著急事、狂、先作。",
    "T24n1466_001:0905b01_0": "知物向僧自求，犯二事：方便求突吉羅，求已捨墮。",
    "T24n1466_001:0905b02_1": "不犯者，問與誰、隨君施法、用可得善利、隨君心與、狂、先作。",
    "T24n1466_001:0905b04_0": "取藥過七日，犯一事捨墮。",
    "T24n1466_001:0905b04_1": "不犯者，滿七日受送與、失壞燒奪、同意取、至成棄與、未具戒得服、狂、先作。",
    "T24n1466_001:0905b06_2": "(三十事竟)九十二事。",
    "T24n1466_001:0905b08_0": "知而妄語，犯五事：欲著故，不真實稱過人法，波羅夷。",
    "T24n1466_001:0905b09_1": "無根波羅夷法驅棄，僧迦婆尸沙。",
    "T24n1466_001:0905b10_2": "說彼精舍住比丘阿羅漢，解者土羅遮，不解者突吉羅。",
    "T24n1466_001:0905b11_3": "知而妄語，波逸提。",
    "T24n1466_001:0905b11_4": "不犯者，本說、誤說、狂、先作。",
    "T24n1466_001:0905b13_0": "形相，犯二事：形相未具足突吉羅，形相具足波逸提。",
    "T24n1466_001:0905b14_1": "不犯者，為義、為法、為解、狂、先作。",
    "T24n1466_001:0905b15_0": "兩舌，犯二事：具足所兩舌波逸提，未具足所兩舌突吉羅。",
    "T24n1466_001:0905b16_1": "不犯者，不欲作別離、狂、先作。",
    "T24n1466_001:0905b17_0": "知如法止更舉，犯二事：方便舉突吉羅，舉已波逸提。",
    "T24n1466_001:0905b18_1": "不犯者，非法群黨、知非劍暮作劍暮故舉、狂、先作。",
    "T24n1466_001:0905b20_0": "母人說法過五六語，犯二事：方便說突吉羅，句句波逸提。",
    "T24n1466_001:0905b21_1": "不犯者，有可知男、說五六語、減五六語、起更坐說、為異母人問事答事、為他說母人聽、狂、先作。",
    "T24n1466_001:0905b24_0": "未具足說句法，犯二事：方便說突吉羅，句句波逸提。",
    "T24n1466_001:0905b25_1": "不犯者，教誦、狂、先作。",
    "T24n1466_001:0905b26_0": "實上人法向未具足人說，犯二事：方便向說突吉羅，向說已波逸提。",
    "T24n1466_001:0905b27_1": "不犯者，向具足實、狂、先作。",
    "T24n1466_001:0905b29_0": "向未具足說比丘所犯罪，犯二事：方便向說突吉羅，說已波逸提。",
    "T24n1466_001:0905c01_1": "不犯者，向說床、不事事、若說非床、比丘要、狂、先作。",
    "T24n1466_001:0905c03_0": "同僧與衣後違法，犯二事：方便違突吉羅，違已波逸提。",
    "T24n1466_001:0905c04_1": "不犯，愛恚癡畏與、破不成與、故違、狂、先作。",
    "T24n1466_001:0905c06_0": "知物向僧求與人(梵本云與私也)，犯二事：方便求突吉羅，求已波逸提。",
    "T24n1466_001:0905c07_1": "不犯者，問與誰、隨君施法、用可得善利、隨君心與、狂、先作。",
    "T24n1466_001:0905c09_0": "毀呰律，犯二事：方便毀呰突吉羅，毀呰已波逸提。",
    "T24n1466_001:0905c10_1": "不犯者，不欲毀呰言、誦經偈阿毘曇已然後當誦律、狂、先作。",
    "T24n1466_001:0905c12_0": "斫鬼村，二事：方便斫突吉羅，下下波逸提。",
    "T24n1466_001:0905c13_0": "不犯者，知此與此取此、須此此語淨作、不念、不知、狂、先作。",
    "T24n1466_001:0905c15_0": "呵責比丘，犯二事：方便訶責突吉羅，呵責已波逸提。",
    "T24n1466_001:0905c16_1": "不犯者，姓愛恚癡、作恐怖故呵責、狂、先作。",
    "T24n1466_001:0905c18_0": "餘語，犯二事，事未成餘語突吉羅，事成餘語波逸提。",
    "T24n1466_001:0905c19_1": "不犯者，不知問、疾不答，打僧罵諍故、破僧競故、非法黨故、非劍暮作劍暮故不答，狂、先作。",
    "T24n1466_001:0905c22_0": "僧床榻褥拘執露地布置，不舉不別去，犯二事：初脚過土突吉羅，兩脚過土波逸提。",
    "T24n1466_001:0905c23_1": "不犯者，舉去、教別去、曬去、緣礙急事、狂、先作。",
    "T24n1466_001:0905c25_0": "僧堂舍布置宿，不舉不別去，犯二事：初脚過閾突吉羅，兩脚過波逸提。",
    "T24n1466_001:0905c26_1": "不犯者，舉去、別去、緣礙暫出、住彼白緣、礙急事、狂、先作。",
    "T24n1466_001:0905c28_0": "比丘瞋不可意驅出僧房，犯二事：方便驅出突吉羅，驅出已波逸提。",
    "T24n1466_001:0905c29_1": "不犯者，無暫故驅出教驅、彼物具出教出、狂故打罵諍亂、作鬪僧故、弟子不如法故驅出教驅、彼物具出教、狂、先作。",
    "T24n1466_001:0906a04_0": "知比丘先住，相近宿，犯二事：方便臥突吉羅，臥已波逸提。",
    "T24n1466_001:0906a05_1": "不犯者，病故住、寒熱故住、急事、狂、先作。",
    "T24n1466_001:0906a07_0": "僧房重閣屋尖脚床榻用力坐，犯二事：方便用力坐突吉羅，用力坐已波逸提。",
    "T24n1466_001:0906a08_1": "不犯者，非閣屋團脚牢、無有住者立過取物、狂、先作。",
    "T24n1466_001:0906a10_0": "知蟲水澆泥草，犯二事：方便澆突吉羅，澆已波逸提。",
    "T24n1466_001:0906a11_1": "不犯者，不故、不知、不念、狂、先作。",
    "T24n1466_001:0906a12_0": "過是再三重治者，犯二事：方便治突吉羅，治已波逸提。",
    "T24n1466_001:0906a13_1": "不犯者，再三重、減再三重、窟屋草屋、為他自物、除住居一切不犯、狂、先作。",
    "T24n1466_001:0906a15_0": "不差教比丘尼，犯二事：方便教突吉羅，教已波逸提。",
    "T24n1466_001:0906a16_1": "不犯者，問誦師語誦、問事答事、為他說尼聽、六法尼、沙彌尼、狂、先作。",
    "T24n1466_001:0906a18_0": "教比丘尼日入者，犯二事：方便教突吉羅，教已波逸提。",
    "T24n1466_001:0906a19_1": "不犯者，問誦師語誦、問事答事、為他說尼聽、六法尼、沙彌尼、狂、先作。",
    "T24n1466_001:0906a21_0": "往尼舍教，犯二事：方便教突吉羅，教已波逸提。",
    "T24n1466_001:0906a22_1": "不犯者，時故、問誦師語誦、問事答事、為他說尼聽、六法尼、沙彌尼、狂、先作。",
    "T24n1466_001:0906a24_0": "說貪食教尼，犯二事：方便說突吉羅，說已波逸提。",
    "T24n1466_001:0906a25_1": "不犯者，說衣床座病緣藥具供順、敬重供養故教、狂、先作。",
    "T24n1466_001:0906a27_0": "共尼同一道行，犯二事：方便行突吉羅，行已波逸提。",
    "T24n1466_001:0906a28_1": "不犯者，時故、不相隨去尼隨去、比丘不隨不要去急事、狂、先作。",
    "T24n1466_001:0906b01_0": "共尼同船上，犯二事：方便上突吉羅，上已波逸提。",
    "T24n1466_001:0906b02_1": "不犯者，度不相隨上尼隨上、比丘不隨上、不要上、急事、狂、先作。",
    "T24n1466_001:0906b04_0": "與非親里尼衣，犯二事：方便與突吉羅，與已波逸提。",
    "T24n1466_001:0906b05_1": "不犯者，親里貿易、少易多、多易少、尼同意取、暫取、除衣餘物取、六法尼、沙彌尼、狂、先作。",
    "T24n1466_001:0906b08_0": "縫非親里尼衣，犯二事：方便縫突吉羅，針針波逸提。",
    "T24n1466_001:0906b09_1": "不犯者，親里、除衣縫餘物、教縫、六法尼、沙彌尼、狂先作。",
    "T24n1466_001:0906b11_0": "共一尼一處坐，犯二事：方便坐突吉羅，坐已波逸提。",
    "T24n1466_001:0906b12_1": "不犯者，有可知男伴、立不坐、無異坐、狂、先作。",
    "T24n1466_001:0906b14_0": "共一母人一處坐，犯二事：方便坐突吉羅，坐已波逸提。",
    "T24n1466_001:0906b15_1": "不犯者，有可知男伴、立不坐、無異坐、狂、先作。",
    "T24n1466_001:0906b17_0": "知尼歎飯食，犯二事：當食而受突吉羅，口口波逸提。",
    "T24n1466_001:0906b18_1": "不犯者，舊檀越、六法尼、沙彌尼、除五種食一切不犯、狂、先作。",
    "T24n1466_001:0906b19_2": "(曇摩羅叉云，五種食者，麨、飯、魚、肉、煮麥飯也)展轉食，犯二事：當食而受突吉羅，口口波逸提。",
    "T24n1466_001:0906b21_3": "不犯者，時故、彼二請一處一食、舉村請已隨彼食、眾人請已隨彼食、請時比丘言當去、常食籌食、月半說戒、月朝、除五種食一切不犯、狂、先作。",
    "T24n1466_001:0906b25_0": "過是所住食，犯二事：當食而食突吉羅，口口波逸提。",
    "T24n1466_001:0906b26_1": "不犯者，病故、不病食去已更來食者、主請為設食若不足、除五種食一切不犯、狂、先作。",
    "T24n1466_001:0906b29_0": "過滿兩三鉢取，犯二事：方便取突吉羅，取已波逸提。",
    "T24n1466_001:0906c01_1": "不犯者，滿兩三鉢、減再三鉢、親里、若請、為他自物、狂、先作。",
    "T24n1466_001:0906c03_0": "請食已不囑食而食，犯二事：當食而受突吉羅，口口波逸提。",
    "T24n1466_001:0906c04_1": "不犯者，囑而食囑已當食而受、為他受、時須七日(梵本七日者，皆言七時，無日字)、終身因緣食、狂、先作。",
    "T24n1466_001:0906c06_2": "(譯者解云：因緣食者，食已不囑，後飢，須當自求乞一鉢食，授與彼囑食比丘。",
    "T24n1466_001:0906c06_3": "比丘即或一口或五三口食已，還授與，得噉也)比丘請食已不囑食強請食，犯二事：彼言當受食者突吉羅，食竟波逸提。",
    "T24n1466_001:0906c09_4": "不犯者，與囑者食、為他與去、時須七日、終身因緣與食、狂、先作。",
    "T24n1466_001:0906c11_0": "群食，犯二事：當食而受突吉羅，口口波逸提。",
    "T24n1466_001:0906c12_0": "不犯者，時故兩一處食、乞共一處食、常食籌食、月半說戒月朝、除五種食一切不犯、狂、先作。",
    "T24n1466_001:0906c15_0": "非時所食所噉者，犯二事：當食而受突吉羅，口口波逸提。",
    "T24n1466_001:0906c16_1": "不犯者，時須七日、終身、狂、先作。",
    "T24n1466_001:0906c18_0": "舉所食噉食噉者，犯二事：當食而食突吉羅，口口波逸提。",
    "T24n1466_001:0906c19_1": "不犯者，隨時隨時食、時須時須食、七日七日食、終身食、狂、先作。",
    "T24n1466_001:0906c21_0": "不受著口中，犯二事：當食而取突吉羅，口口波逸提。",
    "T24n1466_001:0906c22_1": "不犯者，水及齒木、狂、先作。",
    "T24n1466_001:0906c23_0": "自為求好食食，犯二事：當食而受突吉羅，口口波逸提。",
    "T24n1466_001:0906c24_1": "不犯者，病、為病者求、不病食病者殘、親里若請、為他自物、狂、先作。",
    "T24n1466_001:0906c26_0": "知水蟲飲，犯二事：方便飲突吉羅，飲已波逸提。",
    "T24n1466_001:0906c27_1": "不犯者，知飲水蟲不死而、狂、先作。",
    "T24n1466_001:0906c28_0": "有食舍相近坐，犯二事：方便坐突吉羅，坐已波逸提。",
    "T24n1466_001:0906c29_1": "不犯者，大家行床撿手足坐、小家床不相接坐、比丘有伴、俱出俱婬罷、非宿屋、狂、先作。",
    "T24n1466_001:0907a03_0": "屏障處共母人床坐，犯二事：方便坐突吉羅，坐已波逸提。",
    "T24n1466_001:0907a04_1": "不犯者，有可知男伴、立不坐、無異意坐、狂、先作。",
    "T24n1466_001:0907a06_0": "自手與無衣異學夫婦食，犯二事：方便與突吉羅，與已波逸提。",
    "T24n1466_001:0907a07_1": "不犯者，教與不自與、放地與、狂、先作。",
    "T24n1466_001:0907a09_0": "去視軍發行，犯二事：當去突吉羅，立彼視波逸提。",
    "T24n1466_001:0907a10_1": "不犯者，住精舍見、比丘或立坐臥來去見、因緣急事、狂、先作。",
    "T24n1466_001:0907a12_0": "過二夜軍宿，犯二事：方便宿突吉羅，宿已波逸提。",
    "T24n1466_001:0907a13_1": "不犯者，二夜宿、減二夜宿、三夜向曉復宿、病故、為病軍將逼留、緣礙急事、狂、先作。",
    "T24n1466_001:0907a15_0": "去視戰陣，犯二事：當去突吉羅，立彼視波逸提。",
    "T24n1466_001:0907a16_1": "不犯者，住精舍見、比丘或立坐臥來去、有所作去、急事、狂、先作。",
    "T24n1466_001:0907a18_0": "比丘瞋不可意與手捲，犯二事：方便與突吉羅，與已波逸提。",
    "T24n1466_001:0907a19_1": "不犯者，觸嬈欲脫故與、狂、先作。",
    "T24n1466_001:0907a21_0": "比丘瞋不可意舉手相恐，犯二事：方便舉突吉羅，舉已波逸提。",
    "T24n1466_001:0907a22_1": "不犯者，觸嬈欲脫故舉、狂、先作。",
    "T24n1466_001:0907a24_0": "知比丘犯罪覆藏犯一事，波逸提。",
    "T24n1466_001:0907a24_1": "不犯者，打僧罵故群諍故不向說、破僧競故不向說、剛強害命復梵行、不見餘好比丘、不欲覆藏、知自現故、狂、先作。",
    "T24n1466_001:0907a28_0": "比丘若來村邑食，彼人已或與或不與遣者，犯二事：方便突吉羅，遣已波逸提。",
    "T24n1466_001:0907a29_1": "不犯者，俱一處不足故遣、見貴物相打起貪法故遣、見母人起不樂故遣、病守精舍與食而遣、欲作非威儀故遣、狂、先作。",
    "T24n1466_001:0907b04_0": "燃火炙，犯二事：方便然突吉羅，然已波逸提。",
    "T24n1466_001:0907b05_0": "不犯者，病故、他作而炙、油火蛇窟、因緣急事、狂、先作。",
    "T24n1466_001:0907b07_0": "法事可作已後違法，犯二事：方便違突吉羅，違已波逸提。",
    "T24n1466_001:0907b08_1": "不犯者，非法黨故、知非劍暮作劍暮、狂、先作。",
    "T24n1466_001:0907b09_2": "(五十五)未具足過二夜同宿，犯二事：方便臥突吉羅，臥已波逸提。",
    "T24n1466_001:0907b11_3": "不犯者，二夜住、減二夜住、三夜向曉復住、一切覆不障、一切障不覆、都不覆不障、未具足臥比丘坐、比丘臥未具足坐、俱坐、狂、先作。",
    "T24n1466_001:0907b15_0": "惡見至三諫不捨，犯二事：白者突吉羅，語竟波逸提。",
    "T24n1466_001:0907b16_1": "不犯者，不諫而捨、狂、先作。",
    "T24n1466_001:0907b17_0": "知是非法語比丘不捨所見共止，犯二事：方便共止突吉羅，共止已波逸提。",
    "T24n1466_001:0907b18_1": "不犯者，知未舉、若罷捨見、狂、先作。",
    "T24n1466_001:0907b20_0": "知是擯沙彌安處，犯二事：方便安處突吉羅，安處已波逸提。",
    "T24n1466_001:0907b21_1": "不犯者，知不擯捨見、狂、先作。",
    "T24n1466_001:0907b23_0": "取寶，犯二事：方便取突吉羅，取已波逸提。",
    "T24n1466_001:0907b24_0": "不犯者，寶似寶者或園內園邊自取教取舉、彼有者當取、似寶者同意取暫取、糞掃想取、狂、先作。",
    "T24n1466_001:0907b27_0": "不取三惡色作新衣著，犯二事：方便著突吉羅，著已波逸提。",
    "T24n1466_001:0907b28_1": "不犯者，取著作淨已失脫滅、以淨縫牒不淨、補緣、狂、先作。",
    "T24n1466_001:0907c01_0": "減半月浴，犯二事：方便浴突吉羅，浴竟波逸提。",
    "T24n1466_001:0907c02_1": "不犯者，時故、半月、過半月、卒行浴、邊國中、狂、先作。",
    "T24n1466_001:0907c04_0": "故斷眾生命有四種：為當墮死掘坑者，突吉羅。",
    "T24n1466_001:0907c05_1": "人墮死，波羅夷。",
    "T24n1466_001:0907c05_2": "閱叉餓鬼畜生人像者墮死，土羅遮。",
    "T24n1466_001:0907c06_3": "畜生墮死，波逸提。",
    "T24n1466_001:0907c06_4": "不犯者，不故不知、不欲殺、狂、先作。",
    "T24n1466_001:0907c08_0": "故弄比丘悔，犯二事：方便弄突吉羅，弄已波逸提。",
    "T24n1466_001:0907c09_1": "不犯者，不欲弄悔、知不滿二十與具足、知過時食、知飲酒、知與母人共屏處坐、知此教悔、狂、先作。",
    "T24n1466_001:0907c12_0": "指挃笑，犯二事：方便笑突吉羅，笑已波逸提。",
    "T24n1466_001:0907c13_0": "不犯者，不欲笑、有事故、狂、先作。",
    "T24n1466_001:0907c14_0": "水戲，犯二事：沒水下戲突吉羅，在水上戲波逸提。",
    "T24n1466_001:0907c15_1": "不犯者，不欲笑、有事入水、或沒或出、渡故去急、狂、先作。",
    "T24n1466_001:0907c17_0": "母人同宿，犯二事：方便臥突吉羅，臥已波逸提。",
    "T24n1466_001:0907c18_1": "不犯者，一切覆不障、一切障不覆、都不覆不障、母人臥比丘坐、比丘臥母人坐俱坐、狂、先作。",
    "T24n1466_001:0907c21_0": "比丘恐怖，犯二事：方便怖突吉羅，怖已波逸提。",
    "T24n1466_001:0907c22_1": "不犯者，不欲怖、有賊惡蟲毘舍遮故、示色聲香味細滑、狂、先作。",
    "T24n1466_001:0907c24_0": "藏衣鉢坐具鍼筒腰帶，犯二事：方便藏突吉羅，藏已波逸提。",
    "T24n1466_001:0907c25_1": "不犯者，不欲笑惡處與舉、若舉說法已與、狂、先作。",
    "T24n1466_001:0907c27_0": "比丘比丘尼六法尼沙彌沙彌尼所，自求衣著不與直，犯二事：方便著突吉羅，著已波逸提。",
    "T24n1466_001:0907c29_1": "不犯者，彼與、同意取、狂、先作。",
    "T24n1466_001:0908a01_0": "比丘無根僧殘法驅棄，犯二事：方便驅突吉羅，驅已波逸提。",
    "T24n1466_001:0908a02_1": "不犯者，如想語、教語、狂、先作。",
    "T24n1466_001:0908a03_0": "知盜共一道行，犯二事：方便行突吉羅，行已波逸提。",
    "T24n1466_001:0908a04_1": "不犯者，不相隨去、人隨去比丘不隨去、要急事、狂、先作。",
    "T24n1466_001:0908a06_0": "共母人一道行，犯二事：方便行突吉羅，行已波逸提。",
    "T24n1466_001:0908a07_1": "不犯者，不相隨去、母人隨去比丘不隨去、不要去、狂、先作。",
    "T24n1466_001:0908a09_0": "知人年減二十與具足、犯二事：方便與具足突吉羅、與具足已波逸提。",
    "T24n1466_001:0908a10_1": "不犯者、年減二十想滿與、年滿二十與具足、狂、先作。",
    "T24n1466_001:0908a12_0": "掘地，犯二事：方便掘突吉羅，下下波逸提。",
    "T24n1466_001:0908a12_1": "不犯者，知此與此、須此取此、此語淨作、不故不念、不知、狂、先作。",
    "T24n1466_001:0908a15_0": "過是求藥，犯二事：方便求突吉羅，求已波逸提。",
    "T24n1466_001:0908a16_1": "不犯者，請是藥求是藥、請中夜者求中夜、請我此藥、我少此藥、示須此藥、親里若請、為他、自物、狂、先作。",
    "T24n1466_001:0908a19_0": "比丘說法時語：「若我不學此所學戒，當問餘真持律比丘。」",
    "T24n1466_001:0908a20_1": "犯二事：方便語突吉羅，語已波逸提。",
    "T24n1466_001:0908a21_2": "不犯者，言當知當學、狂、先作。",
    "T24n1466_001:0908a22_0": "知比丘相打罵諍立聽，犯二事：當去突吉羅，立聽已波逸提。",
    "T24n1466_001:0908a23_1": "不犯者，聽此已當捨止息、當自避故去、狂、先作。",
    "T24n1466_001:0908a25_0": "僧斷事時不囑起去，犯二事：輕而離突吉羅，離已波逸提。",
    "T24n1466_001:0908a26_1": "不犯者，打僧罵故、亂鬪諍故去、破僧競故去非法群黨、非劍暮作劍暮、若病為病、急大小便、不欲壞劍暮、正爾當還故去、狂、先作。",
    "T24n1466_001:0908b01_0": "作擾動，犯二事：方便作突吉羅，作已波逸提。",
    "T24n1466_001:0908b02_0": "不犯者，如我師所受問若說、狂、先作。",
    "T24n1466_001:0908b03_0": "飲酒，犯二事：當飲而取突吉羅，口口波逸提。",
    "T24n1466_001:0908b04_0": "不犯者，非酒似酒氣味、在羹中、狂、先作。",
    "T24n1466_001:0908b05_0": "有比丘不白非時入村，犯二事：初脚過障突吉羅，兩脚過波逸提。",
    "T24n1466_001:0908b06_1": "不犯者，急有所作、有比丘白去、無比丘不白去、精舍去、尼舍去、異學處去、道由村過、急事、狂、先作。",
    "T24n1466_001:0908b09_0": "請食時有比丘不白，食前食後彼舍中行，犯二事：初脚發過突吉羅，兩脚過波逸提。",
    "T24n1466_001:0908b10_1": "不犯者，時故、有比丘白而入、無比丘不白入、家邊道他家去、園內去、尼舍去、異學處去、急事、狂、先作。",
    "T24n1466_001:0908b14_0": "先未通入王門，犯二事：初脚發過突吉羅，兩脚過波逸提。",
    "T24n1466_001:0908b15_1": "不犯者，先通、非王種、不拜為王、王夫人俱出、宿屋、狂、先作。",
    "T24n1466_001:0908b17_0": "貢高，犯二事：事未成貢高突吉羅，事成貢高已波逸提。",
    "T24n1466_001:0908b18_1": "不犯者，不欲貢高、不廣聞、減再三返聞、狂、先作。",
    "T24n1466_001:0908b20_0": "骨牙角作鍼筒，犯二事：方便作突吉羅，作已波逸提。",
    "T24n1466_001:0908b21_1": "不犯者，禪鎮、攢藥筒、藥匕(梵本用柿藥著眼中物，不名匕也)、斧拂柄、狂、先作。",
    "T24n1466_001:0908b23_0": "過量作床榻(梵本不言榻也，音似，名小床也)，犯二事：方便作突吉羅，作已波逸提。",
    "T24n1466_001:0908b24_1": "不犯者，如量作、減作、他作、過量得截用、狂、先作。",
    "T24n1466_001:0908b26_0": "綿纏結作床榻，犯二事：方便作突吉羅，作已波逸提。",
    "T24n1466_001:0908b27_1": "不犯者，禪帶腰帶鉢囊漉水物作、枕他作、得破用、狂、先作。",
    "T24n1466_001:0908b29_0": "過重作兩被，犯二事：方便作突吉羅，作已波逸提。",
    "T24n1466_001:0908c01_1": "不犯者，如量作、減作、他過量作得截用、狂、先作。",
    "T24n1466_001:0908c03_0": "過量作泥洹僧，犯二事：方便作突吉羅，作已波逸提。",
    "T24n1466_001:0908c04_1": "不犯者，如量作、減作、他過量作得截用、狂、先作。",
    "T24n1466_001:0908c06_0": "過量作坐具，犯二事：方便作突吉羅，作已波逸提。",
    "T24n1466_001:0908c07_1": "不犯者，如量作、減作、他過量作得破用、狂、先作。",
    "T24n1466_001:0908c09_0": "知如來衣量作衣，犯二事：方便作突吉羅，作已波逸提。",
    "T24n1466_001:0908c10_1": "不犯者，減作、他過量作得截用、狂、先作。",
    "T24n1466_001:0908c11_2": "(九十二事竟)四悔過法(譯者解云：四悔者，或言應說法、或言應發露者也)。",
    "T24n1466_001:0908c13_0": "入家內自手取非親里尼食，犯二事：當食而取突吉羅，口口是悔過。",
    "T24n1466_001:0908c14_1": "不犯者，親里、教與不自與、放地與、精舍內與、時須七日、終身因緣、六法尼、沙彌尼、狂、先作。",
    "T24n1466_001:0908c17_0": "比丘尼索不訶而食，犯二事：當食而受突吉羅，口口是悔過。",
    "T24n1466_001:0908c18_1": "不犯者，自有食教與不自與、他有食與不教與、教與未得食者、六法尼、沙彌尼、除五種食一切不犯、狂、先作。",
    "T24n1466_001:0908c21_0": "拜為學家中自手取食，犯二事：當食而取突吉羅，口口是悔過。",
    "T24n1466_001:0908c22_1": "不犯者，若請、若病請者、病者殘常食、時須食、七日、終身因緣、狂、先作。",
    "T24n1466_001:0908c24_0": "阿練若住處中，先不差園外自手取食，犯二事：當食而取突吉羅，口口是悔過。",
    "T24n1466_001:0908c25_1": "不犯者，若差若病、差者、病者殘、山所生根皮葉花果、時須、七日、終身、狂、先作。",
    "T24n1466_001:0908c27_2": "(四悔過竟)眾多法。",
    "T24n1466_001:0908c29_0": "前後參差著泥洹僧，突吉羅。",
    "T24n1466_001:0908c29_1": "不犯者，不故、不念、不知、病、急事、狂、先作。",
    "T24n1466_001:0909a02_0": "前後參差披衣，突吉羅。",
    "T24n1466_001:0909a02_1": "不犯者，不故、不念、不知、病、急事、狂、先作。",
    "T24n1466_001:0909a04_0": "露身入家內，突吉羅。",
    "T24n1466_001:0909a04_1": "不犯者，不故、狂、先作。",
    "T24n1466_001:0909a05_0": "露身坐家內，突吉羅。",
    "T24n1466_001:0909a05_1": "不犯者，不故、不念、不知、病、眠、急事、狂、先作。",
    "T24n1466_001:0909a07_0": "呵責入家內，突吉羅。",
    "T24n1466_001:0909a07_1": "不犯者，不故、不念、不知、病、急事、狂、先作。",
    "T24n1466_001:0909a09_0": "呵責坐家內，突吉羅。",
    "T24n1466_001:0909a09_1": "不犯者，不故、不念、不知、病、急事、狂、先作。",
    "T24n1466_001:0909a11_0": "左右視入家內，突吉羅。",
    "T24n1466_001:0909a11_1": "不犯者、不故、狂、先作。",
    "T24n1466_001:0909a12_0": "左右視坐家內，突吉羅。",
    "T24n1466_001:0909a12_1": "不犯者，不故、不念、不知、狂、先作。",
    "T24n1466_001:0909a14_0": "作大高聲入家內，突吉羅。",
    "T24n1466_001:0909a14_1": "不犯者，不故、狂、先作。",
    "T24n1466_001:0909a16_0": "作大高聲坐家內，突吉羅。",
    "T24n1466_001:0909a16_1": "不犯者，不故、不念、不知、狂、先作。",
    "T24n1466_001:0909a18_0": "蹲入家內，突吉羅。",
    "T24n1466_001:0909a18_1": "不犯者，不故、狂、先作。",
    "T24n1466_001:0909a19_0": "覆頭入家內，突吉羅。",
    "T24n1466_001:0909a19_1": "不犯者，不故、不念、不知、病、眠、急事、狂、先作。",
    "T24n1466_001:0909a21_0": "覆頭坐家內，突吉羅。",
    "T24n1466_001:0909a21_1": "不犯者，眠、狂、先作。",
    "T24n1466_001:0909a22_0": "現胸入家內，突吉羅。",
    "T24n1466_001:0909a22_1": "不犯者，不故、狂、先作。",
    "T24n1466_001:0909a23_0": "現胸坐家內，突吉羅。",
    "T24n1466_001:0909a23_1": "不犯者，不故、不念、不知、病、眠、急事、狂、先作。",
    "T24n1466_001:0909a25_0": "下垂坐家內，突吉羅。",
    "T24n1466_001:0909a25_1": "不犯者，不故、不念、不知、病、眠、急事、狂、先作。",
    "T24n1466_001:0909a27_0": "抄衣入家內，突吉羅。",
    "T24n1466_001:0909a27_1": "不犯者，不故、狂、先作。",
    "T24n1466_001:0909a28_0": "抄衣坐家內，突吉羅。",
    "T24n1466_001:0909a28_1": "不犯者，不故、不念、不知、病、眠、急事、狂、先作。",
    "T24n1466_001:0909b01_0": "搖臂入家內，突吉羅。",
    "T24n1466_001:0909b01_1": "不犯者，不故、狂、先作。",
    "T24n1466_001:0909b02_0": "搖身坐家內，突吉羅。",
    "T24n1466_001:0909b02_1": "不犯者，不故、不念、不知、病、眠、急事、狂、先作。",
    "T24n1466_001:0909b04_0": "搖頭入家內，突吉羅。",
    "T24n1466_001:0909b04_1": "不犯者，不故、不念、不知、狂、先作。",
    "T24n1466_001:0909b06_0": "搖頭坐家內，突吉羅。",
    "T24n1466_001:0909b06_1": "不犯者，不故、不念、不知、病、眠、急事、狂、先作。",
    "T24n1466_001:0909b08_0": "弄手脚入家內，突吉羅。",
    "T24n1466_001:0909b08_1": "不犯者，不故、狂、先作。",
    "T24n1466_001:0909b09_0": "弄手脚坐家內，突吉羅。",
    "T24n1466_001:0909b09_1": "不犯者，不故、狂、先作。",
    "T24n1466_001:0909b10_0": "不端一受飯，突吉羅。",
    "T24n1466_001:0909b10_1": "不犯者，不故、狂、先作。",
    "T24n1466_001:0909b11_0": "左右視受飯，突吉羅。",
    "T24n1466_001:0909b11_1": "不犯者，不故、狂、先作。",
    "T24n1466_001:0909b12_0": "多取羹，突吉羅。",
    "T24n1466_001:0909b12_1": "不犯者，不故、不念、不知、病、若種種親里若請、為他自物、急事、狂、先作。",
    "T24n1466_001:0909b14_0": "堆受飯，突吉羅。",
    "T24n1466_001:0909b14_1": "不犯者，不故、狂、先作。",
    "T24n1466_001:0909b15_0": "爴堆飯食，突吉羅。",
    "T24n1466_001:0909b15_1": "不犯者，不故、不念、不知、病、爴殘著一處食、急事、狂、先作。",
    "T24n1466_001:0909b17_0": "不端一食，突吉羅。",
    "T24n1466_001:0909b17_1": "不犯者，不故、狂、先作。",
    "T24n1466_001:0909b18_0": "處處採飯食，突吉羅。",
    "T24n1466_001:0909b18_1": "不犯者，不故、不念、不知、病採、與他採出、急事、狂、先作。",
    "T24n1466_001:0909b20_0": "多羹食，突吉羅。",
    "T24n1466_001:0909b20_1": "不犯者，不故、不念、不知、病、種種親里若請、自物、急事、狂、先作。",
    "T24n1466_001:0909b22_0": "大作摶，突吉羅。",
    "T24n1466_001:0909b22_1": "不犯者，不故、不念、不知、病、若餅果、急事、狂、先作。",
    "T24n1466_001:0909b24_0": "長作摶，突吉羅。",
    "T24n1466_001:0909b24_1": "不犯者，不故、不念、不知、病、餅果、急事、狂、先作。",
    "T24n1466_001:0909b26_0": "摶未至張口，突吉羅。",
    "T24n1466_001:0909b26_1": "不犯者，不故、狂、先作。",
    "T24n1466_001:0909b27_0": "含飯語，突吉羅。",
    "T24n1466_001:0909b27_1": "不犯者，狂、先作。",
    "T24n1466_001:0909b28_0": "一切手入口，突吉羅。",
    "T24n1466_001:0909b28_1": "不犯者，不故、狂、先作作[口*(十/田/寸)][口*集]食，突吉羅。",
    "T24n1466_001:0909b29_2": "不犯者，不故、狂、先作。",
    "T24n1466_001:0909c01_0": "作吸食，突吉羅。",
    "T24n1466_001:0909c01_1": "不犯者，不故、狂、先作。",
    "T24n1466_001:0909c02_0": "舐脣食，突吉羅。",
    "T24n1466_001:0909c02_1": "不犯者，不故、不念、不知、病、急事、狂、先作。",
    "T24n1466_001:0909c04_0": "吐舌食，突吉羅。",
    "T24n1466_001:0909c04_1": "不犯者，不故、不念、不知、病、急事、狂、先作。",
    "T24n1466_001:0909c06_0": "縮鼻食，突吉羅。",
    "T24n1466_001:0909c06_1": "不犯者，不故、不念、狂、先作。",
    "T24n1466_001:0909c07_0": "截摶食，突吉羅。",
    "T24n1466_001:0909c07_1": "不犯者，不故、不念、不知、病、若餅果、急事、狂、先作。",
    "T24n1466_001:0909c09_0": "作吐出食，突吉羅。",
    "T24n1466_001:0909c09_1": "不犯者，不故、不念、不知、病、若餅果、急事、狂、先作。",
    "T24n1466_001:0909c11_0": "舐手食，突吉羅。",
    "T24n1466_001:0909c11_1": "不犯者，不故、不念、不知、狂、先作。",
    "T24n1466_001:0909c13_0": "放鉢食，突吉羅。",
    "T24n1466_001:0909c13_1": "不犯者，不故、不念、不知、病、放殘著一處食、急事、狂、先作。",
    "T24n1466_001:0909c15_0": "振手食，突吉羅。",
    "T24n1466_001:0909c15_1": "不犯者，不故、不念、不知、病、急事、狂、先作。",
    "T24n1466_001:0909c17_0": "作酪飯食，突吉羅。",
    "T24n1466_001:0909c17_1": "不犯者，不故、不念、不知、病、急事、狂、先作。",
    "T24n1466_001:0909c19_0": "膩手取水器，突吉羅。",
    "T24n1466_001:0909c19_1": "不犯者，不故、不念、不知、病、當洗教洗故取、急事、狂、先作。",
    "T24n1466_001:0909c21_0": "自為索羹飯食，突吉羅。",
    "T24n1466_001:0909c21_1": "不犯者，不故、不念、不知、病親里若請、為他自物、急事、狂、先作。",
    "T24n1466_001:0909c23_0": "羹味覆飯，突吉羅。",
    "T24n1466_001:0909c23_1": "不犯者，不故、不念、不知、主覆與不欲更得、急事、狂、先作。",
    "T24n1466_001:0909c25_0": "呵想視他鉢，突吉羅。",
    "T24n1466_001:0909c25_1": "不犯者，不故、不念、不知、不呵想視、急事、狂、先作。",
    "T24n1466_001:0909c27_0": "澡鉢水有飯瀉家內，突吉羅。",
    "T24n1466_001:0909c27_1": "不犯者，不故、不念、不知、病撩去、若破瀉外、急事、狂、先作。",
    "T24n1466_001:0909c29_0": "為騎乘說法，突吉羅。",
    "T24n1466_001:0909c29_1": "不犯者，不故、不念、狂、先作。",
    "T24n1466_001:0910a02_0": "後行為前說法，突吉羅。",
    "T24n1466_001:0910a02_1": "不犯者，不故、狂、先作。",
    "T24n1466_001:0910a03_0": "道外為道中說法，突吉羅。",
    "T24n1466_001:0910a03_1": "不犯者，不故、狂、先作。",
    "T24n1466_001:0910a05_0": "地坐為床上說法，突吉羅。",
    "T24n1466_001:0910a05_1": "不犯者，不故、不念、不知、病、急事、狂、先作。",
    "T24n1466_001:0910a07_0": "卑床為高床坐說法，突吉羅。",
    "T24n1466_001:0910a07_1": "不犯者，不故、不念、不知、病、急事、狂、先作。",
    "T24n1466_001:0910a09_0": "立為坐說法，突吉羅。",
    "T24n1466_001:0910a09_1": "不犯者，不故、不念、不知、狂、先作。",
    "T24n1466_001:0910a11_0": "為臥說法，突吉羅。",
    "T24n1466_001:0910a11_1": "不犯者，不故、狂、先作。",
    "T24n1466_001:0910a12_0": "為覆頭說法，突吉羅。",
    "T24n1466_001:0910a12_1": "不犯者，不故、不念、不知、露頭、急事、狂、先作。",
    "T24n1466_001:0910a14_0": "為纏頭說法，突吉羅。",
    "T24n1466_001:0910a14_1": "不犯者，不故、不念、不知、病露髮、急事、狂、先作。",
    "T24n1466_001:0910a16_0": "為垂衣坐說法，突吉羅。",
    "T24n1466_001:0910a16_1": "不犯者，不故、不念、狂、先作。",
    "T24n1466_001:0910a18_0": "為著屣說法，突吉羅。",
    "T24n1466_001:0910a18_1": "不犯者，不故、不念、狂、先作。",
    "T24n1466_001:0910a20_0": "為著屐說法，突吉羅。",
    "T24n1466_001:0910a20_1": "不犯者，不故、不念、狂、先作。",
    "T24n1466_001:0910a22_0": "為持杖說法，突吉羅。",
    "T24n1466_001:0910a22_1": "不犯者，不故、狂、先作。",
    "T24n1466_001:0910a23_0": "為持蓋說法，突吉羅。",
    "T24n1466_001:0910a23_1": "不犯者，不故、狂、先作。",
    "T24n1466_001:0910a24_0": "為持刀說法，突吉羅。",
    "T24n1466_001:0910a24_1": "不犯者，不故、不知、狂、先作。",
    "T24n1466_001:0910a26_0": "為持器仗(梵本音不言器仗也，更有名，難轉也)說法，突吉羅。",
    "T24n1466_001:0910a26_1": "不犯者，不故、不念、狂、先作。",
    "T24n1466_001:0910a28_0": "生草上作大小便涕唾，突吉羅。",
    "T24n1466_001:0910a28_1": "不犯者，不故、不知、病、非生草用拭、急事、狂、先作。",
    "T24n1466_001:0910b01_0": "水中作大小便涕唾，突吉羅。",
    "T24n1466_001:0910b01_1": "不犯者，不故、不念、不知、病、水邊洗、急事、狂、先作。",
    "T24n1466_001:0910b03_0": "立作大小便，突吉羅。",
    "T24n1466_001:0910b03_1": "不犯者，不故、不念、不知、病、狂、先作。",
    "T24n1466_001:0910b04_2": "(眾多七十四竟)優波離問佛經"
}