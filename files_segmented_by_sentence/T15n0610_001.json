{
    "T15n0610_001:0239a19_0": "佛說內身觀章句經",
    "T15n0610_001:0239a21_0": "失譯人名在後漢錄",
    "T15n0610_001:0239a22_0": "　一切一其心，　　皆聽美言訓，　佛所從得道，　　且聽我彼經。",
    "T15n0610_001:0239a24_0": "　彼空亦不斷，　　有行皆非常，　夫行不敗壞，　　佛以講授經。",
    "T15n0610_001:0239a26_0": "　深微難見事，　　非章原之句，　通彼能敷演，　　是以故為師。",
    "T15n0610_001:0239a28_0": "　從本以存本，　　有造法之積，　從慧以除棄，　　上士所講說。",
    "T15n0610_001:0239b01_0": "　所從因緣有，　　有行皆無有，　亦有前世除，　　無知彼諸行；　亦如欲演身，　　日親之所講，　大災患無數，　　皆以歸流身。",
    "T15n0610_001:0239b05_0": "　刪定如本文，　　所演眾要言，　靡麗五字句，　　明誓以勸勉。",
    "T15n0610_001:0239b07_0": "　以頌文具足，　　偶字音商備，　若花實雜糅，　　皆聽彼我誨。",
    "T15n0610_001:0239b09_0": "　身非人非命，　　不丈夫非士，　若體若不艶，　　斯事都無彼。",
    "T15n0610_001:0239b11_0": "　夫身造而有，　　以有即敗亡，　無強皆歸命，　　如沫蹈踐碎；　無強則無常，　　無常即無樂；　無常亦為苦，　　非身身非我；　身非常亦苦，　　非彼應為身。",
    "T15n0610_001:0239b16_0": "　若體艶我有，　　身都無可有；　若以都無體，　　有存亦有亡。",
    "T15n0610_001:0239b18_0": "　慧者以本末，　　何彼已有體？",
    "T15n0610_001:0239b19_0": "　若以無主者，　　不得以自由，　有校計若此，　　何彼體我有？",
    "T15n0610_001:0239b21_0": "　斯體身為空，　　體我有為虛，　應因緣為有，　　非身逝心造，　非眾人身造，　　亦非自身造，　都無身有造，　　亦身無不造。",
    "T15n0610_001:0239b25_0": "　以身無造者，　　從彼為得諦。",
    "T15n0610_001:0239b26_0": "　亦非都骨節，　從前世方來，　　亦非天造身，　非神所化城，　　非無行無本，　無因為自有，　　是身有所由，　有事亦有物。",
    "T15n0610_001:0239c01_1": "　　有本有所起，　稍稍為生有，　　本以癡亦愛，　心與愛有漏，　　亦有縛亦結，　行二品為漏。",
    "T15n0610_001:0239c04_2": "　　斯為本亦餘，　世與受因緣，　　以由彼斯身，　以漸能致有。",
    "T15n0610_001:0239c06_3": "　　初始有精沫，　精沫為轉凝，　　足為生兩兩，　以兩為轉厚，　　以序有四體，　為生頭第五，　　若干骨積聚，　從行為用成，　　頭九為髑髏，　頞[出*頁]為二骨，　　齒根三十二，　齒三十二骨，　　頸為與耳本，　鼻為與上腭，　　心與頸嚨喉，　凡為骨八十。",
    "T15n0610_001:0239c14_4": "　　頰車與頸四，　咽亦為骨四，　　左臂與右臂，　凡有骨五十。",
    "T15n0610_001:0239c16_5": "　　若其斯左脇，　應有十三肋；　　亦斯右脇然，　應有肋十三，　　斯為四十八。",
    "T15n0610_001:0239c19_0": "　三三三相連，　　二為二相連，　其餘不相連，　　身者以為彊。",
    "T15n0610_001:0239c21_0": "　如束葦無彊，　　脊膂三十二，　尻與腰為三，　　若其斯左髀，　骨為二十五；　　右髀為亦然，　為骨二十五；　　肩髀有骨四，　凡三百二十。",
    "T15n0610_001:0239c25_1": "　　敷演名之諦，　佛以日斷嗣，　　彼叚悉以聚，　諸根為以縫，　　非瘡而裹之，　肉血以塗[打-丁+荼]，　　如木機關縷，　為如幻師幻。",
    "T15n0610_001:0239c29_2": "　　骨機關亦然，　以筋纏縛成，　　合聚骨若此，　以為是形體。",
    "T15n0610_001:0240a02_3": "　　愚者莫不著，　智者而不著。",
    "T15n0610_001:0240a03_4": "　　生革以隱蔽，　九孔為大瘡，　　周匝為滲漏，　不淨腐臭處，　　口喙如為孔，　滿之以諸穀，　　是身為若此。",
    "T15n0610_001:0240a07_0": "　以進若干腑，　　毛髮與爪齒，　塵埃亦皮革，　　骨節亦骨髓，　為凡筋與脈，　　胃與心亦脾，　大腸亦小腸，　　肝與肺亦腎，　脂[月*費]亦大便，　　淚與唾亦汗，　鼻涕膏亦血，　　寒熱肪小便，　[膍-囟+山]之與[膍-囟+山]膜，　　皆以沈沒彼，　如泥塗老牛，　　如其成不知。",
    "T15n0610_001:0240a15_0": "　身之內與外，　　夫城骨與牆，　肉血為塗嚴，　　為怨所破壞。",
    "T15n0610_001:0240a17_0": "　恒為以內外，　　彼央若干百，　以為貪其肉，　　其外亦災害，　皆以多尤彼，　　斯身腐敗壞。",
    "T15n0610_001:0240a20_0": "　譬如久故城，　　晝夜供侍之，　壞如已復壞，　　如坎與空聚；　恒盜賊俱止，　　取之欺殆人，　身為毒虺穴，　　夫毒虺劇毒；　恒于身居止，　　喜怒毒奸弊，　孚不和大毒。",
    "T15n0610_001:0240a25_1": "　　正使滿百歲，　恒以和安隱，　　忿則無反復，　須臾復不安。",
    "T15n0610_001:0240a27_2": "　　斯身為災禍，　嫌而有恐畏，　　如虎遊荒澤，　有畏多恐怖。",
    "T15n0610_001:0240a29_3": "　　諸念為以仰，　為一切苦器，　　亦為諸劇事。",
    "T15n0610_001:0240b02_0": "　斯身主為受，　　沈於苦之法，　一切諸病宅，　　為老死之法。",
    "T15n0610_001:0240b04_0": "　身為增恩愛，　　苦以寒與熱，　或風而不和，　　是則病如生。",
    "T15n0610_001:0240b06_0": "　為敗壞諸根，　　失疾賊害人，　老死笮厄人，　　如雪聚得火，　疾而為解釋。",
    "T15n0610_001:0240b08_1": "　　斯若此無數，　身之多災禍，　　吾所演一切，　未能已備具。",
    "T15n0610_001:0240b10_2": "　　要以為諸苦，　腐身為不實，　　多因緣以成，　大耶以為軀。",
    "T15n0610_001:0240b13_0": "佛說內身觀章句經",
    "T15n0610_001:0240b14_0": "十一因緣章",
    "T15n0610_001:0240b15_0": "佛言：「行者有十一因緣，滅道制令人不墮惡道，當不識者，謂萬物。",
    "T15n0610_001:0240b16_1": "一為大會，謂人眾；二者多食，謂諸美，亦謂過飽；三者為多行，謂多業；四為多喧，謂多語；五為多睡眠；六為會聚，謂禪中；七為習行，謂多事；八為愛身；九為輕，謂非法語；十為貪，謂多欲；十一為不好善處居，謂惡人中。",
    "T15n0610_001:0240b21_2": "行道者當斷是十一因緣，得道疾。」"
}