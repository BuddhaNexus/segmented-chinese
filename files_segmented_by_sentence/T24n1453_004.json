{
    "T24n1453_004:0469c02_0": "根本說一切有部百一羯磨",
    "T24n1453_004:0469c03_0": "卷第四",
    "T24n1453_004:0469c05_0": "三藏法師義淨奉　制譯",
    "T24n1453_004:0469c06_0": "褒灑陀一切僧伽有罪單白",
    "T24n1453_004:0469c07_0": "「若十五日褒灑陀時，一切僧伽悉皆有犯，然無一人能向餘住處對清淨苾芻如法說悔，可令我等對彼苾芻如法悔除其罪。",
    "T24n1453_004:0469c09_1": "一切僧伽但為單白羯磨而作長淨，後向餘住處當說其罪。",
    "T24n1453_004:0469c11_2": "次作單白，應如是作：「『大德僧伽聽！",
    "T24n1453_004:0469c12_3": "今僧伽十五日作褒灑陀，於此住處一切僧伽悉皆有犯，然無一人能向餘住處對清淨苾芻說除其罪，可令僧伽對彼苾芻如法說悔。",
    "T24n1453_004:0469c15_4": "若僧伽時至聽者，僧伽應許僧伽今作單白羯磨為褒灑陀，後向餘住處當如法除罪。",
    "T24n1453_004:0469c17_5": "白如是。』",
    "T24n1453_004:0469c17_6": "作斯事已，方為長淨，不應廢闕。",
    "T24n1453_004:0469c18_7": "若不爾者，得越法罪。",
    "T24n1453_004:0469c19_0": "「若十五日褒灑陀時，一切僧伽於罪有疑，然無一人能向餘住處就解三藏苾芻請決疑罪，可令我等對彼苾芻決除疑罪。",
    "T24n1453_004:0469c21_1": "一切僧伽但作單白羯磨為褒灑陀，後向餘住處請除疑已，當如法除罪。",
    "T24n1453_004:0469c23_2": "應如是作。",
    "T24n1453_004:0469c24_0": "「『大德僧伽聽！",
    "T24n1453_004:0469c24_1": "今僧伽十五日為褒灑陀，於此住處一切僧伽於罪有疑，然無一人能向餘住處，就解三藏苾芻請決疑罪，可令僧伽對彼苾芻決除其罪。",
    "T24n1453_004:0469c27_2": "若僧伽時至聽者，僧伽應許僧伽今作單白羯磨為褒灑陀，後向餘住處請決疑已，當如法除罪。",
    "T24n1453_004:0469c29_3": "白如是。』",
    "T24n1453_004:0469c29_4": "作單白已方為長淨。",
    "T24n1453_004:0470a01_5": "若不爾者，得越法罪。」",
    "T24n1453_004:0470a02_0": "具壽鄔波離請世尊曰：「大德！",
    "T24n1453_004:0470a02_1": "有苾芻犯罪，頗得對有犯罪人說悔罪不？」",
    "T24n1453_004:0470a03_2": "佛言：「不合。」",
    "T24n1453_004:0470a03_3": "「若如是者對何人說悔？」",
    "T24n1453_004:0470a04_4": "佛言：「對非同分者，說除其罪。」",
    "T24n1453_004:0470a05_5": "「大德！",
    "T24n1453_004:0470a05_6": "云何同分罪？",
    "T24n1453_004:0470a05_7": "云何非同分罪？」",
    "T24n1453_004:0470a05_8": "佛言：「波羅市迦望波羅市迦為同分，望餘非同分；僧伽伐尸沙望僧伽伐尸沙為同分，望餘非同分；波逸底迦乃至突色訖里多，准上應知。」",
    "T24n1453_004:0470a10_0": "褒灑陀單白",
    "T24n1453_004:0470a11_0": "「若諸苾芻有犯罪者，至褒灑陀時，既作如上法已，應說波羅底木叉戒經。",
    "T24n1453_004:0470a12_1": "既說序已，應作單白羯磨，應如是作：『大德僧伽聽！",
    "T24n1453_004:0470a13_2": "今僧伽黑月十四日作褒灑陀。",
    "T24n1453_004:0470a14_3": "若僧伽時至聽者，僧伽應許僧伽今作褒灑陀，說波羅底木叉戒經。",
    "T24n1453_004:0470a16_4": "白如是。』",
    "T24n1453_004:0470a16_5": "次應說戒(上來是大僧作法；若有苾芻尼作法，准事應為)。」",
    "T24n1453_004:0470a17_0": "褒灑陀時不來白二",
    "T24n1453_004:0470a18_0": "若長淨時，復非結界，有癲狂苾芻不能與欲、不堪扶舁，佛言：「應作羯磨，令眾無犯，應如是作。",
    "T24n1453_004:0470a20_1": "若有餘事不得來集，准此應為。",
    "T24n1453_004:0470a21_0": "「『大德僧伽聽！",
    "T24n1453_004:0470a21_1": "彼苾芻某甲癲狂病發，不能與欲、不堪扶舁，僧伽今與作病患羯磨，令眾無犯。",
    "T24n1453_004:0470a23_2": "若僧伽時至聽者，僧伽應許僧伽今與苾芻某甲病患羯磨。",
    "T24n1453_004:0470a24_3": "白如是。』",
    "T24n1453_004:0470a24_4": "羯磨准白成。」",
    "T24n1453_004:0470a25_0": "差分臥具人白二",
    "T24n1453_004:0470a26_0": "如世尊說：「汝諸苾芻至五月十六日，應夏安居時。」",
    "T24n1453_004:0470a27_1": "諸苾芻不知云何作夏安居？",
    "T24n1453_004:0470a27_2": "佛言：「欲至安居日，預分房舍僧伽所有臥具諸坐枮等，下至洗足盆，並須將集，悉皆均分。」",
    "T24n1453_004:0470a29_3": "諸苾芻等不知何人應分？",
    "T24n1453_004:0470b01_4": "佛言：「分臥具等有十二種人，具五法者應差。",
    "T24n1453_004:0470b02_5": "若無五法，未差不應差，已差應捨。",
    "T24n1453_004:0470b03_6": "云何為五？",
    "T24n1453_004:0470b03_7": "有愛、恚、怖、癡、有臥具分與不分不能辦了。",
    "T24n1453_004:0470b04_8": "其十二種人，若翻前五，未差應差、已差不應捨。",
    "T24n1453_004:0470b05_9": "作前方便，如是應差。",
    "T24n1453_004:0470b05_10": "次應問言：『汝某甲能為夏安居僧伽作分臥具苾芻不？』",
    "T24n1453_004:0470b07_11": "彼答言：『能。』",
    "T24n1453_004:0470b07_12": "令一苾芻作白二羯磨差。",
    "T24n1453_004:0470b09_0": "「『大德僧伽聽！",
    "T24n1453_004:0470b09_1": "此苾芻某甲能為夏安居僧伽作分臥具人。",
    "T24n1453_004:0470b10_2": "若僧伽時至聽者，僧伽應許僧伽今差某甲為夏安居僧伽作分臥具人。",
    "T24n1453_004:0470b11_3": "白如是。』",
    "T24n1453_004:0470b13_0": "「『大德僧伽聽！",
    "T24n1453_004:0470b13_1": "此苾芻某甲能為夏安居僧伽作分臥具人，僧伽今差此苾芻某甲為夏安居僧伽作分臥具人。",
    "T24n1453_004:0470b15_2": "若諸具壽聽差此苾芻某甲為夏安居僧伽作分臥具人者默然，若不許者說。』",
    "T24n1453_004:0470b17_3": "『僧伽已聽差此苾芻某甲為夏安居僧伽作分臥具人竟。",
    "T24n1453_004:0470b18_4": "僧伽已聽許，由其默然故，我今如是持。』」",
    "T24n1453_004:0470b20_0": "差藏衣人白二",
    "T24n1453_004:0470b21_0": "「『大德僧伽聽！",
    "T24n1453_004:0470b21_1": "此苾芻某甲能與僧伽作掌衣物人。",
    "T24n1453_004:0470b22_2": "若僧伽時至聽者，僧伽應許僧伽今差此苾芻某甲作掌衣物人。",
    "T24n1453_004:0470b23_3": "白如是。』",
    "T24n1453_004:0470b23_4": "羯磨准成。」",
    "T24n1453_004:0470b25_0": "差分衣人白二",
    "T24n1453_004:0470b26_0": "「『大德僧伽聽！",
    "T24n1453_004:0470b26_1": "此苾芻某甲能與僧伽作分衣人。",
    "T24n1453_004:0470b27_2": "若僧伽時至聽者，僧伽應許僧伽今差此苾芻某甲作分衣人。",
    "T24n1453_004:0470b28_3": "白如是。』",
    "T24n1453_004:0470b28_4": "羯磨准白成。」",
    "T24n1453_004:0470b29_0": "差藏器物人白二",
    "T24n1453_004:0470c01_0": "「『大德僧伽聽！",
    "T24n1453_004:0470c01_1": "此苾芻某甲能與僧伽作藏器物人。",
    "T24n1453_004:0470c02_2": "若僧伽時至聽者，僧伽應許僧伽今差苾芻某甲作藏器物人。",
    "T24n1453_004:0470c03_3": "白如是。』",
    "T24n1453_004:0470c03_4": "羯磨准白成(餘八羯磨准事成)。",
    "T24n1453_004:0470c04_5": "「至五月十五日，授事苾芻所有行法，我今當說。",
    "T24n1453_004:0470c05_6": "授事人應掃塗房舍令清淨已，應告白言：『諸大德！",
    "T24n1453_004:0470c06_7": "明日僧伽作夏安居。』",
    "T24n1453_004:0470c06_8": "所有諸事咸應思念，其授事人看人多少可為辦籌，其籌不得麁惡曲捩，以香水洗香泥塗拭，安淨槃中鮮花覆上，以淨物覆之，鳴揵稚集大眾，籌槃安上座前，次宣告：『僧伽安居制令，如律廣明。』",
    "T24n1453_004:0470c11_9": "次後上座應作單白。」",
    "T24n1453_004:0470c12_0": "一切僧伽夏安居單白",
    "T24n1453_004:0470c13_0": "「『大德僧伽聽！",
    "T24n1453_004:0470c13_1": "今僧伽十五日欲作夏安居。",
    "T24n1453_004:0470c13_2": "若僧伽時至聽者，僧伽應許僧伽今日受籌、明日安居。",
    "T24n1453_004:0470c15_3": "白如是。』",
    "T24n1453_004:0470c16_0": "「其授事苾芻擎籌槃在前，收籌者持空槃隨後，大師教主先下一籌，次向上座前住，上座離本座蹲踞合掌，受取其籌，然後置空槃上，如是至末。",
    "T24n1453_004:0470c19_1": "若有求寂，阿遮利耶或鄔波馱耶代受取籌。",
    "T24n1453_004:0470c20_2": "次下護寺天神籌。",
    "T24n1453_004:0470c20_3": "既總行已，應數其籌白大眾言：『於此住處現受籌者，苾芻有爾許，求寂爾許。』",
    "T24n1453_004:0470c22_4": "又分房舍人，乃至半月撿閱房舍受用軌儀，不如法者治罰之式，如律廣明。",
    "T24n1453_004:0470c24_5": "「至十五日眾和集時，其授事人應為告白：『諸具壽！",
    "T24n1453_004:0470c25_6": "今此住處有爾許人，明日當依某甲施主，依某村坊為乞食處，以某甲為給侍人，某甲為瞻病人，應作安居。』",
    "T24n1453_004:0470c27_7": "諸苾芻眾應撿行隣近村坊乞食之處。",
    "T24n1453_004:0470c28_8": "既觀察已，各自念言：『我於此處堪作安居，及同梵行者令憂惱不生，設復生時速能除滅，所有歡樂未生令生，已生者勸令增進，我當於此巡行之處隣近村坊乞食不生勞苦。",
    "T24n1453_004:0471a03_9": "若我病患，有供侍人給我醫藥，諸有所須皆悉充濟。』",
    "T24n1453_004:0471a04_10": "作是念已，應向屏處對一苾芻蹲踞合掌，作如是說：「『具壽存念！",
    "T24n1453_004:0471a07_11": "今僧伽五月十六日作夏安居，我苾芻某甲亦於五月十六日作夏安居。",
    "T24n1453_004:0471a08_12": "我苾芻某甲於此住處界內前三月夏安居，以某甲為施主、某甲為營事人、某甲為瞻病人，於此住處，乃至若有圮裂穿壞，當修補之，我於今夏在此安居。』",
    "T24n1453_004:0471a12_13": "第二、第三亦如是說。",
    "T24n1453_004:0471a12_14": "所對苾芻應云：『奧箄迦。』",
    "T24n1453_004:0471a13_15": "說安居者答云：『娑度。』",
    "T24n1453_004:0471a13_16": "苾芻兩眾咸對苾芻說，苾芻尼三眾並對苾芻尼說。」",
    "T24n1453_004:0471a15_17": "差看撿房舍人白二時諸苾芻既至夏中，於寺房廊多有諸鳥，養鶵兒卵遂生喧噪。",
    "T24n1453_004:0471a17_18": "以緣白佛，佛言：「應差執竿杖苾芻巡寺撿察巢無兒卵，應可除棄；有者待去方除。」",
    "T24n1453_004:0471a19_19": "復多蜂窠，佛言：「觀察無兒應棄；必有蜂兒，將線縷繫，由此緣故便不增長。",
    "T24n1453_004:0471a21_20": "如是應差，鳴揵稚眾集已，應先問言：『汝某甲能為僧伽作看撿房舍人不？』",
    "T24n1453_004:0471a22_21": "彼答言：『能。』",
    "T24n1453_004:0471a23_0": "令一苾芻作白二羯磨：「『大德僧伽聽！",
    "T24n1453_004:0471a24_1": "此苾芻某甲能為僧伽作看撿房舍人。",
    "T24n1453_004:0471a25_2": "若僧伽時至聽者，僧伽應許僧伽今差此苾芻某甲作看撿房舍人。",
    "T24n1453_004:0471a26_3": "白如是。』",
    "T24n1453_004:0471a26_4": "羯磨准白成。",
    "T24n1453_004:0471a28_0": "「既被差已，看撿房舍苾芻應半月半月巡行房舍，觀其臥具。",
    "T24n1453_004:0471a29_1": "若有苾芻將疎薄垢膩破碎之物用替僧祇臥具氈席者，若是老宿，白大眾知，奪其臥具；若是少年，應白二師方收臥具。",
    "T24n1453_004:0471b03_2": "其授事人，如我所說不依行者，得越法罪。",
    "T24n1453_004:0471b04_3": "此應番次差作。」",
    "T24n1453_004:0471b05_0": "具壽鄔波離請世尊曰：「大德！",
    "T24n1453_004:0471b05_1": "如世尊說：『應作安居。』",
    "T24n1453_004:0471b06_2": "諸苾芻眾不知誰合安居？」",
    "T24n1453_004:0471b06_3": "佛言：「謂出家五眾。",
    "T24n1453_004:0471b07_4": "何者為五？",
    "T24n1453_004:0471b07_5": "一者苾芻、二者苾芻尼、三者正學女、四者求寂男、五者求寂女。",
    "T24n1453_004:0471b08_6": "此之五眾合作安居，如有違者，皆得惡作罪。」",
    "T24n1453_004:0471b10_0": "受日出界外白二",
    "T24n1453_004:0471b11_0": "爾時具壽鄔波離請世尊曰：「大德！",
    "T24n1453_004:0471b11_1": "如世尊說：『夏安居苾芻不應界外輒為止宿。』",
    "T24n1453_004:0471b12_2": "者，諸苾芻眾於其界外有三寶事及別人事須出界外，即便不敢出界。」",
    "T24n1453_004:0471b14_3": "白佛，佛言：「必有因緣，我今聽諸苾芻守持七日法出界外。」",
    "T24n1453_004:0471b15_4": "時諸苾芻不知是何等事？",
    "T24n1453_004:0471b16_5": "佛言：「謂三寶事、鄔波索迦事、鄔波斯迦事、苾芻、苾芻尼事、式叉摩拏、求寂男、求寂女事，或是親眷請喚因緣、或為外道除去惡見、或於三藏請他除疑，或於自行未得令得、未證令證、未解令解，斯等皆應守持七日出界外。」",
    "T24n1453_004:0471b21_6": "具壽鄔波離請世尊曰：「大德！",
    "T24n1453_004:0471b22_7": "如向所說：『應守持七日法出界行。』",
    "T24n1453_004:0471b22_8": "者，於誰邊守持？」",
    "T24n1453_004:0471b23_9": "佛言：「隨時對一苾芻蹲踞合掌，作如是說：「『具壽存念！",
    "T24n1453_004:0471b25_10": "我苾芻某甲於此住處，或前或後三月夏安居。",
    "T24n1453_004:0471b26_11": "我苾芻某甲為某事因緣故，守持七日出界外，若無難緣還來此處。",
    "T24n1453_004:0471b27_12": "我於今夏在此安居。』",
    "T24n1453_004:0471b28_13": "第二、第三亦如是說。",
    "T24n1453_004:0471b28_14": "所對之人應云：『奧箄迦。』",
    "T24n1453_004:0471b29_15": "守持日者答言：『娑度。』」",
    "T24n1453_004:0471b29_16": "爾時憍薩羅國勝光大王與給孤獨長者，久在邊隅為有防固。",
    "T24n1453_004:0471c02_17": "時此長者思念聖眾，便啟王知。",
    "T24n1453_004:0471c02_18": "王即令使勅留守臣曰：「在彼聖眾，卿勿與教，方便請求，與吾相見。」",
    "T24n1453_004:0471c04_19": "是時大臣遂懷密計，令諸聖眾自詣王軍。",
    "T24n1453_004:0471c05_20": "是時大臣至逝多園，以繩絣絡，諸苾芻眾問言：「賢首！",
    "T24n1453_004:0471c06_21": "汝何所作？」",
    "T24n1453_004:0471c06_22": "答言：「聖者！",
    "T24n1453_004:0471c07_23": "大王有勅，今欲於此穿渠泄水。」",
    "T24n1453_004:0471c07_24": "(其事廣說，如《目得迦第五卷》中具述)苾芻報曰：「仁應且住！",
    "T24n1453_004:0471c09_25": "我當白王，共為商度。」",
    "T24n1453_004:0471c10_0": "苾芻問曰：「今日欲去，可得還不？」",
    "T24n1453_004:0471c10_1": "答言：「不得。」",
    "T24n1453_004:0471c11_0": "「二日、三日乃至七日頗得還不？」",
    "T24n1453_004:0471c11_1": "答言：「不得。」",
    "T24n1453_004:0471c11_2": "時諸苾芻以緣白佛，佛言：「有大眾事，我聽苾芻守持四十夜出界外。」",
    "T24n1453_004:0471c13_3": "如世尊說：「守持四十夜出界行者。」",
    "T24n1453_004:0471c14_4": "諸苾芻不知云何守持？",
    "T24n1453_004:0471c14_5": "佛言：「先敷座席、鳴揵稚。",
    "T24n1453_004:0471c15_6": "眾既集已，應可問能：『汝某甲能為僧伽守持四十夜出界外行不？』",
    "T24n1453_004:0471c16_7": "彼應答言：『我能。』",
    "T24n1453_004:0471c17_8": "若二人多人並如是問。",
    "T24n1453_004:0471c17_9": "次一苾芻先作白已，方為羯磨：「『大德僧伽聽！",
    "T24n1453_004:0471c19_10": "此苾芻某甲於此住處界內，或前或後三月夏安居。",
    "T24n1453_004:0471c20_11": "此苾芻某甲今欲守持齊四十夜，為僧伽事故出界外，此人今夏在此安居。",
    "T24n1453_004:0471c22_12": "若僧伽時至聽者，僧伽應許僧伽今與此苾芻某甲守持四十夜，為僧伽事故出界外，此人今夏在此安居。",
    "T24n1453_004:0471c24_13": "白如是。』",
    "T24n1453_004:0471c24_14": "『大德僧伽聽！",
    "T24n1453_004:0471c25_15": "此苾芻某甲於此住處界內，或前或後三月夏安居，此苾芻某甲今欲守持齊四十夜，為僧伽事故出界外，此人今夏在此安居。",
    "T24n1453_004:0471c27_16": "僧伽今與此苾芻某甲守持四十夜，為僧伽事故出界外，此人今夏在此安居。",
    "T24n1453_004:0471c29_17": "若諸具壽聽與此苾芻某甲守持四十夜，為僧伽事故出界外，此人今夏在此安居者默然；若不許者說。』",
    "T24n1453_004:0472a03_0": "『僧伽已與此苾芻某甲守持四十夜，為僧伽事故出界外，此人今夏在此安居竟。",
    "T24n1453_004:0472a04_1": "僧伽已聽許，由其默然故，我今如是持。』」",
    "T24n1453_004:0472a05_2": "具壽鄔波離請世尊曰：「如為二人、三人作羯磨時，當云何作？」",
    "T24n1453_004:0472a07_3": "佛言：「隨名牒作。」",
    "T24n1453_004:0472a08_0": "具壽鄔波離請世尊曰：「大德！",
    "T24n1453_004:0472a08_1": "頗合守持一日夜不？」",
    "T24n1453_004:0472a09_2": "佛言：「得。」",
    "T24n1453_004:0472a09_3": "「如是頗得守持兩夜三夜，乃至四十夜不？」",
    "T24n1453_004:0472a10_4": "佛言：「得。」",
    "T24n1453_004:0472a10_5": "「大德！",
    "T24n1453_004:0472a10_6": "頗得守持過四十夜不？」",
    "T24n1453_004:0472a11_7": "佛言：「不合。」",
    "T24n1453_004:0472a11_8": "「若如是者有何過失？」",
    "T24n1453_004:0472a11_9": "佛言：「一夏之中應多居界內，少在界外。」",
    "T24n1453_004:0472a13_0": "「大德！",
    "T24n1453_004:0472a13_1": "守持一夜、二夜、三夜乃至七夜，對誰作法？」",
    "T24n1453_004:0472a14_2": "佛言：「應對一人。」",
    "T24n1453_004:0472a14_3": "「若過七夜已去，當云何作？」",
    "T24n1453_004:0472a15_4": "佛言：「過七夜已去，乃至四十夜，並從僧伽而秉其法，隨有事至准其多少量緣受日。」",
    "T24n1453_004:0472a17_0": "如世尊說：「若於乞食病藥所須，及看病人有廢闕者，聽隨情去。",
    "T24n1453_004:0472a18_1": "若有女男半擇迦為礙緣者，亦不應居。",
    "T24n1453_004:0472a19_2": "若有八難事有緣出界外，逢此難時，不還者不名失夏，以有障緣故。」",
    "T24n1453_004:0472a20_3": "斯等諸文，安居事中廣明。",
    "T24n1453_004:0472a22_0": "差作隨意人白二",
    "T24n1453_004:0472a23_0": "如世尊說：「夏安居已，汝諸苾芻應於眾中以三事見聞疑而為隨意。」",
    "T24n1453_004:0472a24_1": "時諸苾芻不知云何作隨意事？",
    "T24n1453_004:0472a25_2": "佛言：「汝等苾芻去隨意日有七八日在，當於隨近村坊預為宣告、或可言陳、或書紙葉、在棚車上高聲告語，令遠近咸知：『仁等苾芻、苾芻尼及求寂等，諸施主輩、若老、若少悉可諦聽，某寺僧伽當作隨意，仁等至時於供養事咸共修營。",
    "T24n1453_004:0472b01_3": "諸少年苾芻應共掃灑所居寺宇，以新瞿摩可淨塗拭，制底香臺並為莊校。",
    "T24n1453_004:0472b03_4": "諸舊住人應可營造諸好美膳，隨時供設。",
    "T24n1453_004:0472b04_5": "有解三藏苾芻及持經者，至十四日夜，應通宵誦經。",
    "T24n1453_004:0472b05_6": "至十五日宜可知時作隨意事，勿過明相。』",
    "T24n1453_004:0472b06_7": "大眾許已，差隨意苾芻或一、或二，乃至眾多。",
    "T24n1453_004:0472b07_8": "受隨意苾芻要具五德：不愛、不恚、不怖、不癡、隨意非隨意善能了別。",
    "T24n1453_004:0472b08_9": "具斯五法，未差應差，已差不應捨；若翻前五，未差不應差，已差應捨。",
    "T24n1453_004:0472b10_10": "如是應差。",
    "T24n1453_004:0472b10_11": "作前方便，眾既集已，先應問能：『汝某甲頗能為出夏僧伽以三事見聞疑而為隨意不？』",
    "T24n1453_004:0472b12_12": "彼答言：『能。』",
    "T24n1453_004:0472b12_13": "次一苾芻應先作白已，方為羯磨：「『大德僧伽聽！",
    "T24n1453_004:0472b14_14": "此苾芻某甲今為夏坐僧伽作隨意苾芻。",
    "T24n1453_004:0472b15_15": "若僧伽時至聽者，僧伽應許僧伽今差某甲當為夏坐僧伽作隨意苾芻。",
    "T24n1453_004:0472b17_0": "白如是。』",
    "T24n1453_004:0472b18_0": "「『大德僧伽聽！",
    "T24n1453_004:0472b18_1": "此苾芻某甲今為夏坐僧伽作隨意苾芻，僧伽今差某甲當為夏坐僧伽作隨意苾芻。",
    "T24n1453_004:0472b20_2": "若諸具壽聽某甲當為夏坐僧伽作隨意苾芻者默然，若不許者說。』",
    "T24n1453_004:0472b21_3": "『僧伽已聽某甲當為夏坐僧伽作隨意苾芻竟。",
    "T24n1453_004:0472b22_4": "僧伽已聽許，由其默然故，我今如是持。』」",
    "T24n1453_004:0472b24_0": "如世尊說：「作隨意苾芻所有行法，我今當說：受隨意苾芻應行生茅與僧伽為座。",
    "T24n1453_004:0472b25_1": "若一人為受隨意者，應從上座為隨意，乃至下座。",
    "T24n1453_004:0472b26_2": "若二人者，一從上座受隨意，一人從半已下至終。",
    "T24n1453_004:0472b28_3": "若差三人者，從三處起。",
    "T24n1453_004:0472b28_4": "准義可知。",
    "T24n1453_004:0472b29_0": "「諸苾芻等並居茅座蹲踞而住，次後上座應為單白：「『大德僧伽聽！",
    "T24n1453_004:0472c02_1": "今僧伽十五日作隨意事。",
    "T24n1453_004:0472c02_2": "若僧伽時至聽者，僧伽應許僧伽今作隨意。",
    "T24n1453_004:0472c03_3": "白如是。』",
    "T24n1453_004:0472c05_0": "「其受隨意苾芻，向上座前蹲踞而住，上座應就茅座蹲踞合掌，作如是說：『具壽存念！",
    "T24n1453_004:0472c06_1": "今僧伽十五日作隨意，我苾芻某甲亦十五日作隨意。",
    "T24n1453_004:0472c08_2": "我苾芻某甲對僧伽向大德以三事見聞疑作隨意事。",
    "T24n1453_004:0472c09_3": "大德僧伽攝受教示我，饒益哀愍我。",
    "T24n1453_004:0472c10_4": "是能愍者，願哀愍故。",
    "T24n1453_004:0472c10_5": "若知見罪，我當如法如律而為說悔。』",
    "T24n1453_004:0472c11_6": "第二、第三亦如是說。",
    "T24n1453_004:0472c12_0": "隨意苾芻應報彼曰：『奧箄迦。』",
    "T24n1453_004:0472c12_1": "答云：『娑度。』",
    "T24n1453_004:0472c12_2": "如是次第乃至行終。",
    "T24n1453_004:0472c13_3": "若二人、三人應可更互為隨意事，作法准知。",
    "T24n1453_004:0472c14_4": "作法既了。",
    "T24n1453_004:0472c15_0": "「次喚苾芻尼眾令入眾中，隨意苾芻在一邊坐，尼至其所，如大苾芻作隨意法。",
    "T24n1453_004:0472c17_0": "「次喚式叉摩拏、求寂男、求寂女，一一對受隨意者，作法同前(如其不能誦得文者，紙抄讀之，亦成非損)。",
    "T24n1453_004:0472c18_1": "其受隨意苾芻向上座前立，作如是言：『大德諸姊妹！",
    "T24n1453_004:0472c20_0": "二部僧伽已作隨意竟。』",
    "T24n1453_004:0472c20_1": "二部僧伽並應唱言：『善哉已作隨意！",
    "T24n1453_004:0472c21_2": "極善已作隨意！』",
    "T24n1453_004:0472c21_3": "唱者善。",
    "T24n1453_004:0472c21_4": "如不唱者，得惡作罪。",
    "T24n1453_004:0472c23_0": "「若至此時，出家五眾，或兼俗旅，各以刀子、針線及巾帛等，共為解夏，供養現前眾。",
    "T24n1453_004:0472c25_0": "其受隨意苾芻應持小刀子，或將針線，或持諸雜沙門資具等，在上座前立，作如是言：『大德！",
    "T24n1453_004:0472c27_1": "此等之物頗得與安居竟人作隨意施不？",
    "T24n1453_004:0472c28_2": "若於此處更得諸餘利物，和合僧伽應合分不？』",
    "T24n1453_004:0472c29_3": "舉眾同時答云：『合分。』",
    "T24n1453_004:0472c29_4": "若異此者，隨意苾芻及大眾得越法罪。」",
    "T24n1453_004:0473a02_0": "具壽鄔波離請世尊曰：「大德！",
    "T24n1453_004:0473a02_1": "至隨意日，有病苾芻不能赴集，此欲如何？」",
    "T24n1453_004:0473a03_2": "佛言：「如十五日褒灑陀時，應與欲淨，至隨意時准長淨法，與其欲淨。",
    "T24n1453_004:0473a05_3": "應如是說：『具壽存念！",
    "T24n1453_004:0473a05_4": "今僧伽十五日作隨意，我苾芻某甲亦十五日作隨意。",
    "T24n1453_004:0473a06_5": "我苾芻某甲自陳遍淨，無諸障法，為病患因緣故，彼如法僧伽事，我今清淨與欲隨意。",
    "T24n1453_004:0473a08_6": "此所陳事，當為我說。』",
    "T24n1453_004:0473a09_7": "第二、第三亦如是說。",
    "T24n1453_004:0473a10_0": "餘如身語表業，准長淨法。",
    "T24n1453_004:0473a10_1": "應知如長淨時，苾芻憶所犯罪、或有疑罪，眾中憶所犯罪、或有疑罪，或復僧伽咸悉有罪、乃至疑罪，應作單白守持，於隨意時有罪疑罪類，彼應知此中別者，隨意苾芻眾中憶罪，或是疑罪隨時說悔。」",
    "T24n1453_004:0473a16_0": "作隨意時眾中諍罪單白",
    "T24n1453_004:0473a17_0": "「若作隨意時，眾因論說罪之輕重，諍事紛紜，僧伽應作單白共決其罪。",
    "T24n1453_004:0473a18_1": "如是應作：「『大德僧伽聽！",
    "T24n1453_004:0473a19_2": "今僧伽十五日作隨意事，於此眾中有諍事起，論說輕重妨廢法事，僧伽今欲求決其罪。",
    "T24n1453_004:0473a21_3": "若僧伽時至聽者，僧伽應許僧伽今共決斷其罪。",
    "T24n1453_004:0473a22_4": "白如是。』」",
    "T24n1453_004:0473a23_0": "作隨意時眾中決定罪單白",
    "T24n1453_004:0473a24_0": "「既作白已，當問三藏能決斷者，依法依律決其罪事。",
    "T24n1453_004:0473a25_1": "若決定已，應更作白告眾令知。",
    "T24n1453_004:0473a25_2": "罪已決定識其輕重，不應更說。",
    "T24n1453_004:0473a26_3": "如是應作：「『大德僧伽聽！",
    "T24n1453_004:0473a27_4": "今僧伽十五日作隨意事，眾因論說罪之輕重，妨廢法事，僧伽今已於罪如法決斷。",
    "T24n1453_004:0473a29_5": "若僧伽時至聽者，僧伽應許僧伽今共決罪訖更不得言。",
    "T24n1453_004:0473b01_6": "白如是。』",
    "T24n1453_004:0473b02_0": "「又如一人、二人、三人作褒灑陀，隨意亦爾。",
    "T24n1453_004:0473b02_1": "一人、二人、三人、四人，咸皆對首應作。",
    "T24n1453_004:0473b03_2": "若滿五人即應作白為隨意事。",
    "T24n1453_004:0473b04_3": "作隨意者，應差許可。",
    "T24n1453_004:0473b05_0": "設有病人應將入眾，如有六人或復過此，咸作單白為隨意事。",
    "T24n1453_004:0473b06_1": "作隨意時，若有病人應取欲淨，不對俗人求寂半擇迦等，並須清淨復須同見一處應作，然我不許不為隨意。」",
    "T24n1453_004:0473b09_0": "時諸苾芻先因鬪諍共相論說，各懷嫌恨，共在一處而作隨意，佛言：「不應怨嫌未息共為隨意，先可懺摩，後當作法。」",
    "T24n1453_004:0473b12_0": "時彼苾芻於大眾中而求懺摩，鬪諍苾芻不背容恕，佛言：「去隨意時有七八日在，應須更互而求懺摩，方為隨意。」",
    "T24n1453_004:0473b14_1": "是時僧伽咸相愧謝，婆羅門眾及諸俗旅便生譏議：「但是苾芻皆有讎隙。」",
    "T24n1453_004:0473b16_2": "佛言：「有嫌恨者請求愧謝。",
    "T24n1453_004:0473b16_3": "既容恕己，隨年禮敬展轉懷歡方為隨意，無嫌隙者無勞致謝。」",
    "T24n1453_004:0473b18_4": "時諸苾芻既隨意已，即於此日更為長淨，佛言：「隨意即是清淨，無勞說戒。」",
    "T24n1453_004:0473b20_0": "處分衣物將作羯恥那衣白二",
    "T24n1453_004:0473b21_0": "時有眾多苾芻夏安居了，隨意事竟，詣逝多林，禮世尊足。",
    "T24n1453_004:0473b22_1": "路逢天雨三衣皆濕，擎持極難。",
    "T24n1453_004:0473b23_2": "至逝多林，安置衣鉢，洗足已禮世尊足，佛言：「住止安樂、乞食易不？」",
    "T24n1453_004:0473b24_3": "白言：「大德！",
    "T24n1453_004:0473b24_4": "我等疲頓來至於此。」",
    "T24n1453_004:0473b25_5": "佛作是念：「我今云何令諸苾芻得安樂住，并諸施主福利增長，應聽諸苾芻隨意竟，至十六日張羯恥那衣。",
    "T24n1453_004:0473b27_6": "張此衣時，於五月中得十饒益，凡於其處所得利物，取一好者作羯恥那衣。",
    "T24n1453_004:0473b29_7": "至八月十四日白眾令知，敷座席作前方便，准上應為。",
    "T24n1453_004:0473c01_8": "令一苾芻作白羯磨：「『大德僧伽聽！",
    "T24n1453_004:0473c03_9": "此衣是此處夏安居僧伽所獲利物，僧伽今共將此衣作羯恥那。",
    "T24n1453_004:0473c04_10": "此衣當為僧伽張作羯恥那。",
    "T24n1453_004:0473c05_11": "若張衣已，雖出界外，所有三衣尚無離過，何況餘衣！",
    "T24n1453_004:0473c06_12": "若僧伽時至聽者，僧伽應許僧伽今將此衣當為僧伽張作羯恥那。",
    "T24n1453_004:0473c08_13": "若張衣已，雖出界外，所有三衣尚無離過，何況餘衣！",
    "T24n1453_004:0473c09_14": "白如是。』",
    "T24n1453_004:0473c10_0": "羯磨准白成。」",
    "T24n1453_004:0473c11_0": "差張羯恥那衣人白二",
    "T24n1453_004:0473c12_0": "時諸苾芻既作法已，將此衣財作羯恥那衣竟，白佛。",
    "T24n1453_004:0473c13_1": "佛言：「差一苾芻具五德者，作張衣人。",
    "T24n1453_004:0473c14_2": "鳴犍稚，作前方便，眾既集已，先應問言：『汝某甲能為僧伽作張羯恥那衣人不？』",
    "T24n1453_004:0473c15_3": "彼答言：『能。』",
    "T24n1453_004:0473c16_4": "令一苾芻作白羯磨：「『大德僧伽聽！",
    "T24n1453_004:0473c17_5": "此苾芻某甲樂作張羯恥那人，今為僧伽張羯恥那衣。",
    "T24n1453_004:0473c18_6": "若僧伽時至聽者，僧伽應許僧伽今差某甲苾芻作張羯恥那衣人，此某甲當為僧伽張羯恥那衣。",
    "T24n1453_004:0473c20_7": "白如是。』",
    "T24n1453_004:0473c22_0": "「『大德僧伽聽！",
    "T24n1453_004:0473c22_1": "此苾芻某甲樂作張羯恥那人，今為僧伽張羯恥那衣。",
    "T24n1453_004:0473c23_2": "今僧伽差此苾芻某甲作張羯恥那人，此某甲當為僧伽張羯恥那。",
    "T24n1453_004:0473c25_3": "若諸具壽聽差某甲作張羯恥那人，此某甲當為僧伽張羯恥那者默然；若不許者說。』",
    "T24n1453_004:0473c27_0": "『僧伽已聽此某甲作張羯恥那人，此某甲當為僧伽作張羯恥那人竟。",
    "T24n1453_004:0473c28_1": "僧伽已聽許，由其默然故，我今如是持。』」",
    "T24n1453_004:0474a01_0": "付張羯恥那衣白二",
    "T24n1453_004:0474a02_0": "「次作白二羯磨，後持衣付張衣人。",
    "T24n1453_004:0474a02_1": "如是應作。",
    "T24n1453_004:0474a03_0": "「『大德僧伽聽！",
    "T24n1453_004:0474a03_1": "此衣當為僧伽作羯恥那衣，此苾芻某甲僧伽已差作張衣人。",
    "T24n1453_004:0474a04_2": "若僧伽時至聽者，僧伽應許僧伽今以此衣作羯恥那付某甲苾芻。",
    "T24n1453_004:0474a06_3": "白如是。』",
    "T24n1453_004:0474a07_0": "「『大德僧伽聽！",
    "T24n1453_004:0474a07_1": "此衣當為僧伽作羯恥那衣，此苾芻某甲僧伽已差作張衣人，僧伽今以此衣作羯恥那付某甲苾芻。",
    "T24n1453_004:0474a09_2": "若諸具壽聽將此衣為僧伽作羯恥那，僧伽今以此衣作羯恥那付某甲苾芻者默然；若不許者說。』",
    "T24n1453_004:0474a11_3": "『僧伽已許此衣為僧伽作羯恥那，付某甲苾芻竟。",
    "T24n1453_004:0474a13_0": "僧伽已聽許，由其默然故，我今如是持。』」",
    "T24n1453_004:0474a14_0": "出羯恥那衣單白",
    "T24n1453_004:0474a15_0": "「時此苾芻既受衣已，應供餘苾芻作浣染縫刺等，諸餘軌式如羯恥那衣事中具說。」",
    "T24n1453_004:0474a16_1": "時諸苾芻共受羯恥那衣，至五月滿，不知云何？",
    "T24n1453_004:0474a17_2": "白佛，佛言：「至正月十五日，張衣之人白僧伽言：『諸大德！",
    "T24n1453_004:0474a19_3": "明日當出羯恥那衣，仁等各守持自衣。』",
    "T24n1453_004:0474a20_4": "既至明日，僧伽盡集，作前方便已，令一苾芻作單白羯磨，如是應作：『大德僧伽聽！",
    "T24n1453_004:0474a21_5": "於此住處和合僧伽共張羯恥那衣。",
    "T24n1453_004:0474a22_6": "若僧伽至時聽者，僧伽應許僧伽今共出羯恥那衣。",
    "T24n1453_004:0474a24_7": "白如是。』」",
    "T24n1453_004:0474a24_8": "時諸苾芻既出衣已，不知云何？",
    "T24n1453_004:0474a24_9": "白佛。",
    "T24n1453_004:0474a25_10": "佛言：「汝諸苾芻張衣之時得十饒益，衣既出已此事應遮，違者得罪。」",
    "T24n1453_004:0474a27_0": "根本說一切有部百一羯磨卷第四"
}