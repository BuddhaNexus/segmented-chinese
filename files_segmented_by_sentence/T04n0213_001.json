{
    "T04n0213_001:0777a02_0": "法集要頌經有為品第一",
    "T04n0213_001:0777a04_0": "尊者法救集",
    "T04n0213_001:0777a05_0": "西天中印度惹爛駄",
    "T04n0213_001:0777a06_0": "囉國密林寺三藏明教大師賜紫",
    "T04n0213_001:0777a07_0": "沙門臣天息災奉　詔譯",
    "T04n0213_001:0777a08_0": "　能覺悟煩惱，　　宜發歡喜心，　今聽我所集，　　佛所宣法頌。",
    "T04n0213_001:0777a10_0": "　如是佛世尊，　　一切智中師，　慈悲為有情，　　廣說真實語。",
    "T04n0213_001:0777a12_0": "　一切行非常，　　皆是興衰法，　夫生輒還終，　　寂滅最安樂。",
    "T04n0213_001:0777a14_0": "　如燭熾焰時，　　擲物在暗處，　不使智燈尋，　　恒為煩惱覆。",
    "T04n0213_001:0777a16_0": "　人身有形器，　　棄散在諸方，　骸骨如鴿色，　　觀斯有何樂？",
    "T04n0213_001:0777a18_0": "　譬如人初夜，　　識託住母胎，　日涉多遷變，　　逝而定不還。",
    "T04n0213_001:0777a20_0": "　晨朝覩好事，　　夜至則不現，　昨所瞻視者，　　今夕則或無。",
    "T04n0213_001:0777a22_0": "　榮富焰熾盛，　　無常無時節，　不揀擇貴賤，　　常被死王降。",
    "T04n0213_001:0777a24_0": "　或有在胎殞，　　或初誕亦亡，　盛壯不免死，　　老耄甘心受。",
    "T04n0213_001:0777a26_0": "　若老或少年，　　及與中年者，　恒被死來侵，　　云何不懷怖？",
    "T04n0213_001:0777a28_0": "　命如菓自熟，　　常恐會零落，　生已必有終，　　誰能免斯者？",
    "T04n0213_001:0777b01_0": "　譬如陶家師，　　埏埴作坏器，　諸有悉破壞，　　人命亦如是。",
    "T04n0213_001:0777b03_0": "　如人彈琴瑟，　　具足眾妙音，　絃斷無少聲，　　人命亦如是。",
    "T04n0213_001:0777b05_0": "　如囚被繫縛，　　拘牽詣都市，　動則向死路，　　壽命亦如是。",
    "T04n0213_001:0777b07_0": "　如河急駛流，　　往而悉不還，　人生亦如是，　　逝者皆不迴。",
    "T04n0213_001:0777b09_0": "　諸患集成身，　　生多眾苦惱，　人命亦如是，　　為老死所伺。",
    "T04n0213_001:0777b11_0": "　所造成功勞，　　永世獲安樂，　如杖擊急水，　　暫開還却合。",
    "T04n0213_001:0777b13_0": "　如人操杖行，　　牧牛飲飼者，　人命亦如是，　　亦即養命去。",
    "T04n0213_001:0777b15_0": "　夫人欲立德，　　晝夜勿空過，　既獲得人身，　　一心思命盡。",
    "T04n0213_001:0777b17_0": "　不寐覺夜長，　　疲倦道路長，　愚迷生死長，　　希聞於妙法。",
    "T04n0213_001:0777b19_0": "　有子兼有財，　　慳惜遇散壞，　愚夫不自觀，　　何恃有財子？",
    "T04n0213_001:0777b21_0": "　百千非算數，　　族姓富男女，　積聚多財產，　　無不皆衰滅。",
    "T04n0213_001:0777b23_0": "　富貴非聖財，　　恒為無常伺，　猶如盲眼人，　　不能自觀察。",
    "T04n0213_001:0777b25_0": "　聚集還散壞，　　崇高必墜落，　生者皆盡終，　　有情亦如是。",
    "T04n0213_001:0777b27_0": "　行惡入地獄，　　修善則生天，　若能修善者，　　漏盡得涅槃。",
    "T04n0213_001:0777b29_0": "　諸佛與菩薩，　　緣覺及聲聞，　尚捨有為身，　　何況諸有情？",
    "T04n0213_001:0777c02_0": "　非空非海中，　　非入山窟間，　無有地方所，　　脫止不受死。",
    "T04n0213_001:0777c04_0": "　若住現在世，　　過去及未來，　一切有為事，　　終歸於盡壞。",
    "T04n0213_001:0777c06_0": "　智者能離繫，　　恒正念觀察，　常思無漏道，　　是名真智者。",
    "T04n0213_001:0777c08_0": "　如囚被繫縛，　　所欲無能益，　亦如朽故車，　　不久見破壞。",
    "T04n0213_001:0777c10_0": "　色變為老耄，　　戀家如在獄，　不覺死來侵，　　愚夫不能知。",
    "T04n0213_001:0777c12_0": "　雖壽滿百歲，　　亦被死相隨，　為老病所逼，　　患終至後際。",
    "T04n0213_001:0777c14_0": "　老至苦纏身，　　晝夜多痛惱，　辛楚有千般，　　如魚入灰火。",
    "T04n0213_001:0777c16_0": "　江河無停止，　　駛流去不迴，　保惜膿漏軀，　　雖戀不能住。",
    "T04n0213_001:0777c18_0": "　四大聚集身，　　無常詎久留，　地種散壞時，　　神識空何用？",
    "T04n0213_001:0777c20_0": "　此身多障惱，　　膿漏恒疾患，　愚迷貪愛著，　　不厭求寂滅。",
    "T04n0213_001:0777c22_0": "　今歲雖云在，　　冬夏不久停，　凡夫貪世樂，　　中間不驚怖。",
    "T04n0213_001:0777c24_0": "　父母與兄弟，　　妻子并眷屬，　無常來牽引，　　無能救濟者。",
    "T04n0213_001:0777c26_0": "　如是諸有情，　　舉動貪榮樂，　無常老病侵，　　不覺生苦惱。",
    "T04n0213_001:0777c28_0": "　剃髮為苾芻，　　宜應修止觀，　魔羅不能伺，　　度生到彼岸。",
    "T04n0213_001:0778a01_0": "法集要頌經愛欲品第二",
    "T04n0213_001:0778a02_0": "　慾我知汝根，　　意以思想生，　我不思惟汝，　　則汝慾不有。",
    "T04n0213_001:0778a04_0": "　因慾生煩惱，　　因慾生怖畏，　離慾得解脫，　　無怖無煩惱。",
    "T04n0213_001:0778a06_0": "　從愛生煩惱，　　從愛生怖畏，　離愛得解脫，　　無怖無煩惱。",
    "T04n0213_001:0778a08_0": "　菓先甜後苦，　　愛慾亦如斯，　後受地獄苦，　　燒煮無數劫。",
    "T04n0213_001:0778a10_0": "　愚迷貪愛慾，　　戀著於妻子，　為愛染纏縛，　　堅固難出離。",
    "T04n0213_001:0778a12_0": "　賢聖示愛慾，　　莊嚴諸眷屬，　遠離於妻子，　　堅固能利益。",
    "T04n0213_001:0778a14_0": "　貪欲難解脫，　　離欲真出家，　不貪受快樂，　　智者無所欲。",
    "T04n0213_001:0778a16_0": "　世間貪欲人，　　種種非思惟，　若能調伏者，　　是名真離欲。",
    "T04n0213_001:0778a18_0": "　若人恒貪欲，　　處縛難解脫，　唯慧能分別，　　煩惱斷不生。",
    "T04n0213_001:0778a20_0": "　正念常興起，　　寂靜欲易除，　自制以法戒，　　不犯善增長。",
    "T04n0213_001:0778a22_0": "　常行貪欲人，　　愚者共狎習，　念定不放逸，　　次第獲無漏。",
    "T04n0213_001:0778a24_0": "　剎那修止觀，　　能離諸罪垢，　我慢自消除，　　解脫獲安樂。",
    "T04n0213_001:0778a26_0": "　若人不斷欲，　　如皮入火燒，　剎那見燋壞，　　受罪無央數。",
    "T04n0213_001:0778a28_0": "　苾芻慎欲樂，　　放逸多憂愁，　若離於愛欲，　　正念受快樂。",
    "T04n0213_001:0778b01_0": "　無厭有何足？",
    "T04n0213_001:0778b01_1": "　　不足何有樂？",
    "T04n0213_001:0778b02_0": "　無樂有何憂？",
    "T04n0213_001:0778b02_1": "　　有愛有何樂？",
    "T04n0213_001:0778b03_0": "　寂靜智慧足，　　能長無漏道，　貪愛若不足，　　非法受中夭。",
    "T04n0213_001:0778b05_0": "　見色心迷惑，　　不自觀無常，　愚以為美善，　　不知其非真。",
    "T04n0213_001:0778b07_0": "　愚以貪自縛，　　不求度彼岸，　貪財為愛欲，　　害人亦自縛。",
    "T04n0213_001:0778b09_0": "　世容眾妙欲，　　此欲最味少，　若比天上樂，　　迦哩灑跛拏。",
    "T04n0213_001:0778b11_0": "　眾山盡為金，　　猶如鐵圍山，　此猶無厭足，　　正覺盡能知。",
    "T04n0213_001:0778b13_0": "　世間苦果報，　　皆因於貪欲，　智者善調伏，　　應依此中學。",
    "T04n0213_001:0778b15_0": "法集要頌經貪品第三",
    "T04n0213_001:0778b16_0": "　極貪善顯現，　　有情懷疑慮，　若復增貪意，　　自作堅固縛。",
    "T04n0213_001:0778b18_0": "　離貪善觀察，　　疑慮得消除，　棄捨彼貪愛，　　堅固縛自壞。",
    "T04n0213_001:0778b20_0": "　以欲網自弊，　　以愛蓋自覆，　愚情自恣縛，　　如魚入釣手。",
    "T04n0213_001:0778b22_0": "　死命恒來逼，　　如犢逐愛母，　貪著放逸者，　　如猿逢果樹。",
    "T04n0213_001:0778b24_0": "　貪意甚堅牢，　　趣而還復趣，　夫貪愛潤澤，　　思想為滋蔓。",
    "T04n0213_001:0778b26_0": "　貪欲深無底，　　老死是用增，　貪欲多虛誑，　　貪欲懷悋惜。",
    "T04n0213_001:0778b28_0": "　若以慧分別，　　正觀獲安樂，　由貪受生死，　　奔波樂向前。",
    "T04n0213_001:0778c01_0": "　群生無慧眼，　　不能自觀察，　愚迷貪所執，　　沈淪豈覺知？",
    "T04n0213_001:0778c03_0": "　若修瑜伽行，　　魔王不能伺，　貪垢難消釋，　　如犢戀愛母。",
    "T04n0213_001:0778c05_0": "　離貪免沈淪，　　離貪得解脫，　因貪增喧諍，　　因愛饒毀謗。",
    "T04n0213_001:0778c07_0": "　苾芻修止觀，　　證得寂靜果，　貪意如良田，　　遇風雨增長。",
    "T04n0213_001:0778c09_0": "　若遠離貪愛，　　煩惱不能侵，　貪欲若薄劣，　　如水滴蓮上。",
    "T04n0213_001:0778c11_0": "　彼煩惱易除，　　可說為智者，　伐樹不伐根，　　雖伐猶增長。",
    "T04n0213_001:0778c13_0": "　拔貪不盡根，　　雖伐還復生，　貪欲如種田，　　耕之去雜穢。",
    "T04n0213_001:0778c15_0": "　愛苗若不耘，　　善果不堅貞，　貪心與愛心，　　分別本不二。",
    "T04n0213_001:0778c17_0": "　造惡俱苦受，　　云何不生悔？",
    "T04n0213_001:0778c18_0": "　貪性初為種，　　愛性受胞胎。",
    "T04n0213_001:0778c19_0": "　有情戀不息，　　往來難出離，　諸天及人民，　　依愛而止住。",
    "T04n0213_001:0778c21_0": "　愛往眾結隨，　　剎那亦不停，　時過復生憂，　　入獄方自覺。",
    "T04n0213_001:0778c23_0": "　緣流愛不住，　　欲網覆瘡根，　枝蔓增飢渴，　　數數增苦受。",
    "T04n0213_001:0778c25_0": "　譬如自造箭，　　還自傷其體，　內箭亦如是，　　愛箭傷有情。",
    "T04n0213_001:0778c27_0": "　能覺知是者，　　愛苦共生有，　無欲無有想，　　苾芻真度世。",
    "T04n0213_001:0778c29_0": "法集要頌經放逸品第四",
    "T04n0213_001:0779a01_0": "　戒為甘露道，　　放逸為死徑，　不貪則不死，　　失道乃自喪。",
    "T04n0213_001:0779a03_0": "　智者守道勝，　　終不為迷醉，　不貪致喜樂，　　從是得聖道。",
    "T04n0213_001:0779a05_0": "　恒思修善法，　　自守常堅固，　智者求寂靜，　　吉祥無有上。",
    "T04n0213_001:0779a07_0": "　迷醉如自禁，　　能去之為賢，　已昇智慧堂，　　去危乃獲安。",
    "T04n0213_001:0779a09_0": "　智者觀愚人，　　譬如山與地，　當念捨憍慢，　　智者習明慧。",
    "T04n0213_001:0779a11_0": "　發行不放逸，　　約己調伏心，　能善作智燈，　　黑闇自破壞。",
    "T04n0213_001:0779a13_0": "　正念常興起，　　意靜易滅除，　自制以法命，　　不犯善名稱。",
    "T04n0213_001:0779a15_0": "　專意莫放逸，　　習意牟尼戒，　不親卑漏法，　　不與放逸會。",
    "T04n0213_001:0779a17_0": "　不種邪見根，　　不於世增惡，　正見增上道，　　世俗智所察。",
    "T04n0213_001:0779a19_0": "　歷於百千生，　　終不墮地獄，　修習放逸人，　　愚人所狎習。",
    "T04n0213_001:0779a21_0": "　止觀不散亂，　　如財主守藏，　莫貪樂鬪諍，　　亦勿嗜欲樂。",
    "T04n0213_001:0779a23_0": "　思念不放逸，　　可以獲大安，　不為時自恣，　　能制漏得盡。",
    "T04n0213_001:0779a25_0": "　放逸魔得便，　　如師子搏鹿，　放逸有四事，　　好犯他人婦，　初獄二尠福，　　毀三睡眠四。",
    "T04n0213_001:0779a28_0": "　無福利墮惡，　　畏而畏樂寡，　王法加重罪，　　身死入地獄。",
    "T04n0213_001:0779b01_0": "　本情不自造，　　情知不自為，　不慮邪徑路，　　愚者念力求。",
    "T04n0213_001:0779b03_0": "　智者喻明燈，　　闇者從得燭，　示導世間人，　　如目將無目。",
    "T04n0213_001:0779b05_0": "　若所作不善，　　如彼無目人，　涉道甚艱難，　　路險懷恐怖。",
    "T04n0213_001:0779b07_0": "　善法若增長，　　魔羅不得便，　漏盡證寂滅，　　可獲真實果。",
    "T04n0213_001:0779b09_0": "　惡法若增長，　　魔羅常伺便，　失彼寂滅道，　　受苦無窮盡。",
    "T04n0213_001:0779b11_0": "　所謂持法者，　　不必多誦習，　若少有所聞，　　具足法身行。",
    "T04n0213_001:0779b13_0": "　雖誦習多義，　　放逸不從正，　如牧數他牛，　　難獲沙門果。",
    "T04n0213_001:0779b15_0": "　若聞惡而忍，　　說行人讚嘆，　消除貪瞋癡，　　彼獲沙門性。",
    "T04n0213_001:0779b17_0": "　讚歎不放逸，　　毀彼放逸人，　恒獲人天報，　　最上為殊勝。",
    "T04n0213_001:0779b19_0": "　若人不放逸，　　智者所讚歎，　所作善增長，　　能生諸善法。",
    "T04n0213_001:0779b21_0": "　若行放逸者，　　現法無能益，　安情如不動，　　爾乃說為智。",
    "T04n0213_001:0779b23_0": "　苾芻懷謹慎，　　放逸多憂愆，　如象拔淤泥，　　難救深海苦。",
    "T04n0213_001:0779b25_0": "　苾芻懷謹慎，　　放逸多憂愆，　抖擻諸罪塵，　　如風飄落葉。",
    "T04n0213_001:0779b27_0": "　苾芻懷謹慎，　　放逸多憂愆，　結使深纏縛，　　如火焚枯薪。",
    "T04n0213_001:0779b29_0": "　苾芻懷謹慎，　　放逸多憂愆，　各各順次第，　　得盡諸結使。",
    "T04n0213_001:0779c02_0": "　苾芻懷謹慎，　　放逸多憂愆，　義解分別句，　　寂靜永安寧。",
    "T04n0213_001:0779c04_0": "　苾芻懷謹慎，　　放逸多憂愆，　煩惱若消除，　　能得涅槃樂。",
    "T04n0213_001:0779c06_0": "　放逸不發起，　　善法應須修，　今世至後世，　　得行法快樂。",
    "T04n0213_001:0779c08_0": "　放逸不發起，　　煩惱自然伏，　善法堅習學，　　決定得涅槃。",
    "T04n0213_001:0779c10_0": "　長行於放逸，　　剎那無暫息，　命終入地獄，　　剎那亦無歇。",
    "T04n0213_001:0779c12_0": "　放逸不憶念，　　亦不習威儀，　耽睡不相應，　　此是戒障礙。",
    "T04n0213_001:0779c14_0": "　常離不相應，　　使不壞其念，　猶念恒調伏，　　塵垢得消除。",
    "T04n0213_001:0779c16_0": "　苾芻懷謹慎，　　持戒勿破壞，　善守護自心，　　今世及後世。",
    "T04n0213_001:0779c18_0": "　苾芻勿放逸，　　捨家順佛教，　抖擻無常軍，　　如象出蓮池。",
    "T04n0213_001:0779c20_0": "　依此毘尼法，　　不懷放逸行，　消除生死輪，　　永得盡苦惱。",
    "T04n0213_001:0779c22_0": "法集要頌經愛樂品第五",
    "T04n0213_001:0779c23_0": "　愛處生憂愁，　　愛處生怖畏，　若無所愛樂，　　何愁何怖畏？",
    "T04n0213_001:0779c25_0": "　由愛生憂愁，　　由愛生怖畏，　若遠離念愛，　　遂捨狂亂終。",
    "T04n0213_001:0779c27_0": "　夫人懷憂愁，　　世苦無數量，　斯由念恩愛，　　無念則無愁。",
    "T04n0213_001:0779c29_0": "　是故不生念，　　念者是惡累，　彼則無諸縛，　　無念無不念。",
    "T04n0213_001:0780a02_0": "　念為求方便，　　非義不設權，　權慧致大義，　　自致第一尊。",
    "T04n0213_001:0780a04_0": "　莫與愛念會，　　亦莫不念俱，　念愛不見苦，　　不愛念憂慼，　於中生愁慼，　　消滅人善根。",
    "T04n0213_001:0780a07_0": "　愛念就後世，　　朋友多親眷，　長夜憂愁恨，　　念離為甚苦。",
    "T04n0213_001:0780a09_0": "　念色金色容，　　天身而別住，　樂極而害至，　　為死王所錄。",
    "T04n0213_001:0780a11_0": "　若人處晝夜，　　消滅念愛色，　自掘深根源，　　不越死徑路。",
    "T04n0213_001:0780a13_0": "　不善形善色，　　愛色言非愛，　若謂樂著色，　　放逸之所使。",
    "T04n0213_001:0780a15_0": "　夫自念欲者，　　不與惡共居，　此則難獲得，　　樂為惡根本。",
    "T04n0213_001:0780a17_0": "　夫欲自念者，　　宜自善守護，　如防護邊城，　　乃牢固墻塹。",
    "T04n0213_001:0780a19_0": "　夫欲自念者，　　藏己仍堅密，　猶如防邊城，　　內外悉牢固。",
    "T04n0213_001:0780a21_0": "　當自善防護，　　後剎那虛悔，　時過則生憂，　　須臾墮地獄。",
    "T04n0213_001:0780a23_0": "　徧於諸方求，　　令心中間察，　頗有斯等類，　　不愛乃愛彼。",
    "T04n0213_001:0780a25_0": "　以己喻彼命，　　是故不害人，　一切皆懼死，　　莫不畏刀杖，　恕己可為喻，　　勿殺勿行杖。",
    "T04n0213_001:0780a28_0": "　譬如久行人，　　從遠吉却還，　親厚亦安和，　　歸來懷慶悅。",
    "T04n0213_001:0780b01_0": "　好福行善者，　　從此達於彼，　自受多福祚，　　如親厚來喜。",
    "T04n0213_001:0780b03_0": "　起從至聖教，　　禁制不善心，　近者則見愛，　　離道莫親愛。",
    "T04n0213_001:0780b05_0": "　近者與不近，　　所往皆有異，　近道則生天，　　不近墮地獄。",
    "T04n0213_001:0780b07_0": "　樂法戒成就，　　成信樂而習，　能誡自身者，　　為人所愛敬。",
    "T04n0213_001:0780b09_0": "　為人所敬故，　　皆由己所造，　現世得名譽，　　後生於天上。",
    "T04n0213_001:0780b11_0": "　教習使稟受，　　制止非法行，　善者之所念，　　惡者當遠離。",
    "T04n0213_001:0780b13_0": "　善與不善者，　　此二俱不別，　善者生天上，　　不善墮地獄。",
    "T04n0213_001:0780b15_0": "法集要頌經持戒品第六",
    "T04n0213_001:0780b16_0": "　智者能護戒，　　福致三種報，　現名聞得利，　　終後生天上。",
    "T04n0213_001:0780b18_0": "　當見持戒者，　　護之為明智，　得成真正見，　　彼獲世安靜。",
    "T04n0213_001:0780b20_0": "　持戒得快樂，　　令身無煩惱，　夜睡眠恬淡，　　寤則長喜悅。",
    "T04n0213_001:0780b22_0": "　戒終老死安，　　戒善止亦寧，　慧為人之寶，　　福德賊難脫。",
    "T04n0213_001:0780b24_0": "　何法終為善？",
    "T04n0213_001:0780b24_1": "　　何法善安止？",
    "T04n0213_001:0780b25_0": "　何法為人寶？",
    "T04n0213_001:0780b25_1": "　　何盜不能取？",
    "T04n0213_001:0780b26_0": "　戒法終為安，　　戒法善安止，　慧為人之寶，　　唯福不能盜。",
    "T04n0213_001:0780b28_0": "　修戒行布施，　　作福為良田，　從是至彼岸，　　常到安樂處。",
    "T04n0213_001:0780c01_0": "　苾芻立戒德，　　守護諸根門，　飲食知節量，　　寤寐意相應。",
    "T04n0213_001:0780c03_0": "　意常生覺悟，　　晝夜精勤學，　漏盡心明解，　　可致圓寂道。",
    "T04n0213_001:0780c05_0": "　智者立禁戒，　　專心習智慧，　苾芻無熱惱，　　盡果諸苦除。",
    "T04n0213_001:0780c07_0": "　以戒常伏心，　　守護正定意，　內學修止觀，　　無忘為正智。",
    "T04n0213_001:0780c09_0": "　蠲除諸罪垢，　　盡慢勿生疑，　終身求法戒，　　勿遠離聖念。",
    "T04n0213_001:0780c11_0": "　戒定慧解脫，　　應當善觀察，　彼已離塵垢，　　盡煩惱不生。",
    "T04n0213_001:0780c13_0": "　集白淨解脫，　　無智皆以盡，　超越魔羅界，　　如日光明照。",
    "T04n0213_001:0780c15_0": "　我慢及迷醉，　　苾芻應外避，　戒定慧三行，　　求滿勿遠離。",
    "T04n0213_001:0780c17_0": "　既不放自恣，　　諸有勿想念，　是故捨陰蓋，　　不生如是障。",
    "T04n0213_001:0780c19_0": "　苾芻防禁戒，　　恒見學此者，　直趣涅槃路，　　速得淨如是。",
    "T04n0213_001:0780c21_0": "　花香不逆風，　　芙蓉栴檀香，　德香逆風薰，　　德人徧聞香。",
    "T04n0213_001:0780c23_0": "　烏鉢嚩哩史，　　多誐羅栴檀，　如是等花香，　　勿比於戒香。",
    "T04n0213_001:0780c25_0": "　若人能持戒，　　清淨不放逸，　正智得解脫，　　是名安樂處。",
    "T04n0213_001:0780c27_0": "　此道無有上，　　消除禪定魔，　賢聖德難量，　　得達八正路。",
    "T04n0213_001:0780c29_0": "法集要頌經善行品第七",
    "T04n0213_001:0781a01_0": "　守護身惡行，　　自正護身行，　守護身惡者，　　常修身善行。",
    "T04n0213_001:0781a03_0": "　守護口惡行，　　自正護口行，　守護口惡者，　　常修口善行。",
    "T04n0213_001:0781a05_0": "　守護意惡行，　　自正護意行，　守護意惡者，　　恒修意善行。",
    "T04n0213_001:0781a07_0": "　身當棄惡行，　　及棄口惡行，　意亦棄惡行，　　及諸穢惡法。",
    "T04n0213_001:0781a09_0": "　身當修善行，　　修口善亦然，　及修意善者，　　無欲盡諸漏。",
    "T04n0213_001:0781a11_0": "　身當修善行，　　修口意亦爾，　今世及後世，　　永得生善處。",
    "T04n0213_001:0781a13_0": "　慈仁行不殺，　　常能善攝身，　彼得無盡位，　　所適皆無患。",
    "T04n0213_001:0781a15_0": "　不行殺為仁，　　常能慎過言，　彼得無盡位，　　所適皆無患。",
    "T04n0213_001:0781a17_0": "　過去身惡業，　　應當自悔恨，　今身不放逸，　　智生罪除滅。",
    "T04n0213_001:0781a19_0": "　過去口惡業，　　應當自悔恨，　今若不妄語，　　智生罪除滅。",
    "T04n0213_001:0781a21_0": "　過去意惡業，　　應當自悔恨，　今意常清淨，　　智生罪除滅。",
    "T04n0213_001:0781a23_0": "　慎身為勇捍，　　慎口捍亦然，　慎意為勇捍，　　一切結亦然。",
    "T04n0213_001:0781a25_0": "　此處名不死，　　所適無憂患，　護身為善哉，　　護口善亦然。",
    "T04n0213_001:0781a27_0": "　護意為善哉，　　護一切亦然，　苾芻護一切，　　能盡諸苦際。",
    "T04n0213_001:0781a29_0": "　護口意清淨，　　身終不為惡，　能淨此三業，　　是道大仙說。",
    "T04n0213_001:0781b02_0": "法集要頌經語言品第八",
    "T04n0213_001:0781b03_0": "　妄語入地獄，　　作之言不作，　二罪後俱受，　　是行自牽去。",
    "T04n0213_001:0781b05_0": "　恒懷暴惡人，　　斧在口中出，　所以自傷身，　　由其出惡言。",
    "T04n0213_001:0781b07_0": "　說法自悅人，　　口出無量義，　使我懷妊身，　　不慚此儀式。",
    "T04n0213_001:0781b09_0": "　譽惡惡還譽，　　是二俱為惡，　好以口快鬪，　　彼後皆無安。",
    "T04n0213_001:0781b11_0": "　爭為微少利，　　如掩失財寶，　從彼致鬪諍，　　合意向惡道。",
    "T04n0213_001:0781b13_0": "　百千尼羅浮，　　三十六五獄，　誹謗賢聖者，　　口意發惡願。",
    "T04n0213_001:0781b15_0": "　無道墮惡道，　　自增地獄苦，　遠愚修忍意，　　念諦則無犯。",
    "T04n0213_001:0781b17_0": "　若倚內寶藏，　　依賢聖活命，　愚者墮惡道，　　猶願邪見作。",
    "T04n0213_001:0781b19_0": "　以失今良會，　　更立誓願求，　終不見聖諦，　　況欲見究竟？",
    "T04n0213_001:0781b21_0": "　竹蘆生實乾，　　還害其自軀，　若吐言當善，　　不演惡法教。",
    "T04n0213_001:0781b23_0": "　從善得解脫，　　為惡不得解，　善解者為賢，　　是為脫惡趣。",
    "T04n0213_001:0781b25_0": "　聖賢解不然，　　如彼愚得解，　苾芻挹損意，　　不躁言得忠。",
    "T04n0213_001:0781b27_0": "　義說如法說，　　所語言柔軟，　善說賢聖教，　　法說如法二，　念說如念三，　　諦說如諦四。",
    "T04n0213_001:0781c01_0": "　是以言語者，　　必使心無患，　亦不尅有情，　　是為能善言。",
    "T04n0213_001:0781c03_0": "　言使投意可，　　亦令得歡喜，　不使至惡意，　　出言眾悉可。",
    "T04n0213_001:0781c05_0": "　至誠甘露說，　　說法無有上，　諦說義如法，　　是為立道本。",
    "T04n0213_001:0781c07_0": "　如說佛言者，　　是吉得滅度，　為能斷苦際，　　是謂言中上。",
    "T04n0213_001:0781c09_0": "法集要頌經業品第九",
    "T04n0213_001:0781c10_0": "　應遠離一法，　　所謂妄語人，　無惡不經歷，　　不免後世苦。",
    "T04n0213_001:0781c12_0": "　寧吞熱鐵丸，　　渴飲洋銅汁，　不以無戒身，　　食人信施物。",
    "T04n0213_001:0781c14_0": "　犯戒放逸人，　　國中如肉團，　無慚不畏罪，　　後受地獄殃。",
    "T04n0213_001:0781c16_0": "　若人畏苦報，　　亦不樂行苦，　勿造諸惡行，　　念尋生變悔。",
    "T04n0213_001:0781c18_0": "　至誠為諸惡，　　自作教他作，　不免於苦報，　　欲避有何益？",
    "T04n0213_001:0781c20_0": "　非空非海中，　　非入山石間，　莫能於此處，　　避免宿惡殃。",
    "T04n0213_001:0781c22_0": "　眾生有苦惱，　　不免於老死，　唯有仁智者，　　能免纏縛罪。",
    "T04n0213_001:0781c24_0": "　妄語求賄賂，　　自所行不正，　怨譖良善人，　　以枉治善士，　罪纏斯等人，　　沒溺深險坑。",
    "T04n0213_001:0781c27_0": "　夫士為行者，　　好之與暴惡，　各自為己身，　　終以不敗亡。",
    "T04n0213_001:0781c29_0": "　動轉屈身形，　　唯影恒親附，　或起或往來，　　不離其形影。",
    "T04n0213_001:0782a02_0": "　不但影隨形，　　形亦自隨影，　猶行善惡行，　　終不離自身。",
    "T04n0213_001:0782a04_0": "　遂貪食毒味，　　不從吾往言，　為毒之所害，　　後乃自覺悟。",
    "T04n0213_001:0782a06_0": "　愚心不開悟，　　習惡不從吾，　受地獄苦痛，　　後方悟其教。",
    "T04n0213_001:0782a08_0": "　戲笑為其惡，　　已作身自受，　號泣受罪報，　　隨行而罪至。",
    "T04n0213_001:0782a10_0": "　惡不即時受，　　如[(殼-一)/牛]牛湩汁，　罪在於陰伺，　　譬如灰覆火。",
    "T04n0213_001:0782a12_0": "　惡不即時受，　　如彼鋒利劍，　不慮於後世，　　當受其苦報。",
    "T04n0213_001:0782a14_0": "　惡為惡所縛，　　為惡不自覺，　至惡知惡至，　　受惡惡根源。",
    "T04n0213_001:0782a16_0": "　如鐵生翳垢，　　反食其自身，　惡生於自心，　　還當壞其體。",
    "T04n0213_001:0782a18_0": "法集要頌經正信品第十",
    "T04n0213_001:0782a19_0": "　信慚戒布施，　　上士譽此法，　斯道明智說，　　得生於天界。",
    "T04n0213_001:0782a21_0": "　愚不修天行，　　亦不讚布施，　正直隨喜施，　　彼得後世樂。",
    "T04n0213_001:0782a23_0": "　信者真人長，　　念法所安住，　近者應得上，　　智壽中中賢。",
    "T04n0213_001:0782a25_0": "　人業何者上？",
    "T04n0213_001:0782a25_1": "　　何行致歡樂？",
    "T04n0213_001:0782a26_0": "　何要出要者？",
    "T04n0213_001:0782a26_1": "　　何壽壽中上？",
    "T04n0213_001:0782a27_0": "　信者真人長，　　念法所安住，　實者意得上，　　智壽壽中賢。",
    "T04n0213_001:0782a29_0": "　信財乃得道，　　自致法滅度，　善聞從慧得，　　得脫一切縛。",
    "T04n0213_001:0782b02_0": "　信之與戒法，　　慧意則能行，　健夫度恚怒，　　從是得脫淵。",
    "T04n0213_001:0782b04_0": "　信使戒成就，　　亦獲壽及慧，　在在則能行，　　處處見供養。",
    "T04n0213_001:0782b06_0": "　施共與鬪集，　　此業智不處，　施時非鬪時，　　速施何疑慮？",
    "T04n0213_001:0782b08_0": "　此方出世利，　　慧信為智母，　是財出世寶，　　家產則非常。",
    "T04n0213_001:0782b10_0": "　欲見諸真者，　　樂聽聞法教，　能捨慳垢心，　　此乃為上信。",
    "T04n0213_001:0782b12_0": "　信能渡有河，　　其福難侵奪，　能禁止竊盜，　　閑靜沙門樂。",
    "T04n0213_001:0782b14_0": "　沙門恒來至，　　智者所見樂，　及餘篤信者，　　聞則生歡喜。",
    "T04n0213_001:0782b16_0": "　若人懷懊惱，　　貪他人衣食，　彼人晝夜寐，　　不獲三摩地。",
    "T04n0213_001:0782b18_0": "　若人能斷貪，　　如截多羅樹，　彼人則晝夜，　　及獲三摩地。",
    "T04n0213_001:0782b20_0": "　無信不修行，　　好剝正言說，　如掘取清泉，　　掘泉揚其泥。",
    "T04n0213_001:0782b22_0": "　智者習信行，　　樂仰清淨流，　如善取泉水，　　思冷不擾濁。",
    "T04n0213_001:0782b24_0": "　信智不染他，　　惟智與賢仁，　非好則遠之，　　可好則近學。",
    "T04n0213_001:0782b26_0": "　樂信與不樂，　　寂默自應思，　遠離無信者，　　信仁應行之。",
    "T04n0213_001:0782b28_0": "　無常及欲、貪　　放逸與愛樂　戒善、行、語言　　業、信為第十法集要頌經沙門品第十一　斷漏降伏他，　　離欲名梵行，　不犯牟尼戒，　　無一願不滿。",
    "T04n0213_001:0782c04_0": "　行力若緩慢，　　作善與不善，　梵行不清淨，　　不獲於大果。",
    "T04n0213_001:0782c06_0": "　所有緩慢業，　　劣意盡除之，　修習清淨行，　　獲果盡無餘。",
    "T04n0213_001:0782c08_0": "　譬如執利劍，　　執緩則傷手，　沙門不禁制，　　地獄縛牽引。",
    "T04n0213_001:0782c10_0": "　又如執利劍，　　執緊不傷手，　沙門禁制戒，　　漸近涅槃路。",
    "T04n0213_001:0782c12_0": "　難曉則難了，　　沙門少智慧，　諸想多擾亂，　　愚者致苦惱。",
    "T04n0213_001:0782c14_0": "　沙門為何行？",
    "T04n0213_001:0782c14_1": "　　如意不自禁，　步步數黏著，　　但隨思想走。",
    "T04n0213_001:0782c16_0": "　學難捨罪難，　　居在家亦難，　會止同利難，　　艱難不過是。",
    "T04n0213_001:0782c18_0": "　袈裟在肩披，　　為惡不捐棄，　常念行惡者，　　斯則墮惡道。",
    "T04n0213_001:0782c20_0": "　畏罪懷驚懼，　　假名為沙門，　身披僧伽胝，　　如刳娑羅皮。",
    "T04n0213_001:0782c22_0": "　所謂長老者，　　不必以耆年，　形熟鬢髮白，　　愚憃不知罪。",
    "T04n0213_001:0782c24_0": "　能知罪福者，　　身淨修梵行，　明遠純清潔，　　是名為長老。",
    "T04n0213_001:0782c26_0": "　所謂沙門者，　　不必剃鬚髮，　妄語多貪愛，　　有欲如凡夫。",
    "T04n0213_001:0782c28_0": "　世稱名沙門，　　汝亦言沙門，　形服似沙門，　　譬如鶴伺魚。",
    "T04n0213_001:0783a01_0": "　如離實不離，　　袈裟除不除，　持鉢實不持，　　非俗非沙門。",
    "T04n0213_001:0783a03_0": "　所言沙門者，　　消除窣兔羅，　守護微細愆，　　是名真梵行。",
    "T04n0213_001:0783a05_0": "　所言沙門者，　　息心滅意想，　穢垢盡消除，　　故說為出家。",
    "T04n0213_001:0783a07_0": "法集要頌經卷第一"
}