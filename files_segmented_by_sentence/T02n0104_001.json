[
    {
        "source_sentence": "佛說法印經",
        "from": "T02n0104_001:0500b17_0",
        "context_with_next_sentence": true
    },
    {
        "source_sentence": "西天譯經三藏朝奉大夫試鴻臚卿",
        "from": "T02n0104_001:0500b19_0",
        "context_with_next_sentence": true
    },
    {
        "source_sentence": "傳法大師臣施護奉　詔譯",
        "from": "T02n0104_001:0500b20_0",
        "context_with_next_sentence": true
    },
    {
        "source_sentence": "爾時，佛在舍衛國，與苾芻眾俱。",
        "from": "T02n0104_001:0500b21_14",
        "context_with_next_sentence": true
    },
    {
        "source_sentence": "是時，佛告苾芻眾言：",
        "from": "T02n0104_001:0500b22_3",
        "context_with_next_sentence": true
    },
    {
        "source_sentence": "「汝等當知，有聖法印，我今為汝分別演說。",
        "from": "T02n0104_001:0500b23_3",
        "context_with_next_sentence": true
    },
    {
        "source_sentence": "汝等應起清淨知見，諦聽諦受，如善作意，記念思惟。",
        "from": "T02n0104_001:0500b24_8",
        "context_with_next_sentence": true
    },
    {
        "source_sentence": "」時，諸苾芻即白佛言：",
        "from": "T02n0104_001:0500b24_19",
        "context_with_next_sentence": true
    },
    {
        "source_sentence": "「善哉！",
        "from": "T02n0104_001:0500b25_1",
        "context_with_next_sentence": true
    },
    {
        "source_sentence": "世尊！",
        "from": "T02n0104_001:0500b25_4",
        "context_with_next_sentence": true
    },
    {
        "source_sentence": "願為宣說，我等樂聞。",
        "from": "T02n0104_001:0500b25_14",
        "context_with_next_sentence": true
    },
    {
        "source_sentence": "」佛言：",
        "from": "T02n0104_001:0500b25_18",
        "context_with_next_sentence": true
    },
    {
        "source_sentence": "「苾芻！",
        "from": "T02n0104_001:0500b25_22",
        "context_with_next_sentence": true
    },
    {
        "source_sentence": "空性無所有，無妄想，無所生，無所滅，離諸知見。",
        "from": "T02n0104_001:0500b27_1",
        "context_with_next_sentence": true
    },
    {
        "source_sentence": "何以故？",
        "from": "T02n0104_001:0500b27_5",
        "context_with_next_sentence": true
    },
    {
        "source_sentence": "空性無處所，無色相，非有想，本無所生，非知見所及，離諸有著。",
        "from": "T02n0104_001:0500b28_14",
        "context_with_next_sentence": true
    },
    {
        "source_sentence": "由離著故，攝一切法，住平等見，是真實見。",
        "from": "T02n0104_001:0500b29_14",
        "context_with_next_sentence": true
    },
    {
        "source_sentence": "苾芻當知，空性如是，諸法亦然，是名法印。",
        "from": "T02n0104_001:0500c01_14",
        "context_with_next_sentence": true
    },
    {
        "source_sentence": "「復次，諸苾芻！",
        "from": "T02n0104_001:0500c02_7",
        "context_with_next_sentence": true
    },
    {
        "source_sentence": "此法印者，即是三解脫門，是諸佛根本法，為諸佛眼，是即諸佛所歸趣故。",
        "from": "T02n0104_001:0500c04_1",
        "context_with_next_sentence": true
    },
    {
        "source_sentence": "是故汝等，諦聽諦受，記念思惟，如實觀察。",
        "from": "T02n0104_001:0500c05_1",
        "context_with_next_sentence": true
    },
    {
        "source_sentence": "「復次，苾芻！",
        "from": "T02n0104_001:0500c06_6",
        "context_with_next_sentence": true
    },
    {
        "source_sentence": "若有修行者，當往林間，或居樹下諸寂靜處，如實觀察，色是苦，是空，是無常，當生厭離，住平等見。",
        "from": "T02n0104_001:0500c08_8",
        "context_with_next_sentence": true
    },
    {
        "source_sentence": "如是觀察受、想、行、識，是苦、是空、是無常，當生厭離，住平等見。",
        "from": "T02n0104_001:0500c09_18",
        "context_with_next_sentence": true
    },
    {
        "source_sentence": "諸苾芻！",
        "from": "T02n0104_001:0500c10_1",
        "context_with_next_sentence": true
    },
    {
        "source_sentence": "諸蘊本空，由心所生，心法滅已，諸蘊無作。",
        "from": "T02n0104_001:0500c11_1",
        "context_with_next_sentence": true
    },
    {
        "source_sentence": "如是了知，即正解脫，正解脫已，離諸知見，是名空解脫門。",
        "from": "T02n0104_001:0500c12_8",
        "context_with_next_sentence": true
    },
    {
        "source_sentence": "「復次，住三摩地，觀諸色境，皆悉滅盡，離諸有想，如是聲、香、味、觸、法，亦皆滅盡離諸有想，如是觀察名為無想解脫門。",
        "from": "T02n0104_001:0500c15_11",
        "context_with_next_sentence": true
    },
    {
        "source_sentence": "入是解脫門已，即得知見清淨。",
        "from": "T02n0104_001:0500c16_6",
        "context_with_next_sentence": true
    },
    {
        "source_sentence": "由是清淨故，即貪瞋癡皆悉滅盡。",
        "from": "T02n0104_001:0500c17_2",
        "context_with_next_sentence": true
    },
    {
        "source_sentence": "彼滅盡已，住平等見。",
        "from": "T02n0104_001:0500c17_12",
        "context_with_next_sentence": true
    },
    {
        "source_sentence": "住是見者，即離我見及我所見，即了諸見，無所生起，無所依止。",
        "from": "T02n0104_001:0500c19_2",
        "context_with_next_sentence": true
    },
    {
        "source_sentence": "「復次，離我見已，即無見無聞，無覺無知。",
        "from": "T02n0104_001:0500c20_19",
        "context_with_next_sentence": true
    },
    {
        "source_sentence": "何以故？",
        "from": "T02n0104_001:0500c21_1",
        "context_with_next_sentence": true
    },
    {
        "source_sentence": "由因緣故，而生諸識，即彼因緣，及所生識，皆悉無常，以無常故，識不可得。",
        "from": "T02n0104_001:0500c22_16",
        "context_with_next_sentence": true
    },
    {
        "source_sentence": "識蘊既空，無所造作，是名無作解脫門。",
        "from": "T02n0104_001:0500c23_12",
        "context_with_next_sentence": true
    },
    {
        "source_sentence": "入是解脫門已，知法究竟，於法無著，證法寂滅。",
        "from": "T02n0104_001:0500c24_14",
        "context_with_next_sentence": true
    },
    {
        "source_sentence": "」佛告諸苾芻：",
        "from": "T02n0104_001:0500c25_5",
        "context_with_next_sentence": true
    },
    {
        "source_sentence": "「如是名為聖法印，即是三解脫門。",
        "from": "T02n0104_001:0500c26_1",
        "context_with_next_sentence": true
    },
    {
        "source_sentence": "汝諸苾芻，若修學者，即得知見清淨。",
        "from": "T02n0104_001:0500c26_18",
        "context_with_next_sentence": true
    },
    {
        "source_sentence": "」時，諸苾芻，聞是法已，皆大歡喜，頂禮信受。",
        "from": "T02n0104_001:0500c27_18",
        "context_with_next_sentence": true
    },
    {
        "source_sentence": "佛說法印經",
        "from": "T02n0104_001:0500c28_100",
        "context_with_next_sentence": false
    }
]