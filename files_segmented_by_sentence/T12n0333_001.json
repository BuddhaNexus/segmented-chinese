[
    {
        "source_sentence": "佛說大乘日子王所問經",
        "from": "T12n0333_001:0072b15_0",
        "context_with_next_sentence": true
    },
    {
        "source_sentence": "西天中印度摩伽陀國",
        "from": "T12n0333_001:0072b17_0",
        "context_with_next_sentence": true
    },
    {
        "source_sentence": "那爛陀寺三藏傳教大師",
        "from": "T12n0333_001:0072b18_0",
        "context_with_next_sentence": true
    },
    {
        "source_sentence": "賜紫沙門臣法天奉　詔譯如是我聞：",
        "from": "T12n0333_001:0072b20_4",
        "context_with_next_sentence": true
    },
    {
        "source_sentence": "一時佛在憍閃彌瞿尸羅林，與大苾芻眾五百人俱，及諸菩薩摩訶薩眾。",
        "from": "T12n0333_001:0072b21_16",
        "context_with_next_sentence": true
    },
    {
        "source_sentence": "是時無比摩建儞迦女而起瞋恚，憎嫉舍摩嚩底妃后，於日子王邊說言：",
        "from": "T12n0333_001:0072b23_10",
        "context_with_next_sentence": true
    },
    {
        "source_sentence": "「天子知耶？",
        "from": "T12n0333_001:0072b23_16",
        "context_with_next_sentence": true
    },
    {
        "source_sentence": "舍摩嚩底妃后等五百女，共其沙門而行婬慾。",
        "from": "T12n0333_001:0072b24_15",
        "context_with_next_sentence": true
    },
    {
        "source_sentence": "我今告言，要天子知，實難容恕。",
        "from": "T12n0333_001:0072b25_11",
        "context_with_next_sentence": true
    },
    {
        "source_sentence": "」是時日子王聞無比摩建儞迦女說已，瞋怒至極，意不可忍，擬殺舍摩嚩底夫人，遂以手執弓放箭便射。",
        "from": "T12n0333_001:0072b27_16",
        "context_with_next_sentence": true
    },
    {
        "source_sentence": "是時舍摩嚩底夫人入慈心定，王所放箭上虛空中發生火焰，其焰熾盛，其箭却迴，奔日子王前於左邊而住——佛為密護，箭不著身亦無損動。",
        "from": "T12n0333_001:0072c02_2",
        "context_with_next_sentence": true
    },
    {
        "source_sentence": "是時日子王心生驚怖，身毛皆竪，而便倒地，又復還起。",
        "from": "T12n0333_001:0072c03_7",
        "context_with_next_sentence": true
    },
    {
        "source_sentence": "問舍摩嚩底夫人而說偈言：",
        "from": "T12n0333_001:0072c04_1",
        "context_with_next_sentence": true
    },
    {
        "source_sentence": "「汝復為天女、　　鬼女、羅剎女、",
        "from": "T12n0333_001:0072c05_0",
        "context_with_next_sentence": true
    },
    {
        "source_sentence": "巘馱婆女等？",
        "from": "T12n0333_001:0072c06_5",
        "context_with_next_sentence": true
    },
    {
        "source_sentence": "　　我問如是說。",
        "from": "T12n0333_001:0072c06_13",
        "context_with_next_sentence": true
    },
    {
        "source_sentence": "汝持云何行？",
        "from": "T12n0333_001:0072c07_5",
        "context_with_next_sentence": true
    },
    {
        "source_sentence": "　　未見未曾聞，亦復不曾知。",
        "from": "T12n0333_001:0072c08_5",
        "context_with_next_sentence": true
    },
    {
        "source_sentence": "　　未曾有女人，器仗不能傷。",
        "from": "T12n0333_001:0072c09_5",
        "context_with_next_sentence": true
    },
    {
        "source_sentence": "善學於弓箭，　　我箭不空發，",
        "from": "T12n0333_001:0072c10_0",
        "context_with_next_sentence": true
    },
    {
        "source_sentence": "未曾虛放箭。",
        "from": "T12n0333_001:0072c11_5",
        "context_with_next_sentence": true
    },
    {
        "source_sentence": "獼猴及飛禽，　　人身兼射垛，",
        "from": "T12n0333_001:0072c12_0",
        "context_with_next_sentence": true
    },
    {
        "source_sentence": "而未無所中。",
        "from": "T12n0333_001:0072c13_5",
        "context_with_next_sentence": true
    },
    {
        "source_sentence": "　　如我今放箭，却迴面前住，　　不傷損我身。",
        "from": "T12n0333_001:0072c14_13",
        "context_with_next_sentence": true
    },
    {
        "source_sentence": "我今歸命汝，　　願救我苦惱。",
        "from": "T12n0333_001:0072c15_13",
        "context_with_next_sentence": true
    },
    {
        "source_sentence": "審聽誠實言，　　我欲故殺汝。",
        "from": "T12n0333_001:0072c16_13",
        "context_with_next_sentence": true
    },
    {
        "source_sentence": "捨過勿生瞋，　　汝念為好事，",
        "from": "T12n0333_001:0072c17_0",
        "context_with_next_sentence": true
    },
    {
        "source_sentence": "令我離苦惱，　　永不復如是。",
        "from": "T12n0333_001:0072c18_13",
        "context_with_next_sentence": true
    },
    {
        "source_sentence": "」爾時舍摩嚩底夫人答日子王，即說偈言：",
        "from": "T12n0333_001:0072c19_17",
        "context_with_next_sentence": true
    },
    {
        "source_sentence": "「我非是天女，　　亦非健闥女，",
        "from": "T12n0333_001:0072c20_0",
        "context_with_next_sentence": true
    },
    {
        "source_sentence": "非鬼、非羅剎，　　是舍摩嚩底。",
        "from": "T12n0333_001:0072c21_14",
        "context_with_next_sentence": true
    },
    {
        "source_sentence": "我作佛弟子，　　為彼大慈悲，",
        "from": "T12n0333_001:0072c22_0",
        "context_with_next_sentence": true
    },
    {
        "source_sentence": "故我心行善。",
        "from": "T12n0333_001:0072c23_5",
        "context_with_next_sentence": true
    },
    {
        "source_sentence": "俱胝百千劫，　　觀彼善慈悲，",
        "from": "T12n0333_001:0072c24_0",
        "context_with_next_sentence": true
    },
    {
        "source_sentence": "故我行慈行。",
        "from": "T12n0333_001:0072c25_5",
        "context_with_next_sentence": true
    },
    {
        "source_sentence": "見彼如實者，　　若苗稼成熟，",
        "from": "T12n0333_001:0072c26_0",
        "context_with_next_sentence": true
    },
    {
        "source_sentence": "而被雷雹壞。",
        "from": "T12n0333_001:0072c27_5",
        "context_with_next_sentence": true
    },
    {
        "source_sentence": "我彼俱愛樂，　　一切諸世尊，",
        "from": "T12n0333_001:0072c28_0",
        "context_with_next_sentence": true
    },
    {
        "source_sentence": "遠離於婬慾。",
        "from": "T12n0333_001:0072c29_5",
        "context_with_next_sentence": true
    },
    {
        "source_sentence": "　　又聞世尊說：",
        "from": "T12n0333_001:0072c29_13",
        "context_with_next_sentence": true
    },
    {
        "source_sentence": "『佛與菩薩眾，　　緣覺及聲聞，",
        "from": "T12n0333_001:0073a01_0",
        "context_with_next_sentence": true
    },
    {
        "source_sentence": "悉皆離女色。",
        "from": "T12n0333_001:0073a02_5",
        "context_with_next_sentence": true
    },
    {
        "source_sentence": "普被魔羅降，　　離女色染污，",
        "from": "T12n0333_001:0073a03_0",
        "context_with_next_sentence": true
    },
    {
        "source_sentence": "能得身安樂，　　究竟得解脫。",
        "from": "T12n0333_001:0073a04_13",
        "context_with_next_sentence": true
    },
    {
        "source_sentence": "無智諸眾生，　　愛慾無遠離，",
        "from": "T12n0333_001:0073a05_0",
        "context_with_next_sentence": true
    },
    {
        "source_sentence": "作罪業無邊，　　墮落三惡道，",
        "from": "T12n0333_001:0073a06_0",
        "context_with_next_sentence": true
    },
    {
        "source_sentence": "無底慾火坑，　　猛焰熾不滅。",
        "from": "T12n0333_001:0073a07_13",
        "context_with_next_sentence": true
    },
    {
        "source_sentence": "有智樂解脫，　　不為女色染。",
        "from": "T12n0333_001:0073a08_13",
        "context_with_next_sentence": true
    },
    {
        "source_sentence": "見已便纏縛，　　詐言虛適悅，",
        "from": "T12n0333_001:0073a09_0",
        "context_with_next_sentence": true
    },
    {
        "source_sentence": "墜墮於眾生，　　死入嶮惡道。",
        "from": "T12n0333_001:0073a10_13",
        "context_with_next_sentence": true
    },
    {
        "source_sentence": "勿聽女人言，　　亦不忿怒我，",
        "from": "T12n0333_001:0073a11_0",
        "context_with_next_sentence": true
    },
    {
        "source_sentence": "意願生歡喜，　　發心世尊處。",
        "from": "T12n0333_001:0073a12_13",
        "context_with_next_sentence": true
    },
    {
        "source_sentence": "汝欲求見佛，　　我與大王去，",
        "from": "T12n0333_001:0073a13_0",
        "context_with_next_sentence": true
    },
    {
        "source_sentence": "到彼汝諦聽，　　必說微妙法。",
        "from": "T12n0333_001:0073a14_13",
        "context_with_next_sentence": true
    },
    {
        "source_sentence": "」爾時日子王告舍摩嚩底夫人：",
        "from": "T12n0333_001:0073a15_12",
        "context_with_next_sentence": true
    },
    {
        "source_sentence": "「正當是時。",
        "from": "T12n0333_001:0073a15_18",
        "context_with_next_sentence": true
    },
    {
        "source_sentence": "汝意速疾詣世尊所。",
        "from": "T12n0333_001:0073a16_7",
        "context_with_next_sentence": true
    },
    {
        "source_sentence": "」王及臣民侍從圍繞，見大牟尼巍巍堂堂，如大金山，光明焰赫吉祥莊嚴，又見菩薩摩訶薩，及諸苾芻、苾芻尼、塢波斯迦、塢波索迦、天龍、藥叉、犍闥婆、阿素囉、𭒯嚕茶、緊那囉、摩護囉誐、人非人等，圍繞世尊。",
        "from": "T12n0333_001:0073a20_21",
        "context_with_next_sentence": true
    },
    {
        "source_sentence": "爾時大王頭面作禮，而白佛言：",
        "from": "T12n0333_001:0073a21_13",
        "context_with_next_sentence": true
    },
    {
        "source_sentence": "「世尊！",
        "from": "T12n0333_001:0073a21_17",
        "context_with_next_sentence": true
    },
    {
        "source_sentence": "我有未曾有事，先未聞見，今詣佛所，世尊慈悲與我解說。",
        "from": "T12n0333_001:0073a23_3",
        "context_with_next_sentence": true
    },
    {
        "source_sentence": "」世尊告言：",
        "from": "T12n0333_001:0073a23_9",
        "context_with_next_sentence": true
    },
    {
        "source_sentence": "「大王！",
        "from": "T12n0333_001:0073a23_13",
        "context_with_next_sentence": true
    },
    {
        "source_sentence": "汝說未曾有事。",
        "from": "T12n0333_001:0073a23_20",
        "context_with_next_sentence": true
    },
    {
        "source_sentence": "」王復白言：",
        "from": "T12n0333_001:0073a24_2",
        "context_with_next_sentence": true
    },
    {
        "source_sentence": "「今日我宮有婬慾因緣，無比摩建儞迦女，生毀謗心，言：",
        "from": "T12n0333_001:0073a25_9",
        "context_with_next_sentence": true
    },
    {
        "source_sentence": "『舍摩嚩底夫人與聲聞沙門而行婬事。",
        "from": "T12n0333_001:0073a26_5",
        "context_with_next_sentence": true
    },
    {
        "source_sentence": "』我聞此言瞋恨至極，殺舍摩嚩底夫人，以箭便射，於其箭上而出火焰赫奕熾盛，却迴我身左邊而住，亦不傷損我身。",
        "from": "T12n0333_001:0073a28_19",
        "context_with_next_sentence": true
    },
    {
        "source_sentence": "」舍摩嚩底夫人，禮世尊足，說如是言：",
        "from": "T12n0333_001:0073a29_16",
        "context_with_next_sentence": true
    },
    {
        "source_sentence": "「彼王問我：",
        "from": "T12n0333_001:0073b01_1",
        "context_with_next_sentence": true
    },
    {
        "source_sentence": "『為復天女、龍女、犍闥婆女、比舍際女、鬼女、羅剎女？",
        "from": "T12n0333_001:0073b02_3",
        "context_with_next_sentence": true
    },
    {
        "source_sentence": "汝修持何行，而乃如是？",
        "from": "T12n0333_001:0073b02_14",
        "context_with_next_sentence": true
    },
    {
        "source_sentence": "』而答王言：",
        "from": "T12n0333_001:0073b02_20",
        "context_with_next_sentence": true
    },
    {
        "source_sentence": "『我是大王夫人，非是天女、龍女、健闥婆女、比舍際女、羅剎女。",
        "from": "T12n0333_001:0073b04_7",
        "context_with_next_sentence": true
    },
    {
        "source_sentence": "』世尊！",
        "from": "T12n0333_001:0073b04_11",
        "context_with_next_sentence": true
    },
    {
        "source_sentence": "如來、應供、正等正覺，弟子心善純淨為如彼天。",
        "from": "T12n0333_001:0073b05_10",
        "context_with_next_sentence": true
    },
    {
        "source_sentence": "」是時舍摩嚩底夫人，稱讚世尊功德：",
        "from": "T12n0333_001:0073b06_8",
        "context_with_next_sentence": true
    },
    {
        "source_sentence": "「我佛如來有如是應正等覺，有如是大慈大悲，具大福慧，成大威德，得大自在。",
        "from": "T12n0333_001:0073b08_4",
        "context_with_next_sentence": true
    },
    {
        "source_sentence": "何以故？",
        "from": "T12n0333_001:0073b08_8",
        "context_with_next_sentence": true
    },
    {
        "source_sentence": "如來、應、正等覺為天人師，願鑒斯誠。",
        "from": "T12n0333_001:0073b09_4",
        "context_with_next_sentence": true
    },
    {
        "source_sentence": "」爾時日子王，對佛及苾芻眾前，懺悔發露：",
        "from": "T12n0333_001:0073b10_4",
        "context_with_next_sentence": true
    },
    {
        "source_sentence": "「我等由如愚童，如心迷亂，如在黑暗，如無善根，我念如來聲聞，而生毀謗。",
        "from": "T12n0333_001:0073b11_19",
        "context_with_next_sentence": true
    },
    {
        "source_sentence": "善哉，世尊！",
        "from": "T12n0333_001:0073b12_4",
        "context_with_next_sentence": true
    },
    {
        "source_sentence": "願解疑悔，我等受持。",
        "from": "T12n0333_001:0073b12_14",
        "context_with_next_sentence": true
    },
    {
        "source_sentence": "」世尊說言：",
        "from": "T12n0333_001:0073b12_20",
        "context_with_next_sentence": true
    },
    {
        "source_sentence": "「汝發起慈心受持戒行，廣利有情。",
        "from": "T12n0333_001:0073b13_12",
        "context_with_next_sentence": true
    },
    {
        "source_sentence": "」日子王即從坐起，合掌恭敬。",
        "from": "T12n0333_001:0073b14_6",
        "context_with_next_sentence": true
    },
    {
        "source_sentence": "佛言：",
        "from": "T12n0333_001:0073b14_9",
        "context_with_next_sentence": true
    },
    {
        "source_sentence": "「大王！",
        "from": "T12n0333_001:0073b14_13",
        "context_with_next_sentence": true
    },
    {
        "source_sentence": "汝但安坐。",
        "from": "T12n0333_001:0073b14_18",
        "context_with_next_sentence": true
    },
    {
        "source_sentence": "」于時日子王頭面作禮，却坐一面。",
        "from": "T12n0333_001:0073b15_11",
        "context_with_next_sentence": true
    },
    {
        "source_sentence": "日子王白佛言：",
        "from": "T12n0333_001:0073b15_18",
        "context_with_next_sentence": true
    },
    {
        "source_sentence": "「世尊！",
        "from": "T12n0333_001:0073b16_1",
        "context_with_next_sentence": true
    },
    {
        "source_sentence": "我心勇猛，聽女人言，造罪業苦，知自命終墮於地獄。",
        "from": "T12n0333_001:0073b17_5",
        "context_with_next_sentence": true
    },
    {
        "source_sentence": "善哉，世尊！",
        "from": "T12n0333_001:0073b17_11",
        "context_with_next_sentence": true
    },
    {
        "source_sentence": "女人之過唯願說之。",
        "from": "T12n0333_001:0073b18_1",
        "context_with_next_sentence": true
    },
    {
        "source_sentence": "」世尊告言：",
        "from": "T12n0333_001:0073b18_7",
        "context_with_next_sentence": true
    },
    {
        "source_sentence": "「女人行業有其多種，惑亂有情，詐現異相，諂媚虛誑，心不真實，顛倒思惟諂曲詐偽，舉動施為強求親近，牽繫有情恒行邪行，汝須省覺。",
        "from": "T12n0333_001:0073b21_8",
        "context_with_next_sentence": true
    },
    {
        "source_sentence": "」王言：",
        "from": "T12n0333_001:0073b21_12",
        "context_with_next_sentence": true
    },
    {
        "source_sentence": "「世尊！",
        "from": "T12n0333_001:0073b21_16",
        "context_with_next_sentence": true
    },
    {
        "source_sentence": "願賜慈悲，願聽所說。",
        "from": "T12n0333_001:0073b22_2",
        "context_with_next_sentence": true
    },
    {
        "source_sentence": "如我此後不近女人，亦不由女人而造罪業，既不造罪，不墮地獄。",
        "from": "T12n0333_001:0073b23_12",
        "context_with_next_sentence": true
    },
    {
        "source_sentence": "世尊！",
        "from": "T12n0333_001:0073b23_15",
        "context_with_next_sentence": true
    },
    {
        "source_sentence": "如我長夜利益安樂一切眾生。",
        "from": "T12n0333_001:0073b24_8",
        "context_with_next_sentence": true
    },
    {
        "source_sentence": "」佛言：",
        "from": "T12n0333_001:0073b24_12",
        "context_with_next_sentence": true
    },
    {
        "source_sentence": "「如是如是。",
        "from": "T12n0333_001:0073b24_18",
        "context_with_next_sentence": true
    },
    {
        "source_sentence": "」復次日子王白言：",
        "from": "T12n0333_001:0073b25_7",
        "context_with_next_sentence": true
    },
    {
        "source_sentence": "「世尊！",
        "from": "T12n0333_001:0073b25_11",
        "context_with_next_sentence": true
    },
    {
        "source_sentence": "我於佛邊聞斯慾義，實由女人得其惡報。",
        "from": "T12n0333_001:0073b26_8",
        "context_with_next_sentence": true
    },
    {
        "source_sentence": "」佛言：",
        "from": "T12n0333_001:0073b26_12",
        "context_with_next_sentence": true
    },
    {
        "source_sentence": "「大王！",
        "from": "T12n0333_001:0073b26_16",
        "context_with_next_sentence": true
    },
    {
        "source_sentence": "女色深固，生冤家之父母，生暴惡之父母，若起愛樂墮於地獄；",
        "from": "T12n0333_001:0073b28_2",
        "context_with_next_sentence": true
    },
    {
        "source_sentence": "是故女人有如是之過。",
        "from": "T12n0333_001:0073b28_12",
        "context_with_next_sentence": true
    },
    {
        "source_sentence": "」佛言：",
        "from": "T12n0333_001:0073b28_16",
        "context_with_next_sentence": true
    },
    {
        "source_sentence": "「大王！",
        "from": "T12n0333_001:0073b28_20",
        "context_with_next_sentence": true
    },
    {
        "source_sentence": "若較量丈夫婬慾之過，汝後世父母眷屬亦有其過。",
        "from": "T12n0333_001:0073c01_3",
        "context_with_next_sentence": true
    },
    {
        "source_sentence": "」日子王白佛言：",
        "from": "T12n0333_001:0073c01_11",
        "context_with_next_sentence": true
    },
    {
        "source_sentence": "「世尊！",
        "from": "T12n0333_001:0073c01_15",
        "context_with_next_sentence": true
    },
    {
        "source_sentence": "善哉，善哉！",
        "from": "T12n0333_001:0073c01_21",
        "context_with_next_sentence": true
    },
    {
        "source_sentence": "丈夫之過與我解說，云何丈夫之過，父母眷屬亦有其過？",
        "from": "T12n0333_001:0073c03_3",
        "context_with_next_sentence": true
    },
    {
        "source_sentence": "」佛言：",
        "from": "T12n0333_001:0073c03_7",
        "context_with_next_sentence": true
    },
    {
        "source_sentence": "「大王！",
        "from": "T12n0333_001:0073c03_11",
        "context_with_next_sentence": true
    },
    {
        "source_sentence": "諦聽，諦聽！",
        "from": "T12n0333_001:0073c03_17",
        "context_with_next_sentence": true
    },
    {
        "source_sentence": "善思念之！",
        "from": "T12n0333_001:0073c03_22",
        "context_with_next_sentence": true
    },
    {
        "source_sentence": "我為汝說。",
        "from": "T12n0333_001:0073c04_3",
        "context_with_next_sentence": true
    },
    {
        "source_sentence": "」世尊告言：",
        "from": "T12n0333_001:0073c04_9",
        "context_with_next_sentence": true
    },
    {
        "source_sentence": "「大王！",
        "from": "T12n0333_001:0073c04_13",
        "context_with_next_sentence": true
    },
    {
        "source_sentence": "若丈夫之過有其四種。",
        "from": "T12n0333_001:0073c05_1",
        "context_with_next_sentence": true
    },
    {
        "source_sentence": "」大王問言：",
        "from": "T12n0333_001:0073c05_7",
        "context_with_next_sentence": true
    },
    {
        "source_sentence": "「四過云何？",
        "from": "T12n0333_001:0073c05_13",
        "context_with_next_sentence": true
    },
    {
        "source_sentence": "」世尊答言：",
        "from": "T12n0333_001:0073c05_19",
        "context_with_next_sentence": true
    },
    {
        "source_sentence": "「大王！",
        "from": "T12n0333_001:0073c05_23",
        "context_with_next_sentence": true
    },
    {
        "source_sentence": "若丈夫耽著婬慾，被婬慾迷醉，由迷醉故，情意顛倒，由顛倒故，於其女人深生愛樂，於苾芻眾中有持戒德行沙門、婆羅門，不欲見聞。",
        "from": "T12n0333_001:0073c08_19",
        "context_with_next_sentence": true
    },
    {
        "source_sentence": "由不欲見聞持戒德行沙門、婆羅門故，亦不親近，亦不歸依，亦不供養，於無戒無行沙門、婆羅門，亦復遠離。",
        "from": "T12n0333_001:0073c11_10",
        "context_with_next_sentence": true
    },
    {
        "source_sentence": "又無信根，不修德行，不行布施，全無智慧，寡聞薄德，我慢貢高，行鬼神行。",
        "from": "T12n0333_001:0073c13_3",
        "context_with_next_sentence": true
    },
    {
        "source_sentence": "又復親近無智，貪著惡法，樂著臭穢，遠離善友，縱生天上人間，於自身命恒時呵毀。",
        "from": "T12n0333_001:0073c15_2",
        "context_with_next_sentence": true
    },
    {
        "source_sentence": "於沙門、婆羅門，不作護摩，於佛法僧，而復遠離，於涅槃果德，而所棄背，長時憶念女人倡妓歌舞、飲酒、談笑，如是纏縛而復命終，墮在眾合、黑繩、等活、號叫、大號叫、炎熱、極炎熱阿鼻地獄，受種種苦。",
        "from": "T12n0333_001:0073c19_14",
        "context_with_next_sentence": true
    },
    {
        "source_sentence": "從地獄出生焰魔羅界；",
        "from": "T12n0333_001:0073c20_5",
        "context_with_next_sentence": true
    },
    {
        "source_sentence": "畜趣中生，為師子虎狼、諸惡禽獸；",
        "from": "T12n0333_001:0073c21_1",
        "context_with_next_sentence": true
    },
    {
        "source_sentence": "乃至𭒯路茶身，止鐵叉樹。",
        "from": "T12n0333_001:0073c21_13",
        "context_with_next_sentence": true
    },
    {
        "source_sentence": "大王！",
        "from": "T12n0333_001:0073c21_16",
        "context_with_next_sentence": true
    },
    {
        "source_sentence": "若丈夫如是行愚法行，獲斯惡報，此是丈夫初過。",
        "from": "T12n0333_001:0073c22_17",
        "context_with_next_sentence": true
    },
    {
        "source_sentence": "」爾時世尊而說偈言：",
        "from": "T12n0333_001:0073c23_8",
        "context_with_next_sentence": true
    },
    {
        "source_sentence": "「婬慾臭穢根不淨，　　過後常增業苦深，",
        "from": "T12n0333_001:0073c24_0",
        "context_with_next_sentence": true
    },
    {
        "source_sentence": "聰慧法師呵慾染，　　當生父母亦無益。",
        "from": "T12n0333_001:0073c25_17",
        "context_with_next_sentence": true
    },
    {
        "source_sentence": "譬如廣大不淨坑，　　滿盛糞壤多臭穢，",
        "from": "T12n0333_001:0073c26_0",
        "context_with_next_sentence": true
    },
    {
        "source_sentence": "亦似塚間胮脹屍，　　婬慾之人亦如是。",
        "from": "T12n0333_001:0073c27_17",
        "context_with_next_sentence": true
    },
    {
        "source_sentence": "復似蠅蟲𠯗瘡腫，　　驢馬奔眠糞穢中，",
        "from": "T12n0333_001:0073c28_0",
        "context_with_next_sentence": true
    },
    {
        "source_sentence": "猪狗食啖臭魚等，　　耽愛女人亦如是。",
        "from": "T12n0333_001:0073c29_17",
        "context_with_next_sentence": true
    },
    {
        "source_sentence": "破壞善名兼德行，　　恒行毀禁具無慚，",
        "from": "T12n0333_001:0074a01_0",
        "context_with_next_sentence": true
    },
    {
        "source_sentence": "不生天道墮阿鼻，　　是故法師呵愛慾。",
        "from": "T12n0333_001:0074a02_17",
        "context_with_next_sentence": true
    },
    {
        "source_sentence": "如人悞飲惡毒藥，　　迷亂猖狂遍體疼，",
        "from": "T12n0333_001:0074a03_0",
        "context_with_next_sentence": true
    },
    {
        "source_sentence": "不覺無常毒所中，　　耽慾之人亦如是。",
        "from": "T12n0333_001:0074a04_17",
        "context_with_next_sentence": true
    },
    {
        "source_sentence": "樂著美味便珍饌，　　愛聽歌音戀色聲，",
        "from": "T12n0333_001:0074a05_0",
        "context_with_next_sentence": true
    },
    {
        "source_sentence": "家事不思多忘失，　　唯作輪迴集苦因。",
        "from": "T12n0333_001:0074a06_17",
        "context_with_next_sentence": true
    },
    {
        "source_sentence": "貪著婬慾常稱讚，　　不了愚迷糞袋身，",
        "from": "T12n0333_001:0074a07_0",
        "context_with_next_sentence": true
    },
    {
        "source_sentence": "晝夜恒行下劣行，　　薄福沈輪於惡趣。",
        "from": "T12n0333_001:0074a08_17",
        "context_with_next_sentence": true
    },
    {
        "source_sentence": "讚美婬慾行非行，　　多饒瞋恚長愚癡，",
        "from": "T12n0333_001:0074a09_0",
        "context_with_next_sentence": true
    },
    {
        "source_sentence": "如履顛巍大嶮崖，　　不覺須臾致失命。",
        "from": "T12n0333_001:0074a10_17",
        "context_with_next_sentence": true
    },
    {
        "source_sentence": "既別人世閻浮界，　　死墮無邊業海中，",
        "from": "T12n0333_001:0074a11_0",
        "context_with_next_sentence": true
    },
    {
        "source_sentence": "五峯圍繞鐵山間，　　日月燈光全不見。",
        "from": "T12n0333_001:0074a12_17",
        "context_with_next_sentence": true
    },
    {
        "source_sentence": "如風狂亂無知解，　　往返縱橫失路岐，",
        "from": "T12n0333_001:0074a13_0",
        "context_with_next_sentence": true
    },
    {
        "source_sentence": "如是經生常住此，　　一切世間無所重，",
        "from": "T12n0333_001:0074a14_0",
        "context_with_next_sentence": true
    },
    {
        "source_sentence": "種種善業亦不生。",
        "from": "T12n0333_001:0074a15_7",
        "context_with_next_sentence": true
    },
    {
        "source_sentence": "棄背尊親行五逆，　　和合妻女倍慇懃，",
        "from": "T12n0333_001:0074a16_0",
        "context_with_next_sentence": true
    },
    {
        "source_sentence": "張羅罪網無思慮，　　墮落貪癡慾樂中。",
        "from": "T12n0333_001:0074a17_17",
        "context_with_next_sentence": true
    },
    {
        "source_sentence": "父母遠離無返復，　　罔思育養報艱辛，",
        "from": "T12n0333_001:0074a18_0",
        "context_with_next_sentence": true
    },
    {
        "source_sentence": "放逸耽婬著戲弄，　　互相煩惱倍增多。",
        "from": "T12n0333_001:0074a19_17",
        "context_with_next_sentence": true
    },
    {
        "source_sentence": "破壞修行疑種種，　　不逢賢聖作良因，",
        "from": "T12n0333_001:0074a20_0",
        "context_with_next_sentence": true
    },
    {
        "source_sentence": "樂行邪行受極苦，　　不顧刑罰恥辱侵。",
        "from": "T12n0333_001:0074a21_17",
        "context_with_next_sentence": true
    },
    {
        "source_sentence": "鬪諍欺抄致殺傷，　　隳張財賄離善友，",
        "from": "T12n0333_001:0074a22_0",
        "context_with_next_sentence": true
    },
    {
        "source_sentence": "不生天道兼人趣，　　死入阿鼻地獄中。",
        "from": "T12n0333_001:0074a23_17",
        "context_with_next_sentence": true
    },
    {
        "source_sentence": "鐵林青色攢鋒刃，　　猛焰煻煨烈火城，",
        "from": "T12n0333_001:0074a24_0",
        "context_with_next_sentence": true
    },
    {
        "source_sentence": "劍樹刀山遍地中，　　洋銅熱鐵為漿饌，",
        "from": "T12n0333_001:0074a25_0",
        "context_with_next_sentence": true
    },
    {
        "source_sentence": "如斯大苦因婬慾，　　隱沒菩提智慧根。",
        "from": "T12n0333_001:0074a26_17",
        "context_with_next_sentence": true
    },
    {
        "source_sentence": "汝向女人生恐怖，　　勿令親近起攀緣，",
        "from": "T12n0333_001:0074a27_0",
        "context_with_next_sentence": true
    },
    {
        "source_sentence": "人天善道若相應，　　不久菩提自獲得。",
        "from": "T12n0333_001:0074a28_17",
        "context_with_next_sentence": true
    },
    {
        "source_sentence": "「復次，大王！",
        "from": "T12n0333_001:0074a29_6",
        "context_with_next_sentence": true
    },
    {
        "source_sentence": "若父母生產兒子，其事甚難，世所共知。",
        "from": "T12n0333_001:0074b01_2",
        "context_with_next_sentence": true
    },
    {
        "source_sentence": "處胎之時，懷擔十月，苦惱疼痛種種多般，起坐艱辛，餐飲節度，縱獲生產，如宰猪羊。",
        "from": "T12n0333_001:0074b02_21",
        "context_with_next_sentence": true
    },
    {
        "source_sentence": "不顧自身，唯憂兒子，乳哺養育，豈離懷抱。",
        "from": "T12n0333_001:0074b03_19",
        "context_with_next_sentence": true
    },
    {
        "source_sentence": "大小便痢，須自洗濯。",
        "from": "T12n0333_001:0074b04_8",
        "context_with_next_sentence": true
    },
    {
        "source_sentence": "後漸長大，而以誠實之言種種誘訓，令彼修學閻浮提內，工巧伎藝，書疏算計，經商買賣種種事業。",
        "from": "T12n0333_001:0074b06_13",
        "context_with_next_sentence": true
    },
    {
        "source_sentence": "又復令彼身心安樂，廣與財帛，富貴授用，選揀親姻，娉娶妻妾，比望孝順父母供敬侍養，而復心意顛狂，一向迷亂，深著色慾都不省悟。",
        "from": "T12n0333_001:0074b09_15",
        "context_with_next_sentence": true
    },
    {
        "source_sentence": "又於別族姓家私娶妻妾，互相貪愛，於其父母返成不孝亦不敬重。",
        "from": "T12n0333_001:0074b11_5",
        "context_with_next_sentence": true
    },
    {
        "source_sentence": "其父後時耆年老邁，身體羸瘦眼耳聾暗，起坐艱難，要人扶持，而却憎惡輕棄嫌厭，種種逼迫，趁父出舍，娶其外族妻子於家聚會種種歡樂。",
        "from": "T12n0333_001:0074b14_8",
        "context_with_next_sentence": true
    },
    {
        "source_sentence": "」佛告大王：",
        "from": "T12n0333_001:0074b15_4",
        "context_with_next_sentence": true
    },
    {
        "source_sentence": "「若是丈夫行此邪行，棄背父母，決定命終入阿鼻地獄，求出無期；",
        "from": "T12n0333_001:0074b16_14",
        "context_with_next_sentence": true
    },
    {
        "source_sentence": "為第二過。",
        "from": "T12n0333_001:0074b16_19",
        "context_with_next_sentence": true
    },
    {
        "source_sentence": "若善男子！",
        "from": "T12n0333_001:0074b17_4",
        "context_with_next_sentence": true
    },
    {
        "source_sentence": "棄背女色，心意清潔，供養父母，行孝敬行。",
        "from": "T12n0333_001:0074b18_3",
        "context_with_next_sentence": true
    },
    {
        "source_sentence": "命終之後不墮惡趣，而生諸天，受福快樂，天上福盡下生人間，亦不受貧窮下賤，富貴吉祥。",
        "from": "T12n0333_001:0074b20_4",
        "context_with_next_sentence": true
    },
    {
        "source_sentence": "」爾時世尊而說偈言：",
        "from": "T12n0333_001:0074b21_8",
        "context_with_next_sentence": true
    },
    {
        "source_sentence": "「離慾行慈孝，　　命終生天趣，",
        "from": "T12n0333_001:0074b22_0",
        "context_with_next_sentence": true
    },
    {
        "source_sentence": "梵王、帝釋身，　　恒受於快樂。",
        "from": "T12n0333_001:0074b23_14",
        "context_with_next_sentence": true
    },
    {
        "source_sentence": "供養老父母，　　後生人世中，",
        "from": "T12n0333_001:0074b24_0",
        "context_with_next_sentence": true
    },
    {
        "source_sentence": "入海為商賈，　　安樂獲珍寶。",
        "from": "T12n0333_001:0074b25_13",
        "context_with_next_sentence": true
    },
    {
        "source_sentence": "供養老父母，　　一切最上德，",
        "from": "T12n0333_001:0074b26_0",
        "context_with_next_sentence": true
    },
    {
        "source_sentence": "田種菓成熟，　　較量福不盡。",
        "from": "T12n0333_001:0074b27_13",
        "context_with_next_sentence": true
    },
    {
        "source_sentence": "供養老父母，　　永不擔重擔，",
        "from": "T12n0333_001:0074b28_0",
        "context_with_next_sentence": true
    },
    {
        "source_sentence": "常得驢馬負，　　刀刃不能害。",
        "from": "T12n0333_001:0074b29_13",
        "context_with_next_sentence": true
    },
    {
        "source_sentence": "供養老父母，　　不度醎水河，",
        "from": "T12n0333_001:0074c01_0",
        "context_with_next_sentence": true
    },
    {
        "source_sentence": "猛火與刀兵，　　亦復不能近。",
        "from": "T12n0333_001:0074c02_13",
        "context_with_next_sentence": true
    },
    {
        "source_sentence": "供養老父母，　　常得善妻男，",
        "from": "T12n0333_001:0074c03_0",
        "context_with_next_sentence": true
    },
    {
        "source_sentence": "穀麥與資財，　　瑠璃及金寶。",
        "from": "T12n0333_001:0074c04_13",
        "context_with_next_sentence": true
    },
    {
        "source_sentence": "供養老父母，　　常得天宮住，",
        "from": "T12n0333_001:0074c05_0",
        "context_with_next_sentence": true
    },
    {
        "source_sentence": "無數歡喜園，　　四面恒圍繞。",
        "from": "T12n0333_001:0074c06_13",
        "context_with_next_sentence": true
    },
    {
        "source_sentence": "供養老父母，　　常聞佛法音，",
        "from": "T12n0333_001:0074c07_0",
        "context_with_next_sentence": true
    },
    {
        "source_sentence": "具相色端嚴，　　誰人不敬重。",
        "from": "T12n0333_001:0074c08_13",
        "context_with_next_sentence": true
    },
    {
        "source_sentence": "「復次，大王！",
        "from": "T12n0333_001:0074c09_6",
        "context_with_next_sentence": true
    },
    {
        "source_sentence": "若彼丈夫行非法業，心不真實，恒多邪見，於善不知，妄生顛倒，多得愚癡之人常所稱讚，有智慧者恒生忿怒，罪業轉深永失大利，於其佛世永不值遇，我慢貢高貧窮下賤，眾不愛樂；",
        "from": "T12n0333_001:0074c13_7",
        "context_with_next_sentence": true
    },
    {
        "source_sentence": "此是丈夫第三過失。",
        "from": "T12n0333_001:0074c13_16",
        "context_with_next_sentence": true
    },
    {
        "source_sentence": "」爾時世尊而說偈言：",
        "from": "T12n0333_001:0074c14_8",
        "context_with_next_sentence": true
    },
    {
        "source_sentence": "「丈夫行婬慾，　　顛倒分別我，",
        "from": "T12n0333_001:0074c15_0",
        "context_with_next_sentence": true
    },
    {
        "source_sentence": "愚迷罪業深，　　輪迴墮惡道。",
        "from": "T12n0333_001:0074c16_13",
        "context_with_next_sentence": true
    },
    {
        "source_sentence": "遠離佛功德，　　無智慧揀擇，",
        "from": "T12n0333_001:0074c17_0",
        "context_with_next_sentence": true
    },
    {
        "source_sentence": "虛妄求安樂，　　如河覓盧迦。",
        "from": "T12n0333_001:0074c18_13",
        "context_with_next_sentence": true
    },
    {
        "source_sentence": "愚癡愛慾人，　　諂曲多虛誑，",
        "from": "T12n0333_001:0074c19_0",
        "context_with_next_sentence": true
    },
    {
        "source_sentence": "望求非法樂，　　返成地獄苦。",
        "from": "T12n0333_001:0074c20_13",
        "context_with_next_sentence": true
    },
    {
        "source_sentence": "著慾見顛倒，　　下劣自無知，",
        "from": "T12n0333_001:0074c21_0",
        "context_with_next_sentence": true
    },
    {
        "source_sentence": "如夜黑暗中，　　不分道非道。",
        "from": "T12n0333_001:0074c22_13",
        "context_with_next_sentence": true
    },
    {
        "source_sentence": "無慚愧信根，　　唯耽聲色味，",
        "from": "T12n0333_001:0074c23_0",
        "context_with_next_sentence": true
    },
    {
        "source_sentence": "菩薩與聲聞，　　未曾行供養。",
        "from": "T12n0333_001:0074c24_13",
        "context_with_next_sentence": true
    },
    {
        "source_sentence": "設遇正行者，　　廣演微妙音，",
        "from": "T12n0333_001:0074c25_0",
        "context_with_next_sentence": true
    },
    {
        "source_sentence": "輕法而不聽，　　沈淪於地獄，",
        "from": "T12n0333_001:0074c26_0",
        "context_with_next_sentence": true
    },
    {
        "source_sentence": "永不復人身。",
        "from": "T12n0333_001:0074c27_5",
        "context_with_next_sentence": true
    },
    {
        "source_sentence": "　　斷除檀等行，迷沒不修行，　　菩提最上失。",
        "from": "T12n0333_001:0074c28_13",
        "context_with_next_sentence": true
    },
    {
        "source_sentence": "「復次，大王！",
        "from": "T12n0333_001:0074c29_6",
        "context_with_next_sentence": true
    },
    {
        "source_sentence": "若諸男子自為活命，及著婬慾，癡愚障閉，作諸工巧種種事業，書疏算計讚詠談論，親近王臣，行非法行，謫罰有情，種種虛誑，廣求財利，作諸惡業。",
        "from": "T12n0333_001:0075a03_11",
        "context_with_next_sentence": true
    },
    {
        "source_sentence": "又復自為活命故，行不律儀行，貨易牛驢駝馬猪羊鷄犬，乃至呪龍罝兔魁膾等事。",
        "from": "T12n0333_001:0075a05_7",
        "context_with_next_sentence": true
    },
    {
        "source_sentence": "或復經商，不擇道路，遊行嶮惡之道，臭穢之道，賊徒刀劍之道，乃至泛大溟海，寒熱飢渴，種種苦惱，而求財利。",
        "from": "T12n0333_001:0075a07_18",
        "context_with_next_sentence": true
    },
    {
        "source_sentence": "又於沙門、婆羅門，慳貪不肯布施，一向著慾。",
        "from": "T12n0333_001:0075a08_19",
        "context_with_next_sentence": true
    },
    {
        "source_sentence": "又被女人降伏驅使，猶如奴僕長時同處，未曾捨離，起坐談話，互相攀顧，深生愛著。",
        "from": "T12n0333_001:0075a10_18",
        "context_with_next_sentence": true
    },
    {
        "source_sentence": "是故畜養女人，命終之後同入地獄；",
        "from": "T12n0333_001:0075a11_13",
        "context_with_next_sentence": true
    },
    {
        "source_sentence": "為第四過。",
        "from": "T12n0333_001:0075a11_18",
        "context_with_next_sentence": true
    },
    {
        "source_sentence": "」爾時世尊而說偈言：",
        "from": "T12n0333_001:0075a12_8",
        "context_with_next_sentence": true
    },
    {
        "source_sentence": "「追求著慾人，　　迷醉何曾樂，",
        "from": "T12n0333_001:0075a13_0",
        "context_with_next_sentence": true
    },
    {
        "source_sentence": "下劣妄追尋，　　云何得安樂？",
        "from": "T12n0333_001:0075a14_13",
        "context_with_next_sentence": true
    },
    {
        "source_sentence": "非真丈夫業，　　自作不知非，",
        "from": "T12n0333_001:0075a15_0",
        "context_with_next_sentence": true
    },
    {
        "source_sentence": "無恥若駝驢，　　不堪極穢惡。",
        "from": "T12n0333_001:0075a16_13",
        "context_with_next_sentence": true
    },
    {
        "source_sentence": "斯人少智慧，　　不悟罪根深，",
        "from": "T12n0333_001:0075a17_0",
        "context_with_next_sentence": true
    },
    {
        "source_sentence": "奔競向女人，　　如狗便糞穢。",
        "from": "T12n0333_001:0075a18_13",
        "context_with_next_sentence": true
    },
    {
        "source_sentence": "臭穢不可樂，　　愚癡所愛重，",
        "from": "T12n0333_001:0075a19_0",
        "context_with_next_sentence": true
    },
    {
        "source_sentence": "不知婬慾過，　　如盲不見色。",
        "from": "T12n0333_001:0075a20_13",
        "context_with_next_sentence": true
    },
    {
        "source_sentence": "愚癡著婬慾，　　如犬奔糞穢，",
        "from": "T12n0333_001:0075a21_0",
        "context_with_next_sentence": true
    },
    {
        "source_sentence": "聲香味觸法，　　貪著亦如是。",
        "from": "T12n0333_001:0075a22_13",
        "context_with_next_sentence": true
    },
    {
        "source_sentence": "愚癡著慾人，　　輪迴於諸趣，",
        "from": "T12n0333_001:0075a23_0",
        "context_with_next_sentence": true
    },
    {
        "source_sentence": "如橛繫獼猴，　　永不出三界。",
        "from": "T12n0333_001:0075a24_13",
        "context_with_next_sentence": true
    },
    {
        "source_sentence": "愚迷著慾人，　　如烏戀臭肉，",
        "from": "T12n0333_001:0075a25_0",
        "context_with_next_sentence": true
    },
    {
        "source_sentence": "常被惡魔牽，　　墮在於惡趣。",
        "from": "T12n0333_001:0075a26_13",
        "context_with_next_sentence": true
    },
    {
        "source_sentence": "愚人貪愛味，　　於美起纏縛，",
        "from": "T12n0333_001:0075a27_0",
        "context_with_next_sentence": true
    },
    {
        "source_sentence": "何異廁中蟲，　　寧知是不淨。",
        "from": "T12n0333_001:0075a28_13",
        "context_with_next_sentence": true
    },
    {
        "source_sentence": "智者得解脫，　　女色不可染，",
        "from": "T12n0333_001:0075a29_0",
        "context_with_next_sentence": true
    },
    {
        "source_sentence": "見彼生驚怖，　　棄捨如壞屍。",
        "from": "T12n0333_001:0075b01_13",
        "context_with_next_sentence": true
    },
    {
        "source_sentence": "愚癡懷散亂，　　著慾而無捨，",
        "from": "T12n0333_001:0075b02_0",
        "context_with_next_sentence": true
    },
    {
        "source_sentence": "如熱路艱辛，　　困渴飲醎水。",
        "from": "T12n0333_001:0075b03_13",
        "context_with_next_sentence": true
    },
    {
        "source_sentence": "如是見飲者，　　愚癡迷失命，",
        "from": "T12n0333_001:0075b04_0",
        "context_with_next_sentence": true
    },
    {
        "source_sentence": "堅牢著慾人，　　過患亦如是。",
        "from": "T12n0333_001:0075b05_13",
        "context_with_next_sentence": true
    },
    {
        "source_sentence": "實為此女人，　　如身患瘡癩，",
        "from": "T12n0333_001:0075b06_0",
        "context_with_next_sentence": true
    },
    {
        "source_sentence": "生蟲自𠯗食，　　貪婬亦如是。",
        "from": "T12n0333_001:0075b07_13",
        "context_with_next_sentence": true
    },
    {
        "source_sentence": "若裝飾女人，　　如畫甕盛糞，",
        "from": "T12n0333_001:0075b08_0",
        "context_with_next_sentence": true
    },
    {
        "source_sentence": "但觀諸外相，　　誰知裏不淨。",
        "from": "T12n0333_001:0075b09_13",
        "context_with_next_sentence": true
    },
    {
        "source_sentence": "又如油洗衣，　　掛搭於身上，",
        "from": "T12n0333_001:0075b10_0",
        "context_with_next_sentence": true
    },
    {
        "source_sentence": "莊嚴於女人，　　染污亦如是。",
        "from": "T12n0333_001:0075b11_13",
        "context_with_next_sentence": true
    },
    {
        "source_sentence": "如衣蓋刀劍，　　似火覆輕灰，",
        "from": "T12n0333_001:0075b12_0",
        "context_with_next_sentence": true
    },
    {
        "source_sentence": "嚴飾於女人，　　違損亦如是。",
        "from": "T12n0333_001:0075b13_13",
        "context_with_next_sentence": true
    },
    {
        "source_sentence": "又如劫火起，　　大地皆洞燃，",
        "from": "T12n0333_001:0075b14_0",
        "context_with_next_sentence": true
    },
    {
        "source_sentence": "草木不見生，　　河海乾枯盡。",
        "from": "T12n0333_001:0075b15_13",
        "context_with_next_sentence": true
    },
    {
        "source_sentence": "部多所住處，　　須彌及鐵圍，",
        "from": "T12n0333_001:0075b16_0",
        "context_with_next_sentence": true
    },
    {
        "source_sentence": "六欲與初禪，　　破壞誰能救。",
        "from": "T12n0333_001:0075b17_13",
        "context_with_next_sentence": true
    },
    {
        "source_sentence": "如是耽女色，　　婬火大熾燃，",
        "from": "T12n0333_001:0075b18_0",
        "context_with_next_sentence": true
    },
    {
        "source_sentence": "焚燒於有情，　　違損不可救。",
        "from": "T12n0333_001:0075b19_13",
        "context_with_next_sentence": true
    },
    {
        "source_sentence": "人身速不淨，　　穢惡諸物成，",
        "from": "T12n0333_001:0075b20_0",
        "context_with_next_sentence": true
    },
    {
        "source_sentence": "指爪與髮毛，　　涎唾并結聹，",
        "from": "T12n0333_001:0075b21_0",
        "context_with_next_sentence": true
    },
    {
        "source_sentence": "垢汗大小便，　　肪膏及腦膜，",
        "from": "T12n0333_001:0075b22_0",
        "context_with_next_sentence": true
    },
    {
        "source_sentence": "皮肉兼骨髓，　　膿血筋脈連，",
        "from": "T12n0333_001:0075b23_0",
        "context_with_next_sentence": true
    },
    {
        "source_sentence": "脾腎心共肺，　　腸胃膽與肝，",
        "from": "T12n0333_001:0075b24_0",
        "context_with_next_sentence": true
    },
    {
        "source_sentence": "生藏對熟藏，　　赤痰共白痰。",
        "from": "T12n0333_001:0075b25_13",
        "context_with_next_sentence": true
    },
    {
        "source_sentence": "又復八萬戶，　　微細蟲𠯗食，",
        "from": "T12n0333_001:0075b26_0",
        "context_with_next_sentence": true
    },
    {
        "source_sentence": "常住於身中，　　愚人那知覺。",
        "from": "T12n0333_001:0075b27_13",
        "context_with_next_sentence": true
    },
    {
        "source_sentence": "於身起貪愛，　　如蠅慕膿血，",
        "from": "T12n0333_001:0075b28_0",
        "context_with_next_sentence": true
    },
    {
        "source_sentence": "臭氣覺馨香，　　苦中而為樂。",
        "from": "T12n0333_001:0075b29_13",
        "context_with_next_sentence": true
    },
    {
        "source_sentence": "如是耽慾人，　　執杖相敺擊，",
        "from": "T12n0333_001:0075c01_0",
        "context_with_next_sentence": true
    },
    {
        "source_sentence": "慾火競來燒，　　迷醉誰能悟？",
        "from": "T12n0333_001:0075c02_13",
        "context_with_next_sentence": true
    },
    {
        "source_sentence": "愚癡著樂味，　　如狗在空房，",
        "from": "T12n0333_001:0075c03_0",
        "context_with_next_sentence": true
    },
    {
        "source_sentence": "亦似底囉聲，　　究竟成妄想。",
        "from": "T12n0333_001:0075c04_13",
        "context_with_next_sentence": true
    },
    {
        "source_sentence": "又如於猿猴，　　攀緣常在樹，",
        "from": "T12n0333_001:0075c05_0",
        "context_with_next_sentence": true
    },
    {
        "source_sentence": "乃至到無常，　　不離於樹上。",
        "from": "T12n0333_001:0075c06_13",
        "context_with_next_sentence": true
    },
    {
        "source_sentence": "如是貪慾人，　　追求於色境，",
        "from": "T12n0333_001:0075c07_0",
        "context_with_next_sentence": true
    },
    {
        "source_sentence": "墜墮惡趣中，　　不離生死苦。",
        "from": "T12n0333_001:0075c08_13",
        "context_with_next_sentence": true
    },
    {
        "source_sentence": "愚癡婬慾人，　　彼處命終後，",
        "from": "T12n0333_001:0075c09_0",
        "context_with_next_sentence": true
    },
    {
        "source_sentence": "擲在鐵鑊中，　　如是住一劫。",
        "from": "T12n0333_001:0075c10_13",
        "context_with_next_sentence": true
    },
    {
        "source_sentence": "浮沈如煮豆，　　其鑊大小量，",
        "from": "T12n0333_001:0075c11_0",
        "context_with_next_sentence": true
    },
    {
        "source_sentence": "六十四俱胝，　　眾生所依彼。",
        "from": "T12n0333_001:0075c12_13",
        "context_with_next_sentence": true
    },
    {
        "source_sentence": "一一墮落者，　　較量不能知，",
        "from": "T12n0333_001:0075c13_0",
        "context_with_next_sentence": true
    },
    {
        "source_sentence": "煎煮於鑊中，　　受苦滿百劫。",
        "from": "T12n0333_001:0075c14_13",
        "context_with_next_sentence": true
    },
    {
        "source_sentence": "或二三四劫，　　隨彼業輕重，",
        "from": "T12n0333_001:0075c15_0",
        "context_with_next_sentence": true
    },
    {
        "source_sentence": "皮肉俱爛壞，　　骨現似白螺。",
        "from": "T12n0333_001:0075c16_13",
        "context_with_next_sentence": true
    },
    {
        "source_sentence": "又隨自業力，　　手捉尖利鉤，",
        "from": "T12n0333_001:0075c17_0",
        "context_with_next_sentence": true
    },
    {
        "source_sentence": "擲在炎鐵槽，　　死已而還活。",
        "from": "T12n0333_001:0075c18_13",
        "context_with_next_sentence": true
    },
    {
        "source_sentence": "又被於獄卒，　　手執鐵杵搗，",
        "from": "T12n0333_001:0075c19_0",
        "context_with_next_sentence": true
    },
    {
        "source_sentence": "骨髓皆成粖，　　風吹而却活。",
        "from": "T12n0333_001:0075c20_13",
        "context_with_next_sentence": true
    },
    {
        "source_sentence": "或以鐵棒打，　　劈裂如斧斫，",
        "from": "T12n0333_001:0075c21_0",
        "context_with_next_sentence": true
    },
    {
        "source_sentence": "鐵獸三四五，　　隨後而咬嚙。",
        "from": "T12n0333_001:0075c22_13",
        "context_with_next_sentence": true
    },
    {
        "source_sentence": "又復為鐵烏，　　鐵狗及犲狗，",
        "from": "T12n0333_001:0075c23_0",
        "context_with_next_sentence": true
    },
    {
        "source_sentence": "牙嘴利如劍，　　食罪人腦髓。",
        "from": "T12n0333_001:0075c24_13",
        "context_with_next_sentence": true
    },
    {
        "source_sentence": "若人造罪業，　　墮落於糞河，",
        "from": "T12n0333_001:0075c25_0",
        "context_with_next_sentence": true
    },
    {
        "source_sentence": "或落刀劍上，　　一切皆臭穢。",
        "from": "T12n0333_001:0075c26_13",
        "context_with_next_sentence": true
    },
    {
        "source_sentence": "若人造罪業，　　墮在極炎熱，",
        "from": "T12n0333_001:0075c27_0",
        "context_with_next_sentence": true
    },
    {
        "source_sentence": "號叫、大號叫，　　黑繩及燒燃。",
        "from": "T12n0333_001:0075c28_14",
        "context_with_next_sentence": true
    },
    {
        "source_sentence": "若人造罪業，　　墮在於灰河，",
        "from": "T12n0333_001:0075c29_0",
        "context_with_next_sentence": true
    },
    {
        "source_sentence": "重重入由增，　　痛苦不可忍。",
        "from": "T12n0333_001:0076a01_13",
        "context_with_next_sentence": true
    },
    {
        "source_sentence": "若人造罪業，　　死墮地獄中，",
        "from": "T12n0333_001:0076a02_0",
        "context_with_next_sentence": true
    },
    {
        "source_sentence": "飢吞熱鐵丸，　　渴復飲銅汁。",
        "from": "T12n0333_001:0076a03_13",
        "context_with_next_sentence": true
    },
    {
        "source_sentence": "若人造罪業，　　墮在鐵山間，",
        "from": "T12n0333_001:0076a04_0",
        "context_with_next_sentence": true
    },
    {
        "source_sentence": "眾山一時合，　　拶碎身如粉。",
        "from": "T12n0333_001:0076a05_13",
        "context_with_next_sentence": true
    },
    {
        "source_sentence": "若人造罪業，　　恒受於苦惱，",
        "from": "T12n0333_001:0076a06_0",
        "context_with_next_sentence": true
    },
    {
        "source_sentence": "獲得如是果，　　無有能救者。",
        "from": "T12n0333_001:0076a07_13",
        "context_with_next_sentence": true
    },
    {
        "source_sentence": "此處非安樂，　　先世業所招，",
        "from": "T12n0333_001:0076a08_0",
        "context_with_next_sentence": true
    },
    {
        "source_sentence": "父母與妻兒，　　何能相救濟？",
        "from": "T12n0333_001:0076a09_13",
        "context_with_next_sentence": true
    },
    {
        "source_sentence": "下劣婬慾行，　　直往於無間，",
        "from": "T12n0333_001:0076a10_0",
        "context_with_next_sentence": true
    },
    {
        "source_sentence": "受苦不可當，　　三世佛皆說。",
        "from": "T12n0333_001:0076a11_13",
        "context_with_next_sentence": true
    },
    {
        "source_sentence": "是故下劣人，　　與女人同處，",
        "from": "T12n0333_001:0076a12_0",
        "context_with_next_sentence": true
    },
    {
        "source_sentence": "如擔於糞袋，　　愚癡到處行。",
        "from": "T12n0333_001:0076a13_13",
        "context_with_next_sentence": true
    },
    {
        "source_sentence": "丈夫為女人，　　纏縛如枷鎖，",
        "from": "T12n0333_001:0076a14_0",
        "context_with_next_sentence": true
    },
    {
        "source_sentence": "地獄火燃身，　　無能得安樂。",
        "from": "T12n0333_001:0076a15_13",
        "context_with_next_sentence": true
    },
    {
        "source_sentence": "剎那智慧生，　　如是聞佛法，",
        "from": "T12n0333_001:0076a16_0",
        "context_with_next_sentence": true
    },
    {
        "source_sentence": "離一切婬慾，　　出家得解脫。",
        "from": "T12n0333_001:0076a17_13",
        "context_with_next_sentence": true
    },
    {
        "source_sentence": "」佛告大王：",
        "from": "T12n0333_001:0076a18_4",
        "context_with_next_sentence": true
    },
    {
        "source_sentence": "「若丈夫行婬慾行，當墮地獄受斯大苦。",
        "from": "T12n0333_001:0076a19_2",
        "context_with_next_sentence": true
    },
    {
        "source_sentence": "是故，大王！",
        "from": "T12n0333_001:0076a19_8",
        "context_with_next_sentence": true
    },
    {
        "source_sentence": "恒常念佛念法，觀察身心勿令起過。",
        "from": "T12n0333_001:0076a20_4",
        "context_with_next_sentence": true
    },
    {
        "source_sentence": "」日子王言：",
        "from": "T12n0333_001:0076a20_10",
        "context_with_next_sentence": true
    },
    {
        "source_sentence": "「如是，世尊！",
        "from": "T12n0333_001:0076a20_17",
        "context_with_next_sentence": true
    },
    {
        "source_sentence": "」於如來處，發深信心，白言：",
        "from": "T12n0333_001:0076a21_6",
        "context_with_next_sentence": true
    },
    {
        "source_sentence": "「世尊！",
        "from": "T12n0333_001:0076a21_10",
        "context_with_next_sentence": true
    },
    {
        "source_sentence": "甚為希有，如來、應、正等覺，善說女人、丈夫之過。",
        "from": "T12n0333_001:0076a22_9",
        "context_with_next_sentence": true
    },
    {
        "source_sentence": "我當受持，歸佛、歸法、歸苾芻眾，今後棄捨婬慾刀杖等過，慜念饒益一切眾生。",
        "from": "T12n0333_001:0076a24_4",
        "context_with_next_sentence": true
    },
    {
        "source_sentence": "」說此語時，會中日子王，及諸苾芻、菩薩摩訶薩、天、龍、藥叉、阿素囉、㜸路茶、健闥婆、莫呼落迦、人非人等，聞佛所說，皆大歡喜，作禮而去。",
        "from": "T12n0333_001:0076a27_4",
        "context_with_next_sentence": true
    },
    {
        "source_sentence": "佛說大乘日子王所問經",
        "from": "T12n0333_001:0076a28_100",
        "context_with_next_sentence": false
    }
]