{
    "T07n0220_440:0214c17_0": "大般若波羅蜜多經卷第四百四",
    "T07n0220_440:0214c18_0": "十",
    "T07n0220_440:0214c20_0": "三藏法師玄奘奉　詔譯",
    "T07n0220_440:0214c21_0": "第二分東北方品第四十三之三",
    "T07n0220_440:0214c22_0": "「舍利子！",
    "T07n0220_440:0214c22_1": "如是大乘諸善男子、善女人等，聞我說此甚深般若波羅蜜多，心得廣大妙法喜樂，亦能安立無量眾生於勝善法，令趣無上正等菩提。",
    "T07n0220_440:0214c25_2": "舍利子！",
    "T07n0220_440:0214c25_3": "是善男子、善女人等今於我前發弘誓願：『我當安立無量百千諸有情類，令發無上正等覺心，修諸菩薩摩訶薩行，示現勸導讚勵慶喜，令於無上正等菩提乃至得受不退轉記安住菩薩不退轉地。』",
    "T07n0220_440:0214c29_4": "舍利子！",
    "T07n0220_440:0215a01_5": "我於彼願深生隨喜。",
    "T07n0220_440:0215a01_6": "何以故？",
    "T07n0220_440:0215a01_7": "舍利子！",
    "T07n0220_440:0215a01_8": "我觀如是住菩薩乘諸善男子、善女人等所發弘願心語相應，彼善男子、善女人等於當來世定能安立無量百千諸有情類，令發無上正等覺心，修諸菩薩摩訶薩行，示現勸導讚勵慶喜，令於無上正等菩提乃至得受不退轉記安住菩薩不退轉地。",
    "T07n0220_440:0215a07_9": "「舍利子！",
    "T07n0220_440:0215a07_10": "是善男子、善女人等亦於過去無量佛前發弘誓願：『我當安立無量百千諸有情類，令發無上正等覺心，修諸菩薩摩訶薩行，示現勸導讚勵慶喜，令於無上正等菩提乃至得受不退轉記安住菩薩不退轉地。』",
    "T07n0220_440:0215a12_11": "舍利子！",
    "T07n0220_440:0215a12_12": "過去諸佛亦於彼願深生隨喜。",
    "T07n0220_440:0215a13_13": "何以故？",
    "T07n0220_440:0215a13_14": "舍利子！",
    "T07n0220_440:0215a13_15": "過去諸佛亦觀如是住菩薩乘諸善男子、善女人等所發弘願心語相應，彼善男子、善女人等於當來世定能安立無量百千諸有情類，令發無上正等覺心，修諸菩薩摩訶薩行，示現勸導讚勵慶喜，令於無上正等菩提乃至得受不退轉記安住菩薩不退轉地。",
    "T07n0220_440:0215a19_16": "「舍利子！",
    "T07n0220_440:0215a20_17": "是善男子、善女人等信解廣大，能依妙色、聲、香、味、觸修廣大施，修此施已復能種植廣大善根，因此善根復能攝受廣大果報，攝受如是廣大果報，專為利樂一切有情，於諸有情能捨一切內外所有。",
    "T07n0220_440:0215a24_18": "彼迴如是所種善根，願生他方諸佛國土現有如來、應、正等覺，宣說如是甚深般若波羅蜜多無上法處。",
    "T07n0220_440:0215a26_19": "彼聞如是甚深般若波羅蜜多無上法已，復能安立彼佛土中無量百千諸有情類，令發無上正等覺心，修諸菩薩摩訶薩行，示現勸導讚勵慶喜，令於無上正等菩提得不退轉，由斯圓滿所發大願，速證無上正等菩提。」",
    "T07n0220_440:0215b02_20": "時，舍利子復白佛言：「甚奇！",
    "T07n0220_440:0215b03_21": "如來、應、正等覺能於過去未來現在所有諸法無不證知，於一切法真如、法界、法性、實際、虛空界等無不證知，於諸法教種種差別無不證知，於諸有情心行差別無不證知，於過去世諸菩薩摩訶薩無不證知，於過去世一切如來、應、正等覺無不證知，於過去世諸佛弟子及諸佛土無不證知，於未來世諸菩薩摩訶薩無不證知，於未來世一切如來、應、正等覺無不證知，於未來世諸佛弟子及諸佛土無不證知，於現在世諸菩薩摩訶薩住十方界修行差別無不證知，於現在世安住十方無量、無數、無邊世界一切如來、應、正等覺安隱住持現說法者無不證知，於現在世諸佛弟子及諸佛土無不證知。",
    "T07n0220_440:0215b17_22": "世尊！",
    "T07n0220_440:0215b17_23": "若菩薩摩訶薩於六波羅蜜多，勇猛精進常求不息，彼於此六波羅蜜多，為有得時、不得時不？」",
    "T07n0220_440:0215b19_24": "佛言：「舍利子！",
    "T07n0220_440:0215b19_25": "彼善男子、善女人等常於此六波羅蜜多，勇猛精進欣求不息，一切時得無不得時。",
    "T07n0220_440:0215b21_26": "何以故？",
    "T07n0220_440:0215b21_27": "舍利子！",
    "T07n0220_440:0215b22_0": "彼善男子、善女人等常於此六波羅蜜多，勇猛精進欣求不息，諸佛菩薩常護念故。」",
    "T07n0220_440:0215b23_1": "舍利子言：「世尊！",
    "T07n0220_440:0215b24_2": "彼善男子、善女人等若不得六波羅蜜多相應經時，如何可說彼得此六波羅蜜多？」",
    "T07n0220_440:0215b26_3": "佛言：「舍利子！",
    "T07n0220_440:0215b26_4": "彼善男子、善女人等常於此六波羅蜜多，勇猛信求不顧身命，有時不得此相應經無有是處。",
    "T07n0220_440:0215b28_5": "何以故？",
    "T07n0220_440:0215b28_6": "舍利子！",
    "T07n0220_440:0215b29_0": "彼善男子、善女人等為求無上正等菩提，示現勸導讚勵慶喜諸有情類，令於此六波羅蜜多相應經典受持、讀誦、思惟、修學，由此善根隨所生處，常得此六波羅蜜多相應契經，受持、讀誦，勇猛精進如教修行，成熟有情、嚴淨佛土，未證無上正等菩提於其中間未曾暫廢。」",
    "T07n0220_440:0215c07_0": "第二分魔事品第四十四",
    "T07n0220_440:0215c08_0": "爾時，具壽善現白佛言：「世尊！",
    "T07n0220_440:0215c08_1": "佛已讚說發趣無上正等菩提，勇猛修行布施、淨戒、安忍、精進、靜慮般若波羅蜜多，成熟有情、嚴淨佛土諸善男子、善女人等所成功德。",
    "T07n0220_440:0215c11_2": "世尊！",
    "T07n0220_440:0215c11_3": "是善男子、善女人等，發趣無上正等菩提修諸行時，云何應知留難魔事？」",
    "T07n0220_440:0215c13_4": "佛言：「善現！",
    "T07n0220_440:0215c13_5": "若菩薩摩訶薩樂為有情宣說法要，應時言辯不速現前，當知是為菩薩魔事。」",
    "T07n0220_440:0215c15_6": "具壽善現白言：「世尊！",
    "T07n0220_440:0215c16_7": "何緣菩薩摩訶薩樂為有情宣說法要，應時言辯不速現前，說為魔事？」",
    "T07n0220_440:0215c17_8": "佛言：「善現！",
    "T07n0220_440:0215c17_9": "諸菩薩摩訶薩修行般若波羅蜜多時，由是因緣所修般若波羅蜜多乃至布施波羅蜜多難得圓滿故，說菩薩摩訶薩樂為有情宣說法要，應時言辯不速現前，以為魔事。",
    "T07n0220_440:0215c21_10": "「復次，善現！",
    "T07n0220_440:0215c22_11": "若菩薩摩訶薩樂修勝行，辯乃卒生，當知是為菩薩魔事。」",
    "T07n0220_440:0215c23_12": "具壽善現白言：「世尊！",
    "T07n0220_440:0215c23_13": "何緣菩薩摩訶薩樂修勝行，辯乃卒生，說為魔事？」",
    "T07n0220_440:0215c24_14": "佛言：「善現！",
    "T07n0220_440:0215c25_15": "諸菩薩摩訶薩修行布施波羅蜜多乃至般若波羅蜜多，無方便善巧故，辯乃卒生，廢修彼行，故說菩薩摩訶薩樂修勝行，辯乃卒生，以為魔事。",
    "T07n0220_440:0215c28_16": "「復次，善現！",
    "T07n0220_440:0215c28_17": "住菩薩乘諸善男子、善女人等，書寫般若波羅蜜多甚深經時，頻申欠呿、無端戲笑、互相輕凌、身心躁擾、文句倒錯、迷惑義理、不得滋味、橫事欻起，書寫不終，當知是為菩薩魔事。",
    "T07n0220_440:0216a03_18": "「復次，善現！",
    "T07n0220_440:0216a03_19": "住菩薩乘諸善男子、善女人等受持、讀誦、思惟、修習、說聽般若波羅蜜多甚深經時，頻申欠呿、無端戲笑、互相輕凌、身心躁擾、文句倒錯、迷惑義理、不得滋味、橫事欻起，所作不成，當知是為菩薩魔事。」",
    "T07n0220_440:0216a08_20": "時，具壽善現白佛言：「世尊！",
    "T07n0220_440:0216a09_0": "何因緣故，有菩薩乘諸善男子、善女人等，聞說般若波羅蜜多甚深經時，忽作是念：『我於此經不得滋味，何用勤苦聽此經為？』",
    "T07n0220_440:0216a11_1": "作是念已即便捨去？",
    "T07n0220_440:0216a12_2": "受持、讀誦、思惟、修習、書寫、解說亦復如是？」",
    "T07n0220_440:0216a13_3": "佛言：「善現！",
    "T07n0220_440:0216a13_4": "是善男子、善女人等，於過去世未久修行般若、靜慮、精進、安忍、淨戒、布施波羅蜜多，是故於此甚深般若波羅蜜多聽受等時不得滋味，情不忍可即便捨去。",
    "T07n0220_440:0216a17_0": "「復次，善現！",
    "T07n0220_440:0216a17_1": "住菩薩乘諸善男子、善女人等，聞說般若波羅蜜多甚深經時，若作是念：『我於無上正等菩提不得受記，何用聽受如是經為？』",
    "T07n0220_440:0216a20_2": "彼由此緣，心不清淨不得滋味，便從坐起厭捨而去，當知是為菩薩魔事。」",
    "T07n0220_440:0216a21_3": "時，具壽善現白佛言：「世尊！",
    "T07n0220_440:0216a22_4": "何因緣故，於此般若波羅蜜多甚深經中，不授如是諸善男子、善女人等無上正等大菩提記，令其不忍厭捨而去？」",
    "T07n0220_440:0216a24_5": "佛言：「善現！",
    "T07n0220_440:0216a25_6": "菩薩未入正性離生，不應授彼大菩提記，若授彼記增彼憍逸，有損無益故不為記。",
    "T07n0220_440:0216a27_7": "「復次，善現！",
    "T07n0220_440:0216a27_8": "住菩薩乘諸善男子、善女人等，聞說般若波羅蜜多甚深經時，若作是念：『此中不說我等名字，何用聽為？』",
    "T07n0220_440:0216a29_9": "心不清淨不得滋味，便從坐起厭捨而去，當知是為菩薩魔事。」",
    "T07n0220_440:0216b02_10": "時，具壽善現白佛言：「世尊！",
    "T07n0220_440:0216b02_11": "何因緣故，於此般若波羅蜜多甚深經中，不記說彼菩薩名字？」",
    "T07n0220_440:0216b04_12": "佛言：「善現！",
    "T07n0220_440:0216b04_13": "菩薩未受大菩提記，法爾不應記說名字。",
    "T07n0220_440:0216b05_14": "「復次，善現！",
    "T07n0220_440:0216b05_15": "住菩薩乘諸善男子、善女人等，聞說般若波羅蜜多甚深經時，若作是念：『此中不說我等生處城邑聚落，何用聽為？』",
    "T07n0220_440:0216b08_16": "心不清淨不得滋味，便從坐起厭捨而去，當知是為菩薩魔事。」",
    "T07n0220_440:0216b09_17": "時，具壽善現白佛言：「世尊！",
    "T07n0220_440:0216b10_18": "何因緣故，於此般若波羅蜜多甚深經中，不記說彼菩薩生處城邑聚落？」",
    "T07n0220_440:0216b11_19": "佛言：「善現！",
    "T07n0220_440:0216b12_20": "若未記彼菩薩名字，不應說其生處差別。",
    "T07n0220_440:0216b13_21": "「復次，善現！",
    "T07n0220_440:0216b13_22": "若菩薩摩訶薩聞說般若波羅蜜多甚深經時，心不清淨不得滋味而捨去者，隨彼所起不清淨心，厭捨此經舉步多少，便減爾所劫數功德，獲爾所劫障菩提罪，受彼罪已更爾所時，發勤精進求趣無上正等菩提，修諸菩薩難行苦行方可復本。",
    "T07n0220_440:0216b18_23": "是故菩薩若欲速證無上菩提，不應厭捨甚深般若波羅蜜多。",
    "T07n0220_440:0216b20_24": "「復次，善現！",
    "T07n0220_440:0216b20_25": "住菩薩乘諸善男子、善女人等，棄捨般若波羅蜜多甚深經典，求學餘經，當知是為菩薩魔事。",
    "T07n0220_440:0216b22_26": "何以故？",
    "T07n0220_440:0216b23_27": "善現！",
    "T07n0220_440:0216b23_28": "是善男子、善女人等，棄捨一切相智根本甚深般若波羅蜜多，而攀枝葉諸餘經典，終不能得大菩提故。」",
    "T07n0220_440:0216b25_29": "時，具壽善現白佛言：「世尊！",
    "T07n0220_440:0216b26_30": "何等餘經猶如枝葉，不能引發一切相智？」",
    "T07n0220_440:0216b27_31": "佛言：「善現！",
    "T07n0220_440:0216b27_32": "若說聲聞及獨覺地相應之法，謂四念住、四正斷、四神足、五根、五力、七等覺支、八聖道支及空、無相、無願解脫門等所有諸經，若善男子、善女人等於中修學，得預流果、得一來果、得不還果、得阿羅漢果、得獨覺菩提，不得無上正等菩提，是名餘經猶如枝葉，不能引發一切相智。",
    "T07n0220_440:0216c04_33": "甚深般若波羅蜜多定能引發一切相智，有大勢用猶如樹根。",
    "T07n0220_440:0216c06_0": "是善男子、善女人等，棄捨般若波羅蜜多甚深經典求學餘經，定不能得一切相智。",
    "T07n0220_440:0216c07_1": "何以故？",
    "T07n0220_440:0216c08_2": "善現！",
    "T07n0220_440:0216c08_3": "如是般若波羅蜜多甚深經典，出生菩薩摩訶薩眾世、出世間功德法故。",
    "T07n0220_440:0216c09_4": "是故，善現！",
    "T07n0220_440:0216c10_5": "若菩薩摩訶薩修學般若波羅蜜多甚深經典，則為修學一切菩薩摩訶薩眾世、出世間功德善法。",
    "T07n0220_440:0216c12_6": "「復次，善現！",
    "T07n0220_440:0216c12_7": "譬如餓狗棄大家食，反從僕使而求覓之，於當來世有菩薩乘諸善男子、善女人等，棄捨一切佛法根本甚深般若波羅蜜多，求學二乘相應經典亦復如是，當知是為菩薩魔事。",
    "T07n0220_440:0216c16_8": "「復次，善現！",
    "T07n0220_440:0216c16_9": "譬如有人欲求香象，得此象已捨而求跡。",
    "T07n0220_440:0216c17_10": "於汝意云何？",
    "T07n0220_440:0216c18_11": "是人為黠不？」",
    "T07n0220_440:0216c18_12": "善現對曰：「是人非黠。」",
    "T07n0220_440:0216c19_0": "佛言：「善現！",
    "T07n0220_440:0216c19_1": "於當來世，有菩薩乘諸善男子、善女人等，棄捨一切佛法根本甚深般若波羅蜜多，求學二乘相應經典亦復如是，當知是為菩薩魔事。",
    "T07n0220_440:0216c22_2": "「復次，善現！",
    "T07n0220_440:0216c22_3": "譬如有人欲見大海，既覩大海反觀牛跡，作是念言：『大海中水其量深廣豈及此耶？』",
    "T07n0220_440:0216c24_4": "於汝意云何？",
    "T07n0220_440:0216c24_5": "是人為黠不？」",
    "T07n0220_440:0216c25_6": "善現對曰：「是人非黠。」",
    "T07n0220_440:0216c25_7": "佛言：「善現！",
    "T07n0220_440:0216c25_8": "於當來世有菩薩乘諸善男子、善女人等，棄捨一切佛法根本甚深般若波羅蜜多，求學二乘相應經典亦復如是，當知是為菩薩魔事。",
    "T07n0220_440:0216c28_9": "「復次，善現！",
    "T07n0220_440:0216c29_10": "如有工匠或彼弟子，欲造大殿如天帝釋殊勝殿量，見彼殿已而反揆模日月宮殿。",
    "T07n0220_440:0217a02_0": "於意云何？",
    "T07n0220_440:0217a02_1": "如是工匠或彼弟子，能造大殿量如帝釋殊勝殿不？」",
    "T07n0220_440:0217a03_2": "善現對曰：「不也！",
    "T07n0220_440:0217a03_3": "世尊！",
    "T07n0220_440:0217a03_4": "不也！",
    "T07n0220_440:0217a04_5": "善逝！」",
    "T07n0220_440:0217a04_6": "佛言：「善現！",
    "T07n0220_440:0217a04_7": "於汝意云何？",
    "T07n0220_440:0217a04_8": "是人為黠不？」",
    "T07n0220_440:0217a05_0": "善現對曰：「是人非黠，是愚癡類。」",
    "T07n0220_440:0217a05_1": "佛言：「善現！",
    "T07n0220_440:0217a06_0": "於當來世有菩薩乘諸善男子、善女人等，欲求無上正等菩提，棄捨如是甚深般若波羅蜜多，求學二乘相應經典亦復如是。",
    "T07n0220_440:0217a08_1": "彼必不得所求無上正等菩提，當知是為菩薩魔事。",
    "T07n0220_440:0217a10_0": "「復次，善現！",
    "T07n0220_440:0217a10_1": "如人求見轉輪聖王，見已不能善取形相捨至餘處，見凡小王取其形相作如是念：『轉輪聖王形相威德與此何異？』",
    "T07n0220_440:0217a12_2": "於汝意云何？",
    "T07n0220_440:0217a13_3": "是人為黠不？」",
    "T07n0220_440:0217a13_4": "善現對曰：「是人非黠。」",
    "T07n0220_440:0217a14_0": "佛言：「善現！",
    "T07n0220_440:0217a14_1": "於當來世有菩薩乘諸善男子、善女人等亦復如是，欲求無上正等菩提，棄捨如是甚深般若波羅蜜多，求學二乘相應經典，言：『此經典與彼無異，何用彼為？』",
    "T07n0220_440:0217a17_2": "是善男子、善女人等，必定不得所求無上正等菩提，當知是為菩薩魔事。",
    "T07n0220_440:0217a19_3": "「復次，善現！",
    "T07n0220_440:0217a19_4": "如有飢人得百味食，棄而求噉稊、稗等飯，於汝意云何？",
    "T07n0220_440:0217a20_5": "是人為黠不？」",
    "T07n0220_440:0217a21_6": "善現對曰：「是人非黠。」",
    "T07n0220_440:0217a21_7": "佛言：「善現！",
    "T07n0220_440:0217a21_8": "於當來世，有菩薩乘諸善男子、善女人等，棄大般若波羅蜜多甚深經典，求學二乘相應經典，於中欲求一切相智亦復如是。",
    "T07n0220_440:0217a24_9": "彼善男子、善女人等徒設劬勞，定不能得一切相智，當知是為菩薩魔事。",
    "T07n0220_440:0217a26_10": "「復次，善現！",
    "T07n0220_440:0217a26_11": "如有貧人得無價寶，棄而翻取迦遮末尼。",
    "T07n0220_440:0217a27_12": "於汝意云何？",
    "T07n0220_440:0217a28_0": "是人為黠不？」",
    "T07n0220_440:0217a28_1": "善現對曰：「是人非黠。」",
    "T07n0220_440:0217a28_2": "佛言：「善現！",
    "T07n0220_440:0217a29_3": "於當來世有菩薩乘諸善男子、善女人等，棄大般若波羅蜜多甚深經典，求學二乘相應經典，於中欲求一切相智亦復如是。",
    "T07n0220_440:0217b02_4": "彼善男子、善女人等徒設劬勞，定不能得一切相智，當知是為菩薩魔事。",
    "T07n0220_440:0217b04_5": "「復次，善現！",
    "T07n0220_440:0217b04_6": "住菩薩乘諸善男子、善女人等，書大般若波羅蜜多甚深經時，欻然發起下劣尋伺，由此尋伺令所書寫甚深般若波羅蜜多不得究竟。",
    "T07n0220_440:0217b07_7": "何等名為下劣尋伺？",
    "T07n0220_440:0217b08_8": "謂色尋伺，或聲、香、味、觸、法尋伺，或起布施、淨戒、安忍、精進、靜慮、般若尋伺，乃至或起無上正等菩提尋伺，令所書寫甚深般若波羅蜜多，不得究竟，當知是為菩薩魔事。",
    "T07n0220_440:0217b12_9": "何以故？",
    "T07n0220_440:0217b12_10": "善現！",
    "T07n0220_440:0217b12_11": "甚深般若波羅蜜多無尋伺故、難思議故、無思慮故、無生滅故、無染淨故、無定亂故、離名言故、不可說故、不可得故。",
    "T07n0220_440:0217b15_12": "所以者何？",
    "T07n0220_440:0217b15_13": "善現！",
    "T07n0220_440:0217b15_14": "甚深般若波羅蜜多中，如前所說法，皆無所有，都不可得。",
    "T07n0220_440:0217b16_15": "住菩薩乘諸善男子、善女人等，書寫般若波羅蜜多甚深經時，如是諸法擾亂其心，令不究竟，是故說為菩薩魔事。」",
    "T07n0220_440:0217b20_0": "爾時，具壽善現白佛言：「世尊！",
    "T07n0220_440:0217b20_1": "甚深般若波羅蜜多可書寫不？」",
    "T07n0220_440:0217b21_2": "佛言：「善現！",
    "T07n0220_440:0217b21_3": "甚深般若波羅蜜多不可書寫。",
    "T07n0220_440:0217b22_4": "何以故？",
    "T07n0220_440:0217b22_5": "善現！",
    "T07n0220_440:0217b22_6": "般若波羅蜜多自性無所有不可得，靜慮、精進、安忍、淨戒、布施波羅蜜多自性亦無所有不可得；內空自性無所有不可得，乃至無性自性空自性亦無所有不可得；四念住自性無所有不可得，廣說乃至十八佛不共法自性亦無所有不可得；一切智自性無所有不可得，道相智、一切相智自性亦無所有不可得。",
    "T07n0220_440:0217b29_7": "善現！",
    "T07n0220_440:0217b29_8": "諸法自性皆無所有不可得故即是無性，如是無性即是般若波羅蜜多。",
    "T07n0220_440:0217c02_9": "非無性法能書無性，是故般若波羅蜜多不可書寫。",
    "T07n0220_440:0217c03_10": "善現！",
    "T07n0220_440:0217c03_11": "住菩薩乘諸善男子、善女人等，若於如是甚深般若波羅蜜多起無性想，當知是為菩薩魔事。」",
    "T07n0220_440:0217c05_12": "時，具壽善現復白佛言：「世尊！",
    "T07n0220_440:0217c06_13": "住菩薩乘諸善男子、善女人等，書寫如是甚深般若波羅蜜多，若作是念：『我以文字書寫如是甚深般若波羅蜜多。』",
    "T07n0220_440:0217c09_14": "彼依文字執著般若波羅蜜多，當知是為菩薩魔事。」",
    "T07n0220_440:0217c10_15": "佛言：「善現！",
    "T07n0220_440:0217c10_16": "如是！",
    "T07n0220_440:0217c10_17": "如是！",
    "T07n0220_440:0217c10_18": "如汝所說。",
    "T07n0220_440:0217c11_0": "何以故？",
    "T07n0220_440:0217c11_1": "善現！",
    "T07n0220_440:0217c11_2": "於此般若波羅蜜多甚深經中，色無文字，受、想、行、識亦無文字；眼處無文字，耳、鼻、舌、身、意處亦無文字；色處無文字，聲、香、味、觸、法處亦無文字；眼界無文字，耳、鼻、舌、身、意界亦無文字；色界無文字，聲、香、味、觸、法界亦無文字；眼識界無文字，耳、鼻、舌、身、意識界亦無文字；眼觸無文字，耳、鼻、舌、身、意觸亦無文字；眼觸為緣所生諸受無文字，耳、鼻、舌、身、意觸為緣所生諸受亦無文字；般若波羅蜜多無文字，靜慮、精進、安忍、淨戒、布施波羅蜜多亦無文字；內空無文字，外空、內外空、空空、大空、勝義空、有為空、無為空、畢竟空、無際空、散無散空、本性空、自共相空、一切法空、不可得空、無性空、自性空、無性自性空亦無文字；四念住無文字，廣說乃至十八佛不共法亦無文字；一切智無文字，道相智、一切相智亦無文字。",
    "T07n0220_440:0217c27_3": "是故不應執有文字能書般若波羅蜜多。",
    "T07n0220_440:0217c28_4": "「善現！",
    "T07n0220_440:0217c28_5": "住菩薩乘諸善男子、善女人等若作是執：『於此般若波羅蜜多甚深經中，無文字是色，無文字是受、想、行、識；如是乃至無文字是一切智，無文字是道相智、一切相智。』",
    "T07n0220_440:0218a03_6": "當知是為菩薩魔事。",
    "T07n0220_440:0218a04_0": "「復次，善現！",
    "T07n0220_440:0218a04_1": "住菩薩乘諸善男子、善女人等書寫、受持、讀誦、修習、思惟、演說如是般若波羅蜜多甚深經時，若起國土作意，若起城邑作意，若起王都作意，若起方處作意，若起親教軌範作意，若起同學、善友作意，若起父母、妻子作意，若起兄弟、姊妹作意，若起親戚、朋侶作意，若起國王、大臣作意，若起盜賊、惡人作意，若起猛獸、惡鬼作意，若起眾聚遊戲作意，若起婬女歡娛作意，若起酬怨、報恩作意，若起諸餘種種作意，若於作意復起作意，皆是惡魔之所引發，為障般若波羅蜜多所引無邊殊勝善法，當知是為菩薩魔事。",
    "T07n0220_440:0218a15_2": "「復次，善現！",
    "T07n0220_440:0218a16_3": "住菩薩乘諸善男子、善女人等，書寫、受持、讀誦、修習、思惟、演說如是般若波羅蜜多甚深經時，得大名聞恭敬供養，所謂衣服、飲食、臥具、病緣醫藥及餘資財，是善男子、善女人等愛著此事，退失般若波羅蜜多所引無邊殊勝善業，當知是為菩薩魔事。",
    "T07n0220_440:0218a21_4": "「復次，善現！",
    "T07n0220_440:0218a21_5": "住菩薩乘諸善男子、善女人等，書寫、受持、讀誦、修習、思惟、演說如是般若波羅蜜多甚深經時，有諸惡魔執持種種世俗書論，或復二乘相應經典，詐現親友授與菩薩，此中廣說世俗勝事，或復廣說諸蘊、界、處、諦實、緣起、三十七種菩提分法、三解脫門、四靜慮等，言是經典義味深奧，應勤修學捨所習經。",
    "T07n0220_440:0218a28_6": "是菩薩乘諸善男子、善女人等方便善巧，不應受著惡魔所與世俗書論，或復二乘相應經典。",
    "T07n0220_440:0218b02_0": "所以者何？",
    "T07n0220_440:0218b02_1": "世俗書論、二乘經典不能引發一切相智，非趣無上正等菩提無倒方便，乃於無上正等菩提翻為障礙。",
    "T07n0220_440:0218b04_2": "善現！",
    "T07n0220_440:0218b04_3": "我此般若波羅蜜多甚深經中，廣說菩薩摩訶薩道善巧方便。",
    "T07n0220_440:0218b06_4": "若菩薩摩訶薩於此中求善巧方便，精勤修學諸菩薩行，速證無上正等菩提。",
    "T07n0220_440:0218b07_5": "善現！",
    "T07n0220_440:0218b08_6": "若菩薩乘諸善男子、善女人等，棄捨般若波羅蜜多甚深經典所說菩薩摩訶薩道善巧方便，受學惡魔世俗書論，或復二乘相應經典，當知是為菩薩魔事。",
    "T07n0220_440:0218b12_0": "第二分不和合品第四十五之一",
    "T07n0220_440:0218b13_0": "「復次，善現！",
    "T07n0220_440:0218b13_1": "能學法者愛樂聽問、書寫、受持、讀誦、修習甚深般若波羅蜜多，能持法者著樂懈怠不肯為說，不欲施與甚深般若波羅蜜多，當知是為菩薩魔事「復次，善現！",
    "T07n0220_440:0218b16_2": "能持法者心不著樂亦不懈怠，樂說、樂施甚深般若波羅蜜多，方便勸勵書寫、受持、讀誦、修習，能學法者懈怠著樂不欲聽受，當知是為菩薩魔事。",
    "T07n0220_440:0218b20_3": "「復次，善現！",
    "T07n0220_440:0218b20_4": "能學法者愛樂聽問、書寫、受持、讀誦、修習甚深般若波羅蜜多，能持法者欲往他方不獲教授甚深般若波羅蜜多，當知是為菩薩魔事。",
    "T07n0220_440:0218b23_5": "「復次，善現！",
    "T07n0220_440:0218b23_6": "能持法者樂說、樂施甚深般若波羅蜜多，方便勸勵書寫、受持、讀誦、修習，能學法者欲往他方不獲聽受甚深般若波羅蜜多，當知是為菩薩魔事。",
    "T07n0220_440:0218b26_7": "「復次，善現！",
    "T07n0220_440:0218b27_8": "能持法者具大惡欲，愛重名利、衣服、飲食、臥具、醫藥及餘資財、供養恭敬心無厭足，能學法者少欲喜足修遠離行，勇猛正勤具念定慧，厭怖利養恭敬名譽，兩不和合，不獲教授、聽受、書持、讀誦、修習甚深般若波羅蜜多，當知是為菩薩魔事。",
    "T07n0220_440:0218c03_9": "「復次，善現！",
    "T07n0220_440:0218c03_10": "能持法者少欲喜足修遠離行，勇猛正勤具念定慧，厭怖利養恭敬名譽，能學法者具大惡欲，愛重名利、衣服、飲食、臥具、醫藥及餘資財，供養恭敬心無厭足，兩不和合，不獲教授、聽受、書持、讀誦、修習甚深般若波羅蜜多，當知是為菩薩魔事。",
    "T07n0220_440:0218c09_11": "「復次，善現！",
    "T07n0220_440:0218c09_12": "能持法者具足十二杜多功德，謂住阿練若處、常乞食、糞掃衣、一受食、一坐食、隨得食、塚間住、露地住、樹下住、常坐不臥、隨得敷具、但畜三衣，能學法者不受十二杜多功德，謂不住阿練若處乃至不但畜三衣，兩不和合，不獲教授、聽受、書持、讀誦、修習甚深般若波羅蜜多，當知是為菩薩魔事。",
    "T07n0220_440:0218c16_13": "「復次，善現！",
    "T07n0220_440:0218c16_14": "能學法者具足十二杜多功德，謂住阿練若處乃至但畜三衣，能持法者不受十二杜多功德，謂不住阿練若處乃至不但畜三衣，兩不和合，不獲教授、聽受、書持、讀誦、修習甚深般若波羅蜜多，當知是為菩薩魔事。",
    "T07n0220_440:0218c21_15": "「復次，善現！",
    "T07n0220_440:0218c21_16": "能持法者有信、有善法，欲為他說甚深般若波羅蜜多，方便勸勵書寫、受持、讀誦、修習，能學法者無信、無善法，不樂聽受，兩不和合，不獲教授、聽受、書持、讀誦、修習甚深般若波羅蜜多，當知是為菩薩魔事。",
    "T07n0220_440:0218c26_17": "「復次，善現！",
    "T07n0220_440:0218c26_18": "能學法者有信、有善法，求欲聽問、書寫、受持、讀誦、修習甚深般若波羅蜜多，能持法者無信、無善法，不欲教授，兩不和合，不獲教授、聽受、書持、讀誦、修習甚深般若波羅蜜多，當知是為菩薩魔事。",
    "T07n0220_440:0219a01_19": "「復次，善現！",
    "T07n0220_440:0219a02_20": "能持法者心無慳悋一切能捨，能學法者心有慳悋不能捨施，兩不和合，不獲教授、聽受、書持、讀誦、修習甚深般若波羅蜜多，當知是為菩薩魔事。",
    "T07n0220_440:0219a05_21": "「復次，善現！",
    "T07n0220_440:0219a05_22": "能學法者心無慳悋一切能捨，能持法者心有慳悋不能捨施，兩不和合，不獲教授、聽受、書持、讀誦、修習甚深般若波羅蜜多，當知是為菩薩魔事。",
    "T07n0220_440:0219a08_23": "「復次，善現！",
    "T07n0220_440:0219a09_24": "能學法者欲求供養能持法者衣服、飲食、臥具、醫藥及餘資財，能持法者不樂受用，兩不和合，不獲教授、聽受、書持、讀誦、修習甚深般若波羅蜜多，當知是為菩薩魔事。",
    "T07n0220_440:0219a12_25": "「復次，善現！",
    "T07n0220_440:0219a13_26": "能持法者欲求供給能學法者衣服、飲食、臥具、醫藥及餘資財，能學法者不樂受用，兩不和合，不獲教授、聽受、書持、讀誦、修習甚深般若波羅蜜多，當知是為菩薩魔事。",
    "T07n0220_440:0219a16_27": "「復次，善現！",
    "T07n0220_440:0219a17_28": "能持法者成就開智不樂廣說，能學法者成就演智不樂略說，兩不和合，不獲教授、聽受、書持、讀誦、修習甚深般若波羅蜜多，當知是為菩薩魔事。",
    "T07n0220_440:0219a20_29": "「復次，善現！",
    "T07n0220_440:0219a20_30": "能學法者成就開智唯樂略說，能持法者成就演智唯樂廣說，兩不和合，不獲教授、聽受、書持、讀誦、修習甚深般若波羅蜜多，當知是為菩薩魔事。",
    "T07n0220_440:0219a24_0": "「復次，善現！",
    "T07n0220_440:0219a24_1": "能持法者專樂廣知十二分教次第法義，所謂契經、應頌、記別、諷頌、自說、因緣、本事、本生、方廣、希法、譬喻、論議，能學法者不樂廣知十二分教次第法義，所謂契經乃至論議，兩不和合，不獲教授、聽受、書持、讀誦、修習甚深般若波羅蜜多，當知是為菩薩魔事。",
    "T07n0220_440:0219b01_0": "「復次，善現！",
    "T07n0220_440:0219b01_1": "能學法者專樂廣知十二分教次第法義，所謂契經乃至論議，能持法者不樂廣知十二分教次第法義，所謂契經乃至論議，兩不和合，不獲教授、聽受、書持、讀誦、修習甚深般若波羅蜜多，當知是為菩薩魔事。",
    "T07n0220_440:0219b06_2": "「復次，善現！",
    "T07n0220_440:0219b06_3": "能持法者成就布施、淨戒、安忍、精進、靜慮、般若波羅蜜多，能聽法者不成就布施乃至般若波羅蜜多，兩不和合，不獲教授、聽受、書持、讀誦、修習甚深般若波羅蜜多，當知是為菩薩魔事。",
    "T07n0220_440:0219b10_4": "「復次，善現！",
    "T07n0220_440:0219b10_5": "能學法者成就布施乃至般若波羅蜜多，能持法者不成就布施乃至般若波羅蜜多，兩不和合，不獲教授、聽受、書持、讀誦、修習甚深般若波羅蜜多，當知是為菩薩魔事。",
    "T07n0220_440:0219b14_6": "「復次，善現！",
    "T07n0220_440:0219b14_7": "能持法者於六波羅蜜多有方便善巧，能學法者於六波羅蜜多無方便善巧，兩不和合，不獲教授、聽受、書持、讀誦、修習甚深般若波羅蜜多，當知是為菩薩魔事。",
    "T07n0220_440:0219b18_8": "「復次，善現！",
    "T07n0220_440:0219b18_9": "能學法者於六波羅蜜多有方便善巧，能持法者於六波羅蜜多無方便善巧，兩不和合，不獲教授、聽受、書持、讀誦、修習甚深般若波羅蜜多，當知是為菩薩魔事。",
    "T07n0220_440:0219b22_10": "「復次，善現！",
    "T07n0220_440:0219b22_11": "能持法者已得陀羅尼，能學法者未得陀羅尼，兩不和合，不獲教授、聽受、書持、讀誦、修習甚深般若波羅蜜多，當知是為菩薩魔事。",
    "T07n0220_440:0219b25_12": "「復次，善現！",
    "T07n0220_440:0219b25_13": "能學法者已得陀羅尼，能持法者未得陀羅尼，兩不和合，不獲教授、聽受、書持、讀誦、修習甚深般若波羅蜜多，當知是為菩薩魔事。",
    "T07n0220_440:0219b28_14": "「復次，善現！",
    "T07n0220_440:0219b29_15": "能持法者欲令恭敬書寫、受持、讀誦、修習甚深般若波羅蜜多，能學法者不欲恭敬書寫、受持、讀誦、修習甚深般若波羅蜜多，兩不和合，不獲教授、聽受、書持、讀誦、修習甚深般若波羅蜜多，當知是為菩薩魔事。",
    "T07n0220_440:0219c05_0": "「復次，善現！",
    "T07n0220_440:0219c05_1": "能學法者欲得恭敬書寫、受持、讀誦、修習甚深般若波羅蜜多，能持法者不欲恭敬書寫、受持、讀誦、修習甚深般若波羅蜜多，兩不和合，不獲教授、聽受、書持、讀誦、修習甚深般若波羅蜜多，當知是為菩薩魔事。",
    "T07n0220_440:0219c09_2": "「復次，善現！",
    "T07n0220_440:0219c10_3": "能持法者已離慳垢，已離貪欲、瞋恚、惛沈睡眠、掉舉惡作、疑蓋，能學法者，未離慳垢，未離貪欲乃至疑蓋，兩不和合，不獲教授、聽受、書持、讀誦、修習甚深般若波羅蜜多，當知是為菩薩魔事。",
    "T07n0220_440:0219c14_4": "「復次，善現！",
    "T07n0220_440:0219c14_5": "能學法者已離慳垢，已離貪欲乃至疑蓋，能持法者未離慳垢，未離貪欲乃至疑蓋，兩不和合，不獲教授、聽受、書持、讀誦、修習甚深般若波羅蜜多，當知是為菩薩魔事。",
    "T07n0220_440:0219c18_6": "「復次，善現！",
    "T07n0220_440:0219c18_7": "有菩薩乘諸善男子、善女人等，書寫、受持、讀誦、修習、思惟、演說如是般若波羅蜜多甚深經時，若有人來為說地獄、傍生、鬼界種種苦事，因而告曰：『汝於是身應勤精進，速盡苦際取般涅槃，何用稽留生死大海，受百千種難忍苦事，求趣無上正等菩提？』",
    "T07n0220_440:0219c24_8": "此善男子、善女人等若由彼言，於所書寫、受持、讀誦、修習、思惟、演說般若波羅蜜多甚深經事不得究竟，當知是為菩薩魔事。",
    "T07n0220_440:0219c28_0": "大般若波羅蜜多經卷第四百四十"
}