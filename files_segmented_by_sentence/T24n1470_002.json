{
    "T24n1470_002:0919b03_0": "大比丘三千威儀卷下",
    "T24n1470_002:0919b05_0": "後漢安息國三藏安世高譯",
    "T24n1470_002:0919b06_0": "十二頭陀者：一者不受人請，日行乞食，亦不受比丘僧一飯食分錢財。",
    "T24n1470_002:0919b07_1": "二者止宿山上，不宿人舍郡縣聚落。",
    "T24n1470_002:0919b08_2": "三者不得從人乞衣被，人與衣被亦不受，但取丘塚間死人所棄衣補治衣之。",
    "T24n1470_002:0919b10_3": "四者止宿野田中樹下。",
    "T24n1470_002:0919b10_4": "五者一日一食，一名僧迦僧泥。",
    "T24n1470_002:0919b11_5": "六者晝夜不臥但坐，睡來起經行，一名僧泥沙者傴。",
    "T24n1470_002:0919b12_6": "七者有三領衣，無有餘衣，亦不臥被中。",
    "T24n1470_002:0919b13_7": "八者在塚間，不在佛寺中，亦不在人間，目視死人骸骨，坐禪求道。",
    "T24n1470_002:0919b15_0": "九者但欲獨處不欲見人，亦不欲與人共臥。",
    "T24n1470_002:0919b16_0": "十者先食菓蓏却食飯，食已不得復食菓。",
    "T24n1470_002:0919b16_1": "十一者但欲露臥，不在樹下屋宿。",
    "T24n1470_002:0919b17_2": "十二者不食肉亦不食醍醐，麻油不塗身。",
    "T24n1470_002:0919b19_0": "持錫杖有二十五事：一者為地虫故。",
    "T24n1470_002:0919b19_1": "二者為年老故。",
    "T24n1470_002:0919b20_2": "三者為分衛故。",
    "T24n1470_002:0919b20_3": "四者出入見佛像，不得使頭有聲。",
    "T24n1470_002:0919b21_4": "五者不得持杖入眾。",
    "T24n1470_002:0919b21_5": "六者日中後不得復持杖出。",
    "T24n1470_002:0919b22_6": "七者不得擔著肩上。",
    "T24n1470_002:0919b22_7": "八者不得橫著肩上以手懸兩頭。",
    "T24n1470_002:0919b23_8": "九者不得手掉前却。",
    "T24n1470_002:0919b24_9": "十者不得持杖至舍後。",
    "T24n1470_002:0919b24_10": "十一者三師已持杖出，不得復持杖隨出。",
    "T24n1470_002:0919b25_11": "十二者若四人共行，一人以持杖出，不得復持杖隨後。",
    "T24n1470_002:0919b26_12": "十三者至檀越家，應杖不得離身。",
    "T24n1470_002:0919b27_13": "十四者至人門時，當三欬瘶不出，應當便去至餘處。",
    "T24n1470_002:0919b28_14": "十五者設人出，應當杖著左肘挾之。",
    "T24n1470_002:0919b29_15": "十六者杖在室中，不得使著地。",
    "T24n1470_002:0919c01_16": "十七者當持自近臥床。",
    "T24n1470_002:0919c01_17": "十八者當取拭之。",
    "T24n1470_002:0919c02_18": "十九者不得使頭有生。",
    "T24n1470_002:0919c02_19": "二十者欲持杖出，當從沙彌受、若白衣受。",
    "T24n1470_002:0919c03_20": "二十一者至病瘦家宿，應得暮杖。",
    "T24n1470_002:0919c04_21": "二十二者遠送過去，當得暮杖。",
    "T24n1470_002:0919c05_22": "二十三者遠請行宿，應得暮杖。",
    "T24n1470_002:0919c06_0": "二十四者行阿其云，應得暮杖。",
    "T24n1470_002:0919c06_1": "二十五者常當以自近，不得指人若畫地作字。",
    "T24n1470_002:0919c08_0": "至優婆塞家有五事應往：一者為僧使、二者分衛、三者阿其云、四者請飯、五者疾病死亡。",
    "T24n1470_002:0919c10_0": "其餘一切皆不應往。",
    "T24n1470_002:0919c11_0": "比丘為優婆夷說經有五事：一者優婆夷抱小兒來問經，不應持婬意向說。",
    "T24n1470_002:0919c12_1": "二者設婬意起，不得前取小兒摩弄。",
    "T24n1470_002:0919c13_2": "三者不得牽坐著邊。",
    "T24n1470_002:0919c14_0": "四者優婆夷使比丘說麻油術經，當令男子持楊枝與比丘，當持男子手中楊枝者善不應說。",
    "T24n1470_002:0919c16_1": "五者若優婆塞與優婆夷俱來問經，若優婆塞先去，比丘亦應出，不者非法。",
    "T24n1470_002:0919c18_0": "新至比丘有十德：一者禮佛已，當却住問摩摩德姓字、比丘僧幾人、日持為姓字。",
    "T24n1470_002:0919c19_1": "二者上座當禮、下座問訊。",
    "T24n1470_002:0919c20_2": "三者不得問所止處。",
    "T24n1470_002:0919c20_3": "四者人與比丘床席臥具，不得呵好醜。",
    "T24n1470_002:0919c21_4": "五者當求依止阿闍梨。",
    "T24n1470_002:0919c22_5": "六者當亦供養。",
    "T24n1470_002:0919c22_6": "七者不得呵經。",
    "T24n1470_002:0919c23_7": "八者不得自在出入。",
    "T24n1470_002:0919c23_8": "九者欲掃塔上當報摩波梨。",
    "T24n1470_002:0919c24_9": "十者欲出去，有臥具當寄主人。",
    "T24n1470_002:0919c25_0": "復有五事：一者當憂眾事、二者不得妄用寺中淨水、三者不得妄至人戶、四者不得逆行、五者不得踰越寺中杖木上。",
    "T24n1470_002:0919c28_0": "當以十事待新至比丘：一者當避與房。",
    "T24n1470_002:0919c28_1": "二者當給所須。",
    "T24n1470_002:0919c29_2": "三者當朝暮往問訊。",
    "T24n1470_002:0919c29_3": "四者當語國土習俗。",
    "T24n1470_002:0920a01_4": "五者當教避諱。",
    "T24n1470_002:0920a01_5": "六者當語乞匃處。",
    "T24n1470_002:0920a02_0": "七者當語僧教令。",
    "T24n1470_002:0920a02_1": "八者當語其可食。",
    "T24n1470_002:0920a02_2": "九者當語縣官禁忌。",
    "T24n1470_002:0920a03_3": "十者當語賊盜，某許可逃、某許不可逃。",
    "T24n1470_002:0920a04_4": "新至比丘欲到賢者所自歸持作依止阿闍梨，當先自說言：「今我為某遠離三師，各去是若干里。",
    "T24n1470_002:0920a06_5": "今某獨來在此，本意欲學，連遇國君不安，故來到是。",
    "T24n1470_002:0920a07_6": "今自歸賢者，當為我作依止阿闍梨。",
    "T24n1470_002:0920a08_7": "賢者用某自歸故，受某甲為弟子，當與某甲共止作弟子，當依某甲與共居，為某甲弟子。",
    "T24n1470_002:0920a10_8": "賢者當用法故，當為某甲作阿闍梨師。」",
    "T24n1470_002:0920a11_9": "已頭面作禮，因言：「阿闍梨！",
    "T24n1470_002:0920a12_10": "為用三尊故，已受某甲為師作，當教某甲所行出入法。",
    "T24n1470_002:0920a13_11": "若有強共某諍某，阿闍梨當有某甲作弟子。",
    "T24n1470_002:0920a14_12": "若阿闍梨若某欲去止，俱得自在。",
    "T24n1470_002:0920a15_13": "設某去後，復從彼面來還，阿闍梨故當受某為弟子。」",
    "T24n1470_002:0920a16_14": "如是說至三。",
    "T24n1470_002:0920a16_15": "師當言報：「賢者某聽今我所說，令卿得道，常當行如佛語，當護戒、當忍辱、當精進、當一心念道、當念慧、當止身口意滅毒、當為三法事。",
    "T24n1470_002:0920a19_16": "已作佛弟子，不得念行世間事。",
    "T24n1470_002:0920a20_17": "能如法行者，會當得道度世耳。」",
    "T24n1470_002:0920a21_18": "說竟。",
    "T24n1470_002:0920a21_19": "起作禮，持頭面著師足去，還取衣鉢往上師從受衣。",
    "T24n1470_002:0920a22_20": "若比丘受衣鉢三衣，阿闍梨比丘當自說亡失，若水火盜賊壞敗因緣。",
    "T24n1470_002:0920a24_21": "比丘先自歸言：「明賢者！",
    "T24n1470_002:0920a24_22": "慧行淨戒是某三師。」",
    "T24n1470_002:0920a25_23": "為某如是便三說本因緣已，三說便上若鉢若衣受阿闍梨，便說教誡：「某賢者聽！",
    "T24n1470_002:0920a27_24": "人有六情，當護當念清淨。",
    "T24n1470_002:0920a27_25": "雖世間淨潔，不能到清淨，行慧者道當護內外清淨，不垢不漏內外相應，是為能致清淨道者，是故當依當攝當護。",
    "T24n1470_002:0920b01_26": "是為鉢事依者，當言數持視數著以時浣。",
    "T24n1470_002:0920b02_27": "比丘譬如賢者，亦世間處身，樂沐浴薰香衣服臥具，寧欲令身不安隱、意不安隱。",
    "T24n1470_002:0920b04_28": "所有可意有破服。",
    "T24n1470_002:0920b04_29": "不設具堅安隱。",
    "T24n1470_002:0920b04_30": "亦不能致清淨慧者道中。",
    "T24n1470_002:0920b05_31": "若漏濕為虫所食腐，譬身若一處腐爛，從是不安隱、不致慧者道。",
    "T24n1470_002:0920b06_32": "譬身若一處為虫所食瘡、若痛若痒、從是不安隱、不致慧者道。",
    "T24n1470_002:0920b08_33": "從上至竟依、護內外洗淨、是為除貪亦少欲、使致賢者清淨。",
    "T24n1470_002:0920b09_34": "是為依事。」",
    "T24n1470_002:0920b10_0": "依止阿闍梨教弟子有十五事：一者比丘僧會時，當教如法視上下。",
    "T24n1470_002:0920b11_1": "二者比丘僧有令語，使莫犯。",
    "T24n1470_002:0920b12_2": "三者當教隨順僧上下。",
    "T24n1470_002:0920b12_3": "四者當教令恭敬。",
    "T24n1470_002:0920b13_4": "五者當語國土方俗忌諱，所可食飯、應爾不應爾。",
    "T24n1470_002:0920b14_5": "六者當語匃處，某處可往、某許不可往。",
    "T24n1470_002:0920b15_6": "七者若有賊盜，某處可逃、某處不可逃。",
    "T24n1470_002:0920b16_0": "八者病瘦，當占視之。",
    "T24n1470_002:0920b16_1": "九者衣被破壞，當給與。",
    "T24n1470_002:0920b17_0": "十者若有去住不得留難。",
    "T24n1470_002:0920b17_1": "十一者當相視人意。",
    "T24n1470_002:0920b18_2": "十二者當隨方便所住。",
    "T24n1470_002:0920b18_3": "十三者來有問當答讓。",
    "T24n1470_002:0920b19_4": "十四者欲澆灑地常當謙讓。",
    "T24n1470_002:0920b19_5": "十五者有過，不得言我不復與卿語。",
    "T24n1470_002:0920b20_6": "是為依止阿闍梨法。",
    "T24n1470_002:0920b22_0": "弟子依止阿闍梨有五事：一者當數往、二者往至戶當三彈指、三者入當頭面禮、四者長跪問消息、五者去當還出戶。",
    "T24n1470_002:0920b25_0": "復有五事：一者旦夕往問訊；二者師呼即著袈裟往應，不得單身著屐入；三者當掃地具澡水拂拭床席；四者若自有所作、若出入行止當報；五者往受經問解，得不得不應有恐意。",
    "T24n1470_002:0920b29_1": "是為五事，自依止阿闍梨法。",
    "T24n1470_002:0920c01_0": "賢者比丘不應畜七種藥：一者辟穀藥、二者消穀藥、三者吐下藥、四者強中藥、五者服食藥、六者毒藥、七者兵瘡藥。",
    "T24n1470_002:0920c03_1": "無有病，一切不應服藥，亦不得與他人使服，墮罪。",
    "T24n1470_002:0920c05_0": "比丘欲起沙彌法有五事：一者當知四阿含、二者當知戒、三者當知經、四者當知有慧、五者當有德。",
    "T24n1470_002:0920c08_0": "復有五事：一者當持戒、二者當不犯戒、三者當能解經、四者當忍辱、五者當自守一切。",
    "T24n1470_002:0920c09_1": "具有是行者，乃可舉沙彌；不悉知，不應起沙彌。",
    "T24n1470_002:0920c11_0": "比丘有沙彌，當教行五事：一者沙彌作眾事未竟，不得呼使；二者不得令沙彌求賢者長短；三者不得信沙彌語；四者不得於眾中大聲罵沙彌；五者不得獨使令，當給眾事。",
    "T24n1470_002:0920c15_0": "有三事不應與沙彌共居：一者愛端正好、二者見之欲瞋、三者疾病。",
    "T24n1470_002:0920c17_0": "有三事應逐去：一者言犯戒無罪、二者言無佛法僧、三者行向人說和上阿闍梨善惡。",
    "T24n1470_002:0920c19_0": "若欲遠行，持沙彌寄人，有五事：一者先問沙彌某可汝意不？",
    "T24n1470_002:0920c20_1": "二者汝承事主能可人意不？",
    "T24n1470_002:0920c21_0": "三者設呵罵汝，不得言非我阿闍梨，罵我為非。",
    "T24n1470_002:0920c22_1": "四者承事主如視我。",
    "T24n1470_002:0920c22_2": "五者如法教汝，不得捨去。",
    "T24n1470_002:0920c23_3": "持沙彌至，主許寄時，有五事：一者當教頭面禮；二者教自歸；三者當言卿視我沙彌如卿沙彌；四者我從彼來還，自當歸我；五者若我無常，長屬卿。",
    "T24n1470_002:0920c27_0": "受人寄沙彌有五事：一者當教讀經、二者教莫犯戒、三者當教隨眾上下、四者當教行步法則、五者教恭敬眾人。",
    "T24n1470_002:0921a01_0": "比丘僧飯時有五事：一者上座未坐不得先坐、二者上座未受案不得先受、三者上座未飯不得先飯、四者上座飯未訖不得先止、五者上座未起不得先起。",
    "T24n1470_002:0921a05_0": "受案有五事：一者當持手巾并受、二者當決闊尺六、三者當持手巾連案若机足、四者當却膝、五者兩肘不得離膝。",
    "T24n1470_002:0921a08_0": "復有五事：一者已受莫離；二者不得狂左右顧視；三者已離當從上座受；四者設人不應不得食；五者若人宿與不相便，可當自作方便、若自呼人。",
    "T24n1470_002:0921a12_0": "復有五事：一者左右手不得有所携持、二者不得大呼有所求索、三者授人鉢當視上下相前人、四者授鉢當右手撫上、五者當護所受。",
    "T24n1470_002:0921a16_0": "復有五事：一者人來授物，手近當更澡手；二者不得持上著鉢中；三者若見不可意不應食，亦不得使左右人知；四者食中不得唾上座前；五者不應飯而飯之，墮罪。",
    "T24n1470_002:0921a20_0": "復有五事：一者不得以手摩抆面目、二者左手已污不得近右手、三者若手已污不得獲鉢水、四者不得已污手正袈裟、五者不得持手巾拭膩手。",
    "T24n1470_002:0921a24_0": "復有五事：一者前杯著設橫當正之，不正者不得食；二者食具已墮不應復食；三者若人來有所益，常當以指墮柱之；四者不見來時不應食；五者飯食在前不得甞味。",
    "T24n1470_002:0921a28_0": "復有五事：一者飯時不得於坐上失風；二者飯未已不得中唾前地；三者急欲唾，唾履下；四者已澡手不得復持履；五者已持履自知手污，不取拭者不得以持袈裟。",
    "T24n1470_002:0921b02_1": "右飯食四十條事。",
    "T24n1470_002:0921b04_0": "飯食上澡漱有五事：一者不得挼手杯上、二者不得手指挑撩口中、三者不得涕鼻大唾鉢中、四者漱口不得令有飯吐鉢中、五者不得大奮手污濺左右人。",
    "T24n1470_002:0921b08_0": "復有五事：一者持手巾不得教軟，當先熟歷手；二者不得奮濕取燥；三者不得以手拭面目鼻口；四者不得言我自有，不取持去；五者當如法用之。",
    "T24n1470_002:0921b12_0": "復有五事：一者以拭手燥即當藏棄膝上巾；二者已即當正袈裟，不得羅左右人；三者下座澡未已，不得呵令使來；四者日達嚫不得亂語；五者達嚫未竟不得妄起。",
    "T24n1470_002:0921b16_0": "復有五事：一者若上座為檀越說經，當正坐聽；二者若急欲去作眾事，當過白摩波利；三者急欲東西使，當語下坐人；四者若得錢分即當撿藏之；五者若有所還、若欲寄人，不得以足推徙，亦不得遙擲與。",
    "T24n1470_002:0921b21_0": "飯上有十事，左右顧視無不有罪：一者當視上座受案未；二者當視上座前具未；三者視下座亦爾；四者人皆飯，當復視之，上座前少，何等有盡者為呼益；五者視下座亦爾；六者飯未已，當復中止視，上座欲得何等；七者視下座亦爾；八者當視上座已未，設自先已，以手持前所有，不得坐視人；九者視下座亦爾；十者不得先取案，當排之、當持待人。",
    "T24n1470_002:0921b29_0": "比丘持賓揵澡槃有二十五事：一者手不淨不得擭上飾手；二者手不淨不得擭上蓋；三者手不淨不得擭前口；四者手不淨不得使益水；五者手不淨不得擭前頸；六者當從下捧腹；七者水少但當小洗手使淨；八者當出益水、還入善澆；九者欲益澡水，當先澆水三洗令淨；十者欲著水，當三倒易水滿持入；十一者欲持入，不得當道住；十二者安著屏處；十三者下常當使有枝；十四者安正上蓋；十五者當宿盛水令滿；十六者持澡槃不得曳有聲；十七者不得使上邊污；十八者不得使中有飯；十九者棄不淨水；二十者棄水不得遠，手徐徐瀉之；二十一者澡槃當先澡內外使澡淨；二十二者持澡槃手不淨，不得中止持漱口；二十三者持澡槃手污，不得擭賓揵上拭若口；二十四者不得取竈下水用澡賓揵；二十五者中外各當三更水澡乃得持入。",
    "T24n1470_002:0921c17_1": "欲持賓揵著槃中，不得大投使有聲。",
    "T24n1470_002:0921c19_0": "當用手巾有五事：一者當拭上下頭；二者當用一頭拭手，以一頭拭面目；三者不得持拭鼻；四者以用拭膩污當即浣之；五者不得拭身體，若澡浴各當自有巾。",
    "T24n1470_002:0921c23_0": "若著僧伽梨時，持手巾有五事：一者不得使巾頭垂見；二者不得持白巾；三者當敗色令黑；四者不得拭面；五者飯當用覆膝上，飯已當下去。",
    "T24n1470_002:0921c26_1": "設不去，若有來作禮、若起去，先取襞去之。",
    "T24n1470_002:0921c27_2": "比丘僧有七人，不應作摩波利及直日：一者年老不任事、二者病疹瘡不淨潔、三者久病羸極、四者眾人共使養病、五者上座日、六者摩摩德、七者直歲。",
    "T24n1470_002:0922a01_3": "是七人皆不應作，若有強揵，如反不欲作者，不應訶問。",
    "T24n1470_002:0922a02_4": "自是後世珍寶藏也。",
    "T24n1470_002:0922a04_0": "作鉢泥僧摩波利，當行百六十德。",
    "T24n1470_002:0922a04_1": "作直月，當行六十德。",
    "T24n1470_002:0922a05_2": "作直日，當行十德。",
    "T24n1470_002:0922a05_3": "作摩摩德，當行三十德。",
    "T24n1470_002:0922a06_4": "作直歲，當行十德。",
    "T24n1470_002:0922a06_5": "此上五人如上行者，久會至無為度世道矣。",
    "T24n1470_002:0922a08_0": "鉢泥僧摩波利，有十五德：一者用佛故；二者用法故；三者用比丘僧故；四者當惜眾物；五者當惜招提僧物；六者當惜比丘僧物；七者當知佛事；八者當知招提僧事；九者當知比丘僧事；十者不得持塔物著招提僧物中；十一者不得持塔物著比丘僧物中；十二者不得持招提僧物著塔物中；十三者不得持招提僧物著比丘僧物中；十四者不得持比丘僧物著塔物中；十五者不得持比丘僧物著招提。",
    "T24n1470_002:0922a17_1": "僧物中復有十五德：一者欲有所作，當白報眾人。",
    "T24n1470_002:0922a18_2": "二者不得割奪眾物獨匿自入。",
    "T24n1470_002:0922a18_3": "三者不得持眾人物私意饒益親厚。",
    "T24n1470_002:0922a19_4": "四者不得斷取眾家物以匿施用作名字。",
    "T24n1470_002:0922a20_5": "五者當數護理眾家臥具。",
    "T24n1470_002:0922a21_6": "六者若有病痛當占視，隨所思持與之。",
    "T24n1470_002:0922a22_7": "七者當恭敬瞻視比丘僧。",
    "T24n1470_002:0922a22_8": "八者為比丘僧作飯食當令淨潔。",
    "T24n1470_002:0922a23_9": "九者當隨婆羅門意。",
    "T24n1470_002:0922a23_10": "十者譬如事鬼神無有異。",
    "T24n1470_002:0922a24_11": "十一者不得自瞋喜。",
    "T24n1470_002:0922a25_0": "十二者欲行清淨，不得露身於竈下作事。",
    "T24n1470_002:0922a25_1": "十三者日暮常當自起按行門戶，視諸比丘戶皆閉不？",
    "T24n1470_002:0922a27_2": "設見異人，不得即呵，問言：「卿為是沙門？」",
    "T24n1470_002:0922a28_3": "許當復待明日。",
    "T24n1470_002:0922a28_4": "十四者不得掃寒著熱。",
    "T24n1470_002:0922a29_5": "十五者不得掃熱著寒。",
    "T24n1470_002:0922a29_6": "是為十五事。",
    "T24n1470_002:0922b01_0": "營事維那，飯時於堂中當行二十五德：一者已布空案，當自身行遍視下竟皆遍淨不。",
    "T24n1470_002:0922b02_1": "二者不得先布空案。",
    "T24n1470_002:0922b03_2": "三者上座已有應分飯。",
    "T24n1470_002:0922b03_3": "四者一切有所分布，皆當至沙彌，若白衣受。",
    "T24n1470_002:0922b04_4": "五者三師在中不得持增益。",
    "T24n1470_002:0922b05_5": "六者作分上下當使平等。",
    "T24n1470_002:0922b06_6": "七者分飯自當更手令平。",
    "T24n1470_002:0922b06_7": "八者欲分羹當三迴杓乃斟。",
    "T24n1470_002:0922b07_8": "九者令汁滓調。",
    "T24n1470_002:0922b07_9": "十者不得即以釜中羹著人鉢中，皆當先更分著器中。",
    "T24n1470_002:0922b09_0": "十一者所有分不得於上語笑。",
    "T24n1470_002:0922b09_1": "十二者不得遙大呼言取某來。",
    "T24n1470_002:0922b10_2": "十三者眾中有不食羹者，為取所便與之。",
    "T24n1470_002:0922b11_3": "十四者若眾中有不相便可者，不得即於坐中呵罵。",
    "T24n1470_002:0922b12_4": "十五者急當念養病。",
    "T24n1470_002:0922b13_0": "十六者飯時人持物來，當即分布盡之，不得言當遺後日。",
    "T24n1470_002:0922b14_1": "十七者急先益羹。",
    "T24n1470_002:0922b14_2": "十八者急當益中飯盡。",
    "T24n1470_002:0922b15_3": "十九者不得中止踞視僧。",
    "T24n1470_002:0922b15_4": "二十者不得遠離僧於前捨出。",
    "T24n1470_002:0922b16_5": "二十一者皆已飯，當自視中所不具者，復視多少益。",
    "T24n1470_002:0922b17_6": "二十二者不得住大呼從人撿挍食具去。",
    "T24n1470_002:0922b18_7": "二十三者蓋藏無令有聲、捐棄著地。",
    "T24n1470_002:0922b19_8": "二十四者當教人豫具掃箒澡水手巾。",
    "T24n1470_002:0922b20_9": "二十五者當住待僧達嚫竟，自當白畢竟乃出去。",
    "T24n1470_002:0922b21_10": "竈下有二十五德：一者為鉢泥僧盡力忍辱。",
    "T24n1470_002:0922b22_11": "二者當佛法行恭敬等視上下。",
    "T24n1470_002:0922b23_12": "三者若人從有所索，有即當一切與，不得逆言無有。",
    "T24n1470_002:0922b24_13": "四者當早起行，視當一切具。",
    "T24n1470_002:0922b25_0": "五者一切使人行，若有所買不得施乞之。",
    "T24n1470_002:0922b25_1": "六者欲呼使不得遙大作聲呼。",
    "T24n1470_002:0922b26_2": "七者一切有所作，不得使物器大有聲。",
    "T24n1470_002:0922b27_3": "八者一切當可眾人意，不得自在直行強。",
    "T24n1470_002:0922b28_4": "九者若人持飯來、若餘物多少，即當白眾人使達嚫，不得獨受便遣令去。",
    "T24n1470_002:0922c01_5": "十者即分布令遍，設使過時當藏棄，不得便先當視。",
    "T24n1470_002:0922c02_6": "十一者若檀越來言欲作飯，未見所有，不得即對人說；若主人持錢來作比丘僧飯，若鉢泥僧與主人，若白賢者，共議所當兩作，不得獨自可。",
    "T24n1470_002:0922c05_7": "十二者汲水不得大投瓶井中令水濁。",
    "T24n1470_002:0922c06_8": "十三者不得自擇米。",
    "T24n1470_002:0922c06_9": "十四者澡釜三易水令淨。",
    "T24n1470_002:0922c07_10": "十五者勿持釜中熱湯澆瀆中。",
    "T24n1470_002:0922c08_11": "十六者不得自然竈。",
    "T24n1470_002:0922c08_12": "十七者不得自掃生草斷去根。",
    "T24n1470_002:0922c09_13": "十八者不得以生菜根葉著火中。",
    "T24n1470_002:0922c10_14": "十九者不得持食飯注瀆中。",
    "T24n1470_002:0922c10_15": "二十者一切飯具當覆上，不得使受塵坌。",
    "T24n1470_002:0922c11_16": "二十一者不得教人作長分，設僧不食當自置棄之。",
    "T24n1470_002:0922c13_0": "二十二者不得持眾物猗身以作恩惠。",
    "T24n1470_002:0922c13_1": "二十三者蓋藏自當行視令堅。",
    "T24n1470_002:0922c14_2": "二十四者不得分今日食遺旦日。",
    "T24n1470_002:0922c15_3": "二十五者不得持旦食遺今日。",
    "T24n1470_002:0922c17_0": "有七事以待新至比丘：一者來至即當問消息、二者當為次座上下、三者當給與房室、四者當給臥具被枕、五者當給與燈火、六者當語比丘僧教令、七者當語國土習俗。",
    "T24n1470_002:0922c21_0": "教人市買有五事：一者當教莫與人諍、二者當教買淨者、三者莫使侵人、四者不得走促人、五者當護人意。",
    "T24n1470_002:0922c24_0": "買肉有五事：一者設見肉完，未斷不應便買；二者人已斷，餘乃應買；三者設見肉少，不得盡買；四者若肉少，不得妄增錢取；五者設肉已盡，不得言當多買。",
    "T24n1470_002:0922c28_0": "教人汲水有五事：一者當使先淨澡器、二者當使著屏處、三者當覆上令淨、四者不得持膩汁污、五者若人有污不得復用。",
    "T24n1470_002:0923a02_0": "教人破薪有五事：一者莫當道、二者先視斧柄令堅、三者不得使破有青草薪、四者不得妄破塔材、五者積著燥處。",
    "T24n1470_002:0923a05_0": "教人擇米有五事：一者當自量視多少、二者不得有草、三者擇去鼠屎、四者不得令有穬、五者向淨地。",
    "T24n1470_002:0923a07_1": "教人洮米有五事：一者當用堅器、二者用淨水、三者五易水令淨、四者內著屏處、五者覆上令密。",
    "T24n1470_002:0923a10_0": "澡釜有五事：一者不得持汁大衝釜底、二者當使蓋器受污水出棄之、三者當添滿水、四者淨澡木蓋覆上、五者日暮覆上看令堅。",
    "T24n1470_002:0923a12_1": "燃竈有五事：一者燃火不得橫薪、二者不得燃生薪、三者不得燃釜倒逆薪、四者不得自以口吹火燃、五者不得持熱湯澆火滅。",
    "T24n1470_002:0923a16_0": "教人炊米有五事：一者當教待氣出而莊之；二者隨氣上米稍稍炊之；三者安正甑不得令氣泄；四者著米甑中隨覆之；五者已熟下之，亦當覆上莫使露也。",
    "T24n1470_002:0923a20_0": "擇菜有五事：一者當去根、二者當令等、三者不得令青黃合、四者當使澡淨、五者皆當令向火知之乃得布用。",
    "T24n1470_002:0923a23_0": "作羹有五事：一者當教如次內物、二者當令熟、三者令味調適、四者當自視令淨潔、五者已熟當去下火覆之。",
    "T24n1470_002:0923a26_0": "教人澡案一切食具有五事：一者皆當三易水使淨、二者拭使淨、三者布案使相去二尺、四者皆當案正下橙令堅、五者不得令污比丘僧衣。",
    "T24n1470_002:0923b01_0": "揵椎有五事：一者常會時、二者旦食時、三者晝飯時、四者暮投槃時、五者一切無常。",
    "T24n1470_002:0923b03_0": "復有七法：一者縣官、二者大火、三者大水、四者盜賊、五者會沙彌、六者會優婆塞、七者呼私兒。",
    "T24n1470_002:0923b06_0": "當復知十二時揵椎。",
    "T24n1470_002:0923b06_1": "常會時先從小起稍至大，大下擊二十，稍小二十一下，小小十下，復大三下。",
    "T24n1470_002:0923b08_2": "旦食大下八，晝食一通，投槃亦一通。",
    "T24n1470_002:0923b09_0": "會沙彌三下，優婆塞三下，無常者隨視時。",
    "T24n1470_002:0923b09_1": "縣官、水火、盜賊亦隨時。",
    "T24n1470_002:0923b10_2": "呼私兒一下，持一通至比丘揵椎無後音。",
    "T24n1470_002:0923b11_3": "有百六十事鉢泥僧會，摩波利所當行。",
    "T24n1470_002:0923b12_4": "鉢泥僧會時，有五事：一者當禮佛、二者當禮僧、三者隨次坐、四者不得大踞床有聲、五者遺上座處。",
    "T24n1470_002:0923b15_0": "復有五事：一者不得諍坐上下；二者當恭敬上座；三者當隨眾法令；四者若摩波利次直日，若使作即當如法受；五者已畢，起坐，當過白和上阿闍梨。",
    "T24n1470_002:0923b18_1": "已受直日有五事：一者當先受戶鑰、二者當數銅佛像、三者當數銅香爐、四者當數銅燈、五者當正坐席自承比。",
    "T24n1470_002:0923b22_0": "掃塔上有五事：一者不得著履上、二者不得背佛掃塔、三者不得取上墡土持下棄、四者當下佛像上故花、五者當且過澡手自持淨巾還。",
    "T24n1470_002:0923b25_1": "拭佛像復有五事：一者當堅持、二者常拭令淨、三者不得以手摩近面目羅手指、四者當自出錢買花、五者當布與人令散佛上。",
    "T24n1470_002:0923b28_0": "掃塔下有五事：一者當先灑地、二者當使調、三者當待燥、四者不得逆掃、五者不得逆風掃。",
    "T24n1470_002:0923c02_0": "掃除又有五事：一者不得去墡土、二者當自手拾草、三者當取中土轉著下處、四者不得令四角掃處有迹、五者掃塔前六步使淨。",
    "T24n1470_002:0923c04_1": "設大比丘僧會時，掃除講堂中有七事：一者當早起行視門戶開未；二者當撿空燈當摒之；三者當掃拭佛像去前宿花；四者當燒香著佛前；五者當作大燈火著堂中央，却正比丘僧坐席；六者僧比丘事畢去，徐當灑地；七者當更淨掃地。",
    "T24n1470_002:0923c11_0": "有五事灑地：一者當却行、二者當輕手、三者當令遍、四者當待燥、五者不得濺人衣。",
    "T24n1470_002:0923c12_1": "掃塔地有五事：一者不得背佛；二者不得不掉手污人足；三者不得掃去墡土；四者當自手除出棄之；五者不得當人道，亦莫棄水中及圊中。",
    "T24n1470_002:0923c17_0": "撿燈有五事：一者不得滅中炷、二者當瀉中餘膏作大燈燃著佛前、三者當取空燈內著常處、四者不得妄破碎、五者若亡物皆當應買償著常處。",
    "T24n1470_002:0923c21_0": "燒香著佛前有三事：一者易中故火、二者當自出香、三者當布與人。",
    "T24n1470_002:0923c22_1": "整頓比丘僧床席有三事：一者當安隱視床足使堅；二者當下意掃拭令淨；三者拂拭席當使遍，不得令污比丘僧衣。",
    "T24n1470_002:0923c26_0": "具香爐有三事：一者當先除去故火，拾取中香聚一面；二者當拭令淨乃著火，還取故香著中；三者著火不得大熾火、不得少，令灰火疾滅冥。",
    "T24n1470_002:0923c29_1": "燃燈有五事：一者當持淨巾拭中外令淨；二者當作淨炷；三者當自作麻油；四者著膏不得令滿，亦不得令少；五者當護令堅，莫懸妨人道污人。",
    "T24n1470_002:0924a03_2": "是直日法，如上行之得福。",
    "T24n1470_002:0924a04_0": "右六十事直日所行。",
    "T24n1470_002:0924a05_0": "摩摩德有十五德：一者用佛故；二者用法故；三者用比丘僧故；四者用和上阿闍梨故；五者用我棄家作沙門故；六者用作主人，耐忍四遠故；七者當待四遠故；八者眾中人有過，不得於前言當擅罰之；九者眾中一人有過，眾人欲罰，當下座請之，不得獨匿；十者當有德；十一者當能致檀越；十二者四遠比丘來，衣被破壞，當為乞匃補納之；十三者飯食一切當共用；十四者占視病瘦當等；十五者聞外有病比丘，當往看視之。",
    "T24n1470_002:0924a15_0": "復有六事：一者不得招提僧物著塔物、二者不得持招提僧物著比丘物、三者不得塔物著招提僧物、四者不得塔物著比丘僧物、五者不得持比丘僧物著塔物、六者不得持比丘僧物著招提僧物。",
    "T24n1470_002:0924a20_0": "復有三事：一者一切從如毛髮至無數，不得有匿。",
    "T24n1470_002:0924a21_1": "二者從沙彌上至日，若有疾病、衣被壞，當買與易，不得持作恩惠求名聞，皆當使作平等。",
    "T24n1470_002:0924a23_2": "三者一切塔有物、若招提僧所有物，不得行來出入，如此輩不得先受彼福。",
    "T24n1470_002:0924a24_3": "能護是事者，可為摩摩德。",
    "T24n1470_002:0924a26_0": "復有四事：一者從四月十五日至七月十五日，當與比丘僧共對計，具視凡疏白。",
    "T24n1470_002:0924a27_1": "如是已計眾人皆知要，當所餘視皆現在分明。",
    "T24n1470_002:0924a28_2": "二者槃泥僧從十五日至十五日，若摩波利若僧共計視疏念非常，是為四行。",
    "T24n1470_002:0924b01_3": "三者若比丘欲到彼面設宿，從問三法事等，問塔、若佛像、若僧數雜物、若比丘僧、若日名檀越姓字一切所問，皆當報語使得具知。",
    "T24n1470_002:0924b04_4": "四者若國尊、長者、寺主、檀越持物多少來，即白僧令知具聞。",
    "T24n1470_002:0924b05_5": "如是四事，賢者所值已不惜，是為摩摩德功効，自淨得度世道。",
    "T24n1470_002:0924b08_0": "直歲有十德：一者為三法盡力。",
    "T24n1470_002:0924b08_1": "二者若有比丘從遠方來，當逆安隱。",
    "T24n1470_002:0924b09_2": "三者當給與床席若燈火三日至七日。",
    "T24n1470_002:0924b10_3": "四者設房皆滿，當自避，持處與之。",
    "T24n1470_002:0924b11_4": "五者當數往問訊占視。",
    "T24n1470_002:0924b11_5": "六者當為說國土習俗。",
    "T24n1470_002:0924b12_6": "七者當憂所不具足。",
    "T24n1470_002:0924b12_7": "八者若中有共諍者，不得有所助，常當和解令安隱。",
    "T24n1470_002:0924b13_8": "九者若宿與不相便安，不得於眾中呵罵，亦不得呼人使共作某，令主不可。",
    "T24n1470_002:0924b15_9": "十者不得與摩波利共諍求長短，數於眾中若行說之，亦不得取三法中所有物持行作恩惠。",
    "T24n1470_002:0924b17_10": "如法行者可作直歲。",
    "T24n1470_002:0924b18_11": "萬物何因緣生？",
    "T24n1470_002:0924b19_0": "有五事：一者四時五行、二者種性、三者自然、四者施與、五者功德。",
    "T24n1470_002:0924b20_1": "直歲以是五事，會當得佛。",
    "T24n1470_002:0924b22_0": "都摩波利揵椎有五事：一者當會、二者常會讀經、三者布薩、四者會僧飯、五者一切非常。",
    "T24n1470_002:0924b24_0": "復有五事：一者撾揵椎時當先視早晚；二者常當報上座；三者當復待檀越視般泥僧具未；四者當可眾人意；五者當次僧坐處，不得數起僧。",
    "T24n1470_002:0924b28_0": "復有五事：一者不得正對僧坐、二者不得先自檀罰人、三者語但順人意、四者白事不得增減人語、五者若有所分皆當調等。",
    "T24n1470_002:0924c02_0": "復有五事：一者若僧中不如法者，不應便自於眾中呵罵；二者不得違僧正令；三者不得數捨僧出妄行；四者事畢當從僧悔，若語言不可、分布不等，乞除罪；五者白彼已不得先出去。",
    "T24n1470_002:0924c07_0": "復有五事：一者朝暮當行視病瘦；二者當日行問訊上座諸大人；三者當時往至檀越家勞問；四者若有遠許比丘來當安隱之；五者若同學中有命盡，當占視遠送之。",
    "T24n1470_002:0924c10_1": "是都摩波利二十五德。",
    "T24n1470_002:0924c12_0": "從是五德：一者後世在所從生，若有被病著床，當有自然持神藥往瞻視護汝。",
    "T24n1470_002:0924c13_1": "二者後世若在厄難處，無所聞知，當有自然呼者。",
    "T24n1470_002:0924c14_2": "三者後世若在無穀水漿之處，當有自然持香甘美食往與之。",
    "T24n1470_002:0924c16_3": "四者後世若在不安隱處地飢渴，當有自然持甘露與之。",
    "T24n1470_002:0924c17_4": "五者已受是福，後世會當得道神足。",
    "T24n1470_002:0924c19_0": "當會揵椎，當先從小起，大下三十，次下二十，次下十，小小下五。",
    "T24n1470_002:0924c20_1": "如是至三，後大下三。",
    "T24n1470_002:0924c21_0": "會沙門時，便大下四十，次下三十，次下二十，次下十，小小下五。",
    "T24n1470_002:0924c22_1": "上三通，後三大下。",
    "T24n1470_002:0924c22_2": "若布薩時，先小小下七，大下五十，次四十，次三十，次二十，次小小下十。",
    "T24n1470_002:0924c24_3": "亦三通，大下三。",
    "T24n1470_002:0924c24_4": "僧飯時，先大下四，疏直下二十，次下十，小小下亦十，次下五，後再通。",
    "T24n1470_002:0924c26_5": "先數隨時，趣三通當視因緣。",
    "T24n1470_002:0924c27_6": "非常時無數，先急後緩或時先緩後急，是都摩波利揵椎法。",
    "T24n1470_002:0924c28_7": "當會有五事：一者聞揵椎聲即當著袈裟出戶如法；二者於講堂戶外當止住正袈裟脫帽乃入；三者有佛像者當頭面著地作禮却禮僧；四者當隨次向上座；五者當遺上座處，上座隨坐踞隨踞。",
    "T24n1470_002:0925a04_0": "踞坐有五事：一者不得交足、二者不得雙前兩足、三者不得却踞兩手掉捎兩足、四者不得支柱一足申一足、五者不得上下足。",
    "T24n1470_002:0925a07_0": "正坐有五事：一者不得倚壁、二者不得以兩手前據、三者不得以肘據床、四者不得伏臥以兩手捧頭、五者不得以手指拄頰。",
    "T24n1470_002:0925a10_0": "復有五事：一者不得倚左右人肩、二者不得妄起至上座前邊坐、三者不得妄咄叱摩波利若下坐、四者不得解袈裟著上座舍出、五者不得坐自搖使床有聲。",
    "T24n1470_002:0925a14_0": "復有五事：一者欲出當先正袈裟，不得參差；二者欲正袈裟，視左右不得令拂人面；三者起時視地，不得過六尺；四者起出不得使袈裟被地；五者行直視前，不得左右顧視。",
    "T24n1470_002:0925a18_0": "復有五事：一者上座說經，不得從下是正。",
    "T24n1470_002:0925a18_1": "二者設有上座自共諍語，不得從下有所助。",
    "T24n1470_002:0925a19_2": "三者下座共諍語，若有所白，不得強呵止。",
    "T24n1470_002:0925a20_3": "四者摩波利來前，有所白使行，上座者即當起下床坐，當言諾。",
    "T24n1470_002:0925a22_4": "五者不得言上座某次當行，下座某常示，為我前自以作某。",
    "T24n1470_002:0925a24_0": "復有五事：一者已白彼去，不得於後說某今日所作為強自用耳。",
    "T24n1470_002:0925a25_1": "二者不得言我今日欲難某，但欲用某故置之耳。",
    "T24n1470_002:0925a26_2": "三者和尚阿闍梨有所過當隨，若教先去有所取，當如教受語。",
    "T24n1470_002:0925a28_3": "四者若自共歸，不得先歸入門，當隨後倚右面，若行日中不得蹈師影。",
    "T24n1470_002:0925a29_4": "五者人欲止留飯者，當報師以去，不得使留止飯。",
    "T24n1470_002:0925b02_0": "復有五事：一者設人堅坐留飯不得報師，飯已即當求去，不得坐至冥。",
    "T24n1470_002:0925b03_1": "二者若至冥歸，當如事自說悔過。",
    "T24n1470_002:0925b04_2": "三者不得屏處自譽言：「某今日獨留我止飯，無所不有。」",
    "T24n1470_002:0925b05_3": "四者不得於人前言：「我今日自當還飯，某強留我飯，使我腹中不安隱。」",
    "T24n1470_002:0925b07_4": "五者還且當經行入室思惟念道，不得妄至人室中說世間事。",
    "T24n1470_002:0925b09_0": "布薩時入眾有五事：一者不得著靼[革*區]入眾、二者不得拄錫杖入眾、三者不得持入竹扇持白手巾入眾、四者不得白履入眾、五者不得著屐入眾。",
    "T24n1470_002:0925b13_0": "復有五事：一者比丘僧會，不得但著結袈裟入行眾中。",
    "T24n1470_002:0925b14_1": "二者不得當講堂戶中觀僧。",
    "T24n1470_002:0925b14_2": "三者不得踞戶外聽僧語。",
    "T24n1470_002:0925b15_3": "四者不得住戶中大呼留上人。",
    "T24n1470_002:0925b16_4": "五者設講堂戶已閉，不得排開，急欲入當三彈指。",
    "T24n1470_002:0925b18_0": "復有五事：一者已讀經戒，不應復作禮。",
    "T24n1470_002:0925b18_1": "二者當低頭從上下至坐。",
    "T24n1470_002:0925b19_2": "三者不得排奪人處。",
    "T24n1470_002:0925b19_3": "四者勿道口說外因緣事。",
    "T24n1470_002:0925b20_4": "五者已安坐，不得語比丘僧今日會何大早。",
    "T24n1470_002:0925b22_0": "復有五事：一者眾人議事不得戲語、二者不得妄唾前地、三者不得持手捧膝、四者不得持手捧頭睡臥、五者不得大張口欠。",
    "T24n1470_002:0925b25_0": "至舍後有二十五事：一者欲大小便當行時，不得道上為上座作禮。",
    "T24n1470_002:0925b26_1": "二者亦莫受人禮。",
    "T24n1470_002:0925b26_2": "三者往時當直低頭視地。",
    "T24n1470_002:0925b27_3": "四者往當三彈指。",
    "T24n1470_002:0925b27_4": "五者已有人彈指，不得逼。",
    "T24n1470_002:0925b28_5": "六者已止住，三彈指乃踞。",
    "T24n1470_002:0925b29_6": "七者正踞中。",
    "T24n1470_002:0925b29_7": "八者不得一足前一足却。",
    "T24n1470_002:0925c01_0": "九者不得令身倚。",
    "T24n1470_002:0925c01_1": "十者斂衣不得使垂圊中。",
    "T24n1470_002:0925c02_0": "十一者不得大咽使而赤。",
    "T24n1470_002:0925c02_1": "十二者當直視前不得顧聽。",
    "T24n1470_002:0925c03_2": "十三者不得唾污四壁。",
    "T24n1470_002:0925c03_3": "十四者不得低頭視圊中。",
    "T24n1470_002:0925c04_4": "十五者不得視陰。",
    "T24n1470_002:0925c04_5": "十六者不得以手持陰。",
    "T24n1470_002:0925c05_6": "十七者不得持草畫地作字。",
    "T24n1470_002:0925c06_0": "十八者不得持草畫壁作字。",
    "T24n1470_002:0925c06_1": "十九者用水不得大費。",
    "T24n1470_002:0925c07_2": "二十者不得污濺。",
    "T24n1470_002:0925c07_3": "二十一者用水不得使前手著後手。",
    "T24n1470_002:0925c08_4": "二十二者用土當三過。",
    "T24n1470_002:0925c08_5": "二十三者當澡豆。",
    "T24n1470_002:0925c09_6": "二十四者三過水。",
    "T24n1470_002:0925c09_7": "二十五者設見水草土盡，當語直日主者，若自手取為善。",
    "T24n1470_002:0925c12_0": "不應用水有十事：一者作塔事、二者作比丘僧事、三者大寒、四者行道、五者不與女人共圊、六者欲起經、七者寫經、八者作法衣、九者染衣、十者遠行應請，是皆不得用水；若有香草得用水。",
    "T24n1470_002:0925c17_0": "陰起有十事、五事有罪、五事無罪：一者見色起、二者聞因緣起、三者思念女人端正、四者思念故宿因緣、五者手持起，有罪。",
    "T24n1470_002:0925c19_1": "無罪：一者謂臥臏申、二者常習、三者臥頻申、四者體有瘡手把近、五者欲行小便逼捉不得，陰起無罪。",
    "T24n1470_002:0925c22_2": "從八月十六日至臘月十五日為一時，百二十日屬冬。",
    "T24n1470_002:0925c23_3": "從臘月十六日至四月十五日為一時，百二十日屬春。",
    "T24n1470_002:0925c24_4": "從四月十六日至八月十五日為一時，百二十日屬夏，為長歲盡。",
    "T24n1470_002:0925c26_5": "從八月十六日至臘月十五日即屬冬。",
    "T24n1470_002:0925c26_6": "作沙門不更夏，雖得鉢惒蘭不得歲。",
    "T24n1470_002:0925c27_7": "或有十五日得歲者，或十六日得歲者沙門。",
    "T24n1470_002:0925c29_0": "薩和多部者，博通敏智導利法化，應著絳袈裟。",
    "T24n1470_002:0926a01_1": "曇無德部者，奉執重戒斷當法律，應著皂袈裟。",
    "T24n1470_002:0926a02_2": "迦葉維部者，精勤勇決拯護眾生，應著木蘭袈裟。",
    "T24n1470_002:0926a03_3": "彌沙塞部，禪思入微究暢玄幽，應著青袈裟。",
    "T24n1470_002:0926a04_4": "摩訶僧部者，勤學眾經敷演義理，應著黃袈裟。",
    "T24n1470_002:0926a06_0": "昔佛在此時，眾被服唯純直，不衣雜白。",
    "T24n1470_002:0926a06_1": "自後起比丘羅旬踰，每行分衛輒飢空還，佛知其宿罪，欲視殃福示後世明戒故，眾僧分為五部，著五色袈裟，於是遂相承制。",
    "T24n1470_002:0926a09_2": "直至佛度世後，立號稱名舉取長名其被色。",
    "T24n1470_002:0926a10_3": "諸人集會悉共忍聽！",
    "T24n1470_002:0926a11_4": "今比丘規度四方，諸可瑞應及施餘業，眾僧時會皆共和忍，於是同辭專精禁戒，修行平等淨護諸學。",
    "T24n1470_002:0926a13_5": "今者結界，此之言教悉共忍聽與並規度四方，以說禁戒結精舍界。",
    "T24n1470_002:0926a15_6": "堪能爾，咸共寂然；若能忍，便說不可。",
    "T24n1470_002:0926a15_7": "眾僧會，以共專精平等結界，已說禁戒。",
    "T24n1470_002:0926a16_8": "眾僧可之，便默然持。",
    "T24n1470_002:0926a18_0": "大比丘三千威儀卷下"
}