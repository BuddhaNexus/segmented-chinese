[
    {
        "source_sentence": "佛說魔嬈亂經",
        "from": "T01n0066_001:0864b02_0",
        "context_with_next_sentence": true
    },
    {
        "source_sentence": "失譯人名附後漢錄",
        "from": "T01n0066_001:0864b04_0",
        "context_with_next_sentence": true
    },
    {
        "source_sentence": "聞如是：一時，婆伽婆在跋祇尸牧摩鼻量鹿野",
        "from": "T01n0066_001:0864b05_0",
        "context_with_next_sentence": true
    },
    {
        "source_sentence": "園中。",
        "from": "T01n0066_001:0864b06_2",
        "context_with_next_sentence": true
    },
    {
        "source_sentence": "彼時，尊者大目乾連，為世尊作窟，時露地彷徉，教授令作。",
        "from": "T01n0066_001:0864b07_9",
        "context_with_next_sentence": true
    },
    {
        "source_sentence": "彼時，魔波旬自化其身令微小，入尊者目乾連腹中。",
        "from": "T01n0066_001:0864b08_12",
        "context_with_next_sentence": true
    },
    {
        "source_sentence": "彼時目乾連，便作是念：",
        "from": "T01n0066_001:0864b09_4",
        "context_with_next_sentence": true
    },
    {
        "source_sentence": "「何以故？",
        "from": "T01n0066_001:0864b09_9",
        "context_with_next_sentence": true
    },
    {
        "source_sentence": "我腹便重，猶若食豆，我寧可如其像三昧正受，以三昧意，自觀己腹。",
        "from": "T01n0066_001:0864b10_18",
        "context_with_next_sentence": true
    },
    {
        "source_sentence": "」於是尊者大目乾連，離彷徉處，至經行，捶敷尼師壇，結跏趺坐。",
        "from": "T01n0066_001:0864b12_7",
        "context_with_next_sentence": true
    },
    {
        "source_sentence": "於是尊者大目乾連，即如其像三昧正受，以三昧意，自觀己腹。",
        "from": "T01n0066_001:0864b13_16",
        "context_with_next_sentence": true
    },
    {
        "source_sentence": "彼尊者大目乾連，即便知之，此魔波旬，入我腹中。",
        "from": "T01n0066_001:0864b14_18",
        "context_with_next_sentence": true
    },
    {
        "source_sentence": "於是尊者大目乾連，還從三昧起，告魔波旬曰：",
        "from": "T01n0066_001:0864b15_19",
        "context_with_next_sentence": true
    },
    {
        "source_sentence": "「汝波旬還出！",
        "from": "T01n0066_001:0864b16_6",
        "context_with_next_sentence": true
    },
    {
        "source_sentence": "汝波旬還出！",
        "from": "T01n0066_001:0864b16_12",
        "context_with_next_sentence": true
    },
    {
        "source_sentence": "莫觸嬈如來及如來弟子，莫於長夜遭無量苦，無義饒益。",
        "from": "T01n0066_001:0864b17_17",
        "context_with_next_sentence": true
    },
    {
        "source_sentence": "」於是魔波旬，便作是念：",
        "from": "T01n0066_001:0864b18_8",
        "context_with_next_sentence": true
    },
    {
        "source_sentence": "「此沙門亦不知不見，而作此言：",
        "from": "T01n0066_001:0864b19_3",
        "context_with_next_sentence": true
    },
    {
        "source_sentence": "『汝，波旬！",
        "from": "T01n0066_001:0864b19_9",
        "context_with_next_sentence": true
    },
    {
        "source_sentence": "出！",
        "from": "T01n0066_001:0864b19_11",
        "context_with_next_sentence": true
    },
    {
        "source_sentence": "汝，波旬！",
        "from": "T01n0066_001:0864b19_16",
        "context_with_next_sentence": true
    },
    {
        "source_sentence": "出！",
        "from": "T01n0066_001:0864b19_18",
        "context_with_next_sentence": true
    },
    {
        "source_sentence": "莫觸嬈如來及如來弟子，莫於長夜遭無量苦，無義饒益。",
        "from": "T01n0066_001:0864b20_19",
        "context_with_next_sentence": true
    },
    {
        "source_sentence": "』謂彼世尊，有如是力，如是有所能，彼世尊猶不能知我見我，況復弟子，能知能見？",
        "from": "T01n0066_001:0864b22_16",
        "context_with_next_sentence": true
    },
    {
        "source_sentence": "是事不然！",
        "from": "T01n0066_001:0864b23_1",
        "context_with_next_sentence": true
    },
    {
        "source_sentence": "」「汝波旬！",
        "from": "T01n0066_001:0864b23_7",
        "context_with_next_sentence": true
    },
    {
        "source_sentence": "汝所念，我亦知之。",
        "from": "T01n0066_001:0864b23_16",
        "context_with_next_sentence": true
    },
    {
        "source_sentence": "汝所作念：",
        "from": "T01n0066_001:0864b23_21",
        "context_with_next_sentence": true
    },
    {
        "source_sentence": "『沙門不知不見，而作此言：",
        "from": "T01n0066_001:0864b24_9",
        "context_with_next_sentence": true
    },
    {
        "source_sentence": "「波旬！",
        "from": "T01n0066_001:0864b24_13",
        "context_with_next_sentence": true
    },
    {
        "source_sentence": "出！",
        "from": "T01n0066_001:0864b24_15",
        "context_with_next_sentence": true
    },
    {
        "source_sentence": "波旬！",
        "from": "T01n0066_001:0864b24_18",
        "context_with_next_sentence": true
    },
    {
        "source_sentence": "出！",
        "from": "T01n0066_001:0864b24_20",
        "context_with_next_sentence": true
    },
    {
        "source_sentence": "莫觸嬈如來及如來弟子，莫於長夜遭無量苦，無義饒益。",
        "from": "T01n0066_001:0864b26_2",
        "context_with_next_sentence": true
    },
    {
        "source_sentence": "」謂彼世尊，有如是力，如是有所能，彼猶不能知我見我，況復弟子，能知見我？",
        "from": "T01n0066_001:0864b27_16",
        "context_with_next_sentence": true
    },
    {
        "source_sentence": "是事不然！",
        "from": "T01n0066_001:0864b28_1",
        "context_with_next_sentence": true
    },
    {
        "source_sentence": "』」於是魔波旬，復作是念：",
        "from": "T01n0066_001:0864b28_14",
        "context_with_next_sentence": true
    },
    {
        "source_sentence": "「此沙門為知見我，而作此言：",
        "from": "T01n0066_001:0864b29_4",
        "context_with_next_sentence": true
    },
    {
        "source_sentence": "『汝，波旬！",
        "from": "T01n0066_001:0864b29_10",
        "context_with_next_sentence": true
    },
    {
        "source_sentence": "出！",
        "from": "T01n0066_001:0864b29_12",
        "context_with_next_sentence": true
    },
    {
        "source_sentence": "汝，波旬！",
        "from": "T01n0066_001:0864b29_17",
        "context_with_next_sentence": true
    },
    {
        "source_sentence": "出！",
        "from": "T01n0066_001:0864b29_19",
        "context_with_next_sentence": true
    },
    {
        "source_sentence": "莫觸嬈如來及如來弟子，莫於長夜遭無量苦，無義饒益。",
        "from": "T01n0066_001:0864c01_19",
        "context_with_next_sentence": true
    },
    {
        "source_sentence": "』」於是魔波旬，即從尊者大目乾連口中出，便在前立。",
        "from": "T01n0066_001:0864c03_3",
        "context_with_next_sentence": true
    },
    {
        "source_sentence": "彼魔波旬，却住一面已，尊者大目乾連，告波旬曰：",
        "from": "T01n0066_001:0864c04_6",
        "context_with_next_sentence": true
    },
    {
        "source_sentence": "「波旬！",
        "from": "T01n0066_001:0864c04_10",
        "context_with_next_sentence": true
    },
    {
        "source_sentence": "昔過去世有如來，名拘樓孫無所著、等正覺。",
        "from": "T01n0066_001:0864c05_9",
        "context_with_next_sentence": true
    },
    {
        "source_sentence": "我在彼時，亦為觸嬈魔。",
        "from": "T01n0066_001:0864c05_20",
        "context_with_next_sentence": true
    },
    {
        "source_sentence": "我有妹名迦羅，汝是彼子。",
        "from": "T01n0066_001:0864c06_11",
        "context_with_next_sentence": true
    },
    {
        "source_sentence": "汝波旬！",
        "from": "T01n0066_001:0864c06_15",
        "context_with_next_sentence": true
    },
    {
        "source_sentence": "當以此知，汝是我妹子。",
        "from": "T01n0066_001:0864c07_5",
        "context_with_next_sentence": true
    },
    {
        "source_sentence": "彼拘樓孫如來、無所著、等正覺，魔波旬有弟子，名毗樓音聲薩若，最上最賢，勝諸弟子。",
        "from": "T01n0066_001:0864c09_3",
        "context_with_next_sentence": true
    },
    {
        "source_sentence": "何以故，波旬而令尊者毗樓，字為毗樓薩若？",
        "from": "T01n0066_001:0864c10_3",
        "context_with_next_sentence": true
    },
    {
        "source_sentence": "波旬！",
        "from": "T01n0066_001:0864c10_6",
        "context_with_next_sentence": true
    },
    {
        "source_sentence": "此尊者毗樓者，住梵天上，能以音聲，滿千世界，無有弟子與此等者、與聲等者，無相似者，謂能說法。",
        "from": "T01n0066_001:0864c12_11",
        "context_with_next_sentence": true
    },
    {
        "source_sentence": "此波旬以是故，而令尊者毗樓，名曰毗樓薩若。",
        "from": "T01n0066_001:0864c13_11",
        "context_with_next_sentence": true
    },
    {
        "source_sentence": "此波旬以何方便，令彼名薩若字曰薩若？",
        "from": "T01n0066_001:0864c14_9",
        "context_with_next_sentence": true
    },
    {
        "source_sentence": "此波旬名薩若者，彼依村城住，早起著衣服持衣鉢，詣村城乞食，自護其身，諸根具足，意念常定。",
        "from": "T01n0066_001:0864c16_14",
        "context_with_next_sentence": true
    },
    {
        "source_sentence": "彼詣村城乞食已，中後而還，舉衣鉢澡浴其足，舉尼師壇，著右肩上，若至靜處、若至樹下、若至空處，依敷尼師壇，結跏趺坐，輕舉速疾，入想知滅正受。",
        "from": "T01n0066_001:0864c20_1",
        "context_with_next_sentence": true
    },
    {
        "source_sentence": "彼中牧羊人，若見牧牛人，或擔薪人，或行路人，若見彼速疾入想知滅正受，見已作是念：",
        "from": "T01n0066_001:0864c22_1",
        "context_with_next_sentence": true
    },
    {
        "source_sentence": "『此沙門，坐此靜處今命終，我等寧可以乾草木牛糞，若敷碎草木，積覆其身，然火當還。",
        "from": "T01n0066_001:0864c23_20",
        "context_with_next_sentence": true
    },
    {
        "source_sentence": "』彼牧羊人、牧牛人、擔薪人、行路人，以乾草木，若敷碎草木，積覆其身，然火已，離而還。",
        "from": "T01n0066_001:0864c25_18",
        "context_with_next_sentence": true
    },
    {
        "source_sentence": "於是尊者薩若，過夜已從三昧起，輕舉速疾收拭其衣，依城村住。",
        "from": "T01n0066_001:0864c27_7",
        "context_with_next_sentence": true
    },
    {
        "source_sentence": "彼晨起著衣服，與衣鉢俱，詣城村乞食，自能護身，具足諸根，意念常定。",
        "from": "T01n0066_001:0864c28_19",
        "context_with_next_sentence": true
    },
    {
        "source_sentence": "若彼所見，牧羊人、牧牛人、擔薪人、行路人，見已作是念：",
        "from": "T01n0066_001:0865a01_4",
        "context_with_next_sentence": true
    },
    {
        "source_sentence": "『此沙門在他靜處而命終，我等以乾草木牛糞，若敷碎草木，積覆其身，然火已離而還。",
        "from": "T01n0066_001:0865a03_3",
        "context_with_next_sentence": true
    },
    {
        "source_sentence": "而今此尊者，還復命存。",
        "from": "T01n0066_001:0865a03_14",
        "context_with_next_sentence": true
    },
    {
        "source_sentence": "』此波旬，以是方便故，名為薩若，字曰薩若還生。",
        "from": "T01n0066_001:0865a04_15",
        "context_with_next_sentence": true
    },
    {
        "source_sentence": "「於是度數弊也簸提旬惡也常波作是念：",
        "from": "T01n0066_001:0865a05_12",
        "context_with_next_sentence": true
    },
    {
        "source_sentence": "『此剃頭沙門，以黑纏形，彼與禪俱，與禪相應，常行於禪。",
        "from": "T01n0066_001:0865a06_14",
        "context_with_next_sentence": true
    },
    {
        "source_sentence": "猶若驢常荷擔，繫在櫪上，或不得麥，禪而禪，與禪相應，常行於禪。",
        "from": "T01n0066_001:0865a08_4",
        "context_with_next_sentence": true
    },
    {
        "source_sentence": "如是剃頭沙門，以黑纏形，或與禪俱，與禪相應，行禪。",
        "from": "T01n0066_001:0865a09_9",
        "context_with_next_sentence": true
    },
    {
        "source_sentence": "猶若猫子，在於鼠穴前，而欲捕鼠在中，禪而禪，與禪相應，行於禪。",
        "from": "T01n0066_001:0865a10_19",
        "context_with_next_sentence": true
    },
    {
        "source_sentence": "如是此剃頭沙門，以黑纏形，常與禪俱，與禪相應，常行禪。",
        "from": "T01n0066_001:0865a12_5",
        "context_with_next_sentence": true
    },
    {
        "source_sentence": "猶若鵂狐在空牆上，在中捕鼠，禪而禪，與禪相應，常行禪。",
        "from": "T01n0066_001:0865a13_14",
        "context_with_next_sentence": true
    },
    {
        "source_sentence": "如是此剃頭沙門，以黑纏形，常與禪俱，與禪相應，常行禪。",
        "from": "T01n0066_001:0865a14_20",
        "context_with_next_sentence": true
    },
    {
        "source_sentence": "猶若鵁在水岸上，伺魚於中，禪而禪。",
        "from": "T01n0066_001:0865a15_15",
        "context_with_next_sentence": true
    },
    {
        "source_sentence": "如是此剃頭沙門，以黑纏形，與禪相應，禪而禪。",
        "from": "T01n0066_001:0865a16_18",
        "context_with_next_sentence": true
    },
    {
        "source_sentence": "此云何名為禪？",
        "from": "T01n0066_001:0865a17_4",
        "context_with_next_sentence": true
    },
    {
        "source_sentence": "為何所禪？",
        "from": "T01n0066_001:0865a17_9",
        "context_with_next_sentence": true
    },
    {
        "source_sentence": "為是何禪？",
        "from": "T01n0066_001:0865a17_14",
        "context_with_next_sentence": true
    },
    {
        "source_sentence": "或亂或忘或不定，我亦不見來，亦不見去，亦不見住，亦不見終，亦不見生，我寧可為婆羅門居士說。",
        "from": "T01n0066_001:0865a19_18",
        "context_with_next_sentence": true
    },
    {
        "source_sentence": "如是此沙門，精進當罵之，當打，當說非，當恚之，若少多罵打，瞋恚說其非。",
        "from": "T01n0066_001:0865a21_13",
        "context_with_next_sentence": true
    },
    {
        "source_sentence": "若意有異者，此惡魔求其便、索其便，或得其便，或得其因緣。",
        "from": "T01n0066_001:0865a22_20",
        "context_with_next_sentence": true
    },
    {
        "source_sentence": "』此魔波旬為弊魔，而向婆羅門居士：",
        "from": "T01n0066_001:0865a23_15",
        "context_with_next_sentence": true
    },
    {
        "source_sentence": "『彼沙門精進，當罵之說其非，當瞋恚之。",
        "from": "T01n0066_001:0865a24_14",
        "context_with_next_sentence": true
    },
    {
        "source_sentence": "彼精進沙門，當以木打之，當以石擲，或以杖撾，或破彼精進沙門頭，或裂衣壞鉢。",
        "from": "T01n0066_001:0865a26_10",
        "context_with_next_sentence": true
    },
    {
        "source_sentence": "』謂彼時婆羅門居士命終，彼因彼緣，身壞死，生惡趣泥犁中。",
        "from": "T01n0066_001:0865a27_18",
        "context_with_next_sentence": true
    },
    {
        "source_sentence": "生彼已，作是念：",
        "from": "T01n0066_001:0865a28_5",
        "context_with_next_sentence": true
    },
    {
        "source_sentence": "『今已受此苦，更或能復劇是處，而我於精進沙門，發於邪。",
        "from": "T01n0066_001:0865a29_11",
        "context_with_next_sentence": true
    },
    {
        "source_sentence": "』「於是波旬，取拘樓孫如來、無所著、等正覺弟子，破其頭，壞其鉢，裂其衣，便往至拘樓孫如來、無所著、等正覺所。",
        "from": "T01n0066_001:0865b03_1",
        "context_with_next_sentence": true
    },
    {
        "source_sentence": "「彼時拘樓孫如來、無所著、等正覺，在無量百千眾前圍遶，而為說法。",
        "from": "T01n0066_001:0865b04_11",
        "context_with_next_sentence": true
    },
    {
        "source_sentence": "拘樓孫如來、無所著、等正覺，遙見弟子，頭被打破，衣鉢被裂，從遠而來。",
        "from": "T01n0066_001:0865b06_4",
        "context_with_next_sentence": true
    },
    {
        "source_sentence": "見已告諸比丘：",
        "from": "T01n0066_001:0865b06_11",
        "context_with_next_sentence": true
    },
    {
        "source_sentence": "『汝諸比丘！",
        "from": "T01n0066_001:0865b06_17",
        "context_with_next_sentence": true
    },
    {
        "source_sentence": "當見此比丘，為弊魔向婆羅門居士說：",
        "from": "T01n0066_001:0865b07_13",
        "context_with_next_sentence": true
    },
    {
        "source_sentence": "「汝當取精進沙門，罵之撾打，當瞋恚少多撾打，瞋恚意或能有若干。",
        "from": "T01n0066_001:0865b09_4",
        "context_with_next_sentence": true
    },
    {
        "source_sentence": "」而此弊魔，求其便，索其因緣，求其因緣，得其因緣。",
        "from": "T01n0066_001:0865b10_7",
        "context_with_next_sentence": true
    },
    {
        "source_sentence": "汝諸比丘！",
        "from": "T01n0066_001:0865b10_12",
        "context_with_next_sentence": true
    },
    {
        "source_sentence": "當與慈俱滿一方已正受住，如是二三四上下一切諸方意與慈俱，無怨無二無恚，極廣極大，無量極分別，滿一切諸方已正受住。",
        "from": "T01n0066_001:0865b13_9",
        "context_with_next_sentence": true
    },
    {
        "source_sentence": "如是，意與悲、喜、護俱，滿一切諸方已正受住，當令弊魔求其便，索其因緣，不得其便，不得其因緣。",
        "from": "T01n0066_001:0865b15_13",
        "context_with_next_sentence": true
    },
    {
        "source_sentence": "』於是波旬，向拘樓孫如來、無所著、等正覺弟子，說如此言：",
        "from": "T01n0066_001:0865b16_20",
        "context_with_next_sentence": true
    },
    {
        "source_sentence": "『彼與慈俱，滿一方已正受住，如是二三四上下一切諸方意與慈俱，無怨無二無恚，極廣極大，無量極分別，滿諸方已正受住。",
        "from": "T01n0066_001:0865b19_15",
        "context_with_next_sentence": true
    },
    {
        "source_sentence": "如是，意與悲、喜、護俱，滿一切諸方已正受住。",
        "from": "T01n0066_001:0865b20_16",
        "context_with_next_sentence": true
    },
    {
        "source_sentence": "謂彼惡魔求其便，索其因緣，不能得其便，不能得其因緣。",
        "from": "T01n0066_001:0865b21_20",
        "context_with_next_sentence": true
    },
    {
        "source_sentence": "』於是波旬弊魔作是念：",
        "from": "T01n0066_001:0865b22_9",
        "context_with_next_sentence": true
    },
    {
        "source_sentence": "『我以此方便，不能得此沙門便，不能得此沙門其因緣，我寧可向婆羅門居士說：",
        "from": "T01n0066_001:0865b24_6",
        "context_with_next_sentence": true
    },
    {
        "source_sentence": "「汝當取此精進沙門，當恭敬承事禮事供養。",
        "from": "T01n0066_001:0865b25_6",
        "context_with_next_sentence": true
    },
    {
        "source_sentence": "」少多供養承事禮事已，若意有異，而彼弊魔，求其便、索其便，索其因緣，得其便，得其因緣。",
        "from": "T01n0066_001:0865b27_7",
        "context_with_next_sentence": true
    },
    {
        "source_sentence": "』此弊魔波旬，向居士婆羅門說：",
        "from": "T01n0066_001:0865b27_22",
        "context_with_next_sentence": true
    },
    {
        "source_sentence": "『彼精進沙門！",
        "from": "T01n0066_001:0865b28_6",
        "context_with_next_sentence": true
    },
    {
        "source_sentence": "當供養，當承事禮事。",
        "from": "T01n0066_001:0865b28_16",
        "context_with_next_sentence": true
    },
    {
        "source_sentence": "』令婆羅門居士，脫衣敷地，而作是言：",
        "from": "T01n0066_001:0865b29_12",
        "context_with_next_sentence": true
    },
    {
        "source_sentence": "『令此精進沙門，當蹈上行，精進沙門當遊上行。",
        "from": "T01n0066_001:0865c01_12",
        "context_with_next_sentence": true
    },
    {
        "source_sentence": "此精進沙門，為極苦行，當令我等於長夜得義饒益。",
        "from": "T01n0066_001:0865c02_15",
        "context_with_next_sentence": true
    },
    {
        "source_sentence": "』令婆羅門居士，自洗其髮，以敷著地，而作是言：",
        "from": "T01n0066_001:0865c03_18",
        "context_with_next_sentence": true
    },
    {
        "source_sentence": "『精進沙門！",
        "from": "T01n0066_001:0865c04_2",
        "context_with_next_sentence": true
    },
    {
        "source_sentence": "當蹈上行。",
        "from": "T01n0066_001:0865c04_7",
        "context_with_next_sentence": true
    },
    {
        "source_sentence": "精進沙門！",
        "from": "T01n0066_001:0865c04_12",
        "context_with_next_sentence": true
    },
    {
        "source_sentence": "當遊上行。",
        "from": "T01n0066_001:0865c04_17",
        "context_with_next_sentence": true
    },
    {
        "source_sentence": "此精進沙門，為極苦行，當令我等於長夜得義饒益。",
        "from": "T01n0066_001:0865c05_19",
        "context_with_next_sentence": true
    },
    {
        "source_sentence": "』當令婆羅門居士，手執囊種種滿中，而作是言：",
        "from": "T01n0066_001:0865c07_1",
        "context_with_next_sentence": true
    },
    {
        "source_sentence": "『唯願諸賢！",
        "from": "T01n0066_001:0865c07_7",
        "context_with_next_sentence": true
    },
    {
        "source_sentence": "當取此隨所用之。",
        "from": "T01n0066_001:0865c07_15",
        "context_with_next_sentence": true
    },
    {
        "source_sentence": "當令我等長夜得義饒益。",
        "from": "T01n0066_001:0865c08_5",
        "context_with_next_sentence": true
    },
    {
        "source_sentence": "』令婆羅門居士信樂，為彼精進沙門，自以手牽，將入己家，隨所欲施：",
        "from": "T01n0066_001:0865c09_17",
        "context_with_next_sentence": true
    },
    {
        "source_sentence": "『唯願諸賢！",
        "from": "T01n0066_001:0865c10_1",
        "context_with_next_sentence": true
    },
    {
        "source_sentence": "當取此施，隨所用之，當令我等長夜得義饒益。",
        "from": "T01n0066_001:0865c11_2",
        "context_with_next_sentence": true
    },
    {
        "source_sentence": "』彼時婆羅門居士命終，彼因彼緣，身壞死，生善處天上，生於彼已，便作是念：",
        "from": "T01n0066_001:0865c12_17",
        "context_with_next_sentence": true
    },
    {
        "source_sentence": "『我等此樂，無過於是，我等因向精進沙門有等見故。",
        "from": "T01n0066_001:0865c13_19",
        "context_with_next_sentence": true
    },
    {
        "source_sentence": "』於是波旬為拘樓孫如來、無所著、等正覺弟子，供養恭敬，承事禮事，便至拘樓孫如來、無所著、等正覺弟子所。",
        "from": "T01n0066_001:0865c16_9",
        "context_with_next_sentence": true
    },
    {
        "source_sentence": "「彼時拘樓孫如來、無所著、等正覺，於無量百千眾在前圍繞，而為說法。",
        "from": "T01n0066_001:0865c18_1",
        "context_with_next_sentence": true
    },
    {
        "source_sentence": "拘樓孫如來、無所著、等正覺，遙見弟子，他所供養恭敬、承事禮事，從遠而來。",
        "from": "T01n0066_001:0865c19_15",
        "context_with_next_sentence": true
    },
    {
        "source_sentence": "見已告諸比丘：",
        "from": "T01n0066_001:0865c20_2",
        "context_with_next_sentence": true
    },
    {
        "source_sentence": "『汝諸比丘見不？",
        "from": "T01n0066_001:0865c20_10",
        "context_with_next_sentence": true
    },
    {
        "source_sentence": "此弊魔波旬！",
        "from": "T01n0066_001:0865c20_16",
        "context_with_next_sentence": true
    },
    {
        "source_sentence": "向婆羅門居士說：",
        "from": "T01n0066_001:0865c21_3",
        "context_with_next_sentence": true
    },
    {
        "source_sentence": "「當供養恭敬，承事禮事，恭敬彼精進沙門。",
        "from": "T01n0066_001:0865c22_2",
        "context_with_next_sentence": true
    },
    {
        "source_sentence": "」少多恭敬承事禮事供養，意若有異，彼弊魔波旬，求其便，索其因緣，得其便，得其因緣。",
        "from": "T01n0066_001:0865c24_1",
        "context_with_next_sentence": true
    },
    {
        "source_sentence": "汝諸比丘！",
        "from": "T01n0066_001:0865c24_6",
        "context_with_next_sentence": true
    },
    {
        "source_sentence": "當於一切行，見無常住，當見盡，當見離，當見滅，當見止，當見止住處。",
        "from": "T01n0066_001:0865c25_19",
        "context_with_next_sentence": true
    },
    {
        "source_sentence": "而令弊魔波旬，求其便，索其因緣，不得其便，不得其因緣。",
        "from": "T01n0066_001:0865c27_4",
        "context_with_next_sentence": true
    },
    {
        "source_sentence": "』彼波旬，為拘樓孫如來、無所著、等正覺弟子，說如此言：",
        "from": "T01n0066_001:0865c28_9",
        "context_with_next_sentence": true
    },
    {
        "source_sentence": "『此一切行，見無常住、見盡、見離、見滅、見止住處。",
        "from": "T01n0066_001:0865c29_12",
        "context_with_next_sentence": true
    },
    {
        "source_sentence": "彼弊魔波旬，求其便，索其因緣，不能得便，不得其因緣。",
        "from": "T01n0066_001:0866a01_15",
        "context_with_next_sentence": true
    },
    {
        "source_sentence": "』「於是弊魔波旬，便作是念：",
        "from": "T01n0066_001:0866a02_7",
        "context_with_next_sentence": true
    },
    {
        "source_sentence": "『我以此方便，不能得精進沙門便，不能得其因緣。",
        "from": "T01n0066_001:0866a03_9",
        "context_with_next_sentence": true
    },
    {
        "source_sentence": "我寧可化作年少小兒童男形像，住他道邊。",
        "from": "T01n0066_001:0866a04_9",
        "context_with_next_sentence": true
    },
    {
        "source_sentence": "手執大木，當用擊尊者毗樓首，破令血流。",
        "from": "T01n0066_001:0866a05_8",
        "context_with_next_sentence": true
    },
    {
        "source_sentence": "』彼時拘樓孫如來、無所著、等正覺，依城村住，晨起著衣服持衣鉢，欲詣城村乞食，及尊者毗樓，隨從比丘。",
        "from": "T01n0066_001:0866a07_15",
        "context_with_next_sentence": true
    },
    {
        "source_sentence": "於是弊魔，在他處化作年少小兒童男形像已，在他道邊，手執大木，用擊尊者毗樓首，令血流。",
        "from": "T01n0066_001:0866a09_18",
        "context_with_next_sentence": true
    },
    {
        "source_sentence": "於是尊者毗樓被擊，首破流血，隨從拘樓孫如來、無所著、等正覺後。",
        "from": "T01n0066_001:0866a11_10",
        "context_with_next_sentence": true
    },
    {
        "source_sentence": "於是拘樓孫如來、無所著、等正覺至村已，以一切身力，右旋顧視而視，不恐不怖，不驚不懅，而觀諸方。",
        "from": "T01n0066_001:0866a13_16",
        "context_with_next_sentence": true
    },
    {
        "source_sentence": "拘樓孫如來、無所著、等正覺，見尊者毘樓被擊，首破血流，從後而來，見已說言：",
        "from": "T01n0066_001:0866a15_11",
        "context_with_next_sentence": true
    },
    {
        "source_sentence": "『此弊魔為非，為無厭足。",
        "from": "T01n0066_001:0866a16_1",
        "context_with_next_sentence": true
    },
    {
        "source_sentence": "』「復次，波旬！",
        "from": "T01n0066_001:0866a16_9",
        "context_with_next_sentence": true
    },
    {
        "source_sentence": "拘樓孫如來、無所著、等正覺，說言未竟，彼時弊魔，即以其身，墮大泥犁中。",
        "from": "T01n0066_001:0866a17_19",
        "context_with_next_sentence": true
    },
    {
        "source_sentence": "彼波旬，在大泥犁中，具有四事，無樂六更，身現受痛，鉤鎖鎖之。",
        "from": "T01n0066_001:0866a19_7",
        "context_with_next_sentence": true
    },
    {
        "source_sentence": "謂彼地獄獄卒，便至弊魔所，到已作是言：",
        "from": "T01n0066_001:0866a20_5",
        "context_with_next_sentence": true
    },
    {
        "source_sentence": "『汝若此鎖解者，汝當知我在地獄中，以滿百歲在地獄中。",
        "from": "T01n0066_001:0866a21_11",
        "context_with_next_sentence": true
    },
    {
        "source_sentence": "』彼時魔波旬，便恐怖身毛皆竪。",
        "from": "T01n0066_001:0866a22_5",
        "context_with_next_sentence": true
    },
    {
        "source_sentence": "」尊者大目乾連，即時說偈曰：",
        "from": "T01n0066_001:0866a22_19",
        "context_with_next_sentence": true
    },
    {
        "source_sentence": "「云何止地獄，　　而令惡在中，",
        "from": "T01n0066_001:0866a23_0",
        "context_with_next_sentence": true
    },
    {
        "source_sentence": "犯佛婆羅門，　　及犯此比丘。",
        "from": "T01n0066_001:0866a24_13",
        "context_with_next_sentence": true
    },
    {
        "source_sentence": "名阿鼻泥犁，　　而令惡止中，",
        "from": "T01n0066_001:0866a25_0",
        "context_with_next_sentence": true
    },
    {
        "source_sentence": "犯佛婆羅門，　　及犯此比丘。",
        "from": "T01n0066_001:0866a26_13",
        "context_with_next_sentence": true
    },
    {
        "source_sentence": "鎖解則為百，　　在中受苦痛，",
        "from": "T01n0066_001:0866a27_0",
        "context_with_next_sentence": true
    },
    {
        "source_sentence": "在阿鼻泥犁，　　令惡止其中。",
        "from": "T01n0066_001:0866a28_13",
        "context_with_next_sentence": true
    },
    {
        "source_sentence": "若有不知者，　　比丘佛弟子，",
        "from": "T01n0066_001:0866a29_0",
        "context_with_next_sentence": true
    },
    {
        "source_sentence": "如是受此苦，　　當受黑之報。",
        "from": "T01n0066_001:0866b01_13",
        "context_with_next_sentence": true
    },
    {
        "source_sentence": "在於園觀中，　　及此地眾生，",
        "from": "T01n0066_001:0866b02_0",
        "context_with_next_sentence": true
    },
    {
        "source_sentence": "不種食秔米，　　當生北拘牢。",
        "from": "T01n0066_001:0866b03_13",
        "context_with_next_sentence": true
    },
    {
        "source_sentence": "極大須彌山，　　親近於解脫，",
        "from": "T01n0066_001:0866b04_0",
        "context_with_next_sentence": true
    },
    {
        "source_sentence": "自能分別者，　　身則行念持。",
        "from": "T01n0066_001:0866b05_13",
        "context_with_next_sentence": true
    },
    {
        "source_sentence": "彼山止泉中，　　常住於此劫，",
        "from": "T01n0066_001:0866b06_0",
        "context_with_next_sentence": true
    },
    {
        "source_sentence": "其形如金色，　　光明靡不照。",
        "from": "T01n0066_001:0866b07_13",
        "context_with_next_sentence": true
    },
    {
        "source_sentence": "作眾諸伎樂，　　是釋樂所遊，",
        "from": "T01n0066_001:0866b08_0",
        "context_with_next_sentence": true
    },
    {
        "source_sentence": "彼亦有二俱，　　在前而恭敬。",
        "from": "T01n0066_001:0866b09_13",
        "context_with_next_sentence": true
    },
    {
        "source_sentence": "若釋在前行，　　升此高堂上，",
        "from": "T01n0066_001:0866b10_0",
        "context_with_next_sentence": true
    },
    {
        "source_sentence": "見釋所從來，　　各各自娛樂。",
        "from": "T01n0066_001:0866b11_13",
        "context_with_next_sentence": true
    },
    {
        "source_sentence": "若見比丘來，　　還顧有羞恥，",
        "from": "T01n0066_001:0866b12_0",
        "context_with_next_sentence": true
    },
    {
        "source_sentence": "若有升堂上，　　則能問比丘。",
        "from": "T01n0066_001:0866b13_13",
        "context_with_next_sentence": true
    },
    {
        "source_sentence": "當知有此魔，　　愛盡得解脫，",
        "from": "T01n0066_001:0866b14_0",
        "context_with_next_sentence": true
    },
    {
        "source_sentence": "當為比丘記，　　聞說當如是。",
        "from": "T01n0066_001:0866b15_13",
        "context_with_next_sentence": true
    },
    {
        "source_sentence": "拘翼我知汝，　　愛盡得解脫，",
        "from": "T01n0066_001:0866b16_0",
        "context_with_next_sentence": true
    },
    {
        "source_sentence": "聞說智慧記，　　釋得歡喜樂。",
        "from": "T01n0066_001:0866b17_13",
        "context_with_next_sentence": true
    },
    {
        "source_sentence": "比丘多作行，　　當為更說此，",
        "from": "T01n0066_001:0866b18_0",
        "context_with_next_sentence": true
    },
    {
        "source_sentence": "若有升此堂，　　釋者能致問。",
        "from": "T01n0066_001:0866b19_13",
        "context_with_next_sentence": true
    },
    {
        "source_sentence": "云何名為堂，　　汝釋在其上？",
        "from": "T01n0066_001:0866b20_13",
        "context_with_next_sentence": true
    },
    {
        "source_sentence": "汝釋我當記，　　此名受報處。",
        "from": "T01n0066_001:0866b21_13",
        "context_with_next_sentence": true
    },
    {
        "source_sentence": "如是千世界，　　有此千世界，",
        "from": "T01n0066_001:0866b22_0",
        "context_with_next_sentence": true
    },
    {
        "source_sentence": "無有勝此堂，　　如是受報處。",
        "from": "T01n0066_001:0866b23_13",
        "context_with_next_sentence": true
    },
    {
        "source_sentence": "釋得自在遊，　　在中最清明，",
        "from": "T01n0066_001:0866b24_0",
        "context_with_next_sentence": true
    },
    {
        "source_sentence": "化一能為百，　　在此報堂上。",
        "from": "T01n0066_001:0866b25_13",
        "context_with_next_sentence": true
    },
    {
        "source_sentence": "釋得自在遊，　　昇在此堂上，",
        "from": "T01n0066_001:0866b26_0",
        "context_with_next_sentence": true
    },
    {
        "source_sentence": "足指能動之，　　令天眼而覩。",
        "from": "T01n0066_001:0866b27_13",
        "context_with_next_sentence": true
    },
    {
        "source_sentence": "釋得自在遊，　　昇在鹿堂上，",
        "from": "T01n0066_001:0866b28_0",
        "context_with_next_sentence": true
    },
    {
        "source_sentence": "神足能動轉，　　甚深極覆藏。",
        "from": "T01n0066_001:0866b29_13",
        "context_with_next_sentence": true
    },
    {
        "source_sentence": "難動難可轉，　　彼有琉璃地，",
        "from": "T01n0066_001:0866c01_0",
        "context_with_next_sentence": true
    },
    {
        "source_sentence": "聖之所居處，　　滑澤極柔軟。",
        "from": "T01n0066_001:0866c02_13",
        "context_with_next_sentence": true
    },
    {
        "source_sentence": "所敷極軟褥，　　言語亦柔軟，",
        "from": "T01n0066_001:0866c03_0",
        "context_with_next_sentence": true
    },
    {
        "source_sentence": "最勝今天王，　　善能作伎樂。",
        "from": "T01n0066_001:0866c04_13",
        "context_with_next_sentence": true
    },
    {
        "source_sentence": "種種若干異，　　諸天來會聚，",
        "from": "T01n0066_001:0866c05_0",
        "context_with_next_sentence": true
    },
    {
        "source_sentence": "趣向須陀洹，　　無量諸千種。",
        "from": "T01n0066_001:0866c06_13",
        "context_with_next_sentence": true
    },
    {
        "source_sentence": "及百諸那術，　　至三十三天，",
        "from": "T01n0066_001:0866c07_0",
        "context_with_next_sentence": true
    },
    {
        "source_sentence": "說法為作眼，　　彼聞此法已。",
        "from": "T01n0066_001:0866c08_13",
        "context_with_next_sentence": true
    },
    {
        "source_sentence": "信樂則然可，　　我知有此法，",
        "from": "T01n0066_001:0866c09_0",
        "context_with_next_sentence": true
    },
    {
        "source_sentence": "則名曰仙人，　　謂至梵天上。",
        "from": "T01n0066_001:0866c10_13",
        "context_with_next_sentence": true
    },
    {
        "source_sentence": "能令諸梵問，　　彼梵有此見，",
        "from": "T01n0066_001:0866c11_0",
        "context_with_next_sentence": true
    },
    {
        "source_sentence": "所見亦如前，　　常見有常住。",
        "from": "T01n0066_001:0866c12_13",
        "context_with_next_sentence": true
    },
    {
        "source_sentence": "我當為梵記，　　仙人我此見，",
        "from": "T01n0066_001:0866c13_0",
        "context_with_next_sentence": true
    },
    {
        "source_sentence": "不見不如前，　　我常有常住。",
        "from": "T01n0066_001:0866c14_13",
        "context_with_next_sentence": true
    },
    {
        "source_sentence": "我見報相應，　　梵天身在前，",
        "from": "T01n0066_001:0866c15_0",
        "context_with_next_sentence": true
    },
    {
        "source_sentence": "我今當何說，　　我常計有常。",
        "from": "T01n0066_001:0866c16_13",
        "context_with_next_sentence": true
    },
    {
        "source_sentence": "謂能知此世，　　等覺之所說，",
        "from": "T01n0066_001:0866c17_0",
        "context_with_next_sentence": true
    },
    {
        "source_sentence": "若有有所習，　　所生受其報。",
        "from": "T01n0066_001:0866c18_13",
        "context_with_next_sentence": true
    },
    {
        "source_sentence": "火無有是念，　　我當燒愚人，",
        "from": "T01n0066_001:0866c19_0",
        "context_with_next_sentence": true
    },
    {
        "source_sentence": "火燒愚人已，　　隨行則被燒。",
        "from": "T01n0066_001:0866c20_13",
        "context_with_next_sentence": true
    },
    {
        "source_sentence": "如是汝波旬，　　近於此如來，",
        "from": "T01n0066_001:0866c21_0",
        "context_with_next_sentence": true
    },
    {
        "source_sentence": "久作斯惡行，　　受報亦當久。",
        "from": "T01n0066_001:0866c22_13",
        "context_with_next_sentence": true
    },
    {
        "source_sentence": "汝魔莫厭佛，　　及莫嬈比丘，",
        "from": "T01n0066_001:0866c23_0",
        "context_with_next_sentence": true
    },
    {
        "source_sentence": "以此比丘說，　　魔在鼻量國。",
        "from": "T01n0066_001:0866c24_13",
        "context_with_next_sentence": true
    },
    {
        "source_sentence": "鬼有憂慼念，　　目連所感勤，",
        "from": "T01n0066_001:0866c25_0",
        "context_with_next_sentence": true
    },
    {
        "source_sentence": "恐怖極恐懼，　　忽然則不現。",
        "from": "T01n0066_001:0866c26_13",
        "context_with_next_sentence": true
    },
    {
        "source_sentence": "佛說魔嬈亂經",
        "from": "T01n0066_001:0866c27_100",
        "context_with_next_sentence": false
    }
]