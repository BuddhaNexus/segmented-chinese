{
    "T01n0066_001:0864b02_0": "佛說魔嬈亂經",
    "T01n0066_001:0864b04_0": "失譯人名附後漢錄",
    "T01n0066_001:0864b05_0": "聞如是：一時，婆伽婆在跋祇尸牧摩鼻量鹿野園中。",
    "T01n0066_001:0864b06_1": "彼時，尊者大目乾連，為世尊作窟，時露地彷徉，教授令作。",
    "T01n0066_001:0864b07_2": "彼時，魔波旬自化其身令微小，入尊者目乾連腹中。",
    "T01n0066_001:0864b08_3": "彼時目乾連，便作是念：「何以故？",
    "T01n0066_001:0864b09_4": "我腹便重，猶若食豆，我寧可如其像三昧正受，以三昧意，自觀己腹。」",
    "T01n0066_001:0864b10_5": "於是尊者大目乾連，離彷徉處，至經行，捶敷尼師壇，結跏趺坐。",
    "T01n0066_001:0864b12_6": "於是尊者大目乾連，即如其像三昧正受，以三昧意，自觀己腹。",
    "T01n0066_001:0864b13_7": "彼尊者大目乾連，即便知之，此魔波旬，入我腹中。",
    "T01n0066_001:0864b14_8": "於是尊者大目乾連，還從三昧起，告魔波旬曰：「汝波旬還出！",
    "T01n0066_001:0864b16_9": "汝波旬還出！",
    "T01n0066_001:0864b16_10": "莫觸嬈如來及如來弟子，莫於長夜遭無量苦，無義饒益。」",
    "T01n0066_001:0864b17_11": "於是魔波旬，便作是念：「此沙門亦不知不見，而作此言：『汝，波旬！",
    "T01n0066_001:0864b19_12": "出！",
    "T01n0066_001:0864b19_13": "汝，波旬！",
    "T01n0066_001:0864b19_14": "出！",
    "T01n0066_001:0864b19_15": "莫觸嬈如來及如來弟子，莫於長夜遭無量苦，無義饒益。』",
    "T01n0066_001:0864b21_0": "謂彼世尊，有如是力，如是有所能，彼世尊猶不能知我見我，況復弟子，能知能見？",
    "T01n0066_001:0864b22_1": "是事不然！」",
    "T01n0066_001:0864b23_2": "「汝波旬！",
    "T01n0066_001:0864b23_3": "汝所念，我亦知之。",
    "T01n0066_001:0864b23_4": "汝所作念：『沙門不知不見，而作此言：「波旬！",
    "T01n0066_001:0864b24_5": "出！",
    "T01n0066_001:0864b24_6": "波旬！",
    "T01n0066_001:0864b24_7": "出！",
    "T01n0066_001:0864b24_8": "莫觸嬈如來及如來弟子，莫於長夜遭無量苦，無義饒益。」",
    "T01n0066_001:0864b26_9": "謂彼世尊，有如是力，如是有所能，彼猶不能知我見我，況復弟子，能知見我？",
    "T01n0066_001:0864b27_10": "是事不然！』」",
    "T01n0066_001:0864b28_11": "於是魔波旬，復作是念：「此沙門為知見我，而作此言：『汝，波旬！",
    "T01n0066_001:0864b29_12": "出！",
    "T01n0066_001:0864b29_13": "汝，波旬！",
    "T01n0066_001:0864b29_14": "出！",
    "T01n0066_001:0864b29_15": "莫觸嬈如來及如來弟子，莫於長夜遭無量苦，無義饒益。』」",
    "T01n0066_001:0864c02_0": "於是魔波旬，即從尊者大目乾連口中出，便在前立。",
    "T01n0066_001:0864c03_1": "彼魔波旬，却住一面已，尊者大目乾連，告波旬曰：「波旬！",
    "T01n0066_001:0864c04_2": "昔過去世有如來，名拘樓孫無所著、等正覺。",
    "T01n0066_001:0864c05_3": "我在彼時，亦為觸嬈魔。",
    "T01n0066_001:0864c06_0": "我有妹名迦羅，汝是彼子。",
    "T01n0066_001:0864c06_1": "汝波旬！",
    "T01n0066_001:0864c06_2": "當以此知，汝是我妹子。",
    "T01n0066_001:0864c07_3": "彼拘樓孫如來、無所著、等正覺，魔波旬有弟子，名毗樓(音聲)薩若，最上最賢，勝諸弟子。",
    "T01n0066_001:0864c09_4": "何以故，波旬而令尊者毗樓，字為毗樓薩若？",
    "T01n0066_001:0864c10_5": "波旬！",
    "T01n0066_001:0864c10_6": "此尊者毗樓者，住梵天上，能以音聲，滿千世界，無有弟子與此等者、與聲等者，無相似者，謂能說法。",
    "T01n0066_001:0864c12_7": "此波旬以是故，而令尊者毗樓，名曰毗樓薩若。",
    "T01n0066_001:0864c13_8": "此波旬以何方便，令彼名薩若字曰薩若？",
    "T01n0066_001:0864c14_9": "此波旬名薩若者，彼依村城住，早起著衣服持衣鉢，詣村城乞食，自護其身，諸根具足，意念常定。",
    "T01n0066_001:0864c16_10": "彼詣村城乞食已，中後而還，舉衣鉢澡浴其足，舉尼師壇，著右肩上，若至靜處、若至樹下、若至空處，依敷尼師壇，結跏趺坐，輕舉速疾，入想知滅正受。",
    "T01n0066_001:0864c20_11": "彼中牧羊人，若見牧牛人，或擔薪人，或行路人，若見彼速疾入想知滅正受，見已作是念：『此沙門，坐此靜處今命終，我等寧可以乾草木牛糞，若敷碎草木，積覆其身，然火當還。』",
    "T01n0066_001:0864c24_0": "彼牧羊人、牧牛人、擔薪人、行路人，以乾草木，若敷碎草木，積覆其身，然火已，離而還。",
    "T01n0066_001:0864c25_1": "於是尊者薩若，過夜已從三昧起，輕舉速疾收拭其衣，依城村住。",
    "T01n0066_001:0864c27_2": "彼晨起著衣服，與衣鉢俱，詣城村乞食，自能護身，具足諸根，意念常定。",
    "T01n0066_001:0864c28_3": "若彼所見，牧羊人、牧牛人、擔薪人、行路人，見已作是念：『此沙門在他靜處而命終，我等以乾草木牛糞，若敷碎草木，積覆其身，然火已離而還。",
    "T01n0066_001:0865a03_4": "而今此尊者，還復命存。』",
    "T01n0066_001:0865a03_5": "此波旬，以是方便故，名為薩若，字曰薩若(還生)。",
    "T01n0066_001:0865a04_6": "「於是度數(弊也)簸提旬(惡也常波)作是念：『此剃頭沙門，以黑纏形，彼與禪俱，與禪相應，常行於禪。",
    "T01n0066_001:0865a06_7": "猶若驢常荷擔，繫在櫪上，或不得麥，禪而禪，與禪相應，常行於禪。",
    "T01n0066_001:0865a08_8": "如是剃頭沙門，以黑纏形，或與禪俱，與禪相應，行禪。",
    "T01n0066_001:0865a09_9": "猶若猫子，在於鼠穴前，而欲捕鼠在中，禪而禪，與禪相應，行於禪。",
    "T01n0066_001:0865a10_10": "如是此剃頭沙門，以黑纏形，常與禪俱，與禪相應，常行禪。",
    "T01n0066_001:0865a12_11": "猶若鵂狐在空牆上，在中捕鼠，禪而禪，與禪相應，常行禪。",
    "T01n0066_001:0865a13_12": "如是此剃頭沙門，以黑纏形，常與禪俱，與禪相應，常行禪。",
    "T01n0066_001:0865a14_13": "猶若鵁在水岸上，伺魚於中，禪而禪。",
    "T01n0066_001:0865a15_14": "如是此剃頭沙門，以黑纏形，與禪相應，禪而禪。",
    "T01n0066_001:0865a16_15": "此云何名為禪？",
    "T01n0066_001:0865a17_16": "為何所禪？",
    "T01n0066_001:0865a17_17": "為是何禪？",
    "T01n0066_001:0865a17_18": "或亂或忘或不定，我亦不見來，亦不見去，亦不見住，亦不見終，亦不見生，我寧可為婆羅門居士說。",
    "T01n0066_001:0865a19_19": "如是此沙門，精進當罵之，當打，當說非，當恚之，若少多罵打，瞋恚說其非。",
    "T01n0066_001:0865a21_20": "若意有異者，此惡魔求其便、索其便，或得其便，或得其因緣。』",
    "T01n0066_001:0865a23_0": "此魔波旬為弊魔，而向婆羅門居士：『彼沙門精進，當罵之說其非，當瞋恚之。",
    "T01n0066_001:0865a24_1": "彼精進沙門，當以木打之，當以石擲，或以杖撾，或破彼精進沙門頭，或裂衣壞鉢。』",
    "T01n0066_001:0865a26_2": "謂彼時婆羅門居士命終，彼因彼緣，身壞死，生惡趣泥犁中。",
    "T01n0066_001:0865a27_3": "生彼已，作是念：『今已受此苦，更或能復劇是處，而我於精進沙門，發於邪。』",
    "T01n0066_001:0865a29_4": "「於是波旬，取拘樓孫如來、無所著、等正覺弟子，破其頭，壞其鉢，裂其衣，便往至拘樓孫如來、無所著、等正覺所。",
    "T01n0066_001:0865b03_5": "「彼時拘樓孫如來、無所著、等正覺，在無量百千眾前圍遶，而為說法。",
    "T01n0066_001:0865b04_6": "拘樓孫如來、無所著、等正覺，遙見弟子，頭被打破，衣鉢被裂，從遠而來。",
    "T01n0066_001:0865b06_7": "見已告諸比丘：『汝諸比丘！",
    "T01n0066_001:0865b06_8": "當見此比丘，為弊魔向婆羅門居士說：「汝當取精進沙門，罵之撾打，當瞋恚少多撾打，瞋恚意或能有若干。」",
    "T01n0066_001:0865b09_9": "而此弊魔，求其便，索其因緣，求其因緣，得其因緣。",
    "T01n0066_001:0865b10_10": "汝諸比丘！",
    "T01n0066_001:0865b10_11": "當與慈俱滿一方已正受住，如是二三四上下一切諸方意與慈俱，無怨無二無恚，極廣極大，無量極分別，滿一切諸方已正受住。",
    "T01n0066_001:0865b13_12": "如是，意與悲、喜、護俱，滿一切諸方已正受住，當令弊魔求其便，索其因緣，不得其便，不得其因緣。』",
    "T01n0066_001:0865b15_13": "於是波旬，向拘樓孫如來、無所著、等正覺弟子，說如此言：『彼與慈俱，滿一方已正受住，如是二三四上下一切諸方意與慈俱，無怨無二無恚，極廣極大，無量極分別，滿諸方已正受住。",
    "T01n0066_001:0865b19_14": "如是，意與悲、喜、護俱，滿一切諸方已正受住。",
    "T01n0066_001:0865b20_15": "謂彼惡魔求其便，索其因緣，不能得其便，不能得其因緣。』",
    "T01n0066_001:0865b22_0": "於是波旬弊魔作是念：『我以此方便，不能得此沙門便，不能得此沙門其因緣，我寧可向婆羅門居士說：「汝當取此精進沙門，當恭敬承事禮事供養。」",
    "T01n0066_001:0865b25_1": "少多供養承事禮事已，若意有異，而彼弊魔，求其便、索其便，索其因緣，得其便，得其因緣。』",
    "T01n0066_001:0865b27_2": "此弊魔波旬，向居士婆羅門說：『彼精進沙門！",
    "T01n0066_001:0865b28_3": "當供養，當承事禮事。』",
    "T01n0066_001:0865b28_4": "令婆羅門居士，脫衣敷地，而作是言：『令此精進沙門，當蹈上行，精進沙門當遊上行。",
    "T01n0066_001:0865c01_5": "此精進沙門，為極苦行，當令我等於長夜得義饒益。』",
    "T01n0066_001:0865c02_6": "令婆羅門居士，自洗其髮，以敷著地，而作是言：『精進沙門！",
    "T01n0066_001:0865c04_7": "當蹈上行。",
    "T01n0066_001:0865c04_8": "精進沙門！",
    "T01n0066_001:0865c04_9": "當遊上行。",
    "T01n0066_001:0865c04_10": "此精進沙門，為極苦行，當令我等於長夜得義饒益。』",
    "T01n0066_001:0865c06_0": "當令婆羅門居士，手執囊種種滿中，而作是言：『唯願諸賢！",
    "T01n0066_001:0865c07_1": "當取此隨所用之。",
    "T01n0066_001:0865c07_2": "當令我等長夜得義饒益。』",
    "T01n0066_001:0865c08_3": "令婆羅門居士信樂，為彼精進沙門，自以手牽，將入己家，隨所欲施：『唯願諸賢！",
    "T01n0066_001:0865c10_4": "當取此施，隨所用之，當令我等長夜得義饒益。』",
    "T01n0066_001:0865c11_5": "彼時婆羅門居士命終，彼因彼緣，身壞死，生善處天上，生於彼已，便作是念：『我等此樂，無過於是，我等因向精進沙門有等見故。』",
    "T01n0066_001:0865c14_0": "於是波旬為拘樓孫如來、無所著、等正覺弟子，供養恭敬，承事禮事，便至拘樓孫如來、無所著、等正覺弟子所。",
    "T01n0066_001:0865c16_1": "「彼時拘樓孫如來、無所著、等正覺，於無量百千眾在前圍繞，而為說法。",
    "T01n0066_001:0865c18_2": "拘樓孫如來、無所著、等正覺，遙見弟子，他所供養恭敬、承事禮事，從遠而來。",
    "T01n0066_001:0865c19_3": "見已告諸比丘：『汝諸比丘見不？",
    "T01n0066_001:0865c20_4": "此弊魔波旬！",
    "T01n0066_001:0865c20_5": "向婆羅門居士說：「當供養恭敬，承事禮事，恭敬彼精進沙門。」",
    "T01n0066_001:0865c22_6": "少多恭敬承事禮事供養，意若有異，彼弊魔波旬，求其便，索其因緣，得其便，得其因緣。",
    "T01n0066_001:0865c24_7": "汝諸比丘！",
    "T01n0066_001:0865c24_8": "當於一切行，見無常住，當見盡，當見離，當見滅，當見止，當見止住處。",
    "T01n0066_001:0865c25_9": "而令弊魔波旬，求其便，索其因緣，不得其便，不得其因緣。』",
    "T01n0066_001:0865c27_10": "彼波旬，為拘樓孫如來、無所著、等正覺弟子，說如此言：『此一切行，見無常住、見盡、見離、見滅、見止住處。",
    "T01n0066_001:0865c29_11": "彼弊魔波旬，求其便，索其因緣，不能得便，不得其因緣。』",
    "T01n0066_001:0866a01_12": "「於是弊魔波旬，便作是念：『我以此方便，不能得精進沙門便，不能得其因緣。",
    "T01n0066_001:0866a03_13": "我寧可化作年少小兒童男形像，住他道邊。",
    "T01n0066_001:0866a04_14": "手執大木，當用擊尊者毗樓首，破令血流。』",
    "T01n0066_001:0866a05_15": "彼時拘樓孫如來、無所著、等正覺，依城村住，晨起著衣服持衣鉢，欲詣城村乞食，及尊者毗樓，隨從比丘。",
    "T01n0066_001:0866a07_16": "於是弊魔，在他處化作年少小兒童男形像已，在他道邊，手執大木，用擊尊者毗樓首，令血流。",
    "T01n0066_001:0866a09_17": "於是尊者毗樓被擊，首破流血，隨從拘樓孫如來、無所著、等正覺後。",
    "T01n0066_001:0866a11_18": "於是拘樓孫如來、無所著、等正覺至村已，以一切身力，右旋顧視而視，不恐不怖，不驚不懅，而觀諸方。",
    "T01n0066_001:0866a13_19": "拘樓孫如來、無所著、等正覺，見尊者毘樓被擊，首破血流，從後而來，見已說言：『此弊魔為非，為無厭足。』",
    "T01n0066_001:0866a16_20": "「復次，波旬！",
    "T01n0066_001:0866a16_21": "拘樓孫如來、無所著、等正覺，說言未竟，彼時弊魔，即以其身，墮大泥犁中。",
    "T01n0066_001:0866a17_22": "彼波旬，在大泥犁中，具有四事，無樂六更，身現受痛，鉤鎖鎖之。",
    "T01n0066_001:0866a19_23": "謂彼地獄獄卒，便至弊魔所，到已作是言：『汝若此鎖解者，汝當知我在地獄中，以滿百歲在地獄中。』",
    "T01n0066_001:0866a21_24": "彼時魔波旬，便恐怖身毛皆竪。」",
    "T01n0066_001:0866a22_25": "尊者大目乾連，即時說偈曰：「云何止地獄，　　而令惡在中，　犯佛婆羅門，　　及犯此比丘。",
    "T01n0066_001:0866a25_0": "　名阿鼻泥犁，　　而令惡止中，　犯佛婆羅門，　　及犯此比丘。",
    "T01n0066_001:0866a27_0": "　鎖解則為百，　　在中受苦痛，　在阿鼻泥犁，　　令惡止其中。",
    "T01n0066_001:0866a29_0": "　若有不知者，　　比丘佛弟子，　如是受此苦，　　當受黑之報。",
    "T01n0066_001:0866b02_0": "　在於園觀中，　　及此地眾生，　不種食秔米，　　當生北拘牢。",
    "T01n0066_001:0866b04_0": "　極大須彌山，　　親近於解脫，　自能分別者，　　身則行念持。",
    "T01n0066_001:0866b06_0": "　彼山止泉中，　　常住於此劫，　其形如金色，　　光明靡不照。",
    "T01n0066_001:0866b08_0": "　作眾諸伎樂，　　是釋樂所遊，　彼亦有二俱，　　在前而恭敬。",
    "T01n0066_001:0866b10_0": "　若釋在前行，　　升此高堂上，　見釋所從來，　　各各自娛樂。",
    "T01n0066_001:0866b12_0": "　若見比丘來，　　還顧有羞恥，　若有升堂上，　　則能問比丘。",
    "T01n0066_001:0866b14_0": "　當知有此魔，　　愛盡得解脫，　當為比丘記，　　聞說當如是。",
    "T01n0066_001:0866b16_0": "　拘翼我知汝，　　愛盡得解脫，　聞說智慧記，　　釋得歡喜樂。",
    "T01n0066_001:0866b18_0": "　比丘多作行，　　當為更說此，　若有升此堂，　　釋者能致問。",
    "T01n0066_001:0866b20_0": "　云何名為堂，　　汝釋在其上？",
    "T01n0066_001:0866b21_0": "　汝釋我當記，　　此名受報處。",
    "T01n0066_001:0866b22_0": "　如是千世界，　　有此千世界，　無有勝此堂，　　如是受報處。",
    "T01n0066_001:0866b24_0": "　釋得自在遊，　　在中最清明，　化一能為百，　　在此報堂上。",
    "T01n0066_001:0866b26_0": "　釋得自在遊，　　昇在此堂上，　足指能動之，　　令天眼而覩。",
    "T01n0066_001:0866b28_0": "　釋得自在遊，　　昇在鹿堂上，　神足能動轉，　　甚深極覆藏。",
    "T01n0066_001:0866c01_0": "　難動難可轉，　　彼有琉璃地，　聖之所居處，　　滑澤極柔軟。",
    "T01n0066_001:0866c03_0": "　所敷極軟褥，　　言語亦柔軟，　最勝今天王，　　善能作伎樂。",
    "T01n0066_001:0866c05_0": "　種種若干異，　　諸天來會聚，　趣向須陀洹，　　無量諸千種。",
    "T01n0066_001:0866c07_0": "　及百諸那術，　　至三十三天，　說法為作眼，　　彼聞此法已。",
    "T01n0066_001:0866c09_0": "　信樂則然可，　　我知有此法，　則名曰仙人，　　謂至梵天上。",
    "T01n0066_001:0866c11_0": "　能令諸梵問，　　彼梵有此見，　所見亦如前，　　常見有常住。",
    "T01n0066_001:0866c13_0": "　我當為梵記，　　仙人我此見，　不見不如前，　　我常有常住。",
    "T01n0066_001:0866c15_0": "　我見報相應，　　梵天身在前，　我今當何說，　　我常計有常。",
    "T01n0066_001:0866c17_0": "　謂能知此世，　　等覺之所說，　若有有所習，　　所生受其報。",
    "T01n0066_001:0866c19_0": "　火無有是念，　　我當燒愚人，　火燒愚人已，　　隨行則被燒。",
    "T01n0066_001:0866c21_0": "　如是汝波旬，　　近於此如來，　久作斯惡行，　　受報亦當久。",
    "T01n0066_001:0866c23_0": "　汝魔莫厭佛，　　及莫嬈比丘，　以此比丘說，　　魔在鼻量國。」",
    "T01n0066_001:0866c25_0": "　鬼有憂慼念，　　目連所感勤，　恐怖極恐懼，　　忽然則不現。",
    "T01n0066_001:0866c27_0": "佛說魔嬈亂經"
}