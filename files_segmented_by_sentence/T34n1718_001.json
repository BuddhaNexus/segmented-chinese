[
    {
        "source_sentence": "天台法華䟽序天台法華䟽序",
        "from": "T34n1718_001:0001a02_0",
        "context_with_next_sentence": true
    },
    {
        "source_sentence": "鏡中沙門神逈述",
        "from": "T34n1718_001:0001a04_0",
        "context_with_next_sentence": true
    },
    {
        "source_sentence": "敘曰：至理無名，名流四天之下；真乘不動，動",
        "from": "T34n1718_001:0001a05_0",
        "context_with_next_sentence": true
    },
    {
        "source_sentence": "出三界之中。",
        "from": "T34n1718_001:0001a06_5",
        "context_with_next_sentence": true
    },
    {
        "source_sentence": "證教即事而凝然，悉檀隨緣而化物，無謀汲引，功莫大哉！",
        "from": "T34n1718_001:0001a07_12",
        "context_with_next_sentence": true
    },
    {
        "source_sentence": "《妙法蓮華經》者，洎仁雄出世，為一大事因緣之所說之也。",
        "from": "T34n1718_001:0001a08_16",
        "context_with_next_sentence": true
    },
    {
        "source_sentence": "但藥木不同，受潤成異；",
        "from": "T34n1718_001:0001a09_8",
        "context_with_next_sentence": true
    },
    {
        "source_sentence": "機宜匪一，稟教亦差。",
        "from": "T34n1718_001:0001a09_18",
        "context_with_next_sentence": true
    },
    {
        "source_sentence": "其施權也，則鹿苑四諦之法輪；",
        "from": "T34n1718_001:0001a10_12",
        "context_with_next_sentence": true
    },
    {
        "source_sentence": "其顯實也，則鷲峯三變之淨土。",
        "from": "T34n1718_001:0001a11_6",
        "context_with_next_sentence": true
    },
    {
        "source_sentence": "旨深詞寘，人尊道高，彰壽量之遠本，會伽耶之近迹。",
        "from": "T34n1718_001:0001a12_11",
        "context_with_next_sentence": true
    },
    {
        "source_sentence": "雨吹擊演，廢昔說之筌蹄；",
        "from": "T34n1718_001:0001a13_3",
        "context_with_next_sentence": true
    },
    {
        "source_sentence": "開示悟入，獲今家之魚兔。",
        "from": "T34n1718_001:0001a13_15",
        "context_with_next_sentence": true
    },
    {
        "source_sentence": "微塵菩薩，增道損生；",
        "from": "T34n1718_001:0001a14_6",
        "context_with_next_sentence": true
    },
    {
        "source_sentence": "草庵聲聞，恥小欣大。",
        "from": "T34n1718_001:0001a14_16",
        "context_with_next_sentence": true
    },
    {
        "source_sentence": "藥王燒臂而供養，多寶全身以證明，圓極冲微，不可得而言也。",
        "from": "T34n1718_001:0001a16_4",
        "context_with_next_sentence": true
    },
    {
        "source_sentence": "有天台大師，法號智顗，昔於如來前親聽茲典，位居五品；",
        "from": "T34n1718_001:0001a17_10",
        "context_with_next_sentence": true
    },
    {
        "source_sentence": "聲振兩朝不歷講肆，佛乘懸解。",
        "from": "T34n1718_001:0001a18_6",
        "context_with_next_sentence": true
    },
    {
        "source_sentence": "陀羅尼力樂說不窮，常於陳主大極殿，對御講《仁王般若經》，萬乘屈膝，百官彈指。",
        "from": "T34n1718_001:0001a20_2",
        "context_with_next_sentence": true
    },
    {
        "source_sentence": "且如觀心釋，妙離有無，取真性作軌，藉資照成徹。",
        "from": "T34n1718_001:0001a21_4",
        "context_with_next_sentence": true
    },
    {
        "source_sentence": "敘名詮宗，異於古德，五義覈理，皆扶聖教。",
        "from": "T34n1718_001:0001a22_3",
        "context_with_next_sentence": true
    },
    {
        "source_sentence": "自智者弘法三十餘年，獨有《維摩疏》，隋朝奉煬帝勅，撰此之玄文，迺是灌頂法師私記，合二十卷，非智不彈，斯言允矣。",
        "from": "T34n1718_001:0001a24_17",
        "context_with_next_sentence": true
    },
    {
        "source_sentence": "及其滅後一百餘載，至唐天寶中歲在戊子，有東陽郡清泰寺朗和尚，法門之眉壽、涼池之目足，乘戒俱急、內外兼包，獲滿慈之寶器、坐空生之石室，必於講授之次默然歎曰：",
        "from": "T34n1718_001:0001a28_13",
        "context_with_next_sentence": true
    },
    {
        "source_sentence": "「觀其義趣，深契佛乘，尋其文勢，時有不次。",
        "from": "T34n1718_001:0001a29_14",
        "context_with_next_sentence": true
    },
    {
        "source_sentence": "或文續義斷，或文後義前，或長行前開其章，或從後直述其義，或偈中先舉其數，或後不次其名。",
        "from": "T34n1718_001:0001b02_17",
        "context_with_next_sentence": true
    },
    {
        "source_sentence": "然聖意難測，但仰信而已。",
        "from": "T34n1718_001:0001b03_9",
        "context_with_next_sentence": true
    },
    {
        "source_sentence": "」今因諸聽徒頻勸請曰：",
        "from": "T34n1718_001:0001b04_1",
        "context_with_next_sentence": true
    },
    {
        "source_sentence": "「上根易悟，探賾不迷；",
        "from": "T34n1718_001:0001b04_12",
        "context_with_next_sentence": true
    },
    {
        "source_sentence": "中下之流，尋文失旨。",
        "from": "T34n1718_001:0001b05_1",
        "context_with_next_sentence": true
    },
    {
        "source_sentence": "儻更垂次比此，則弘益巨多。",
        "from": "T34n1718_001:0001b05_14",
        "context_with_next_sentence": true
    },
    {
        "source_sentence": "」和上再三籌量，事不獲已，乃專念大師，求加可否。",
        "from": "T34n1718_001:0001b06_17",
        "context_with_next_sentence": true
    },
    {
        "source_sentence": "因夢所感，方始條倫。",
        "from": "T34n1718_001:0001b07_6",
        "context_with_next_sentence": true
    },
    {
        "source_sentence": "蓋亦隨情便宜誠諒，非苟求同異輒有增減於其間矣。",
        "from": "T34n1718_001:0001b08_9",
        "context_with_next_sentence": true
    },
    {
        "source_sentence": "冀後諸學者，曉其元意，尋領索裳，擔金棄礫，說真實法，非虛妄人。",
        "from": "T34n1718_001:0001b10_1",
        "context_with_next_sentence": true
    },
    {
        "source_sentence": "助玄風之廣扇，備丹丘之添削，則百界千如宛同府契，化城寶所盡親津橋。",
        "from": "T34n1718_001:0001b11_14",
        "context_with_next_sentence": true
    },
    {
        "source_sentence": "賴彌勒之慇懃，迴文殊之靳固，輔《發智》之六足，褒《春秋》之一言。",
        "from": "T34n1718_001:0001b13_3",
        "context_with_next_sentence": true
    },
    {
        "source_sentence": "神逈等，並採綜文前輕安諦理，莫不空王佛所同共發心，十六沙彌，咸皆代講。",
        "from": "T34n1718_001:0001b14_18",
        "context_with_next_sentence": true
    },
    {
        "source_sentence": "翳花逢日，除瘼養珠，誠愧雁門之筆，曷窺龍嚬之奧，庶探玄之士，沐道流而有本焉。",
        "from": "T34n1718_001:0001b16_17",
        "context_with_next_sentence": true
    }
]