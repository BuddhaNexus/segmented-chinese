{
    "X66n1297_001:0266a04_0": "凡例",
    "X66n1297_001:0266a05_0": "是書之會集也始於壬辰春在塞北之法林寺。",
    "X66n1297_001:0266a05_1": "其鐫版訖工也於甲午夏在京師柏林之宗鑑堂。",
    "X66n1297_001:0266a06_2": "今題曰宗鑑法林。",
    "X66n1297_001:0266a07_3": "識地也。",
    "X66n1297_001:0266a08_0": "集書者皆以南嶽青原對出。",
    "X66n1297_001:0266a08_1": "未免舛錯。",
    "X66n1297_001:0266a08_2": "今依統要。",
    "X66n1297_001:0266a09_0": "南嶽歸南嶽。",
    "X66n1297_001:0266a09_1": "青原歸青原。",
    "X66n1297_001:0266a09_2": "支派既已清晰。",
    "X66n1297_001:0266a09_3": "覧者自無諸譌。",
    "X66n1297_001:0266a11_0": "天皇天王之誤。",
    "X66n1297_001:0266a11_1": "兩家聚訟不休。",
    "X66n1297_001:0266a11_2": "終為千古疑案。",
    "X66n1297_001:0266a11_3": "欲為分剖誠難置喙。",
    "X66n1297_001:0266a12_4": "況已墜之宗何必深論。",
    "X66n1297_001:0266a12_5": "今將二字放一黑圈。",
    "X66n1297_001:0266a13_6": "以俟後之作者。",
    "X66n1297_001:0266a14_0": "事必遵古。",
    "X66n1297_001:0266a14_1": "洞下五代之譌。",
    "X66n1297_001:0266a14_2": "昉於近世。",
    "X66n1297_001:0266a14_3": "從前皆不言及。",
    "X66n1297_001:0266a15_4": "故亦未之聞。",
    "X66n1297_001:0266a15_5": "今何敢妄加筆削。",
    "X66n1297_001:0266a15_6": "謹遵會元等書。",
    "X66n1297_001:0266a16_0": "庶免前賢之呵叱以取罪愆。",
    "X66n1297_001:0266a17_0": "南嶽下自馬祖一始至五峰學林臯豫止。",
    "X66n1297_001:0266a17_1": "青原下自石頭遷始至指南徹雪關誾止。",
    "X66n1297_001:0266a18_2": "以後語錄繁多。",
    "X66n1297_001:0266a19_0": "誠有未備。",
    "X66n1297_001:0266a20_0": "公案自宋元以來流傳者一千七百則人所共知。",
    "X66n1297_001:0266a21_0": "每言及必舉是數。",
    "X66n1297_001:0266a21_1": "更不知此外別有妙悟。",
    "X66n1297_001:0266a21_2": "埋沒昔賢之精神良可太息。",
    "X66n1297_001:0266a22_3": "因增入共二千五百六十四則。",
    "X66n1297_001:0266a24_0": "聯珠惟頌。",
    "X66n1297_001:0266a24_1": "統要惟拈。",
    "X66n1297_001:0266a24_2": "分為兩岐未免各存意見。",
    "X66n1297_001:0266a24_3": "覽者亦有顧此失彼之歎。",
    "X66n1297_001:0266b01_4": "今皆合集。",
    "X66n1297_001:0266b01_5": "庶幾一目了然洞若觀火。",
    "X66n1297_001:0266b03_0": "諸方語錄拈頌頗多。",
    "X66n1297_001:0266b03_1": "亦有未經流通者。",
    "X66n1297_001:0266b03_2": "今廣加蒐羅。",
    "X66n1297_001:0266b04_3": "雖殘篇斷簡必再三詳訂錄入集中。",
    "X66n1297_001:0266b04_4": "以公天下後世。",
    "X66n1297_001:0266b06_0": "公案中有疑似者。",
    "X66n1297_001:0266b06_1": "不敢輙加臆斷貽笑諸方。",
    "X66n1297_001:0266b06_2": "即如油餈公案。",
    "X66n1297_001:0266b07_3": "一云鵝湖一云南泉。",
    "X66n1297_001:0266b07_4": "未知孰是。",
    "X66n1297_001:0266b07_5": "今皆收入古德。",
    "X66n1297_001:0266b08_6": "餘倣此。",
    "X66n1297_001:0266b09_0": "公案原以淘汰見識。",
    "X66n1297_001:0266b09_1": "或反以見識去穿鑿公案。",
    "X66n1297_001:0266b09_2": "雖一時英雄欺人。",
    "X66n1297_001:0266b10_3": "恐過去古人流涕。",
    "X66n1297_001:0266b10_4": "今凡係穿鑿腐靡者槩不收入。",
    "X66n1297_001:0266b12_0": "拈頌隨到隨收。",
    "X66n1297_001:0266b12_1": "不能悉依輩行。",
    "X66n1297_001:0266b13_0": "是書初刻於京都公案二千五百有零。",
    "X66n1297_001:0266b13_1": "二刻於理安復增入一百五十餘則。",
    "X66n1297_001:0266b14_2": "共成二千七百二十則。",
    "X66n1297_001:0266b15_0": "至於公案考訂。",
    "X66n1297_001:0266b15_1": "卷帙編次不無大同小異之殊。",
    "X66n1297_001:0266b16_0": "是書之成僅閱二年。",
    "X66n1297_001:0266b16_1": "深山邃谷耆德尊宿語錄不傳世者缺遺必多。",
    "X66n1297_001:0266b17_2": "敬俟後賢補入。",
    "X66n1297_001:0266b21_0": "宗鑑法林目錄",
    "X66n1297_001:0266b23_0": "　　　卷一(皇)",
    "X66n1297_001:0266b24_0": "世尊",
    "X66n1297_001:0266c01_0": "　　釋迦文佛(二十八則)",
    "X66n1297_001:0266c02_0": "　　　卷二(皇)",
    "X66n1297_001:0266c03_0": "　　釋迦文佛(九則)",
    "X66n1297_001:0266c04_0": "諸經",
    "X66n1297_001:0266c05_0-0": "　　經首(一則)　楞嚴(二十一則)　　圓覺(十則)　　　卷三(皇)　　法華(十四則)　文殊般若(一則)　　維摩(八則)　金剛(十二則)　　華嚴(七則)　楞伽(二則)　　涅槃(二則)　心經(一則)應化聖賢　　文殊(三則)　無著(一則)　　無邊身(一則)　利益(一則)　　　卷四(圖)　　舍利弗(三則)　須菩提(二則)",
    "X66n1297_001:0266c05_0-1": "　　賓頭盧(一則)　殃崛摩羅(二則)　　那吒(一則)　七賢女(一則)　　城東老姥(一則)　善財(五則)　　廣額屠兒(一則)　天親大士(一則)　　勝思惟梵天(一則)　障蔽魔王(一則)　　入定僧(一則)　雙林善慧(七則)　　忻州翁(一則)　臺山翁(六則附無著喜)　　寶誌公(三則)　　　卷五(圖)　　南嶽慧思(一則)",
    "X66n1297_001:0266c05_0-2": "　萬年杜順(一則)　　明州布袋(三則)　秦跋跎(一則)　　波羅提(一則)　梵志(一則)　　豐干(一則)　寒山子(六則)　　拾得(一則)　智者(一則)　　法華志言(五則)西天祖師　　初祖迦葉(二則)　二祖阿難(一則)　　三祖商那和脩(一則)　四祖優波毱多(一則)　　五祖提多迦(一則)　七祖婆須密(一則)",
    "X66n1297_001:0266c05_0-3": "　　九祖伏馱密多(一則)　十祖脇尊者(一則)　　十一祖富那夜奢(一則)　十二祖馬鳴(一則)　　十四祖龍樹(一則)　十七祖僧伽難提(一則)　　二十三祖鶴勒那(一則)　二十四祖師子(二則)　　二十五祖婆舍斯多(一則)　　二十七祖般若多羅(三則)　　　卷六(圖)東土祖師　　初祖達磨(九則)　二祖慧可(一則)",
    "X66n1297_001:0266c05_0-4": "　　三祖僧璨(五則)　四祖道信(三則)　　五祖弘忍(二則)　六祖慧能(七則)　　　卷七(圖)旁出諸祖(四祖信嗣)牛頭法融(一則)　(牛頭威嗣)安國玄挺(一則)　　天柱慧崇(二則)　鶴林玄素(一則)(鶴林素嗣)徑山道欽(三則)　(國一欽嗣)鳥窠道林(二則)(五祖忍嗣)蒙山道明(一則)　嵩山慧安(一則)(安國師嗣)",
    "X66n1297_001:0266c05_0-5": "嵩嶽破竈(二則)　(破竈墮嗣)嵩山峻極(一則)(嵩山寂嗣)終南惟政(一則)　(六祖能嗣)南陽慧忠(二十二則)　　永嘉真覺(五則)　　　卷八(鞏)　　河北智隍(一則)　荷澤神會(二則)(南陽忠嗣)耽源應真(五則)未詳法嗣　　公期和尚(一則)　禪月貫休(一則)　　雲幽重惲(一則)　先淨照(一則)　　唐朝因(一則)",
    "X66n1297_001:0266c05_0-6": "　樓子(一則)　　僧肇(七則)　圓通(一則)　　聖壽(一則)　古德(十九則)　　尊宿(一則)　座主(一則)　　入冥僧(一則)老宿(一則)　　雲葢僧(一則)　高麗聖像(一則)　　上經僧(一則)　藏主(一則)　　老宿(一則)　六通院僧(一則)　　住菴僧(一則)　守衣盋侍者(一則)　　行者(一則)　塔頭侍者(一則)",
    "X66n1297_001:0266c05_0-7": "　　道流(一則)　感山主(一則)　　點燈僧(一則)　老聃(二則)　　宋太宗(八則)　明高帝(一則)　　錢塘鎮使(一則)　韓居士(一則)　　官人(一則)　長者(一則)　　施主(一則)　官人(一則)　　跨驢人(一則)　賣餅婆(一則)　　燒菴婆(一則)　住菴婆(一則)　　　卷九(鞏)大鑒下一世(六祖能嗣)南嶽懷讓(四則)",
    "X66n1297_001:0266c05_0-8": "大鑒下二世(南岳讓嗣)馬祖道一(十四則)大鑒下三世(馬祖一嗣)百丈懷海(五則)　　　卷十(鞏)　　百丈懷海(八則)　南泉普願(十一則)　　　卷十一(鞏)　　南泉普願(二十七則)　歸宗智常(十一則)　　　卷十二(固)　　鹽官齊安(六則)　大梅法常(五則)　　五洩靈默(一則)　盤山寶積(九則)　　麻谷寶徹(六則)",
    "X66n1297_001:0266c05_0-9": "　西堂智藏(四則)　　西園曇藏(一則)　　　卷十三(固)　　東寺如會(四則)　南源道明(二則)　　大珠慧海(三則)　百丈惟政(三則)　　章敬懷惲(二則)　泐潭法會(一則)　　杉山智堅(三則)　筠州逍遙(一則)　　石鞏慧藏(四則)　中邑洪恩(二則)　　泐潭常興(一則)　大達無業(二則)　　鵝湖大義(三則)",
    "X66n1297_001:0266c05_0-10": "　佛光如滿(一則)　　蒙溪(一則)　京兆惟寬(二則)　　京兆艸堂(一則)　三角總印(三則)　　利山(一則)　魯祖寶雲(三則)　　茗溪道行(一則)　紫玉道通(二則)　　華林善覺(一則)　　　卷十四(固)　　五臺隱峰(四則)　馬頭神藏(一則)　　衢州烏臼(二則)　石臼(二則)　　古寺(一則)　本溪(二則)",
    "X66n1297_001:0266c05_0-11": "　　韶州乳源(二則)　齊峰(二則)　　洪州水潦(三則)　楊岐甄叔(一則)　　芙蓉太毓(二則)　浮桮(一則)　　鎮州金牛(二則)　崧山(二則)　　則川(三則)　忻州打地(一則)　　石林(一則)　潭州秀溪(一則)　　江西椑樹(三則)　百靈(一則)　　潭州隱山(一則)　　　卷十五(固)　　西山亮座主(一則)",
    "X66n1297_001:0266c05_0-12": "　襄州龐蘊(十六則)　　龐婆(一則)大鑒下四世(百丈海嗣)黃檗希運(十四則)　大慈寰中(四則)　　平田普岸(二則)　安和通(一則)　　　卷十六(帝)　　長慶大安(二則)　百丈涅槃(一則)(南泉願嗣)趙州從諗(二十三帝)　　　卷十七(帝)　　趙州從諗(二十八則)　　　卷十八(帝)　　趙州從諗(三十一則)",
    "X66n1297_001:0266c05_0-13": "　　　卷十九(帝)　　趙州從諗(十八則)　長沙景岑(十五則)　　子湖利踪(三則)　鄂州茱萸(四則)　　白馬曇照(一則)　　　卷二十(帝)　　終南師祖(一則)　香嚴義端(一則)　　日子(一則)　刺史陸亘(七則)　　甘贄行者(五則)　(歸宗常嗣)芙蓉靈訓(二則)　　五臺智通(一則)　(盤山積嗣)鎮州普化(六則)",
    "X66n1297_001:0266c05_0-14": "(麻谷徹嗣)壽州良遂(一則)　(西堂藏嗣)虔州處微(一則)(章敬惲嗣)金州操(一則)　河中公畿(一則)(永泰湍嗣)五臺秘魔(一則)　上林戒靈(一則)　　湖南祇林(一則)　　　卷二十一(道)大鑒下五世(黃檗運嗣)臨濟義玄(十七則)　　　卷二十二(道)　　臨濟義玄(二十八則)　　　卷二十三(道)　　睦州道明(三十一則)",
    "X66n1297_001:0266c05_0-15": "　烏石靈觀(四則)　　相國裴休(二則)　　　卷二十四(道)(長慶安嗣)大隨法真(六則)　靈樹如敏(三則)　　靈雲志勤(七則)　(趙州諗嗣)光孝慧覺(一則)　　新興嚴陽(一則)　婺州新建(一則)　　杭州多福(一則)　(子湖蹤嗣)漳州浮石(一則)　　日容遠(一則)　(茱萸嗣)梯山石梯(一則)(大愚嗣)末山尼了然(一則)",
    "X66n1297_001:0266c05_0-16": "　(關南常嗣)關南道吾(三則)(天龍嗣)金華俱胝(二則)　　　卷二十五(道)大鑒下六世(臨濟玄嗣)興化存獎(十四則)　　　卷二十六(遐)　　寶壽延沼(八則)　三聖慧然(五則)　　魏府大覺(二則)　灌溪志閒(四則)　　定州善崔(一則)　幽州譚空(一則)　　襄州歷邨(一則)　鎮州萬壽(一則)　　虎溪(一則)",
    "X66n1297_001:0266c05_0-17": "　覆盆(一則)　　桐峰(一則)　滄州米倉(一則)　　雲山(一則)　定上座(一則)　　奯上座(二則)　(見睦州明)尚書陳操(四則)　　　卷二十七(遐)大鑒下七世(興化獎嗣)南院慧顒(九則)　守廓侍者(三則)(寶壽沼嗣)寶壽二世(二則)　西院思明(三則)(三聖然嗣)鎮州大悲(一則)　(大覺嗣)澂心旻德(一則)",
    "X66n1297_001:0266c05_0-18": "(灌溪閒嗣)池州山教(一則)　(克符嗣)際上座(一則)　　　卷二十八(遐)大鑒下八世(南院顒嗣)風穴延沼(十七則)　鐵湖安(一則)(西院明嗣)興陽歸靜(一則)大鑒下九世(風穴沼嗣)首山省念(十則)　廣慧真(一則)　　長沙靈泉(一則)　　　卷二十九(遐)大鑒下十世(首山念嗣)汾州善昭(七則)　葉縣歸省(五則)",
    "X66n1297_001:0266c05_0-19": "　　神鼎洪諲(一則)　石門蘊聰(七則)　　廣慧元璉(二則)　三交智嵩(四則)大鑒下十一世(汾陽昭嗣)石霜楚圓(十九則)　　卷三十(遐)　　瑯琊慧覺(七則)　大愚守芝(六則)　　法華全舉(四則)　芭蕉谷泉(二則)　　天聖皓泰(二則)　(葉縣省嗣)浮山法遠(四則)(石門聰嗣)金山曇潁(二則)　都尉李遵勗(一則)",
    "X66n1297_001:0266c05_0-20": "(見廣慧璉)內翰楊億(三則)大鑒下十二世(慈明圓嗣)楊岐方會(十二則)　　　卷三十一(昌)　　黃龍慧南(九則)　翠巖可真(二則)　　道吾悟真(一則)　(瑯琊覺嗣)姜山方(一則)　　興教坦(一則)　(大愚芝嗣)雲峰文悅(三則)(龍華岳嗣)西余淨端(一則)大鑒下十三世(楊岐會嗣)白雲守端(十三則)　保寧仁勇(七則)",
    "X66n1297_001:0266c05_0-21": "　　茶陵郁山主(一則)　比部孫居士(一則)　　　卷三十二(昌)(黃龍南嗣)晦堂祖心(四則)　真淨克文(九則)　　泐潭洪英(一則)　龍慶慶閒(二則)　　玄沙明慧(一則)　積翠永菴主(一則)(淨因臻嗣)長慶文慧(一則)大鑒下十四世(白雲端嗣)東山法演(十五則)　　　卷三十三(昌)　　東山法演(二十三則)　",
    "X66n1297_001:0266c05_0-22": "提刑郭正祥(二則)(晦堂心嗣)死心悟新(四則)　夾山曉純(一則)(真淨文嗣)兜率從悅(四則)　法雲杲(二則)　　九峯希廣(一則)　(東林總嗣)慧力可昌(二則)　　開先行瑛(一則)　學士蘇軾(一則)(大溈喆嗣)泐潭景祥(一則)　智海仁遷(一則)　　　卷三十四(昌)大鑒下十五世(東山演嗣)昭覺克勤(七則)",
    "X66n1297_001:0266c05_0-23": "　太平慧懃(二則)　　龍門清遠(四則)　九頂清素(二則)　　元禮首座(一則)　法閦上座(一則)(見瑯琊起)俞道婆(二則)　(黃龍清嗣)上封本才(一則)(泐潭清嗣)雪峯慧空(一則)　(泐潭乾嗣)圓通道旻(一則)大鑒下十六世(圓悟勤嗣)虎丘紹隆(三則)　大慧宗杲(十三則)　　瞎堂慧遠(三則)　華藏安民(一則)",
    "X66n1297_001:0266c05_0-24": "　　育王端&#;(一則)　護國景元(一則)　　中竺中仁(一則)　(太平懃嗣)何山守珣(二則)(龍門遠嗣)道場明辨(一則)　(開福寧嗣)大溈善果(一則)(見大隨靜)尚書莫將(一則)　(見圓通旻)樞密吳居厚(一則)大鑒下十七世(虎丘隆嗣)天童曇華(六則)　(徑山杲嗣)育王德光(三則)　　東林道顏(一則)　",
    "X66n1297_001:0266c05_0-25": "(佛智裕嗣)淨慈師一(一則)(此菴元嗣)國清行機(一則)　焦山師體(一則)　　　卷三十五(昌)大鑒下十八世(應菴華嗣)天童咸傑(三則)　(無菴全嗣)華藏有權(一則)(卍菴顏嗣)淨慈彥充(一則)大鑒下十九世(密菴傑嗣)臥龍祖先(二則)　靈隱崇嶽(六則)(天童頴嗣)徑山如珏(一則)大鑒下二十世(臥龍先嗣)",
    "X66n1297_001:0266c05_0-26": "徑山師範(一則)　(松源岳嗣)天童文禮(一則)(徑山珍嗣)徑山行端(一則)　(徑山珏嗣)中天竺有(一則)大鑒下二十一世(無準範嗣)仰山祖欽(四則)　淨慈玅倫(二則)(天目禮嗣)育王如珙(二則)　(運菴岩嗣)虗堂智愚(一則)(掩室開嗣)石溪心月(一則)　(元叟端嗣)天寧梵琦(三則)大鑒下二十二世(仰山欽嗣)",
    "X66n1297_001:0266c05_0-27": "天目原妙(十則)大鑒下二十三世(高峰妙嗣)中峯明本(一則)　天目繼巖(一則)(瑞岩寶嗣)華頂先覩(一則)大鑒下二十四世(中峰本嗣)伏龍元長(七則)　　　卷三十六(佛)大鑒下二十五世(千岩長嗣)萬峯時蔚(三則)大鑒下二十六世(萬峰蔚嗣)鄧尉普持(一則)大鑒下二十七世(寶藏持嗣)東明慧旵(一則)大鑒下二十八世(東明旵嗣)",
    "X66n1297_001:0266c05_0-28": "翼善永慈(一則)大鑒下二十九世(海舟慈嗣)寶峯智瑄(二則)大鑒下三十世(寶峰瑄嗣)天奇本瑞(三則)　(吉菴祚嗣)天寧道濟(一則)大鑒下三十一世(天奇瑞嗣)龍泉正聰(三則)大鑒下三十二世(龍泉聰嗣)笑巖德寶(七則)　(敬畏空嗣)徑山性沖(三則)大鑒下三十三世(笑岩寶嗣)龍池正傳(六則)　(徑山沖嗣)興善廣慧(三則)",
    "X66n1297_001:0266c05_0-29": "　　　卷三十七(佛)大鑒下三十四世(龍池傳嗣)天童圓悟(十二則)　磬山圓修(十八則)　　徑山圓信(三則)　淨名大璉(一則)(興善慧嗣)普明玅用(二則)大鑒下三十五世(天童悟嗣)大溈如學(三則)　三峯法藏(三則)　　雙桂海明(四則)　徑山通容(五則)　　金粟通乘(一則)　寶華通忍(三則)　　　卷三十八(佛)",
    "X66n1297_001:0266c05_0-30": "　　龍池通微(三則)　平陽道忞(七則)　　雪竇通雲(二則)　鶴林通門(三則)　　報恩通賢(四則)　天童通奇(三則)(磬山修嗣)竹林本豫(三則)　天目通琇(六則)　　理安通問(九則)　綠蘿通際(四則)　　陽山通授(二則)　(普明用嗣)紫雲悟鈞(一則)　　金明悟進(一則)　永正悟元(一則)　　　卷三十九(佛)",
    "X66n1297_001:0266c05_0-31": "大鑒下四世(百丈海嗣)溈山靈祐(四十四則)　　　卷四十(佛)大鑒下五世(溈山祐嗣)仰山慧寂(二十九則)　香嚴智閒(七則)　　　卷四十一(日)　　徑山洪諲(二則)　　延慶法端(一則)　京兆米和尚(四則)　　九峯慈慧(一則)　元康(一則)　　三角法遇(一則)　雙峯(一則)　　常侍王敬初(三則)大鑒下六世(仰山寂嗣)",
    "X66n1297_001:0266c05_0-32": "西塔光穆(一則)　霍山景通(三則)　　南塔光涌(五則)　無著文喜(一則)(徑山諲嗣)洪州米嶺(一則)(先雙峰嗣)雙峯古(一則)大鑒下七世(西塔穆嗣)資福如寶(四則)　(南塔涌嗣)芭蕉慧清(五則)大鑒下八世(資福寶嗣)資福貞邃(二則)　(芭蕉清嗣)芭蕉繼徹(一則)　　芭蕉圓(一則)　　　卷四十二(日)大鑒下三世(嗣法存疑)",
    "X66n1297_001:0266c05_0-33": "天□道悟(二則)大鑒下四世(天□悟嗣)龍潭崇信(三則)大鑒下五世(龍潭信嗣)德山宣鑒(十四則)　　　卷四十三(日)大鑒下六世(德山鑑嗣)巖頭全奯(十六則)　雪峰義存(十二則)　　　卷四十四(日)　　雪峰義存(三十一則)　　　卷四十五(日)　　雪峰義存(九則)　高亭簡(二則)大鑒下七世(岩頭奯嗣)瑞巖師彥(四則)",
    "X66n1297_001:0266c05_0-34": "　羅山道閒(七則)　　香溪從範(一則)　聖壽嚴(一則)(雪峰存嗣)長慶慧稜(十四則)　　　卷四十六(增)　　保福從展(十三則)　鏡清道怤(十七則)　　鼓山神晏(四則)　翠巖令參(二則)　　長生皎然(二則)　鵝湖智孚(一則)　　　卷四十七(增)　　安國弘瑫(一則)　洞巖可休(一則)　　太厚孚上座(六則)",
    "X66n1297_001:0266c05_0-35": "大鑒下八世(玄泉彥嗣)黃龍誨機(三則)　(羅山閒嗣)明招德謙(十則)(長慶稜嗣)招慶道匡(二則)　報慈光雲(一則)　　報恩寶資(一則)　太傅王延彬(三則)(保福展嗣)報慈文欽(一則)　招慶省橙(一則)　　建山澄(一則)　(鼓山晏嗣)鼓山了宗(一則)(睡龍溥嗣)保福清豁(一則)　(白兆圓嗣)大龍智洪(一則)",
    "X66n1297_001:0266c05_0-36": "　　白馬行靄(一則)大鑒下九世(黃龍機嗣)黃龍繼達(一則)　棗樹二世(三則)　　嘉州黑水(一則)　　　卷四十八(增)大鑒下七世(雪峰存嗣)雲門文偃(二十八則)　　　卷四十九(增)　　雲門文偃(三十六則)　　　卷五十(增)　　雲門文偃(二十六則)大鑒下八世(雲門偃嗣)白雲子祥(一則)　德山圓明(四則)　",
    "X66n1297_001:0266c05_0-37": "　巴陵顥鑒(四則)　雙泉師寬(一則)　　香林澂遠(六則)　　　卷五十一(暉)　　洞山守初(八則)　奉先深(二則)　　般若啟柔(一則)　雙峰竟欽(二則)　　北禪悟通(一則)　黃龍贊(一則)　　薦福承古(一則)大鑒下九世(白雲祥嗣)連州寶華(一則)　(德山密嗣)文殊應真(二則)　　南臺勤(一則)　(巴陵鑒嗣)",
    "X66n1297_001:0266c05_0-38": "靈澂散聖(二則)(雙泉寬嗣)五祖師戒(四則)　(香林遠嗣)智門光祚(四則)(奉先深嗣)天台祥菴主(一則)　(雙泉郁嗣)德山慧遠(一則)大鑒下十世(文殊真嗣)洞山曉聰(五則)　(智門祚嗣)雪竇重顯(十三則)　　　卷五十二(暉)　　雪竇重顯(十二則)　雲蓋繼鵬(一則)(福嚴雅嗣)北禪智賢(二則)　(德山遠嗣)",
    "X66n1297_001:0266c05_0-39": "開先善暹(一則)大鑒下十一世(洞山聰嗣)雲居曉舜(二則)　佛日契嵩(一則)　　刺史許式(一則)　(北塔廣嗣)玉泉承皓(六則)(泐潭澂嗣)育王懷璉(一則)　(雪竇顯嗣)天衣義懷(九則)(北禪賢嗣)法昌倚遇(四則)　(開先暹嗣)佛印了元(一則)大鑒下十二世(雲居舜嗣)蔣山法泉(一則)　(育王璉嗣)佛日戒弼(一則)",
    "X66n1297_001:0266c05_0-40": "(天衣懷嗣)慧林宗本(一則)　圓通法秀(二則)大鑒下十三世(慧林本嗣)長蘆崇信(二則)　(瑞岩鴻嗣)育王曇振(一則)大鑒下十四世(長蘆信嗣)東林慈受(二則)　智者法詮(一則)大鑒下十五世(慈受深嗣)靈隱慧光(一則)大鑒下十六世(靈隱光嗣)中竺元妙(一則)大鑒下十七世(中竺有嗣)光孝巳菴(二則)　　　卷",
    "X66n1297_001:0266c05_0-41": "五十三(暉)大鑒下七世(雪峰存嗣)玄沙師備(三十三則)大鑒下八世(玄沙備嗣)地藏桂琛(八則)　安國慧球(二則)　　大章契如(一則)　　　卷五十四(暉)大鑒下九世(羅漢琛嗣)清凉文益(二十則)　清溪洪進(一則)　　龍濟紹脩(八則)　(白龍希嗣)東禪玄亮(一則)大鑒下十世(法眼益嗣)天台德韶(五則)　清凉法鐙(三則)",
    "X66n1297_001:0266c05_0-42": "　　報恩玄則(二則)　報恩慧明(一則)　　永明道潛(二則)　靈隱清聳(一則)(清溪進嗣)天平從漪(一則)大鑒下十一世(天台韶嗣)永明延壽(三則)　五雲志逢(一則)　　瑞鹿遇安(一則)　龍華慧居(一則)　　嚴峯師术(一則)　九曲慶祥(一則)(法鐙欽嗣)雲居道齊(二則)大鑒下十二世(雲居齊嗣)瑞巖義海(一則)",
    "X66n1297_001:0266c05_0-43": "大鑒下十三世(瑞嵓海嗣)翠巖嗣元(一則)　　　卷五十五(法)大鑒下一世(六祖能嗣)青原行思(七則)大鑒下二世(青原思嗣)石頭希遷(六則)大鑒下三世(石頭遷嗣)藥山惟儼(十二則)　　　卷五十六(法)　　藥山惟儼(十則)　丹霞天然(八則)　　潭州大川(一則)　大顛寶通(四則)　　　卷五十七(法)　　長髭曠(四則)",
    "X66n1297_001:0266c05_0-44": "　法門佛陀(一則)　　汾州石樓(二則)　大同普濟(六則)大鑒下四世(藥山儼嗣)雲巖曇晟(十則)　道吾宗智(十四則)　　　卷五十八(法)　　船子德誠(四則)　椑樹慧省(一則)　　百顏明哲(一則)　高沙彌(四則)(丹霞然嗣)翠微無學(二則)　孝義性空(二則)(大川嗣)長沙僊天(五則)　(大顛通嗣)三平義忠(三則)",
    "X66n1297_001:0266c05_0-45": "　　馬頰本空(二則)　本生(一則)　　文公韓愈(一則)　(長髭曠嗣)石室善道(二則)　　　卷五十九(法)大鑒下五世(雲巖晟嗣)洞山良价(二十七則)　　　卷六十(輪)　　洞山良价(十三則)　神山僧密(四則)　　幽溪(二則)　(道吾智嗣)石霜慶諸(十一則)　　漸源仲興(四則)　淥清(一則)(船子誠嗣)夾山善會(六則)",
    "X66n1297_001:0266c05_0-46": "　　　卷六十一(輪)　　夾山善會(十五則)　(翠微學嗣)清平令遵(三則)　　投子大同(二十四則)　道場如訥(一則)　　白雲約(一則)　　　卷六十二(輪)大鑒下六世(洞山价嗣)雲居道膺(十七則)　曹山本寂(二十九則)　　　卷六十三(輪)　　疎山匡仁(十則)　青林師虔(三則)　　龍牙居遁(十則)　越州乾峯(四則)",
    "X66n1297_001:0266c05_0-47": "　　欽山文邃(九則)　　　卷六十四(常)　　白水本仁(二則)　天童咸啟(二則)　　九峰普滿(四則)　華嚴休靜(二則)　　幽棲道幽(一則)　北院通(二則)　　洞山道全(一則)　京兆蜆子(一則)(石霜諸嗣)大光居誨(一則)　九峯道虔(十二則)　　涌泉景欣(三則)　　　卷六十五(常)　　雲葢志元(一則)　南濟僧一(一則)",
    "X66n1297_001:0266c05_0-48": "　　覆船洪薦(三則)　雲門海晏(一則)　　鳳翔石柱(一則)　秀士張[矢*出](一則)(夾山會嗣)洛浦元安(十六則)　蟠龍可文(一則)　　韶山寰普(六則)　上藍令超(二則)　　鄆州四禪(一則)　太原海湖(一則)　　天葢山幽(一則)　(清平遵嗣)三角令珪(一則)(投子同嗣)投子感溫(二則)　牛頭微(一則)",
    "X66n1297_001:0266c05_0-49": "　　　卷六十六(常)大鑒下七世(雲居膺嗣)同安丕(五則)　歸宗懷惲(一則)　　嵆山章(一則)　佛日本空(一則)　　朱溪謙(二則)　雲居道簡(三則)　　新羅雲住(一則)　(曹山寂嗣)金峯從志(十四則)　　曹山慧霞(三則)　荷玉光慧(一則)　　育王弘通(一則)　蜀州西禪(一則)　　　卷六十七(常)(疎山仁嗣)",
    "X66n1297_001:0266c05_0-50": "護國守澂(五則)　黃檗慧(一則)(青林虔嗣)廣德義(一則)　石門獻蘊(一則)(龍牙遁嗣)報慈藏嶼(二則)　含珠審哲(一則)(大光誨嗣)谷山有緣(一則)　白雲善藏(一則)(九峰虔嗣)禾山無殷(二則)　同安常察(八則)(谷山藏嗣)新羅瑞巖(一則)　新羅聯珠(一則)　　新羅大嶺(一則)　(洛浦安嗣)青峯傳楚(一則)",
    "X66n1297_001:0266c05_0-51": "　　永安善靜(一則)　(蟠龍文嗣)木平善道(二則)(黃山輪嗣)郢州桐泉(一則)　(韶山普嗣)潭州文殊(一則)大鑒下八世(同安丕嗣)同安志(二則)　(護國澂嗣)薦福思(一則)(靈泉仁嗣)太陽慧堅(一則)　(廣德義嗣)廣德延(二則)(石門蘊嗣)石門慧徹(四則)　(青峰楚嗣)淨眾歸信(一則)　　　卷六十八(常)",
    "X66n1297_001:0266c05_0-52": "大鑒下九世(同安志嗣)梁山緣觀(八則)　(護國遠嗣)雲頂德敷(一則)(廣德延嗣)廣德周(三則)大鑒下十世(梁山觀嗣)太陽警玄(四則)大鑒下十一世(太陽玄嗣)投子義青(四則)　興陽清剖(二則)　　福嚴審承(一則)大鑒下十二世(投子青嗣)芙蓉道楷(十二則)　　　卷六十九(轉)大鑒下十三世(芙蓉楷嗣)丹霞子淳(五則)",
    "X66n1297_001:0266c05_0-53": "　淨因法成(二則)　　闡提惟照(二則)　淨因自覺(一則)大鑒下十四世(丹霞淳嗣)長蘆清了(四則)　天童正覺(三則)大鑒下十五世(長蘆了嗣)天童宗珏(二則)　(天衣聰嗣)吉祥元實(一則)大鑒下十六世(天童珏嗣)雪竇智鑑(二則)大鑒下十七世(雪竇鑑嗣)天童如淨(五則)大鑒下十八世(天童淨嗣)襄州覺(四則)",
    "X66n1297_001:0266c05_0-54": "大鑑下十九世(鹿門覺嗣)青州希辨(八則)　(直翁舉嗣)雲外岫(二則)大鑑下二十世(普照辨嗣)大明寶(二則)大鑒下二十一世(大明寶嗣)王山覺體(三則)大鑒下二十二世(王山體嗣)大明善滿(二則)　　　卷七十(轉)大鑒下二十三世(雪巖滿嗣)萬松行秀(九則)大鑒下二十四世(報恩秀嗣)雪庭福裕(四則)大鑒下二十五世(雪庭裕嗣)",
    "X66n1297_001:0266c05_0-55": "靈隱文泰(二則)大鑒下二十六世(少室泰嗣)寶應福遇(一則)大鑒下二十七世(寶應遇嗣)香嚴文才(四則)大鑒下二十八世(淳拙才嗣)松庭子嚴(一則)大鑒下二十九世(松庭嚴嗣)少室了改(二則)大鑒下三十世(凝然改嗣)少室契斌(三則)大鑒下三十一世(俱空斌嗣)無方可從(一則)大鑒下三十二世(定國從嗣)月舟文載(二則)",
    "X66n1297_001:0266c05_0-56": "大鑒下三十三世(月舟載嗣)小山宗書(一則)大鑒下三十四世(宗鏡書嗣)幻休常潤(一則)　廩山常忠(一則)大鑒下三十五世(少室潤嗣)大覺方念(一則)　(廩山忠嗣)壽昌慧經(三則)大鑒下三十六世(大覺念嗣)顯聖圓澂(十八則)　　　卷七十一(轉)(壽昌經嗣)博山元來(三則)　東苑元鏡(二則)　　鼓山元賢(一則)",
    "X66n1297_001:0266c05_0-57": "大鑒下三十七世(雲門澂嗣)指南明徹(一則)　麥浪明懷(一則)　　佛日明方(六則)　愚菴明盂(三則)　　東山明澓(二則)　香雪明有(一則)　　弁山明雪(十一則)　(博山來嗣)雪關智誾(一則)　　檀度道密(三則)　長慶道獨(一則)　　獨峯道嚴(一則)　回龍道舟(二則)　　博山道奉(一則)　冶父道雄(一則)",
    "X66n1297_001:0266c05_0-58": "(東苑鏡嗣)天界道盛(四則)　(鼓山賢嗣)開元道霈(一則)　　　卷七十二(轉)尊宿(嗣法未詳)　　東山雲頂(三則)　高郵定(一則)　　普照道悟(一則)　省菴思(一則)　　四川大癅(一則)　雲棲袾宏(五則)　　紫柏真可(一則)　無念深有(二則)　　儀峰方彖(二則)　養菴心(二則)　　憨山德清(二則)　真寂廣印(二則)",
    "X66n1297_001:0266c05_0-59": "　　破山法乘(一則)　徧融真圓(一則)　　潭柘福源(一則)　寶頂元亮(一則)　　雲居觀衡(四則)　翠巖通喆(三則)　　元白通可(二則)　惟一普潤(二則)　　僧摩馬一騰(一則)　賣鹽翁(一則)　　黃巖覺真(二則)宗鑑法林目錄宗鑑法林卷一集雲堂　編釋迦文佛世尊初降生時。",
    "X66n1297_001:0275a07_1": "一手指天一手指地。",
    "X66n1297_001:0275a07_2": "周行七步。",
    "X66n1297_001:0275a07_3": "目顧四方曰。",
    "X66n1297_001:0275a08_4": "天上天下惟吾獨尊。",
    "X66n1297_001:0275a09_0": "雲門偃云。",
    "X66n1297_001:0275a09_1": "我當時若見。",
    "X66n1297_001:0275a09_2": "一棒打殺與狗子喫。",
    "X66n1297_001:0275a09_3": "貴圖天下太平。",
    "X66n1297_001:0275a10_4": "雪竇顯云。",
    "X66n1297_001:0275a10_5": "便與掀倒禪床。",
    "X66n1297_001:0275a10_6": "　法眼益云。",
    "X66n1297_001:0275a10_7": "雲門氣勢甚大。",
    "X66n1297_001:0275a11_8": "要且無佛法道理。",
    "X66n1297_001:0275a11_9": "時有老宿云。",
    "X66n1297_001:0275a11_10": "將謂無人證明。",
    "X66n1297_001:0275a12_11": "雪竇云鈎在不疑之地。",
    "X66n1297_001:0275a12_12": "　瑯琊覺云。",
    "X66n1297_001:0275a12_13": "雲門可謂將此深心奉塵剎。",
    "X66n1297_001:0275a13_14": "是則名為報佛恩。",
    "X66n1297_001:0275a13_15": "　雲峰悅云。",
    "X66n1297_001:0275a13_16": "雲門雖有定亂之謀。",
    "X66n1297_001:0275a14_17": "且無出身之路。",
    "X66n1297_001:0275a14_18": "　法昌遇云。",
    "X66n1297_001:0275a14_19": "雲門好一棒太遲生。",
    "X66n1297_001:0275a15_20": "未離兜率脚跟下好與一錐。",
    "X66n1297_001:0275a15_21": "雖然也是賊過後張弓。",
    "X66n1297_001:0275a16_22": "　天童華云。",
    "X66n1297_001:0275a16_23": "雲門此話雖行。",
    "X66n1297_001:0275a16_24": "未免落他陷穽。",
    "X66n1297_001:0275a17_25": "　高峰妙云。",
    "X66n1297_001:0275a17_26": "世尊大似靈龜拽尾。",
    "X66n1297_001:0275a17_27": "自取喪身之兆。",
    "X66n1297_001:0275a18_28": "雲門雖則全提正令。",
    "X66n1297_001:0275a18_29": "也是為他閒事長無明。",
    "X66n1297_001:0275a18_30": "當時但於地上畫一圓相。",
    "X66n1297_001:0275a19_31": "就中書個丁字。",
    "X66n1297_001:0275a19_32": "復展兩手示之。",
    "X66n1297_001:0275a20_33": "管取冰消瓦解。",
    "X66n1297_001:0275a20_34": "　南堂欲云。",
    "X66n1297_001:0275a20_35": "雲門好棒可殺驚人。",
    "X66n1297_001:0275a21_0": "未免傷鋒犯手。",
    "X66n1297_001:0275a21_1": "當時若見。",
    "X66n1297_001:0275a21_2": "祇消道箇澣盆澣盆。",
    "X66n1297_001:0275a21_3": "老漢若也知方。",
    "X66n1297_001:0275a22_4": "管取暗裏抽身。",
    "X66n1297_001:0275a22_5": "免見明中落節。",
    "X66n1297_001:0275a22_6": "　天童悟云。",
    "X66n1297_001:0275a23_7": "我不似雲門大驚小怪。",
    "X66n1297_001:0275a23_8": "當時但向前以手加額云。",
    "X66n1297_001:0275a24_0": "貓。",
    "X66n1297_001:0275a24_1": "看他面皮向甚處著。",
    "X66n1297_001:0275a24_2": "　棲霞成云。",
    "X66n1297_001:0275a24_3": "當時若見恁麼道。",
    "X66n1297_001:0275b01_4": "但向前合掌云。",
    "X66n1297_001:0275b01_5": "大王萬福。",
    "X66n1297_001:0275b02_0": "指天指地語琅琅。",
    "X66n1297_001:0275b02_1": "送語傳言出畵堂。",
    "X66n1297_001:0275b02_2": "使者尚能多意氣。",
    "X66n1297_001:0275b03_3": "主人應是不尋常。",
    "X66n1297_001:0275b03_4": "(泉大道)開基剏業前王事。",
    "X66n1297_001:0275b04_5": "端拱持盈後帝心。",
    "X66n1297_001:0275b04_6": "劍戟盡為農器用。",
    "X66n1297_001:0275b05_7": "此時誰報太平音。",
    "X66n1297_001:0275b05_8": "(佛印元)美如西子離金闕。",
    "X66n1297_001:0275b06_9": "嬌似楊妃下玉樓。",
    "X66n1297_001:0275b06_10": "猶把琵琶半遮面。",
    "X66n1297_001:0275b07_11": "不令人見轉風流。",
    "X66n1297_001:0275b07_12": "(佛鑑懃)一火鑄成金彈子。",
    "X66n1297_001:0275b08_13": "團圝都不費鉗鎚。",
    "X66n1297_001:0275b08_14": "拈來萬仞峰頭放。",
    "X66n1297_001:0275b09_15": "打落天邊白鳳兒。",
    "X66n1297_001:0275b09_16": "(慈受深)千年石虎產麒麟。",
    "X66n1297_001:0275b10_17": "一角通身五彩明。",
    "X66n1297_001:0275b10_18": "金鎖玉關渾掣斷。",
    "X66n1297_001:0275b11_19": "毗盧界內鼓烟塵。",
    "X66n1297_001:0275b11_20": "(雪竇宗)老漢纔生便著忙。",
    "X66n1297_001:0275b12_21": "周行七步似顛狂。",
    "X66n1297_001:0275b12_22": "賺他無限癡男女。",
    "X66n1297_001:0275b13_23": "開眼堂堂入鑊湯。",
    "X66n1297_001:0275b13_24": "(徑山杲)從來家富產嬌兒。",
    "X66n1297_001:0275b14_25": "纔出胞胎便亂揮。",
    "X66n1297_001:0275b14_26": "到得伎窮雙樹下。",
    "X66n1297_001:0275b15_27": "始知四十九年非。",
    "X66n1297_001:0275b15_28": "(懶菴樞)無憂樹下浴嬰孩。",
    "X66n1297_001:0275b16_29": "清曉薔薇帶露開。",
    "X66n1297_001:0275b16_30": "轉過衲僧相見處。",
    "X66n1297_001:0275b17_31": "後糟驢馬出胞胎。",
    "X66n1297_001:0275b17_32": "(天童淨)未曾撞入摩耶腹。",
    "X66n1297_001:0275b18_33": "兩手知他甚處安。",
    "X66n1297_001:0275b18_34": "右脇出來魔境現。",
    "X66n1297_001:0275b19_35": "祇堪惆悵不堪看。",
    "X66n1297_001:0275b19_36": "(天目禮)七步周行猶彷彿。",
    "X66n1297_001:0275b20_37": "指天指地不分明。",
    "X66n1297_001:0275b20_38": "是非既落旁人耳。",
    "X66n1297_001:0275b21_39": "洗到驢年也未清。",
    "X66n1297_001:0275b21_40": "(虗堂愚)生來自恨錯同條。",
    "X66n1297_001:0275b22_41": "鐵鑄心肝也合消。",
    "X66n1297_001:0275b22_42": "還你獨尊三界內。",
    "X66n1297_001:0275b23_43": "奈何今日又明朝。",
    "X66n1297_001:0275b23_44": "(覺菴真)毗嵐毒種毒花開。",
    "X66n1297_001:0275b24_45": "添得雲門醉後杯。",
    "X66n1297_001:0275b24_46": "今日柯橋風色惡。",
    "X66n1297_001:0275c01_47": "澹烟疎雨洗黃梅。",
    "X66n1297_001:0275c01_48": "(岊翁淳)摩耶今日產嬰孩。",
    "X66n1297_001:0275c02_49": "剛道天宮降下來。",
    "X66n1297_001:0275c02_50": "不是鷄窠生鳳卵。",
    "X66n1297_001:0275c03_51": "分明象子出驢胎。",
    "X66n1297_001:0275c03_52": "(千岩長)忽聽嬌音上御樓。",
    "X66n1297_001:0275c04_53": "玉釵敲斷意悠悠。",
    "X66n1297_001:0275c04_54": "雖然不作&#;赦客。",
    "X66n1297_001:0275c05_55": "也有偷心暗點頭。",
    "X66n1297_001:0275c05_56": "(石浪如)躍冶之金自不祥。",
    "X66n1297_001:0275c06_57": "干將鑄就赤眉殃。",
    "X66n1297_001:0275c06_58": "乾坤撥亂稱元首。",
    "X66n1297_001:0275c07_59": "竊國紛紛有憲章。",
    "X66n1297_001:0275c07_60": "(觀濤奇)月上山城征馬急。",
    "X66n1297_001:0275c08_61": "雨過新水芰荷香。",
    "X66n1297_001:0275c08_62": "自此洞庭秋正好。",
    "X66n1297_001:0275c09_63": "烟波聲裏鬬漁郎。",
    "X66n1297_001:0275c09_64": "([卄/卬]溪森)自言自語自徘徊。",
    "X66n1297_001:0275c10_65": "自動芳心自作媒。",
    "X66n1297_001:0275c10_66": "不是自家親骨肉。",
    "X66n1297_001:0275c11_67": "誰將炭送雪中來。",
    "X66n1297_001:0275c11_68": "(寒松操)大義未成先自立。",
    "X66n1297_001:0275c12_69": "咸陽三月火通紅。",
    "X66n1297_001:0275c12_70": "到底不忘亡國象。",
    "X66n1297_001:0275c13_71": "有何面目見江東。",
    "X66n1297_001:0275c13_72": "(綠雨蕉)自掘深坑自活埋。",
    "X66n1297_001:0275c14_73": "腥風匝地露屍骸。",
    "X66n1297_001:0275c14_74": "人間天上稱尊大。",
    "X66n1297_001:0275c15_75": "當甚籬根破草鞵。",
    "X66n1297_001:0275c15_76": "(法林音)世尊臘月八日明星出時。",
    "X66n1297_001:0275c16_77": "忽然大悟。",
    "X66n1297_001:0275c16_78": "乃曰。",
    "X66n1297_001:0275c16_79": "奇哉。",
    "X66n1297_001:0275c16_80": "一切眾生具有如來智慧德相。",
    "X66n1297_001:0275c17_81": "但以妄想執著不能證得。",
    "X66n1297_001:0275c19_0": "博山來云。",
    "X66n1297_001:0275c19_1": "根本無明即是不動智。",
    "X66n1297_001:0275c19_2": "不動智即是根本無明。",
    "X66n1297_001:0275c20_3": "者裏別具一隻眼。",
    "X66n1297_001:0275c20_4": "老瞿曇冰消瓦解。",
    "X66n1297_001:0275c20_5": "　天章玉云。",
    "X66n1297_001:0275c21_6": "大小釋迦話作兩橛。",
    "X66n1297_001:0275c21_7": "當時有人下者一語。",
    "X66n1297_001:0275c21_8": "免致後代兒孫起模畵樣。",
    "X66n1297_001:0275c22_9": "然雖如是。",
    "X66n1297_001:0275c22_10": "也不得屈我釋迦。",
    "X66n1297_001:0275c22_11": "喝一喝。",
    "X66n1297_001:0275c23_12": "　藥地智云。",
    "X66n1297_001:0275c23_13": "雪山坐久成勞。",
    "X66n1297_001:0275c23_14": "空花亂墜一瓢。",
    "X66n1297_001:0275c23_15": "惡水祇合自澆。",
    "X66n1297_001:0275c24_16": "何故。",
    "X66n1297_001:0275c24_17": "為他六年奇句。",
    "X66n1297_001:0275c24_18": "不及下地先聲。",
    "X66n1297_001:0275c24_19": "　道林慮云。",
    "X66n1297_001:0276a01_20": "開得一隻眼。",
    "X66n1297_001:0276a01_21": "失却一張口。",
    "X66n1297_001:0276a02_0": "瞿曇失却眼睛時。",
    "X66n1297_001:0276a02_1": "雪裏梅花祇一枝。",
    "X66n1297_001:0276a02_2": "而今到處生荊棘。",
    "X66n1297_001:0276a03_3": "却笑春風惱亂吹。",
    "X66n1297_001:0276a03_4": "(晦堂心)天蓋地載。",
    "X66n1297_001:0276a04_5": "成團作塊。",
    "X66n1297_001:0276a04_6": "周法界而無邊。",
    "X66n1297_001:0276a04_7": "析鄰虗而無內。",
    "X66n1297_001:0276a05_0": "及盡玄微誰分向背。",
    "X66n1297_001:0276a05_1": "佛祖來償口業債。",
    "X66n1297_001:0276a05_2": "問取南泉王老師。",
    "X66n1297_001:0276a06_3": "人人祇喫一莖菜。",
    "X66n1297_001:0276a06_4": "(宏智覺)入山去何所圖。",
    "X66n1297_001:0276a07_5": "出山來胡為乎。",
    "X66n1297_001:0276a07_6": "早知今日事。",
    "X66n1297_001:0276a07_7": "悔不慎當初。",
    "X66n1297_001:0276a08_8": "(無準範)舉頭見星忽悟道。",
    "X66n1297_001:0276a09_9": "黃泥山上生茅草。",
    "X66n1297_001:0276a09_10": "李婆自做老裁衣。",
    "X66n1297_001:0276a10_11": "不剪乾紅剪香皁。",
    "X66n1297_001:0276a10_12": "(栯堂益)金鐘夜擊九重城。",
    "X66n1297_001:0276a11_13": "六載歸來改瘦形。",
    "X66n1297_001:0276a11_14": "待得眾生心眼活。",
    "X66n1297_001:0276a12_15": "雪山依舊碧崚嶒。",
    "X66n1297_001:0276a12_16": "(虗堂愚)六年雪嶺道方成。",
    "X66n1297_001:0276a13_17": "打失從前鬼眼睛。",
    "X66n1297_001:0276a13_18": "滿面慚惶無著處。",
    "X66n1297_001:0276a14_19": "至今生怕見明星。",
    "X66n1297_001:0276a14_20": "(荊叟珏)二千年前臘月八。",
    "X66n1297_001:0276a15_21": "黃面瞿曇雙眼活。",
    "X66n1297_001:0276a15_22": "阿僧祇劫喫鹽多。",
    "X66n1297_001:0276a16_23": "苦行六年添得渴。",
    "X66n1297_001:0276a16_24": "(月江印)六載隈藏在雪山。",
    "X66n1297_001:0276a17_25": "灰頭土面自慚顏。",
    "X66n1297_001:0276a17_26": "今朝忽覩明星現。",
    "X66n1297_001:0276a18_27": "始覺從前被眼瞞。",
    "X66n1297_001:0276a18_28": "(鐵山仁)家在深山別覓山。",
    "X66n1297_001:0276a19_29": "眼開何處著慚顏。",
    "X66n1297_001:0276a19_30": "殷勤為惜王孫醉。",
    "X66n1297_001:0276a20_31": "月滿荷衣霜滿鬟。",
    "X66n1297_001:0276a20_32": "(玉林琇)今朝正是臘月八。",
    "X66n1297_001:0276a21_33": "釋迦老子眼睛瞎。",
    "X66n1297_001:0276a21_34": "白日青天被鬼迷。",
    "X66n1297_001:0276a22_35": "夜對明星將眼刮。",
    "X66n1297_001:0276a22_36": "(朝宗忍)日日擡眸便覩星。",
    "X66n1297_001:0276a23_37": "如何特地話重新。",
    "X66n1297_001:0276a23_38": "而今要問靈山老。",
    "X66n1297_001:0276a24_39": "兩道眉毛賸幾莖。",
    "X66n1297_001:0276a24_40": "(六吉謙)六年苦行進山來。",
    "X66n1297_001:0276b01_41": "夜半明星笑破腮。",
    "X66n1297_001:0276b01_42": "果是髑髏乾得盡。",
    "X66n1297_001:0276b02_43": "因何惹出者場災。",
    "X66n1297_001:0276b02_44": "(法林音)世尊陞座。",
    "X66n1297_001:0276b03_45": "文殊白椎曰。",
    "X66n1297_001:0276b03_46": "諦觀法王法。",
    "X66n1297_001:0276b03_47": "法王法如是。",
    "X66n1297_001:0276b04_0": "世尊便下座。",
    "X66n1297_001:0276b05_0": "芭蕉徹云。",
    "X66n1297_001:0276b05_1": "忙忙者匝地普天。",
    "X66n1297_001:0276b05_2": "　獅林則云。",
    "X66n1297_001:0276b05_3": "眾中道世尊入林不動草。",
    "X66n1297_001:0276b06_4": "文殊入水不動波。",
    "X66n1297_001:0276b06_5": "自然海晏河清。",
    "X66n1297_001:0276b06_6": "乃搖手呵呵大笑云。",
    "X66n1297_001:0276b07_7": "錯了也。",
    "X66n1297_001:0276b07_8": "且道是何道理。",
    "X66n1297_001:0276b07_9": "掀翻海岳求知己。",
    "X66n1297_001:0276b08_10": "撥轉乾坤致太平。",
    "X66n1297_001:0276b08_11": "　天童悟云。",
    "X66n1297_001:0276b08_12": "文殊大似認影迷頭。",
    "X66n1297_001:0276b09_13": "世尊也是脚跟不著地。",
    "X66n1297_001:0276b09_14": "　雲門信云。",
    "X66n1297_001:0276b09_15": "當時奪却文殊椎子。",
    "X66n1297_001:0276b10_16": "喝一喝。",
    "X66n1297_001:0276b10_17": "看那黃面老子作何去就。",
    "X66n1297_001:0276b10_18": "　博山來云。",
    "X66n1297_001:0276b11_19": "世尊拉抹金鍼。",
    "X66n1297_001:0276b11_20": "文殊橫抽玉線。",
    "X66n1297_001:0276b11_21": "彌縫海嶽要是其人。",
    "X66n1297_001:0276b12_22": "且道未陞座前法王法在甚麼處。",
    "X66n1297_001:0276b12_23": "　報恩賢云。",
    "X66n1297_001:0276b13_24": "世尊雖是頭正尾正。",
    "X66n1297_001:0276b13_25": "殊不知却被文殊使令。",
    "X66n1297_001:0276b13_26": "　孤秀曜云。",
    "X66n1297_001:0276b14_27": "世尊向電光影裏穿鍼。",
    "X66n1297_001:0276b14_28": "文殊從猛虎舌上書字。",
    "X66n1297_001:0276b15_29": "直饒縱奪齊行。",
    "X66n1297_001:0276b15_30": "已是落三落四。",
    "X66n1297_001:0276b15_31": "還有為二老作主者麼。",
    "X66n1297_001:0276b16_32": "笙歌宛轉隨雲散。",
    "X66n1297_001:0276b16_33": "杜宇空傳別苑聲。",
    "X66n1297_001:0276b17_0": "百萬靈山似葦蔴。",
    "X66n1297_001:0276b17_1": "風行雲集已周遮。",
    "X66n1297_001:0276b17_2": "當時不是文殊老。",
    "X66n1297_001:0276b18_3": "往往瞿曇更撒沙。",
    "X66n1297_001:0276b18_4": "(佛印元)月在波心徹底寒。",
    "X66n1297_001:0276b19_5": "澄潭應不許龍蟠。",
    "X66n1297_001:0276b19_6": "五湖多少未歸客。",
    "X66n1297_001:0276b20_7": "却被旁人把釣竿。",
    "X66n1297_001:0276b20_8": "(上方益)一輪明月映天心。",
    "X66n1297_001:0276b21_9": "四海生靈荷照臨。",
    "X66n1297_001:0276b21_10": "何必西風撼丹桂。",
    "X66n1297_001:0276b22_11": "碧霄重送九秋音。",
    "X66n1297_001:0276b22_12": "(佛鑑懃)一段真風見也麼。",
    "X66n1297_001:0276b23_13": "綿綿化母理機梭。",
    "X66n1297_001:0276b23_14": "織成古錦含春象。",
    "X66n1297_001:0276b24_15": "無奈東君漏泄何。",
    "X66n1297_001:0276b24_16": "(天童覺)綸綍封章出御樓。",
    "X66n1297_001:0276c01_17": "克謀借箸有留矦。",
    "X66n1297_001:0276c01_18": "不因鑄印復銷印。",
    "X66n1297_001:0276c02_19": "六國烽烟正未休。",
    "X66n1297_001:0276c02_20": "(蔗菴範)南國佳人畵裏看。",
    "X66n1297_001:0276c03_21": "霜毫初點曉妝殘。",
    "X66n1297_001:0276c03_22": "莫勞脂粉施顏色。",
    "X66n1297_001:0276c04_23": "窻外梅花拂影寒。",
    "X66n1297_001:0276c04_24": "(俍亭挺)幽谷瓊枝帶露開。",
    "X66n1297_001:0276c05_25": "春含紅紫錦成堆。",
    "X66n1297_001:0276c05_26": "誰知遇陣催花雨。",
    "X66n1297_001:0276c06_27": "褪落飛英滿翠苔。",
    "X66n1297_001:0276c06_28": "(寒松操)世尊因五通仙人問。",
    "X66n1297_001:0276c07_29": "如來六通我五通。",
    "X66n1297_001:0276c07_30": "如何是那一通。",
    "X66n1297_001:0276c08_31": "世尊召仙人。",
    "X66n1297_001:0276c08_32": "仙人應諾。",
    "X66n1297_001:0276c08_33": "世尊曰。",
    "X66n1297_001:0276c08_34": "那一通。",
    "X66n1297_001:0276c08_35": "你問我。",
    "X66n1297_001:0276c10_0": "明覺顯云。",
    "X66n1297_001:0276c10_1": "老胡元不知有那一通。",
    "X66n1297_001:0276c10_2": "却因邪打正。",
    "X66n1297_001:0276c10_3": "　瑯琊覺云。",
    "X66n1297_001:0276c11_4": "世尊不知可謂因正而打邪。",
    "X66n1297_001:0276c11_5": "五通不知實乃因邪而打正。",
    "X66n1297_001:0276c12_6": "　翠巖芝云。",
    "X66n1297_001:0276c12_7": "五通如是問。",
    "X66n1297_001:0276c12_8": "世尊如是答。",
    "X66n1297_001:0276c13_0": "要且不會那一通。",
    "X66n1297_001:0276c13_1": "　雲峰悅云。",
    "X66n1297_001:0276c13_2": "大小瞿曇被外道勘破了。",
    "X66n1297_001:0276c14_3": "有旁不肯底出來。",
    "X66n1297_001:0276c14_4": "雲峰要問作麼生是那一通。",
    "X66n1297_001:0276c15_0": "　古南門云。",
    "X66n1297_001:0276c15_1": "呼蛇易。",
    "X66n1297_001:0276c15_2": "遣蛇難。",
    "X66n1297_001:0276c15_3": "世尊被仙人一拶。",
    "X66n1297_001:0276c15_4": "轉身無路。",
    "X66n1297_001:0276c16_5": "將錯就錯。",
    "X66n1297_001:0276c16_6": "何不纔問便摑。",
    "X66n1297_001:0276c16_7": "仙人當下知歸。",
    "X66n1297_001:0276c16_8": "和前五通一時放下。",
    "X66n1297_001:0276c17_9": "豈不灑灑地做個平地神仙。",
    "X66n1297_001:0276c17_10": "　崇先奇云。",
    "X66n1297_001:0276c18_11": "老胡也知有那一通。",
    "X66n1297_001:0276c18_12": "祇是口門窄。",
    "X66n1297_001:0276c18_13": "　平田本云。",
    "X66n1297_001:0276c19_0": "世尊被仙人輕輕一靠。",
    "X66n1297_001:0276c19_1": "直得喚鐘作甕。",
    "X66n1297_001:0276c19_2": "　浪山嶼云。",
    "X66n1297_001:0276c20_0": "世尊就窠打劫順水推船。",
    "X66n1297_001:0276c20_1": "若論那一通。",
    "X66n1297_001:0276c20_2": "端的未會在。",
    "X66n1297_001:0276c21_0": "汝問何如此問親。",
    "X66n1297_001:0276c21_1": "嶺梅江柳共芳春。",
    "X66n1297_001:0276c21_2": "抱贓不用重搜檢。",
    "X66n1297_001:0276c22_3": "已自當堂露賊身。",
    "X66n1297_001:0276c22_4": "(長靈卓)那一通。",
    "X66n1297_001:0276c23_5": "你問我。",
    "X66n1297_001:0276c23_6": "玄關倒插無鬚鎖。",
    "X66n1297_001:0276c23_7": "等閒一掣掣得開。",
    "X66n1297_001:0276c24_0": "三個老婆相對坐。",
    "X66n1297_001:0276c24_1": "咄。",
    "X66n1297_001:0276c24_2": "(斷橋倫)醉乘白鶴登銀闕。",
    "X66n1297_001:0277a01_3": "夢跨青鸞入絳宮。",
    "X66n1297_001:0277a01_4": "酒醒眼開俱不見。",
    "X66n1297_001:0277a02_5": "一川桃李自東風。",
    "X66n1297_001:0277a02_6": "(中峰本)那一通。",
    "X66n1297_001:0277a03_7": "你問我。",
    "X66n1297_001:0277a03_8": "猢猻上樹偷生果。",
    "X66n1297_001:0277a03_9": "口裏嚼得不甘香。",
    "X66n1297_001:0277a04_0": "眼裏耳裏都是火。",
    "X66n1297_001:0277a04_1": "忽然撞著看園翁。",
    "X66n1297_001:0277a04_2": "沒處躲。",
    "X66n1297_001:0277a04_3": "(三宜盂)世尊因外道問。",
    "X66n1297_001:0277a05_4": "不問有言不問無言。",
    "X66n1297_001:0277a05_5": "世尊據座。",
    "X66n1297_001:0277a05_6": "外道讚曰。",
    "X66n1297_001:0277a06_7": "世尊大慈大悲。",
    "X66n1297_001:0277a06_8": "開我迷雲令我得入。",
    "X66n1297_001:0277a06_9": "作禮而去。",
    "X66n1297_001:0277a07_10": "阿難問。",
    "X66n1297_001:0277a07_11": "外道有何所證而言得入。",
    "X66n1297_001:0277a07_12": "世尊曰。",
    "X66n1297_001:0277a07_13": "如世良馬。",
    "X66n1297_001:0277a08_14": "見鞭影而行。",
    "X66n1297_001:0277a09_0": "五祖戒云。",
    "X66n1297_001:0277a09_1": "大小世尊被阿難一狀領過。",
    "X66n1297_001:0277a09_2": "又出語云。",
    "X66n1297_001:0277a09_3": "汝何所問。",
    "X66n1297_001:0277a10_4": "　法眼益因僧請益。",
    "X66n1297_001:0277a10_5": "敘語未終。",
    "X66n1297_001:0277a10_6": "眼云住住。",
    "X66n1297_001:0277a10_7": "你擬向世尊良久處會那。",
    "X66n1297_001:0277a11_8": "僧從此悟入。",
    "X66n1297_001:0277a11_9": "　雪竇顯云。",
    "X66n1297_001:0277a11_10": "邪正不分過猶鞭影。",
    "X66n1297_001:0277a12_11": "又云。",
    "X66n1297_001:0277a12_12": "迷雲既開。",
    "X66n1297_001:0277a12_13": "決定見佛。",
    "X66n1297_001:0277a12_14": "還許他同參也無。",
    "X66n1297_001:0277a13_15": "若共相委知。",
    "X66n1297_001:0277a13_16": "則天下宗師并為外道伴侶。",
    "X66n1297_001:0277a14_0": "如各非印證。",
    "X66n1297_001:0277a14_1": "則東土衲僧不如西天外道。",
    "X66n1297_001:0277a14_2": "　翠岩芝云。",
    "X66n1297_001:0277a15_3": "世尊被外道當面塗糊。",
    "X66n1297_001:0277a15_4": "祇如外道云令我得入。",
    "X66n1297_001:0277a15_5": "要且未夢見在。",
    "X66n1297_001:0277a16_6": "既不曾夢見。",
    "X66n1297_001:0277a16_7": "為什麼却悟去。",
    "X66n1297_001:0277a16_8": "　瑯琊覺云。",
    "X66n1297_001:0277a17_9": "依俙似曲纔堪聽。",
    "X66n1297_001:0277a17_10": "又被風吹別調中。",
    "X66n1297_001:0277a17_11": "　楊岐會云。",
    "X66n1297_001:0277a18_0": "世尊輟己從人。",
    "X66n1297_001:0277a18_1": "外道乃因齋慶讚。",
    "X66n1297_001:0277a18_2": "　溈山喆云。",
    "X66n1297_001:0277a18_3": "外道懷藏寶鏡。",
    "X66n1297_001:0277a19_4": "世尊親為高提。",
    "X66n1297_001:0277a19_5": "直得森羅顯煥萬象歷然。",
    "X66n1297_001:0277a20_0": "又得阿難金鐘再擊。",
    "X66n1297_001:0277a20_1": "四眾共聞。",
    "X66n1297_001:0277a20_2": "大似二龍玩珠。",
    "X66n1297_001:0277a20_3": "長他智者威獰。",
    "X66n1297_001:0277a21_4": "　雲居齊云。",
    "X66n1297_001:0277a21_5": "什麼處是外道悟處。",
    "X66n1297_001:0277a21_6": "眾中道世尊良久時便是舉鞭處。",
    "X66n1297_001:0277a22_7": "恁麼會還得不。",
    "X66n1297_001:0277a22_8": "　昭覺勤云。",
    "X66n1297_001:0277a23_9": "待他問不問有言不問無言。",
    "X66n1297_001:0277a23_10": "和聲便打。",
    "X66n1297_001:0277a23_11": "及至阿難問外道有何所證。",
    "X66n1297_001:0277a24_12": "亦和聲便打。",
    "X66n1297_001:0277a24_13": "殺人須是殺人刀。",
    "X66n1297_001:0277a24_14": "活人須是活人劍。",
    "X66n1297_001:0277b01_15": "　徑山杲舉雪竇語畢云。",
    "X66n1297_001:0277b01_16": "邪正兩分正猶鞭影。",
    "X66n1297_001:0277b02_17": "　磬山修云。",
    "X66n1297_001:0277b02_18": "二老恰在鞭影裏批判。",
    "X66n1297_001:0277b02_19": "良久云。",
    "X66n1297_001:0277b03_20": "三十年後此話大行。",
    "X66n1297_001:0277b03_21": "　南磵問云。",
    "X66n1297_001:0277b03_22": "瞿曇鈍置太煞。",
    "X66n1297_001:0277b04_0": "若是山僧。",
    "X66n1297_001:0277b04_1": "便與和座掀倒。",
    "X66n1297_001:0277b04_2": "雖然。",
    "X66n1297_001:0277b04_3": "知我者少笑我者多。",
    "X66n1297_001:0277b05_0": "　佛日晳云。",
    "X66n1297_001:0277b05_1": "雪竇妙喜二尊宿。",
    "X66n1297_001:0277b05_2": "氣吞佛祖名振古今。",
    "X66n1297_001:0277b06_0": "檢點將來。",
    "X66n1297_001:0277b06_1": "三十棒一棒也放他不過。",
    "X66n1297_001:0277b06_2": "何故。",
    "X66n1297_001:0277b06_3": "不合向鞭影邊妄分邪正。",
    "X66n1297_001:0277b08_0": "萬丈寒潭徹底清。",
    "X66n1297_001:0277b08_1": "錦鱗夜靜向光行。",
    "X66n1297_001:0277b08_2": "和竿一掣隨鈎上。",
    "X66n1297_001:0277b09_3": "水面茫茫散月明。",
    "X66n1297_001:0277b09_4": "(白雲端)雪覆喬林同一色。",
    "X66n1297_001:0277b10_5": "清光上下含虗碧。",
    "X66n1297_001:0277b10_6": "採樵人立渡頭寒。",
    "X66n1297_001:0277b11_7": "極目寒蟾為誰白。",
    "X66n1297_001:0277b11_8": "(成枯木)世尊恰似青銅鏡。",
    "X66n1297_001:0277b12_9": "挂向虗空秋月淨。",
    "X66n1297_001:0277b12_10": "表裏無私照膽寒。",
    "X66n1297_001:0277b13_11": "高低一一皆相映。",
    "X66n1297_001:0277b13_12": "(佛鑑懃)露影藏身問世尊。",
    "X66n1297_001:0277b14_13": "瞿曇一點不加文。",
    "X66n1297_001:0277b14_14": "迷雲舒卷從斯入。",
    "X66n1297_001:0277b15_15": "十倍精神減八分。",
    "X66n1297_001:0277b15_16": "(佛燈珣)迷悟髑髏前。",
    "X66n1297_001:0277b16_17": "何勞更舉鞭。",
    "X66n1297_001:0277b16_18": "祇持鷄狗戒。",
    "X66n1297_001:0277b16_19": "不學祖師禪。",
    "X66n1297_001:0277b17_0": "(鼓山珪)",
    "X66n1297_001:0277b18_0": "世尊隻眼通三界。",
    "X66n1297_001:0277b18_1": "外道雙眸貫五天。",
    "X66n1297_001:0277b18_2": "華意正穠桃臉笑。",
    "X66n1297_001:0277b19_3": "春光不在柳梢邊。",
    "X66n1297_001:0277b19_4": "(雪巢一)自把[鹿*瓦]甎空裏擲。",
    "X66n1297_001:0277b20_5": "必端自打自家頭。",
    "X66n1297_001:0277b20_6": "灼然自痛自難說。",
    "X66n1297_001:0277b21_7": "自著摩挲歸去休。",
    "X66n1297_001:0277b21_8": "(斷橋倫)野鳥關關弄語頻。",
    "X66n1297_001:0277b22_9": "東皇暗轉劫壺春。",
    "X66n1297_001:0277b22_10": "林花未吐成狼藉。",
    "X66n1297_001:0277b23_11": "猶有餘香冷醉人。",
    "X66n1297_001:0277b23_12": "(幻寄庭)九日柴門鋪綠茵。",
    "X66n1297_001:0277b24_13": "酒帘高捲菊花春。",
    "X66n1297_001:0277b24_14": "淵明去後無消息。",
    "X66n1297_001:0277c01_15": "空有餘香冷醉人。",
    "X66n1297_001:0277c01_16": "(法林音)世尊因外道問昨日說何法。",
    "X66n1297_001:0277c02_17": "世尊曰說定法。",
    "X66n1297_001:0277c02_18": "曰今日說何法。",
    "X66n1297_001:0277c03_19": "世尊曰說不定法。",
    "X66n1297_001:0277c03_20": "曰因甚昨日定今日不定。",
    "X66n1297_001:0277c04_21": "世尊曰昨日定今日不定。",
    "X66n1297_001:0277c05_0": "五祖戒云。",
    "X66n1297_001:0277c05_1": "世尊何得將別人物作自己用。",
    "X66n1297_001:0277c05_2": "　溈山喆云。",
    "X66n1297_001:0277c06_3": "大小世尊看樓打樓。",
    "X66n1297_001:0277c06_4": "大溈即不然。",
    "X66n1297_001:0277c06_5": "待問昨日說定法今日何說不定法。",
    "X66n1297_001:0277c07_6": "但云非汝境界。",
    "X66n1297_001:0277c07_7": "　薦福懷云。",
    "X66n1297_001:0277c07_8": "世尊被外道拶著出自偶然。",
    "X66n1297_001:0277c08_9": "雖然如此。",
    "X66n1297_001:0277c08_10": "邪正未分。",
    "X66n1297_001:0277c08_11": "　龍華宗云。",
    "X66n1297_001:0277c09_12": "黃面瞿曇隨邪逐惡。",
    "X66n1297_001:0277c09_13": "外道雖則言中有響。",
    "X66n1297_001:0277c09_14": "怎奈眼裏無筋。",
    "X66n1297_001:0277c11_0": "古鑑從來絕點痕。",
    "X66n1297_001:0277c11_1": "隨其妍醜目前分。",
    "X66n1297_001:0277c11_2": "如今鑑破無光影。",
    "X66n1297_001:0277c12_3": "風輥長江水色渾。",
    "X66n1297_001:0277c12_4": "(塗毒策)行盡江南數十程。",
    "X66n1297_001:0277c13_5": "曉風殘月入華清。",
    "X66n1297_001:0277c13_6": "朝元閣上西風急。",
    "X66n1297_001:0277c14_7": "都入長楊作雨聲。",
    "X66n1297_001:0277c14_8": "(楚石琦)世尊敕阿難往問調達曰汝在地獄中安否。",
    "X66n1297_001:0277c15_9": "曰我雖在地獄如三禪天樂。",
    "X66n1297_001:0277c16_10": "又令阿難問還求出否。",
    "X66n1297_001:0277c16_11": "曰我待世尊來便出。",
    "X66n1297_001:0277c17_12": "阿難曰。",
    "X66n1297_001:0277c17_13": "佛是三界大師。",
    "X66n1297_001:0277c17_14": "豈有入地獄分。",
    "X66n1297_001:0277c18_15": "曰。",
    "X66n1297_001:0277c18_16": "佛既無入地獄分。",
    "X66n1297_001:0277c18_17": "我豈有出地獄分。",
    "X66n1297_001:0277c19_0": "翠巖真云。",
    "X66n1297_001:0277c19_1": "親言出親口。",
    "X66n1297_001:0277c19_2": "　徑山杲云。",
    "X66n1297_001:0277c19_3": "既無出分又無入分。",
    "X66n1297_001:0277c20_4": "喚什麼作釋迦老子。",
    "X66n1297_001:0277c20_5": "喚什麼作提婆達多。",
    "X66n1297_001:0277c20_6": "又喚什麼作地獄。",
    "X66n1297_001:0277c21_7": "還委悉麼。",
    "X66n1297_001:0277c21_8": "自攜瓶去酤村酒。",
    "X66n1297_001:0277c21_9": "却著衫來作主人。",
    "X66n1297_001:0277c22_10": "　天寧琦云。",
    "X66n1297_001:0277c22_11": "妙喜與麼批判。",
    "X66n1297_001:0277c22_12": "刁刀相似魚魯參差。",
    "X66n1297_001:0277c23_13": "殊不知釋迦自釋迦。",
    "X66n1297_001:0277c23_14": "調達自調達。",
    "X66n1297_001:0277c23_15": "地獄自地獄。",
    "X66n1297_001:0277c24_0": "料掉沒交涉。",
    "X66n1297_001:0277c24_1": "一夜落花雨。",
    "X66n1297_001:0277c24_2": "滿溪流水香。",
    "X66n1297_001:0277c24_3": "　伏龍長云。",
    "X66n1297_001:0278a01_0": "臨危不悚。",
    "X66n1297_001:0278a01_1": "真大丈夫。",
    "X66n1297_001:0278a01_2": "　萬峰藏云。",
    "X66n1297_001:0278a01_3": "既是三界導師。",
    "X66n1297_001:0278a01_4": "為甚無入地獄分。",
    "X66n1297_001:0278a02_5": "阿難直受始得。",
    "X66n1297_001:0278a03_0": "好笑提婆達多。",
    "X66n1297_001:0278a03_1": "入捺落十小劫波。",
    "X66n1297_001:0278a03_2": "雖然得三禪妙樂。",
    "X66n1297_001:0278a04_0": "吹布毛須還鳥窠。",
    "X66n1297_001:0278a04_1": "(湛堂準)萬仞崕頭拌得去。",
    "X66n1297_001:0278a05_2": "不知何處覓全屍。",
    "X66n1297_001:0278a05_3": "業風吹起再甦惺。",
    "X66n1297_001:0278a06_4": "却問如今是甚時。",
    "X66n1297_001:0278a06_5": "(虗堂愚)水月空花鏡裏天。",
    "X66n1297_001:0278a07_6": "丹成何地不神仙。",
    "X66n1297_001:0278a07_7": "扁舟一任風吹去。",
    "X66n1297_001:0278a08_8": "祇在蘆花淺水邊。",
    "X66n1297_001:0278a08_9": "(抱璞璉)荒田荒地沒人耕。",
    "X66n1297_001:0278a09_10": "一耕耕起便死爭。",
    "X66n1297_001:0278a09_11": "不如盡情回付君。",
    "X66n1297_001:0278a10_12": "依舊春風長葛藤。",
    "X66n1297_001:0278a10_13": "(綠雨蕉)華嶽山人愛黑甜。",
    "X66n1297_001:0278a11_14": "素心豈為利名遷。",
    "X66n1297_001:0278a11_15": "獨怡夢裏乾坤大。",
    "X66n1297_001:0278a12_16": "石爛松枯懶記年。",
    "X66n1297_001:0278a12_17": "(鏡堂清)世尊因長爪梵志索論義預約曰。",
    "X66n1297_001:0278a13_18": "我義若墮我自斬首以謝。",
    "X66n1297_001:0278a14_19": "世尊曰汝義以何為宗。",
    "X66n1297_001:0278a14_20": "曰我義以一切不受為宗。",
    "X66n1297_001:0278a15_21": "世尊曰是見受不。",
    "X66n1297_001:0278a15_22": "志拂袖而去。",
    "X66n1297_001:0278a15_23": "行至中路有省。",
    "X66n1297_001:0278a16_24": "謂弟子曰我當回去斬首以謝世尊。",
    "X66n1297_001:0278a16_25": "弟子曰。",
    "X66n1297_001:0278a17_26": "人天眾前幸當得勝。",
    "X66n1297_001:0278a17_27": "何以斬首。",
    "X66n1297_001:0278a17_28": "志曰。",
    "X66n1297_001:0278a17_29": "我寧於有智人前斬首。",
    "X66n1297_001:0278a18_30": "不於無智人前得勝。",
    "X66n1297_001:0278a18_31": "乃歎曰。",
    "X66n1297_001:0278a18_32": "我義兩處負墮。",
    "X66n1297_001:0278a19_33": "是見若受。",
    "X66n1297_001:0278a19_34": "負門處麤。",
    "X66n1297_001:0278a19_35": "是見不受。",
    "X66n1297_001:0278a19_36": "負門處細。",
    "X66n1297_001:0278a20_0": "一切人天二乘皆不知我義墮處。",
    "X66n1297_001:0278a20_1": "惟有世尊諸大菩薩知我義墮。",
    "X66n1297_001:0278a21_2": "回至世尊前曰。",
    "X66n1297_001:0278a21_3": "我義兩處負墮故當斬首以謝。",
    "X66n1297_001:0278a22_4": "世尊曰。",
    "X66n1297_001:0278a22_5": "我法中無如是事。",
    "X66n1297_001:0278a22_6": "汝當回心向道。",
    "X66n1297_001:0278a23_7": "於是同五百弟子一時出家證阿羅漢。",
    "X66n1297_001:0278a24_0": "綠雨蕉云。",
    "X66n1297_001:0278a24_1": "懵懵懂懂。",
    "X66n1297_001:0278a24_2": "挑擔水桶。",
    "X66n1297_001:0278a24_3": "掉了一隻。",
    "X66n1297_001:0278a24_4": "不知輕重。",
    "X66n1297_001:0278b01_0": "驀拈拄杖云。",
    "X66n1297_001:0278b01_1": "吽吽。",
    "X66n1297_001:0278b01_2": "　法林音云。",
    "X66n1297_001:0278b01_3": "且道梵志中路還省也未。",
    "X66n1297_001:0278b02_4": "若在今日。",
    "X66n1297_001:0278b02_5": "直須打了趁出。",
    "X66n1297_001:0278b03_0": "是見若受破家門。",
    "X66n1297_001:0278b03_1": "是見不受與誰論。",
    "X66n1297_001:0278b03_2": "匾擔驀折兩頭脫。",
    "X66n1297_001:0278b04_3": "一毫頭上現乾坤。",
    "X66n1297_001:0278b04_4": "(天衣懷)一切不受逞家風。",
    "X66n1297_001:0278b05_5": "片言雙破兩頭空。",
    "X66n1297_001:0278b05_6": "赤幡奪了回光處。",
    "X66n1297_001:0278b06_7": "始信言前墮己宗。",
    "X66n1297_001:0278b06_8": "(本覺一)世尊在忉利天為母說法。",
    "X66n1297_001:0278b07_9": "優填王思佛。",
    "X66n1297_001:0278b07_10": "命匠雕栴檀像。",
    "X66n1297_001:0278b08_11": "及至世尊下來。",
    "X66n1297_001:0278b08_12": "像亦出迎。",
    "X66n1297_001:0278b09_0": "法林音云。",
    "X66n1297_001:0278b09_1": "大小世尊為魅所著。",
    "X66n1297_001:0278b10_0": "紫金光聚照山河。",
    "X66n1297_001:0278b10_1": "天上人間意氣多。",
    "X66n1297_001:0278b10_2": "曾敕文殊領徒眾。",
    "X66n1297_001:0278b11_3": "毗耶城裏問維摩。",
    "X66n1297_001:0278b11_4": "(虗堂愚)雲在嶺頭閒不徹。",
    "X66n1297_001:0278b12_5": "水流澗底太忙生。",
    "X66n1297_001:0278b12_6": "一莖草上全神變。",
    "X66n1297_001:0278b13_7": "大地無人著眼睛。",
    "X66n1297_001:0278b13_8": "(牧雲門)僧繇壁上畵龍形。",
    "X66n1297_001:0278b14_9": "畵得龍成未得神。",
    "X66n1297_001:0278b14_10": "破壁驚看無兩樣。",
    "X66n1297_001:0278b15_11": "飛騰全在點睛人。",
    "X66n1297_001:0278b15_12": "(庸際化)栴檀雕就紫金身。",
    "X66n1297_001:0278b16_13": "特地逢迎意氣新。",
    "X66n1297_001:0278b16_14": "慚愧瞿曇清白眼。",
    "X66n1297_001:0278b17_15": "無端又著一沙塵。",
    "X66n1297_001:0278b17_16": "(靈機觀)世尊三喚。",
    "X66n1297_001:0278b18_17": "像亦三應。",
    "X66n1297_001:0278b18_18": "世尊曰。",
    "X66n1297_001:0278b18_19": "無為真佛。",
    "X66n1297_001:0278b18_20": "實在我身。",
    "X66n1297_001:0278b19_0": "大溈智云。",
    "X66n1297_001:0278b19_1": "世尊為誰家分上事。",
    "X66n1297_001:0278b19_2": "又喝云。",
    "X66n1297_001:0278b19_3": "汝等切忌認著昭昭靈靈。",
    "X66n1297_001:0278b21_0": "真佛無為在我身。",
    "X66n1297_001:0278b21_1": "三呼三應太惺惺。",
    "X66n1297_001:0278b21_2": "若人不悟元由者。",
    "X66n1297_001:0278b22_3": "塵劫茫茫認識神。",
    "X66n1297_001:0278b22_4": "(大溈智)世尊因乾達婆王奏樂。",
    "X66n1297_001:0278b23_5": "山河大地盡作琴聲。",
    "X66n1297_001:0278b23_6": "迦葉起舞。",
    "X66n1297_001:0278b24_7": "王問。",
    "X66n1297_001:0278b24_8": "迦葉豈不是阿羅漢。",
    "X66n1297_001:0278b24_9": "諸漏已盡。",
    "X66n1297_001:0278b24_10": "何更有餘習。",
    "X66n1297_001:0278c01_11": "世尊曰。",
    "X66n1297_001:0278c01_12": "實無餘習。",
    "X66n1297_001:0278c01_13": "莫謗法也。",
    "X66n1297_001:0278c01_14": "王又撫琴三遍。",
    "X66n1297_001:0278c02_0": "迦葉亦三度作舞。",
    "X66n1297_001:0278c02_1": "王曰迦葉作舞豈不是。",
    "X66n1297_001:0278c02_2": "世尊曰實不曾作舞。",
    "X66n1297_001:0278c03_3": "王曰世尊何得妄語。",
    "X66n1297_001:0278c03_4": "世尊曰。",
    "X66n1297_001:0278c03_5": "不妄語。",
    "X66n1297_001:0278c04_0": "汝撫琴。",
    "X66n1297_001:0278c04_1": "山河大地草木盡作琴聲豈不是。",
    "X66n1297_001:0278c04_2": "王曰是。",
    "X66n1297_001:0278c05_0": "世尊曰。",
    "X66n1297_001:0278c05_1": "迦葉亦復如是。",
    "X66n1297_001:0278c05_2": "實不曾作舞。",
    "X66n1297_001:0278c05_3": "王乃信受。",
    "X66n1297_001:0278c06_0": "修山主問澄源。",
    "X66n1297_001:0278c06_1": "乾達婆王奏樂。",
    "X66n1297_001:0278c06_2": "直得須彌岌峇海水騰波。",
    "X66n1297_001:0278c07_3": "迦葉作舞作麼生會。",
    "X66n1297_001:0278c07_4": "源云。",
    "X66n1297_001:0278c07_5": "迦葉過去世曾作樂人來。",
    "X66n1297_001:0278c08_6": "習氣未除。",
    "X66n1297_001:0278c08_7": "修云須彌岌峇海水騰波又作麼生。",
    "X66n1297_001:0278c09_0": "源休去。",
    "X66n1297_001:0278c09_1": "法眼益代云。",
    "X66n1297_001:0278c09_2": "正是習氣。",
    "X66n1297_001:0278c09_3": "　幻寄稷云。",
    "X66n1297_001:0278c09_4": "有底道世尊以藥去病。",
    "X66n1297_001:0278c10_5": "澄源以病去藥。",
    "X66n1297_001:0278c10_6": "夢也未夢見乾達婆王在。",
    "X66n1297_001:0278c11_7": "　黃蘗琦云。",
    "X66n1297_001:0278c11_8": "若是山僧。",
    "X66n1297_001:0278c11_9": "待問迦葉是阿羅漢諸漏已盡何更有餘習亦乃起舞不。",
    "X66n1297_001:0278c12_10": "惟以楔出楔。",
    "X66n1297_001:0278c12_11": "抑令乾達婆王展轉疑殺。",
    "X66n1297_001:0278c14_0": "輕輕撥轉一條絃。",
    "X66n1297_001:0278c14_1": "聲振三千與大千。",
    "X66n1297_001:0278c14_2": "賴得飲光知密意。",
    "X66n1297_001:0278c15_3": "肯將羅袖惹春烟。",
    "X66n1297_001:0278c15_4": "(塗毒策)有三尺劍可以謁趙國。",
    "X66n1297_001:0278c16_5": "無千里眼難以見懸絲。",
    "X66n1297_001:0278c16_6": "巍巍堂堂。",
    "X66n1297_001:0278c17_7": "三界大師。",
    "X66n1297_001:0278c17_8": "(虗堂愚)月暎梅花白。",
    "X66n1297_001:0278c18_9": "風飄柳絮狂。",
    "X66n1297_001:0278c18_10": "人情若馬頰。",
    "X66n1297_001:0278c18_11": "客路似羊腸。",
    "X66n1297_001:0278c19_0": "(玉笈乾)",
    "X66n1297_001:0278c20_0": "世尊因靈山會上有五百比丘得四禪定具五神通未得法忍。",
    "X66n1297_001:0278c21_1": "以宿命智通各各自見過去弑父害母及諸眾罪。",
    "X66n1297_001:0278c22_2": "心內懷疑。",
    "X66n1297_001:0278c22_3": "於甚深法不能證入。",
    "X66n1297_001:0278c22_4": "於是文殊承佛神力。",
    "X66n1297_001:0278c23_5": "手握利劍持逼世尊。",
    "X66n1297_001:0278c23_6": "世尊曰。",
    "X66n1297_001:0278c23_7": "住住。",
    "X66n1297_001:0278c24_0": "不用作逆。",
    "X66n1297_001:0278c24_1": "勿得害我。",
    "X66n1297_001:0278c24_2": "我必被害。",
    "X66n1297_001:0278c24_3": "為善被害。",
    "X66n1297_001:0278c24_4": "文殊從本以來無有我人。",
    "X66n1297_001:0279a01_5": "但以內心見有我人。",
    "X66n1297_001:0279a01_6": "內心起時我必被害。",
    "X66n1297_001:0279a02_7": "即名為害。",
    "X66n1297_001:0279a02_8": "於是五百比丘悟自本心如夢如幻。",
    "X66n1297_001:0279a03_9": "於夢幻中無有我人乃至能生所生父母。",
    "X66n1297_001:0279a04_0": "於是五百比丘同聲讚歎。",
    "X66n1297_001:0279a04_1": "文殊大智士。",
    "X66n1297_001:0279a04_2": "深達法源底。",
    "X66n1297_001:0279a05_3": "自手握利劍。",
    "X66n1297_001:0279a05_4": "持逼如來身。",
    "X66n1297_001:0279a05_5": "如劍佛亦爾。",
    "X66n1297_001:0279a05_6": "一相無有二。",
    "X66n1297_001:0279a06_7": "無相無所生。",
    "X66n1297_001:0279a06_8": "是中云何殺。",
    "X66n1297_001:0279a07_0": "天童傑云。",
    "X66n1297_001:0279a07_1": "為人須為徹。",
    "X66n1297_001:0279a07_2": "殺人須見血。",
    "X66n1297_001:0279a07_3": "文殊費盡腕頭氣力。",
    "X66n1297_001:0279a08_4": "要且不知此劍來處。",
    "X66n1297_001:0279a08_5": "帶累釋迦老子通身是口分疎不下。",
    "X66n1297_001:0279a09_6": "五百比丘恁麼悟去。",
    "X66n1297_001:0279a09_7": "入地獄如箭射。",
    "X66n1297_001:0279a09_8": "忽若蹋翻大海趯倒須彌。",
    "X66n1297_001:0279a10_9": "雲門扇子[跳-兆+孛]跳上三十三天築著帝釋鼻孔。",
    "X66n1297_001:0279a11_10": "東海鯉魚打一棒雨似盆傾。",
    "X66n1297_001:0279a11_11": "又作麼生。",
    "X66n1297_001:0279a12_0": "良久云。",
    "X66n1297_001:0279a12_1": "自從舞得三台後。",
    "X66n1297_001:0279a12_2": "拍拍元來總是歌。",
    "X66n1297_001:0279a12_3": "　萬峰藏云。",
    "X66n1297_001:0279a13_4": "我若作世尊。",
    "X66n1297_001:0279a13_5": "待文殊來便一棒打殺。",
    "X66n1297_001:0279a13_6": "免得比丘於無相無生處打之遶。",
    "X66n1297_001:0279a14_7": "　南山寶云。",
    "X66n1297_001:0279a14_8": "世尊被文殊一拶。",
    "X66n1297_001:0279a15_9": "直得將從前所有滯貨盡情拋出。",
    "X66n1297_001:0279a15_10": "若不得五百比丘善能解腕。",
    "X66n1297_001:0279a16_11": "縱文殊通身是手也收拾不及。",
    "X66n1297_001:0279a16_12": "雖然。",
    "X66n1297_001:0279a16_13": "在瞿曇門下則得。",
    "X66n1297_001:0279a17_14": "衲僧門下一點也用不著。",
    "X66n1297_001:0279a18_0": "佛祖由來總是冤。",
    "X66n1297_001:0279a18_1": "電機旋處直如弦。",
    "X66n1297_001:0279a18_2": "金毛若解和聲拶。",
    "X66n1297_001:0279a19_3": "月裏麒麟笑揭天。",
    "X66n1297_001:0279a19_4": "(瞎堂遠)文殊當日逼如來。",
    "X66n1297_001:0279a20_5": "五百聲聞眼豁開。",
    "X66n1297_001:0279a20_6": "欲會如來佛亦爾。",
    "X66n1297_001:0279a21_7": "青蛇匣裏吼風雷。",
    "X66n1297_001:0279a21_8": "(本覺一)出匣青蛇氣吐虹。",
    "X66n1297_001:0279a22_9": "平移海嶽萬千重。",
    "X66n1297_001:0279a22_10": "當時不有沉冤客。",
    "X66n1297_001:0279a23_11": "何事當陽訴異同。",
    "X66n1297_001:0279a23_12": "(綠雨蕉)世尊因波斯匿王問。",
    "X66n1297_001:0279a24_13": "聖義諦中有世俗諦否。",
    "X66n1297_001:0279a24_14": "若言無。",
    "X66n1297_001:0279b01_15": "智不應二。",
    "X66n1297_001:0279b01_16": "若言有。",
    "X66n1297_001:0279b01_17": "智不應一。",
    "X66n1297_001:0279b01_18": "一二之義其義云何。",
    "X66n1297_001:0279b02_19": "世尊曰。",
    "X66n1297_001:0279b02_20": "大王。",
    "X66n1297_001:0279b02_21": "汝於過去龍光佛時曾問此義。",
    "X66n1297_001:0279b02_22": "我今無說。",
    "X66n1297_001:0279b03_23": "汝今無聞。",
    "X66n1297_001:0279b03_24": "無說無聞是名一義二義。",
    "X66n1297_001:0279b04_0": "翠巖真云。",
    "X66n1297_001:0279b04_1": "波斯匿王善問不善答。",
    "X66n1297_001:0279b04_2": "世尊善答不善問。",
    "X66n1297_001:0279b05_0": "一人理上偏枯。",
    "X66n1297_001:0279b05_1": "一人事上偏枯。",
    "X66n1297_001:0279b05_2": "翠巖當時若見。",
    "X66n1297_001:0279b05_3": "點一把火照看者黃面老子面皮厚多少。",
    "X66n1297_001:0279b06_4": "　薦福懷云。",
    "X66n1297_001:0279b06_5": "大王分明問。",
    "X66n1297_001:0279b07_6": "世尊分明答。",
    "X66n1297_001:0279b07_7": "賓主歷然。",
    "X66n1297_001:0279b07_8": "作麼生說個無說無聞底道理。",
    "X66n1297_001:0279b08_9": "　靈巖儲云。",
    "X66n1297_001:0279b08_10": "佛佛授手祖祖相傳。",
    "X66n1297_001:0279b08_11": "如印印水似空合空。",
    "X66n1297_001:0279b09_12": "雖則文彩全彰。",
    "X66n1297_001:0279b09_13": "要且不存朕跡。",
    "X66n1297_001:0279b09_14": "苟非具超方眼者。",
    "X66n1297_001:0279b10_15": "未免坐在無說無聞處。",
    "X66n1297_001:0279b10_16": "山僧若見恁麼問。",
    "X66n1297_001:0279b11_17": "但道四海浪平龍臥穩。",
    "X66n1297_001:0279b11_18": "九天雲淨鶴飛高。",
    "X66n1297_001:0279b12_0": "問處奇特。",
    "X66n1297_001:0279b12_1": "答處殊絕。",
    "X66n1297_001:0279b12_2": "一二義諦。",
    "X66n1297_001:0279b12_3": "驪龍角折。",
    "X66n1297_001:0279b12_4": "(真如喆)無聞無說意無窮。",
    "X66n1297_001:0279b13_5": "鐵壁銀山一線通。",
    "X66n1297_001:0279b13_6": "何處是渠真聖諦。",
    "X66n1297_001:0279b14_7": "秋風昨夜到梧桐。",
    "X66n1297_001:0279b14_8": "(東谷光)快性經紀。",
    "X66n1297_001:0279b15_9": "靈利客人。",
    "X66n1297_001:0279b15_10": "相逢一飲。",
    "X66n1297_001:0279b15_11": "滿面陽春。",
    "X66n1297_001:0279b15_12": "(通然達)世尊因耆婆善別音響。",
    "X66n1297_001:0279b16_13": "乃敲一髑髏問生何道。",
    "X66n1297_001:0279b16_14": "曰生人道。",
    "X66n1297_001:0279b17_15": "又敲一曰生何道。",
    "X66n1297_001:0279b17_16": "曰生天道。",
    "X66n1297_001:0279b17_17": "又敲一曰生何道。",
    "X66n1297_001:0279b18_18": "耆婆罔措。",
    "X66n1297_001:0279b19_0": "天童悟云。",
    "X66n1297_001:0279b19_1": "世尊大似有先鋒無殿後。",
    "X66n1297_001:0279b19_2": "耆婆罔知也好與一敲。",
    "X66n1297_001:0279b20_3": "不見道先以定動後以智㧞。",
    "X66n1297_001:0279b20_4": "　龍華宗云。",
    "X66n1297_001:0279b20_5": "世尊敲磕分明。",
    "X66n1297_001:0279b21_6": "怎奈傷鋒犯手。",
    "X66n1297_001:0279b21_7": "耆婆善別音響。",
    "X66n1297_001:0279b21_8": "也是認影迷頭。",
    "X66n1297_001:0279b22_9": "且道第三度敲底畢竟生甚麼處。",
    "X66n1297_001:0279b22_10": "良久云。",
    "X66n1297_001:0279b22_11": "泥牛入海無消耗。",
    "X66n1297_001:0279b23_12": "挂角羚羊不見蹤。",
    "X66n1297_001:0279b24_0": "如來一擊少人知。",
    "X66n1297_001:0279b24_1": "直下分明更是誰。",
    "X66n1297_001:0279b24_2": "無限月光隨水去。",
    "X66n1297_001:0279c01_3": "片雲偏向故山歸。",
    "X66n1297_001:0279c01_4": "(塗毒策)老胡一擊許誰知。",
    "X66n1297_001:0279c02_5": "大冶紅爐片雪飛。",
    "X66n1297_001:0279c02_6": "青草塚間留不住。",
    "X66n1297_001:0279c03_7": "白雲還望故山歸。",
    "X66n1297_001:0279c03_8": "(瞎堂遠)世尊因黑齒梵志運神力以左右手擎合歡梧桐花兩株獻佛。",
    "X66n1297_001:0279c05_9": "世尊曰梵志。",
    "X66n1297_001:0279c05_10": "志應諾。",
    "X66n1297_001:0279c05_11": "世尊曰放下著。",
    "X66n1297_001:0279c06_0": "志放下左手一株。",
    "X66n1297_001:0279c06_1": "世尊又曰放下著。",
    "X66n1297_001:0279c06_2": "志放下右手一株。",
    "X66n1297_001:0279c07_3": "世尊又曰放下著。",
    "X66n1297_001:0279c07_4": "志曰我兩手皆空更放下個甚麼。",
    "X66n1297_001:0279c08_5": "世尊曰吾非教汝放捨其花。",
    "X66n1297_001:0279c08_6": "汝當放下。",
    "X66n1297_001:0279c08_7": "內六根。",
    "X66n1297_001:0279c09_8": "外六塵。",
    "X66n1297_001:0279c09_9": "中六識。",
    "X66n1297_001:0279c09_10": "無一可捨。",
    "X66n1297_001:0279c09_11": "是汝免生死處。",
    "X66n1297_001:0279c09_12": "志大悟。",
    "X66n1297_001:0279c11_0": "徑山琇云。",
    "X66n1297_001:0279c11_1": "大小世尊尚墮在識情數量。",
    "X66n1297_001:0279c11_2": "合喫二十棒。",
    "X66n1297_001:0279c12_0": "梵志雖然悟去。",
    "X66n1297_001:0279c12_1": "亦未出得情識數量。",
    "X66n1297_001:0279c12_2": "合喫二十棒。",
    "X66n1297_001:0279c12_3": "徑山恁麼批判。",
    "X66n1297_001:0279c13_4": "蕭何制律。",
    "X66n1297_001:0279c13_5": "　棲霞成云。",
    "X66n1297_001:0279c13_6": "三界大師不合將閨閣中物般出。",
    "X66n1297_001:0279c14_7": "翻被梵志勘破。",
    "X66n1297_001:0279c15_0": "兩手擎來教放下。",
    "X66n1297_001:0279c15_1": "空身立地更疑猜。",
    "X66n1297_001:0279c15_2": "根塵識界無尋處。",
    "X66n1297_001:0279c16_3": "多謝春風爛熳開。",
    "X66n1297_001:0279c16_4": "(心聞賁)截斷千崖路。",
    "X66n1297_001:0279c17_5": "風前活計新。",
    "X66n1297_001:0279c17_6": "誰如蓆帽下。",
    "X66n1297_001:0279c17_7": "元是昔愁人。",
    "X66n1297_001:0279c18_0": "(無際派)",
    "X66n1297_001:0279c19_0": "世尊因地布髮掩泥獻花於然燈佛。",
    "X66n1297_001:0279c19_1": "燈見布髮處遂約退眾。",
    "X66n1297_001:0279c20_2": "乃指地曰。",
    "X66n1297_001:0279c20_3": "此一方地宜建一梵剎。",
    "X66n1297_001:0279c20_4": "時賢于長者持標於指處插曰建梵剎已竟。",
    "X66n1297_001:0279c21_5": "諸天因散花讚曰庶子有大智矣。",
    "X66n1297_001:0279c23_0": "博山來云。",
    "X66n1297_001:0279c23_1": "插草建精藍。",
    "X66n1297_001:0279c23_2": "長者全身領荷。",
    "X66n1297_001:0279c23_3": "鍼芥相投。",
    "X66n1297_001:0279c23_4": "唧[口*留]固然唧[口*留]。",
    "X66n1297_001:0279c24_5": "要且旁觀者哂。",
    "X66n1297_001:0279c24_6": "　寶壽方云。",
    "X66n1297_001:0279c24_7": "諸天散花讚歎。",
    "X66n1297_001:0280a01_8": "有利害無利害。",
    "X66n1297_001:0280a01_9": "　具足皜召眾云。",
    "X66n1297_001:0280a01_10": "然燈指處玉轉珠回。",
    "X66n1297_001:0280a02_11": "賢于插草虎步龍驤。",
    "X66n1297_001:0280a02_12": "於斯見得。",
    "X66n1297_001:0280a02_13": "古釋迦不先。",
    "X66n1297_001:0280a03_0": "今彌勒不後。",
    "X66n1297_001:0280a03_1": "其或未然。",
    "X66n1297_001:0280a03_2": "驀卓拄杖喝一喝。",
    "X66n1297_001:0280a04_0": "一莖草上建精藍。",
    "X66n1297_001:0280a04_1": "風卷蟭螟入海南。",
    "X66n1297_001:0280a04_2": "惡水潑來成第二。",
    "X66n1297_001:0280a05_3": "鈍根錯過問前三。",
    "X66n1297_001:0280a05_4": "(張無盡)梵剎分明在地頭。",
    "X66n1297_001:0280a06_5": "插標重建換人眸。",
    "X66n1297_001:0280a06_6": "鴈飛不在秋江上。",
    "X66n1297_001:0280a07_7": "珍重時人莫浪求。",
    "X66n1297_001:0280a07_8": "(石奇雲)世尊從忉利天下時。",
    "X66n1297_001:0280a08_9": "四眾八部俱往空界迎。",
    "X66n1297_001:0280a08_10": "有蓮花色比丘尼作念曰。",
    "X66n1297_001:0280a09_11": "我是尼身必居大僧後。",
    "X66n1297_001:0280a09_12": "於是用神力變作轉輪聖王千子圍繞。",
    "X66n1297_001:0280a10_13": "最初見佛。",
    "X66n1297_001:0280a10_14": "佛纔見乃訶曰。",
    "X66n1297_001:0280a11_15": "蓮花色尼。",
    "X66n1297_001:0280a11_16": "汝何得越大僧見吾。",
    "X66n1297_001:0280a11_17": "汝雖見吾色身。",
    "X66n1297_001:0280a12_18": "且不見吾法身。",
    "X66n1297_001:0280a12_19": "須菩提巖中晏坐。",
    "X66n1297_001:0280a12_20": "却見吾法身。",
    "X66n1297_001:0280a14_0": "薦福懷云。",
    "X66n1297_001:0280a14_1": "蓮花色尼被熱瞞則且置。",
    "X66n1297_001:0280a14_2": "還知瞿曇老漢性命在別人手裏麼。",
    "X66n1297_001:0280a15_3": "　位中符云。",
    "X66n1297_001:0280a15_4": "世尊二見不除。",
    "X66n1297_001:0280a15_5": "好與蓮花色尼一狀領過。",
    "X66n1297_001:0280a16_6": "法林音云。",
    "X66n1297_001:0280a16_7": "白巖是作家。",
    "X66n1297_001:0280a17_0": "未動葭灰三尺雪。",
    "X66n1297_001:0280a17_1": "乾坤何處不陽春。",
    "X66n1297_001:0280a17_2": "千山鳥絕江深凍。",
    "X66n1297_001:0280a18_3": "不見尋花問柳人。",
    "X66n1297_001:0280a18_4": "(三峯藏)世尊一日說大集經。",
    "X66n1297_001:0280a19_5": "敕一切獰惡鬼神悉皆集會。",
    "X66n1297_001:0280a20_0": "有不赴者四天王飛熱鐵輪追之。",
    "X66n1297_001:0280a20_1": "無有不順佛敕者。",
    "X66n1297_001:0280a21_2": "惟一魔王謂世尊曰。",
    "X66n1297_001:0280a21_3": "瞿曇。",
    "X66n1297_001:0280a21_4": "我待一切眾生成佛。",
    "X66n1297_001:0280a22_0": "盡眾生界空。",
    "X66n1297_001:0280a22_1": "無有眾生名字。",
    "X66n1297_001:0280a22_2": "我乃發菩提心。",
    "X66n1297_001:0280a23_0": "天衣懷云。",
    "X66n1297_001:0280a23_1": "臨危不變真大丈夫。",
    "X66n1297_001:0280a23_2": "作麼生著得一轉語與黃面老子出氣。",
    "X66n1297_001:0280a24_3": "盡大地人無不愛佛。",
    "X66n1297_001:0280a24_4": "到者裏何者是佛。",
    "X66n1297_001:0280b01_5": "何者是魔。",
    "X66n1297_001:0280b01_6": "良久云。",
    "X66n1297_001:0280b01_7": "欲識魔麼開眼見明。",
    "X66n1297_001:0280b01_8": "欲識佛麼合眼見暗。",
    "X66n1297_001:0280b02_9": "魔之與佛。",
    "X66n1297_001:0280b02_10": "以拄杖卓一下云。",
    "X66n1297_001:0280b02_11": "一時穿却鼻孔。",
    "X66n1297_001:0280b03_12": "　南堂靜云。",
    "X66n1297_001:0280b03_13": "我若作世尊。",
    "X66n1297_001:0280b03_14": "即向他道。",
    "X66n1297_001:0280b03_15": "汝已發心竟。",
    "X66n1297_001:0280b04_16": "應當如是住。",
    "X66n1297_001:0280b04_17": "不然道汝喚什麼作眾生。",
    "X66n1297_001:0280b04_18": "擬開口與一熱鐵輪。",
    "X66n1297_001:0280b05_19": "　徑山杲云。",
    "X66n1297_001:0280b05_20": "天衣老漢恁麼批判。",
    "X66n1297_001:0280b05_21": "怎奈話作兩橛。",
    "X66n1297_001:0280b06_22": "若向何者是佛何者是魔處休去。",
    "X66n1297_001:0280b06_23": "不妨使人疑著。",
    "X66n1297_001:0280b07_24": "却云開眼見明合眼見暗。",
    "X66n1297_001:0280b07_25": "郎當不少。",
    "X66n1297_001:0280b07_26": "又云。",
    "X66n1297_001:0280b07_27": "佛之與魔拄杖子一時穿却鼻孔。",
    "X66n1297_001:0280b08_28": "雪上加霜。",
    "X66n1297_001:0280b08_29": "妙喜却為黃面老子代一轉語。",
    "X66n1297_001:0280b09_30": "待魔王道無有眾生名字我乃發菩提心。",
    "X66n1297_001:0280b10_31": "祇向他道幾乎錯喚你作魔王。",
    "X66n1297_001:0280b10_32": "此語有兩負門。",
    "X66n1297_001:0280b11_33": "檢點得出。",
    "X66n1297_001:0280b11_34": "許你具衲僧眼。",
    "X66n1297_001:0280b11_35": "　東禪觀云。",
    "X66n1297_001:0280b11_36": "怪哉。",
    "X66n1297_001:0280b11_37": "淺草撥著一個大蟲。",
    "X66n1297_001:0280b12_38": "上門上戶齩人火急。",
    "X66n1297_001:0280b12_39": "可惜當時放過。",
    "X66n1297_001:0280b13_0": "待他恁麼道。",
    "X66n1297_001:0280b13_1": "祇消道個擔板漢。",
    "X66n1297_001:0280b13_2": "非惟塞斷咽喉。",
    "X66n1297_001:0280b13_3": "亦乃教伊轉動不得。",
    "X66n1297_001:0280b14_4": "雖然。",
    "X66n1297_001:0280b14_5": "相識滿天下。",
    "X66n1297_001:0280b14_6": "知心能幾人。",
    "X66n1297_001:0280b14_7": "　龍池傳云。",
    "X66n1297_001:0280b15_8": "魔王是歸依語不是歸依語。",
    "X66n1297_001:0280b15_9": "　雲門信云。",
    "X66n1297_001:0280b15_10": "魔王言中有響。",
    "X66n1297_001:0280b16_11": "護法已竟。",
    "X66n1297_001:0280b16_12": "　崇先奇云。",
    "X66n1297_001:0280b16_13": "我若見他恁麼道。",
    "X66n1297_001:0280b17_14": "但云我不如汝。",
    "X66n1297_001:0280b17_15": "管取低首歸降。",
    "X66n1297_001:0280b17_16": "何故。",
    "X66n1297_001:0280b17_17": "重賞之下必有勇夫。",
    "X66n1297_001:0280b18_18": "　補陀沃云。",
    "X66n1297_001:0280b18_19": "者魔王具什麼眼。",
    "X66n1297_001:0280b18_20": "敢恁麼道。",
    "X66n1297_001:0280b19_0": "　萬壽朗云。",
    "X66n1297_001:0280b19_1": "當時魔王恁麼道。",
    "X66n1297_001:0280b19_2": "便與一熱鐵輪。",
    "X66n1297_001:0280b19_3": "免他向淨白地上躲身。",
    "X66n1297_001:0280b20_4": "還有為伊作主者麼。",
    "X66n1297_001:0280b20_5": "拈拄杖云。",
    "X66n1297_001:0280b20_6": "看看。",
    "X66n1297_001:0280b21_0": "四天王飛熱鐵輪來也。",
    "X66n1297_001:0280b21_1": "以拄杖旋風打散。",
    "X66n1297_001:0280b21_2": "　寶壽波云。",
    "X66n1297_001:0280b22_3": "魔王世尊總合喫熱鐵輪有分。",
    "X66n1297_001:0280b22_4": "何故。",
    "X66n1297_001:0280b22_5": "賞則俱賞。",
    "X66n1297_001:0280b22_6": "罰則俱罰。",
    "X66n1297_001:0280b24_0": "高眼從來不著塵。",
    "X66n1297_001:0280b24_1": "阿誰奴子共殷勤。",
    "X66n1297_001:0280b24_2": "嚴冬一片三江凍。",
    "X66n1297_001:0280c01_3": "萬卉千葩徧地春。",
    "X66n1297_001:0280c01_4": "(三峯藏)茹蕨首陽山。",
    "X66n1297_001:0280c02_5": "恥食周家粟。",
    "X66n1297_001:0280c02_6": "及聞水土恩。",
    "X66n1297_001:0280c02_7": "餓死受人辱。",
    "X66n1297_001:0280c03_0": "(大咸咸)",
    "X66n1297_001:0280c04_0": "龍飛鳳舞過青霄。",
    "X66n1297_001:0280c04_1": "徧界光騰瑞氣高。",
    "X66n1297_001:0280c04_2": "劈破彩雲風肅肅。",
    "X66n1297_001:0280c05_3": "月巢終不貴花梢。",
    "X66n1297_001:0280c05_4": "(普慈雲)世尊一日敕阿難。",
    "X66n1297_001:0280c06_5": "食時將至。",
    "X66n1297_001:0280c06_6": "汝入城持鉢。",
    "X66n1297_001:0280c06_7": "難應諾。",
    "X66n1297_001:0280c07_0": "世尊曰。",
    "X66n1297_001:0280c07_1": "汝既持鉢。",
    "X66n1297_001:0280c07_2": "當依七佛儀式。",
    "X66n1297_001:0280c07_3": "難問如何是七佛儀式。",
    "X66n1297_001:0280c08_4": "世尊召阿難。",
    "X66n1297_001:0280c08_5": "難應諾。",
    "X66n1297_001:0280c08_6": "世尊曰持鉢去。",
    "X66n1297_001:0280c09_0": "密菴傑云。",
    "X66n1297_001:0280c09_1": "大小世尊被阿難輕輕拶著。",
    "X66n1297_001:0280c09_2": "未免喚鐘作甕。",
    "X66n1297_001:0280c11_0": "從前七佛儀式。",
    "X66n1297_001:0280c11_1": "慶喜何甞欠少。",
    "X66n1297_001:0280c11_2": "堪笑黃面瞿曇。",
    "X66n1297_001:0280c11_3": "無端打個之遶。",
    "X66n1297_001:0280c12_4": "(遯菴演)世尊因比丘問。",
    "X66n1297_001:0280c13_5": "我於世尊法中。",
    "X66n1297_001:0280c13_6": "見處即有。",
    "X66n1297_001:0280c13_7": "證處未是。",
    "X66n1297_001:0280c14_8": "世尊當何所示。",
    "X66n1297_001:0280c14_9": "世尊曰。",
    "X66n1297_001:0280c14_10": "比丘某甲。",
    "X66n1297_001:0280c14_11": "當何所示是汝所問。",
    "X66n1297_001:0280c16_0": "鐵鎚劈面擲。",
    "X66n1297_001:0280c16_1": "擊破精靈窟。",
    "X66n1297_001:0280c16_2": "血濺梵天紅。",
    "X66n1297_001:0280c16_3": "大地成狼藉。",
    "X66n1297_001:0280c17_0": "(獨步裔)",
    "X66n1297_001:0280c18_0": "聞說瞿塘春水高。",
    "X66n1297_001:0280c18_1": "今朝親上峽中橈。",
    "X66n1297_001:0280c18_2": "木鵝倒嶽傾湫下。",
    "X66n1297_001:0280c19_3": "幾個長年解把篙。",
    "X66n1297_001:0280c19_4": "(三峯藏)世尊一日陞座。",
    "X66n1297_001:0280c20_5": "迦葉白椎曰世尊說法竟。",
    "X66n1297_001:0280c20_6": "世尊便下座。",
    "X66n1297_001:0280c22_0": "芭蕉徹云。",
    "X66n1297_001:0280c22_1": "無孔笛遇氈拍板。",
    "X66n1297_001:0280c23_0": "浮雲不共此山齊。",
    "X66n1297_001:0280c23_1": "山藹蒼蒼望轉迷。",
    "X66n1297_001:0280c23_2": "曉月暫飛千樹裏。",
    "X66n1297_001:0280c24_3": "秋河隔在數峯西。",
    "X66n1297_001:0280c24_4": "(金山杰)世尊一日陞座默然而坐。",
    "X66n1297_001:0281a01_5": "阿難白椎曰。",
    "X66n1297_001:0281a01_6": "請世尊說法。",
    "X66n1297_001:0281a02_7": "世尊曰。",
    "X66n1297_001:0281a02_8": "會中有二比丘犯律行。",
    "X66n1297_001:0281a02_9": "我故不說法。",
    "X66n1297_001:0281a02_10": "阿難以他心通觀是比丘。",
    "X66n1297_001:0281a03_11": "即時遣出。",
    "X66n1297_001:0281a03_12": "世尊還復默然。",
    "X66n1297_001:0281a04_0": "阿難又白。",
    "X66n1297_001:0281a04_1": "是二比丘今已遣出。",
    "X66n1297_001:0281a04_2": "世尊何不說法。",
    "X66n1297_001:0281a04_3": "世尊曰。",
    "X66n1297_001:0281a05_4": "我誓不為二乘聲聞人說法。",
    "X66n1297_001:0281a06_0": "南堂靜云。",
    "X66n1297_001:0281a06_1": "前箭猶輕後箭深。",
    "X66n1297_001:0281a06_2": "　高峯妙云。",
    "X66n1297_001:0281a06_3": "世尊能挽千鈞之弩。",
    "X66n1297_001:0281a07_4": "銀山鐵壁箭箭皆穿。",
    "X66n1297_001:0281a07_5": "阿難雖有隱身之術。",
    "X66n1297_001:0281a08_0": "殊不知髑髏後中箭。",
    "X66n1297_001:0281a08_1": "還有躲避得過底麼。",
    "X66n1297_001:0281a08_2": "　一麟足云。",
    "X66n1297_001:0281a09_3": "世尊雖有羅龍陷虎之機。",
    "X66n1297_001:0281a09_4": "且無點鐵成金之用。",
    "X66n1297_001:0281a09_5": "阿難却有六韜三略之謀。",
    "X66n1297_001:0281a10_6": "未免陷入八陣圖裏。",
    "X66n1297_001:0281a10_7": "仔細撿點。",
    "X66n1297_001:0281a11_8": "俱宜喫棒。",
    "X66n1297_001:0281a12_0": "世尊因文殊起佛見法見。",
    "X66n1297_001:0281a12_1": "被世尊威神攝向二鐵圍山。",
    "X66n1297_001:0281a14_0": "五雲逢云。",
    "X66n1297_001:0281a14_1": "什麼處是二鐵圍山。",
    "X66n1297_001:0281a14_2": "如今有人起佛見法見。",
    "X66n1297_001:0281a15_3": "五雲與烹茶兩盌。",
    "X66n1297_001:0281a15_4": "　白雲端云。",
    "X66n1297_001:0281a15_5": "世尊當時無大人相。",
    "X66n1297_001:0281a16_6": "如今有起佛見法見者。",
    "X66n1297_001:0281a16_7": "承天終不敢動著他。",
    "X66n1297_001:0281a16_8": "何故。",
    "X66n1297_001:0281a17_0": "但得雪消去。",
    "X66n1297_001:0281a17_1": "自然春到來。",
    "X66n1297_001:0281a17_2": "　五祖演云。",
    "X66n1297_001:0281a17_3": "五祖則具大慈悲。",
    "X66n1297_001:0281a18_4": "遂拍手云。",
    "X66n1297_001:0281a18_5": "曼殊室利。",
    "X66n1297_001:0281a18_6": "不審今後更敢也無。",
    "X66n1297_001:0281a18_7": "良久乃自云。",
    "X66n1297_001:0281a19_8": "一度被蛇傷。",
    "X66n1297_001:0281a19_9": "怕見斷井索。",
    "X66n1297_001:0281a19_10": "　千巖長云。",
    "X66n1297_001:0281a19_11": "不起佛見法見。",
    "X66n1297_001:0281a20_12": "還免得貶向二鐵圍山麼。",
    "X66n1297_001:0281a20_13": "世尊也是憐兒不覺醜。",
    "X66n1297_001:0281a21_14": "　寶華忍云。",
    "X66n1297_001:0281a21_15": "瞿曇白雲五祖雖云扶豎綱宗。",
    "X66n1297_001:0281a22_0": "要且未透末後句在。",
    "X66n1297_001:0281a22_1": "曹山者裏若有起佛見法見。",
    "X66n1297_001:0281a22_2": "每人分半院與他。",
    "X66n1297_001:0281a23_3": "何故。",
    "X66n1297_001:0281a23_4": "一掌不浪鳴。",
    "X66n1297_001:0281a23_5": "兩掌鳴摑摑。",
    "X66n1297_001:0281a23_6": "　開先金云。",
    "X66n1297_001:0281a24_7": "正恁麼時。",
    "X66n1297_001:0281a24_8": "瞿曇還免得二鐵圍山麼。",
    "X66n1297_001:0281a24_9": "咦。",
    "X66n1297_001:0281a24_10": "六月朔風吹大地。",
    "X66n1297_001:0281b01_11": "家家屋上砌嚴霜。",
    "X66n1297_001:0281b01_12": "　菩提珍云。",
    "X66n1297_001:0281b01_13": "世尊握閫外威權全提正令。",
    "X66n1297_001:0281b02_14": "若非文殊也大難承當。",
    "X66n1297_001:0281b02_15": "如今有人起佛見法見。",
    "X66n1297_001:0281b03_16": "龍池願捨四大作禪床供養。",
    "X66n1297_001:0281b03_17": "　山容波云。",
    "X66n1297_001:0281b04_18": "文殊一翳在眼。",
    "X66n1297_001:0281b04_19": "世尊空花亂墜。",
    "X66n1297_001:0281b04_20": "貶向鐵圍則不無。",
    "X66n1297_001:0281b05_21": "還知瞿曇性命落在文殊手裏麼。",
    "X66n1297_001:0281b05_22": "　清波格云。",
    "X66n1297_001:0281b05_23": "文殊纔起佛見法見。",
    "X66n1297_001:0281b06_24": "早已自入二鐵圍山。",
    "X66n1297_001:0281b06_25": "干他世尊甚事。",
    "X66n1297_001:0281b08_0": "黑風海內渾身去。",
    "X66n1297_001:0281b08_1": "業浪堆中載得歸。",
    "X66n1297_001:0281b08_2": "誰把一雙清白眼。",
    "X66n1297_001:0281b09_3": "趁他蝴蝶亂飛飛。",
    "X66n1297_001:0281b09_4": "(綠雨蕉)底事邊關叛逆生。",
    "X66n1297_001:0281b10_5": "勞勞嚷嚷動刀兵。",
    "X66n1297_001:0281b10_6": "狼烟一掃歸王化。",
    "X66n1297_001:0281b11_7": "四海何愁不太平。",
    "X66n1297_001:0281b11_8": "(嵩又啟)世尊於自恣日文殊三處過夏。",
    "X66n1297_001:0281b12_9": "迦葉欲白椎擯出。",
    "X66n1297_001:0281b13_0": "纔拈椎乃見百千萬億文殊。",
    "X66n1297_001:0281b13_1": "盡其神力椎不能舉。",
    "X66n1297_001:0281b14_0": "世尊曰。",
    "X66n1297_001:0281b14_1": "你擬擯那個文殊。",
    "X66n1297_001:0281b14_2": "迦葉無對。",
    "X66n1297_001:0281b15_0": "昭覺勤云。",
    "X66n1297_001:0281b15_1": "可惜放過當時。",
    "X66n1297_001:0281b15_2": "待老漢道你擬擯那個文殊。",
    "X66n1297_001:0281b16_3": "便與一椎。",
    "X66n1297_001:0281b16_4": "看他作何合煞。",
    "X66n1297_001:0281b16_5": "　雲居元云。",
    "X66n1297_001:0281b16_6": "一家有事百家忙。",
    "X66n1297_001:0281b17_7": "　保寧茂云。",
    "X66n1297_001:0281b17_8": "大小迦葉有頭無尾。",
    "X66n1297_001:0281b17_9": "畢竟如何。",
    "X66n1297_001:0281b18_0": "西天令嚴。",
    "X66n1297_001:0281b18_1": "久立珍重。",
    "X66n1297_001:0281b18_2": "　高峯妙云。",
    "X66n1297_001:0281b18_3": "文殊知底迦葉不知。",
    "X66n1297_001:0281b19_4": "迦葉知底文殊不知。",
    "X66n1297_001:0281b19_5": "彼彼不知則且置。",
    "X66n1297_001:0281b19_6": "百千萬億文殊。",
    "X66n1297_001:0281b20_7": "畢竟那個是真文殊。",
    "X66n1297_001:0281b20_8": "　天寧琦云。",
    "X66n1297_001:0281b20_9": "迦葉太不丈夫。",
    "X66n1297_001:0281b21_10": "莫道百千萬億文殊。",
    "X66n1297_001:0281b21_11": "便是百千萬億世尊也下一椎。",
    "X66n1297_001:0281b22_12": "始見作家。",
    "X66n1297_001:0281b22_13": "不見道棒下無生忍。",
    "X66n1297_001:0281b22_14": "臨機不見師。",
    "X66n1297_001:0281b22_15": "　鼓山賢云。",
    "X66n1297_001:0281b23_16": "文殊雖得便宜。",
    "X66n1297_001:0281b23_17": "怎奈轉增醜態。",
    "X66n1297_001:0281b23_18": "何不默受擯出。",
    "X66n1297_001:0281b24_19": "教他迦葉三十年摸索不著。",
    "X66n1297_001:0281b24_20": "　慧雲盛云。",
    "X66n1297_001:0281b24_21": "世尊雖善解交。",
    "X66n1297_001:0281c01_22": "怎奈遭人怪笑。",
    "X66n1297_001:0281c01_23": "何故。",
    "X66n1297_001:0281c01_24": "當斷不斷返招其亂。",
    "X66n1297_001:0281c02_0": "　寶峯弁云。",
    "X66n1297_001:0281c02_1": "盡謂迦葉把住要津。",
    "X66n1297_001:0281c02_2": "文殊十方坐斷。",
    "X66n1297_001:0281c02_3": "寶峯看來。",
    "X66n1297_001:0281c03_4": "正是放過一著。",
    "X66n1297_001:0281c03_5": "復云。",
    "X66n1297_001:0281c03_6": "險。",
    "X66n1297_001:0281c04_0": "千峯月淡楚江秋。",
    "X66n1297_001:0281c04_1": "衲子初開布袋頭。",
    "X66n1297_001:0281c04_2": "聞道淮南米價賤。",
    "X66n1297_001:0281c05_3": "便隨船子下揚州。",
    "X66n1297_001:0281c05_4": "(褚衲秀)天高雲淨月彎彎。",
    "X66n1297_001:0281c06_5": "雨過秋空眼界寬。",
    "X66n1297_001:0281c06_6": "百億文殊真妙體。",
    "X66n1297_001:0281c07_7": "分明祇在一毫端。",
    "X66n1297_001:0281c07_8": "(正堂辨)錦衣公子遊春慣。",
    "X66n1297_001:0281c08_9": "白首佳人懊恨多。",
    "X66n1297_001:0281c08_10": "彼富尚嫌千口少。",
    "X66n1297_001:0281c09_11": "自貧無奈一身何。",
    "X66n1297_001:0281c09_12": "(月庭忠)移場三處逞風流。",
    "X66n1297_001:0281c10_13": "拈起椎來價滿醻。",
    "X66n1297_001:0281c10_14": "潦倒瞿曇奸狡甚。",
    "X66n1297_001:0281c11_15": "搖脣鼓舌自啾啾。",
    "X66n1297_001:0281c11_16": "(法林音)世尊因文殊門外立乃曰。",
    "X66n1297_001:0281c12_17": "文殊文殊何不入門來。",
    "X66n1297_001:0281c13_0": "文殊曰。",
    "X66n1297_001:0281c13_1": "我不見一法在門外。",
    "X66n1297_001:0281c13_2": "何以教我入門。",
    "X66n1297_001:0281c14_0": "報慈遂徵云。",
    "X66n1297_001:0281c14_1": "為復是門外語門內語。",
    "X66n1297_001:0281c14_2": "　溈山喆代云。",
    "X66n1297_001:0281c15_0": "吾不如汝。",
    "X66n1297_001:0281c15_1": "　黃龍新云。",
    "X66n1297_001:0281c15_2": "文殊恁麼道。",
    "X66n1297_001:0281c15_3": "入得門入不得門。",
    "X66n1297_001:0281c16_4": "若入得門。",
    "X66n1297_001:0281c16_5": "冰消瓦解。",
    "X66n1297_001:0281c16_6": "　萬峯藏云。",
    "X66n1297_001:0281c16_7": "總隔一片板。",
    "X66n1297_001:0281c17_0": "　崇先奇云。",
    "X66n1297_001:0281c17_1": "世尊門裏出身不得。",
    "X66n1297_001:0281c17_2": "文殊身裏出門不得。",
    "X66n1297_001:0281c18_0": "世尊偕阿難行次。",
    "X66n1297_001:0281c18_1": "見一古佛塔。",
    "X66n1297_001:0281c18_2": "世尊便作禮。",
    "X66n1297_001:0281c18_3": "阿難問甚麼人塔。",
    "X66n1297_001:0281c19_4": "世尊曰過去諸佛塔。",
    "X66n1297_001:0281c19_5": "曰過去諸佛是甚麼人弟子。",
    "X66n1297_001:0281c20_6": "世尊曰是吾弟子。",
    "X66n1297_001:0281c20_7": "曰應當如是。",
    "X66n1297_001:0281c21_0": "德山密云。",
    "X66n1297_001:0281c21_1": "過去是現在弟子。",
    "X66n1297_001:0281c21_2": "實有此理。",
    "X66n1297_001:0281c21_3": "　天童悟云。",
    "X66n1297_001:0281c22_0": "我若作阿難。",
    "X66n1297_001:0281c22_1": "待世尊云是我弟子。",
    "X66n1297_001:0281c22_2": "但問佛是甚麼人弟子。",
    "X66n1297_001:0281c23_3": "擬開口。",
    "X66n1297_001:0281c23_4": "便作禮休去。",
    "X66n1297_001:0281c23_5": "　蓮柎策云。",
    "X66n1297_001:0281c23_6": "阿難當時見道是吾弟子。",
    "X66n1297_001:0281c24_7": "何不便禮三拜。",
    "X66n1297_001:0281c24_8": "管教黃面老子置身無地。",
    "X66n1297_001:0282a02_0": "世尊坐次。",
    "X66n1297_001:0282a02_1": "見二人舁豬過。",
    "X66n1297_001:0282a02_2": "乃問者個是甚麼。",
    "X66n1297_001:0282a02_3": "曰。",
    "X66n1297_001:0282a02_4": "佛具一切智。",
    "X66n1297_001:0282a03_5": "豬子也不識。",
    "X66n1297_001:0282a03_6": "世尊曰。",
    "X66n1297_001:0282a03_7": "也須問過。",
    "X66n1297_001:0282a04_0": "太陽玄云。",
    "X66n1297_001:0282a04_1": "不因世尊問。",
    "X66n1297_001:0282a04_2": "幾乎忘却。",
    "X66n1297_001:0282a04_3": "　地藏恩云。",
    "X66n1297_001:0282a04_4": "老漢也是無端。",
    "X66n1297_001:0282a05_5": "節目上更生節目。",
    "X66n1297_001:0282a05_6": "忽被二人呵呵大笑。",
    "X66n1297_001:0282a05_7": "舁豬便行。",
    "X66n1297_001:0282a06_8": "一場懡[怡-台+羅]。",
    "X66n1297_001:0282a06_9": "　壽昌經云。",
    "X66n1297_001:0282a06_10": "君子有成人之美。",
    "X66n1297_001:0282a07_0": "　萬峯藏云。",
    "X66n1297_001:0282a07_1": "舁向前過。",
    "X66n1297_001:0282a07_2": "世尊早墮了也。",
    "X66n1297_001:0282a07_3": "　資福侶云。",
    "X66n1297_001:0282a07_4": "利動君子。",
    "X66n1297_001:0282a08_5": "　綠雨蕉云。",
    "X66n1297_001:0282a08_6": "世尊大似勾賊破家。",
    "X66n1297_001:0282a08_7": "設使二人待問便打豬一棒云。",
    "X66n1297_001:0282a09_8": "何不抵對。",
    "X66n1297_001:0282a09_9": "世尊又如何折合。",
    "X66n1297_001:0282a10_0": "捨筏懷兼濟。",
    "X66n1297_001:0282a10_1": "逢耕更問津。",
    "X66n1297_001:0282a10_2": "却將未歸意。",
    "X66n1297_001:0282a10_3": "說與欲行人。",
    "X66n1297_001:0282a11_0": "(木菴瓊)",
    "X66n1297_001:0282a12_0": "世尊因異學問諸法是常耶。",
    "X66n1297_001:0282a12_1": "世尊不對。",
    "X66n1297_001:0282a12_2": "曰諸法是無常耶。",
    "X66n1297_001:0282a13_3": "世尊亦不對。",
    "X66n1297_001:0282a13_4": "曰世尊具一切智何不對我。",
    "X66n1297_001:0282a14_0": "世尊曰汝之所問皆為戲論。",
    "X66n1297_001:0282a15_0": "高峯妙云。",
    "X66n1297_001:0282a15_1": "異學有言若啞。",
    "X66n1297_001:0282a15_2": "世尊無語如雷。",
    "X66n1297_001:0282a15_3": "者裏見得分明。",
    "X66n1297_001:0282a16_4": "正是增益戲論。",
    "X66n1297_001:0282a16_5": "何故。",
    "X66n1297_001:0282a16_6": "諦聽諦聽。",
    "X66n1297_001:0282a16_7": "　白光明云。",
    "X66n1297_001:0282a16_8": "異學兩度問法已成戲論。",
    "X66n1297_001:0282a17_9": "世尊兩度不答戲論猶多。",
    "X66n1297_001:0282a19_0": "宗鑑法林卷一"
}