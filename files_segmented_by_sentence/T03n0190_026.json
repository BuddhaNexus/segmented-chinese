[
    {
        "source_sentence": "2佛本行集經卷第二十六",
        "from": "T03n0190_026:0772b20_0",
        "context_with_next_sentence": true
    },
    {
        "source_sentence": "隋天竺三藏闍那崛多譯",
        "from": "T03n0190_026:0772b22_0",
        "context_with_next_sentence": true
    },
    {
        "source_sentence": "向菩提樹品中",
        "from": "T03n0190_026:0772b23_0",
        "context_with_next_sentence": true
    },
    {
        "source_sentence": "「爾時，菩薩於河澡浴，食乳糜休身體光儀，平復如本，威力自在。",
        "from": "T03n0190_026:0772b25_8",
        "context_with_next_sentence": true
    },
    {
        "source_sentence": "安庠面向菩提樹時，作是行步，猶如往昔諸菩薩行，所謂漸漸調柔，行步意喜，來者隨施，行步安住。",
        "from": "T03n0190_026:0772b27_14",
        "context_with_next_sentence": true
    },
    {
        "source_sentence": "猶如須彌山王，巍巍而行，無恐畏行，不濁亂行，心知足行，不急疾行，不遲緩行，不蹶失行。",
        "from": "T03n0190_026:0772b29_16",
        "context_with_next_sentence": true
    },
    {
        "source_sentence": "兩足周正不相揩行，不相逼行，不星速行，不搖身行，安隱而行，清淨而行，精妙而行，無患害行，師子王行，大龍王行，大牛王行。",
        "from": "T03n0190_026:0772c03_16",
        "context_with_next_sentence": true
    },
    {
        "source_sentence": "如鴈王行，如象王行，不恇怯行，無疑滯行，無怪悞行，廣寬博行，那羅延行，不觸地行，千輻相輪下地而行，以脚足指網縵所羅，甲如赤銅色澤而行，行步振遍大地而行，行步猶如大山谷響出聲而行。",
        "from": "T03n0190_026:0772c08_6",
        "context_with_next_sentence": true
    },
    {
        "source_sentence": "行步之時，有坑坎處皆悉平正，自然而行；",
        "from": "T03n0190_026:0772c09_6",
        "context_with_next_sentence": true
    },
    {
        "source_sentence": "地上所有土沙礫石，皆除而行；",
        "from": "T03n0190_026:0772c09_20",
        "context_with_next_sentence": true
    },
    {
        "source_sentence": "以足網縵放光明，觸罪類眾生，安住不動，善行而行；",
        "from": "T03n0190_026:0772c11_3",
        "context_with_next_sentence": true
    },
    {
        "source_sentence": "行步清淨，生妙蓮花，蹹彼蓮花臺上而行；",
        "from": "T03n0190_026:0772c12_2",
        "context_with_next_sentence": true
    },
    {
        "source_sentence": "以往昔行淨善行故，而得此行。",
        "from": "T03n0190_026:0772c12_16",
        "context_with_next_sentence": true
    },
    {
        "source_sentence": "往昔諸佛，坐於師子高座之上，承行而行；",
        "from": "T03n0190_026:0772c13_15",
        "context_with_next_sentence": true
    },
    {
        "source_sentence": "心意牢固，如金剛行；",
        "from": "T03n0190_026:0772c14_4",
        "context_with_next_sentence": true
    },
    {
        "source_sentence": "閉塞一切諸趣稠林，堂堂而行；",
        "from": "T03n0190_026:0772c14_18",
        "context_with_next_sentence": true
    },
    {
        "source_sentence": "能為一切諸趣眾生，生安樂行。",
        "from": "T03n0190_026:0772c15_12",
        "context_with_next_sentence": true
    },
    {
        "source_sentence": "摧折一切魔幢而行；",
        "from": "T03n0190_026:0772c16_1",
        "context_with_next_sentence": true
    },
    {
        "source_sentence": "破壞一切魔力而行；",
        "from": "T03n0190_026:0772c16_10",
        "context_with_next_sentence": true
    },
    {
        "source_sentence": "塠壓一切魔氣而行；",
        "from": "T03n0190_026:0772c16_19",
        "context_with_next_sentence": true
    },
    {
        "source_sentence": "打碎一切魔威而行；",
        "from": "T03n0190_026:0772c17_8",
        "context_with_next_sentence": true
    },
    {
        "source_sentence": "減削一切魔業而行；",
        "from": "T03n0190_026:0772c17_17",
        "context_with_next_sentence": true
    },
    {
        "source_sentence": "消散一切魔眾而行；",
        "from": "T03n0190_026:0772c18_7",
        "context_with_next_sentence": true
    },
    {
        "source_sentence": "墮落一切魔勢而行；",
        "from": "T03n0190_026:0772c18_16",
        "context_with_next_sentence": true
    },
    {
        "source_sentence": "捐捨一切魔行而行；",
        "from": "T03n0190_026:0772c19_6",
        "context_with_next_sentence": true
    },
    {
        "source_sentence": "殺害一切魔軍而行；",
        "from": "T03n0190_026:0772c19_15",
        "context_with_next_sentence": true
    },
    {
        "source_sentence": "割斷一切魔網而行。",
        "from": "T03n0190_026:0772c20_5",
        "context_with_next_sentence": true
    },
    {
        "source_sentence": "伏諸非法一切邪眾，如法攝受外道而行；",
        "from": "T03n0190_026:0772c21_4",
        "context_with_next_sentence": true
    },
    {
        "source_sentence": "照朗煩惱翳暗而行；",
        "from": "T03n0190_026:0772c21_13",
        "context_with_next_sentence": true
    },
    {
        "source_sentence": "散助煩惱朋友而行；",
        "from": "T03n0190_026:0772c22_3",
        "context_with_next_sentence": true
    },
    {
        "source_sentence": "威力覆蔽釋天梵天、大自在天護世諸天，無畏而行；",
        "from": "T03n0190_026:0772c23_7",
        "context_with_next_sentence": true
    },
    {
        "source_sentence": "於此三千大千世界，唯自一人，獨尊而行；",
        "from": "T03n0190_026:0772c24_6",
        "context_with_next_sentence": true
    },
    {
        "source_sentence": "不從他學，而自證道，分明而行；",
        "from": "T03n0190_026:0772c25_1",
        "context_with_next_sentence": true
    },
    {
        "source_sentence": "欲證一切種智而行；",
        "from": "T03n0190_026:0772c25_10",
        "context_with_next_sentence": true
    },
    {
        "source_sentence": "正念正意，知足正行行行而行；",
        "from": "T03n0190_026:0772c26_4",
        "context_with_next_sentence": true
    },
    {
        "source_sentence": "欲滅生老病死而行；",
        "from": "T03n0190_026:0772c26_13",
        "context_with_next_sentence": true
    },
    {
        "source_sentence": "欲趣向彼常樂我淨微妙最勝無畏之處，欲入涅槃城門而行。",
        "from": "T03n0190_026:0772c28_2",
        "context_with_next_sentence": true
    },
    {
        "source_sentence": "有如是行，菩薩而行，面正向彼菩提之樹，直視而行。",
        "from": "T03n0190_026:0772c29_7",
        "context_with_next_sentence": true
    },
    {
        "source_sentence": "「爾時，菩薩復作如是思惟念言：",
        "from": "T03n0190_026:0773a01_14",
        "context_with_next_sentence": true
    },
    {
        "source_sentence": "『我今至此菩提道場，欲作何座證阿耨多羅三藐三菩提？",
        "from": "T03n0190_026:0773a02_18",
        "context_with_next_sentence": true
    },
    {
        "source_sentence": "』即自覺知應坐草上。",
        "from": "T03n0190_026:0773a03_8",
        "context_with_next_sentence": true
    },
    {
        "source_sentence": "是時淨居諸天子等，白菩薩言：",
        "from": "T03n0190_026:0773a04_3",
        "context_with_next_sentence": true
    },
    {
        "source_sentence": "『如是如是。",
        "from": "T03n0190_026:0773a04_9",
        "context_with_next_sentence": true
    },
    {
        "source_sentence": "大聖仁者！",
        "from": "T03n0190_026:0773a04_14",
        "context_with_next_sentence": true
    },
    {
        "source_sentence": "所有過去諸佛如來欲證阿耨多羅三藐三菩提者，皆悉坐於鋪草之上而取正覺。",
        "from": "T03n0190_026:0773a06_9",
        "context_with_next_sentence": true
    },
    {
        "source_sentence": "』「爾時，菩薩復作如是思惟：",
        "from": "T03n0190_026:0773a07_12",
        "context_with_next_sentence": true
    },
    {
        "source_sentence": "『誰能與我如是之草？",
        "from": "T03n0190_026:0773a08_1",
        "context_with_next_sentence": true
    },
    {
        "source_sentence": "』心思惟已，左右前後四顧觀看。",
        "from": "T03n0190_026:0773a08_16",
        "context_with_next_sentence": true
    },
    {
        "source_sentence": "是時忉利帝釋天王，以天智知菩薩心已，即化其身為刈草人，去於菩薩不近不遠，右邊而立，刈取於草。",
        "from": "T03n0190_026:0773a11_3",
        "context_with_next_sentence": true
    },
    {
        "source_sentence": "其草青綠，顏色猶如孔雀王項，柔軟滑澤，而手觸時，猶如微細迦尸迦衣，其狀如是，色妙而香，右旋宛轉。",
        "from": "T03n0190_026:0773a13_11",
        "context_with_next_sentence": true
    },
    {
        "source_sentence": "「爾時，菩薩見於彼人去已不遠，在右邊刈如是等草，見已漸漸至彼人邊，到已寬緩問彼人言：",
        "from": "T03n0190_026:0773a16_2",
        "context_with_next_sentence": true
    },
    {
        "source_sentence": "『賢善仁者！",
        "from": "T03n0190_026:0773a16_8",
        "context_with_next_sentence": true
    },
    {
        "source_sentence": "汝名字何？",
        "from": "T03n0190_026:0773a16_13",
        "context_with_next_sentence": true
    },
    {
        "source_sentence": "』彼人報言：",
        "from": "T03n0190_026:0773a16_19",
        "context_with_next_sentence": true
    },
    {
        "source_sentence": "『我名吉利。",
        "from": "T03n0190_026:0773a17_2",
        "context_with_next_sentence": true
    },
    {
        "source_sentence": "』菩薩既聞彼人名已，如是思惟：",
        "from": "T03n0190_026:0773a17_17",
        "context_with_next_sentence": true
    },
    {
        "source_sentence": "『我今欲求自身吉利，亦為他人以求吉利，此名吉利，在於我前，我今決當得證阿耨多羅三藐三菩提。",
        "from": "T03n0190_026:0773a20_2",
        "context_with_next_sentence": true
    },
    {
        "source_sentence": "』「菩薩如是心思惟已，更出如是美妙音響，語彼人言：",
        "from": "T03n0190_026:0773a22_3",
        "context_with_next_sentence": true
    },
    {
        "source_sentence": "『其語猶如過去一切諸菩薩等微妙音聲，所謂實語，不虛發言用真正言，出清亮聲，潤澤之聲，妙聲，喜聲，聞承奉聲，聞不違聲，聞流靡聲，化聲，導聲，不謇吃聲，不縮呻聲，不麤澁聲，不雙破聲，軟滑澤聲，甜淡美聲，分明的的遙入耳聲，聞心口意皆悉喜聲。",
        "from": "T03n0190_026:0773a27_19",
        "context_with_next_sentence": true
    },
    {
        "source_sentence": "聞已除滅欲癡瞋恚鬪諍忿怒，皆悉令得清淨之聲，聞如迦羅頻伽鳥聲，命命鳥聲，雷隱隱聲。",
        "from": "T03n0190_026:0773b01_2",
        "context_with_next_sentence": true
    },
    {
        "source_sentence": "如諸音樂歌讚詠聲，深遠高聲，無障礙聲，非鼻出聲，清淨之聲，真正之聲，實語之聲。",
        "from": "T03n0190_026:0773b03_1",
        "context_with_next_sentence": true
    },
    {
        "source_sentence": "如梵天聲，如海波聲，如山崩聲，震動之聲。",
        "from": "T03n0190_026:0773b04_1",
        "context_with_next_sentence": true
    },
    {
        "source_sentence": "如諸天王所讚歎聲，諸阿修羅歌詠美聲，深難得底斷魔力聲，降伏一切諸外道聲。",
        "from": "T03n0190_026:0773b05_17",
        "context_with_next_sentence": true
    },
    {
        "source_sentence": "師子之聲，駛風之聲，象王之聲，如雲磨聲，能至十方佛剎土聲，告諸所化眾生之聲。",
        "from": "T03n0190_026:0773b07_15",
        "context_with_next_sentence": true
    },
    {
        "source_sentence": "不急疾聲，不遲緩聲，不停住聲，不缺減聲，不濁穢聲，合一切聲，入諸聲聲。",
        "from": "T03n0190_026:0773b09_11",
        "context_with_next_sentence": true
    },
    {
        "source_sentence": "解脫之聲，無繫縛聲，無染著聲，合語義聲，依時語聲，不過時聲，巧能宣說八千萬億法門之聲。",
        "from": "T03n0190_026:0773b11_14",
        "context_with_next_sentence": true
    },
    {
        "source_sentence": "無壅塞聲，不止息聲，能辯一切諸聲之聲。",
        "from": "T03n0190_026:0773b12_15",
        "context_with_next_sentence": true
    },
    {
        "source_sentence": "隨心能滿一切願聲，能生一切安樂之聲，示現一切解脫之聲，流通一切諸道路聲。",
        "from": "T03n0190_026:0773b14_13",
        "context_with_next_sentence": true
    },
    {
        "source_sentence": "眾中說時，不出眾外，令諸大眾歡喜之聲；",
        "from": "T03n0190_026:0773b15_13",
        "context_with_next_sentence": true
    },
    {
        "source_sentence": "聲出之時，順於一切諸佛法聲。",
        "from": "T03n0190_026:0773b16_8",
        "context_with_next_sentence": true
    },
    {
        "source_sentence": "』「菩薩以此如是眾聲，告語於彼刈草之人，作如是言：",
        "from": "T03n0190_026:0773b18_3",
        "context_with_next_sentence": true
    },
    {
        "source_sentence": "『仁者！",
        "from": "T03n0190_026:0773b18_7",
        "context_with_next_sentence": true
    },
    {
        "source_sentence": "汝能與我草不？",
        "from": "T03n0190_026:0773b18_14",
        "context_with_next_sentence": true
    },
    {
        "source_sentence": "』其化人報言：",
        "from": "T03n0190_026:0773b18_21",
        "context_with_next_sentence": true
    },
    {
        "source_sentence": "『我能與。",
        "from": "T03n0190_026:0773b19_2",
        "context_with_next_sentence": true
    },
    {
        "source_sentence": "』是時帝釋所化作人，即便刈草，以奉菩薩。",
        "from": "T03n0190_026:0773b20_1",
        "context_with_next_sentence": true
    },
    {
        "source_sentence": "其草淨妙，菩薩即取彼草一把，手自執持。",
        "from": "T03n0190_026:0773b20_20",
        "context_with_next_sentence": true
    },
    {
        "source_sentence": "當菩薩取彼草之時，其地即便六種震動。",
        "from": "T03n0190_026:0773b21_17",
        "context_with_next_sentence": true
    },
    {
        "source_sentence": "是時菩薩，將於此草，安庠面向菩提樹下。",
        "from": "T03n0190_026:0773b22_17",
        "context_with_next_sentence": true
    },
    {
        "source_sentence": "「爾時菩薩持草行時，中路忽有五百青雀，從十方來，右繞菩薩三匝訖已，隨菩薩行。",
        "from": "T03n0190_026:0773b24_17",
        "context_with_next_sentence": true
    },
    {
        "source_sentence": "又復五百拘翅羅鳥，四方而來，如前圍遶；",
        "from": "T03n0190_026:0773b25_16",
        "context_with_next_sentence": true
    },
    {
        "source_sentence": "又復五百孔雀而來，乃至略說，五百白鵝，五百鴻鶴，五百白鷗，五百迦羅頻伽之鳥，并其五百命命之鳥，五百白象，皆悉六牙。",
        "from": "T03n0190_026:0773b28_13",
        "context_with_next_sentence": true
    },
    {
        "source_sentence": "五百白馬，頭耳烏黑，𩦲尾悉朱，長而披散五百牛王，並皆斛領，猶如黑雲。",
        "from": "T03n0190_026:0773c01_7",
        "context_with_next_sentence": true
    },
    {
        "source_sentence": "「是時復有五百童子五百童女，各以種種諸妙瓔珞莊嚴其身，五百天子，五百天女，五百寶瓶，以諸香花，滿於其中。",
        "from": "T03n0190_026:0773c04_12",
        "context_with_next_sentence": true
    },
    {
        "source_sentence": "又盛種種諸妙香水，無人執持自然空行。",
        "from": "T03n0190_026:0773c05_10",
        "context_with_next_sentence": true
    },
    {
        "source_sentence": "「又世間中，所有一切吉祥之事，皆從四方，雲雨而來各在菩薩右邊，圍遶經三匝已，隨菩薩行。",
        "from": "T03n0190_026:0773c08_3",
        "context_with_next_sentence": true
    },
    {
        "source_sentence": "「又世間中，所有樹木，一切藥草，菩薩行時，從根悉伏，向於菩薩。",
        "from": "T03n0190_026:0773c10_8",
        "context_with_next_sentence": true
    },
    {
        "source_sentence": "「又復四方微妙涼冷調和之風，吹諸翳障，皆悉清淨，無雲無霧，無烟無塵。",
        "from": "T03n0190_026:0773c12_13",
        "context_with_next_sentence": true
    },
    {
        "source_sentence": "「上虛空中，復有無量千萬諸天，菩薩當向菩提樹時，悉隨而行，皆各一時歡喜踊躍，遍滿其體，不能自勝，歌唱叫喚，或口呼嘯，作種種聲，弄其天衣及寶瓔珞。",
        "from": "T03n0190_026:0773c16_10",
        "context_with_next_sentence": true
    },
    {
        "source_sentence": "又復出聲，作如是言：",
        "from": "T03n0190_026:0773c16_20",
        "context_with_next_sentence": true
    },
    {
        "source_sentence": "『今此閻浮，有佛世尊出現於世。",
        "from": "T03n0190_026:0773c17_14",
        "context_with_next_sentence": true
    },
    {
        "source_sentence": "』「復有無量淨居諸天，來在菩薩左右前後，頂禮菩薩如是白言：",
        "from": "T03n0190_026:0773c19_7",
        "context_with_next_sentence": true
    },
    {
        "source_sentence": "『大聖尊者！",
        "from": "T03n0190_026:0773c19_13",
        "context_with_next_sentence": true
    },
    {
        "source_sentence": "仁昔長夜，恒常乞願，今日所願以得成就，世間所有一切諸天，堪為仁作吉祥之事。",
        "from": "T03n0190_026:0773c21_10",
        "context_with_next_sentence": true
    },
    {
        "source_sentence": "能與仁作吉祥之相，又復能成仁心願者，彼等悉來在菩薩前。",
        "from": "T03n0190_026:0773c22_17",
        "context_with_next_sentence": true
    },
    {
        "source_sentence": "』菩薩面向菩提樹時，相隨而進，菩薩欲至菩提樹下，是時其地六種震動。",
        "from": "T03n0190_026:0773c24_11",
        "context_with_next_sentence": true
    },
    {
        "source_sentence": "「又復，菩薩行步之時，如師子步，如龍王步，如牛王步、白鴈王步，如象王步，無怖畏行，無障礙行，無染著行，除滅一切毛不竪行，無人降伏往昔善行，禪定真正最勝而行，最上最妙伏諸怨行，斷絕一切不利益行。",
        "from": "T03n0190_026:0773c29_14",
        "context_with_next_sentence": true
    },
    {
        "source_sentence": "欲取無上法寶故行，取無上樂攝受故行，欲取最上寂定故行。",
        "from": "T03n0190_026:0774a02_3",
        "context_with_next_sentence": true
    },
    {
        "source_sentence": "行步之時，地上所有一切眾生，聞地動聲，地居諸天、阿修羅等，一切諸龍，諸乾闥婆，一切諸鳥，四足人等，皆悉聞彼震動之聲，心生疑怪，處處觀看有何異事有何因緣，大地如是湧沒搖動？",
        "from": "T03n0190_026:0774a06_8",
        "context_with_next_sentence": true
    },
    {
        "source_sentence": "「爾時，彼地有一龍王，名曰迦茶隋言黑色，其龍長壽，經歷劫數，曾見往昔多諸佛來。",
        "from": "T03n0190_026:0774a08_16",
        "context_with_next_sentence": true
    },
    {
        "source_sentence": "又龍日月，晝夜甚長，睡眠未久，見大地動，復聞震聲，即便驚寤。",
        "from": "T03n0190_026:0774a10_6",
        "context_with_next_sentence": true
    },
    {
        "source_sentence": "寤已忽起，速疾從自宮殿而出。",
        "from": "T03n0190_026:0774a10_20",
        "context_with_next_sentence": true
    },
    {
        "source_sentence": "出外觀看四方之時，迦茶龍王觀四方已，見自居處相去不遠，有一菩薩安庠而行。",
        "from": "T03n0190_026:0774a12_17",
        "context_with_next_sentence": true
    },
    {
        "source_sentence": "時彼龍王，見此菩薩，預先瑞相，猶如過去諸大菩薩發心欲向菩提樹下一種無異。",
        "from": "T03n0190_026:0774a14_15",
        "context_with_next_sentence": true
    },
    {
        "source_sentence": "見是相已更無疑心，決定知此菩薩大士，當得證於阿耨多羅三藐三菩提，生大歡喜，即便說偈，一心合掌，而讚歎言：",
        "from": "T03n0190_026:0774a17_11",
        "context_with_next_sentence": true
    },
    {
        "source_sentence": "「『威德巍巍大仁者，　　如我曾見過去時，",
        "from": "T03n0190_026:0774a18_0",
        "context_with_next_sentence": true
    },
    {
        "source_sentence": "有諸菩薩來此中，　　仁今亦然無有異，",
        "from": "T03n0190_026:0774a19_0",
        "context_with_next_sentence": true
    },
    {
        "source_sentence": "今見仁者到斯處，　　決定作佛必無疑。",
        "from": "T03n0190_026:0774a20_17",
        "context_with_next_sentence": true
    },
    {
        "source_sentence": "世尊徒步甚安庠，　　先舉右脚而行動，",
        "from": "T03n0190_026:0774a21_0",
        "context_with_next_sentence": true
    },
    {
        "source_sentence": "觀於諸方心諦視，　　應當定作佛世尊。",
        "from": "T03n0190_026:0774a22_17",
        "context_with_next_sentence": true
    },
    {
        "source_sentence": "仁今從此吉祥邊，　　乞一把草手持執，",
        "from": "T03n0190_026:0774a23_0",
        "context_with_next_sentence": true
    },
    {
        "source_sentence": "正面趣向於道樹，　　決定今作三佛陀。",
        "from": "T03n0190_026:0774a24_17",
        "context_with_next_sentence": true
    },
    {
        "source_sentence": "諸方四面涼冷風，　　猶如牛王作聲嚮，",
        "from": "T03n0190_026:0774a25_0",
        "context_with_next_sentence": true
    },
    {
        "source_sentence": "又有諸鳥來翼從，　　前後左右四面圍，",
        "from": "T03n0190_026:0774a26_0",
        "context_with_next_sentence": true
    },
    {
        "source_sentence": "世間黑闇晝夜昏，　　無明愚癡之所覆，",
        "from": "T03n0190_026:0774a27_0",
        "context_with_next_sentence": true
    },
    {
        "source_sentence": "仁聖成就丈夫已，　　必出大光普照明。",
        "from": "T03n0190_026:0774a28_17",
        "context_with_next_sentence": true
    },
    {
        "source_sentence": "又復靈異諸獸來，　　百千萬眾前後遶，",
        "from": "T03n0190_026:0774a29_0",
        "context_with_next_sentence": true
    },
    {
        "source_sentence": "如彼輪迴右旋轉，　　仁今決定作世尊。",
        "from": "T03n0190_026:0774b01_17",
        "context_with_next_sentence": true
    },
    {
        "source_sentence": "又復象馬諸畜生，　　并諸幢鬘等來至，",
        "from": "T03n0190_026:0774b02_0",
        "context_with_next_sentence": true
    },
    {
        "source_sentence": "星速急疾向菩薩，　　決知當作佛世尊。",
        "from": "T03n0190_026:0774b03_17",
        "context_with_next_sentence": true
    },
    {
        "source_sentence": "又復一切淨居天，　　持其清淨莊嚴體，",
        "from": "T03n0190_026:0774b04_0",
        "context_with_next_sentence": true
    },
    {
        "source_sentence": "曲躬頂禮於仁者，　　知仁決作佛世尊。",
        "from": "T03n0190_026:0774b05_17",
        "context_with_next_sentence": true
    },
    {
        "source_sentence": "仁今將此有漏心，　　又為一切煩惱逼，",
        "from": "T03n0190_026:0774b06_0",
        "context_with_next_sentence": true
    },
    {
        "source_sentence": "今得除滅彼結惑，　　必成無上勝菩提。",
        "from": "T03n0190_026:0774b07_17",
        "context_with_next_sentence": true
    },
    {
        "source_sentence": "仁今具足微妙法，　　甚深難測不思議，",
        "from": "T03n0190_026:0774b08_0",
        "context_with_next_sentence": true
    },
    {
        "source_sentence": "證已俯仰行步寬，　　是故我心無疑滯。",
        "from": "T03n0190_026:0774b09_17",
        "context_with_next_sentence": true
    },
    {
        "source_sentence": "仁今種種皆如法，　　所說最上更無過，",
        "from": "T03n0190_026:0774b10_0",
        "context_with_next_sentence": true
    },
    {
        "source_sentence": "一切天人無等倫，　　是故我心無疑滯。",
        "from": "T03n0190_026:0774b11_17",
        "context_with_next_sentence": true
    },
    {
        "source_sentence": "』「爾時，黑色龍王將如是偈歎菩薩已，心大歡喜，踊躍無量，合十指掌，在菩薩前，頂禮菩薩。",
        "from": "T03n0190_026:0774b14_1",
        "context_with_next_sentence": true
    },
    {
        "source_sentence": "是時菩薩語龍王言：",
        "from": "T03n0190_026:0774b14_10",
        "context_with_next_sentence": true
    },
    {
        "source_sentence": "『大善龍王！",
        "from": "T03n0190_026:0774b14_16",
        "context_with_next_sentence": true
    },
    {
        "source_sentence": "如是如是，如汝所說，我今必成阿耨多羅三藐三菩提。",
        "from": "T03n0190_026:0774b16_1",
        "context_with_next_sentence": true
    },
    {
        "source_sentence": "』而說偈言：",
        "from": "T03n0190_026:0774b16_7",
        "context_with_next_sentence": true
    },
    {
        "source_sentence": "「『大善龍王如汝言，　　此為增益我精進，",
        "from": "T03n0190_026:0774b17_0",
        "context_with_next_sentence": true
    },
    {
        "source_sentence": "我今必成無上道，　　一切世間無等雙。",
        "from": "T03n0190_026:0774b18_17",
        "context_with_next_sentence": true
    },
    {
        "source_sentence": "如餘所見相莊嚴，　　大吉祥瑞為我助，",
        "from": "T03n0190_026:0774b19_0",
        "context_with_next_sentence": true
    },
    {
        "source_sentence": "我今於此煩惱海，　　必度彼岸無有疑。",
        "from": "T03n0190_026:0774b20_17",
        "context_with_next_sentence": true
    },
    {
        "source_sentence": "』「爾時，黑色龍王有一龍妃，名曰金光，而彼龍妃復與無量諸龍女等，左右圍遶，其手各執諸妙香花末香塗香、雜色衣服寶幢幡蓋種種瓔珞，作天音樂。",
        "from": "T03n0190_026:0774b24_8",
        "context_with_next_sentence": true
    },
    {
        "source_sentence": "其樂音中，各作種種歌讚詠聲，而歎菩薩。",
        "from": "T03n0190_026:0774b25_7",
        "context_with_next_sentence": true
    },
    {
        "source_sentence": "隨菩薩行，歌音聲中，出如是偈，頌菩薩言：",
        "from": "T03n0190_026:0774b26_8",
        "context_with_next_sentence": true
    },
    {
        "source_sentence": "「『世尊身意卓不移，　　無驚無怖而定住，",
        "from": "T03n0190_026:0774b27_0",
        "context_with_next_sentence": true
    },
    {
        "source_sentence": "歡喜踊躍離諸欲，　　瞋癡悉捨無處貪，",
        "from": "T03n0190_026:0774b28_0",
        "context_with_next_sentence": true
    },
    {
        "source_sentence": "尊能為世作醫師，　　是故我今頭頂禮。",
        "from": "T03n0190_026:0774b29_17",
        "context_with_next_sentence": true
    },
    {
        "source_sentence": "世間諸使煩惱厚，　　無能解脫離彼纏，",
        "from": "T03n0190_026:0774c01_0",
        "context_with_next_sentence": true
    },
    {
        "source_sentence": "諸根自伏復伏他，　　能拔眾生諸毒箭，",
        "from": "T03n0190_026:0774c02_0",
        "context_with_next_sentence": true
    },
    {
        "source_sentence": "無歸護處能歸護，　　世間幽瞑作導師，",
        "from": "T03n0190_026:0774c03_0",
        "context_with_next_sentence": true
    },
    {
        "source_sentence": "三界燈明仁獨尊，　　是故我等今頂禮。",
        "from": "T03n0190_026:0774c04_17",
        "context_with_next_sentence": true
    },
    {
        "source_sentence": "世尊無人能伏得，　　以盡貪瞋及無明，",
        "from": "T03n0190_026:0774c05_0",
        "context_with_next_sentence": true
    },
    {
        "source_sentence": "離諸煩惱欲染情，　　是故我今頭頂禮。",
        "from": "T03n0190_026:0774c06_17",
        "context_with_next_sentence": true
    },
    {
        "source_sentence": "煩惱刺入眾生意，　　無有人能拔出之，",
        "from": "T03n0190_026:0774c07_0",
        "context_with_next_sentence": true
    },
    {
        "source_sentence": "世尊今作大醫師，　　能治彼等大苦惱。",
        "from": "T03n0190_026:0774c08_17",
        "context_with_next_sentence": true
    },
    {
        "source_sentence": "無依止者作依止，　　無導師處作導師，",
        "from": "T03n0190_026:0774c09_0",
        "context_with_next_sentence": true
    },
    {
        "source_sentence": "黑暗遍於三界中，　　世尊光明普能照。",
        "from": "T03n0190_026:0774c10_17",
        "context_with_next_sentence": true
    },
    {
        "source_sentence": "如我今見諸天眾，　　持妙香花滿虛空，",
        "from": "T03n0190_026:0774c11_0",
        "context_with_next_sentence": true
    },
    {
        "source_sentence": "舞弄瓔珞皆散衣，　　我見如是預相已，",
        "from": "T03n0190_026:0774c12_0",
        "context_with_next_sentence": true
    },
    {
        "source_sentence": "斟量斯事無虛謬，　　仁今作佛心喜歡。",
        "from": "T03n0190_026:0774c13_17",
        "context_with_next_sentence": true
    },
    {
        "source_sentence": "速往菩提德樹邊，　　降伏彼等四魔眾，",
        "from": "T03n0190_026:0774c14_0",
        "context_with_next_sentence": true
    },
    {
        "source_sentence": "摑裂煩惱䩕羅網，　　疾成無上寂涅槃。",
        "from": "T03n0190_026:0774c15_17",
        "context_with_next_sentence": true
    },
    {
        "source_sentence": "猶如往昔諸智人，　　到於此處取正覺，",
        "from": "T03n0190_026:0774c16_0",
        "context_with_next_sentence": true
    },
    {
        "source_sentence": "仁者今已來至此，　　我知作佛定無疑。",
        "from": "T03n0190_026:0774c17_17",
        "context_with_next_sentence": true
    },
    {
        "source_sentence": "世尊昔在因地時，　　行行劫數千萬億，",
        "from": "T03n0190_026:0774c18_0",
        "context_with_next_sentence": true
    },
    {
        "source_sentence": "精苦勤劬不暫息，　　望取正覺證真如。",
        "from": "T03n0190_026:0774c19_17",
        "context_with_next_sentence": true
    },
    {
        "source_sentence": "今時已至願莫停，　　速詣於道樹下坐，",
        "from": "T03n0190_026:0774c20_0",
        "context_with_next_sentence": true
    },
    {
        "source_sentence": "正心依彼樹王者，　　決證菩提無有疑。",
        "from": "T03n0190_026:0774c21_17",
        "context_with_next_sentence": true
    },
    {
        "source_sentence": "』「爾時菩薩聞是偈已，安庠而行，向菩提樹，於其中間，心如是念：",
        "from": "T03n0190_026:0774c23_9",
        "context_with_next_sentence": true
    },
    {
        "source_sentence": "『此欲界內，是彼魔王波旬為主自在統領，我今應當語彼令知，若不告彼而取證於阿耨多羅三藐三菩提者，我則不成名為大覺。",
        "from": "T03n0190_026:0774c26_7",
        "context_with_next_sentence": true
    },
    {
        "source_sentence": "所以者何？",
        "from": "T03n0190_026:0774c26_12",
        "context_with_next_sentence": true
    },
    {
        "source_sentence": "為欲降伏魔波旬故，攝受彼故，亦兼攝受降伏一切欲界諸天。",
        "from": "T03n0190_026:0774c28_1",
        "context_with_next_sentence": true
    },
    {
        "source_sentence": "彼之魔眾，魔宮殿中，復有無量無邊諸魔眷屬諸天，已於往昔，種諸善根。",
        "from": "T03n0190_026:0774c29_14",
        "context_with_next_sentence": true
    },
    {
        "source_sentence": "若聞我作師子吼聲，若見我證阿耨多羅三藐三菩提時，則彼悉來向於我邊，當發阿耨多羅三藐三菩提心。",
        "from": "T03n0190_026:0775a03_3",
        "context_with_next_sentence": true
    },
    {
        "source_sentence": "』「爾時菩薩思惟是已，從於眉間白毫相中，放一光明，名能降伏散魔軍眾。",
        "from": "T03n0190_026:0775a05_12",
        "context_with_next_sentence": true
    },
    {
        "source_sentence": "放此光已，應時即至魔之宮殿，翳彼一切諸魔舊宮本業之光。",
        "from": "T03n0190_026:0775a07_1",
        "context_with_next_sentence": true
    },
    {
        "source_sentence": "又復斯光傍遍三千大千世界，作大光明，一切皆滿。",
        "from": "T03n0190_026:0775a08_4",
        "context_with_next_sentence": true
    },
    {
        "source_sentence": "時菩薩放彼光明中，魔王波旬，自然而聞如是偈聲：",
        "from": "T03n0190_026:0775a09_7",
        "context_with_next_sentence": true
    },
    {
        "source_sentence": "「『世間有一大眾生，　　經歷多劫行行滿，",
        "from": "T03n0190_026:0775a10_0",
        "context_with_next_sentence": true
    },
    {
        "source_sentence": "淨飯大王之太子，　　棄捨王位而出家。",
        "from": "T03n0190_026:0775a11_17",
        "context_with_next_sentence": true
    },
    {
        "source_sentence": "彼欲開發甘露門，　　今來趣向菩提樹，",
        "from": "T03n0190_026:0775a12_0",
        "context_with_next_sentence": true
    },
    {
        "source_sentence": "汝身若有大氣力，　　可詣樹下共試看。",
        "from": "T03n0190_026:0775a13_17",
        "context_with_next_sentence": true
    },
    {
        "source_sentence": "其今已達彼岸邊，　　復欲度他令到彼，",
        "from": "T03n0190_026:0775a14_0",
        "context_with_next_sentence": true
    },
    {
        "source_sentence": "菩薩既以自覺了，　　今復更欲覺於他。",
        "from": "T03n0190_026:0775a15_17",
        "context_with_next_sentence": true
    },
    {
        "source_sentence": "又自得彼寂定禪，　　更欲教人令寂靜，",
        "from": "T03n0190_026:0775a16_0",
        "context_with_next_sentence": true
    },
    {
        "source_sentence": "既自行無繫縛路，　　欲教他趣解脫城。",
        "from": "T03n0190_026:0775a17_17",
        "context_with_next_sentence": true
    },
    {
        "source_sentence": "破散三惡悉使空，　　充溢人天道令滿，",
        "from": "T03n0190_026:0775a18_0",
        "context_with_next_sentence": true
    },
    {
        "source_sentence": "示現禪定五通力，　　安置令知甘露宮。",
        "from": "T03n0190_026:0775a19_17",
        "context_with_next_sentence": true
    },
    {
        "source_sentence": "其今不久證大明，　　必當虛空汝境界，",
        "from": "T03n0190_026:0775a20_0",
        "context_with_next_sentence": true
    },
    {
        "source_sentence": "愚癡黑暗瞋恚侶，　　損汝朋黨悉無餘。",
        "from": "T03n0190_026:0775a21_17",
        "context_with_next_sentence": true
    },
    {
        "source_sentence": "既被摧碎走無方，　　當爾時心作何計？",
        "from": "T03n0190_026:0775a22_17",
        "context_with_next_sentence": true
    },
    {
        "source_sentence": "彼若證於甘露法，　　常樂我淨湛然安。",
        "from": "T03n0190_026:0775a23_17",
        "context_with_next_sentence": true
    },
    {
        "source_sentence": "』「爾時欲界魔王波旬，從光明中聞是偈已，於睡眠中，心忽驚動，自然夢見，三十二種，不吉祥相。",
        "from": "T03n0190_026:0775a26_3",
        "context_with_next_sentence": true
    },
    {
        "source_sentence": "何等名為三十二夢？",
        "from": "T03n0190_026:0775a26_12",
        "context_with_next_sentence": true
    },
    {
        "source_sentence": "「所謂夢見其諸天界自許宮殿，悉皆黑暗，無有光明。",
        "from": "T03n0190_026:0775a28_3",
        "context_with_next_sentence": true
    },
    {
        "source_sentence": "「見自宮中，有諸沙礫糞穢盈滿。",
        "from": "T03n0190_026:0775a29_14",
        "context_with_next_sentence": true
    },
    {
        "source_sentence": "「見自身體，恐怖不樂，無有心情。",
        "from": "T03n0190_026:0775b01_15",
        "context_with_next_sentence": true
    },
    {
        "source_sentence": "「見其自身，諸方馳走。",
        "from": "T03n0190_026:0775b02_10",
        "context_with_next_sentence": true
    },
    {
        "source_sentence": "「見其自身，頭上天冠忽然墮落，遺失革屣，徒跣而行。",
        "from": "T03n0190_026:0775b04_3",
        "context_with_next_sentence": true
    },
    {
        "source_sentence": "「見自咽喉，脣腭乾燥，身體寒熱。",
        "from": "T03n0190_026:0775b05_15",
        "context_with_next_sentence": true
    },
    {
        "source_sentence": "「見自園中，所有樹木，枝葉花果，悉皆乾枯。",
        "from": "T03n0190_026:0775b06_20",
        "context_with_next_sentence": true
    },
    {
        "source_sentence": "「見諸池泉，所有諸花，皆悉枯竭。",
        "from": "T03n0190_026:0775b07_15",
        "context_with_next_sentence": true
    },
    {
        "source_sentence": "「見自園中，所有諸鳥，鸚鵡鸜鵒、孔雀鴛鴦、鴻鶴鸕𪇔，及拘翅羅命命鳥等，翎羽衣毛，悉皆毻落。",
        "from": "T03n0190_026:0775b10_3",
        "context_with_next_sentence": true
    },
    {
        "source_sentence": "「見其宮內，所有音聲樂器之具，螺鼓琴瑟箜篌笙簧，所有一切，五種音聲，悉皆破折，斷壞故敗，狼藉在地。",
        "from": "T03n0190_026:0775b13_8",
        "context_with_next_sentence": true
    },
    {
        "source_sentence": "「見其從來所愛左右，皆悉自然遠離其身，憂愁困苦，却住一面，獨臥地上。",
        "from": "T03n0190_026:0775b15_13",
        "context_with_next_sentence": true
    },
    {
        "source_sentence": "「見其端正可喜玉女，赤露拳攣，自舉兩手，以拔頭髮，臥於地上。",
        "from": "T03n0190_026:0775b17_9",
        "context_with_next_sentence": true
    },
    {
        "source_sentence": "「見諸魔子巧智辯者，悉皆趣向菩提樹下，頂禮於彼菩薩之足。",
        "from": "T03n0190_026:0775b19_7",
        "context_with_next_sentence": true
    },
    {
        "source_sentence": "「見其四箇所愛之女，各舉兩手，大聲號哭，作如是言：",
        "from": "T03n0190_026:0775b21_3",
        "context_with_next_sentence": true
    },
    {
        "source_sentence": "『嗚呼嗚呼！",
        "from": "T03n0190_026:0775b21_9",
        "context_with_next_sentence": true
    },
    {
        "source_sentence": "阿耶阿耶！",
        "from": "T03n0190_026:0775b21_14",
        "context_with_next_sentence": true
    },
    {
        "source_sentence": "』「見其自身所著衣裳，垢膩不淨。",
        "from": "T03n0190_026:0775b22_14",
        "context_with_next_sentence": true
    },
    {
        "source_sentence": "「見其自身，為諸塵土之所坌穢，周遍滿體。",
        "from": "T03n0190_026:0775b23_19",
        "context_with_next_sentence": true
    },
    {
        "source_sentence": "「見其自身，忽然瘦劣，無有精光。",
        "from": "T03n0190_026:0775b24_15",
        "context_with_next_sentence": true
    },
    {
        "source_sentence": "「見自宮殿，城壁戶牖，樓櫓窓門，却敵雀垜天井，皆悉崩頹落壞。",
        "from": "T03n0190_026:0775b26_9",
        "context_with_next_sentence": true
    },
    {
        "source_sentence": "「見其所有諸大兵將，夜叉羅剎，或鳩槃茶，或復龍王，彼等悉皆垂於兩手，或時舉臂，拍頭搥胸，各各受於極大苦惱。",
        "from": "T03n0190_026:0775b29_12",
        "context_with_next_sentence": true
    },
    {
        "source_sentence": "「見其所有一切欲界諸天主等，四鎮天王、帝釋、夜摩、兜率、化樂、他化自在，皆悉號哭，瀝淚滿面，走向菩薩，觀菩薩面，立菩薩前。",
        "from": "T03n0190_026:0775c03_17",
        "context_with_next_sentence": true
    },
    {
        "source_sentence": "「見其在於鬪場之內，刀仗矢刃，自許左右及眷屬等，悉捨魔王，諸方馳走。",
        "from": "T03n0190_026:0775c05_14",
        "context_with_next_sentence": true
    },
    {
        "source_sentence": "「見其從來吉祥之󰦘，皆崩破壞。",
        "from": "T03n0190_026:0775c06_14",
        "context_with_next_sentence": true
    },
    {
        "source_sentence": "「見那羅陀天仙，口唱不吉祥事。",
        "from": "T03n0190_026:0775c07_14",
        "context_with_next_sentence": true
    },
    {
        "source_sentence": "「見有一神，名為歡喜，當門作聲，如是唱說，稱不歡喜。",
        "from": "T03n0190_026:0775c09_3",
        "context_with_next_sentence": true
    },
    {
        "source_sentence": "「見虛空中，塵霧烟雲，悉皆遍滿。",
        "from": "T03n0190_026:0775c10_15",
        "context_with_next_sentence": true
    },
    {
        "source_sentence": "「見守魔宮功德大神，舉聲大哭。",
        "from": "T03n0190_026:0775c11_14",
        "context_with_next_sentence": true
    },
    {
        "source_sentence": "「見其從來自在之處，成不自在。",
        "from": "T03n0190_026:0775c12_14",
        "context_with_next_sentence": true
    },
    {
        "source_sentence": "「見自朋友，悉成怨讎。",
        "from": "T03n0190_026:0775c13_10",
        "context_with_next_sentence": true
    },
    {
        "source_sentence": "「見諸魔宮，或成黑暗，或復失火，悉皆燒盡。",
        "from": "T03n0190_026:0775c14_20",
        "context_with_next_sentence": true
    },
    {
        "source_sentence": "「見其一切諸魔宮殿，震動不安。",
        "from": "T03n0190_026:0775c15_14",
        "context_with_next_sentence": true
    },
    {
        "source_sentence": "「見其所有樹木叢林，或被他斫，或自倒地。",
        "from": "T03n0190_026:0775c16_19",
        "context_with_next_sentence": true
    },
    {
        "source_sentence": "「見其所有思念判事，或作方計，竟日籌量，不得一口，唯有亂心。",
        "from": "T03n0190_026:0775c18_8",
        "context_with_next_sentence": true
    },
    {
        "source_sentence": "「爾時，欲界魔王波旬，見如是等三十二夢不祥相已，從睡而寤，遍體戰慄，心意不安，內懷恐懼。",
        "from": "T03n0190_026:0775c21_3",
        "context_with_next_sentence": true
    },
    {
        "source_sentence": "普喚一切魔家眷屬，皆令集聚，及其宮內，左右侍臣，并大兵將，當諸城門守護之人，向說夜夢所見之事。",
        "from": "T03n0190_026:0775c23_10",
        "context_with_next_sentence": true
    },
    {
        "source_sentence": "『汝等諸人！",
        "from": "T03n0190_026:0775c23_16",
        "context_with_next_sentence": true
    },
    {
        "source_sentence": "我昨夜夢見諸變怪，如前所說。",
        "from": "T03n0190_026:0775c24_9",
        "context_with_next_sentence": true
    },
    {
        "source_sentence": "我見如是不祥夢已，甚大恐怖，身心不安，以是生疑，忽然睡覺。",
        "from": "T03n0190_026:0775c25_18",
        "context_with_next_sentence": true
    },
    {
        "source_sentence": "我應不久必失此處，恐畏更有或大威德福力之人，來生此處，替代於我。",
        "from": "T03n0190_026:0775c27_12",
        "context_with_next_sentence": true
    },
    {
        "source_sentence": "』而說偈言：",
        "from": "T03n0190_026:0775c27_18",
        "context_with_next_sentence": true
    },
    {
        "source_sentence": "「『昨夜光明自然現，　　光明中說此偈言，",
        "from": "T03n0190_026:0775c28_0",
        "context_with_next_sentence": true
    },
    {
        "source_sentence": "釋種太子今出家，　　三十二相莊嚴體，",
        "from": "T03n0190_026:0775c29_0",
        "context_with_next_sentence": true
    },
    {
        "source_sentence": "出家苦行六年滿，　　今漸來向道樹間，",
        "from": "T03n0190_026:0776a01_0",
        "context_with_next_sentence": true
    },
    {
        "source_sentence": "自覺覺他以菩提，　　汝若有力共彼試。",
        "from": "T03n0190_026:0776a02_17",
        "context_with_next_sentence": true
    },
    {
        "source_sentence": "彼種善根劫千億，　　今得菩提證正真，",
        "from": "T03n0190_026:0776a03_0",
        "context_with_next_sentence": true
    },
    {
        "source_sentence": "破汝境界悉當空，　　汝若不能折伏彼，",
        "from": "T03n0190_026:0776a04_0",
        "context_with_next_sentence": true
    },
    {
        "source_sentence": "彼證甘露身常住，　　欲破汝等此魔宮。",
        "from": "T03n0190_026:0776a05_17",
        "context_with_next_sentence": true
    },
    {
        "source_sentence": "是故我告汝諸魔，　　若有強力早向彼，",
        "from": "T03n0190_026:0776a06_0",
        "context_with_next_sentence": true
    },
    {
        "source_sentence": "沙門獨自在樹下，　　速疾破彼莫令全，",
        "from": "T03n0190_026:0776a07_0",
        "context_with_next_sentence": true
    },
    {
        "source_sentence": "汝等若取我愛言，　　為我辦具四兵眾。",
        "from": "T03n0190_026:0776a08_17",
        "context_with_next_sentence": true
    },
    {
        "source_sentence": "世間多有辟支佛，　　彼今出已令涅槃，",
        "from": "T03n0190_026:0776a09_0",
        "context_with_next_sentence": true
    },
    {
        "source_sentence": "望我獨自作法王，　　不令斷絕如來種。",
        "from": "T03n0190_026:0776a10_17",
        "context_with_next_sentence": true
    },
    {
        "source_sentence": "』「爾時魔王波旬長子，名曰商主，時彼商主，即便以偈，白其父言：",
        "from": "T03n0190_026:0776a12_8",
        "context_with_next_sentence": true
    },
    {
        "source_sentence": "「『父王何故面無色，　　心戰身體無威光，",
        "from": "T03n0190_026:0776a13_0",
        "context_with_next_sentence": true
    },
    {
        "source_sentence": "看此形相似大驚，　　未審曾見聞何事？",
        "from": "T03n0190_026:0776a14_17",
        "context_with_next_sentence": true
    },
    {
        "source_sentence": "唯願向子等實說，　　如所聞見一一論。",
        "from": "T03n0190_026:0776a15_17",
        "context_with_next_sentence": true
    },
    {
        "source_sentence": "』「時，魔波旬還以偈告其子商主，作如是言：",
        "from": "T03n0190_026:0776a16_19",
        "context_with_next_sentence": true
    },
    {
        "source_sentence": "「『子汝今當善諦聽，　　昨夜我夢甚異常，",
        "from": "T03n0190_026:0776a17_0",
        "context_with_next_sentence": true
    },
    {
        "source_sentence": "若我眾中具說之，　　大眾聞皆絕倒地。",
        "from": "T03n0190_026:0776a18_17",
        "context_with_next_sentence": true
    },
    {
        "source_sentence": "』「時，魔波旬長子商主，復更以偈報其父言：",
        "from": "T03n0190_026:0776a19_19",
        "context_with_next_sentence": true
    },
    {
        "source_sentence": "「『大眾倒地不敢辭，　　入陣若退是大苦，",
        "from": "T03n0190_026:0776a20_0",
        "context_with_next_sentence": true
    },
    {
        "source_sentence": "若夢見有如是相，　　寧住莫鬪被他追。",
        "from": "T03n0190_026:0776a21_17",
        "context_with_next_sentence": true
    },
    {
        "source_sentence": "』「時，魔波旬復還以偈告其子言：",
        "from": "T03n0190_026:0776a22_14",
        "context_with_next_sentence": true
    },
    {
        "source_sentence": "「『丈夫發意取鬪勝，　　可以不勝即鬪休，",
        "from": "T03n0190_026:0776a23_0",
        "context_with_next_sentence": true
    },
    {
        "source_sentence": "彼獨沙門何所能，　　我到樹下當起走。",
        "from": "T03n0190_026:0776a24_17",
        "context_with_next_sentence": true
    },
    {
        "source_sentence": "』「是時，商主復更以偈白其父言：",
        "from": "T03n0190_026:0776a25_14",
        "context_with_next_sentence": true
    },
    {
        "source_sentence": "「『有力眾力弱力人，　　獨一智慧勝他鬪，",
        "from": "T03n0190_026:0776a26_0",
        "context_with_next_sentence": true
    },
    {
        "source_sentence": "螢火蟲滿三千界，　　一日出世悉能遮。",
        "from": "T03n0190_026:0776a27_17",
        "context_with_next_sentence": true
    },
    {
        "source_sentence": "若人自慢心不思，　　貢高欺他不廣問，",
        "from": "T03n0190_026:0776a28_0",
        "context_with_next_sentence": true
    },
    {
        "source_sentence": "諸智人來相開諫，　　若不取語此難治。",
        "from": "T03n0190_026:0776a29_17",
        "context_with_next_sentence": true
    },
    {
        "source_sentence": "』「爾時，菩薩向菩提樹，未至彼處，其間見一菴羅之樹，謂言此是菩提之樹。",
        "from": "T03n0190_026:0776b02_12",
        "context_with_next_sentence": true
    },
    {
        "source_sentence": "菩薩至彼樹下欲坐，意中以為菩提之樹，是時彼地，以菩薩身威德力故，重不能禁，欲陷向下。",
        "from": "T03n0190_026:0776b04_15",
        "context_with_next_sentence": true
    },
    {
        "source_sentence": "「爾時菩薩如是思惟：",
        "from": "T03n0190_026:0776b05_9",
        "context_with_next_sentence": true
    },
    {
        "source_sentence": "『世有二人行坐之處，其地陷沒。",
        "from": "T03n0190_026:0776b06_3",
        "context_with_next_sentence": true
    },
    {
        "source_sentence": "何等為二？",
        "from": "T03n0190_026:0776b06_8",
        "context_with_next_sentence": true
    },
    {
        "source_sentence": "一者斷絕諸善根盡，二者福德諸善甚多計。",
        "from": "T03n0190_026:0776b07_7",
        "context_with_next_sentence": true
    },
    {
        "source_sentence": "我即今應非是斷善根盡人，此或應非菩提樹下。",
        "from": "T03n0190_026:0776b08_10",
        "context_with_next_sentence": true
    },
    {
        "source_sentence": "』「爾時色界淨居諸天，為幖幟真菩提樹故，懸妙繒幡置於其上，又復彼中所有諸樹，枝幹悉傾向菩提樹。",
        "from": "T03n0190_026:0776b11_7",
        "context_with_next_sentence": true
    },
    {
        "source_sentence": "是時菩薩即知此是真菩提樹，便捨於前舊菴羅樹，迴步安庠，漸漸而向菩提樹邊。",
        "from": "T03n0190_026:0776b13_6",
        "context_with_next_sentence": true
    },
    {
        "source_sentence": "「爾時，菩薩當向菩提樹下行時，有一夜叉名曰香獸，守護於彼菩提之樹，去樹不遠停止其中。",
        "from": "T03n0190_026:0776b16_3",
        "context_with_next_sentence": true
    },
    {
        "source_sentence": "見菩薩來，得急即告更一同伴，名為赤眼，別夜叉言：",
        "from": "T03n0190_026:0776b17_8",
        "context_with_next_sentence": true
    },
    {
        "source_sentence": "『仁者汝來！",
        "from": "T03n0190_026:0776b17_14",
        "context_with_next_sentence": true
    },
    {
        "source_sentence": "我今語汝，汝須知覺，汝速為我，往欲界主魔王邊諮道如斯語：",
        "from": "T03n0190_026:0776b19_2",
        "context_with_next_sentence": true
    },
    {
        "source_sentence": "「昔拘留孫，及拘那含，并迦葉等，諸大仙聖，於此地中所居之處成大等覺。",
        "from": "T03n0190_026:0776b20_14",
        "context_with_next_sentence": true
    },
    {
        "source_sentence": "今復更有精進之人，功德圓滿，菩提行備，以具足得三十二相，侵於魔王境界所住。",
        "from": "T03n0190_026:0776b22_12",
        "context_with_next_sentence": true
    },
    {
        "source_sentence": "是彼釋種淨飯王子，名悉達多，已捨苦行，得於正念，來至於此最勝地處，而欲居停。",
        "from": "T03n0190_026:0776b24_10",
        "context_with_next_sentence": true
    },
    {
        "source_sentence": "願大王知時。",
        "from": "T03n0190_026:0776b24_16",
        "context_with_next_sentence": true
    },
    {
        "source_sentence": "」』赤眼聞香獸夜叉如此語已，速往詣於魔波旬所，既到彼已，如上所語，悉具說之。",
        "from": "T03n0190_026:0776b26_13",
        "context_with_next_sentence": true
    },
    {
        "source_sentence": "「爾時，欲界魔王波旬，從彼赤眼夜叉邊聞如此語已，即便召喚他化自在一切諸天，化樂、兜率、三十三天、四天王等，并地居天，諸龍、夜叉，諸乾闥婆，及阿修羅、緊陀羅、摩睺羅伽、鳩槃茶、羅剎、毘舍遮等，一切大眾，而勅之言：",
        "from": "T03n0190_026:0776c03_1",
        "context_with_next_sentence": true
    },
    {
        "source_sentence": "『汝等悉集！",
        "from": "T03n0190_026:0776c03_7",
        "context_with_next_sentence": true
    },
    {
        "source_sentence": "聽我處分。",
        "from": "T03n0190_026:0776c03_12",
        "context_with_next_sentence": true
    },
    {
        "source_sentence": "有一釋迦種姓之子，欲取菩提。",
        "from": "T03n0190_026:0776c04_6",
        "context_with_next_sentence": true
    },
    {
        "source_sentence": "我等相共至於彼處，斷其如此勇猛之心，勿令取證。",
        "from": "T03n0190_026:0776c05_9",
        "context_with_next_sentence": true
    },
    {
        "source_sentence": "』「爾時魔王長子商主，白其父王魔波旬言：",
        "from": "T03n0190_026:0776c06_18",
        "context_with_next_sentence": true
    },
    {
        "source_sentence": "『父王如是，子心不樂。",
        "from": "T03n0190_026:0776c07_8",
        "context_with_next_sentence": true
    },
    {
        "source_sentence": "何以故？",
        "from": "T03n0190_026:0776c07_12",
        "context_with_next_sentence": true
    },
    {
        "source_sentence": "而今父王欲共悉達菩薩大士而作怨讎，唯恐後時，父王內心悔無所及。",
        "from": "T03n0190_026:0776c09_5",
        "context_with_next_sentence": true
    },
    {
        "source_sentence": "』作是語已，時魔波旬告子商主，作如是言：",
        "from": "T03n0190_026:0776c10_6",
        "context_with_next_sentence": true
    },
    {
        "source_sentence": "『咄汝小兒！",
        "from": "T03n0190_026:0776c10_12",
        "context_with_next_sentence": true
    },
    {
        "source_sentence": "愚暗淺短，未曾知我變化神通，未曾覩我自在威力。",
        "from": "T03n0190_026:0776c11_13",
        "context_with_next_sentence": true
    },
    {
        "source_sentence": "』「爾時商主白其父言：",
        "from": "T03n0190_026:0776c12_9",
        "context_with_next_sentence": true
    },
    {
        "source_sentence": "『父王當知！",
        "from": "T03n0190_026:0776c12_15",
        "context_with_next_sentence": true
    },
    {
        "source_sentence": "我非父王愚癡之兒，亦非不知父王神通威力自在，但父王今未知悉達菩薩神通，未見悉達菩薩德力。",
        "from": "T03n0190_026:0776c15_1",
        "context_with_next_sentence": true
    },
    {
        "source_sentence": "其事雖然，但願父王！",
        "from": "T03n0190_026:0776c15_11",
        "context_with_next_sentence": true
    },
    {
        "source_sentence": "至於彼邊，應當自見應當自知彼之神通。",
        "from": "T03n0190_026:0776c16_8",
        "context_with_next_sentence": true
    },
    {
        "source_sentence": "』「爾時，欲界魔王波旬，不取其子商主之言，聞已忽然裝束四種精銳兵眾，悉令聚集，帶甲持仗，譬如大力最猛健將，率領可畏雜種軍眾人，覩之時能令毛竪，世未曾見又未曾聞。",
        "from": "T03n0190_026:0776c20_19",
        "context_with_next_sentence": true
    },
    {
        "source_sentence": "如是無量百千萬億天神鬼兵，所謂一身能現多種百千面孔，其一一面能出無量種種蛇身，手脚繚戾，形容可畏。",
        "from": "T03n0190_026:0776c23_12",
        "context_with_next_sentence": true
    },
    {
        "source_sentence": "皆執弓箭槊矛槌棒斧鑿刀劍、最勝金剛諸器仗等，或復身體頭目手足眾雜異形，或復頂上大火熾然，或於肚邊出極猛火，或復語言麤澁叫喚，或執犁木，或持杵等如是諸物。",
        "from": "T03n0190_026:0776c27_15",
        "context_with_next_sentence": true
    },
    {
        "source_sentence": "眼孔可畏，或眼睛睞，視䀎高低。",
        "from": "T03n0190_026:0776c28_11",
        "context_with_next_sentence": true
    },
    {
        "source_sentence": "或口喎斜而復多齒。",
        "from": "T03n0190_026:0776c29_1",
        "context_with_next_sentence": true
    },
    {
        "source_sentence": "其舌廣大，現多種形，或舌下垂，或舌拳縮，猶如礓石。",
        "from": "T03n0190_026:0777a01_6",
        "context_with_next_sentence": true
    },
    {
        "source_sentence": "或眼放光，猶如黑蛇其中毒滿，或有頸項纏繞諸蛇，或有手執蟒蛇而食，猶金翅鳥從海取龍而噉食之。",
        "from": "T03n0190_026:0777a03_12",
        "context_with_next_sentence": true
    },
    {
        "source_sentence": "或復手執人肉骨血頭目支節而噉食之，或手執人五臟腸肚糞穢而食。",
        "from": "T03n0190_026:0777a05_6",
        "context_with_next_sentence": true
    },
    {
        "source_sentence": "或有青眼如師子王，喧張可畏。",
        "from": "T03n0190_026:0777a06_1",
        "context_with_next_sentence": true
    },
    {
        "source_sentence": "或眼凹凸，開合放光，或復騎於猛火大山，乘空而來。",
        "from": "T03n0190_026:0777a07_6",
        "context_with_next_sentence": true
    },
    {
        "source_sentence": "或兩肩頭擎於焰火，熾燃如山。",
        "from": "T03n0190_026:0777a08_1",
        "context_with_next_sentence": true
    },
    {
        "source_sentence": "或於地上，兩手拔樹合根，擔來其中。",
        "from": "T03n0190_026:0777a08_18",
        "context_with_next_sentence": true
    },
    {
        "source_sentence": "或有耳如羖羊，或如簸箕，或如蚌蛤，或如象耳，或如猪耳，或垂朵耳。",
        "from": "T03n0190_026:0777a10_9",
        "context_with_next_sentence": true
    },
    {
        "source_sentence": "或復有肚如病水人，脚脛細弱，身體羸瘦。",
        "from": "T03n0190_026:0777a11_9",
        "context_with_next_sentence": true
    },
    {
        "source_sentence": "或鼻匾𠥶，或腹如甕，足如覆鉢，身體皮乾，猶如曝脯，其肉枯燥，血脈乾竭。",
        "from": "T03n0190_026:0777a13_4",
        "context_with_next_sentence": true
    },
    {
        "source_sentence": "或復割截手足而懸，或復斫頭而手中執。",
        "from": "T03n0190_026:0777a14_3",
        "context_with_next_sentence": true
    },
    {
        "source_sentence": "或身出血，更互相飲，飲已復吐，或吐白沫，或飲融銅，或吞鐵丸。",
        "from": "T03n0190_026:0777a15_12",
        "context_with_next_sentence": true
    },
    {
        "source_sentence": "或刖手足肘膝而行，或唯骨身無有皮肉。",
        "from": "T03n0190_026:0777a16_11",
        "context_with_next_sentence": true
    },
    {
        "source_sentence": "或作猪形，或驢騾形象形馬形、駱駝牛羊羖羝𭕡兕、水牛狐兔𤛆牛𤝙𤡣、摩竭鯨鷁、師子虎狼熊羆禽㹮、獼猴豺豹野干狸狗。",
        "from": "T03n0190_026:0777a19_10",
        "context_with_next_sentence": true
    },
    {
        "source_sentence": "諸如是等，種種形容，作大恐怖，作大可畏，如是軍眾悉皆整備，儼然承奉，待命即行。",
        "from": "T03n0190_026:0777a21_8",
        "context_with_next_sentence": true
    },
    {
        "source_sentence": "佛本行集經卷第二十六",
        "from": "T03n0190_026:0777a22_100",
        "context_with_next_sentence": false
    }
]