[
    {
        "source_sentence": "燈指因緣經",
        "from": "T16n0703_001:0808b19_0",
        "context_with_next_sentence": true
    },
    {
        "source_sentence": "後秦龜茲國三藏鳩摩羅什譯",
        "from": "T16n0703_001:0808b21_0",
        "context_with_next_sentence": true
    },
    {
        "source_sentence": "若種少善於勝福田，人天受樂，後得涅槃，是",
        "from": "T16n0703_001:0808b22_0",
        "context_with_next_sentence": true
    },
    {
        "source_sentence": "以智者應當勤心修集善業。",
        "from": "T16n0703_001:0808b23_11",
        "context_with_next_sentence": true
    },
    {
        "source_sentence": "言福田者，即是佛也。",
        "from": "T16n0703_001:0808b24_3",
        "context_with_next_sentence": true
    },
    {
        "source_sentence": "佛身光明如融金聚，功德智慧以自莊嚴；",
        "from": "T16n0703_001:0808b25_3",
        "context_with_next_sentence": true
    },
    {
        "source_sentence": "得圓足眼，善能觀察眾生諸根；",
        "from": "T16n0703_001:0808b25_17",
        "context_with_next_sentence": true
    },
    {
        "source_sentence": "世間黑闇為作燈明，眾生愚癡為作親善；",
        "from": "T16n0703_001:0808b26_16",
        "context_with_next_sentence": true
    },
    {
        "source_sentence": "眾善悉備、名稱普聞。",
        "from": "T16n0703_001:0808b27_8",
        "context_with_next_sentence": true
    },
    {
        "source_sentence": "牟尼世尊眾所歸依，是故人天至心修福，無不獲報。",
        "from": "T16n0703_001:0808b28_12",
        "context_with_next_sentence": true
    },
    {
        "source_sentence": "昔王舍城，五山圍繞，於五摩伽陀最處其裏。",
        "from": "T16n0703_001:0808c01_1",
        "context_with_next_sentence": true
    },
    {
        "source_sentence": "此王城內，里巷相當，𨓍園廣博，臺觀嚴麗，堂室綺妙，高軒敞朗，周匝欄楯。",
        "from": "T16n0703_001:0808c02_17",
        "context_with_next_sentence": true
    },
    {
        "source_sentence": "有好林池，甚可愛樂。",
        "from": "T16n0703_001:0808c03_8",
        "context_with_next_sentence": true
    },
    {
        "source_sentence": "其水清淨，溫涼調適，通渠迴流，轉相交注。",
        "from": "T16n0703_001:0808c04_8",
        "context_with_next_sentence": true
    },
    {
        "source_sentence": "林樹蕭森、枝條蓊欝，華實繁茂，映蔽日月。",
        "from": "T16n0703_001:0808c05_8",
        "context_with_next_sentence": true
    },
    {
        "source_sentence": "風吹花林出微妙香，其香苾馚，芳馨四塞，遍王舍城。",
        "from": "T16n0703_001:0808c06_13",
        "context_with_next_sentence": true
    },
    {
        "source_sentence": "諸勝智人修梵行者，咸以此地莊嚴殊特，心生喜樂，自遠而至雲集其中。",
        "from": "T16n0703_001:0808c08_7",
        "context_with_next_sentence": true
    },
    {
        "source_sentence": "時此城主阿闍世王，道化光被遐邇所歸，正法治國，修善者眾，國實民殷安隱快樂。",
        "from": "T16n0703_001:0808c10_17",
        "context_with_next_sentence": true
    },
    {
        "source_sentence": "爾時城中有一長者，其家巨富，庫藏盈溢，如毘沙門，然無子胤。",
        "from": "T16n0703_001:0808c12_8",
        "context_with_next_sentence": true
    },
    {
        "source_sentence": "禱祀神祇求乞有子，其婦不久便覺有身，滿足十月生一男兒。",
        "from": "T16n0703_001:0808c13_16",
        "context_with_next_sentence": true
    },
    {
        "source_sentence": "是兒先世宿殖福因，初生之日，其手一指出大光明，明照十里。",
        "from": "T16n0703_001:0808c15_8",
        "context_with_next_sentence": true
    },
    {
        "source_sentence": "父母歡喜，即集親族及諸相師，施設大會為兒立字，因其指光，字曰燈指。",
        "from": "T16n0703_001:0808c17_3",
        "context_with_next_sentence": true
    },
    {
        "source_sentence": "諸集會者覩其異相，歎未曾有。",
        "from": "T16n0703_001:0808c17_17",
        "context_with_next_sentence": true
    },
    {
        "source_sentence": "時此會中有婆羅門，名曰婆修，誦四圍陀典，博聞多知事無不曉。",
        "from": "T16n0703_001:0808c19_8",
        "context_with_next_sentence": true
    },
    {
        "source_sentence": "見兒姿貌奇相非常，含笑而言：",
        "from": "T16n0703_001:0808c20_4",
        "context_with_next_sentence": true
    },
    {
        "source_sentence": "「今此兒者，或是那羅延天、釋提桓因、日之天子、諸大德天來現生也。",
        "from": "T16n0703_001:0808c21_16",
        "context_with_next_sentence": true
    },
    {
        "source_sentence": "」時兒父母聞是語已倍增歡喜，設大檀會，七日七夜布施作福。",
        "from": "T16n0703_001:0808c23_6",
        "context_with_next_sentence": true
    },
    {
        "source_sentence": "如是展轉，舉國聞知，皆云長者產一福子，稱美之音上徹於王。",
        "from": "T16n0703_001:0808c24_15",
        "context_with_next_sentence": true
    },
    {
        "source_sentence": "時王聞已，即勅將來。",
        "from": "T16n0703_001:0808c25_7",
        "context_with_next_sentence": true
    },
    {
        "source_sentence": "長者受教，尋即抱兒詣王宮門。",
        "from": "T16n0703_001:0808c26_2",
        "context_with_next_sentence": true
    },
    {
        "source_sentence": "值王宴會作眾伎樂，無人通啟，不得輒前。",
        "from": "T16n0703_001:0808c27_2",
        "context_with_next_sentence": true
    },
    {
        "source_sentence": "其兒指光徹照宮𨓍，赫然大明照于王身及以宮觀，一切雜物斯皆金色。",
        "from": "T16n0703_001:0808c28_15",
        "context_with_next_sentence": true
    },
    {
        "source_sentence": "其光遍照於王宮內，譬如大水湛然盈滿。",
        "from": "T16n0703_001:0808c29_15",
        "context_with_next_sentence": true
    },
    {
        "source_sentence": "王即怪問：",
        "from": "T16n0703_001:0809a01_1",
        "context_with_next_sentence": true
    },
    {
        "source_sentence": "「此光何來，忽照吾宮？",
        "from": "T16n0703_001:0809a01_12",
        "context_with_next_sentence": true
    },
    {
        "source_sentence": "將非世尊欲化眾生至我門耶？",
        "from": "T16n0703_001:0809a02_5",
        "context_with_next_sentence": true
    },
    {
        "source_sentence": "又非大德諸天、釋提桓因、日天子等下降來耶？",
        "from": "T16n0703_001:0809a03_6",
        "context_with_next_sentence": true
    },
    {
        "source_sentence": "」王尋遣人往門外看。",
        "from": "T16n0703_001:0809a03_16",
        "context_with_next_sentence": true
    },
    {
        "source_sentence": "使人見已，還入白王：",
        "from": "T16n0703_001:0809a04_7",
        "context_with_next_sentence": true
    },
    {
        "source_sentence": "「向者大王所喚小兒，今在門外。",
        "from": "T16n0703_001:0809a05_2",
        "context_with_next_sentence": true
    },
    {
        "source_sentence": "此兒手在乳母肩上，其指出光明來徹照，故有此光。",
        "from": "T16n0703_001:0809a06_6",
        "context_with_next_sentence": true
    },
    {
        "source_sentence": "」王勅使言：",
        "from": "T16n0703_001:0809a06_12",
        "context_with_next_sentence": true
    },
    {
        "source_sentence": "「速將兒來。",
        "from": "T16n0703_001:0809a06_18",
        "context_with_next_sentence": true
    },
    {
        "source_sentence": "」王既見之，深異此兒，自捉兒手觀其兒相。",
        "from": "T16n0703_001:0809a07_15",
        "context_with_next_sentence": true
    },
    {
        "source_sentence": "諦瞻覩已而作是言：",
        "from": "T16n0703_001:0809a08_5",
        "context_with_next_sentence": true
    },
    {
        "source_sentence": "「外道六師稱無因果，真偽誑惑。",
        "from": "T16n0703_001:0809a09_1",
        "context_with_next_sentence": true
    },
    {
        "source_sentence": "若無因果，云何此兒從生已來容貌超絕、指光炳著？",
        "from": "T16n0703_001:0809a10_6",
        "context_with_next_sentence": true
    },
    {
        "source_sentence": "以此觀之，諸外道輩陷諸眾生顛墜惡趣。",
        "from": "T16n0703_001:0809a11_5",
        "context_with_next_sentence": true
    },
    {
        "source_sentence": "定知此兒非自在天之所化生，亦非神祇、自然而有，必因宿福獲斯善報，始知佛語誠諦不虛。",
        "from": "T16n0703_001:0809a13_7",
        "context_with_next_sentence": true
    },
    {
        "source_sentence": "佛說種種業緣莊嚴世間，一切眾生眼見報應而不修福。",
        "from": "T16n0703_001:0809a14_14",
        "context_with_next_sentence": true
    },
    {
        "source_sentence": "一何怪哉！",
        "from": "T16n0703_001:0809a15_1",
        "context_with_next_sentence": true
    },
    {
        "source_sentence": "」王復言曰：",
        "from": "T16n0703_001:0809a15_7",
        "context_with_next_sentence": true
    },
    {
        "source_sentence": "「今猶未審，此指光曜或因於日而有此明。",
        "from": "T16n0703_001:0809a16_5",
        "context_with_next_sentence": true
    },
    {
        "source_sentence": "必欲驗者，須待夜半。",
        "from": "T16n0703_001:0809a16_15",
        "context_with_next_sentence": true
    },
    {
        "source_sentence": "」既至日暮，即以小兒置于象上在前而行，王將群臣共入園中。",
        "from": "T16n0703_001:0809a18_5",
        "context_with_next_sentence": true
    },
    {
        "source_sentence": "而此小兒指光所照幽闇大明，觀視園中鳥獸華果與晝無異。",
        "from": "T16n0703_001:0809a19_14",
        "context_with_next_sentence": true
    },
    {
        "source_sentence": "王觀此已喟然歎曰：",
        "from": "T16n0703_001:0809a20_5",
        "context_with_next_sentence": true
    },
    {
        "source_sentence": "「佛之所說何其真妙！",
        "from": "T16n0703_001:0809a20_15",
        "context_with_next_sentence": true
    },
    {
        "source_sentence": "我於今日於因於果生大堅信，深鄙六師愚迷之甚，是故於佛倍生宗仰。",
        "from": "T16n0703_001:0809a22_10",
        "context_with_next_sentence": true
    },
    {
        "source_sentence": "」於時耆域即白王言：",
        "from": "T16n0703_001:0809a23_1",
        "context_with_next_sentence": true
    },
    {
        "source_sentence": "「佛於修多羅中說，若不見業，故有慳貪；",
        "from": "T16n0703_001:0809a23_20",
        "context_with_next_sentence": true
    },
    {
        "source_sentence": "以見業故，慳貪永息。",
        "from": "T16n0703_001:0809a24_9",
        "context_with_next_sentence": true
    },
    {
        "source_sentence": "今見燈指有此福報，假令窮困尚應罄竭而修善業，況復富饒而不作福？",
        "from": "T16n0703_001:0809a26_4",
        "context_with_next_sentence": true
    },
    {
        "source_sentence": "」如是語頃，天已平曉，還將燈指入于王宮。",
        "from": "T16n0703_001:0809a27_4",
        "context_with_next_sentence": true
    },
    {
        "source_sentence": "王甚歡喜，大賜珍寶放令還家。",
        "from": "T16n0703_001:0809a27_18",
        "context_with_next_sentence": true
    },
    {
        "source_sentence": "燈指漸漸遂便長大，其父長者為求婚所，選擇高門與己等者，娉以為婦。",
        "from": "T16n0703_001:0809a29_13",
        "context_with_next_sentence": true
    },
    {
        "source_sentence": "長者既富，禮教光備，閨門雍穆，資產轉盛。",
        "from": "T16n0703_001:0809b01_13",
        "context_with_next_sentence": true
    },
    {
        "source_sentence": "夫盛有衰，合會有離，長者夫妻俱時喪亡，譬如日到沒處暉光潛翳，如日既出月光不現，如火為灰熾炎永滅，強健好色為病所壞，少壯之年為老所侵，所愛之命為死所奪。",
        "from": "T16n0703_001:0809b05_14",
        "context_with_next_sentence": true
    },
    {
        "source_sentence": "父母既終，生計漸損。",
        "from": "T16n0703_001:0809b06_6",
        "context_with_next_sentence": true
    },
    {
        "source_sentence": "而此燈指少長富逸，不閑家業，惡伴交遊，恣心放意耽惑酒色，用錢無度，倉庫儲積無人料理，如月盈則闕轉就損減。",
        "from": "T16n0703_001:0809b09_2",
        "context_with_next_sentence": true
    },
    {
        "source_sentence": "時彼國法，歲一大會，集般周山。",
        "from": "T16n0703_001:0809b09_17",
        "context_with_next_sentence": true
    },
    {
        "source_sentence": "于時燈指服飾奢靡，將從伎樂皆悉嚴麗擬於王者，詣彼會所。",
        "from": "T16n0703_001:0809b11_7",
        "context_with_next_sentence": true
    },
    {
        "source_sentence": "彼會大眾見其如是，無不敬美。",
        "from": "T16n0703_001:0809b12_2",
        "context_with_next_sentence": true
    },
    {
        "source_sentence": "爾時眾人共相酣飲、歡娛適意，鐘鼓競陳，絃歌普作，歡舞平場，嬉戲原野，娛樂之音動山蓋谷。",
        "from": "T16n0703_001:0809b14_6",
        "context_with_next_sentence": true
    },
    {
        "source_sentence": "時後群賊知燈指詣會，未還之間伺其空，便往到其家劫掠錢財，一切盡取。",
        "from": "T16n0703_001:0809b16_3",
        "context_with_next_sentence": true
    },
    {
        "source_sentence": "燈指暮歸，見己舍內為賊劫掠，唯有木石塼瓦等在。",
        "from": "T16n0703_001:0809b17_7",
        "context_with_next_sentence": true
    },
    {
        "source_sentence": "見此事已悶絕躄地，傍人水灑方得醒寤，憂愁啼哭而作是念：",
        "from": "T16n0703_001:0809b18_16",
        "context_with_next_sentence": true
    },
    {
        "source_sentence": "「我父昔來廣作方宜修治家業，劬勞積聚倉庫財寶。",
        "from": "T16n0703_001:0809b20_3",
        "context_with_next_sentence": true
    },
    {
        "source_sentence": "是父所為，生育我身，覬有委付。",
        "from": "T16n0703_001:0809b20_18",
        "context_with_next_sentence": true
    },
    {
        "source_sentence": "如何至我不紹父業，浮遊懶惰為人欺陵？",
        "from": "T16n0703_001:0809b21_16",
        "context_with_next_sentence": true
    },
    {
        "source_sentence": "父之餘財一旦喪失，倉庫空虛，畜產迸散，顧瞻舍宅，唯我孑然。",
        "from": "T16n0703_001:0809b23_8",
        "context_with_next_sentence": true
    },
    {
        "source_sentence": "著身瓔珞及以服乘，當用貿食，以濟交急。",
        "from": "T16n0703_001:0809b24_8",
        "context_with_next_sentence": true
    },
    {
        "source_sentence": "用之既盡，當如之何？",
        "from": "T16n0703_001:0809b24_18",
        "context_with_next_sentence": true
    },
    {
        "source_sentence": "」當于爾時，指光亦滅，其妻厭賤捨棄而走，僮僕逃失，親里斷絕。",
        "from": "T16n0703_001:0809b26_8",
        "context_with_next_sentence": true
    },
    {
        "source_sentence": "素與情昵極親厚者，反如怨讐，見其貧窮，恐從乞索，逆生瞋怒。",
        "from": "T16n0703_001:0809b27_18",
        "context_with_next_sentence": true
    },
    {
        "source_sentence": "婦尚捨棄，況於餘人？",
        "from": "T16n0703_001:0809b28_8",
        "context_with_next_sentence": true
    },
    {
        "source_sentence": "當知貧窮比於地獄，貧窮苟生與死無別。",
        "from": "T16n0703_001:0809b29_7",
        "context_with_next_sentence": true
    },
    {
        "source_sentence": "先慣富樂，卒罹窮困，失所依憑，栖寄無處。",
        "from": "T16n0703_001:0809c01_8",
        "context_with_next_sentence": true
    },
    {
        "source_sentence": "憂心火熾，愁毒燋然，華色既衰，悴容轉彰，身體尫羸，飢渴消削，眼目押陷，諸節骨立，薄皮纏綶，筋脈露現，頭髮蓬亂，手足銳細，其色艾白，舉體皴裂，又無衣裳，至糞穢中拾掇麁弊，連綴相著纔遮人根，赤露四體，倚臥糞塠，復無席薦。",
        "from": "T16n0703_001:0809c06_18",
        "context_with_next_sentence": true
    },
    {
        "source_sentence": "諸親舊等見而不識，歷巷乞食猶如餓烏，至知友邊欲從乞食，守門之人遮而不聽。",
        "from": "T16n0703_001:0809c08_16",
        "context_with_next_sentence": true
    },
    {
        "source_sentence": "伺便輒入，復為排辱，舍主既出欲加鞭打，俯僂曲躬再拜謝罪，舍主輕蔑都不迴顧。",
        "from": "T16n0703_001:0809c10_16",
        "context_with_next_sentence": true
    },
    {
        "source_sentence": "設得入舍，輕賤之故，既不與語又不敷座，與少飲食撩擲盂器，不使充飽。",
        "from": "T16n0703_001:0809c12_12",
        "context_with_next_sentence": true
    },
    {
        "source_sentence": "時彼國內取婦、生子、剃髮，法皆設會。",
        "from": "T16n0703_001:0809c13_12",
        "context_with_next_sentence": true
    },
    {
        "source_sentence": "往到會中望乞殘食，以輕賤故，不喚令坐，驅其走使。",
        "from": "T16n0703_001:0809c14_14",
        "context_with_next_sentence": true
    },
    {
        "source_sentence": "益索所須，得少餘殘，與奴共器。",
        "from": "T16n0703_001:0809c15_9",
        "context_with_next_sentence": true
    },
    {
        "source_sentence": "便自思惟：",
        "from": "T16n0703_001:0809c15_14",
        "context_with_next_sentence": true
    },
    {
        "source_sentence": "「怪哉，怪哉！",
        "from": "T16n0703_001:0809c15_21",
        "context_with_next_sentence": true
    },
    {
        "source_sentence": "我今云何貧賤伶俜忽至如此？",
        "from": "T16n0703_001:0809c16_12",
        "context_with_next_sentence": true
    },
    {
        "source_sentence": "」私自念言：",
        "from": "T16n0703_001:0809c16_18",
        "context_with_next_sentence": true
    },
    {
        "source_sentence": "「如我今日精神昏迷、心智失識，不知今者為是本形，更受身耶？",
        "from": "T16n0703_001:0809c18_9",
        "context_with_next_sentence": true
    },
    {
        "source_sentence": "辛苦荼毒世所無偶，譬如林樹無花，眾蜂遠離；",
        "from": "T16n0703_001:0809c19_11",
        "context_with_next_sentence": true
    },
    {
        "source_sentence": "被霜之草，葉自燋捲；",
        "from": "T16n0703_001:0809c20_1",
        "context_with_next_sentence": true
    },
    {
        "source_sentence": "枯涸之池，鴻鴈不遊；",
        "from": "T16n0703_001:0809c20_11",
        "context_with_next_sentence": true
    },
    {
        "source_sentence": "被燒之林，麋鹿不趣；",
        "from": "T16n0703_001:0809c20_21",
        "context_with_next_sentence": true
    },
    {
        "source_sentence": "田苗刈盡，無人捃拾。",
        "from": "T16n0703_001:0809c21_9",
        "context_with_next_sentence": true
    },
    {
        "source_sentence": "今日貧困，說往富樂但謂虛談，誰肯信之？",
        "from": "T16n0703_001:0809c22_8",
        "context_with_next_sentence": true
    },
    {
        "source_sentence": "世人甚眾，無知我者。",
        "from": "T16n0703_001:0809c22_18",
        "context_with_next_sentence": true
    },
    {
        "source_sentence": "由我貧窮，所向無路。",
        "from": "T16n0703_001:0809c23_8",
        "context_with_next_sentence": true
    },
    {
        "source_sentence": "譬如曠野為火所焚，人不喜樂；",
        "from": "T16n0703_001:0809c24_3",
        "context_with_next_sentence": true
    },
    {
        "source_sentence": "如枯樹無蔭，無依投者；",
        "from": "T16n0703_001:0809c24_14",
        "context_with_next_sentence": true
    },
    {
        "source_sentence": "如苗被雹霜，捐棄不收；",
        "from": "T16n0703_001:0809c25_6",
        "context_with_next_sentence": true
    },
    {
        "source_sentence": "如毒蛇室，人皆遠離；",
        "from": "T16n0703_001:0809c25_16",
        "context_with_next_sentence": true
    },
    {
        "source_sentence": "如雜毒食，無有甞者；",
        "from": "T16n0703_001:0809c26_6",
        "context_with_next_sentence": true
    },
    {
        "source_sentence": "如空塚間，無人趣向；",
        "from": "T16n0703_001:0809c26_16",
        "context_with_next_sentence": true
    },
    {
        "source_sentence": "如惡廁溷，臭穢盈集；",
        "from": "T16n0703_001:0809c27_6",
        "context_with_next_sentence": true
    },
    {
        "source_sentence": "如魁膾者，人所惡賤；",
        "from": "T16n0703_001:0809c27_16",
        "context_with_next_sentence": true
    },
    {
        "source_sentence": "如常偷賊，人所猜疑；",
        "from": "T16n0703_001:0809c28_6",
        "context_with_next_sentence": true
    },
    {
        "source_sentence": "我亦如是，所向之處動作譏嫌，所可談說發言生過。",
        "from": "T16n0703_001:0809c29_10",
        "context_with_next_sentence": true
    },
    {
        "source_sentence": "雖說好語，他以為非；",
        "from": "T16n0703_001:0810a01_1",
        "context_with_next_sentence": true
    },
    {
        "source_sentence": "若造善業，他以為鄙。",
        "from": "T16n0703_001:0810a01_11",
        "context_with_next_sentence": true
    },
    {
        "source_sentence": "所為機捷，復嫌輕躁；",
        "from": "T16n0703_001:0810a02_1",
        "context_with_next_sentence": true
    },
    {
        "source_sentence": "若復舒緩，又言重直。",
        "from": "T16n0703_001:0810a02_11",
        "context_with_next_sentence": true
    },
    {
        "source_sentence": "設復讚歎，人謂諂譽；",
        "from": "T16n0703_001:0810a03_1",
        "context_with_next_sentence": true
    },
    {
        "source_sentence": "若不加譽，復生誹謗，言此貧人常無好語。",
        "from": "T16n0703_001:0810a04_1",
        "context_with_next_sentence": true
    },
    {
        "source_sentence": "若復教授，復言詐偽耆舊，強有所知；",
        "from": "T16n0703_001:0810a04_18",
        "context_with_next_sentence": true
    },
    {
        "source_sentence": "若廣言說，人謂多舌；",
        "from": "T16n0703_001:0810a05_8",
        "context_with_next_sentence": true
    },
    {
        "source_sentence": "若默無言，人謂藏情；",
        "from": "T16n0703_001:0810a05_18",
        "context_with_next_sentence": true
    },
    {
        "source_sentence": "若正直說，復云麁獷；",
        "from": "T16n0703_001:0810a06_8",
        "context_with_next_sentence": true
    },
    {
        "source_sentence": "若求人意，復言諂曲。",
        "from": "T16n0703_001:0810a06_18",
        "context_with_next_sentence": true
    },
    {
        "source_sentence": "若數親附，復言幻惑；",
        "from": "T16n0703_001:0810a07_8",
        "context_with_next_sentence": true
    },
    {
        "source_sentence": "若不親附，復言驕誕。",
        "from": "T16n0703_001:0810a07_18",
        "context_with_next_sentence": true
    },
    {
        "source_sentence": "若順他所說，復言詐取他意；",
        "from": "T16n0703_001:0810a08_11",
        "context_with_next_sentence": true
    },
    {
        "source_sentence": "若不隨順，復言自專。",
        "from": "T16n0703_001:0810a09_2",
        "context_with_next_sentence": true
    },
    {
        "source_sentence": "若屈意承望，罵言寒賤；",
        "from": "T16n0703_001:0810a09_13",
        "context_with_next_sentence": true
    },
    {
        "source_sentence": "若不屈意，言是貧人猶故自我。",
        "from": "T16n0703_001:0810a10_7",
        "context_with_next_sentence": true
    },
    {
        "source_sentence": "若小自寬放，言其愚癡無有拘忌；",
        "from": "T16n0703_001:0810a11_3",
        "context_with_next_sentence": true
    },
    {
        "source_sentence": "若自攝撿，言其空麁詐自端礭。",
        "from": "T16n0703_001:0810a11_17",
        "context_with_next_sentence": true
    },
    {
        "source_sentence": "若復歡逸，言其譸張狀似狂人；",
        "from": "T16n0703_001:0810a12_12",
        "context_with_next_sentence": true
    },
    {
        "source_sentence": "若復憂慘，言其舍毒初無歡心。",
        "from": "T16n0703_001:0810a13_7",
        "context_with_next_sentence": true
    },
    {
        "source_sentence": "若聞他語有所不盡，為其判釋，言其命趣以愚代智耐著之甚；",
        "from": "T16n0703_001:0810a14_16",
        "context_with_next_sentence": true
    },
    {
        "source_sentence": "若復默然，復言頑嚚不識道理；",
        "from": "T16n0703_001:0810a15_12",
        "context_with_next_sentence": true
    },
    {
        "source_sentence": "若小戲論，言不信罪福。",
        "from": "T16n0703_001:0810a16_4",
        "context_with_next_sentence": true
    },
    {
        "source_sentence": "若有所索，言其苟得不知廉恥；",
        "from": "T16n0703_001:0810a16_18",
        "context_with_next_sentence": true
    },
    {
        "source_sentence": "若無所索，言今雖不求後望大得。",
        "from": "T16n0703_001:0810a17_13",
        "context_with_next_sentence": true
    },
    {
        "source_sentence": "若言引經書，復云詐作聰明；",
        "from": "T16n0703_001:0810a18_8",
        "context_with_next_sentence": true
    },
    {
        "source_sentence": "若言語樸素，復嫌踈鈍。",
        "from": "T16n0703_001:0810a18_19",
        "context_with_next_sentence": true
    },
    {
        "source_sentence": "若公論事實，復言強說；",
        "from": "T16n0703_001:0810a19_10",
        "context_with_next_sentence": true
    },
    {
        "source_sentence": "若私屏正語，復言讒佞。",
        "from": "T16n0703_001:0810a20_2",
        "context_with_next_sentence": true
    },
    {
        "source_sentence": "若著新衣，復言假借嚴飾；",
        "from": "T16n0703_001:0810a20_14",
        "context_with_next_sentence": true
    },
    {
        "source_sentence": "若著弊衣，復言儜劣寒悴。",
        "from": "T16n0703_001:0810a21_6",
        "context_with_next_sentence": true
    },
    {
        "source_sentence": "若多飲食，復言飢餓饕餮；",
        "from": "T16n0703_001:0810a21_18",
        "context_with_next_sentence": true
    },
    {
        "source_sentence": "若少飲食，言腹中實飢詐作清廉。",
        "from": "T16n0703_001:0810a22_14",
        "context_with_next_sentence": true
    },
    {
        "source_sentence": "若說經論，言顯己所知、彰我闇短；",
        "from": "T16n0703_001:0810a23_10",
        "context_with_next_sentence": true
    },
    {
        "source_sentence": "若不說經論，言愚癡無識、可使放牛。",
        "from": "T16n0703_001:0810a24_8",
        "context_with_next_sentence": true
    },
    {
        "source_sentence": "若自道昔事業，言誇業自譽；",
        "from": "T16n0703_001:0810a25_2",
        "context_with_next_sentence": true
    },
    {
        "source_sentence": "若自杜默，言門資淺薄：",
        "from": "T16n0703_001:0810a25_13",
        "context_with_next_sentence": true
    },
    {
        "source_sentence": "諸貧窮者行來進止、言說俯仰，盡是𠎝過；",
        "from": "T16n0703_001:0810a26_13",
        "context_with_next_sentence": true
    },
    {
        "source_sentence": "富貴之人作諸非法都無過患，舉措云為斯皆得所。",
        "from": "T16n0703_001:0810a27_16",
        "context_with_next_sentence": true
    },
    {
        "source_sentence": "「貧窮之人如起尸鬼，一切怖畏，如遇死病難可療治，如曠野嶮處絕無水草，如墮大海沒溺洪流，如人捺咽不得出氣，如眼上翳不知所至，如厚垢穢難可洗去，亦如怨家雖同衣食不捨惡心，如夏暴井入中斷氣，如入深泥滯不可出，如山暴水駃流吹漂樹木摧折；",
        "from": "T16n0703_001:0810b05_2",
        "context_with_next_sentence": true
    },
    {
        "source_sentence": "貧亦如是，多諸艱難；",
        "from": "T16n0703_001:0810b05_12",
        "context_with_next_sentence": true
    },
    {
        "source_sentence": "貧窮又能毀壞壯年好色、氣力名聞、種族門戶，智慧持戒、布施慚愧、仁義信行、勇武意志悉能壞之；",
        "from": "T16n0703_001:0810b07_18",
        "context_with_next_sentence": true
    },
    {
        "source_sentence": "又復能生飢寒怨憎、輕躁褊狹、憂愁慘毒、嫌責罪負：",
        "from": "T16n0703_001:0810b09_3",
        "context_with_next_sentence": true
    },
    {
        "source_sentence": "如是眾苦，從貧窮生，譬如伏藏多有雜物，貧伏藏中多有種種身心苦惱。",
        "from": "T16n0703_001:0810b10_16",
        "context_with_next_sentence": true
    },
    {
        "source_sentence": "夫富貴者，有好威德、姿貌從容、意度寬廣、禮義競興，能生智勇、增長家業、眷屬和讓、善名遠聞。",
        "from": "T16n0703_001:0810b13_3",
        "context_with_next_sentence": true
    },
    {
        "source_sentence": "」燈指思惟：",
        "from": "T16n0703_001:0810b13_9",
        "context_with_next_sentence": true
    },
    {
        "source_sentence": "「我今貧厄，世間少比，正欲捨身，不能自殞。",
        "from": "T16n0703_001:0810b14_8",
        "context_with_next_sentence": true
    },
    {
        "source_sentence": "當作何方以自存濟？",
        "from": "T16n0703_001:0810b14_17",
        "context_with_next_sentence": true
    },
    {
        "source_sentence": "」復作是念：",
        "from": "T16n0703_001:0810b15_3",
        "context_with_next_sentence": true
    },
    {
        "source_sentence": "「世人所鄙，不過擔尸。",
        "from": "T16n0703_001:0810b15_14",
        "context_with_next_sentence": true
    },
    {
        "source_sentence": "此事雖惡，交無後世受苦之業；",
        "from": "T16n0703_001:0810b16_7",
        "context_with_next_sentence": true
    },
    {
        "source_sentence": "若當餘作，或值殺生作諸不善。",
        "from": "T16n0703_001:0810b17_3",
        "context_with_next_sentence": true
    },
    {
        "source_sentence": "以此而言，我請為之。",
        "from": "T16n0703_001:0810b17_13",
        "context_with_next_sentence": true
    },
    {
        "source_sentence": "」爾時有人聞其此語，即雇擔尸。",
        "from": "T16n0703_001:0810b18_8",
        "context_with_next_sentence": true
    },
    {
        "source_sentence": "燈指取直，尋從其言，擔負死人到於塚間，意欲擲棄。",
        "from": "T16n0703_001:0810b19_12",
        "context_with_next_sentence": true
    },
    {
        "source_sentence": "于時死人急抱燈指，譬如小兒抱其父母，急捉不放，盡力𢱍却不能得去。",
        "from": "T16n0703_001:0810b21_7",
        "context_with_next_sentence": true
    },
    {
        "source_sentence": "死人著脊，猶如胡膠，不可得脫，排推不離，甚大怖畏。",
        "from": "T16n0703_001:0810b22_13",
        "context_with_next_sentence": true
    },
    {
        "source_sentence": "作是念言：",
        "from": "T16n0703_001:0810b22_18",
        "context_with_next_sentence": true
    },
    {
        "source_sentence": "「我於今日擔此死人，欲何處活？",
        "from": "T16n0703_001:0810b23_12",
        "context_with_next_sentence": true
    },
    {
        "source_sentence": "」即詣旃陀羅村語言：",
        "from": "T16n0703_001:0810b24_3",
        "context_with_next_sentence": true
    },
    {
        "source_sentence": "「誰能却我背上死尸，當重相雇。",
        "from": "T16n0703_001:0810b24_18",
        "context_with_next_sentence": true
    },
    {
        "source_sentence": "」諸旃陀羅詳共盡力共挽却之，亦不肯去。",
        "from": "T16n0703_001:0810b25_16",
        "context_with_next_sentence": true
    },
    {
        "source_sentence": "餘見之者罵燈指言：",
        "from": "T16n0703_001:0810b26_7",
        "context_with_next_sentence": true
    },
    {
        "source_sentence": "「狂人何為擔負死尸入人村落？",
        "from": "T16n0703_001:0810b27_3",
        "context_with_next_sentence": true
    },
    {
        "source_sentence": "」競以杖石而打擲之。",
        "from": "T16n0703_001:0810b27_13",
        "context_with_next_sentence": true
    },
    {
        "source_sentence": "身體傷破，痛懼並至。",
        "from": "T16n0703_001:0810b28_3",
        "context_with_next_sentence": true
    },
    {
        "source_sentence": "有人憐愍將其詣城，遂到城門。",
        "from": "T16n0703_001:0810b28_17",
        "context_with_next_sentence": true
    },
    {
        "source_sentence": "既到門下，守門之人逆遮打之，不得近門：",
        "from": "T16n0703_001:0810b29_17",
        "context_with_next_sentence": true
    },
    {
        "source_sentence": "「此何癡人，擔負死尸欲來入城。",
        "from": "T16n0703_001:0810c01_12",
        "context_with_next_sentence": true
    },
    {
        "source_sentence": "」自見己身被諸杖木，身體皆破，甚懷懊惱，發聲大哭，而作是言：",
        "from": "T16n0703_001:0810c03_3",
        "context_with_next_sentence": true
    },
    {
        "source_sentence": "「我正為食作此鄙事。",
        "from": "T16n0703_001:0810c03_13",
        "context_with_next_sentence": true
    },
    {
        "source_sentence": "今日忽然遭此大苦，由我貧困不擇作處，為斯賤業，冀得價直以自存活。",
        "from": "T16n0703_001:0810c05_7",
        "context_with_next_sentence": true
    },
    {
        "source_sentence": "如何一旦復值苦毒？",
        "from": "T16n0703_001:0810c05_16",
        "context_with_next_sentence": true
    },
    {
        "source_sentence": "寧作餘死，不負尸生。",
        "from": "T16n0703_001:0810c06_8",
        "context_with_next_sentence": true
    },
    {
        "source_sentence": "」且哭且言。",
        "from": "T16n0703_001:0810c06_14",
        "context_with_next_sentence": true
    },
    {
        "source_sentence": "時守門者深生憐愍，放令還家。",
        "from": "T16n0703_001:0810c07_8",
        "context_with_next_sentence": true
    },
    {
        "source_sentence": "到自空室，先同乞索諸貧人等共住之者，遙見死尸在其背上，悉皆捨去。",
        "from": "T16n0703_001:0810c09_3",
        "context_with_next_sentence": true
    },
    {
        "source_sentence": "既到舍已，尸自墮地。",
        "from": "T16n0703_001:0810c09_13",
        "context_with_next_sentence": true
    },
    {
        "source_sentence": "燈指于時踰增惶怖，悶絕躄地，久乃得穌。",
        "from": "T16n0703_001:0810c10_13",
        "context_with_next_sentence": true
    },
    {
        "source_sentence": "尋見死尸手指純是黃金，雖復怖畏，見是好金即前視之，以刀試割，實是真金。",
        "from": "T16n0703_001:0810c12_11",
        "context_with_next_sentence": true
    },
    {
        "source_sentence": "既得金已，心生歡喜，復剪頭、項、手足。",
        "from": "T16n0703_001:0810c13_10",
        "context_with_next_sentence": true
    },
    {
        "source_sentence": "如是剪已，尋復還生。",
        "from": "T16n0703_001:0810c13_20",
        "context_with_next_sentence": true
    },
    {
        "source_sentence": "須臾之頃，金頭手足其積過人。",
        "from": "T16n0703_001:0810c14_12",
        "context_with_next_sentence": true
    },
    {
        "source_sentence": "譬如王者失國還復本位，如盲得眼視瞻明了，如久思他女得與交歡，如學禪者忽得道證；",
        "from": "T16n0703_001:0810c16_15",
        "context_with_next_sentence": true
    },
    {
        "source_sentence": "燈指歡喜亦復如是。",
        "from": "T16n0703_001:0810c17_5",
        "context_with_next_sentence": true
    },
    {
        "source_sentence": "庫藏珍寶倍勝於前，威德名譽有過先日，親里朋友、妻子僮僕一切還來。",
        "from": "T16n0703_001:0810c19_1",
        "context_with_next_sentence": true
    },
    {
        "source_sentence": "燈指歎曰：",
        "from": "T16n0703_001:0810c19_6",
        "context_with_next_sentence": true
    },
    {
        "source_sentence": "「嗚呼怪哉！",
        "from": "T16n0703_001:0810c19_12",
        "context_with_next_sentence": true
    },
    {
        "source_sentence": "富有大力，能使世人來歸極疾。",
        "from": "T16n0703_001:0810c20_5",
        "context_with_next_sentence": true
    },
    {
        "source_sentence": "嗚呼怪哉！",
        "from": "T16n0703_001:0810c20_10",
        "context_with_next_sentence": true
    },
    {
        "source_sentence": "貧有大力，能使所親捨我極速。",
        "from": "T16n0703_001:0810c21_5",
        "context_with_next_sentence": true
    },
    {
        "source_sentence": "我先貧時，素所親昵交遊道絕，總無一人與我語者；",
        "from": "T16n0703_001:0810c22_10",
        "context_with_next_sentence": true
    },
    {
        "source_sentence": "今日一切顒顒承事，合掌恭敬。",
        "from": "T16n0703_001:0810c23_6",
        "context_with_next_sentence": true
    },
    {
        "source_sentence": "假使生處如帝釋、勇力如羅摩、知見如天師，若無錢財都無所直。",
        "from": "T16n0703_001:0810c24_16",
        "context_with_next_sentence": true
    },
    {
        "source_sentence": "富者不問愚智，皆稱好人，實無所知人以為智，亦得勇健諸善名聞；",
        "from": "T16n0703_001:0810c26_7",
        "context_with_next_sentence": true
    },
    {
        "source_sentence": "雖復醜陋老弊，少壯婦女樂至其邊。",
        "from": "T16n0703_001:0810c27_5",
        "context_with_next_sentence": true
    },
    {
        "source_sentence": "」阿闍世王聞其還富，尋即遣人來取其寶。",
        "from": "T16n0703_001:0810c28_5",
        "context_with_next_sentence": true
    },
    {
        "source_sentence": "其所取者，盡是死人，還擲屋中，見是真金。",
        "from": "T16n0703_001:0810c29_6",
        "context_with_next_sentence": true
    },
    {
        "source_sentence": "燈指知王欲得此寶，即以金頭手足以用上王。",
        "from": "T16n0703_001:0811a01_7",
        "context_with_next_sentence": true
    },
    {
        "source_sentence": "王既得已，齎之還宮。",
        "from": "T16n0703_001:0811a01_17",
        "context_with_next_sentence": true
    },
    {
        "source_sentence": "於後燈指作是思惟，而說偈言：",
        "from": "T16n0703_001:0811a02_11",
        "context_with_next_sentence": true
    },
    {
        "source_sentence": "「五欲極輕動，　　如電毒蛇虫，",
        "from": "T16n0703_001:0811a03_0",
        "context_with_next_sentence": true
    },
    {
        "source_sentence": "榮樂不久停，　　即生厭患心。",
        "from": "T16n0703_001:0811a04_13",
        "context_with_next_sentence": true
    },
    {
        "source_sentence": "」尋以珍寶施與眾人，於佛法中出家求道，精勤修習得阿羅漢。",
        "from": "T16n0703_001:0811a06_8",
        "context_with_next_sentence": true
    },
    {
        "source_sentence": "雖獲道果，而此尸寶常隨逐之。",
        "from": "T16n0703_001:0811a07_4",
        "context_with_next_sentence": true
    },
    {
        "source_sentence": "比丘問佛：",
        "from": "T16n0703_001:0811a08_4",
        "context_with_next_sentence": true
    },
    {
        "source_sentence": "「燈指比丘以何因緣，從生以來有是指光？",
        "from": "T16n0703_001:0811a09_4",
        "context_with_next_sentence": true
    },
    {
        "source_sentence": "以何因緣受此貧困？",
        "from": "T16n0703_001:0811a09_13",
        "context_with_next_sentence": true
    },
    {
        "source_sentence": "復何因緣有此尸寶常隨逐之？",
        "from": "T16n0703_001:0811a10_8",
        "context_with_next_sentence": true
    },
    {
        "source_sentence": "」佛告比丘：",
        "from": "T16n0703_001:0811a10_14",
        "context_with_next_sentence": true
    },
    {
        "source_sentence": "「至心諦聽！",
        "from": "T16n0703_001:0811a10_20",
        "context_with_next_sentence": true
    },
    {
        "source_sentence": "吾當為汝說其宿緣。",
        "from": "T16n0703_001:0811a11_7",
        "context_with_next_sentence": true
    },
    {
        "source_sentence": "燈指比丘乃往古世，生波羅㮈國大長者家，為小兒時，乘車在外遊戲，晚來門戶已閉，大喚開門，無人來應。",
        "from": "T16n0703_001:0811a13_19",
        "context_with_next_sentence": true
    },
    {
        "source_sentence": "良久母來與兒開門，瞋罵母言：",
        "from": "T16n0703_001:0811a14_13",
        "context_with_next_sentence": true
    },
    {
        "source_sentence": "『舉家擔死人去耶？",
        "from": "T16n0703_001:0811a15_3",
        "context_with_next_sentence": true
    },
    {
        "source_sentence": "賊來劫耶？",
        "from": "T16n0703_001:0811a15_8",
        "context_with_next_sentence": true
    },
    {
        "source_sentence": "何以無人與我開門？",
        "from": "T16n0703_001:0811a15_17",
        "context_with_next_sentence": true
    },
    {
        "source_sentence": "』以是業緣死墮地獄，地獄餘報還生人中，受斯貧困。",
        "from": "T16n0703_001:0811a17_3",
        "context_with_next_sentence": true
    },
    {
        "source_sentence": "光指因緣、尸寶因緣，為汝更說。",
        "from": "T16n0703_001:0811a17_18",
        "context_with_next_sentence": true
    },
    {
        "source_sentence": "過去九十一劫有佛，名毘婆尸。",
        "from": "T16n0703_001:0811a18_12",
        "context_with_next_sentence": true
    },
    {
        "source_sentence": "彼佛入涅槃後，佛法住世。",
        "from": "T16n0703_001:0811a19_4",
        "context_with_next_sentence": true
    },
    {
        "source_sentence": "燈指爾時為大長者，其家大富。",
        "from": "T16n0703_001:0811a19_18",
        "context_with_next_sentence": true
    },
    {
        "source_sentence": "往至塔寺，恭敬禮拜，見有泥像一指破落，尋治此指，以金薄補之。",
        "from": "T16n0703_001:0811a21_10",
        "context_with_next_sentence": true
    },
    {
        "source_sentence": "修治已訖，尋發願言：",
        "from": "T16n0703_001:0811a22_1",
        "context_with_next_sentence": true
    },
    {
        "source_sentence": "『我以香華伎樂供養、治像功德因緣，持此功德願生天上人間，常得尊豪富貴。",
        "from": "T16n0703_001:0811a23_16",
        "context_with_next_sentence": true
    },
    {
        "source_sentence": "假令漏失尋還得之，使我於佛法中出家得道。",
        "from": "T16n0703_001:0811a24_18",
        "context_with_next_sentence": true
    },
    {
        "source_sentence": "』以治佛指故，得是指光及死尸寶聚；",
        "from": "T16n0703_001:0811a25_15",
        "context_with_next_sentence": true
    },
    {
        "source_sentence": "以惡口故，從地獄出，得貧窮果報。",
        "from": "T16n0703_001:0811a26_12",
        "context_with_next_sentence": true
    },
    {
        "source_sentence": "」佛說是燈指因緣經時，諸天人民散眾天華、作天伎樂，供養已訖，便還天宮。",
        "from": "T16n0703_001:0811a28_9",
        "context_with_next_sentence": true
    },
    {
        "source_sentence": "以是因緣，少種福業於形像，所得是福報，乃至涅槃形像尚爾，況復如來法身者乎？",
        "from": "T16n0703_001:0811b01_7",
        "context_with_next_sentence": true
    },
    {
        "source_sentence": "能於佛法如說修行，如此功德不可限量。",
        "from": "T16n0703_001:0811b02_6",
        "context_with_next_sentence": true
    },
    {
        "source_sentence": "若欲生天人中受諸快樂，應當至心聽法。",
        "from": "T16n0703_001:0811b03_5",
        "context_with_next_sentence": true
    },
    {
        "source_sentence": "以惡口因緣受大苦報，應畏眾苦，遠離惡口諸不善業。",
        "from": "T16n0703_001:0811b04_11",
        "context_with_next_sentence": true
    },
    {
        "source_sentence": "以此觀之，一切世人富貴榮華不足貪著，於諸人天尊貴不應喜樂；",
        "from": "T16n0703_001:0811b06_4",
        "context_with_next_sentence": true
    },
    {
        "source_sentence": "當知貧窮是大苦聚，欲斷貧窮不應慳貪。",
        "from": "T16n0703_001:0811b07_3",
        "context_with_next_sentence": true
    },
    {
        "source_sentence": "是以經中言：",
        "from": "T16n0703_001:0811b07_9",
        "context_with_next_sentence": true
    },
    {
        "source_sentence": "貧窮者，甚為大苦。",
        "from": "T16n0703_001:0811b07_18",
        "context_with_next_sentence": true
    },
    {
        "source_sentence": "燈指因緣經",
        "from": "T16n0703_001:0811b08_100",
        "context_with_next_sentence": false
    }
]