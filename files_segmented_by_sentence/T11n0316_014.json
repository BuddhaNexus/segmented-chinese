[
    {
        "source_sentence": "8佛說大乘菩薩藏正法經卷第十",
        "from": "T11n0316_014:0812b09_0",
        "context_with_next_sentence": true
    },
    {
        "source_sentence": "四",
        "from": "T11n0316_014:0812b10_0",
        "context_with_next_sentence": true
    },
    {
        "source_sentence": "西天譯經三藏朝散大夫",
        "from": "T11n0316_014:0812b12_0",
        "context_with_next_sentence": true
    },
    {
        "source_sentence": "試光祿卿傳梵大師賜紫沙門臣法護等奉　詔譯如來不思議品第四之八「復次舍利子！",
        "from": "T11n0316_014:0812b16_6",
        "context_with_next_sentence": true
    },
    {
        "source_sentence": "云何名為如來大悲之心不可思議？",
        "from": "T11n0316_014:0812b17_2",
        "context_with_next_sentence": true
    },
    {
        "source_sentence": "諸住信菩薩聞是說已，應生淨信，超越分別、離諸疑惑、乃至發希有想。",
        "from": "T11n0316_014:0812b18_14",
        "context_with_next_sentence": true
    },
    {
        "source_sentence": "「舍利子！",
        "from": "T11n0316_014:0812b19_4",
        "context_with_next_sentence": true
    },
    {
        "source_sentence": "如來大悲心者，所謂不捨一切眾生，常行悲愍為成熟故，隨悲心轉而無不轉。",
        "from": "T11n0316_014:0812b20_17",
        "context_with_next_sentence": true
    },
    {
        "source_sentence": "是故當知，如來大悲之心無有限量不可思議，復無等比，亦無數量、不可稱說、最為甚深。",
        "from": "T11n0316_014:0812b23_1",
        "context_with_next_sentence": true
    },
    {
        "source_sentence": "如其語業不能宣說。",
        "from": "T11n0316_014:0812b23_10",
        "context_with_next_sentence": true
    },
    {
        "source_sentence": "何以故？",
        "from": "T11n0316_014:0812b23_14",
        "context_with_next_sentence": true
    },
    {
        "source_sentence": "隨佛如來所證菩提亦然，如是為諸眾生起大悲心，隨如是菩提即如是大悲。",
        "from": "T11n0316_014:0812b25_8",
        "context_with_next_sentence": true
    },
    {
        "source_sentence": "舍利子！",
        "from": "T11n0316_014:0812b25_12",
        "context_with_next_sentence": true
    },
    {
        "source_sentence": "云何如來得證菩提？",
        "from": "T11n0316_014:0812b26_2",
        "context_with_next_sentence": true
    },
    {
        "source_sentence": "如來無根本、無所住故，乃證菩提。",
        "from": "T11n0316_014:0812b26_18",
        "context_with_next_sentence": true
    },
    {
        "source_sentence": "云何名根本？",
        "from": "T11n0316_014:0812b27_3",
        "context_with_next_sentence": true
    },
    {
        "source_sentence": "復何名住？",
        "from": "T11n0316_014:0812b27_8",
        "context_with_next_sentence": true
    },
    {
        "source_sentence": "謂有身見為根本，依虛妄分別而住。",
        "from": "T11n0316_014:0812b28_4",
        "context_with_next_sentence": true
    },
    {
        "source_sentence": "如來以其菩提平等故，平等了知二法亦悉平等，是故說名無住、無根本。",
        "from": "T11n0316_014:0812b29_17",
        "context_with_next_sentence": true
    },
    {
        "source_sentence": "如來由是現成正等菩提，而諸眾生於無住、無根本法不能了知，如來為令一切眾生悉覺了故，乃於眾生轉大悲心。",
        "from": "T11n0316_014:0812c03_10",
        "context_with_next_sentence": true
    },
    {
        "source_sentence": "「又舍利子！",
        "from": "T11n0316_014:0812c04_5",
        "context_with_next_sentence": true
    },
    {
        "source_sentence": "菩提者，寂靜、近寂，由如是故我成正覺。",
        "from": "T11n0316_014:0812c05_2",
        "context_with_next_sentence": true
    },
    {
        "source_sentence": "何名寂靜？",
        "from": "T11n0316_014:0812c05_7",
        "context_with_next_sentence": true
    },
    {
        "source_sentence": "何名近寂？",
        "from": "T11n0316_014:0812c05_12",
        "context_with_next_sentence": true
    },
    {
        "source_sentence": "內謂寂靜，外謂近寂。",
        "from": "T11n0316_014:0812c06_1",
        "context_with_next_sentence": true
    },
    {
        "source_sentence": "所以者何？",
        "from": "T11n0316_014:0812c06_6",
        "context_with_next_sentence": true
    },
    {
        "source_sentence": "謂眼空故，我我所無自性，此名寂靜。",
        "from": "T11n0316_014:0812c07_2",
        "context_with_next_sentence": true
    },
    {
        "source_sentence": "如是耳、鼻、舌、身、意空故，我我所無自性，此名近寂。",
        "from": "T11n0316_014:0812c08_4",
        "context_with_next_sentence": true
    },
    {
        "source_sentence": "知眼空已，色無所取，此名寂靜；",
        "from": "T11n0316_014:0812c08_19",
        "context_with_next_sentence": true
    },
    {
        "source_sentence": "乃至知意空已，法無所取，此名近寂。",
        "from": "T11n0316_014:0812c09_15",
        "context_with_next_sentence": true
    },
    {
        "source_sentence": "而諸眾生於此菩提寂靜等法不能了知，如來為令一切眾生悉覺了故，乃於眾生轉大悲心。",
        "from": "T11n0316_014:0812c11_16",
        "context_with_next_sentence": true
    },
    {
        "source_sentence": "「又舍利子！",
        "from": "T11n0316_014:0812c12_5",
        "context_with_next_sentence": true
    },
    {
        "source_sentence": "菩提者自性明亮，由如是故我成正覺。",
        "from": "T11n0316_014:0812c13_2",
        "context_with_next_sentence": true
    },
    {
        "source_sentence": "云何名為自性明亮？",
        "from": "T11n0316_014:0812c13_11",
        "context_with_next_sentence": true
    },
    {
        "source_sentence": "謂由自性無所染故，與虛空等。",
        "from": "T11n0316_014:0812c14_6",
        "context_with_next_sentence": true
    },
    {
        "source_sentence": "虛空自性周遍一切，以虛空平等故，一切法平等。",
        "from": "T11n0316_014:0812c15_9",
        "context_with_next_sentence": true
    },
    {
        "source_sentence": "畢竟自性如是明亮，此明亮性所應覺了。",
        "from": "T11n0316_014:0812c16_7",
        "context_with_next_sentence": true
    },
    {
        "source_sentence": "諸愚夫異生以客塵煩惱之所染故，於此自性明亮法中不能了知，如來為令一切眾生悉覺了故，乃於眾生轉大悲心。",
        "from": "T11n0316_014:0812c19_2",
        "context_with_next_sentence": true
    },
    {
        "source_sentence": "「又舍利子！",
        "from": "T11n0316_014:0812c20_5",
        "context_with_next_sentence": true
    },
    {
        "source_sentence": "菩提者無出無入，由如是故我成正覺。",
        "from": "T11n0316_014:0812c21_2",
        "context_with_next_sentence": true
    },
    {
        "source_sentence": "何名無出？",
        "from": "T11n0316_014:0812c21_7",
        "context_with_next_sentence": true
    },
    {
        "source_sentence": "以無相故無出。",
        "from": "T11n0316_014:0812c21_14",
        "context_with_next_sentence": true
    },
    {
        "source_sentence": "又無出者，一切法無捨故。",
        "from": "T11n0316_014:0812c22_5",
        "context_with_next_sentence": true
    },
    {
        "source_sentence": "無入者，一切法無取故。",
        "from": "T11n0316_014:0812c22_16",
        "context_with_next_sentence": true
    },
    {
        "source_sentence": "如來於是無出無入法中，平等觀照，如來無此無彼，一切法離彼此故，是故如來現成正覺。",
        "from": "T11n0316_014:0812c24_16",
        "context_with_next_sentence": true
    },
    {
        "source_sentence": "如是無出無入法中而諸眾生不能了知，如來為令一切眾生悉覺了故，乃於眾生轉大悲心。",
        "from": "T11n0316_014:0812c26_18",
        "context_with_next_sentence": true
    },
    {
        "source_sentence": "「又舍利子！",
        "from": "T11n0316_014:0812c27_5",
        "context_with_next_sentence": true
    },
    {
        "source_sentence": "菩提者無相無所緣，由如是故我成正覺。",
        "from": "T11n0316_014:0812c28_3",
        "context_with_next_sentence": true
    },
    {
        "source_sentence": "何名無相？",
        "from": "T11n0316_014:0812c28_8",
        "context_with_next_sentence": true
    },
    {
        "source_sentence": "何名無所緣？",
        "from": "T11n0316_014:0812c28_14",
        "context_with_next_sentence": true
    },
    {
        "source_sentence": "謂眼識無所得，名為無相；",
        "from": "T11n0316_014:0812c29_6",
        "context_with_next_sentence": true
    },
    {
        "source_sentence": "色無所觀，名無所緣。",
        "from": "T11n0316_014:0812c29_16",
        "context_with_next_sentence": true
    },
    {
        "source_sentence": "乃至意識無所得，名為無相；",
        "from": "T11n0316_014:0813a01_8",
        "context_with_next_sentence": true
    },
    {
        "source_sentence": "法無所觀，名無所緣。",
        "from": "T11n0316_014:0813a01_18",
        "context_with_next_sentence": true
    },
    {
        "source_sentence": "舍利子！",
        "from": "T11n0316_014:0813a02_1",
        "context_with_next_sentence": true
    },
    {
        "source_sentence": "此無相無所緣法，是諸聖境界。",
        "from": "T11n0316_014:0813a02_15",
        "context_with_next_sentence": true
    },
    {
        "source_sentence": "何名聖境界？",
        "from": "T11n0316_014:0813a03_1",
        "context_with_next_sentence": true
    },
    {
        "source_sentence": "謂即三界是聖境界。",
        "from": "T11n0316_014:0813a03_10",
        "context_with_next_sentence": true
    },
    {
        "source_sentence": "若諸聖境界，彼即無境界，而愚夫異生不能了知，如來為令一切眾生悉覺了故，乃於眾生轉大悲心。",
        "from": "T11n0316_014:0813a05_15",
        "context_with_next_sentence": true
    },
    {
        "source_sentence": "「又舍利子！",
        "from": "T11n0316_014:0813a06_5",
        "context_with_next_sentence": true
    },
    {
        "source_sentence": "菩提者非過去未來現在，三世平等、三輪清淨，由如是故我成正覺。",
        "from": "T11n0316_014:0813a07_15",
        "context_with_next_sentence": true
    },
    {
        "source_sentence": "何名三輪清淨？",
        "from": "T11n0316_014:0813a08_2",
        "context_with_next_sentence": true
    },
    {
        "source_sentence": "謂過去心無轉、未來識無覺了、現在意無動，而心意識都無所住，過去無分別、未來無領納、現在無戲論。",
        "from": "T11n0316_014:0813a10_9",
        "context_with_next_sentence": true
    },
    {
        "source_sentence": "此三平等三輪清淨之法，而諸眾生不能了知，如來為令一切眾生悉覺了故，乃於眾生轉大悲心。",
        "from": "T11n0316_014:0813a12_13",
        "context_with_next_sentence": true
    },
    {
        "source_sentence": "「又舍利子！",
        "from": "T11n0316_014:0813a12_19",
        "context_with_next_sentence": true
    },
    {
        "source_sentence": "菩提者是無為，由如是故我成正覺。",
        "from": "T11n0316_014:0813a13_14",
        "context_with_next_sentence": true
    },
    {
        "source_sentence": "謂非眼識所知，乃至非意識所知，此名無為。",
        "from": "T11n0316_014:0813a14_15",
        "context_with_next_sentence": true
    },
    {
        "source_sentence": "無為即無生、無滅、無住。",
        "from": "T11n0316_014:0813a15_7",
        "context_with_next_sentence": true
    },
    {
        "source_sentence": "此說亦名三輪清淨，是即無為。",
        "from": "T11n0316_014:0813a15_21",
        "context_with_next_sentence": true
    },
    {
        "source_sentence": "然於有為之法亦悉了知。",
        "from": "T11n0316_014:0813a16_10",
        "context_with_next_sentence": true
    },
    {
        "source_sentence": "何以故？",
        "from": "T11n0316_014:0813a16_14",
        "context_with_next_sentence": true
    },
    {
        "source_sentence": "一切法自性彼即無性，無性即無二。",
        "from": "T11n0316_014:0813a17_11",
        "context_with_next_sentence": true
    },
    {
        "source_sentence": "無為之法亦非身證，而諸眾生不能了知，如來為令一切眾生悉覺了故，乃於眾生轉大悲心。",
        "from": "T11n0316_014:0813a19_13",
        "context_with_next_sentence": true
    },
    {
        "source_sentence": "「又舍利子！",
        "from": "T11n0316_014:0813a20_5",
        "context_with_next_sentence": true
    },
    {
        "source_sentence": "菩提者是無差別句，由如是故我成正覺。",
        "from": "T11n0316_014:0813a21_3",
        "context_with_next_sentence": true
    },
    {
        "source_sentence": "何名無差別？",
        "from": "T11n0316_014:0813a21_9",
        "context_with_next_sentence": true
    },
    {
        "source_sentence": "復何名句？",
        "from": "T11n0316_014:0813a21_14",
        "context_with_next_sentence": true
    },
    {
        "source_sentence": "謂如所說名句無住，名無差別。",
        "from": "T11n0316_014:0813a22_8",
        "context_with_next_sentence": true
    },
    {
        "source_sentence": "法界名句無種種性，名無差別。",
        "from": "T11n0316_014:0813a23_2",
        "context_with_next_sentence": true
    },
    {
        "source_sentence": "實際名句無動性，名無差別。",
        "from": "T11n0316_014:0813a23_15",
        "context_with_next_sentence": true
    },
    {
        "source_sentence": "空名為句無所得，名無差別。",
        "from": "T11n0316_014:0813a24_8",
        "context_with_next_sentence": true
    },
    {
        "source_sentence": "無相名句無尋伺，名無差別。",
        "from": "T11n0316_014:0813a25_1",
        "context_with_next_sentence": true
    },
    {
        "source_sentence": "無願名句無分位，名無差別。",
        "from": "T11n0316_014:0813a25_14",
        "context_with_next_sentence": true
    },
    {
        "source_sentence": "無眾生名句無眾生自性，名無差別。",
        "from": "T11n0316_014:0813a26_11",
        "context_with_next_sentence": true
    },
    {
        "source_sentence": "虛空名句無所得，名無差別。",
        "from": "T11n0316_014:0813a27_4",
        "context_with_next_sentence": true
    },
    {
        "source_sentence": "無生名句無滅，名無差別。",
        "from": "T11n0316_014:0813a27_16",
        "context_with_next_sentence": true
    },
    {
        "source_sentence": "無為名句無所行，名無差別。",
        "from": "T11n0316_014:0813a28_9",
        "context_with_next_sentence": true
    },
    {
        "source_sentence": "菩提名句近寂，名無差別。",
        "from": "T11n0316_014:0813a29_1",
        "context_with_next_sentence": true
    },
    {
        "source_sentence": "涅盤名句無所轉，名無差別。",
        "from": "T11n0316_014:0813a29_14",
        "context_with_next_sentence": true
    },
    {
        "source_sentence": "舍利子！",
        "from": "T11n0316_014:0813a29_18",
        "context_with_next_sentence": true
    },
    {
        "source_sentence": "此如是等，而諸眾生不能了知，如來為令一切眾生悉覺了故，乃於眾生轉大悲心。",
        "from": "T11n0316_014:0813b02_15",
        "context_with_next_sentence": true
    },
    {
        "source_sentence": "「又舍利子！",
        "from": "T11n0316_014:0813b03_5",
        "context_with_next_sentence": true
    },
    {
        "source_sentence": "菩提者非身心可證。",
        "from": "T11n0316_014:0813b03_14",
        "context_with_next_sentence": true
    },
    {
        "source_sentence": "何以故？",
        "from": "T11n0316_014:0813b03_18",
        "context_with_next_sentence": true
    },
    {
        "source_sentence": "是身無知無作無轉，如草木瓦礫，是心如幻如水月陽焰，應當覺了。",
        "from": "T11n0316_014:0813b05_8",
        "context_with_next_sentence": true
    },
    {
        "source_sentence": "身心若然，即是菩提。",
        "from": "T11n0316_014:0813b05_18",
        "context_with_next_sentence": true
    },
    {
        "source_sentence": "此乃世俗所行，亦非菩提有少法可說。",
        "from": "T11n0316_014:0813b06_14",
        "context_with_next_sentence": true
    },
    {
        "source_sentence": "若身若心、若法若非法、若真實若不真實、若誠若妄，悉無言說。",
        "from": "T11n0316_014:0813b08_3",
        "context_with_next_sentence": true
    },
    {
        "source_sentence": "何以故？",
        "from": "T11n0316_014:0813b08_7",
        "context_with_next_sentence": true
    },
    {
        "source_sentence": "菩提無言說故。",
        "from": "T11n0316_014:0813b08_14",
        "context_with_next_sentence": true
    },
    {
        "source_sentence": "彼一切法亦無分位可容言說，猶如虛空了無分位、無言說故，菩提亦然，了無分位亦無言說。",
        "from": "T11n0316_014:0813b10_16",
        "context_with_next_sentence": true
    },
    {
        "source_sentence": "舍利子！",
        "from": "T11n0316_014:0813b10_20",
        "context_with_next_sentence": true
    },
    {
        "source_sentence": "若其如實審伺察時，彼一切法本無言說，法無言說亦非無說。",
        "from": "T11n0316_014:0813b12_7",
        "context_with_next_sentence": true
    },
    {
        "source_sentence": "此諸法理，而諸眾生不能覺知，如來為令一切眾生悉覺了故，乃於眾生轉大悲心。",
        "from": "T11n0316_014:0813b14_5",
        "context_with_next_sentence": true
    },
    {
        "source_sentence": "「又舍利子！",
        "from": "T11n0316_014:0813b15_5",
        "context_with_next_sentence": true
    },
    {
        "source_sentence": "菩提無取亦無含藏。",
        "from": "T11n0316_014:0813b15_14",
        "context_with_next_sentence": true
    },
    {
        "source_sentence": "何名無取？",
        "from": "T11n0316_014:0813b15_19",
        "context_with_next_sentence": true
    },
    {
        "source_sentence": "何名無含藏？",
        "from": "T11n0316_014:0813b16_4",
        "context_with_next_sentence": true
    },
    {
        "source_sentence": "謂知眼故，名為無取；",
        "from": "T11n0316_014:0813b16_14",
        "context_with_next_sentence": true
    },
    {
        "source_sentence": "色無所觀，名無含藏。",
        "from": "T11n0316_014:0813b17_3",
        "context_with_next_sentence": true
    },
    {
        "source_sentence": "乃至了知意故，名為無取；",
        "from": "T11n0316_014:0813b17_15",
        "context_with_next_sentence": true
    },
    {
        "source_sentence": "法無所得，名無含藏。",
        "from": "T11n0316_014:0813b18_4",
        "context_with_next_sentence": true
    },
    {
        "source_sentence": "舍利子！",
        "from": "T11n0316_014:0813b18_8",
        "context_with_next_sentence": true
    },
    {
        "source_sentence": "如來以無所取無含藏故，現成正覺。",
        "from": "T11n0316_014:0813b19_4",
        "context_with_next_sentence": true
    },
    {
        "source_sentence": "又眼無所取，色無含藏，識無所住；",
        "from": "T11n0316_014:0813b19_20",
        "context_with_next_sentence": true
    },
    {
        "source_sentence": "乃至意無所取，法無含藏，識無所住。",
        "from": "T11n0316_014:0813b20_16",
        "context_with_next_sentence": true
    },
    {
        "source_sentence": "彼無住識，於彼一切眾生心住。",
        "from": "T11n0316_014:0813b21_10",
        "context_with_next_sentence": true
    },
    {
        "source_sentence": "此云何知？",
        "from": "T11n0316_014:0813b21_15",
        "context_with_next_sentence": true
    },
    {
        "source_sentence": "謂有四種法於一切眾生心住。",
        "from": "T11n0316_014:0813b22_8",
        "context_with_next_sentence": true
    },
    {
        "source_sentence": "何等為四？",
        "from": "T11n0316_014:0813b22_13",
        "context_with_next_sentence": true
    },
    {
        "source_sentence": "謂色中住，受、想、行中一切眾生心住。",
        "from": "T11n0316_014:0813b23_10",
        "context_with_next_sentence": true
    },
    {
        "source_sentence": "如是四法眾生心住，然其所住亦即無住。",
        "from": "T11n0316_014:0813b24_8",
        "context_with_next_sentence": true
    },
    {
        "source_sentence": "如來了知如是無住之法真實之際，而諸眾生不能覺了，如來為令一切眾生悉覺了故，乃於眾生轉大悲心。",
        "from": "T11n0316_014:0813b26_17",
        "context_with_next_sentence": true
    },
    {
        "source_sentence": "「又舍利子！",
        "from": "T11n0316_014:0813b27_5",
        "context_with_next_sentence": true
    },
    {
        "source_sentence": "菩提是空增語，以其空故，菩提亦空、諸法亦空，如來以其諸法空故，現成正覺。",
        "from": "T11n0316_014:0813b29_1",
        "context_with_next_sentence": true
    },
    {
        "source_sentence": "亦非空故空有所證，若空若菩提同一理智而無有二，以空及菩提本無二故，即無種類之法。",
        "from": "T11n0316_014:0813c02_3",
        "context_with_next_sentence": true
    },
    {
        "source_sentence": "以其諸法無二無種類故，即無名無相無行。",
        "from": "T11n0316_014:0813c03_3",
        "context_with_next_sentence": true
    },
    {
        "source_sentence": "畢竟無行無集法中，此說名空。",
        "from": "T11n0316_014:0813c03_17",
        "context_with_next_sentence": true
    },
    {
        "source_sentence": "是中悉離執見取著，而於勝義諦中無有少法可得，以如是故乃說名空。",
        "from": "T11n0316_014:0813c05_10",
        "context_with_next_sentence": true
    },
    {
        "source_sentence": "此所說空如虛空故，即此虛空欲說為空，而亦無言可說為空，空亦無言而可說故。",
        "from": "T11n0316_014:0813c07_7",
        "context_with_next_sentence": true
    },
    {
        "source_sentence": "於是空中若解入者，乃一切法假名施設。",
        "from": "T11n0316_014:0813c08_6",
        "context_with_next_sentence": true
    },
    {
        "source_sentence": "然其名字而不在方亦不離方，如其假名不在方不離方故，由是諸法假名施設。",
        "from": "T11n0316_014:0813c10_3",
        "context_with_next_sentence": true
    },
    {
        "source_sentence": "一切法亦然，而不在方亦不離方，如來如實了知本來如是無生無起。",
        "from": "T11n0316_014:0813c11_13",
        "context_with_next_sentence": true
    },
    {
        "source_sentence": "如實知已，自性解脫無縛無解。",
        "from": "T11n0316_014:0813c12_8",
        "context_with_next_sentence": true
    },
    {
        "source_sentence": "而愚夫異生於如是法不能了知，如來為令一切眾生悉覺了故，乃於眾生轉大悲心。",
        "from": "T11n0316_014:0813c14_7",
        "context_with_next_sentence": true
    },
    {
        "source_sentence": "「又舍利子！",
        "from": "T11n0316_014:0813c15_5",
        "context_with_next_sentence": true
    },
    {
        "source_sentence": "菩提如虛空故而悉平等無高無下，菩提亦然等無高下。",
        "from": "T11n0316_014:0813c16_10",
        "context_with_next_sentence": true
    },
    {
        "source_sentence": "若知諸法畢竟都無，亦復無高無下可說。",
        "from": "T11n0316_014:0813c17_8",
        "context_with_next_sentence": true
    },
    {
        "source_sentence": "舍利子！",
        "from": "T11n0316_014:0813c17_12",
        "context_with_next_sentence": true
    },
    {
        "source_sentence": "如來以一切法無高無下故，現成正覺。",
        "from": "T11n0316_014:0813c18_10",
        "context_with_next_sentence": true
    },
    {
        "source_sentence": "雖有所成，亦無微塵許法若高若下而可施作，如實智知無此彼法。",
        "from": "T11n0316_014:0813c20_1",
        "context_with_next_sentence": true
    },
    {
        "source_sentence": "何名如實智？",
        "from": "T11n0316_014:0813c20_7",
        "context_with_next_sentence": true
    },
    {
        "source_sentence": "謂無根本法，雖有所生而無攝受，亦無主宰。",
        "from": "T11n0316_014:0813c21_7",
        "context_with_next_sentence": true
    },
    {
        "source_sentence": "以無主宰無攝受故，若生不生隨緣所轉，然於是中無法可轉亦非無轉。",
        "from": "T11n0316_014:0813c22_18",
        "context_with_next_sentence": true
    },
    {
        "source_sentence": "如來於法而亦不說斷滅之相。",
        "from": "T11n0316_014:0813c23_12",
        "context_with_next_sentence": true
    },
    {
        "source_sentence": "如是無斷滅法，而諸眾生不能了知。",
        "from": "T11n0316_014:0813c24_10",
        "context_with_next_sentence": true
    },
    {
        "source_sentence": "如來為令一切眾生悉覺了故，乃於眾生轉大悲心。",
        "from": "T11n0316_014:0813c25_13",
        "context_with_next_sentence": true
    },
    {
        "source_sentence": "「又舍利子！",
        "from": "T11n0316_014:0813c25_19",
        "context_with_next_sentence": true
    },
    {
        "source_sentence": "菩提是如所說句。",
        "from": "T11n0316_014:0813c26_6",
        "context_with_next_sentence": true
    },
    {
        "source_sentence": "何名如所說句？",
        "from": "T11n0316_014:0813c26_13",
        "context_with_next_sentence": true
    },
    {
        "source_sentence": "如其菩提，色法亦然，而不離真如。",
        "from": "T11n0316_014:0813c27_9",
        "context_with_next_sentence": true
    },
    {
        "source_sentence": "如其菩提，受、想、行、識亦然，亦不離真如。",
        "from": "T11n0316_014:0813c28_7",
        "context_with_next_sentence": true
    },
    {
        "source_sentence": "如其菩提，地界、水界、火界、風界、空界亦然，亦不離真如。",
        "from": "T11n0316_014:0813c29_12",
        "context_with_next_sentence": true
    },
    {
        "source_sentence": "如其菩提，眼界、色界、眼識界，乃至意界，法界，意識界亦然，亦不離真如。",
        "from": "T11n0316_014:0814a02_2",
        "context_with_next_sentence": true
    },
    {
        "source_sentence": "由是施設此如是等諸聖法門，所謂蘊、處、界等。",
        "from": "T11n0316_014:0814a03_4",
        "context_with_next_sentence": true
    },
    {
        "source_sentence": "如來以如實法故現證菩提，以無顛倒法故現證菩提。",
        "from": "T11n0316_014:0814a04_7",
        "context_with_next_sentence": true
    },
    {
        "source_sentence": "如其先說，中後亦然，先際無生、後際無去、中際性離。",
        "from": "T11n0316_014:0814a05_12",
        "context_with_next_sentence": true
    },
    {
        "source_sentence": "如是如所說句中，如說一法，多法亦然；",
        "from": "T11n0316_014:0814a06_9",
        "context_with_next_sentence": true
    },
    {
        "source_sentence": "如說多法，一法亦然。",
        "from": "T11n0316_014:0814a06_19",
        "context_with_next_sentence": true
    },
    {
        "source_sentence": "如其所說，若一若多都無所得。",
        "from": "T11n0316_014:0814a07_12",
        "context_with_next_sentence": true
    },
    {
        "source_sentence": "如是如所說句，而諸眾生不能了知，如來為令一切眾生悉覺了故，乃於眾生轉大悲心。",
        "from": "T11n0316_014:0814a09_12",
        "context_with_next_sentence": true
    },
    {
        "source_sentence": "「又舍利子！",
        "from": "T11n0316_014:0814a10_5",
        "context_with_next_sentence": true
    },
    {
        "source_sentence": "菩提入相、入無相。",
        "from": "T11n0316_014:0814a10_14",
        "context_with_next_sentence": true
    },
    {
        "source_sentence": "何名為相？",
        "from": "T11n0316_014:0814a10_19",
        "context_with_next_sentence": true
    },
    {
        "source_sentence": "何名無相？",
        "from": "T11n0316_014:0814a11_2",
        "context_with_next_sentence": true
    },
    {
        "source_sentence": "此說相者，謂即所起一切善法。",
        "from": "T11n0316_014:0814a11_16",
        "context_with_next_sentence": true
    },
    {
        "source_sentence": "無相者，即一切法都無所得。",
        "from": "T11n0316_014:0814a12_8",
        "context_with_next_sentence": true
    },
    {
        "source_sentence": "又相者，謂心無所住分位。",
        "from": "T11n0316_014:0814a13_1",
        "context_with_next_sentence": true
    },
    {
        "source_sentence": "無相者，即無相三摩地法。",
        "from": "T11n0316_014:0814a13_13",
        "context_with_next_sentence": true
    },
    {
        "source_sentence": "又相者，即思惟稱量算數伺察。",
        "from": "T11n0316_014:0814a14_6",
        "context_with_next_sentence": true
    },
    {
        "source_sentence": "無相者，即出過稱量。",
        "from": "T11n0316_014:0814a14_16",
        "context_with_next_sentence": true
    },
    {
        "source_sentence": "云何出過稱量？",
        "from": "T11n0316_014:0814a15_3",
        "context_with_next_sentence": true
    },
    {
        "source_sentence": "謂識業無故。",
        "from": "T11n0316_014:0814a15_9",
        "context_with_next_sentence": true
    },
    {
        "source_sentence": "又相者，謂有為伺察。",
        "from": "T11n0316_014:0814a15_19",
        "context_with_next_sentence": true
    },
    {
        "source_sentence": "無相者，即無為作證。",
        "from": "T11n0316_014:0814a16_8",
        "context_with_next_sentence": true
    },
    {
        "source_sentence": "此相無相法，愚夫異生不能解入亦復不知，如來為令一切眾生悉覺了故，乃於眾生轉大悲心。",
        "from": "T11n0316_014:0814a18_11",
        "context_with_next_sentence": true
    },
    {
        "source_sentence": "「又舍利子！",
        "from": "T11n0316_014:0814a19_5",
        "context_with_next_sentence": true
    },
    {
        "source_sentence": "菩提者無漏無取。",
        "from": "T11n0316_014:0814a19_13",
        "context_with_next_sentence": true
    },
    {
        "source_sentence": "何名無漏？",
        "from": "T11n0316_014:0814a19_18",
        "context_with_next_sentence": true
    },
    {
        "source_sentence": "何名無取？",
        "from": "T11n0316_014:0814a20_2",
        "context_with_next_sentence": true
    },
    {
        "source_sentence": "此說無漏者，謂離四種漏法：",
        "from": "T11n0316_014:0814a20_15",
        "context_with_next_sentence": true
    },
    {
        "source_sentence": "一離欲漏，二離有漏，三離無明漏，四離見漏。",
        "from": "T11n0316_014:0814a21_15",
        "context_with_next_sentence": true
    },
    {
        "source_sentence": "無取者謂離四取：",
        "from": "T11n0316_014:0814a22_3",
        "context_with_next_sentence": true
    },
    {
        "source_sentence": "一離欲取，二離我語取，三離見取，四離戒禁取。",
        "from": "T11n0316_014:0814a23_4",
        "context_with_next_sentence": true
    },
    {
        "source_sentence": "如是四取，一切皆由無明覆蔽、愛水滋潤、我見執取蘊處界法。",
        "from": "T11n0316_014:0814a24_12",
        "context_with_next_sentence": true
    },
    {
        "source_sentence": "如來了知彼我語取為根本故，得我清淨已，一切眾生亦悉清淨。",
        "from": "T11n0316_014:0814a26_2",
        "context_with_next_sentence": true
    },
    {
        "source_sentence": "若其清淨，即無少法而可分別。",
        "from": "T11n0316_014:0814a26_16",
        "context_with_next_sentence": true
    },
    {
        "source_sentence": "若無分別，即能深固作意。",
        "from": "T11n0316_014:0814a27_8",
        "context_with_next_sentence": true
    },
    {
        "source_sentence": "若深固作意相應，即無明不能起發。",
        "from": "T11n0316_014:0814a28_4",
        "context_with_next_sentence": true
    },
    {
        "source_sentence": "由其無明不起發故，即十二有支亦復不起。",
        "from": "T11n0316_014:0814a29_4",
        "context_with_next_sentence": true
    },
    {
        "source_sentence": "彼即無生，彼即決定。",
        "from": "T11n0316_014:0814a29_14",
        "context_with_next_sentence": true
    },
    {
        "source_sentence": "若其決定，即調伏義，是即勝義，勝義諦中即無補特伽羅義，若無補特伽羅義，即是不可說義。",
        "from": "T11n0316_014:0814b02_16",
        "context_with_next_sentence": true
    },
    {
        "source_sentence": "若不可說義，即緣生義。",
        "from": "T11n0316_014:0814b03_7",
        "context_with_next_sentence": true
    },
    {
        "source_sentence": "若緣生義，即正法義。",
        "from": "T11n0316_014:0814b03_17",
        "context_with_next_sentence": true
    },
    {
        "source_sentence": "若正法義，即如來義。",
        "from": "T11n0316_014:0814b04_6",
        "context_with_next_sentence": true
    },
    {
        "source_sentence": "由如是故，當觀諸法皆從緣生，若能見法即見如來。",
        "from": "T11n0316_014:0814b05_8",
        "context_with_next_sentence": true
    },
    {
        "source_sentence": "如其所見，若如實伺察，即無少法可見。",
        "from": "T11n0316_014:0814b06_6",
        "context_with_next_sentence": true
    },
    {
        "source_sentence": "若無法可見，即見無相及無所緣。",
        "from": "T11n0316_014:0814b07_2",
        "context_with_next_sentence": true
    },
    {
        "source_sentence": "若如是見，即真實見。",
        "from": "T11n0316_014:0814b07_12",
        "context_with_next_sentence": true
    },
    {
        "source_sentence": "如來由此法故現成正覺。",
        "from": "T11n0316_014:0814b08_3",
        "context_with_next_sentence": true
    },
    {
        "source_sentence": "平等故平等。",
        "from": "T11n0316_014:0814b08_9",
        "context_with_next_sentence": true
    },
    {
        "source_sentence": "如是無漏無取之法，愚夫異生不能了知。",
        "from": "T11n0316_014:0814b09_7",
        "context_with_next_sentence": true
    },
    {
        "source_sentence": "如來為令一切眾生悉覺了故，乃於眾生轉大悲心。",
        "from": "T11n0316_014:0814b10_11",
        "context_with_next_sentence": true
    },
    {
        "source_sentence": "「又舍利子！",
        "from": "T11n0316_014:0814b11_5",
        "context_with_next_sentence": true
    },
    {
        "source_sentence": "菩提清淨無垢無著。",
        "from": "T11n0316_014:0814b11_14",
        "context_with_next_sentence": true
    },
    {
        "source_sentence": "何名清淨？",
        "from": "T11n0316_014:0814b11_19",
        "context_with_next_sentence": true
    },
    {
        "source_sentence": "何名無垢？",
        "from": "T11n0316_014:0814b12_3",
        "context_with_next_sentence": true
    },
    {
        "source_sentence": "何名無著？",
        "from": "T11n0316_014:0814b12_8",
        "context_with_next_sentence": true
    },
    {
        "source_sentence": "謂空是清淨，無相是無垢，無願是無著。",
        "from": "T11n0316_014:0814b13_5",
        "context_with_next_sentence": true
    },
    {
        "source_sentence": "無生是清淨，無作是無垢，無起是無著。",
        "from": "T11n0316_014:0814b14_3",
        "context_with_next_sentence": true
    },
    {
        "source_sentence": "自性是清淨，圓淨是無垢，明亮是無著。",
        "from": "T11n0316_014:0814b15_1",
        "context_with_next_sentence": true
    },
    {
        "source_sentence": "無戲論是清淨，離戲論是無垢，戲論近寂是無著。",
        "from": "T11n0316_014:0814b16_4",
        "context_with_next_sentence": true
    },
    {
        "source_sentence": "真如是清淨，法界是無垢，實際是無著。",
        "from": "T11n0316_014:0814b17_2",
        "context_with_next_sentence": true
    },
    {
        "source_sentence": "虛空是清淨，寥廓是無垢，廣大是無著。",
        "from": "T11n0316_014:0814b17_20",
        "context_with_next_sentence": true
    },
    {
        "source_sentence": "知內是清淨，外無所行是無垢，內外無所得是無著。",
        "from": "T11n0316_014:0814b19_3",
        "context_with_next_sentence": true
    },
    {
        "source_sentence": "知蘊是清淨，界自性是無垢，處離諸業是無著。",
        "from": "T11n0316_014:0814b20_4",
        "context_with_next_sentence": true
    },
    {
        "source_sentence": "過去盡智是清淨，未來無生智是無垢，現在法界安住智是無著。",
        "from": "T11n0316_014:0814b21_13",
        "context_with_next_sentence": true
    },
    {
        "source_sentence": "舍利子！",
        "from": "T11n0316_014:0814b21_17",
        "context_with_next_sentence": true
    },
    {
        "source_sentence": "此清淨無垢無著，有其一法而能普攝，謂寂靜句。",
        "from": "T11n0316_014:0814b22_19",
        "context_with_next_sentence": true
    },
    {
        "source_sentence": "若寂靜即遍寂，若遍寂即近寂，若近寂即無寂，此是牟尼聖尊所說。",
        "from": "T11n0316_014:0814b24_10",
        "context_with_next_sentence": true
    },
    {
        "source_sentence": "「又舍利子！",
        "from": "T11n0316_014:0814b25_5",
        "context_with_next_sentence": true
    },
    {
        "source_sentence": "如虛空故菩提亦然，如菩提故諸法亦然，如諸法故眾生亦然、剎土亦然、涅盤亦然。",
        "from": "T11n0316_014:0814b27_2",
        "context_with_next_sentence": true
    },
    {
        "source_sentence": "此即名為涅盤平等，是一切法畢竟邊際清淨正因，無所對治離對治因、本來清淨、本來無垢、本來無著。",
        "from": "T11n0316_014:0814b29_9",
        "context_with_next_sentence": true
    },
    {
        "source_sentence": "如來了知彼一切法若色無色本如是故，現成正覺。",
        "from": "T11n0316_014:0814c01_12",
        "context_with_next_sentence": true
    },
    {
        "source_sentence": "觀諸眾生界清淨無垢無著故，即起遊戲神通，乃於眾生轉大悲心。",
        "from": "T11n0316_014:0814c03_3",
        "context_with_next_sentence": true
    },
    {
        "source_sentence": "舍利子當知，如來大悲之心清淨無垢無著，於諸眾生常所運行，然無發悟、無所生起、無所觀矚，普盡十方一切世界舒坦無礙。",
        "from": "T11n0316_014:0814c06_1",
        "context_with_next_sentence": true
    },
    {
        "source_sentence": "舍利子！",
        "from": "T11n0316_014:0814c06_5",
        "context_with_next_sentence": true
    },
    {
        "source_sentence": "如來大悲無邊無際與虛空等，若欲知其虛空邊際，即知如來大悲邊際。",
        "from": "T11n0316_014:0814c07_16",
        "context_with_next_sentence": true
    },
    {
        "source_sentence": "諸住信菩薩得聞如來不可思議大悲心已，應生淨信，超越分別、離諸疑惑，乃至發希有想。",
        "from": "T11n0316_014:0814c09_19",
        "context_with_next_sentence": true
    },
    {
        "source_sentence": "」爾時世尊重明斯義說伽陀曰：",
        "from": "T11n0316_014:0814c10_12",
        "context_with_next_sentence": true
    },
    {
        "source_sentence": "「以無根本無住法，　　現證菩提佛所宣，",
        "from": "T11n0316_014:0814c11_0",
        "context_with_next_sentence": true
    },
    {
        "source_sentence": "如所覺了亦復然，　　為諸眾生廣宣說。",
        "from": "T11n0316_014:0814c12_17",
        "context_with_next_sentence": true
    },
    {
        "source_sentence": "知內眼根名為空，　　知外色法空亦然，",
        "from": "T11n0316_014:0814c13_0",
        "context_with_next_sentence": true
    },
    {
        "source_sentence": "寂靜近寂妙法門，　　佛證菩提如是說。",
        "from": "T11n0316_014:0814c14_17",
        "context_with_next_sentence": true
    },
    {
        "source_sentence": "彼諸眾生不覺了，　　毘鉢舍那奢摩他，",
        "from": "T11n0316_014:0814c15_0",
        "context_with_next_sentence": true
    },
    {
        "source_sentence": "開覺句義為眾生，　　佛大悲心方便轉。",
        "from": "T11n0316_014:0814c16_17",
        "context_with_next_sentence": true
    },
    {
        "source_sentence": "諸法自性本明亮，　　菩提清淨等虛空，",
        "from": "T11n0316_014:0814c17_0",
        "context_with_next_sentence": true
    },
    {
        "source_sentence": "為彼眾生不了知，　　佛大悲心方便轉。",
        "from": "T11n0316_014:0814c18_17",
        "context_with_next_sentence": true
    },
    {
        "source_sentence": "一切眾生多執取，　　不能如理而相應，",
        "from": "T11n0316_014:0814c19_0",
        "context_with_next_sentence": true
    },
    {
        "source_sentence": "無入無出妙法門，　　佛證菩提如是說。",
        "from": "T11n0316_014:0814c20_17",
        "context_with_next_sentence": true
    },
    {
        "source_sentence": "為諸眾生不了故，　　如來乃起大悲心，",
        "from": "T11n0316_014:0814c21_0",
        "context_with_next_sentence": true
    },
    {
        "source_sentence": "諸法無相無所緣，　　此是諸聖之境界。",
        "from": "T11n0316_014:0814c22_17",
        "context_with_next_sentence": true
    },
    {
        "source_sentence": "諸愚夫為非境界，　　佛證菩提方便宣，",
        "from": "T11n0316_014:0814c23_0",
        "context_with_next_sentence": true
    },
    {
        "source_sentence": "而諸異生不了知，　　為開覺故由斯說。",
        "from": "T11n0316_014:0814c24_17",
        "context_with_next_sentence": true
    },
    {
        "source_sentence": "如來為諸眾生故，　　隨應所起大悲心，",
        "from": "T11n0316_014:0814c25_0",
        "context_with_next_sentence": true
    },
    {
        "source_sentence": "無為自性妙法門，　　本來不生亦不滅。",
        "from": "T11n0316_014:0814c26_17",
        "context_with_next_sentence": true
    },
    {
        "source_sentence": "當知彼法無所住，　　是中三種相應相，",
        "from": "T11n0316_014:0814c27_0",
        "context_with_next_sentence": true
    },
    {
        "source_sentence": "而諸愚夫不了知，　　諸法有為自性故。",
        "from": "T11n0316_014:0814c28_17",
        "context_with_next_sentence": true
    },
    {
        "source_sentence": "隨應所起大悲心，　　為令了知此理法，",
        "from": "T11n0316_014:0814c29_0",
        "context_with_next_sentence": true
    },
    {
        "source_sentence": "菩提非身所覺知，　　非心覺故亦如是。",
        "from": "T11n0316_014:0815a01_17",
        "context_with_next_sentence": true
    },
    {
        "source_sentence": "身本自性無知覺，　　心如幻法亦復然，",
        "from": "T11n0316_014:0815a02_0",
        "context_with_next_sentence": true
    },
    {
        "source_sentence": "而彼愚夫不了知，　　如是身心自性故。",
        "from": "T11n0316_014:0815a03_17",
        "context_with_next_sentence": true
    },
    {
        "source_sentence": "隨應所起大悲心，　　為令了知此理法，",
        "from": "T11n0316_014:0815a04_0",
        "context_with_next_sentence": true
    },
    {
        "source_sentence": "佛證最上勝菩提，　　自然智尊坐道樹。",
        "from": "T11n0316_014:0815a05_17",
        "context_with_next_sentence": true
    },
    {
        "source_sentence": "坐已普觀眾生界，　　旋轉種種惡趣中，",
        "from": "T11n0316_014:0815a06_0",
        "context_with_next_sentence": true
    },
    {
        "source_sentence": "佛見極生哀愍心，　　生死輪中大悲轉。",
        "from": "T11n0316_014:0815a07_17",
        "context_with_next_sentence": true
    },
    {
        "source_sentence": "憍慢等法所迷著，　　見網纏覆苦計樂，",
        "from": "T11n0316_014:0815a08_0",
        "context_with_next_sentence": true
    },
    {
        "source_sentence": "無常不淨我眾生，　　此等顛倒而計執。",
        "from": "T11n0316_014:0815a09_17",
        "context_with_next_sentence": true
    },
    {
        "source_sentence": "佛見極生哀愍故，　　於取著中大悲轉，",
        "from": "T11n0316_014:0815a10_0",
        "context_with_next_sentence": true
    },
    {
        "source_sentence": "癡蓋遍覆三有中，　　暗冥悉無光明照。",
        "from": "T11n0316_014:0815a11_17",
        "context_with_next_sentence": true
    },
    {
        "source_sentence": "如日光明雲所覆，　　無垢智光悉隱蔽，",
        "from": "T11n0316_014:0815a12_0",
        "context_with_next_sentence": true
    },
    {
        "source_sentence": "佛見極生哀愍心，　　生死輪中大悲轉。",
        "from": "T11n0316_014:0815a13_17",
        "context_with_next_sentence": true
    },
    {
        "source_sentence": "貪愛故生諸惡趣，　　破壞正道而極壞，",
        "from": "T11n0316_014:0815a14_0",
        "context_with_next_sentence": true
    },
    {
        "source_sentence": "地獄傍生餓鬼中，　　眾生業故皆墮落。",
        "from": "T11n0316_014:0815a15_17",
        "context_with_next_sentence": true
    },
    {
        "source_sentence": "如先佛說諸正道，　　開明顯示為眾生，",
        "from": "T11n0316_014:0815a16_0",
        "context_with_next_sentence": true
    },
    {
        "source_sentence": "佛見極生悲愍心，　　生死輪中大悲轉。",
        "from": "T11n0316_014:0815a17_17",
        "context_with_next_sentence": true
    },
    {
        "source_sentence": "了知諸法如實性，　　廓然明照等虛空，",
        "from": "T11n0316_014:0815a18_0",
        "context_with_next_sentence": true
    },
    {
        "source_sentence": "如佛所說諸世間，　　不知最上清淨法。",
        "from": "T11n0316_014:0815a19_17",
        "context_with_next_sentence": true
    },
    {
        "source_sentence": "「舍利子！",
        "from": "T11n0316_014:0815a20_4",
        "context_with_next_sentence": true
    },
    {
        "source_sentence": "如是所說，是為如來不可思議大悲之法。",
        "from": "T11n0316_014:0815a21_2",
        "context_with_next_sentence": true
    },
    {
        "source_sentence": "諸住信菩薩聞是法已，應生淨信，超越分別、離諸疑惑，後復生起身喜心喜，發希有想。",
        "from": "T11n0316_014:0815a23_1",
        "context_with_next_sentence": true
    },
    {
        "source_sentence": "佛說大乘菩薩藏正法經卷第十四",
        "from": "T11n0316_014:0815a24_100",
        "context_with_next_sentence": false
    }
]