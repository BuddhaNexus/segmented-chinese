[
    {
        "source_sentence": "佛說父母恩難報經",
        "from": "T16n0684_001:0778c25_0",
        "context_with_next_sentence": true
    },
    {
        "source_sentence": "後漢安息國三藏安世高譯",
        "from": "T16n0684_001:0778c27_0",
        "context_with_next_sentence": true
    },
    {
        "source_sentence": "聞如是：一時婆伽婆在舍衛城祇樹給孤",
        "from": "T16n0684_001:0778c28_0",
        "context_with_next_sentence": true
    },
    {
        "source_sentence": "獨園。",
        "from": "T16n0684_001:0778c29_2",
        "context_with_next_sentence": true
    },
    {
        "source_sentence": "爾時世尊告諸比丘：",
        "from": "T16n0684_001:0778c29_11",
        "context_with_next_sentence": true
    },
    {
        "source_sentence": "「父母於子，有大增益，乳餔長養，隨時將育，四大得成。",
        "from": "T16n0684_001:0779a01_17",
        "context_with_next_sentence": true
    },
    {
        "source_sentence": "右肩負父、左肩負母，經歷千年，正使便利背上，然無有怨心於父母，此子猶不足報父母恩。",
        "from": "T16n0684_001:0779a04_1",
        "context_with_next_sentence": true
    },
    {
        "source_sentence": "若父母無信，教令信，獲安隱處；",
        "from": "T16n0684_001:0779a04_16",
        "context_with_next_sentence": true
    },
    {
        "source_sentence": "無戒與戒，教授獲安隱處；",
        "from": "T16n0684_001:0779a05_8",
        "context_with_next_sentence": true
    },
    {
        "source_sentence": "不聞使聞，教授獲安隱處；",
        "from": "T16n0684_001:0779a06_1",
        "context_with_next_sentence": true
    },
    {
        "source_sentence": "慳貪教令好施，勸樂教授，獲安隱處；",
        "from": "T16n0684_001:0779a06_18",
        "context_with_next_sentence": true
    },
    {
        "source_sentence": "無智慧教令黠慧，勸樂教授，獲安隱處。",
        "from": "T16n0684_001:0779a07_16",
        "context_with_next_sentence": true
    },
    {
        "source_sentence": "如是，信如來、至真、等正覺、明行成為、善逝、世間解、無上士、道法御、天人師、號佛、世尊，教信法，教授獲安隱處。",
        "from": "T16n0684_001:0779a10_4",
        "context_with_next_sentence": true
    },
    {
        "source_sentence": "諸法甚深，現身獲果，義味甚深。",
        "from": "T16n0684_001:0779a10_19",
        "context_with_next_sentence": true
    },
    {
        "source_sentence": "如是，智者明通此行，教令信聖眾。",
        "from": "T16n0684_001:0779a11_15",
        "context_with_next_sentence": true
    },
    {
        "source_sentence": "如來聖眾甚清淨，行直不曲，常和合，法法成就，戒成就、三昧成就、智慧成就、解脫成就、解脫見慧成就。",
        "from": "T16n0684_001:0779a14_4",
        "context_with_next_sentence": true
    },
    {
        "source_sentence": "所謂聖眾——四雙八輩——是謂如來聖眾，最尊最貴，當尊奉敬仰，是世間無上福田。",
        "from": "T16n0684_001:0779a16_2",
        "context_with_next_sentence": true
    },
    {
        "source_sentence": "如是諸子當教父母行慈。",
        "from": "T16n0684_001:0779a16_13",
        "context_with_next_sentence": true
    },
    {
        "source_sentence": "諸比丘！",
        "from": "T16n0684_001:0779a16_17",
        "context_with_next_sentence": true
    },
    {
        "source_sentence": "有二子：",
        "from": "T16n0684_001:0779a17_2",
        "context_with_next_sentence": true
    },
    {
        "source_sentence": "所生子，所養子。",
        "from": "T16n0684_001:0779a17_10",
        "context_with_next_sentence": true
    },
    {
        "source_sentence": "是謂，比丘！",
        "from": "T16n0684_001:0779a17_16",
        "context_with_next_sentence": true
    },
    {
        "source_sentence": "有二子。",
        "from": "T16n0684_001:0779a17_20",
        "context_with_next_sentence": true
    },
    {
        "source_sentence": "是故，諸比丘當學所生子，口出法味。",
        "from": "T16n0684_001:0779a18_15",
        "context_with_next_sentence": true
    },
    {
        "source_sentence": "如是，諸比丘當作是學。",
        "from": "T16n0684_001:0779a19_6",
        "context_with_next_sentence": true
    },
    {
        "source_sentence": "」爾時諸比丘聞佛所說，歡喜奉行。",
        "from": "T16n0684_001:0779a20_3",
        "context_with_next_sentence": true
    },
    {
        "source_sentence": "佛說父母恩難報經",
        "from": "T16n0684_001:0779a21_100",
        "context_with_next_sentence": false
    }
]