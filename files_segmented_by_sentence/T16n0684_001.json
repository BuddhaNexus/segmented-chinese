{
    "T16n0684_001:0778c25_0": "佛說父母恩難報經",
    "T16n0684_001:0778c27_0": "後漢安息國三藏安世高譯",
    "T16n0684_001:0778c28_0": "聞如是：一時婆伽婆在舍衛城祇樹給孤獨園。",
    "T16n0684_001:0778c29_1": "爾時世尊告諸比丘：「父母於子，有大增益，乳餔長養，隨時將育，四大得成。",
    "T16n0684_001:0779a01_2": "右肩負父、左肩負母，經歷千年，正使便利背上，然無有怨心於父母，此子猶不足報父母恩。",
    "T16n0684_001:0779a04_3": "若父母無信，教令信，獲安隱處；無戒，與戒教授，獲安隱處；不聞，使聞教授，獲安隱處；慳貪，教令好施，勸樂教授，獲安隱處；無智慧，教令黠慧，勸樂教授，獲安隱處。",
    "T16n0684_001:0779a07_4": "如是信如來、至真、等正覺、明行成為、善逝、世間解、無上士、道法御、天人師、號佛、世尊教，信法教授，獲安隱處。",
    "T16n0684_001:0779a10_5": "諸法甚深，現身獲果，義味甚深。",
    "T16n0684_001:0779a11_0": "如是智者，明通此行，教令信聖眾。",
    "T16n0684_001:0779a11_1": "如來聖眾甚清淨，行直不曲，常和合，法法成就，戒成就、三昧成就、智慧成就、解脫成就、解脫見慧成就。",
    "T16n0684_001:0779a14_2": "所謂聖眾——四雙八輩，是謂如來聖眾，最尊最貴，當尊奉敬仰，是世間無上福田。",
    "T16n0684_001:0779a16_3": "如是諸子！",
    "T16n0684_001:0779a16_4": "當教父母行慈。",
    "T16n0684_001:0779a16_5": "諸比丘有二子：所生子、所養子，是謂比丘有二子。",
    "T16n0684_001:0779a17_6": "是故諸比丘！",
    "T16n0684_001:0779a18_7": "當學所生子，口出法味。",
    "T16n0684_001:0779a18_8": "如是諸比丘，當作是學。」",
    "T16n0684_001:0779a19_9": "爾時諸比丘聞佛所說，歡喜奉行。",
    "T16n0684_001:0779a21_0": "佛說父母恩難報經"
}