[
    {
        "source_sentence": "大樂金剛不空真實三麼耶經",
        "from": "T08n0243_001:0784a09_0",
        "context_with_next_sentence": true
    },
    {
        "source_sentence": "開府儀同三司特進試鴻臚卿肅國公",
        "from": "T08n0243_001:0784a10_0",
        "context_with_next_sentence": true
    },
    {
        "source_sentence": "食邑三千戶賜紫贈司空謚大正監號大",
        "from": "T08n0243_001:0784a11_0",
        "context_with_next_sentence": true
    },
    {
        "source_sentence": "廣智大興善寺三藏沙門不空奉　詔譯般若波羅蜜多理趣品如是我聞：",
        "from": "T08n0243_001:0784a14_4",
        "context_with_next_sentence": true
    },
    {
        "source_sentence": "一時薄伽梵，成就殊勝一切如來金剛加持三麼耶智，已得一切如來灌頂寶冠，為三界主，已證一切如來一切智智，瑜伽自在，能作一切如來一切印平等種種事業，於無盡無餘一切眾生界，一切意願作業皆悉圓滿，常恒三世一切時，身語意業金剛大毘盧遮那如來。",
        "from": "T08n0243_001:0784a20_9",
        "context_with_next_sentence": true
    },
    {
        "source_sentence": "在於欲界他化自在天王宮中，一切如來常所遊處，吉祥稱歎大摩尼殿，種種間錯鈴鐸繒幡微風搖擊，珠鬘瓔珞半滿月等而為莊嚴。",
        "from": "T08n0243_001:0784a23_11",
        "context_with_next_sentence": true
    },
    {
        "source_sentence": "與八十俱胝菩薩眾俱，所謂：",
        "from": "T08n0243_001:0784a24_7",
        "context_with_next_sentence": true
    },
    {
        "source_sentence": "金剛手菩薩摩訶薩、觀自在菩薩摩訶薩、虛空藏菩薩摩訶薩、金剛拳菩薩摩訶薩、文殊師利菩薩摩訶薩、纔發心轉法輪菩薩摩訶薩、虛空庫菩薩摩訶薩、摧一切魔菩薩摩訶薩。",
        "from": "T08n0243_001:0784a28_13",
        "context_with_next_sentence": true
    },
    {
        "source_sentence": "與如是等大菩薩眾，恭敬圍遶而為說法。",
        "from": "T08n0243_001:0784a29_13",
        "context_with_next_sentence": true
    },
    {
        "source_sentence": "初中後善，文義巧妙，純一圓滿清淨潔白，說一切法清淨句門。",
        "from": "T08n0243_001:0784b02_4",
        "context_with_next_sentence": true
    },
    {
        "source_sentence": "所謂：",
        "from": "T08n0243_001:0784b02_7",
        "context_with_next_sentence": true
    },
    {
        "source_sentence": "「妙適清淨句是菩薩位；",
        "from": "T08n0243_001:0784b02_18",
        "context_with_next_sentence": true
    },
    {
        "source_sentence": "欲箭清淨句是菩薩位；",
        "from": "T08n0243_001:0784b03_7",
        "context_with_next_sentence": true
    },
    {
        "source_sentence": "觸清淨句是菩薩位；",
        "from": "T08n0243_001:0784b03_16",
        "context_with_next_sentence": true
    },
    {
        "source_sentence": "愛縛清淨句是菩薩位；",
        "from": "T08n0243_001:0784b04_7",
        "context_with_next_sentence": true
    },
    {
        "source_sentence": "一切自在主清淨句是菩薩位；",
        "from": "T08n0243_001:0784b05_2",
        "context_with_next_sentence": true
    },
    {
        "source_sentence": "見清淨句是菩薩位；",
        "from": "T08n0243_001:0784b05_11",
        "context_with_next_sentence": true
    },
    {
        "source_sentence": "適悅清淨句是菩薩位；",
        "from": "T08n0243_001:0784b06_2",
        "context_with_next_sentence": true
    },
    {
        "source_sentence": "愛清淨句是菩薩位；",
        "from": "T08n0243_001:0784b06_11",
        "context_with_next_sentence": true
    },
    {
        "source_sentence": "慢清淨句是菩薩位；",
        "from": "T08n0243_001:0784b07_2",
        "context_with_next_sentence": true
    },
    {
        "source_sentence": "莊嚴清淨句是菩薩位；",
        "from": "T08n0243_001:0784b07_12",
        "context_with_next_sentence": true
    },
    {
        "source_sentence": "意滋澤清淨句是菩薩位；",
        "from": "T08n0243_001:0784b08_4",
        "context_with_next_sentence": true
    },
    {
        "source_sentence": "光明清淨句是菩薩位；",
        "from": "T08n0243_001:0784b08_14",
        "context_with_next_sentence": true
    },
    {
        "source_sentence": "身樂清淨句是菩薩位；",
        "from": "T08n0243_001:0784b09_5",
        "context_with_next_sentence": true
    },
    {
        "source_sentence": "色清淨句是菩薩位；",
        "from": "T08n0243_001:0784b09_14",
        "context_with_next_sentence": true
    },
    {
        "source_sentence": "聲清淨句是菩薩位；",
        "from": "T08n0243_001:0784b10_4",
        "context_with_next_sentence": true
    },
    {
        "source_sentence": "香清淨句是菩薩位；",
        "from": "T08n0243_001:0784b10_13",
        "context_with_next_sentence": true
    },
    {
        "source_sentence": "味清淨句是菩薩位。",
        "from": "T08n0243_001:0784b11_3",
        "context_with_next_sentence": true
    },
    {
        "source_sentence": "何以故？",
        "from": "T08n0243_001:0784b11_7",
        "context_with_next_sentence": true
    },
    {
        "source_sentence": "一切法自性清淨故，般若波羅蜜多清淨。",
        "from": "T08n0243_001:0784b12_6",
        "context_with_next_sentence": true
    },
    {
        "source_sentence": "金剛手！",
        "from": "T08n0243_001:0784b12_10",
        "context_with_next_sentence": true
    },
    {
        "source_sentence": "若有聞此清淨出生句般若理趣，乃至菩提道場，一切蓋障及煩惱障、法障、業障，設廣積集，必不墮於地獄等趣。",
        "from": "T08n0243_001:0784b15_2",
        "context_with_next_sentence": true
    },
    {
        "source_sentence": "設作重罪，銷滅不難。",
        "from": "T08n0243_001:0784b15_12",
        "context_with_next_sentence": true
    },
    {
        "source_sentence": "若能受持，日日讀誦作意思惟，即於現生證一切法平等金剛三摩地，於一切法皆得自在，受於無量適悅歡喜，以十六大菩薩生，獲得如來及執金剛位。",
        "from": "T08n0243_001:0784b19_4",
        "context_with_next_sentence": true
    },
    {
        "source_sentence": "」時薄伽梵，一切如來大乘現證三麼耶一切曼荼羅持金剛勝薩埵，於三界中調伏無餘，一切義成就，金剛手菩薩摩訶薩，為欲顯明此義故，熈怡微笑，左手作金剛慢印，右手搊擲本初大金剛，作勇進勢，說大樂金剛不空三麼耶心：",
        "from": "T08n0243_001:0784b24_11",
        "context_with_next_sentence": true
    },
    {
        "source_sentence": "「吽引」爾時薄伽梵毘盧遮那如來，復說此一切如來寂靜法性現等覺出生般若理趣。",
        "from": "T08n0243_001:0784b26_15",
        "context_with_next_sentence": true
    },
    {
        "source_sentence": "所謂：",
        "from": "T08n0243_001:0784b26_18",
        "context_with_next_sentence": true
    },
    {
        "source_sentence": "「金剛平等現等覺，以大菩提金剛堅固故；",
        "from": "T08n0243_001:0784b27_18",
        "context_with_next_sentence": true
    },
    {
        "source_sentence": "義平等現等覺，以大菩提一義利故；",
        "from": "T08n0243_001:0784b28_14",
        "context_with_next_sentence": true
    },
    {
        "source_sentence": "法平等現等覺，以大菩提自性清淨故；",
        "from": "T08n0243_001:0784b29_13",
        "context_with_next_sentence": true
    },
    {
        "source_sentence": "一切業平等現等覺，以大菩提一切分別無分別性故。",
        "from": "T08n0243_001:0784c01_18",
        "context_with_next_sentence": true
    },
    {
        "source_sentence": "金剛手！",
        "from": "T08n0243_001:0784c02_3",
        "context_with_next_sentence": true
    },
    {
        "source_sentence": "若有聞此四出生法，讀誦受持，設使現行無量重罪，必能超越一切惡趣，乃至當坐菩提道場，速能剋證無上正覺。",
        "from": "T08n0243_001:0784c04_16",
        "context_with_next_sentence": true
    },
    {
        "source_sentence": "」時薄伽梵如是說已，欲重顯明此義故，熈怡微笑，持智拳印，說一切法自性平等心：",
        "from": "T08n0243_001:0784c06_17",
        "context_with_next_sentence": true
    },
    {
        "source_sentence": "「惡引、重呼」時調伏難調釋迦牟尼如來，復說一切法平等最勝出生般若理趣。",
        "from": "T08n0243_001:0784c09_9",
        "context_with_next_sentence": true
    },
    {
        "source_sentence": "所謂：",
        "from": "T08n0243_001:0784c09_12",
        "context_with_next_sentence": true
    },
    {
        "source_sentence": "「欲無戲論性故，瞋無戲論性；",
        "from": "T08n0243_001:0784c10_5",
        "context_with_next_sentence": true
    },
    {
        "source_sentence": "瞋無戲論性故，癡無戲論性；",
        "from": "T08n0243_001:0784c10_18",
        "context_with_next_sentence": true
    },
    {
        "source_sentence": "癡無戲論性故，一切法無戲論性；",
        "from": "T08n0243_001:0784c11_13",
        "context_with_next_sentence": true
    },
    {
        "source_sentence": "一切法無戲論性故，應知般若波羅蜜多無戲論性。",
        "from": "T08n0243_001:0784c12_16",
        "context_with_next_sentence": true
    },
    {
        "source_sentence": "金剛手！",
        "from": "T08n0243_001:0784c13_2",
        "context_with_next_sentence": true
    },
    {
        "source_sentence": "若有聞此理趣，受持讀誦，設害三界一切有情，不墮惡趣，為調伏故，疾證無上正等菩提。",
        "from": "T08n0243_001:0784c15_5",
        "context_with_next_sentence": true
    },
    {
        "source_sentence": "」時金剛手大菩薩，欲重顯明此義故，持降三世印，以蓮花面微笑而怒顰眉猛視，利牙出現，住降伏立相，說此金剛吽迦𡆗心：",
        "from": "T08n0243_001:0784c18_5",
        "context_with_next_sentence": true
    },
    {
        "source_sentence": "「吽短」時薄伽梵得自性清淨法性如來，復說一切法平等觀自在智印出生般若理趣。",
        "from": "T08n0243_001:0784c20_15",
        "context_with_next_sentence": true
    },
    {
        "source_sentence": "所謂：",
        "from": "T08n0243_001:0784c21_1",
        "context_with_next_sentence": true
    },
    {
        "source_sentence": "「世間一切欲清淨故，即一切瞋清淨；",
        "from": "T08n0243_001:0784c21_18",
        "context_with_next_sentence": true
    },
    {
        "source_sentence": "世間一切垢清淨故，即一切罪清淨；",
        "from": "T08n0243_001:0784c22_14",
        "context_with_next_sentence": true
    },
    {
        "source_sentence": "世間一切法清淨故，即一切有情清淨；",
        "from": "T08n0243_001:0784c23_12",
        "context_with_next_sentence": true
    },
    {
        "source_sentence": "世間一切智智清淨故，即般若波羅蜜多清淨。",
        "from": "T08n0243_001:0784c24_13",
        "context_with_next_sentence": true
    },
    {
        "source_sentence": "金剛手！",
        "from": "T08n0243_001:0784c24_17",
        "context_with_next_sentence": true
    },
    {
        "source_sentence": "若有聞此理趣，受持讀誦作意思惟，設住諸欲猶如蓮花，不為客塵諸垢所染，疾證無上正等菩提。",
        "from": "T08n0243_001:0784c27_6",
        "context_with_next_sentence": true
    },
    {
        "source_sentence": "」時薄伽梵觀自在大菩薩，欲重顯明此義故，熈怡微笑，作開敷蓮花勢，觀欲不染，說一切群生種種色心：",
        "from": "T08n0243_001:0785a01_8",
        "context_with_next_sentence": true
    },
    {
        "source_sentence": "「紇唎二合、引、入」時薄伽梵一切三界主如來，復說一切如來灌頂智藏般若理趣。",
        "from": "T08n0243_001:0785a04_9",
        "context_with_next_sentence": true
    },
    {
        "source_sentence": "所謂：",
        "from": "T08n0243_001:0785a04_12",
        "context_with_next_sentence": true
    },
    {
        "source_sentence": "「以灌頂施故，能得三界法王位；",
        "from": "T08n0243_001:0785a05_7",
        "context_with_next_sentence": true
    },
    {
        "source_sentence": "義利施故，得一切意願滿足；",
        "from": "T08n0243_001:0785a06_2",
        "context_with_next_sentence": true
    },
    {
        "source_sentence": "以法施故，得圓滿一切法；",
        "from": "T08n0243_001:0785a06_14",
        "context_with_next_sentence": true
    },
    {
        "source_sentence": "資生施故，得身口意一切安樂。",
        "from": "T08n0243_001:0785a07_8",
        "context_with_next_sentence": true
    },
    {
        "source_sentence": "」時虛空藏大菩薩，欲重顯明此義故，熈怡微笑，以金剛寶鬘自繫其首，說一切灌頂三麼耶寶心：",
        "from": "T08n0243_001:0785a09_14",
        "context_with_next_sentence": true
    },
    {
        "source_sentence": "「怛覽二合、引」時薄伽梵得一切如來智印如來，復說一切如來智印加持般若理趣。",
        "from": "T08n0243_001:0785a12_11",
        "context_with_next_sentence": true
    },
    {
        "source_sentence": "所謂：",
        "from": "T08n0243_001:0785a12_14",
        "context_with_next_sentence": true
    },
    {
        "source_sentence": "「持一切如來身印，即為一切如來身；",
        "from": "T08n0243_001:0785a13_11",
        "context_with_next_sentence": true
    },
    {
        "source_sentence": "持一切如來語印，即得一切如來法；",
        "from": "T08n0243_001:0785a14_9",
        "context_with_next_sentence": true
    },
    {
        "source_sentence": "持一切如來心印，即證一切如來三摩地；",
        "from": "T08n0243_001:0785a15_8",
        "context_with_next_sentence": true
    },
    {
        "source_sentence": "持一切如來金剛印，即成就一切如來身口意業最勝悉地。",
        "from": "T08n0243_001:0785a16_15",
        "context_with_next_sentence": true
    },
    {
        "source_sentence": "金剛手！",
        "from": "T08n0243_001:0785a17_1",
        "context_with_next_sentence": true
    },
    {
        "source_sentence": "若有聞此理趣，受持讀誦作意思惟，得一切自在、一切智智、一切事業、一切成就，得一切身口意金剛性、一切悉地，疾證無上正等菩提。",
        "from": "T08n0243_001:0785a20_5",
        "context_with_next_sentence": true
    },
    {
        "source_sentence": "」時薄伽梵，為欲顯明此義故，熈怡微笑，持金剛拳大三麼耶印，說此一切堅固金剛印悉地三麼耶自真心：",
        "from": "T08n0243_001:0785a22_15",
        "context_with_next_sentence": true
    },
    {
        "source_sentence": "「噁」時薄伽梵一切無戲論如來，復說轉字輪般若理趣。",
        "from": "T08n0243_001:0785a25_4",
        "context_with_next_sentence": true
    },
    {
        "source_sentence": "所謂：",
        "from": "T08n0243_001:0785a25_7",
        "context_with_next_sentence": true
    },
    {
        "source_sentence": "「諸法空，與無自性相應故；",
        "from": "T08n0243_001:0785a25_20",
        "context_with_next_sentence": true
    },
    {
        "source_sentence": "諸法無相，與無相性相應故；",
        "from": "T08n0243_001:0785a26_12",
        "context_with_next_sentence": true
    },
    {
        "source_sentence": "諸法無願，與無願性相應故；",
        "from": "T08n0243_001:0785a27_6",
        "context_with_next_sentence": true
    },
    {
        "source_sentence": "諸法光明，般若波羅蜜多清淨故。",
        "from": "T08n0243_001:0785a28_2",
        "context_with_next_sentence": true
    },
    {
        "source_sentence": "」時文殊師利童真，欲重顯明此義故，熈怡微笑，以自劍揮斫一切如來已，說此般若波羅蜜多最勝心：",
        "from": "T08n0243_001:0785b01_10",
        "context_with_next_sentence": true
    },
    {
        "source_sentence": "「菴」時薄伽梵一切如來入大輪如來，復說入大輪般若理趣。",
        "from": "T08n0243_001:0785b04_6",
        "context_with_next_sentence": true
    },
    {
        "source_sentence": "所謂：",
        "from": "T08n0243_001:0785b04_9",
        "context_with_next_sentence": true
    },
    {
        "source_sentence": "「入金剛平等，則入一切如來法輪；",
        "from": "T08n0243_001:0785b05_5",
        "context_with_next_sentence": true
    },
    {
        "source_sentence": "入義平等，則入大菩薩輪；",
        "from": "T08n0243_001:0785b05_17",
        "context_with_next_sentence": true
    },
    {
        "source_sentence": "入一切法平等，則入妙法輪；",
        "from": "T08n0243_001:0785b06_11",
        "context_with_next_sentence": true
    },
    {
        "source_sentence": "入一切業平等，則入一切事業輪。",
        "from": "T08n0243_001:0785b07_7",
        "context_with_next_sentence": true
    },
    {
        "source_sentence": "」時纔發心轉法輪大菩薩，欲重顯明此義故，熈怡微笑，轉金剛輪說一切金剛三麼耶心：",
        "from": "T08n0243_001:0785b09_8",
        "context_with_next_sentence": true
    },
    {
        "source_sentence": "「吽」時薄伽梵一切如來種種供養藏廣大儀式如來，復說一切供養最勝出生般若理趣。",
        "from": "T08n0243_001:0785b12_18",
        "context_with_next_sentence": true
    },
    {
        "source_sentence": "所謂：",
        "from": "T08n0243_001:0785b13_2",
        "context_with_next_sentence": true
    },
    {
        "source_sentence": "「發菩提心，則為於諸如來廣大供養；",
        "from": "T08n0243_001:0785b13_19",
        "context_with_next_sentence": true
    },
    {
        "source_sentence": "救濟一切眾生，則為於諸如來廣大供養；",
        "from": "T08n0243_001:0785b14_17",
        "context_with_next_sentence": true
    },
    {
        "source_sentence": "受持妙典，則為於諸如來廣大供養；",
        "from": "T08n0243_001:0785b15_15",
        "context_with_next_sentence": true
    },
    {
        "source_sentence": "於般若波羅蜜多，受持讀誦，自書教他書，思惟修習，種種供養，則為於諸如來廣大供養。",
        "from": "T08n0243_001:0785b17_18",
        "context_with_next_sentence": true
    },
    {
        "source_sentence": "」時虛空庫大菩薩，欲重顯明此義故，熈怡微笑，說此一切事業不空三麼耶一切金剛心：",
        "from": "T08n0243_001:0785b19_19",
        "context_with_next_sentence": true
    },
    {
        "source_sentence": "「唵」時薄伽梵能調持智拳如來，復說一切調伏智藏般若理趣。",
        "from": "T08n0243_001:0785b22_7",
        "context_with_next_sentence": true
    },
    {
        "source_sentence": "所謂：",
        "from": "T08n0243_001:0785b22_10",
        "context_with_next_sentence": true
    },
    {
        "source_sentence": "「一切有情平等故，忿怒平等；",
        "from": "T08n0243_001:0785b23_3",
        "context_with_next_sentence": true
    },
    {
        "source_sentence": "一切有情調伏故，忿怒調伏；",
        "from": "T08n0243_001:0785b23_16",
        "context_with_next_sentence": true
    },
    {
        "source_sentence": "一切有情法性故，忿怒法性；",
        "from": "T08n0243_001:0785b24_9",
        "context_with_next_sentence": true
    },
    {
        "source_sentence": "一切有情金剛性故，忿怒金剛性。",
        "from": "T08n0243_001:0785b25_5",
        "context_with_next_sentence": true
    },
    {
        "source_sentence": "何以故？",
        "from": "T08n0243_001:0785b25_9",
        "context_with_next_sentence": true
    },
    {
        "source_sentence": "一切有情調伏，則為菩提。",
        "from": "T08n0243_001:0785b26_2",
        "context_with_next_sentence": true
    },
    {
        "source_sentence": "」時摧一切魔大菩薩，欲重顯明此義故，熈怡微笑，以金剛藥叉形，持金剛牙，恐怖一切如來已，說金剛忿怒大笑心：",
        "from": "T08n0243_001:0785b28_15",
        "context_with_next_sentence": true
    },
    {
        "source_sentence": "「郝」時薄伽梵一切平等建立如來，復說一切法三麼耶最勝出生般若理趣。",
        "from": "T08n0243_001:0785c02_12",
        "context_with_next_sentence": true
    },
    {
        "source_sentence": "所謂：",
        "from": "T08n0243_001:0785c02_15",
        "context_with_next_sentence": true
    },
    {
        "source_sentence": "「一切平等性故，般若波羅蜜多平等性；",
        "from": "T08n0243_001:0785c03_13",
        "context_with_next_sentence": true
    },
    {
        "source_sentence": "一切義利性故，般若波羅蜜多義利性；",
        "from": "T08n0243_001:0785c04_11",
        "context_with_next_sentence": true
    },
    {
        "source_sentence": "一切法性故，般若波羅蜜多法性；",
        "from": "T08n0243_001:0785c05_7",
        "context_with_next_sentence": true
    },
    {
        "source_sentence": "一切事業性故，般若波羅蜜多事業性應知。",
        "from": "T08n0243_001:0785c06_7",
        "context_with_next_sentence": true
    },
    {
        "source_sentence": "」時金剛手，入一切如來菩薩三麼耶加持三摩地，說一切不空三麼耶心：",
        "from": "T08n0243_001:0785c08_2",
        "context_with_next_sentence": true
    },
    {
        "source_sentence": "「吽」時薄伽梵如來，復說一切有情加持般若理趣。",
        "from": "T08n0243_001:0785c11_1",
        "context_with_next_sentence": true
    },
    {
        "source_sentence": "所謂：",
        "from": "T08n0243_001:0785c11_4",
        "context_with_next_sentence": true
    },
    {
        "source_sentence": "「一切有情如來藏，以普賢菩薩一切我故；",
        "from": "T08n0243_001:0785c12_4",
        "context_with_next_sentence": true
    },
    {
        "source_sentence": "一切有情金剛藏，以金剛藏灌頂故；",
        "from": "T08n0243_001:0785c13_2",
        "context_with_next_sentence": true
    },
    {
        "source_sentence": "一切有情妙法藏，能轉一切語言故；",
        "from": "T08n0243_001:0785c13_18",
        "context_with_next_sentence": true
    },
    {
        "source_sentence": "一切有情羯磨藏，能作所作性相應故。",
        "from": "T08n0243_001:0785c14_16",
        "context_with_next_sentence": true
    },
    {
        "source_sentence": "」時外金剛部，欲重顯明此義故，作歡喜聲，說金剛自在自真實心：",
        "from": "T08n0243_001:0785c16_8",
        "context_with_next_sentence": true
    },
    {
        "source_sentence": "「怛𡃤二合」爾時諸母女天，頂禮佛足，獻鈎召攝入能殺能成三麼耶真實心：",
        "from": "T08n0243_001:0785c19_9",
        "context_with_next_sentence": true
    },
    {
        "source_sentence": "「毘欲二合」爾時末度迦羅天三兄弟等，親禮佛足，獻自心：",
        "from": "T08n0243_001:0785c22_1",
        "context_with_next_sentence": true
    },
    {
        "source_sentence": "「娑嚩二合」爾時四姊妹女天，獻自心：",
        "from": "T08n0243_001:0785c24_11",
        "context_with_next_sentence": true
    },
    {
        "source_sentence": "「㟏」時薄伽梵無量無邊究竟如來，為欲加持此教令究竟圓滿故，復說平等金剛出生般若理趣。",
        "from": "T08n0243_001:0785c28_4",
        "context_with_next_sentence": true
    },
    {
        "source_sentence": "所謂：",
        "from": "T08n0243_001:0785c28_7",
        "context_with_next_sentence": true
    },
    {
        "source_sentence": "「般若波羅蜜多無量故，一切如來無量；",
        "from": "T08n0243_001:0785c29_5",
        "context_with_next_sentence": true
    },
    {
        "source_sentence": "般若波羅蜜多無邊故，一切如來無邊；",
        "from": "T08n0243_001:0786a01_3",
        "context_with_next_sentence": true
    },
    {
        "source_sentence": "一切法一性故，般若波羅蜜多一性；",
        "from": "T08n0243_001:0786a01_19",
        "context_with_next_sentence": true
    },
    {
        "source_sentence": "一切法究竟故，般若波羅蜜多究竟。",
        "from": "T08n0243_001:0786a02_15",
        "context_with_next_sentence": true
    },
    {
        "source_sentence": "金剛手！",
        "from": "T08n0243_001:0786a02_19",
        "context_with_next_sentence": true
    },
    {
        "source_sentence": "若有聞此理趣，受持讀誦思惟其義，彼於佛菩薩行皆得究竟。",
        "from": "T08n0243_001:0786a04_8",
        "context_with_next_sentence": true
    },
    {
        "source_sentence": "」時薄伽梵毘盧遮那得一切祕密法性無戲論如來，復說最勝無初中後大樂金剛不空三昧耶金剛法性般若理趣。",
        "from": "T08n0243_001:0786a07_12",
        "context_with_next_sentence": true
    },
    {
        "source_sentence": "所謂：",
        "from": "T08n0243_001:0786a07_15",
        "context_with_next_sentence": true
    },
    {
        "source_sentence": "「菩薩摩訶薩大欲最勝成就故，得大樂最勝成就；",
        "from": "T08n0243_001:0786a08_18",
        "context_with_next_sentence": true
    },
    {
        "source_sentence": "菩薩摩訶薩大樂最勝成就故，則得一切如來大菩提最勝成就；",
        "from": "T08n0243_001:0786a10_8",
        "context_with_next_sentence": true
    },
    {
        "source_sentence": "菩薩摩訶薩得一切如來大菩提最勝成就故，則得一切如來摧大力魔最勝成就；",
        "from": "T08n0243_001:0786a12_7",
        "context_with_next_sentence": true
    },
    {
        "source_sentence": "菩薩摩訶薩得一切如來摧大力魔最勝成就故，則得遍三界自在主成就；",
        "from": "T08n0243_001:0786a14_3",
        "context_with_next_sentence": true
    },
    {
        "source_sentence": "菩薩摩訶薩得遍三界自在主成就故，則得淨除無餘界一切有情住著流轉，以大精進常處生死，救攝一切利益安樂，最勝究竟皆悉成就。",
        "from": "T08n0243_001:0786a17_10",
        "context_with_next_sentence": true
    },
    {
        "source_sentence": "何以故？",
        "from": "T08n0243_001:0786a17_14",
        "context_with_next_sentence": true
    },
    {
        "source_sentence": "「菩薩勝慧者，　　乃至盡生死，",
        "from": "T08n0243_001:0786a18_0",
        "context_with_next_sentence": true
    },
    {
        "source_sentence": "恒作眾生利，　　而不趣涅槃。",
        "from": "T08n0243_001:0786a19_13",
        "context_with_next_sentence": true
    },
    {
        "source_sentence": "般若及方便，　　智度所加持，",
        "from": "T08n0243_001:0786a20_0",
        "context_with_next_sentence": true
    },
    {
        "source_sentence": "諸法及諸有，　　一切皆清淨。",
        "from": "T08n0243_001:0786a21_13",
        "context_with_next_sentence": true
    },
    {
        "source_sentence": "欲等調世間，　　令得淨除故，",
        "from": "T08n0243_001:0786a22_0",
        "context_with_next_sentence": true
    },
    {
        "source_sentence": "有頂及惡趣，　　調伏盡諸有。",
        "from": "T08n0243_001:0786a23_13",
        "context_with_next_sentence": true
    },
    {
        "source_sentence": "如蓮體本淨，　　不為垢所染，",
        "from": "T08n0243_001:0786a24_0",
        "context_with_next_sentence": true
    },
    {
        "source_sentence": "諸欲性亦然，　　不染利群生，",
        "from": "T08n0243_001:0786a25_0",
        "context_with_next_sentence": true
    },
    {
        "source_sentence": "大欲得清淨，　　大安樂富饒，",
        "from": "T08n0243_001:0786a26_0",
        "context_with_next_sentence": true
    },
    {
        "source_sentence": "三界得自在，　　能作堅固利。",
        "from": "T08n0243_001:0786a27_13",
        "context_with_next_sentence": true
    },
    {
        "source_sentence": "「金剛手！",
        "from": "T08n0243_001:0786a28_4",
        "context_with_next_sentence": true
    },
    {
        "source_sentence": "若有聞此本初般若理趣，日日晨朝或誦或聽，彼獲一切安樂悅意大樂金剛不空三昧耶究竟悉地，現世獲得一切法自在悅樂，以十六大菩薩生，得於如來執金剛位。",
        "from": "T08n0243_001:0786b03_3",
        "context_with_next_sentence": true
    },
    {
        "source_sentence": "「吽」爾時一切如來，及持金剛菩薩摩訶薩等，皆來集會。",
        "from": "T08n0243_001:0786b06_3",
        "context_with_next_sentence": true
    },
    {
        "source_sentence": "欲令此法，不空無礙，速成就故，咸共稱讚金剛手言：",
        "from": "T08n0243_001:0786b07_7",
        "context_with_next_sentence": true
    },
    {
        "source_sentence": "「善哉，善哉！",
        "from": "T08n0243_001:0786b08_6",
        "context_with_next_sentence": true
    },
    {
        "source_sentence": "大薩埵！",
        "from": "T08n0243_001:0786b08_10",
        "context_with_next_sentence": true
    },
    {
        "source_sentence": "　　善哉，善哉！",
        "from": "T08n0243_001:0786b08_18",
        "context_with_next_sentence": true
    },
    {
        "source_sentence": "大安樂！",
        "from": "T08n0243_001:0786b08_22",
        "context_with_next_sentence": true
    },
    {
        "source_sentence": "善哉，善哉！",
        "from": "T08n0243_001:0786b09_5",
        "context_with_next_sentence": true
    },
    {
        "source_sentence": "摩訶衍！",
        "from": "T08n0243_001:0786b09_9",
        "context_with_next_sentence": true
    },
    {
        "source_sentence": "　　善哉，善哉！",
        "from": "T08n0243_001:0786b09_17",
        "context_with_next_sentence": true
    },
    {
        "source_sentence": "大智慧！",
        "from": "T08n0243_001:0786b09_21",
        "context_with_next_sentence": true
    },
    {
        "source_sentence": "善能演說此法教，　　金剛修多羅加持，",
        "from": "T08n0243_001:0786b10_0",
        "context_with_next_sentence": true
    },
    {
        "source_sentence": "持此最勝教王者，　　一切諸魔不能壞，",
        "from": "T08n0243_001:0786b11_0",
        "context_with_next_sentence": true
    },
    {
        "source_sentence": "得佛菩薩最勝位，　　於諸悉地得不久。",
        "from": "T08n0243_001:0786b12_17",
        "context_with_next_sentence": true
    },
    {
        "source_sentence": "一切如來及菩薩，　　共作如是勝說已，",
        "from": "T08n0243_001:0786b13_0",
        "context_with_next_sentence": true
    },
    {
        "source_sentence": "為令持者速成就，　　皆大歡喜信受行。",
        "from": "T08n0243_001:0786b14_17",
        "context_with_next_sentence": true
    },
    {
        "source_sentence": "大樂金剛不空真實三麼耶經自在剛拳式論",
        "from": "T08n0243_001:毘盧遮那得一切祕密法性無戲0786a06_100",
        "context_with_next_sentence": false
    }
]