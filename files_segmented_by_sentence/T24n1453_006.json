{
    "T24n1453_006:0479a08_0": "根本說一切有部百一羯磨",
    "T24n1453_006:0479a09_0": "卷第六",
    "T24n1453_006:0479a11_0": "三藏法師義淨奉　制譯",
    "T24n1453_006:0479a12_0": "此一卷是悔眾教罪法",
    "T24n1453_006:0479a13_0": "爾時具壽鄔陀夷故泄精，犯僧伽伐尸沙罪，半月覆藏。",
    "T24n1453_006:0479a14_1": "時鄔陀夷即以此緣，白諸苾芻：「具壽！",
    "T24n1453_006:0479a15_2": "我鄔陀夷故泄精，犯僧伽伐尸沙罪，半月覆藏。",
    "T24n1453_006:0479a16_3": "我於今者欲何所作？」",
    "T24n1453_006:0479a16_4": "時諸苾芻以緣白佛，佛言：「汝諸苾芻！",
    "T24n1453_006:0479a17_5": "與鄔陀夷故泄精犯僧伽伐尸沙罪，半月覆藏日行遍住法。",
    "T24n1453_006:0479a18_6": "若更有餘如是流類，應如是與。",
    "T24n1453_006:0479a19_7": "敷座席、鳴揵稚，作前方便准上應知。",
    "T24n1453_006:0479a20_8": "令鄔陀夷苾芻偏露右肩脫革屣，隨其大小致禮敬已，在上座前蹲踞合掌，作如是語：「『大德僧伽聽！",
    "T24n1453_006:0479a23_9": "我鄔陀夷苾芻故泄精，犯僧伽伐尸沙罪，半月覆藏。",
    "T24n1453_006:0479a24_10": "我鄔陀夷苾芻今從僧伽乞隨覆藏日行遍住法。",
    "T24n1453_006:0479a25_11": "願大德僧伽與我鄔陀夷苾芻故泄精犯僧伽伐尸沙罪，半月覆藏隨覆藏日行遍住法。",
    "T24n1453_006:0479a27_12": "是能愍者，願哀愍故。』",
    "T24n1453_006:0479a28_13": "第二、第三亦如是說。",
    "T24n1453_006:0479a28_14": "次一苾芻應先作白方為羯磨：「『大德僧伽聽！",
    "T24n1453_006:0479b01_15": "此鄔陀夷苾芻故泄精犯僧伽伐尸沙罪，半月覆藏。",
    "T24n1453_006:0479b02_16": "此鄔陀夷苾芻今從僧伽乞故泄精犯僧伽伐尸沙罪，隨覆藏日行遍住法。",
    "T24n1453_006:0479b04_17": "若僧伽時至聽者，僧伽應許僧伽今與鄔陀夷苾芻故泄精犯僧伽伐尸沙罪，隨覆藏日行遍住法。",
    "T24n1453_006:0479b06_18": "白如是。』",
    "T24n1453_006:0479b06_19": "次作羯磨：『大德僧伽聽！",
    "T24n1453_006:0479b07_20": "此鄔陀夷苾芻故泄精犯僧伽伐尸沙罪，半月覆藏。",
    "T24n1453_006:0479b08_21": "此鄔陀夷苾芻今從僧伽乞故泄精犯僧伽伐尸沙罪，隨覆藏日行遍住法。",
    "T24n1453_006:0479b10_0": "僧伽今與鄔陀夷故泄精犯僧伽伐尸沙罪，隨覆藏日行遍住法。",
    "T24n1453_006:0479b11_1": "若諸具壽聽與鄔陀夷苾芻故泄精犯僧伽伐尸沙罪，隨覆藏日行遍住法者默然；若不許者說。",
    "T24n1453_006:0479b13_2": "此是初羯磨。』",
    "T24n1453_006:0479b13_3": "第二、第三亦如是說。",
    "T24n1453_006:0479b14_4": "『僧伽已與鄔陀夷苾芻故泄精犯僧伽伐尸沙罪，隨覆藏日行遍住法竟。",
    "T24n1453_006:0479b16_5": "僧伽已聽許，由其默然故，我今如是持。』」",
    "T24n1453_006:0479b17_0": "(初法了)時鄔陀夷苾芻行遍住時，更復重故泄精犯僧伽伐尸沙罪，亦復覆藏。",
    "T24n1453_006:0479b18_1": "又以此事白諸苾芻曰：「具壽！",
    "T24n1453_006:0479b19_2": "我鄔陀夷苾芻正行遍住時，更復故泄精犯僧伽伐尸沙罪，亦半月覆藏。",
    "T24n1453_006:0479b21_0": "我於今時欲何所作？」",
    "T24n1453_006:0479b21_1": "時諸苾芻以緣白佛，佛言：「汝諸苾芻與鄔陀夷苾芻第二重故泄精犯僧伽伐尸沙罪，此復覆藏，隨覆藏日復本遍住。",
    "T24n1453_006:0479b24_2": "若更有餘如是流類，如是應與。",
    "T24n1453_006:0479b24_3": "敷座席鳴揵稚，作前方便已，『大德僧伽聽！",
    "T24n1453_006:0479b25_4": "我鄔陀夷苾芻故泄精犯僧伽伐尸沙罪，半月覆藏。",
    "T24n1453_006:0479b27_5": "我鄔陀夷苾芻已從僧伽乞隨覆藏日行遍住法，僧伽已與我隨覆藏日行遍住法。",
    "T24n1453_006:0479b28_6": "我正行遍住時中間重犯是前罪類，此復覆藏。",
    "T24n1453_006:0479b29_7": "我鄔陀夷苾芻今從僧伽乞復本遍住，願大德僧伽與我鄔陀夷苾芻第二重故泄精犯僧伽伐尸沙罪，復本遍住。",
    "T24n1453_006:0479c03_8": "是能愍者，願哀愍故。』",
    "T24n1453_006:0479c04_9": "第二、第三亦如是說。",
    "T24n1453_006:0479c04_10": "次一苾芻先作白方為羯磨：「『大德僧伽聽！",
    "T24n1453_006:0479c06_11": "此鄔陀夷苾芻故泄精犯僧伽伐尸沙罪，半月覆藏。",
    "T24n1453_006:0479c07_12": "此鄔陀夷苾芻故泄精犯僧伽伐尸沙罪，隨覆藏日行遍住法，行遍住時中間重犯是前罪類，此復覆藏。",
    "T24n1453_006:0479c09_13": "此鄔陀夷於前罪類，今從僧伽乞行復本遍住。",
    "T24n1453_006:0479c10_14": "若僧伽時至聽者，僧伽應許僧伽今與鄔陀夷苾芻隨覆藏日復本遍住。",
    "T24n1453_006:0479c12_15": "白如是。』",
    "T24n1453_006:0479c12_16": "次作羯磨，准白應作，乃至由其默然故，我今如是持。」",
    "T24n1453_006:0479c14_0": "(第二法了)",
    "T24n1453_006:0479c15_0": "時鄔陀夷苾芻正行復本遍住時，復更重犯僧伽伐尸沙罪，是前罪類，亦復覆藏。",
    "T24n1453_006:0479c16_1": "以緣白諸苾芻：「具壽！",
    "T24n1453_006:0479c17_2": "我鄔陀夷苾芻先故泄精犯僧伽伐尸沙罪，半月覆藏，已從僧伽乞隨覆藏日行遍住法。",
    "T24n1453_006:0479c19_3": "僧伽已與我鄔陀夷苾芻故泄精犯僧伽伐尸沙罪，隨覆藏日行遍住法。",
    "T24n1453_006:0479c20_4": "我鄔陀夷正行遍住時，第二重犯僧伽伐尸沙罪，是前罪類，亦復覆藏。",
    "T24n1453_006:0479c22_5": "我鄔陀夷苾芻已從僧伽乞行復本遍住，僧伽已與我鄔陀夷苾芻第二重犯復本遍住。",
    "T24n1453_006:0479c24_6": "我行復本遍住時，第三重犯僧伽伐尸沙罪，是前罪類，亦復覆藏。",
    "T24n1453_006:0479c25_7": "我於今者欲何所為？」",
    "T24n1453_006:0479c26_8": "時諸苾芻即以此緣白佛，佛言：「汝諸苾芻！",
    "T24n1453_006:0479c27_9": "與鄔陀夷苾芻第三重犯，是前罪類，亦復覆藏，重收根本遍住法。",
    "T24n1453_006:0479c28_10": "若更有如是流類，應如是與。",
    "T24n1453_006:0479c29_11": "作前方便，乃至蹲踞合掌，作如是說，准上應知。",
    "T24n1453_006:0480a02_0": "「『大德僧伽聽！",
    "T24n1453_006:0480a02_1": "我鄔陀夷苾芻故泄精犯僧伽伐尸沙罪，半月覆藏。",
    "T24n1453_006:0480a03_2": "我鄔陀夷已從僧伽乞隨覆藏日遍住法，僧伽已與我鄔陀夷苾芻故泄精犯僧伽伐尸沙罪，隨覆藏日行遍住法。",
    "T24n1453_006:0480a06_3": "我行遍住時第二重犯，是前罪類，亦復覆藏。",
    "T24n1453_006:0480a07_4": "我鄔陀夷苾芻已從僧伽乞行復本遍住，僧伽已與我鄔陀夷苾芻復本遍住。",
    "T24n1453_006:0480a08_5": "我行復本遍住時，是前罪類第三重犯，亦復覆藏。",
    "T24n1453_006:0480a10_0": "我鄔陀夷苾芻今從僧伽乞行重收根本遍住。",
    "T24n1453_006:0480a11_1": "願大德僧伽，與我鄔陀夷苾芻第三重犯，是前罪類，亦隨覆藏，重收根本遍住。",
    "T24n1453_006:0480a12_2": "是能愍者，願哀愍故。』",
    "T24n1453_006:0480a13_3": "第二、第三亦如是說。",
    "T24n1453_006:0480a13_4": "次一苾芻先作白已，方為羯磨：『大德僧伽聽！",
    "T24n1453_006:0480a14_5": "此鄔陀夷苾芻故泄精犯僧伽伐尸沙罪，半月覆藏。",
    "T24n1453_006:0480a16_0": "此鄔陀夷苾芻故泄精犯僧伽伐尸沙罪，隨覆藏日已從僧伽乞遍住法。",
    "T24n1453_006:0480a17_1": "行遍住時，第二重類亦復覆藏，已從僧伽乞行復本遍住。",
    "T24n1453_006:0480a18_2": "行復本遍住時，第三重犯是前罪類，亦復覆藏。",
    "T24n1453_006:0480a20_0": "此鄔陀夷苾芻今從僧伽乞第三重犯是前罪類，隨覆藏日重收根本遍住。",
    "T24n1453_006:0480a21_1": "若僧伽時至聽者，僧伽應許僧伽今與鄔陀夷第三重犯，是前罪類，隨覆藏日重收根本遍住。",
    "T24n1453_006:0480a23_2": "白如是。』",
    "T24n1453_006:0480a25_0": "「次作羯磨，廣說准前，乃至由其默然故，我今如是持。」",
    "T24n1453_006:0480a26_1": "(第三法了，若更重犯準事訶責)時鄔陀夷苾芻復於異時故泄精犯僧伽伐尸沙罪，半月覆藏，隨覆藏日乞行遍住法。",
    "T24n1453_006:0480a29_0": "我行遍住時第二重犯是前罪類。",
    "T24n1453_006:0480a29_1": "又復重行復本遍住。",
    "T24n1453_006:0480b01_2": "行遍住時，第三重犯是前罪類，重收根本遍住，亦善行竟。",
    "T24n1453_006:0480b02_3": "白諸苾芻曰：「具壽！",
    "T24n1453_006:0480b03_4": "我鄔陀夷苾芻故泄精犯僧伽伐尸沙罪，半月覆藏。",
    "T24n1453_006:0480b04_5": "已從僧伽乞隨覆藏日行遍住法，僧伽已與我鄔陀夷苾芻故泄精犯僧伽伐尸沙罪，隨覆藏日行遍住法。",
    "T24n1453_006:0480b06_6": "我行遍住時中間重犯是前罪類，已從僧伽乞行復本遍住，僧伽已與我鄔陀夷苾芻故泄精犯僧伽伐尸沙罪，隨覆藏日復本遍住。",
    "T24n1453_006:0480b09_7": "我行復本遍住時第三重犯，是前罪類，亦復覆藏，已從僧伽乞重收根本遍住。",
    "T24n1453_006:0480b11_8": "僧伽已與我鄔陀夷苾芻第三重犯僧伽伐尸沙罪，是前罪類，隨覆藏日重收根本遍住。",
    "T24n1453_006:0480b13_9": "我鄔陀夷苾芻故泄精犯僧伽伐尸沙罪，半月覆藏，隨覆藏日行遍住竟。",
    "T24n1453_006:0480b15_10": "第二重犯是前罪類，復本遍住亦復善行。",
    "T24n1453_006:0480b16_11": "第三重犯是前罪類，重收根本遍住，亦善行竟。",
    "T24n1453_006:0480b17_12": "我於今時欲何所作？」",
    "T24n1453_006:0480b17_13": "時諸苾芻以緣白佛，佛言：「汝諸苾芻！",
    "T24n1453_006:0480b18_14": "與鄔陀夷苾芻六夜行摩那[卑*也](卑也反)。",
    "T24n1453_006:0480b19_15": "若更有餘如是流類，應如是與。",
    "T24n1453_006:0480b20_16": "先敷座席、鳴揵稚，以言告白。",
    "T24n1453_006:0480b20_17": "眾既集已，於界場內下至四人。",
    "T24n1453_006:0480b21_18": "鄔陀夷苾芻既入眾中，脫革屣，隨其大小致禮敬已，在上座前蹲踞合掌，作如是語：「『大德僧伽聽。",
    "T24n1453_006:0480b24_19": "我鄔陀夷苾芻故泄精犯僧伽伐尸沙罪，半月覆藏。",
    "T24n1453_006:0480b25_20": "我鄔陀夷苾芻故泄精犯僧伽伐尸沙罪，半月覆藏，已從僧伽乞隨覆藏日行遍住法，僧伽已與我鄔陀夷苾芻故泄精犯僧伽伐尸沙罪，隨覆藏日行遍住法。",
    "T24n1453_006:0480b29_21": "我鄔陀夷行遍住時第二重犯是前罪類，亦復覆藏，我鄔陀夷苾芻已從僧伽乞行隨覆藏日復本遍住，僧伽已與我鄔陀夷苾芻隨覆藏日復本遍住。",
    "T24n1453_006:0480c03_22": "我行復本遍住時第三重犯，是前罪類，亦復覆藏，已從僧伽乞行重收根本遍住，僧伽已與我鄔陀夷苾芻第三重犯，隨覆藏日重收根本遍住。",
    "T24n1453_006:0480c06_23": "我鄔陀夷苾芻故泄精犯僧伽伐尸沙罪，半月覆藏，隨覆藏日善行遍住，第二重犯是前罪類，隨覆藏日復根本遍住，亦復善行，第三重犯，隨覆藏日重收根本遍住，亦善行竟。",
    "T24n1453_006:0480c10_24": "今從僧伽乞六夜摩那[卑*也]，幸願大德僧伽，與我鄔陀夷苾芻六夜摩那[卑*也]。",
    "T24n1453_006:0480c12_25": "是能愍者，願哀愍故。』",
    "T24n1453_006:0480c12_26": "第二、第三亦如是說。",
    "T24n1453_006:0480c13_27": "次一苾芻應先作白，方為羯磨：「『大德僧伽聽！",
    "T24n1453_006:0480c14_28": "此鄔陀夷苾芻故泄精犯僧伽伐尸沙罪，半月覆藏。",
    "T24n1453_006:0480c15_29": "此鄔陀夷苾芻故泄精犯僧伽伐尸沙罪，已從僧伽乞隨覆藏日行遍住法，僧伽已與鄔陀夷苾芻故泄精犯僧伽伐尸沙罪，半月覆藏，隨覆藏日行遍住。",
    "T24n1453_006:0480c19_0": "正行遍住時第二重犯是前罪類，亦復覆藏。",
    "T24n1453_006:0480c20_0": "此鄔陀夷苾芻於第二重犯，已從僧伽乞行復本遍住，僧伽已與鄔陀夷苾芻隨覆藏日復本遍住。",
    "T24n1453_006:0480c22_1": "正行復本遍住時第三重犯，是前罪類，亦復覆藏。",
    "T24n1453_006:0480c23_2": "此鄔陀夷苾芻於第三重犯，已從僧伽乞行重收根本遍住，僧伽已與鄔陀夷苾芻隨覆藏日重收根本遍住。",
    "T24n1453_006:0480c25_3": "此鄔陀夷苾芻故泄精犯僧伽伐尸沙罪，半月覆藏，善行遍住。",
    "T24n1453_006:0480c27_4": "第二重犯，復本遍住，亦復善行。",
    "T24n1453_006:0480c28_5": "第三重犯是前罪類，重收根本遍住，亦善行竟。",
    "T24n1453_006:0480c29_6": "今從僧伽乞行六夜摩那[卑*也]。",
    "T24n1453_006:0480c29_7": "若僧伽時至聽者，僧伽應許僧伽今與鄔陀夷苾芻六夜摩那[卑*也]。",
    "T24n1453_006:0481a02_8": "白如是。』",
    "T24n1453_006:0481a02_9": "次作羯磨，廣說乃至由其默然故，我今如是持。」",
    "T24n1453_006:0481a03_10": "時鄔陀夷苾芻故泄精犯僧伽伐尸沙罪，半月覆藏，隨覆藏日善行遍住。",
    "T24n1453_006:0481a05_11": "第二重犯，復本遍住，亦復善行。",
    "T24n1453_006:0481a05_12": "第三重犯是前罪類，重收根本遍住，亦復善行。",
    "T24n1453_006:0481a06_13": "六夜摩那[卑*也]，亦善行竟，以緣白諸苾芻曰：「具壽！",
    "T24n1453_006:0481a07_14": "我鄔陀夷苾芻故泄精犯僧伽伐尸沙罪，半月覆藏，已從僧伽乞行隨覆藏遍住，僧伽已與我鄔陀夷苾芻故泄精犯僧伽伐尸沙罪，隨覆藏日遍住。",
    "T24n1453_006:0481a11_15": "我行遍住時第二重犯，亦復覆藏，我鄔陀夷苾芻於前罪類，已從僧伽乞隨覆藏日復本遍住，僧伽已與我鄔陀夷苾芻是前罪類，隨覆藏日復本遍住。",
    "T24n1453_006:0481a14_16": "我行復本遍住時第三重犯，亦復覆藏。",
    "T24n1453_006:0481a15_17": "我鄔陀夷苾芻於前罪類，已從僧伽乞隨覆藏日重收根本遍住法。",
    "T24n1453_006:0481a17_18": "我鄔陀夷苾芻故泄精犯僧伽伐尸沙罪，半月覆藏，善行遍住。",
    "T24n1453_006:0481a18_19": "第二重犯復本遍住，亦復善行。",
    "T24n1453_006:0481a19_20": "第三重犯是前罪類，重收根本遍住，亦復善行。",
    "T24n1453_006:0481a20_21": "六夜摩那[卑*也]，亦善行竟。",
    "T24n1453_006:0481a20_22": "我欲如何？」",
    "T24n1453_006:0481a21_23": "時諸苾芻以緣白佛，佛言：「汝諸苾芻與鄔陀夷苾芻故泄精犯僧伽伐尸沙罪，半月覆藏，隨覆藏日善行遍住。",
    "T24n1453_006:0481a23_24": "第二重犯亦復覆藏，善行復本遍住。",
    "T24n1453_006:0481a24_25": "第三重犯是前罪類，亦復覆藏，重收根本遍住亦復善行。",
    "T24n1453_006:0481a25_26": "六夜摩那[卑*也]，亦善行竟。",
    "T24n1453_006:0481a26_27": "若更有餘如是流類，如是應與。",
    "T24n1453_006:0481a27_28": "敷設座席、鳴揵稚，言白集眾，下至二十人。",
    "T24n1453_006:0481a28_29": "時鄔陀夷苾芻偏露右肩脫革屣，隨其大小致禮敬已，在上座前蹲踞合掌，作如是語：『大德僧伽聽！",
    "T24n1453_006:0481b01_30": "我鄔陀夷苾芻故泄精犯僧伽伐尸沙罪，半月覆藏，我鄔陀夷苾芻隨覆藏日乞行遍住，僧伽已與我鄔陀夷苾芻故泄精犯僧伽伐尸沙罪，隨覆藏日遍住法。",
    "T24n1453_006:0481b04_31": "我鄔陀夷苾芻於半月內行遍住時，第二重犯，是前罪類，亦復覆藏，已從僧伽乞行復本遍住，僧伽已與我鄔陀夷苾芻是前罪類復本遍住。",
    "T24n1453_006:0481b08_32": "我行復本遍住，僧伽已與我鄔陀夷苾芻，是前罪類，重收根本遍住。",
    "T24n1453_006:0481b09_33": "我鄔陀夷苾芻於前罪類半月覆藏，隨覆藏日善行遍住法。",
    "T24n1453_006:0481b11_34": "第二重犯是前罪類，復本遍住，亦復善行。",
    "T24n1453_006:0481b12_35": "第三重犯是前罪類，重收根本遍住，及六夜摩那[卑*也]，亦善行竟。",
    "T24n1453_006:0481b13_36": "今從僧伽乞出罪，願大德僧伽，與我鄔陀夷苾芻出罪法。",
    "T24n1453_006:0481b14_37": "是能愍者，願哀愍故。』",
    "T24n1453_006:0481b15_38": "第二、第三亦如是說。",
    "T24n1453_006:0481b15_39": "次一苾芻先作白，方為訶責，後為羯磨：「『大德僧伽聽！",
    "T24n1453_006:0481b17_40": "此鄔陀夷苾芻故泄精犯僧伽伐尸沙罪，半月覆藏。",
    "T24n1453_006:0481b18_41": "此鄔陀夷苾芻已從僧伽乞隨覆藏日遍住法，僧伽已與鄔陀夷苾芻故泄精犯僧伽伐尸沙罪，隨覆藏日遍住。",
    "T24n1453_006:0481b21_42": "行遍住時，第二重犯是前罪類，亦復覆藏，已從僧伽乞行隨覆藏日復本遍住，僧伽已與鄔陀夷苾芻於前罪類，隨覆藏日復本遍住。",
    "T24n1453_006:0481b24_43": "行復本遍住時，第三重犯是前罪類，亦復覆藏，已從僧伽乞行隨覆藏日重收根本遍住，僧伽已與鄔陀夷苾芻於前罪類隨覆藏日，重收根本遍住。",
    "T24n1453_006:0481b27_44": "此鄔陀夷苾芻故泄精犯僧伽伐尸沙罪，隨覆藏日善行遍住。",
    "T24n1453_006:0481b28_45": "第二重犯是前罪類，復本遍住，亦復善行。",
    "T24n1453_006:0481b29_46": "第三重犯是前罪類，重收根本遍住，亦復善行。",
    "T24n1453_006:0481c01_47": "已從僧伽乞行六夜摩那[卑*也]，僧伽已與鄔陀夷苾芻六夜行竟，今從僧伽乞出罪。",
    "T24n1453_006:0481c03_48": "若僧伽時至聽者，僧伽應許僧伽今與鄔陀夷苾芻出罪。",
    "T24n1453_006:0481c05_0": "白如是。』",
    "T24n1453_006:0481c06_0": "「次後應作如是訶責：『汝鄔陀夷苾芻應知有二種人，能滅法炬、掩法光明、壞法燈焰。",
    "T24n1453_006:0481c07_1": "云何為二？",
    "T24n1453_006:0481c08_2": "謂犯罪已不如法悔除，此即名為二小、二癡，二不明、二不善。",
    "T24n1453_006:0481c09_3": "復有二種重罪根本不肯穿掘，於逆流事不勤用功，於諸瀑流不欲乾竭，不共魔戰、不折魔旗，勝妙法幢無心建立，罪惡之見不為斷除，不於大師無上正教隨轉法輪。",
    "T24n1453_006:0481c13_4": "復有二種苦毒所惱、復有二種增長有流，謂犯罪已不如法悔。",
    "T24n1453_006:0481c14_5": "汝鄔陀夷！",
    "T24n1453_006:0481c14_6": "如世尊說：「於欲瞋癡常思遠離。」",
    "T24n1453_006:0481c15_7": "汝今何故作斯醜事？",
    "T24n1453_006:0481c16_8": "汝愚癡人！",
    "T24n1453_006:0481c16_9": "云何將此兩手，受他淨心所有惠施，如何還將兩手作醜惡事？",
    "T24n1453_006:0481c17_10": "又汝癡人！",
    "T24n1453_006:0481c18_11": "寧將兩手捉囓毒等可畏毒蛇，不故捉生支(梵云鴦伽社哆，譯作生支，即是根也)為醜惡事。",
    "T24n1453_006:0481c19_12": "汝鄔陀夷！",
    "T24n1453_006:0481c19_13": "由於犯罪不說除故，退失無常想、無常苦想、苦無我想、厭離食想、於諸世間作不樂想、過患想、是可斷想、不可愛想、滅死想、不淨想、青瘀想、膿流想、破爛想、膖脹想、血流想、狼藉想、白骨想、空觀想，如是事想皆不現前，亦不得初靜慮、二、三、四靜慮、慈悲喜捨、空處、識處、無所有處、非想非非想處、預流果、一來果、不還果阿羅漢果，悉皆不得神境通，天眼、天耳通、他心差別，宿住死生盡諸有流，皆不證會。",
    "T24n1453_006:0481c29_0": "汝鄔陀夷！",
    "T24n1453_006:0481c29_1": "由不說罪，命終之後，當於二道隨一受生，是怖畏處，謂捺洛迦、傍生。",
    "T24n1453_006:0482a01_2": "如世尊說：「二障覆業能向捺洛迦、傍生趣，由不信我言覆藏其罪。」』",
    "T24n1453_006:0482a03_3": "如是慇懃作訶責已，冀令改悔。",
    "T24n1453_006:0482a04_4": "次作羯磨：『大德僧伽聽！",
    "T24n1453_006:0482a04_5": "此鄔陀夷苾芻故泄精犯僧伽伐尸沙罪，半月覆藏。",
    "T24n1453_006:0482a05_6": "此鄔陀夷苾芻已從僧伽乞隨覆藏日行遍住法，僧伽已與鄔陀夷苾芻故泄精犯僧伽伐尸沙罪隨覆藏日遍住。",
    "T24n1453_006:0482a08_7": "行遍住時，第二重犯是前罪類，亦復覆藏。",
    "T24n1453_006:0482a09_8": "已從僧伽乞行隨覆藏日復本遍住，僧伽已與鄔陀夷苾芻於前罪類隨覆藏日復本遍住。",
    "T24n1453_006:0482a11_9": "行復本遍住時，第三重犯是前罪類亦復覆藏，已從僧伽乞行隨覆藏日重收根本遍住，僧伽已與鄔陀夷苾芻於前罪類隨覆藏日重收根本遍住。",
    "T24n1453_006:0482a15_0": "此鄔陀夷於故泄精犯僧伽伐尸沙罪，隨覆藏日善行遍住。",
    "T24n1453_006:0482a16_1": "第二重犯是前罪類，復本遍住，亦復善行。",
    "T24n1453_006:0482a17_2": "第三重犯是前罪類，重收根本遍住亦復善行。",
    "T24n1453_006:0482a18_3": "已從僧伽乞行六夜摩那[卑*也]，僧伽已與鄔陀夷苾芻六夜摩那[卑*也]，亦善行竟。",
    "T24n1453_006:0482a20_4": "今從僧伽乞出罪，僧伽今與鄔陀夷苾芻故泄精犯僧伽伐尸沙罪隨覆藏日善行遍住。",
    "T24n1453_006:0482a22_5": "第二重犯是前罪類，復本遍住，亦復善行。",
    "T24n1453_006:0482a23_6": "第三重犯是前罪類，重收根本遍住，亦復善行。",
    "T24n1453_006:0482a24_7": "六夜摩那[卑*也]，亦善行竟，今從僧伽乞出罪。",
    "T24n1453_006:0482a25_8": "若諸具壽聽與鄔陀夷苾芻出罪者默然，若不許者說。",
    "T24n1453_006:0482a26_9": "是初羯磨。』",
    "T24n1453_006:0482a26_10": "第二、第三亦如是說。",
    "T24n1453_006:0482a27_11": "『僧伽已與鄔陀夷苾芻出罪竟。",
    "T24n1453_006:0482a27_12": "僧伽已聽許，由其默然故，我今如是持。』",
    "T24n1453_006:0482a29_0": "「次當如是讚喻：『善哉鄔陀夷！",
    "T24n1453_006:0482a29_1": "極善鄔陀夷！",
    "T24n1453_006:0482a29_2": "有二種聰慧人、有二分明人、有二種善人。",
    "T24n1453_006:0482b01_3": "何謂為二？",
    "T24n1453_006:0482b02_4": "一、不犯罪；二、犯已能如法悔除。",
    "T24n1453_006:0482b02_5": "有二種人能然法炬、建立法幢。",
    "T24n1453_006:0482b03_6": "何謂為二？",
    "T24n1453_006:0482b03_7": "一謂不犯罪，二犯已能如法悔除。",
    "T24n1453_006:0482b04_8": "復有二種重罪根本能為穿掘，於逆流事而勤用功，於諸瀑流能使乾竭，能與魔戰，能折魔旗，勝妙法幢能善建立，罪惡之見能為斷除，能於大師無上正教隨轉法輪。",
    "T24n1453_006:0482b08_9": "云何為二？",
    "T24n1453_006:0482b08_10": "一謂不犯罪，二設犯罪已如法悔除。",
    "T24n1453_006:0482b09_11": "復有二種非苦所惱，復有二種不增有流。",
    "T24n1453_006:0482b10_12": "云何為二？",
    "T24n1453_006:0482b10_13": "一、不犯罪；二、犯已能悔。",
    "T24n1453_006:0482b11_14": "汝鄔陀夷！",
    "T24n1453_006:0482b11_15": "汝已說悔眾罪，是應合得無常想、無常苦想，廣說乃至能盡有流。",
    "T24n1453_006:0482b12_16": "汝於人天二道定得無疑。",
    "T24n1453_006:0482b13_17": "如世尊說：「有二種不覆障業，便能趣向人天二道，能信我言不覆其罪。」",
    "T24n1453_006:0482b15_18": "如是應知，汝鄔陀夷已出罪竟，勿為放逸，於諸善品常為修習。』",
    "T24n1453_006:0482b16_19": "若更有犯者，應如鄔陀夷苾芻次第作法。",
    "T24n1453_006:0482b17_20": "次於出罪之後，應從僧伽乞悔窣吐羅底野罪，如是應乞。",
    "T24n1453_006:0482b19_0": "「『大德僧伽聽！",
    "T24n1453_006:0482b19_1": "我某甲苾芻，於故泄精有前方便窣吐羅底野罪。",
    "T24n1453_006:0482b20_2": "我某甲今從僧伽乞說悔法，願大德僧伽聽我某甲說悔窣吐羅底野罪。",
    "T24n1453_006:0482b22_3": "是能愍者，願哀愍故。』",
    "T24n1453_006:0482b22_4": "第二、第三亦如是說。",
    "T24n1453_006:0482b23_5": "次一苾芻先作白，方為羯磨：「『大德僧伽聽！",
    "T24n1453_006:0482b24_6": "此苾芻某甲，於故泄精有前方便窣吐羅底野罪。",
    "T24n1453_006:0482b25_7": "此某甲今從僧伽乞說悔窣吐羅底野罪。",
    "T24n1453_006:0482b26_8": "若僧伽時至聽者，僧伽應許僧伽今與某甲於故泄精有前方便窣吐羅底野罪說悔。",
    "T24n1453_006:0482b28_9": "白如是。』",
    "T24n1453_006:0482b28_10": "次作羯磨：「『大德僧伽聽！",
    "T24n1453_006:0482b29_11": "此苾芻某甲於故泄精，有前方便窣吐羅底野罪。",
    "T24n1453_006:0482c01_12": "此某甲今從僧伽乞說悔窣吐羅底野罪，僧伽今與某甲於故泄精有前方便窣吐羅底野罪說悔。",
    "T24n1453_006:0482c03_13": "若諸具壽聽與某甲於故泄精有前方便窣吐羅底野罪說悔者默然，若不許者說。",
    "T24n1453_006:0482c05_14": "是初羯磨。』",
    "T24n1453_006:0482c05_15": "第二、第三亦如是說。",
    "T24n1453_006:0482c06_16": "『僧伽已與某甲於故泄精，有前方便窣吐羅底野罪，聽說悔竟。",
    "T24n1453_006:0482c07_17": "僧伽已聽許，由其默然故，我今如是持。』",
    "T24n1453_006:0482c09_0": "「次後還同如是次第，所有先因眾多突色訖里多罪，及以眾多不敬教波逸底迦罪，對一苾芻如法除悔。",
    "T24n1453_006:0482c11_1": "窣吐羅底野罪有二種：一謂波羅市迦因罪，二謂僧伽伐尸沙因罪。",
    "T24n1453_006:0482c12_2": "於波羅市迦因復有二種：一、重，二、輕。",
    "T24n1453_006:0482c13_3": "此中重者應從大眾說悔其罪(大眾者，謂界內盡集)。",
    "T24n1453_006:0482c14_4": "言輕者下至四人，壇場中當說其罪。",
    "T24n1453_006:0482c15_5": "僧伽伐尸沙因罪亦有二種：一、重，一、輕。",
    "T24n1453_006:0482c16_6": "此中重者上至四人壇場應說其罪，輕者應對一人如法除罪。",
    "T24n1453_006:0482c17_7": "波逸底迦、突色訖里多前因之罪，准前應作，眾多大小覆藏之罪，咸應說悔。」",
    "T24n1453_006:0482c20_0": "根本說一切有部百一羯磨卷第六"
}