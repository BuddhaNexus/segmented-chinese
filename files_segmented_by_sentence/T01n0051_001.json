{
    "T01n0051_001:0843c13_0": "佛說梵志計水淨經",
    "T01n0051_001:0843c15_0": "失譯人名附東晉錄",
    "T01n0051_001:0843c16_0": "聞如是：一時，婆伽婆在欝鞞羅(摩竭附邊)水岸上，獨在樹下初成等覺。",
    "T01n0051_001:0843c17_1": "彼時，有計水淨婆羅門，過中食後彷徉行至世尊所，世尊遙見計水淨婆羅門從遠而來。",
    "T01n0051_001:0843c19_2": "世尊見計水淨婆羅門已，為彼故便告諸比丘：「若有二十一結著意者，當墮惡趣生泥犁中。",
    "T01n0051_001:0843c21_3": "云何為二十一？",
    "T01n0051_001:0843c21_4": "邪見意著結，非法欲欺世間邪法，貪瞋恚、懈怠、睡眠、調戲、無恥、疑、瞋恨恚、慳嫉不捨、諛諂、多無羞無恥無、妬嫉增上妬嫉、放逸意結。",
    "T01n0051_001:0843c24_5": "若有此二十一結著意者，墮惡趣生泥犁中，猶若穢垢小兒衣，彼主與染師、若染弟子，持衣鹵土、若牛糞、若土以漬之，浣濯洗令極淨。",
    "T01n0051_001:0843c28_0": "雖彼染師及染弟子持彼垢穢小兒衣，以鹵土、以灰、以牛糞、以土清淨濯洗令極淨，彼小兒衣故有黑膩。",
    "T01n0051_001:0844a01_1": "如是，若有二十一結著意者，便墮惡趣生泥犁中。",
    "T01n0051_001:0844a02_2": "云何二十一？",
    "T01n0051_001:0844a02_3": "邪見意著結至放逸意著結者。",
    "T01n0051_001:0844a03_4": "若有此二十一結著意者，墮惡趣生泥犁中；若有無二十一結著意者，便生善處天上。",
    "T01n0051_001:0844a05_5": "云何二十一？",
    "T01n0051_001:0844a05_6": "邪見意著結至放逸意著結；若無此二十一結著意者，便生善處天上。",
    "T01n0051_001:0844a07_7": "猶若波羅[木*奈]以成衣，彼主授與染師、若染弟子，彼染師染弟子，持鹵土、灰、牛糞以漬之，浣濯洗極令淨。",
    "T01n0051_001:0844a09_8": "雖彼波羅[木*奈]以成衣，彼染師染弟子，以鹵以灰、牛糞上以漬之，浣濯洗極令淨，波羅[木*奈]以成衣，極清淨白。",
    "T01n0051_001:0844a12_9": "如是，若有無二十一結著意者，便生善處天上。",
    "T01n0051_001:0844a13_10": "云何為二十一？",
    "T01n0051_001:0844a13_11": "邪見意結至放逸意著者，便生善處天上。",
    "T01n0051_001:0844a14_12": "邪見意結，見已當棄，至放逸意著結，見已當棄，彼意與慈俱滿一方正受住。",
    "T01n0051_001:0844a16_13": "如是二三四上下一切諸方，意與慈俱無二無恚，極廣極大，無極分別，滿諸方已正受住。",
    "T01n0051_001:0844a18_14": "如是意與悲、喜、護，俱滿一切諸方已正受住，是為婆羅門內外洗淨，非外淨也。」",
    "T01n0051_001:0844a20_15": "「沙門瞿曇！",
    "T01n0051_001:0844a20_16": "往詣水浴。」",
    "T01n0051_001:0844a20_17": "「汝婆羅門！",
    "T01n0051_001:0844a20_18": "瞿曇水洗者，一切世間應戒故、應福故、應度故。」",
    "T01n0051_001:0844a22_0": "「此瞿曇！",
    "T01n0051_001:0844a22_1": "一切世間水洗者，除一切惡故，在水淨洗濡，凡愚常樂。」",
    "T01n0051_001:0844a23_2": "「此不得除黑黑行，用彼水淨，為在水，何所見？",
    "T01n0051_001:0844a24_3": "人作諸惡行，此水何所能淨者？",
    "T01n0051_001:0844a25_4": "有堅牢淨者，當持戒行、行清淨行，行清淨行常得應戒，若不殺盜、不妄語為得等度，梵志當住此作一切善，為得安隱。",
    "T01n0051_001:0844a28_5": "汝婆羅門！",
    "T01n0051_001:0844a28_6": "何須還家？",
    "T01n0051_001:0844a28_7": "何須水及家？",
    "T01n0051_001:0844a28_8": "汝婆羅門！",
    "T01n0051_001:0844a29_9": "寧求淨善法，何須弊惡水？",
    "T01n0051_001:0844a29_10": "但除塵垢穢。」",
    "T01n0051_001:0844b01_11": "「瞿曇或作是念：『寧求淨善法，不須弊惡水，用除塵垢穢。』",
    "T01n0051_001:0844b02_12": "已竟，瞿曇！",
    "T01n0051_001:0844b02_13": "已竟，瞿曇！",
    "T01n0051_001:0844b02_14": "我今歸世尊、法及比丘僧。",
    "T01n0051_001:0844b03_15": "世尊！",
    "T01n0051_001:0844b03_16": "我持優婆塞，從今日始，盡命離殺而歸佛。」",
    "T01n0051_001:0844b04_17": "佛如是說。",
    "T01n0051_001:0844b04_18": "彼諸比丘聞世尊所說，歡喜而歸。",
    "T01n0051_001:0844b06_0": "佛說梵志計水淨經"
}