{
    "T26n1539_005:0553b09_0": "阿毘達磨識身足論卷第五",
    "T26n1539_005:0553b11_0": "提婆設摩阿羅漢造",
    "T26n1539_005:0553b12_0": "三藏法師玄奘奉　詔譯",
    "T26n1539_005:0553b13_0": "因緣蘊第三之二",
    "T26n1539_005:0553b14_0": "有十種心，謂欲界繫善心、不善心、有覆無記心、無覆無記心，色界繫善心、有覆無記心、無覆無記心，無色界繫善心、有覆無記心、無覆無記心？",
    "T26n1539_005:0553b17_1": "諸欲界繫善心，若體已斷，已斷為因耶？",
    "T26n1539_005:0553b18_2": "設已斷為因，其體已斷耶？",
    "T26n1539_005:0553b18_3": "乃至無色界繫無覆無記心，若體已斷，已斷為因耶？",
    "T26n1539_005:0553b19_4": "設已斷為因，其體已斷耶？",
    "T26n1539_005:0553b20_5": "諸欲界繫善心，若體已斷，已斷為因耶？",
    "T26n1539_005:0553b21_6": "曰：如是。",
    "T26n1539_005:0553b21_7": "設已斷為因，其體已斷耶？",
    "T26n1539_005:0553b22_8": "曰：如是。",
    "T26n1539_005:0553b22_9": "諸不善心，若體已斷，已斷為因耶？",
    "T26n1539_005:0553b23_10": "或體已斷，已斷為因；或體已斷，已斷為因及未斷為因。",
    "T26n1539_005:0553b24_11": "其體已斷已斷為因者，謂未離欲界貪，集智已生、滅智未生，見苦集所斷不善心；滅智已生、道智未生，見苦集滅所斷不善心。",
    "T26n1539_005:0553b27_12": "若見圓滿世尊弟子，未離欲界貪，見所斷不善心；已離欲界貪，未離色界貪諸不善心；已離色界貪，未離無色界貪諸不善心、已離無色界貪諸不善心，是名體已斷已斷為因。",
    "T26n1539_005:0553c02_13": "其體已斷，已斷為因及未斷為因者，謂未離欲界貪，苦智已生、集智未生，見苦所斷諸不善心。",
    "T26n1539_005:0553c04_14": "何等已斷因？",
    "T26n1539_005:0553c04_15": "謂此俱有相應等法。",
    "T26n1539_005:0553c05_0": "何等未斷因？",
    "T26n1539_005:0553c05_1": "謂欲界繫見集所斷遍行隨眠及彼相應等法。",
    "T26n1539_005:0553c06_2": "是名體已斷，已斷為因及未斷為因。",
    "T26n1539_005:0553c07_3": "設已斷為因，其體已斷耶？",
    "T26n1539_005:0553c07_4": "或已斷為因其體已斷，或已斷為因及未斷為因其體已斷，或已斷為因及未斷為因其體未斷。",
    "T26n1539_005:0553c09_5": "已斷為因其體已斷者，謂未離欲界貪，集智已生、滅智未生，見苦集所斷諸不善心；滅智已生、道智未生，見苦集滅所斷諸不善心。",
    "T26n1539_005:0553c12_6": "若見圓滿世尊弟子，未離欲界貪，見所斷諸不善心；已離欲界貪，未離色界貪諸不善心；已離色界貪，未離無色界貪諸不善心、已離無色界貪諸不善心，是名已斷為因其體已斷。",
    "T26n1539_005:0553c16_7": "已斷為因及未斷為因其體已斷者，謂未離欲界貪，苦智已生、集智未生，見苦所斷諸不善心。",
    "T26n1539_005:0553c19_8": "何等已斷因？",
    "T26n1539_005:0553c19_9": "謂此俱有相應等法。",
    "T26n1539_005:0553c19_10": "何等未斷因？",
    "T26n1539_005:0553c20_11": "謂欲界繫見集所斷遍行隨眠及彼相應等法。",
    "T26n1539_005:0553c21_12": "是名已斷為因及未斷為因其體已斷。",
    "T26n1539_005:0553c22_13": "已斷為因及未斷為因其體未斷者，謂未離欲界貪，苦智已生、集智未生，見集滅道及修所斷諸不善心。",
    "T26n1539_005:0553c24_14": "何等未斷因？",
    "T26n1539_005:0553c24_15": "謂此俱有相應等法。",
    "T26n1539_005:0553c25_16": "何等已斷因？",
    "T26n1539_005:0553c25_17": "謂欲界繫見苦所斷遍行隨眠及彼相應等法。",
    "T26n1539_005:0553c26_18": "集智已生、滅智未生，見滅道修所斷諸不善心。",
    "T26n1539_005:0553c27_19": "何等未斷因？",
    "T26n1539_005:0553c27_20": "謂此俱有相應等法。",
    "T26n1539_005:0553c28_21": "何等已斷因？",
    "T26n1539_005:0553c28_22": "謂欲界繫遍行隨眠及彼相應等法。",
    "T26n1539_005:0553c29_23": "滅智已生、道智未生，見道修所斷諸不善心。",
    "T26n1539_005:0554a01_24": "何等未斷因？",
    "T26n1539_005:0554a01_25": "謂此俱有相應等法。",
    "T26n1539_005:0554a02_26": "何等已斷因？",
    "T26n1539_005:0554a02_27": "謂欲界繫遍行隨眠及彼相應等法。",
    "T26n1539_005:0554a03_28": "若見圓滿世尊弟子，未離欲界貪，修所斷諸不善心。",
    "T26n1539_005:0554a04_29": "何等未斷因？",
    "T26n1539_005:0554a04_30": "謂此俱有相應等法。",
    "T26n1539_005:0554a05_31": "何等已斷因？",
    "T26n1539_005:0554a05_32": "謂欲界繫遍行隨眠及彼相應等法，是名已斷為因及未斷為因其體未斷。",
    "T26n1539_005:0554a07_33": "諸欲界繫有覆無記心，若體已斷，已斷為因耶？",
    "T26n1539_005:0554a08_34": "或體已斷已斷為因，或體已斷已斷為因及未斷為因。",
    "T26n1539_005:0554a09_35": "其體已斷已斷為因者，謂未離欲界貪，集智已生、滅智未生，諸欲界繫有覆無記心；滅智已生、道智未生，諸欲界繫有覆無記心。",
    "T26n1539_005:0554a12_36": "若見圓滿世尊弟子，未離欲界貪，諸欲界繫有覆無記心；已離欲界貪，未離色界貪，諸欲界繫有覆無記心；已離色界貪，未離無色界貪，諸欲界繫有覆無記心；已離無色界貪，諸欲界繫有覆無記心，是名其體已斷已斷為因。",
    "T26n1539_005:0554a17_37": "其體已斷已斷為因及未斷為因者，謂未離欲界貪，苦智已生、集智未生，諸欲界繫見苦所斷有覆無記心。",
    "T26n1539_005:0554a20_38": "何等已斷因？",
    "T26n1539_005:0554a20_39": "謂此俱有相應等法。",
    "T26n1539_005:0554a20_40": "何等未斷因？",
    "T26n1539_005:0554a21_41": "謂欲界繫見集所斷遍行隨眠及彼相應等法，是名體已斷已斷為因及未斷為因。",
    "T26n1539_005:0554a23_42": "設已斷為因，其體已斷耶？",
    "T26n1539_005:0554a23_43": "曰：如是。",
    "T26n1539_005:0554a23_44": "諸欲界繫無覆無記心，若體已斷，已斷為因耶？",
    "T26n1539_005:0554a24_45": "曰：如是。",
    "T26n1539_005:0554a25_46": "設已斷為因，其體已斷耶？",
    "T26n1539_005:0554a25_47": "謂除隨眠所感異熟，餘欲界繫無覆無記心。",
    "T26n1539_005:0554a26_48": "已斷為因，其體已斷耶？",
    "T26n1539_005:0554a27_49": "曰：如是。",
    "T26n1539_005:0554a27_50": "隨眠所感諸異熟心，或已斷為因其體已斷，或已斷為因及未斷為因其體未斷。",
    "T26n1539_005:0554a29_51": "已斷為因其體已斷者，謂已離欲界貪，未離色界貪，隨眠所感諸異熟心；已離色界貪，未離無色界貪，隨眠所感諸異熟心；已離無色界貪，隨眠所感諸異熟心，是名已斷為因其體已斷。",
    "T26n1539_005:0554b04_52": "已斷為因及未斷為因其體未斷者，謂未離欲界貪，苦智已生、集智未生，見苦所斷隨眠所感諸異熟心。",
    "T26n1539_005:0554b06_53": "何等未斷因？",
    "T26n1539_005:0554b07_54": "謂此俱有相應等法。",
    "T26n1539_005:0554b07_55": "何等已斷因？",
    "T26n1539_005:0554b07_56": "謂見苦所斷諸隨眠等，能感如是諸異熟心。",
    "T26n1539_005:0554b08_57": "集智已生、滅智未生，見苦集所斷隨眠所感諸異熟心。",
    "T26n1539_005:0554b10_58": "何等未斷因？",
    "T26n1539_005:0554b10_59": "謂此俱有相應等法。",
    "T26n1539_005:0554b10_60": "何等已斷因？",
    "T26n1539_005:0554b11_61": "謂見苦集所斷諸隨眠等，能感如是諸異熟心。",
    "T26n1539_005:0554b12_62": "滅智已生、道智未生，見苦集滅所斷隨眠所感諸異熟心，何等未斷因？",
    "T26n1539_005:0554b13_63": "謂此俱有相應等法。",
    "T26n1539_005:0554b14_64": "何等已斷因？",
    "T26n1539_005:0554b14_65": "謂見苦集滅所斷諸隨眠等，能感如是諸異熟心。",
    "T26n1539_005:0554b15_66": "若見圓滿世尊弟子，未離欲界貪，諸見所斷隨眠所感諸異熟心。",
    "T26n1539_005:0554b17_67": "何等未斷因？",
    "T26n1539_005:0554b17_68": "謂此俱有相應等法。",
    "T26n1539_005:0554b18_0": "何等已斷因？",
    "T26n1539_005:0554b18_1": "謂見所斷諸隨眠等，能感如是諸異熟心，是名已斷為因及未斷為因其體未斷。",
    "T26n1539_005:0554b20_2": "諸色界繫善心，若體已斷，已斷為因耶？",
    "T26n1539_005:0554b21_0": "曰：如是。",
    "T26n1539_005:0554b21_1": "設已斷為因，其體已斷耶？",
    "T26n1539_005:0554b21_2": "曰：如是。",
    "T26n1539_005:0554b22_0": "諸色界繫有覆無記心，若體已斷，已斷為因耶？",
    "T26n1539_005:0554b23_1": "或體已斷已斷為因，或體已斷已斷為因及未斷為因。",
    "T26n1539_005:0554b24_2": "其體已斷已斷為因者，謂未離色界貪，集類智已生、滅類智未生，諸色界繫見苦集所斷有覆無記心；滅類智已生、道類智未生，諸色界繫見苦集滅所斷有覆無記心。",
    "T26n1539_005:0554b28_3": "若見圓滿世尊弟子，未離色界貪，諸色界繫見所斷有覆無記心；已離色界貪，未離無色界貪，諸色界繫有覆無記心；已離無色界貪，諸色界繫有覆無記心，是名體已斷已斷為因。",
    "T26n1539_005:0554c03_4": "其體已斷已斷為因及未斷為因者，謂未離色界貪，苦類智已生、集類智未生，諸色界繫見苦所斷有覆無記心。",
    "T26n1539_005:0554c05_5": "何等已斷因？",
    "T26n1539_005:0554c06_6": "謂此俱有相應等法。",
    "T26n1539_005:0554c06_7": "何等未斷因？",
    "T26n1539_005:0554c06_8": "謂色界繫見集所斷遍行隨眠及彼相應等法，是名體已斷已斷為因及未斷為因。",
    "T26n1539_005:0554c08_9": "設已斷為因，其體已斷耶？",
    "T26n1539_005:0554c09_10": "或已斷為因其體已斷，或已斷為因及未斷為因其體已斷，或已斷為因及未斷為因其體未斷。",
    "T26n1539_005:0554c11_11": "已斷為因其體已斷者，謂未離色界貪，集類智已生、滅類智未生，諸色界繫見苦集所斷有覆無記心。",
    "T26n1539_005:0554c13_12": "滅類智已生、道類智未生，諸色界繫見苦集滅所斷有覆無記心。",
    "T26n1539_005:0554c15_13": "若見圓滿世尊弟子，未離色界貪，諸色界繫見所斷有覆無記心；已離色界貪，未離無色界貪，諸色界繫有覆無記心；已離無色界貪，諸色界繫有覆無記心，是名已斷為因其體已斷。",
    "T26n1539_005:0554c19_14": "已斷為因及未斷為因其體已斷者，謂未離色界貪，苦類智已生、集類智未生，諸色界繫見苦所斷有覆無記心。",
    "T26n1539_005:0554c22_15": "何等已斷因？",
    "T26n1539_005:0554c22_16": "謂此俱有相應等法。",
    "T26n1539_005:0554c22_17": "何等未斷因？",
    "T26n1539_005:0554c23_18": "謂色界繫見集所斷遍行隨眠及彼相應等法，是名已斷為因及未斷為因其體已斷。",
    "T26n1539_005:0554c25_19": "已斷為因及未斷為因其體未斷者，謂未離色界貪，苦類智已生、集類智未生，諸色界繫見集滅道及修所斷有覆無記心。",
    "T26n1539_005:0554c28_0": "何等未斷因？",
    "T26n1539_005:0554c28_1": "謂此俱有相應等法。",
    "T26n1539_005:0554c28_2": "何等已斷因？",
    "T26n1539_005:0554c29_3": "謂色界繫見苦所斷遍行隨眠及彼相應等法。",
    "T26n1539_005:0555a01_4": "集類智已生、滅類智未生，諸色界繫見滅道修所斷有覆無記心。",
    "T26n1539_005:0555a02_5": "何等未斷因？",
    "T26n1539_005:0555a02_6": "謂此俱有相應等法。",
    "T26n1539_005:0555a03_7": "何等已斷因？",
    "T26n1539_005:0555a03_8": "謂色界繫遍行隨眠及彼相應等法。",
    "T26n1539_005:0555a04_9": "滅類智已生、道類智未生，諸色界繫見道修所斷有覆無記心。",
    "T26n1539_005:0555a06_0": "何等已斷因？",
    "T26n1539_005:0555a06_1": "謂此俱有相應等法。",
    "T26n1539_005:0555a06_2": "何等已斷因？",
    "T26n1539_005:0555a07_3": "謂色界繫遍行隨眠及彼相應等法。",
    "T26n1539_005:0555a08_0": "若見圓滿世尊弟子，未離色界貪，諸色界繫修所斷有覆無記心。",
    "T26n1539_005:0555a09_1": "何等未斷因？",
    "T26n1539_005:0555a09_2": "謂此俱有相應等法。",
    "T26n1539_005:0555a10_3": "何等已斷因？",
    "T26n1539_005:0555a10_4": "謂色界繫遍行隨眠及彼相應等法。",
    "T26n1539_005:0555a11_5": "是名已斷為因及未斷為因其體未斷。",
    "T26n1539_005:0555a12_6": "諸色界繫無覆無記心，若體已斷，已斷為因耶？",
    "T26n1539_005:0555a13_7": "曰：如是。",
    "T26n1539_005:0555a13_8": "設已斷為因，其體已斷耶？",
    "T26n1539_005:0555a14_9": "曰：如是。",
    "T26n1539_005:0555a14_10": "諸無色界繫善心，若體已斷，已斷為因耶？",
    "T26n1539_005:0555a15_11": "曰：如是。",
    "T26n1539_005:0555a15_12": "設已斷為因，其體已斷耶？",
    "T26n1539_005:0555a15_13": "曰：如是。",
    "T26n1539_005:0555a16_14": "諸無色界繫有覆無記心，若體已斷，已斷為因耶？",
    "T26n1539_005:0555a17_15": "或體已斷已斷為因，或體已斷已斷為因及未斷為因。",
    "T26n1539_005:0555a18_16": "其體已斷已斷為因者，謂集類智已生、滅類智未生，諸無色界繫見苦集所斷有覆無記心；滅類智已生、道類智未生，諸無色界繫見苦集滅所斷無覆無記心。",
    "T26n1539_005:0555a22_17": "若見圓滿世尊弟子，未離無色界貪，諸無色界繫見所斷有覆無記心；已離無色界貪，諸無色界繫有覆無記心。",
    "T26n1539_005:0555a24_18": "是名體已斷已斷為因。",
    "T26n1539_005:0555a25_19": "其體已斷已斷為因及未斷為因者，謂苦類智已生、集類智未生，諸無色界繫見苦所斷有覆無記心。",
    "T26n1539_005:0555a27_20": "何等已斷因？",
    "T26n1539_005:0555a27_21": "謂此俱有相應等法。",
    "T26n1539_005:0555a28_22": "何等未斷因？",
    "T26n1539_005:0555a28_23": "謂無色界繫見集所斷遍行隨眠及彼相應等法。",
    "T26n1539_005:0555a29_24": "是名體已斷已斷為因及未斷為因。",
    "T26n1539_005:0555b01_25": "設已斷為因，其體已斷耶？",
    "T26n1539_005:0555b02_26": "或已斷為因其體已斷，或已斷為因及未斷為因其體已斷，或已斷為因及未斷為因其體未斷。",
    "T26n1539_005:0555b04_27": "已斷為因其體已斷者，謂集類智已生、滅類智未生，諸無色界繫見苦集所斷有覆無記心；滅類智已生、道類智未生，諸無色界繫見苦集滅所斷有覆無記心。",
    "T26n1539_005:0555b07_28": "若見圓滿世尊弟子，未離無色界貪，諸無色界繫見所斷有覆無記心；已離無色界貪，諸無色界繫有覆無記心。",
    "T26n1539_005:0555b10_29": "是名已斷為因其體已斷。",
    "T26n1539_005:0555b11_30": "已斷為因及未斷為因其體已斷者，謂苦類智已生、集類智未生，諸無色界繫見苦所斷有覆無記心。",
    "T26n1539_005:0555b13_31": "何等已斷因？",
    "T26n1539_005:0555b13_32": "謂此俱有相應等法。",
    "T26n1539_005:0555b14_33": "何等未斷因？",
    "T26n1539_005:0555b14_34": "謂無色界繫見集所斷遍行隨眠及彼相應等法。",
    "T26n1539_005:0555b15_35": "是名已斷為因及未斷為因其體已斷。",
    "T26n1539_005:0555b16_36": "已斷為因及未斷為因其體未斷者，謂苦類智已生、集類智未生，諸無色界繫見集滅道及修所斷有覆無記心。",
    "T26n1539_005:0555b19_37": "何等未斷因？",
    "T26n1539_005:0555b19_38": "謂無俱有相應等法。",
    "T26n1539_005:0555b19_39": "何等已斷因？",
    "T26n1539_005:0555b20_40": "謂無色界繫見苦所斷遍行隨眠及彼相應等法。",
    "T26n1539_005:0555b21_41": "集類智已生、滅類智未生，諸無色界繫見滅道修所斷有覆無記心。",
    "T26n1539_005:0555b22_42": "何等未斷因？",
    "T26n1539_005:0555b23_43": "謂此俱有相應等法。",
    "T26n1539_005:0555b23_44": "何等已斷因？",
    "T26n1539_005:0555b23_45": "謂無色界繫遍行隨眠及彼相應等法。",
    "T26n1539_005:0555b24_46": "滅類智已生、道類智未生，諸無色界繫見道修所斷有覆無記心。",
    "T26n1539_005:0555b26_47": "何等未斷因？",
    "T26n1539_005:0555b26_48": "謂此俱有相應等法。",
    "T26n1539_005:0555b27_0": "何等已斷因？",
    "T26n1539_005:0555b27_1": "謂無色界繫遍行隨眠及彼相應等法。",
    "T26n1539_005:0555b28_2": "若見圓滿世尊弟子，未離無色界貪，諸無色界繫修所斷有覆無記心。",
    "T26n1539_005:0555b29_3": "何等未斷因？",
    "T26n1539_005:0555c01_4": "謂此俱有相應等法。",
    "T26n1539_005:0555c01_5": "何等已斷因？",
    "T26n1539_005:0555c01_6": "謂無色界繫遍行隨眠及彼相應等法。",
    "T26n1539_005:0555c02_7": "是名已斷為因及未斷為因其體未斷。",
    "T26n1539_005:0555c03_8": "諸無色界繫無覆無記心，若體已斷，已斷為因耶？",
    "T26n1539_005:0555c04_9": "曰：如是。",
    "T26n1539_005:0555c04_10": "設已斷為因，其體已斷耶？",
    "T26n1539_005:0555c05_11": "曰：如是。",
    "T26n1539_005:0555c06_0": "有十五心，謂欲界繫有五心、色界繫有五心、無色界繫有五心。",
    "T26n1539_005:0555c07_1": "如是十五心，或過去或未來或現在。",
    "T26n1539_005:0555c08_2": "云何欲界繫有五心？",
    "T26n1539_005:0555c08_3": "謂欲界繫見苦所斷心、見集滅道修所斷心。",
    "T26n1539_005:0555c09_4": "如欲界繫，色界繫、無色界繫亦爾。",
    "T26n1539_005:0555c10_5": "於過去欲界繫見苦所斷心，所有隨眠，彼於此心若所隨增亦為因耶？",
    "T26n1539_005:0555c12_6": "設為因者亦隨增耶？",
    "T26n1539_005:0555c12_7": "乃至於過去無色界繫修所斷心，所有隨眠，彼於此心若所隨增亦為因耶？",
    "T26n1539_005:0555c14_8": "設為因者亦隨增耶？",
    "T26n1539_005:0555c15_0": "於過去欲界繫見苦所斷心，所有隨眠，彼於此心若所隨增亦為因耶？",
    "T26n1539_005:0555c16_1": "或能為因非所隨增，或所隨增不能為因，或能為因亦所隨增，或不能為因亦非所隨增。",
    "T26n1539_005:0555c18_2": "且能為因非所隨增者，謂諸隨眠在此心前同類遍行，即彼隨眠若不緣此、設緣已斷，及此相應隨眠已斷。",
    "T26n1539_005:0555c21_3": "是所隨增不能為因者，謂諸隨眠在此心後同類遍行，即彼隨眠緣此未斷。",
    "T26n1539_005:0555c22_4": "亦能為因亦所隨增者，謂諸隨眠在此心前同類遍行，即彼隨眠緣此未斷，及此相應隨眠未斷。",
    "T26n1539_005:0555c25_5": "不能為因非所隨增者，謂諸隨眠在此心後同類遍行，即彼隨眠若不緣此、設緣已斷、若所餘緣、若他隨眠、若不同界遍行隨眠。",
    "T26n1539_005:0555c28_0": "如過去欲界繫見苦所斷心，未來欲界繫見苦所斷心亦爾。",
    "T26n1539_005:0555c29_1": "於現在欲界繫見苦所斷心，所有隨眠，彼於此心，若所隨增亦為因耶？",
    "T26n1539_005:0556a02_0": "或能為因非所隨增，或所隨增不能為因，或能為因亦所隨增，或不能為因亦非所隨增。",
    "T26n1539_005:0556a04_0": "且能為因非所隨增者，謂諸隨眠在此心前同類遍行，即彼隨眠若不緣此、設緣已斷。",
    "T26n1539_005:0556a06_0": "是所隨增不能為因者，謂諸隨眠在此心後同類遍行，即彼隨眠緣此未斷。",
    "T26n1539_005:0556a07_1": "亦能為因亦所隨增者，謂諸隨眠在此心前同類遍行，即彼隨眠緣此未斷，及此相應所有隨眠。",
    "T26n1539_005:0556a09_2": "不能為因非所隨增者，謂諸隨眠在此心後同類遍行，即彼隨眠若不緣此、設緣已斷、若所餘緣、若他隨眠、若不同界遍行隨眠。",
    "T26n1539_005:0556a12_3": "如見苦所斷心，見集滅道及修所斷染污心亦爾。",
    "T26n1539_005:0556a13_4": "於過去欲界繫修所斷不染污心，所有隨眠，彼於此心，若所隨增亦為因耶？",
    "T26n1539_005:0556a15_5": "謂除隨眠所感異熟，餘過去欲界繫修所斷不染污心，所有隨眠，彼於此心若所隨增即不為因。",
    "T26n1539_005:0556a17_6": "若於此心能為因者，即非隨眠亦不隨增。",
    "T26n1539_005:0556a18_7": "於隨眠所感異熟心，或能為因非所隨增，或所隨增不能為因，或能為因亦所隨增，或不能為因亦非所隨增。",
    "T26n1539_005:0556a21_8": "且能為因非所隨增者，謂諸隨眠為因能感此心異熟，即彼隨眠若不緣此、設緣已斷。",
    "T26n1539_005:0556a23_9": "是所隨增不能為因者，謂諸隨眠不為因感此心異熟，即彼隨眠緣此未斷。",
    "T26n1539_005:0556a24_10": "亦能為因亦所隨增者，謂諸隨眠為因能感此心異熟，即彼隨眠緣此未斷。",
    "T26n1539_005:0556a26_11": "不能為因非所隨增者，謂諸隨眠不為因感此心異熟，即彼隨眠若不緣此、設緣已斷、若所餘緣、若他隨眠、若不同界遍行隨眠。",
    "T26n1539_005:0556a29_12": "如過去，未來、現在亦爾。",
    "T26n1539_005:0556a29_13": "如欲界繫，色界繫、無色界繫亦爾。",
    "T26n1539_005:0556b01_14": "此中差別有色界繫心、無色界繫心不應說有隨眠異熟。",
    "T26n1539_005:0556b03_0": "有十五心，謂欲界繫有五心、色界繫有五心、無色界繫有五心。",
    "T26n1539_005:0556b04_1": "如是十五心，或過去、或未來、或現在。",
    "T26n1539_005:0556b05_2": "云何欲界繫有五心？",
    "T26n1539_005:0556b05_3": "謂欲界繫見苦所斷心、見集滅道修所斷心。",
    "T26n1539_005:0556b06_4": "如欲界繫，色界繫、無色界繫亦爾。",
    "T26n1539_005:0556b07_5": "於過去欲界繫見苦所斷心，所有隨眠，彼於此心若不隨增，亦不為因耶？",
    "T26n1539_005:0556b09_6": "設不為因，亦不隨增耶？",
    "T26n1539_005:0556b09_7": "乃至於現在無色界繫修所斷心，所有隨眠，彼於此心若不隨增，亦不為因耶？",
    "T26n1539_005:0556b11_8": "設不為因，亦不隨增耶？",
    "T26n1539_005:0556b12_0": "於過去欲界繫見苦所斷心，所有隨眠，彼於此心若不隨增，亦不為因耶？",
    "T26n1539_005:0556b13_1": "或不為因非不隨增，或不隨增非不為因，或不為因亦不隨增，或非不為因非不隨增。",
    "T26n1539_005:0556b15_2": "且不為因非不隨增者，謂諸隨眠在此心後同類遍行，即彼隨眠緣此未斷。",
    "T26n1539_005:0556b17_3": "非所隨增非不為因者，謂諸隨眠在此心前同類遍行，即彼隨眠若不緣此、設緣已斷，及此相應隨眠已斷。",
    "T26n1539_005:0556b19_4": "不能為因非所隨增者，謂諸隨眠在此心後同類遍行，即彼隨眠，若不緣此、設緣已斷、若所餘緣、若他隨眠、若不同界遍行隨眠。",
    "T26n1539_005:0556b22_5": "非不為因非不隨增者，謂諸隨眠在此心前同類遍行，即彼隨眠緣此未斷，及此相應隨眠未斷。",
    "T26n1539_005:0556b25_0": "如過去欲界繫見苦所斷心，未來亦爾。",
    "T26n1539_005:0556b25_1": "於現在欲界繫見苦所斷心，所有隨眠，彼於此心若不隨增，亦不為因耶？",
    "T26n1539_005:0556b27_2": "或不為因非不隨增，或不隨增非不為因，或不為因亦不隨增，或非不為因非不隨增。",
    "T26n1539_005:0556b29_3": "且不為因非不隨增者，謂諸隨眠在此心後同類遍行，即彼隨眠緣此未斷。",
    "T26n1539_005:0556c02_4": "非所隨增非不為因者，為諸隨眠在此心前同類遍行，即彼隨眠若不緣此、設緣已斷。",
    "T26n1539_005:0556c04_5": "不能為因非所隨眠者，謂諸隨眠在此心後同類遍行，即彼隨眠若不緣此、設緣已斷、若所餘緣、若他隨眠、若不同界遍行隨眠。",
    "T26n1539_005:0556c07_6": "非不為因非不隨增者，謂諸隨眠在此心前同類遍行，即彼隨眠緣此未斷，及此相應所有隨眠。",
    "T26n1539_005:0556c09_7": "如見苦所斷心，見集滅道及修所斷染污心亦爾。",
    "T26n1539_005:0556c10_8": "於過去欲界繫修所斷不染污心，所有隨眠，彼於此心若不隨增，亦不為因耶？",
    "T26n1539_005:0556c12_9": "謂除隨眠所感異熟，於餘欲界繫修所斷不染污心，所有隨眠，彼於此心若不隨增亦不為因，或不為因非不隨增，謂諸隨眠緣此未斷。",
    "T26n1539_005:0556c15_10": "若諸隨眠所感異熟，或不為因非不隨增，或不隨增非不為因，或不為因亦不隨增，或非不為因非不隨增。",
    "T26n1539_005:0556c17_11": "不能為因非不隨增者，謂諸隨眠不為因感此心異熟，即彼隨眠緣此未斷。",
    "T26n1539_005:0556c19_12": "非所隨增非不為因者，謂諸隨眠為因能感此心異熟，即彼隨眠若不緣此、設緣已斷。",
    "T26n1539_005:0556c21_13": "不能為因不隨增者，謂諸隨眠不為因感此心異熟，即彼隨眠若不緣此、設緣已斷、若所餘緣、若他隨眠、若不同界遍行隨眠。",
    "T26n1539_005:0556c24_14": "非不為因非不隨增者，謂諸隨眠為因能感此心異熟，即彼隨眠緣此未斷。",
    "T26n1539_005:0556c26_15": "如過去欲界繫修所斷不染污心，未來、現在亦爾。",
    "T26n1539_005:0556c27_16": "如欲界繫心，色界繫心、無色界繫心亦爾。",
    "T26n1539_005:0556c28_17": "此中差別者，色界繫心、無色界繫心不應說有隨眠異熟。",
    "T26n1539_005:0557a01_0": "有六識身，謂眼識耳鼻舌身意識。",
    "T26n1539_005:0557a01_1": "如是六識身，或善、或不善、或有覆無記、或無覆無記。",
    "T26n1539_005:0557a03_0": "於善眼識所有結、縛、隨眠、隨煩惱、纏，幾當言為因當言為緣、幾當言為緣而不為因？",
    "T26n1539_005:0557a04_1": "於不善有覆無記無覆無記眼識，所有結、縛、隨眠、隨煩惱、纏，幾當言為因當言為緣、幾當言為緣而不為因？",
    "T26n1539_005:0557a07_2": "如眼識，耳鼻舌身意識亦爾。",
    "T26n1539_005:0557a08_0": "於善眼識，一切結、縛、隨眠、隨煩惱、纏，皆當言為緣而不為因。",
    "T26n1539_005:0557a09_1": "於不善眼識，有七結、七縛、十五隨眠、二十隨煩惱纏，當言為因當言為緣，所餘一切當言為緣而不為因。",
    "T26n1539_005:0557a11_2": "於有覆無記眼識，有六結、六縛、十四隨眠、十六隨煩惱纏，當言為因當言為緣，所餘一切當言為緣而不為因。",
    "T26n1539_005:0557a14_3": "無覆無記眼識中，除隨眠異熟，於餘無覆無記眼識，一切結、縛、隨眠、隨煩惱、纏，皆當言為緣而不為因。",
    "T26n1539_005:0557a16_4": "於隨眠異熟眼識，有七結、七縛、三十四隨眠、三十九隨煩惱纏，當言為因當言為緣，所餘一切當言為緣而不為因。",
    "T26n1539_005:0557a19_5": "一心耶？",
    "T26n1539_005:0557a19_6": "曰：不爾。",
    "T26n1539_005:0557a19_7": "於見苦所斷邪見隨眠異熟眼識，有二結、二縛、二隨眠、七隨煩惱纏，當言為因當言為緣，所餘一切當言為緣而不為因。",
    "T26n1539_005:0557a22_8": "如見苦所斷邪見隨眠異熟眼識，見取、戒禁取、疑、貪、恚、慢隨眠異熟眼識亦爾。",
    "T26n1539_005:0557a24_9": "於見苦所斷不共無明隨眠異熟眼識，有一結、一縛、一隨眠、六隨煩惱纏，當言為因當言為緣，所餘一切當言為緣而不為因。",
    "T26n1539_005:0557a27_10": "於見集所斷邪見隨眠異熟眼識，有二結、二縛、二隨眠、七隨煩惱纏，當言為因當言為緣，所餘一切當言為緣而不為因。",
    "T26n1539_005:0557a29_11": "如見集所斷邪見隨眠異熟眼識，見取、疑、貪、恚、慢隨眠異熟眼識亦爾。",
    "T26n1539_005:0557b02_12": "於見集所斷不共無明隨眠異熟眼識，有一結、一縛、一隨眠、六隨煩惱纏，當言為因當言為緣，所餘一切當言為緣而不為因。",
    "T26n1539_005:0557b05_13": "於見滅所斷邪見隨眠異熟眼識，有二結、二縛、二隨眠、七隨煩惱纏，當言為因當言為緣，所餘一切當言為緣而不為因。",
    "T26n1539_005:0557b08_14": "如見滅所斷邪見隨眠異熟眼識，見取、疑、貪、恚、慢隨眠異熟眼識亦爾。",
    "T26n1539_005:0557b09_15": "於見滅所斷不共無明隨眠異熟眼識，有一結、一縛、一隨眠、六隨煩惱纏，當言為因當言為緣，所餘一切當言為緣而不為因。",
    "T26n1539_005:0557b12_16": "於見道所斷邪見隨眠異熟眼識，有二結、二縛、二隨眠、七隨煩惱纏，當言為因當言為緣，所餘一切當言為緣而不為因。",
    "T26n1539_005:0557b15_17": "如見道所斷邪見隨眠異熟眼識，見取、戒禁取、疑、貪、恚、慢隨眠異熟眼識亦爾。",
    "T26n1539_005:0557b17_18": "於見道所斷不共無明隨眠異熟眼識，有一結、一縛、一隨眠、六隨煩惱纏，當言為因當言為緣，所餘一切當言為緣而不為因。",
    "T26n1539_005:0557b20_19": "於修所斷貪隨眠異熟眼識，有二結、二縛、二隨眠、七隨煩惱纏，當言為因當言為緣，所餘一切當言為緣而不為因。",
    "T26n1539_005:0557b22_20": "如修所斷貪隨眠異熟眼識，恚、慢隨眠異熟眼識亦爾。",
    "T26n1539_005:0557b24_0": "於修所斷不共無明隨眠異熟眼識，有一結、一縛、一隨眠、六隨煩惱纏，當言為因當言為緣，所餘一切當言為緣而不為因。",
    "T26n1539_005:0557b26_1": "如眼識，耳鼻舌身識亦爾。",
    "T26n1539_005:0557b27_2": "此中差別者，鼻識舌識不應說有有覆無記。",
    "T26n1539_005:0557b28_3": "於善意識，一切結、縛、隨眠、隨煩惱、纏，皆當言為緣而不為因。",
    "T26n1539_005:0557b29_4": "於不善意識，有七結、七縛、三十六隨眠、四十一隨煩惱纏，當言為因當言為緣，所餘一切當言為緣而不為因。",
    "T26n1539_005:0557c03_5": "一心耶？",
    "T26n1539_005:0557c03_6": "曰：不爾。",
    "T26n1539_005:0557c03_7": "於見苦所斷不善意識，有七結、七縛、十四隨眠、十九隨煩惱纏，當言為因當言為緣，所餘一切當言為緣而不為因。",
    "T26n1539_005:0557c06_8": "於見集所斷不善意識，有七結、七縛、十四隨眠、十九隨煩惱纏，當言為因當言為緣，所餘一切當言為緣而不為因。",
    "T26n1539_005:0557c08_9": "於見滅所斷不善意識，有七結、七縛、十八隨眠、二十三隨煩惱纏，當言為因當言為緣，所餘一切當言為緣而不為因。",
    "T26n1539_005:0557c11_10": "於見道所斷不善意識，有七結、七縛、十九隨眠、二十四隨煩惱纏，當言為因當言為緣，所餘一切當言為緣而不為因。",
    "T26n1539_005:0557c14_11": "於修所斷不善意識，有七結、七縛、十五隨眠、二十隨煩惱纏，當言為因當言為緣，所餘一切當言為緣而不為因。",
    "T26n1539_005:0557c16_12": "於有覆無記意識，有七結、七縛、七十六隨眠、八十一隨煩惱纏，當言為因當言為緣，所餘一切當言為緣而不為因。",
    "T26n1539_005:0557c19_13": "一心耶？",
    "T26n1539_005:0557c19_14": "曰：不爾。",
    "T26n1539_005:0557c19_15": "於欲界繫有覆無記意識，有七結、七縛、十四隨眠、十九隨煩惱纏，當言為因當言為緣，所餘一切當言為緣而不為因。",
    "T26n1539_005:0557c22_16": "於色界繫見苦所斷有覆無記意識，有六結、六縛、十三隨眠、十五隨煩惱纏，當言為因當言為緣，所餘一切當言為緣而不為因。",
    "T26n1539_005:0557c25_17": "於色界繫見集所斷有覆無記意識，有六結、六縛、十三隨眠、十五隨煩惱纏，當言為因當言為緣，所餘一切當言為緣而不為因。",
    "T26n1539_005:0557c28_18": "於色界繫見滅所斷有覆無記意識，有六結、六縛、十七隨眠、十九隨煩惱纏，當言為因當言為緣，所餘一切當言為緣而不為因。",
    "T26n1539_005:0558a02_19": "於色界繫見道所斷有覆無記意識，有六結、六縛、十八隨眠、二十隨煩惱纏，當言為因當言為緣，所餘一切當言為緣而不為因。",
    "T26n1539_005:0558a05_20": "於色界繫修所斷有覆無記意識，有六結、六縛、十四隨眠、十六隨煩惱纏，當言為因當言為緣，所餘一切當言為緣而不為因。",
    "T26n1539_005:0558a08_21": "於無覆無記意識，一切結、縛、隨眠、隨煩惱、纏，當言為緣而不為因。",
    "T26n1539_005:0558a09_22": "有六識身，謂眼識耳鼻舌身意識。",
    "T26n1539_005:0558a10_23": "如是六識身，或善、或不善、或有覆無記、或無覆無記。",
    "T26n1539_005:0558a11_24": "於善眼識所有結、縛、隨眠、隨煩惱、纏，當言與幾相應、幾不相應？",
    "T26n1539_005:0558a13_25": "於不善有覆無記無覆無記眼識，所有結、縛、隨眠、隨煩惱、纏，當言與幾相應、幾不相應？",
    "T26n1539_005:0558a15_26": "如眼識，耳鼻舌身意識亦爾。",
    "T26n1539_005:0558a16_0": "於善眼識，一切結、縛、隨眠、隨煩惱、纏，當言皆不相應。",
    "T26n1539_005:0558a17_1": "於不善眼識，有三結、三縛、三隨眠、七隨煩惱纏，當言相應。",
    "T26n1539_005:0558a18_2": "一心耶？",
    "T26n1539_005:0558a18_3": "曰：不爾。",
    "T26n1539_005:0558a18_4": "於貪相應不善眼識，有二結、二縛、二隨眠、六隨煩惱纏，當言相應。",
    "T26n1539_005:0558a20_5": "如貪相應不善眼識，瞋相應不善眼識亦爾。",
    "T26n1539_005:0558a21_6": "於有覆無記眼識，有二結、二縛、二隨眠、四隨煩惱纏，當言相應。",
    "T26n1539_005:0558a22_7": "於無覆無記眼識，一切結、縛、隨眠、隨煩惱、纏，當言皆不相應。",
    "T26n1539_005:0558a24_8": "如眼識，耳鼻舌身識亦爾。",
    "T26n1539_005:0558a24_9": "此中差別者，鼻識舌識不應說有有覆無記。",
    "T26n1539_005:0558a25_10": "於善意識，一切結、縛、隨眠、隨煩惱、纏，當言皆不相應。",
    "T26n1539_005:0558a27_11": "於不善意識，有七結、七縛、三十四隨眠、三十九隨煩惱纏，當言相應。",
    "T26n1539_005:0558a28_12": "一心耶？",
    "T26n1539_005:0558a28_13": "曰：不爾。",
    "T26n1539_005:0558a29_14": "於見苦所斷邪見隨眠相應不善意識，有二結、二縛、二隨眠；若覺悟位，六隨煩惱纏當言相應；若睡眠位，增第七眠。",
    "T26n1539_005:0558b02_15": "如見苦所斷邪見隨眠相應不善意識，見取、戒禁取、疑、貪、恚、慢隨眠相應不善意識亦爾。",
    "T26n1539_005:0558b04_16": "於見苦所斷不共無明隨眠相應不善意識，有一結、一縛、一隨眠；若覺悟位，五隨煩惱纏當言相應；若睡眠位，增第六眠。",
    "T26n1539_005:0558b07_17": "於見集所斷邪見隨眠相應不善意識，有二結、二縛、二隨眠；若覺悟位，六隨煩惱纏當言相應；若睡眠位，增第七眠。",
    "T26n1539_005:0558b10_0": "如見集所斷邪見隨眠相應不善意識，見取、疑、貪、恚、慢隨眠相應不善意識亦爾。",
    "T26n1539_005:0558b11_1": "於見集所斷不共無明隨眠相應不善意識，有一結、一縛、一隨眠；若覺悟位，五隨煩惱纏當言相應；若睡眠位，增第六眠。",
    "T26n1539_005:0558b14_2": "於見滅所斷邪見隨眠相應不善意識，有二結、二縛、二隨眠；若覺悟位，六隨煩惱纏當言相應；若睡眠位，增第七眠。",
    "T26n1539_005:0558b17_3": "如見滅所斷邪見隨眠相應不善意識，見取、疑、貪、恚、慢隨眠相應不善意識亦爾。",
    "T26n1539_005:0558b18_4": "於見滅所斷不共無明隨眠相應不善意識，有一結、一縛、一隨眠；若覺悟位，五隨煩惱纏當言相應；若睡眠位，增第六眠。",
    "T26n1539_005:0558b21_5": "於見道所斷邪見隨眠相應不善意識，有二結、二縛、二隨眠；若覺悟位，六隨煩惱纏當言相應；若睡眠位，增第七眠。",
    "T26n1539_005:0558b24_6": "如見道所斷邪見隨眠相應不善意識，見取、戒禁取、疑、貪、恚、慢隨眠相應不善意識亦爾。",
    "T26n1539_005:0558b26_7": "於見道所斷不共無明隨眠相應不善意識，有一結、一縛、一隨眠；若覺悟位，五隨煩惱纏當言相應；若睡眠位，增第六眠。",
    "T26n1539_005:0558b29_0": "於修所斷貪隨眠相應不善意識，有二結、二縛、二隨眠；若覺悟位，六隨煩惱纏當言相應；若睡眠位，增第七眠。",
    "T26n1539_005:0558c02_1": "如修所斷貪隨眠相應不善意識，恚、慢隨眠相應不善意識亦爾。",
    "T26n1539_005:0558c04_0": "於修所斷不共無明隨眠相應不善意識，有一結、一縛、一隨眠；若覺悟位，五隨煩惱纏當言相應；若睡眠位，增第六眠。",
    "T26n1539_005:0558c06_1": "於有覆無記意識，有六結、六縛、六十五隨眠、六十八隨煩惱纏當言相應。",
    "T26n1539_005:0558c08_2": "一心耶？",
    "T26n1539_005:0558c08_3": "曰：不爾。",
    "T26n1539_005:0558c08_4": "於欲界繫薩迦耶見相應有覆無記意識，有二結、二縛、二隨眠；若覺悟位，四隨煩惱纏當言相應；若睡眠位，增第五眠。",
    "T26n1539_005:0558c11_5": "如欲界繫薩迦耶見相應有覆無記意識，邊執見相應有覆無記意識亦爾。",
    "T26n1539_005:0558c13_6": "於色界繫薩迦耶見隨眠相應有覆無記意識，有二結、二縛、二隨眠、四隨煩惱纏，當言相應。",
    "T26n1539_005:0558c15_7": "如色界繫薩迦耶見隨眠相應有覆無記意識，邊執見見苦所斷邪見、見取、戒禁取、疑、貪、慢隨眠相應有覆無記意識亦爾。",
    "T26n1539_005:0558c17_8": "於色界繫見苦所斷不共無明隨眠相應有覆無記意識，有一結、一縛、一隨眠、三隨煩惱纏，當言相應。",
    "T26n1539_005:0558c20_9": "於色界繫見集所斷邪見隨眠相應有覆無記意識，有二結、二縛、二隨眠、四隨煩惱纏，當言相應。",
    "T26n1539_005:0558c22_10": "如色界繫見集所斷邪見隨眠相應有覆無記意識，見取、疑、貪、慢隨眠相應有覆無記意識亦爾。",
    "T26n1539_005:0558c24_11": "於色界繫見集所斷不共無明隨眠相應有覆無記意識，有一結、一縛、一隨眠、三隨煩惱纏，當言相應。",
    "T26n1539_005:0558c26_12": "於色界繫見滅所斷邪見隨眠相應有覆無記意識，有二結、二縛、二隨眠、四隨煩惱纏，當言相應。",
    "T26n1539_005:0558c29_0": "如色界繫見滅所斷邪見隨眠相應有覆無記意識，見取、疑、貪、慢隨眠相應有覆無記意識亦爾。",
    "T26n1539_005:0559a02_1": "於色界繫見滅所斷不共無明隨眠相應有覆無記意識，有一結、一縛、一隨眠、三隨煩惱纏，當言相應。",
    "T26n1539_005:0559a04_2": "於色界繫見道所斷邪見隨眠相應有覆無記意識，有二結、二縛、二隨眠、四隨煩惱纏，當言相應。",
    "T26n1539_005:0559a06_3": "如色界繫見道所斷邪見隨眠相應有覆無記意識，見取、戒禁取、疑、貪、慢隨眠相應有覆無記意識亦爾。",
    "T26n1539_005:0559a09_0": "於色界繫見道所斷不共無明隨眠相應有覆無記意識，有一結、一縛、一隨眠、三隨煩惱纏，當言相應。",
    "T26n1539_005:0559a11_1": "於色界繫修所斷貪隨眠相應有覆無記意識，有二結、二縛、二隨眠、四隨煩惱纏，當言相應。",
    "T26n1539_005:0559a13_2": "如色界繫修所斷貪隨眠相應有覆無記意識，慢隨眠相應有覆無記意識亦爾。",
    "T26n1539_005:0559a15_3": "於色界繫修所斷不共無明隨眠相應有覆無記意識，有一結、一縛、一隨眠、三隨煩惱纏，當言相應。",
    "T26n1539_005:0559a17_4": "如色界繫有覆無記意識，無色界繫有覆無記意識亦爾。",
    "T26n1539_005:0559a18_5": "於無覆無記意識，一切結、縛、隨眠、隨煩惱、纏，當言皆不相應。",
    "T26n1539_005:0559a21_0": "說一切有部識身足論卷第五"
}