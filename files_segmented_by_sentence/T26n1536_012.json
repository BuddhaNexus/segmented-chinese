{
    "T26n1536_012:0416a24_0": "阿毘達磨集異門足論卷第十二",
    "T26n1536_012:0416a26_0": "尊者舍利子說",
    "T26n1536_012:0416a27_0": "三藏法師玄奘奉　詔譯",
    "T26n1536_012:0416a28_0": "五法品第六之二",
    "T26n1536_012:0416a29_0": "五蓋者，一、貪欲蓋；二、瞋恚蓋；三、惛沈睡眠蓋；四、掉舉惡作蓋；五、疑蓋。",
    "T26n1536_012:0416b01_1": "貪欲蓋者，云何貪欲？",
    "T26n1536_012:0416b02_0": "答：於諸欲境諸貪等貪，執藏防護、堅著愛樂、迷悶耽嗜遍耽嗜、內縛希求耽湎苦集貪類貪生，是名貪欲。",
    "T26n1536_012:0416b04_1": "云何貪欲蓋？",
    "T26n1536_012:0416b04_2": "答：由此貪欲，障心蔽心、鎮心隱心、蓋心覆心、纏心裹心，故名貪欲蓋。",
    "T26n1536_012:0416b06_3": "瞋恚蓋者，云何瞋恚？",
    "T26n1536_012:0416b06_4": "答：於諸有情欲為損害，內懷栽孽欲為擾惱，已瞋當瞋現瞋，樂為過患極為過患意極憤恚，於諸有情各相違戾欲為過患，已為過患當為過患現為過患，是名瞋恚。",
    "T26n1536_012:0416b10_5": "云何瞋恚蓋？",
    "T26n1536_012:0416b10_6": "答：由此瞋恚，障心蔽心鎮心、隱心蓋心覆、心纏心裹心，故名瞋恚蓋。",
    "T26n1536_012:0416b12_7": "惛沈睡眠蓋者，云何惛沈？",
    "T26n1536_012:0416b12_8": "答：所有身重性、心重性、身不調柔性、心不調柔性，身惛沈、心惛沈、[夢夕+登]瞢憒悶，是名惛沈。",
    "T26n1536_012:0416b14_9": "云何睡眠？",
    "T26n1536_012:0416b14_10": "答：染污心中所有眠夢，不能任持、心昧略性，是名睡眠。",
    "T26n1536_012:0416b16_11": "云何惛沈睡眠蓋？",
    "T26n1536_012:0416b16_12": "答：由此惛沈睡眠，障心蔽心、鎮心隱心、蓋心覆心、纏心裹心，故名惛沈睡眠蓋。",
    "T26n1536_012:0416b18_13": "掉舉惡作蓋者，云何掉舉？",
    "T26n1536_012:0416b18_14": "答：諸有令心不寂不靜，掉舉等掉舉心掉舉性，是名掉舉。",
    "T26n1536_012:0416b20_15": "云何惡作？",
    "T26n1536_012:0416b20_16": "答：染污心中所有令心變悔惡作惡作性，是名惡作。",
    "T26n1536_012:0416b21_17": "云何掉舉惡作蓋？",
    "T26n1536_012:0416b22_18": "答：由此掉舉惡作，障心蔽心、鎮心隱心、蓋心覆心、纏心裹心，故名掉舉惡作蓋。",
    "T26n1536_012:0416b23_19": "疑蓋者，云何疑？",
    "T26n1536_012:0416b24_20": "答：於佛法僧及苦集滅道，生起疑惑二分二路，躊躇猶豫，猶豫箭、不悅、不悅行、不決度、不悟入，非已一趣、非當一趣、非現一趣，是名疑。",
    "T26n1536_012:0416b27_21": "云何疑蓋？",
    "T26n1536_012:0416b27_22": "答：由此疑故，障心蔽心、鎮心隱心、蓋心覆心、纏心裹心，故名疑蓋。",
    "T26n1536_012:0416b29_0": "五心栽者，云何為五？",
    "T26n1536_012:0416b29_1": "具壽當知，如有一類，於大師所疑惑猶豫、不悟入、無勝解、無淨信。",
    "T26n1536_012:0416c01_2": "若於大師疑惑猶豫、不悟入、無勝解、無淨信，是名第一，於大師所心栽未斷未遍知。",
    "T26n1536_012:0416c03_3": "如有一類，於正法所疑惑猶豫、不悟入、無勝解、無淨信。",
    "T26n1536_012:0416c05_4": "若於正法疑惑猶豫、不悟入、無勝解、無淨信，是名第二，於正法所心栽未斷未遍知。",
    "T26n1536_012:0416c06_5": "如有一類，於所學處疑惑猶豫、不悟入、無勝解、無淨信。",
    "T26n1536_012:0416c08_6": "若於所學疑惑猶豫、不悟入、無勝解、無淨信，是名第三，於所學處心栽未斷未遍知。",
    "T26n1536_012:0416c10_7": "如有一類，於教誡所疑惑猶豫、不悟入、無勝解、無淨信。",
    "T26n1536_012:0416c11_8": "若於教誡疑惑猶豫、不悟入、無勝解、無淨信，是名第四，於教誡所心栽未斷未遍知。",
    "T26n1536_012:0416c13_9": "如有一類，於諸苾芻上座聰慧，久入佛法久修梵行，乃至大師及諸有智同梵行者共所稱讚護念敬愛。",
    "T26n1536_012:0416c15_10": "於是有智梵行者所，瞋恚毀罵[夌*欠]辱觸惱，不悟入、無勝解、無淨信。",
    "T26n1536_012:0416c16_11": "若於苾芻上座聰慧，久入佛法久修梵行，乃至大師及諸有智同梵行者共所稱讚護念敬愛。",
    "T26n1536_012:0416c19_12": "如是有智梵行者所，瞋恚毀罵[夌*欠]辱觸惱，不悟入、無勝解、無淨信，是名第五，於諸有智梵行者所心栽未斷未遍知。",
    "T26n1536_012:0416c21_13": "若於大師疑惑猶豫、不悟入、無勝解、無淨信，是名第一，於大師所心栽未斷未遍知者，云何大師？",
    "T26n1536_012:0416c23_14": "答：謂諸如來、應、正等覺是名大師。",
    "T26n1536_012:0416c24_15": "云何於大師所疑惑猶豫？",
    "T26n1536_012:0416c25_16": "答：於諸如來、應、正等覺發起種種疑惑猶豫，是名於大師所疑惑猶豫。",
    "T26n1536_012:0416c26_17": "云何不悟入無勝解無淨信？",
    "T26n1536_012:0416c27_18": "答：若於大師生起種種疑惑猶豫，便於彼斷不能發起隨順心、隨順欲、隨順信、隨順勝解、已勝解、當勝解，是名不悟入無勝解無淨信。",
    "T26n1536_012:0417a01_19": "云何是名第一？",
    "T26n1536_012:0417a01_20": "答：漸次順次相續次第數為第一。",
    "T26n1536_012:0417a02_21": "云何於大師所心栽？",
    "T26n1536_012:0417a03_0": "答：若於如來、應、正等覺生起種種疑惑猶豫，便於彼心自作栽事。",
    "T26n1536_012:0417a04_1": "譬如農夫雖有良田，若不耕墾即便堅硬，多諸栽孽穢草不植，何況嘉苗。",
    "T26n1536_012:0417a06_2": "於大師所疑惑猶豫亦復如是，覆蔽其心，令心剛強作栽孽事，尚不令心得邪決定，況正決定。",
    "T26n1536_012:0417a08_3": "是名於大師所心栽。",
    "T26n1536_012:0417a08_4": "云何未斷未遍知？",
    "T26n1536_012:0417a09_5": "答：彼於心栽未降伏、未永害，是名未斷未遍知。",
    "T26n1536_012:0417a10_6": "若於正法疑惑猶豫不悟入無勝解無淨信，是名第二，於正法所心栽未斷未遍知者，云何正法？",
    "T26n1536_012:0417a12_7": "答：愛盡離滅究竟涅槃，是名正法。",
    "T26n1536_012:0417a13_8": "云何於正法疑惑猶豫？",
    "T26n1536_012:0417a13_9": "答：若於愛盡離滅究竟涅槃生起種種疑惑猶豫，是名於正法疑惑猶豫。",
    "T26n1536_012:0417a15_10": "云何不悟入無勝解無淨信？",
    "T26n1536_012:0417a15_11": "答：若於正法生起種種疑惑猶豫，便於彼斷不能發起隨順心、隨順欲、隨順信、隨順勝解、已勝解、當勝解，是名不悟入無勝解無淨信。",
    "T26n1536_012:0417a18_12": "云何是名第二？",
    "T26n1536_012:0417a19_13": "答：漸次順次相續次第數為第二。",
    "T26n1536_012:0417a20_14": "云何於正法所心栽？",
    "T26n1536_012:0417a20_15": "答：若於愛盡離滅究竟涅槃生起種種疑惑猶豫，便於彼心自作栽事。",
    "T26n1536_012:0417a22_16": "譬如農夫雖有良田，若不耕墾即便堅硬，多諸栽孽穢草不植，何況嘉苗。",
    "T26n1536_012:0417a23_17": "於正法所疑惑猶豫亦復如是，覆蔽其心令心剛強作栽孽事，尚不令心得邪決定，況正決定。",
    "T26n1536_012:0417a25_18": "是名於正法所心栽。",
    "T26n1536_012:0417a26_19": "云何未斷未遍如？",
    "T26n1536_012:0417a26_20": "答：彼於心栽未降伏、未永害，是名未斷未遍知。",
    "T26n1536_012:0417a27_21": "若於所學疑惑猶豫，不悟入無勝解無淨信，是名第三，於所學處心栽未斷未遍知者，云何所學？",
    "T26n1536_012:0417b01_0": "答：若諸如來、應、正等覺正知正見施設學處，是名所學。",
    "T26n1536_012:0417b02_1": "如說我如是學、我學此事，於理善法不能證得；我如是學、我學此事，於理善法則能證得。",
    "T26n1536_012:0417b04_2": "云何於所學疑惑猶豫？",
    "T26n1536_012:0417b04_3": "答：於諸如來、應、正等覺施設學處，生起種種疑惑猶豫，是名於所學疑惑猶豫。",
    "T26n1536_012:0417b06_4": "云何不悟入無勝解無淨信？",
    "T26n1536_012:0417b07_5": "答：若於所學生起種種疑惑猶豫，便於彼斷不能發起隨順心、隨順欲、隨順信、隨順勝解、已勝解、當勝解，是名不悟入無勝解無淨信。",
    "T26n1536_012:0417b10_6": "云何是名第三？",
    "T26n1536_012:0417b10_7": "答：漸次順次相續次第數為第三。",
    "T26n1536_012:0417b11_8": "云何於所學心栽？",
    "T26n1536_012:0417b11_9": "答：若於如來、應、正等覺正知正見施設學處，生起種種疑惑猶豫，便於彼心自作栽事。",
    "T26n1536_012:0417b13_10": "譬如農夫雖有良田，若不耕墾即便堅硬，多諸栽孽穢草不植，何況嘉苗。",
    "T26n1536_012:0417b15_11": "於所學處疑惑猶豫亦復如是，覆蔽其心令心剛強作栽孽事，尚不令心得邪決定，況正決定。",
    "T26n1536_012:0417b17_12": "是名於所學處心栽。",
    "T26n1536_012:0417b17_13": "云何未斷未遍知？",
    "T26n1536_012:0417b18_14": "答：彼於心栽未降伏、未永害，是名未斷未遍知。",
    "T26n1536_012:0417b19_15": "若於教誡疑惑猶豫，不悟入無勝解無淨信，是名第四，於教誡所心栽未斷未遍知者，云何教誡？",
    "T26n1536_012:0417b21_16": "答：若諸如來、應、正等覺正知正見，半月半月所說別解脫戒經，是名教誡。",
    "T26n1536_012:0417b23_17": "如說我如是教誡、我教誡此事，於理善法不能證得；我如是教誡、我教誡此事，於理善法則能證得。",
    "T26n1536_012:0417b25_18": "云何於教誡疑惑猶豫？",
    "T26n1536_012:0417b25_19": "答：於諸如來、應、正等覺，半月半月所說別解脫戒經，生起種種疑惑猶豫，是名於教誡疑惑猶豫。",
    "T26n1536_012:0417b28_20": "云何不悟入無勝解無淨信？",
    "T26n1536_012:0417b28_21": "答若於教誡生起種種疑惑猶豫，便於彼斷不能發起隨順心、隨順欲、隨順信、隨順勝解、已勝解、當勝解，是名不悟入無勝解無淨信。",
    "T26n1536_012:0417c02_22": "云何是名第四？",
    "T26n1536_012:0417c03_23": "答：漸次順次相續次第數為第四。",
    "T26n1536_012:0417c03_24": "云何於教誡所心栽？",
    "T26n1536_012:0417c04_25": "答：若於如來、應、正等覺正知正見，半月半月所說別解脫戒經，生起種種疑惑猶豫，便於彼心自作栽事。",
    "T26n1536_012:0417c06_26": "譬如農夫雖有良田，若不耕墾即便堅硬，多諸栽孽穢草不植，何況嘉苗。",
    "T26n1536_012:0417c08_27": "於教誡所疑惑猶豫亦復如是，覆蔽其心令心剛強作栽孽事，尚不令心得邪決定，況正決定。",
    "T26n1536_012:0417c10_28": "是名於教誡所心栽。",
    "T26n1536_012:0417c10_29": "云何未斷未遍知？",
    "T26n1536_012:0417c11_30": "答：彼於心栽未降伏、未永害，是名未斷未遍知。",
    "T26n1536_012:0417c12_31": "若於苾芻上座聰慧，久入佛法久修梵行，乃至大師及諸有智同梵行者共所稱讚護念敬愛。",
    "T26n1536_012:0417c14_32": "如是有智梵行者所，瞋恚毀罵[夌*欠]辱觸惱，不悟入無勝解無淨信，是名第五，於諸有智梵行者所心栽未斷未遍知者，云何大師？",
    "T26n1536_012:0417c17_33": "答謂諸如來、應、正等覺。",
    "T26n1536_012:0417c17_34": "云何有智同梵行者？",
    "T26n1536_012:0417c18_35": "答：謂舍利子、大採菽氏、大營搆氏、大飲光、大執藏、大劫庀那、大迦多衍那、大准陀、大善見、大路、大名、無滅、欲樂、金毘羅等賢聖弟子，是名有智同梵行者。",
    "T26n1536_012:0417c21_36": "若為大師及諸有智同梵行者共所稱讚護念敬愛，是名苾芻上座聰慧，久入佛法久修梵行，即此苾芻名有智梵行者，云何如是有智梵行者所瞋恚毀罵[夌*欠]辱觸惱？",
    "T26n1536_012:0417c25_37": "答：於彼有智梵行者所，起瞋恚心發不隨順語、不隨順語表毀辱[夌*欠]突，是名如是有智梵行者所瞋恚毀罵[夌*欠]辱觸惱。",
    "T26n1536_012:0417c28_38": "云何不悟入無勝解無淨信？",
    "T26n1536_012:0417c28_39": "答：若於有智梵行者所瞋恚毀罵[夌*欠]辱觸惱，便於彼斷不能發起隨順心、隨順欲、隨順信、隨順勝解、已勝解、當勝解，是名不悟入無勝解無淨信。",
    "T26n1536_012:0418a03_40": "云何是名第五？",
    "T26n1536_012:0418a03_41": "答：漸次順次相續次第數為第五。",
    "T26n1536_012:0418a04_42": "云何於諸有智梵行者所心栽？",
    "T26n1536_012:0418a04_43": "答：若於有智梵行者所瞋恚毀罵[夌*欠]辱觸惱，便於彼心自作栽事。",
    "T26n1536_012:0418a06_44": "譬如農夫雖有良田，若不耕墾即便堅硬，多諸栽孽穢草不植，何況嘉苗。",
    "T26n1536_012:0418a08_45": "於諸有智梵行者所瞋恚毀罵[夌*欠]辱觸惱亦復如是，覆蔽其心令心剛強作栽孽事，尚不令心得邪決定，況正決定。",
    "T26n1536_012:0418a10_46": "是名於諸有智梵行者所心栽。",
    "T26n1536_012:0418a11_47": "云何未斷未遍知？",
    "T26n1536_012:0418a11_48": "答：彼於心栽未降伏、未永害，是名未斷未遍知。",
    "T26n1536_012:0418a13_0": "五心縛者，云何為五？",
    "T26n1536_012:0418a13_1": "具壽當知，如有一類，於身未離貪、未離欲、未離親、未離愛、未離渴。",
    "T26n1536_012:0418a14_2": "彼由於身未離貪等故，便於熾然加行永斷寂靜證得上義，心不悟入、無淨信、不安住、無勝解。",
    "T26n1536_012:0418a17_3": "若於熾然加行等心不悟入乃至無勝解，是名第一，於身未離貪等心縛未降伏未永害。",
    "T26n1536_012:0418a19_4": "復次具壽，如有一類，於諸欲境未離貪、未離欲、未離親、未離愛、未離渴。",
    "T26n1536_012:0418a20_5": "彼由於欲未離貪等故，便於熾然加行永斷寂靜證得上義，心不悟入、無淨信、不安住、無勝解。",
    "T26n1536_012:0418a22_6": "若於熾然加行等心不悟入乃至無勝解，是名第二，於欲未離貪等心縛未降伏未永害。",
    "T26n1536_012:0418a24_7": "復次具壽，如有一類，樂與在家出家離住，於樂同樂、於苦同苦、同喜同憂，於諸事務皆共興起，究竟隨轉不相捨離。",
    "T26n1536_012:0418a27_8": "彼由樂與在家出家雜住等故，便於熾然加行永斷寂靜證得上義，心不悟入、無淨信、不安住、無勝解。",
    "T26n1536_012:0418a29_9": "若於熾然加行等心不悟入乃至無勝解，是名第三，樂相雜住心縛未降伏未永害。",
    "T26n1536_012:0418b02_10": "復次具壽，如有一類，於諸正論是聖除遣，能趣向心離蓋可樂所，謂戒論、定論、慧論、解脫論、解脫智見論、少欲論、喜足論、損減論、省事論、永斷論、離染論、寂滅論、隨順緣性緣起等論。",
    "T26n1536_012:0418b06_11": "彼於宣說如是論時，不恭敬聽、不屬耳聽、不住受教心、不行法隨法，越大師教，於諸學處不樂受學。",
    "T26n1536_012:0418b08_12": "彼由宣說如是論時不恭敬聽等故，便於熾然加行永斷寂靜證得上義，心不悟入、無淨信、不安住、無勝解。",
    "T26n1536_012:0418b11_13": "若於熾然加行等心不悟入乃至無勝解，是名第四，於諸正論心縛未降伏未永害。",
    "T26n1536_012:0418b12_14": "復次具壽，如有一類，少小證得，雖有後時所作勝事而中止息。",
    "T26n1536_012:0418b14_15": "彼由少小證得等故，便於熾然加行永斷寂靜證得上義，心不悟入、無淨信、不安住、無勝解。",
    "T26n1536_012:0418b16_16": "若於熾然加行等心不悟入乃至無勝解，是名第五，於後勝所作心縛未降伏未永害。",
    "T26n1536_012:0418b18_17": "此中於身未離貪未離欲未離親未離愛未離渴者，謂顧戀身，令心被縛不得出離，故說於身未離貪等。",
    "T26n1536_012:0418b20_18": "便於熾然加行永斷寂靜證得上義者，云何便於熾然？",
    "T26n1536_012:0418b21_19": "謂若於身生顧戀者，便於永斷精勤勇猛勢用策勵，不可制伏策心相續；是名熾然，彼於此中不起欲樂，由斯故說便於熾然。",
    "T26n1536_012:0418b24_20": "云何便於加行？",
    "T26n1536_012:0418b25_0": "謂若於身生顧戀者，便於永斷若習若修若多所作；是名加行，彼於此中不起欲樂，由斯故說便於加行。",
    "T26n1536_012:0418b27_1": "云何便於永斷？",
    "T26n1536_012:0418b27_2": "謂若於身生顧戀者，便於永斷八聖道支；是名永斷，彼於此中不起欲樂，由斯故說便於永斷。",
    "T26n1536_012:0418b29_3": "云何便於寂靜？",
    "T26n1536_012:0418c01_4": "謂若於身生顧戀者，便於永斷住空閑室；是名寂靜，彼於此中不起欲樂，由斯故說便於寂靜。",
    "T26n1536_012:0418c03_5": "云何便於證得上義？",
    "T26n1536_012:0418c03_6": "謂若於身生顧戀者，便於永斷證得愛盡離滅涅槃；是名證得上義，彼於此中不起欲樂，由斯故說便於證得上義。",
    "T26n1536_012:0418c06_7": "心不悟入無淨信不安住無勝解者，謂若於身生顧戀者，彼於永斷不起隨順心、隨順信、隨順欲、隨順心勝解、已勝解、當勝解，是故說心不悟入等。",
    "T26n1536_012:0418c09_8": "是名第一者，漸次順次相續次第數為第一。",
    "T26n1536_012:0418c10_9": "於身未離貪等心縛者，謂若於身深生顧戀，彼心被縛甚縛極縛，如被壯人以堅繩索縛已水澆，彼名被縛甚縛極縛。",
    "T26n1536_012:0418c13_10": "如是於身深生顧戀，彼心被縛甚縛極縛。",
    "T26n1536_012:0418c14_11": "言未降伏未永害者，謂未斷未遍知。",
    "T26n1536_012:0418c15_12": "於欲未離貪等心縛，廣說亦爾。",
    "T26n1536_012:0418c15_13": "樂與在家出家雜住者，謂常樂與在家出家諠雜而住。",
    "T26n1536_012:0418c17_14": "於樂同樂、於苦同苦者，謂於樂事同受其樂，於諸苦事同受其苦。",
    "T26n1536_012:0418c18_15": "同喜同憂者，謂於喜事同生歡喜，於諸憂事同起愁憂。",
    "T26n1536_012:0418c19_16": "於諸事務皆共興起究竟隨轉不相捨離者。",
    "T26n1536_012:0418c20_17": "謂於種種所作事業皆共相助身心無怠。",
    "T26n1536_012:0418c21_18": "餘如前說。",
    "T26n1536_012:0418c22_19": "於諸正論者。",
    "T26n1536_012:0418c22_20": "云何正論？",
    "T26n1536_012:0418c22_21": "謂依出離遠離所生善法、發起語論言說宣唱評議顯了詞辯語路語音語業語表、是名正論。",
    "T26n1536_012:0418c24_22": "言是聖者，有二種聖，謂由善故及無漏故。",
    "T26n1536_012:0418c25_23": "此中言論由善故聖，非由無漏故說是聖言。",
    "T26n1536_012:0418c26_24": "除遣者，謂此正論長夜能引少欲喜足、易滿易養、損減除遣、杜多功德、知量清淨，故名除遣。",
    "T26n1536_012:0418c28_25": "能趣向心離蓋可樂者，今此義中說心名心，謂此正論令心斷蓋清淨可樂，由斯故說能趣向心離蓋可樂。",
    "T26n1536_012:0419a02_26": "言戒論者，謂此正論能正顯了犯戒過患、持戒功德，故名戒論。",
    "T26n1536_012:0419a03_27": "言定論者，謂此正論能正顯了散動過患、正定功德，故名定論。",
    "T26n1536_012:0419a05_28": "言慧論者，謂此正論能正顯了惡慧過患、妙慧功德，故名慧論。",
    "T26n1536_012:0419a06_29": "解脫論者，謂此正論能正顯了邪解脫過患、正解脫功德，故名解脫論。",
    "T26n1536_012:0419a08_30": "解脫智見論者，謂此正論能正顯了邪智過患、正智功德，故名解脫智見論。",
    "T26n1536_012:0419a09_31": "少欲論者，謂此正論能正顯了多欲過患、少欲功德，故名少欲論。",
    "T26n1536_012:0419a11_32": "喜足論者，謂此正論能正顯了不喜足過患、喜足功德，故名喜足論。",
    "T26n1536_012:0419a12_33": "損減論者，謂此正論能正顯了增益生死過患、損減生死功德，故名損減論。",
    "T26n1536_012:0419a14_34": "省事論者，謂此正論能正顯了多事過患、省事功德，故名省事論。",
    "T26n1536_012:0419a15_35": "永斷論者，謂此正論能正顯了諸結過患、斷結功德，故名永斷論。",
    "T26n1536_012:0419a17_36": "離染論者，謂此正論能正顯了貪染過患、離染功德，故名離染論。",
    "T26n1536_012:0419a18_37": "寂滅論者，謂此正論能正顯了有身過患、滅有身功德，故名寂滅論。",
    "T26n1536_012:0419a20_38": "隨順緣性緣起論者，謂此正論能正宣說施設建立顯了緣起緣已生法及彼善忍，故名隨順緣性緣起論。",
    "T26n1536_012:0419a22_39": "彼於宣說如是論時，不恭敬聽不屬耳聽，不住受教心、不行法隨法，越大師教，於論學處不樂受學者，謂纏所纏於諸正論，不能恭敬屬耳聽等。",
    "T26n1536_012:0419a26_40": "便於熾然者，謂纏所纏，於諸正論不能恭敬屬耳聽等，便於永斷精勤勇猛勢用策勵，不可制伏策心相續；是名熾然，彼於此中不起欲樂，由斯故說便於熾然。",
    "T26n1536_012:0419a29_41": "便於加行者，謂纏所纏，於諸正論不能恭敬屬耳聽等，便於永斷若習若修若多所作；是名加行，彼於此中不起欲樂，由斯故說便於加行。",
    "T26n1536_012:0419b03_42": "便於永斷者，謂纏所纏，於諸正論不能恭敬屬耳聽等，便於永斷八聖道支；是名永斷，彼於此中不起欲樂，由斯故說便於永斷。",
    "T26n1536_012:0419b06_43": "便於寂靜者，謂纏所纏，於諸正論不能恭敬屬耳聽等，便於永斷住空閑室；是名寂靜，彼於此中不起欲樂，由斯故說便於寂靜。",
    "T26n1536_012:0419b09_44": "便於證得上義者，謂纏所纏，於諸正論不能恭敬屬耳聽等，便於永斷證得愛盡離滅涅槃；是名證得上義，彼於此中不起欲樂，由斯故說便於證得上義。",
    "T26n1536_012:0419b13_45": "心不悟入無淨信不安住無勝解者，謂纏所纏，於諸正論不能恭敬屬耳聽等，便於永斷不起隨順心、隨順信、隨順欲、隨順心勝解、已勝解、當勝解，是故說心不悟入等。",
    "T26n1536_012:0419b16_46": "是名第四，及心縛言，准前應說。",
    "T26n1536_012:0419b17_47": "少小證得雖有後時所作勝事而中止息者，云何少小證得？",
    "T26n1536_012:0419b19_0": "謂如一類唯得戒禁便生喜足、或復乃至唯證少分死生智通便生喜足，如是等名少小證得。",
    "T26n1536_012:0419b21_1": "雖有後時所作勝事者，謂彼未能永斷煩惱，亦未證得諸煩惱斷，由斯故說雖有後時所作勝事。",
    "T26n1536_012:0419b23_2": "而中止息者，謂捨善軛、精進懈廢，由此故名而中止息。",
    "T26n1536_012:0419b24_3": "便於熾然者，謂於此界未作劬勞、未斷諸結，便於永斷精勤勇猛勢用策勵，不可制伏策心相續；是名熾然，彼於此中不起欲樂，由斯故說便於熾然。",
    "T26n1536_012:0419b27_4": "便於加行、永斷、寂靜、證得上義等，皆准前應說。",
    "T26n1536_012:0419b29_0": "是名第五者，漸次順次相續次第數為第五。",
    "T26n1536_012:0419c01_0": "於後勝所作心縛者，謂於此界未作劬勞、未斷諸結，心便被縛甚縛極縛。",
    "T26n1536_012:0419c02_1": "如被壯人以堅繩索縛已水澆，彼名被縛甚縛極縛。",
    "T26n1536_012:0419c03_2": "如是有後勝所作者，彼於此界未作劬勞、未斷諸結，心便被縛甚縛極縛。",
    "T26n1536_012:0419c05_3": "言未降伏未永害者，謂未斷未遍知。",
    "T26n1536_012:0419c07_0": "五順下分結者，云何為五？",
    "T26n1536_012:0419c07_1": "一、欲貪順下分結；二、嗔恚順下分結；三、有身見順下分結；四、戒禁取順下分結；五、疑順下分結。",
    "T26n1536_012:0419c09_2": "欲貪順下分結者，欲貪云何？",
    "T26n1536_012:0419c10_3": "答：於諸欲境諸貪等貪，廣說乃至貪類貪生，是名欲貪。",
    "T26n1536_012:0419c11_4": "順下分結者，下分謂欲界，上分謂色無色界。",
    "T26n1536_012:0419c12_5": "由此欲貪未斷未遍知故，便往欲界、生於欲界、結欲界生，故名欲貪順下分結。",
    "T26n1536_012:0419c14_6": "嗔恚順下分結者，嗔恚云何？",
    "T26n1536_012:0419c15_0": "答：於諸有情欲為損害，廣說乃至現為過患，是名嗔恚順下分結，廣說如前。",
    "T26n1536_012:0419c16_1": "有身見順下分結者，有身見云何？",
    "T26n1536_012:0419c17_2": "答：於五取蘊等，隨觀見我或我所，從此起忍欲慧觀見，是名有身見順下分結，廣說如前。",
    "T26n1536_012:0419c19_3": "戒禁取順下分結者，戒禁取云何？",
    "T26n1536_012:0419c20_4": "答：如有一類執取於戒，謂由此戒能得清淨解脫出離超諸苦樂，及能證得超苦樂處。",
    "T26n1536_012:0419c22_5": "復有一類執取於禁，謂由此禁能得清淨解脫出離超諸苦樂，及能證得超苦樂處。",
    "T26n1536_012:0419c24_0": "或有一類執取戒禁，謂由戒禁能得清淨解脫出離超諸苦樂，及能證得超苦樂處。",
    "T26n1536_012:0419c25_1": "是名戒禁取順下分結，廣說如前。",
    "T26n1536_012:0419c26_2": "疑順下分結者，疑云何？",
    "T26n1536_012:0419c27_3": "答：於佛法僧及苦集滅道生起疑惑，廣說乃至非現一趣，是名疑順下分結者。",
    "T26n1536_012:0419c28_4": "下分謂欲界，上分謂色無色界。",
    "T26n1536_012:0419c29_5": "由此疑未斷未遍知故，便往欲界、生於欲界、結欲界生，故名疑順下分結。",
    "T26n1536_012:0420a03_0": "五順上分結者，云何為五？",
    "T26n1536_012:0420a03_1": "一、色貪順上分結；二、無色貪順上分結；三、掉舉順上分結；四、慢順上分結；五、無明順上分結。",
    "T26n1536_012:0420a05_2": "色貪順上分結者，色貪云何？",
    "T26n1536_012:0420a06_3": "答：於色界繫修所斷法，諸貪等貪執藏防護耽著貪愛。",
    "T26n1536_012:0420a07_4": "是名色貪順上分結者。",
    "T26n1536_012:0420a08_5": "下分謂欲界，上分謂色無色界。",
    "T26n1536_012:0420a08_6": "由此色貪未斷未遍知故，便往色界、生於色界、結色界生，故名色貪順上分結。",
    "T26n1536_012:0420a10_7": "無色貪順上分結者，無色貪云何？",
    "T26n1536_012:0420a11_8": "答：於無色界繫修所斷法，諸貪等貪執藏防護耽著貪愛，是名無色貪。",
    "T26n1536_012:0420a12_9": "順上分結者，下分謂欲界，上分謂色無色界。",
    "T26n1536_012:0420a13_10": "由此無色貪未斷未遍知故，便往無色界、生於無色界、結無色界生，故名無色貪順上分結。",
    "T26n1536_012:0420a15_11": "掉舉順上分結者，掉舉云何？",
    "T26n1536_012:0420a16_12": "答：於色無色界繫修所斷法，諸不寂靜不極寂靜、掉舉生性等掉舉生性心躁擾性。",
    "T26n1536_012:0420a18_13": "是名掉舉順上分結者，下分謂欲界，上分謂色無色界。",
    "T26n1536_012:0420a19_14": "由此掉舉未斷未遍知故，便往色無色界、生於色無色界、結色無色界生，故名掉舉順上分結。",
    "T26n1536_012:0420a21_15": "慢順上分結者，慢云何？",
    "T26n1536_012:0420a22_16": "答：於色無色界繫修所斷法，諸慢恃執慢性、心高舉心輕蔑，是名慢順上分結，廣說如前。",
    "T26n1536_012:0420a24_17": "無明順上分結者，無明云何？",
    "T26n1536_012:0420a25_0": "答：於色無色界繫修所斷法，諸無智愚癡無明黑闇。",
    "T26n1536_012:0420a26_1": "是名無明順上分結者，下分謂欲界，上分謂色無色界。",
    "T26n1536_012:0420a27_2": "由此無明未斷未遍知故，便往色無色界、生於色無色界、結色無色界生，故名無明順上分結。",
    "T26n1536_012:0420a29_3": "◎◎後嗢拕南曰：　後五法十四，　　謂不忍及忍，　損減與圓滿，　　語路無能處，　勝支解脫想，　　解脫處根力，　不還及淨居，　　出離界各五。",
    "T26n1536_012:0420b06_0": "有五不忍過失、五能忍功德、五損減、五圓滿、五語路、五無堪能處、五勝支、五成熟解脫想、五解脫處、五根五力、五不還、五淨居天、五出離界。",
    "T26n1536_012:0420b10_0": "五不忍過失者，云何為五？",
    "T26n1536_012:0420b10_1": "一者暴惡；二者憂悔；三者眾生不愛不樂；四者十方惡名流布；五者身壞命終當墮惡趣地獄。",
    "T26n1536_012:0420b12_2": "云何暴惡？",
    "T26n1536_012:0420b12_3": "答：諸不能忍補特伽羅，不忍因緣，集諸刀杖樂為損害，故名暴惡。",
    "T26n1536_012:0420b14_4": "云何憂悔？",
    "T26n1536_012:0420b14_5": "答諸不能忍補特伽羅，不忍因緣，行身惡行、行語惡行、行意惡行。",
    "T26n1536_012:0420b16_6": "彼行身語意惡行已，多生憂悔，身心熱惱，故名憂悔。",
    "T26n1536_012:0420b17_7": "云何眾生不愛不樂？",
    "T26n1536_012:0420b17_8": "答：諸不能忍補特伽羅，不忍因緣，若被他罵即還反罵、若被他嗔即還反嗔、若被他打即還反打、若被他害即還反害、若被他弄即還反弄，由此眾生不愛不樂。",
    "T26n1536_012:0420b21_9": "彼由如是反罵等緣故，說眾生不愛不樂。",
    "T26n1536_012:0420b22_10": "云何十方惡名流布？",
    "T26n1536_012:0420b22_11": "答：諸不能忍補特伽羅，不忍因緣，常與鬪諍、好相言訟、輕弄毀蔑，由此惡名十方流布。",
    "T26n1536_012:0420b24_12": "彼由如是鬪諍等緣，故說十方惡名流布。",
    "T26n1536_012:0420b25_13": "云何身壞命終當墮惡趣地獄？",
    "T26n1536_012:0420b26_14": "答：諸不能忍補特伽羅，不忍因緣，多行增上身惡行、語惡行、意惡行。",
    "T26n1536_012:0420b27_15": "彼行增上身語意惡行已，身壞命終當墮惡趣大地獄中受諸劇苦，故說身壞命終當墮惡趣地獄。",
    "T26n1536_012:0420c01_16": "◎說一切有部集異門足論卷第十二"
}