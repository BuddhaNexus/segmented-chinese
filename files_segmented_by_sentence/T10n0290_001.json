{
    "T10n0290_001:0592a22_0": "佛說較量一切佛剎功德經",
    "T10n0290_001:0592a24_0": "西天譯經三藏朝散大夫試光祿卿",
    "T10n0290_001:0592a25_0": "明教大師臣法賢奉　詔譯",
    "T10n0290_001:0592a26_0": "如是我聞：一時佛在王舍城法野菩提道場，坐金剛摩尼寶師子之座，有菩薩摩訶薩眾周匝圍繞，復有十佛剎百千俱胝那由他眾聽佛說法。",
    "T10n0290_001:0592a29_1": "爾時，會中有一菩薩摩訶薩，名不思議光王，即從座起，瞻視大會諸菩薩已而白眾言：「汝諸佛子，今當諦聽！",
    "T10n0290_001:0592b02_2": "此娑婆世界滿一大劫，較量時分，是彼西方極樂世界無量壽佛剎一晝夜。",
    "T10n0290_001:0592b04_3": "「佛子！",
    "T10n0290_001:0592b04_4": "彼極樂世界一大劫，較量時分，是阿儞弭沙世界縛日囉(二合)娑誐囉鉢囉摩哩那曩如來佛剎一晝夜。",
    "T10n0290_001:0592b06_5": "「佛子！",
    "T10n0290_001:0592b06_6": "彼阿儞弭沙世界一大劫，較量時分，是不退輪光明世界敷蓮花身如來佛剎中一晝夜。",
    "T10n0290_001:0592b08_7": "「佛子！",
    "T10n0290_001:0592b09_8": "彼不退輪光明世界一大劫，較量時分，是無塵世界法王如來佛剎中一晝夜。",
    "T10n0290_001:0592b10_9": "「佛子！",
    "T10n0290_001:0592b10_10": "彼無塵世界一大劫，較量時分，是燈光世界師子如來佛剎中一晝夜。",
    "T10n0290_001:0592b12_11": "「佛子！",
    "T10n0290_001:0592b12_12": "彼燈光世界一大劫，較量時分，是善光世界毘盧遮那如來佛剎中一晝夜。",
    "T10n0290_001:0592b14_13": "「佛子！",
    "T10n0290_001:0592b14_14": "彼善光世界一大劫，較量時分，是難勝世界法敷身如來佛剎中一晝夜。",
    "T10n0290_001:0592b16_15": "「佛子！",
    "T10n0290_001:0592b16_16": "彼難勝世界一大劫，較量時分，是謨賀世界一切通意王如來佛剎中一晝夜。",
    "T10n0290_001:0592b18_0": "「佛子！",
    "T10n0290_001:0592b18_1": "彼謨賀世界一大劫，較量時分，是現圓光世界讚歎如來佛剎中一晝夜。",
    "T10n0290_001:0592b19_2": "「佛子！",
    "T10n0290_001:0592b19_3": "如是，一切世界依劫算數過十佛剎百千俱胝那由他微塵數劫已，有世界名蓮花吉祥，彼佛世尊名賢吉祥，是彼佛剎中一晝夜。",
    "T10n0290_001:0592b22_4": "「佛子！",
    "T10n0290_001:0592b22_5": "彼有菩薩地名普行地，行如是無量菩薩行。",
    "T10n0290_001:0592b23_6": "「佛子！",
    "T10n0290_001:0592b24_7": "若復有人於此『較量一切佛剎功德經』受持、讀誦、為他解說，彼人命終，十方佛剎恒河沙數諸佛如來悉皆現前，滿彼有情一切所願。」",
    "T10n0290_001:0592b27_8": "佛說此經已，不思議光王菩薩及諸大眾，聞佛所說，皆大歡喜，信受奉行。",
    "T10n0290_001:0592b29_0": "佛說較量一切佛剎功德經"
}