[
    {
        "source_sentence": "佛說法滅盡經",
        "from": "T12n0396_001:1118c08_0",
        "context_with_next_sentence": true
    },
    {
        "source_sentence": "僧祐錄中失譯經人名今附宋錄",
        "from": "T12n0396_001:1118c10_0",
        "context_with_next_sentence": true
    },
    {
        "source_sentence": "聞如是：一時佛在拘夷那竭國——如來三月當",
        "from": "T12n0396_001:1118c11_0",
        "context_with_next_sentence": true
    },
    {
        "source_sentence": "般涅槃——與諸比丘及諸菩薩。",
        "from": "T12n0396_001:1118c12_13",
        "context_with_next_sentence": true
    },
    {
        "source_sentence": "無央數眾來詣佛所，稽首于地。",
        "from": "T12n0396_001:1118c13_7",
        "context_with_next_sentence": true
    },
    {
        "source_sentence": "世尊寂靜默無所說，光明不現。",
        "from": "T12n0396_001:1118c14_2",
        "context_with_next_sentence": true
    },
    {
        "source_sentence": "賢者阿難作禮白佛言：",
        "from": "T12n0396_001:1118c14_12",
        "context_with_next_sentence": true
    },
    {
        "source_sentence": "「世尊前後說法威光獨顯，今大眾會光更不現，何故如此？",
        "from": "T12n0396_001:1118c15_19",
        "context_with_next_sentence": true
    },
    {
        "source_sentence": "其必有故，願聞其意。",
        "from": "T12n0396_001:1118c16_9",
        "context_with_next_sentence": true
    },
    {
        "source_sentence": "」佛默不應，如是至三。",
        "from": "T12n0396_001:1118c16_20",
        "context_with_next_sentence": true
    },
    {
        "source_sentence": "佛告阿難：",
        "from": "T12n0396_001:1118c17_4",
        "context_with_next_sentence": true
    },
    {
        "source_sentence": "「吾涅槃後法欲滅時，五逆濁世魔道興盛。",
        "from": "T12n0396_001:1118c18_3",
        "context_with_next_sentence": true
    },
    {
        "source_sentence": "魔作沙門壞亂吾道，著俗衣裳，樂好袈裟、五色之服；",
        "from": "T12n0396_001:1118c19_7",
        "context_with_next_sentence": true
    },
    {
        "source_sentence": "飲酒噉肉，殺生貪味；",
        "from": "T12n0396_001:1118c19_17",
        "context_with_next_sentence": true
    },
    {
        "source_sentence": "無有慈心，更相憎嫉。",
        "from": "T12n0396_001:1118c20_7",
        "context_with_next_sentence": true
    },
    {
        "source_sentence": "「時有菩薩、辟支、羅漢，精進修德，一切敬待，人所宗向；",
        "from": "T12n0396_001:1119a01_11",
        "context_with_next_sentence": true
    },
    {
        "source_sentence": "教化平等，憐貧念老，鞠育窮厄；",
        "from": "T12n0396_001:1119a02_4",
        "context_with_next_sentence": true
    },
    {
        "source_sentence": "恒以經像令人奉事，作諸功德；",
        "from": "T12n0396_001:1119a02_18",
        "context_with_next_sentence": true
    },
    {
        "source_sentence": "志性恩善，不侵害人；",
        "from": "T12n0396_001:1119a03_8",
        "context_with_next_sentence": true
    },
    {
        "source_sentence": "損身濟物，不自惜己，忍辱仁和。",
        "from": "T12n0396_001:1119a04_3",
        "context_with_next_sentence": true
    },
    {
        "source_sentence": "設有是人，眾魔比丘咸共嫉之，誹謗揚惡，擯黜驅遣不令得住。",
        "from": "T12n0396_001:1119a05_11",
        "context_with_next_sentence": true
    },
    {
        "source_sentence": "自共於後不修道德，寺廟空荒，無復修理轉就毀壞；",
        "from": "T12n0396_001:1119a06_15",
        "context_with_next_sentence": true
    },
    {
        "source_sentence": "但貪財物，積聚不散，不作福德；",
        "from": "T12n0396_001:1119a07_9",
        "context_with_next_sentence": true
    },
    {
        "source_sentence": "販賣奴婢，耕田種植，焚燒山林，傷害眾生，無有慈心；",
        "from": "T12n0396_001:1119a08_13",
        "context_with_next_sentence": true
    },
    {
        "source_sentence": "奴為比丘，婢為比丘尼，無有道德，婬妷濁亂，男女不別，令道薄淡皆由斯輩。",
        "from": "T12n0396_001:1119a10_6",
        "context_with_next_sentence": true
    },
    {
        "source_sentence": "或避縣官依倚吾道，求作沙門，不修戒律；",
        "from": "T12n0396_001:1119a11_6",
        "context_with_next_sentence": true
    },
    {
        "source_sentence": "月半月盡雖名誦戒，厭倦懈怠不欲聽聞，抄略前後不肯盡說；",
        "from": "T12n0396_001:1119a12_14",
        "context_with_next_sentence": true
    },
    {
        "source_sentence": "經不誦習，設有讀者不識字句，為強言是，不諮明者；",
        "from": "T12n0396_001:1119a13_18",
        "context_with_next_sentence": true
    },
    {
        "source_sentence": "貢高求名，虛顯雅步以為榮冀，望人供養。",
        "from": "T12n0396_001:1119a14_17",
        "context_with_next_sentence": true
    },
    {
        "source_sentence": "眾魔比丘命終之後，精神當墮無擇地獄，五逆罪中餓鬼、畜生靡不經歷，恒河沙劫罪竟乃出，生在邊國無三寶處。",
        "from": "T12n0396_001:1119a17_10",
        "context_with_next_sentence": true
    },
    {
        "source_sentence": "「法欲滅時，女人精進，恒作功德；",
        "from": "T12n0396_001:1119a18_4",
        "context_with_next_sentence": true
    },
    {
        "source_sentence": "男子懈慢，不用法語，眼見沙門如視糞土，無有信心。",
        "from": "T12n0396_001:1119a19_8",
        "context_with_next_sentence": true
    },
    {
        "source_sentence": "法將殄沒，登爾之時諸天泣淚。",
        "from": "T12n0396_001:1119a20_2",
        "context_with_next_sentence": true
    },
    {
        "source_sentence": "水旱不調、五穀不熟，疫氣流行死亡者眾。",
        "from": "T12n0396_001:1119a21_1",
        "context_with_next_sentence": true
    },
    {
        "source_sentence": "人民勤苦，縣官計剋，不順道理，皆思樂亂。",
        "from": "T12n0396_001:1119a22_1",
        "context_with_next_sentence": true
    },
    {
        "source_sentence": "惡人轉多如海中沙，善者甚少若一若二。",
        "from": "T12n0396_001:1119a22_19",
        "context_with_next_sentence": true
    },
    {
        "source_sentence": "劫欲盡故，日月轉短，人命轉促，四十頭白，男子婬妷，精盡夭命，或壽六十。",
        "from": "T12n0396_001:1119a24_14",
        "context_with_next_sentence": true
    },
    {
        "source_sentence": "男子壽短，女人壽長七、八、九十或至百歲。",
        "from": "T12n0396_001:1119a25_13",
        "context_with_next_sentence": true
    },
    {
        "source_sentence": "「大水忽起卒至無期，世人不信故為有常。",
        "from": "T12n0396_001:1119a26_11",
        "context_with_next_sentence": true
    },
    {
        "source_sentence": "眾生、雜類不問豪賤，沒溺浮漂，魚鱉食噉。",
        "from": "T12n0396_001:1119a27_12",
        "context_with_next_sentence": true
    },
    {
        "source_sentence": "「時有菩薩、辟支、羅漢，眾魔驅逐不預眾會。",
        "from": "T12n0396_001:1119a28_11",
        "context_with_next_sentence": true
    },
    {
        "source_sentence": "三乘入山福德之地，恬怕自守以為欣快，壽命延長。",
        "from": "T12n0396_001:1119a29_15",
        "context_with_next_sentence": true
    },
    {
        "source_sentence": "諸天衛護，月光出世，得相遭值，共興吾道五十二歲。",
        "from": "T12n0396_001:1119b02_1",
        "context_with_next_sentence": true
    },
    {
        "source_sentence": "《首楞嚴經》、《般舟三昧》先化滅去，十二部經尋後復滅盡，不復現。",
        "from": "T12n0396_001:1119b03_9",
        "context_with_next_sentence": true
    },
    {
        "source_sentence": "不見文字，沙門袈裟自然變白。",
        "from": "T12n0396_001:1119b04_4",
        "context_with_next_sentence": true
    },
    {
        "source_sentence": "「吾法滅時，譬如油燈臨欲滅時，光明更盛，於是便滅——吾法滅時亦如燈滅。",
        "from": "T12n0396_001:1119b05_18",
        "context_with_next_sentence": true
    },
    {
        "source_sentence": "自此之後，難可數說。",
        "from": "T12n0396_001:1119b06_8",
        "context_with_next_sentence": true
    },
    {
        "source_sentence": "如是之後數千萬歲，彌勒當下世間作佛。",
        "from": "T12n0396_001:1119b07_6",
        "context_with_next_sentence": true
    },
    {
        "source_sentence": "天下泰平，毒氣消除，雨潤和適，五穀滋茂，樹木長大，人長八丈，皆壽八萬四千歲，眾生得度不可稱計。",
        "from": "T12n0396_001:1119b09_12",
        "context_with_next_sentence": true
    },
    {
        "source_sentence": "」賢者阿難作禮白佛：",
        "from": "T12n0396_001:1119b10_2",
        "context_with_next_sentence": true
    },
    {
        "source_sentence": "「當何名斯經？",
        "from": "T12n0396_001:1119b10_9",
        "context_with_next_sentence": true
    },
    {
        "source_sentence": "云何奉持？",
        "from": "T12n0396_001:1119b10_14",
        "context_with_next_sentence": true
    },
    {
        "source_sentence": "」佛言：",
        "from": "T12n0396_001:1119b10_18",
        "context_with_next_sentence": true
    },
    {
        "source_sentence": "「阿難！",
        "from": "T12n0396_001:1119b10_22",
        "context_with_next_sentence": true
    },
    {
        "source_sentence": "此經名為『法滅盡』。",
        "from": "T12n0396_001:1119b11_9",
        "context_with_next_sentence": true
    },
    {
        "source_sentence": "宣告一切，宜令分別，功德無量不可稱計。",
        "from": "T12n0396_001:1119b12_6",
        "context_with_next_sentence": true
    },
    {
        "source_sentence": "」四部弟子聞經，悲慘惆悵，皆發無上聖真道意，悉為佛作禮而去。",
        "from": "T12n0396_001:1119b13_15",
        "context_with_next_sentence": true
    },
    {
        "source_sentence": "佛說法滅盡經",
        "from": "T12n0396_001:1119b14_100",
        "context_with_next_sentence": false
    }
]