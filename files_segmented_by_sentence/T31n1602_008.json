[
    {
        "source_sentence": "顯揚聖教論卷第八",
        "from": "T31n1602_008:0516c08_0",
        "context_with_next_sentence": true
    },
    {
        "source_sentence": "無著菩薩造",
        "from": "T31n1602_008:0516c10_0",
        "context_with_next_sentence": true
    },
    {
        "source_sentence": "三藏法師玄奘奉　詔譯",
        "from": "T31n1602_008:0516c11_0",
        "context_with_next_sentence": true
    },
    {
        "source_sentence": "4攝淨義品第二之四如是分別聞、歸等已。",
        "from": "T31n1602_008:0516c13_9",
        "context_with_next_sentence": true
    },
    {
        "source_sentence": "復次頌曰：",
        "from": "T31n1602_008:0516c13_14",
        "context_with_next_sentence": true
    },
    {
        "source_sentence": "聖行、無上乘、　　大菩提、功德，",
        "from": "T31n1602_008:0516c14_0",
        "context_with_next_sentence": true
    },
    {
        "source_sentence": "異論、論法、釋，　　應知各多種。",
        "from": "T31n1602_008:0516c15_15",
        "context_with_next_sentence": true
    },
    {
        "source_sentence": "論曰：",
        "from": "T31n1602_008:0516c16_2",
        "context_with_next_sentence": true
    },
    {
        "source_sentence": "聖行多種者，謂四聖行：",
        "from": "T31n1602_008:0516c16_13",
        "context_with_next_sentence": true
    },
    {
        "source_sentence": "一到彼岸行、二菩提分行、三神通行、四成熟有情行。",
        "from": "T31n1602_008:0516c17_16",
        "context_with_next_sentence": true
    },
    {
        "source_sentence": "到彼岸行者，謂如前所說十波羅蜜多，是名到彼岸行。",
        "from": "T31n1602_008:0516c19_4",
        "context_with_next_sentence": true
    },
    {
        "source_sentence": "菩提分行者，謂如前所說四念住等一切三十七覺分法，及四種尋思、四種如實遍智，是名菩提分行。",
        "from": "T31n1602_008:0516c22_5",
        "context_with_next_sentence": true
    },
    {
        "source_sentence": "神通行者，謂如前所說六種神通，名神通行。",
        "from": "T31n1602_008:0516c23_19",
        "context_with_next_sentence": true
    },
    {
        "source_sentence": "成熟有情行者，謂如前所說二種無量：",
        "from": "T31n1602_008:0516c24_16",
        "context_with_next_sentence": true
    },
    {
        "source_sentence": "一所調伏無量、二調伏方便無量。",
        "from": "T31n1602_008:0516c25_12",
        "context_with_next_sentence": true
    },
    {
        "source_sentence": "復有六種成熟，一成熟自體、二所成熟者、三成熟差別、四成熟方便、五能成熟者、六已成熟者相。",
        "from": "T31n1602_008:0516c27_16",
        "context_with_next_sentence": true
    },
    {
        "source_sentence": "如是名為成熟有情行應知。",
        "from": "T31n1602_008:0516c28_8",
        "context_with_next_sentence": true
    },
    {
        "source_sentence": "無上乘多種者，謂五種大乘：",
        "from": "T31n1602_008:0516c29_12",
        "context_with_next_sentence": true
    },
    {
        "source_sentence": "一種子、二趣入、三次第、四正行、五正行果。",
        "from": "T31n1602_008:0517a01_12",
        "context_with_next_sentence": true
    },
    {
        "source_sentence": "如其次第，〈菩薩地〉中種性品、發心品、住品、餘諸品大菩提建立二品所攝應知。",
        "from": "T31n1602_008:0517a03_6",
        "context_with_next_sentence": true
    },
    {
        "source_sentence": "大菩提多種者，謂五種大菩提，一自性、二功用、三方便、四轉、五滅。",
        "from": "T31n1602_008:0517a04_19",
        "context_with_next_sentence": true
    },
    {
        "source_sentence": "自性者，謂超過一切聲聞獨覺所得轉依。",
        "from": "T31n1602_008:0517a05_17",
        "context_with_next_sentence": true
    },
    {
        "source_sentence": "此有四種應知，一生起依止、二不生依止、三善觀察所知果、四法界淨相。",
        "from": "T31n1602_008:0517a07_11",
        "context_with_next_sentence": true
    },
    {
        "source_sentence": "生起依止者，謂佛相續出世間道，依此轉依方得生起，非不生起。",
        "from": "T31n1602_008:0517a09_9",
        "context_with_next_sentence": true
    },
    {
        "source_sentence": "若離此轉依亦生起者，未轉依前應已生起。",
        "from": "T31n1602_008:0517a10_8",
        "context_with_next_sentence": true
    },
    {
        "source_sentence": "不生依止者，謂一切煩惱及彼習氣，依此轉依不復生起。",
        "from": "T31n1602_008:0517a11_14",
        "context_with_next_sentence": true
    },
    {
        "source_sentence": "若不爾者，未轉依前眾緣和合一切煩惱及彼習氣，永更不生已應可得。",
        "from": "T31n1602_008:0517a13_7",
        "context_with_next_sentence": true
    },
    {
        "source_sentence": "善觀察所知果者，謂此轉依是善通達所知、實際所知真如果。",
        "from": "T31n1602_008:0517a15_7",
        "context_with_next_sentence": true
    },
    {
        "source_sentence": "若不爾者，諸佛自體應更了知、應更斷滅。",
        "from": "T31n1602_008:0517a16_7",
        "context_with_next_sentence": true
    },
    {
        "source_sentence": "法界淨相者，謂此轉依無眾相故，極善清淨法界所顯。",
        "from": "T31n1602_008:0517a18_4",
        "context_with_next_sentence": true
    },
    {
        "source_sentence": "若不爾者，應是無常可思議法。",
        "from": "T31n1602_008:0517a18_18",
        "context_with_next_sentence": true
    },
    {
        "source_sentence": "然此轉依是常住相，不可思議無二所顯。",
        "from": "T31n1602_008:0517a19_16",
        "context_with_next_sentence": true
    },
    {
        "source_sentence": "此不可思議性復有五種應知，一自性、二處所、三住、四一性異性、五成立所作。",
        "from": "T31n1602_008:0517a21_16",
        "context_with_next_sentence": true
    },
    {
        "source_sentence": "自性者，此轉依性即色離色不可思議。",
        "from": "T31n1602_008:0517a22_16",
        "context_with_next_sentence": true
    },
    {
        "source_sentence": "如是即受想行識離受想行識不可思議，地界水界火界風界若即若離不可思議，眼處耳處鼻處舌處身處意處等若即若離不可思議，若有若無等不可思議。",
        "from": "T31n1602_008:0517a26_9",
        "context_with_next_sentence": true
    },
    {
        "source_sentence": "處所者，此轉依性若在欲界若離欲界不可思議，若在色無色界若離色無色界不可思議，人間天上若在若離不可思議，十方世界若在若離不可思議。",
        "from": "T31n1602_008:0517b01_8",
        "context_with_next_sentence": true
    },
    {
        "source_sentence": "住者，謂此轉依住如是如是狀貌安樂住不可思議住，如是如是狀貌奢摩他住不可思議住，有心住不可思議住、無心住不可思議住，如是如是狀貌聖住不可思議住、如是如是狀貌天住梵住不可思議。",
        "from": "T31n1602_008:0517b06_11",
        "context_with_next_sentence": true
    },
    {
        "source_sentence": "一性異性者，一切諸佛同處一無漏界中，一性異性不可思議。",
        "from": "T31n1602_008:0517b08_7",
        "context_with_next_sentence": true
    },
    {
        "source_sentence": "成立所作者，謂諸佛如來其性平等，智慧勢力威德平等，住無漏界依止轉依，為利一切諸有情故，成立如是如是利有情事不可思議。",
        "from": "T31n1602_008:0517b12_1",
        "context_with_next_sentence": true
    },
    {
        "source_sentence": "此復二因緣故不可思議應知，一以離言說義過言語道故不可思議、二以出世間義世無比故不可思議。",
        "from": "T31n1602_008:0517b14_8",
        "context_with_next_sentence": true
    },
    {
        "source_sentence": "功用者，略而言之十種自在名為功用。",
        "from": "T31n1602_008:0517b15_16",
        "context_with_next_sentence": true
    },
    {
        "source_sentence": "何者為十？",
        "from": "T31n1602_008:0517b16_2",
        "context_with_next_sentence": true
    },
    {
        "source_sentence": "一壽自在、二心自在、三眾具自在、四業自在、五生自在、六願自在、七勝解自在、八神變自在、九智自在、十法自在。",
        "from": "T31n1602_008:0517b18_13",
        "context_with_next_sentence": true
    },
    {
        "source_sentence": "方便者，略而言之四種變化名為方便。",
        "from": "T31n1602_008:0517b19_16",
        "context_with_next_sentence": true
    },
    {
        "source_sentence": "一未成熟者令成熟故，現諸菩薩所行行變化；",
        "from": "T31n1602_008:0517b20_17",
        "context_with_next_sentence": true
    },
    {
        "source_sentence": "二已成熟者令解脫故，於三千大千世界百拘胝贍部洲同時顯現如來變化；",
        "from": "T31n1602_008:0517b22_12",
        "context_with_next_sentence": true
    },
    {
        "source_sentence": "三方便攝受聲聞變化；",
        "from": "T31n1602_008:0517b23_4",
        "context_with_next_sentence": true
    },
    {
        "source_sentence": "四為彼所調伏有情顯現一切獨覺變化。",
        "from": "T31n1602_008:0517b24_3",
        "context_with_next_sentence": true
    },
    {
        "source_sentence": "佛薄伽梵於此四種變化法中，十方世界無礙作用應知。",
        "from": "T31n1602_008:0517b25_8",
        "context_with_next_sentence": true
    },
    {
        "source_sentence": "轉者，有二種應知，一暫時轉、二究竟轉。",
        "from": "T31n1602_008:0517b26_18",
        "context_with_next_sentence": true
    },
    {
        "source_sentence": "暫時轉者，謂乃至有情未成熟未解脫，諸佛如來化轉不息。",
        "from": "T31n1602_008:0517b28_5",
        "context_with_next_sentence": true
    },
    {
        "source_sentence": "究竟轉者，如無盡不可思議諸佛威德明轉，為諸有情作利益事，流轉不息故。",
        "from": "T31n1602_008:0517c01_1",
        "context_with_next_sentence": true
    },
    {
        "source_sentence": "滅者，有二種應知，一暫時滅、二究竟滅。",
        "from": "T31n1602_008:0517c01_20",
        "context_with_next_sentence": true
    },
    {
        "source_sentence": "暫時滅者，於已成熟已解脫有情，諸佛如來暫時示現入般涅槃，非是究竟。",
        "from": "T31n1602_008:0517c03_13",
        "context_with_next_sentence": true
    },
    {
        "source_sentence": "究竟滅者，謂一切煩惱及彼習氣及所依苦究竟永盡應知。",
        "from": "T31n1602_008:0517c05_1",
        "context_with_next_sentence": true
    },
    {
        "source_sentence": "功德多種者，嗢拕南曰：",
        "from": "T31n1602_008:0517c05_12",
        "context_with_next_sentence": true
    },
    {
        "source_sentence": "殊特、非殊特，　　平等心、利益，",
        "from": "T31n1602_008:0517c06_0",
        "context_with_next_sentence": true
    },
    {
        "source_sentence": "報恩與欣讚，　　不虛方便行。",
        "from": "T31n1602_008:0517c07_13",
        "context_with_next_sentence": true
    },
    {
        "source_sentence": "論曰：",
        "from": "T31n1602_008:0517c08_2",
        "context_with_next_sentence": true
    },
    {
        "source_sentence": "殊特者，謂諸菩薩修學無上正等覺乘時，有五種殊特之法應知。",
        "from": "T31n1602_008:0517c09_11",
        "context_with_next_sentence": true
    },
    {
        "source_sentence": "何等為五？",
        "from": "T31n1602_008:0517c09_16",
        "context_with_next_sentence": true
    },
    {
        "source_sentence": "一於一切有情非有因緣而起親愛、二唯為利益諸有情故常處流轉忍受大苦、三於多煩惱難調有情善能解了調伏方便、四於極難解真實義理能隨悟入、五具足不思議威德。",
        "from": "T31n1602_008:0517c13_16",
        "context_with_next_sentence": true
    },
    {
        "source_sentence": "如是五法非餘有情所共有，故名為殊特。",
        "from": "T31n1602_008:0517c14_15",
        "context_with_next_sentence": true
    },
    {
        "source_sentence": "非殊特者，謂諸菩薩修學無上正等覺乘時，有五種非殊特法。",
        "from": "T31n1602_008:0517c16_7",
        "context_with_next_sentence": true
    },
    {
        "source_sentence": "菩薩摩訶薩由成就此五種法故，則五種殊特法成就顯現。",
        "from": "T31n1602_008:0517c17_14",
        "context_with_next_sentence": true
    },
    {
        "source_sentence": "何等為五？",
        "from": "T31n1602_008:0517c17_19",
        "context_with_next_sentence": true
    },
    {
        "source_sentence": "謂諸菩薩以因利他苦即為己樂，是故菩薩恒遍受行利他因苦，是名第一非殊特法。",
        "from": "T31n1602_008:0517c19_17",
        "context_with_next_sentence": true
    },
    {
        "source_sentence": "又諸菩薩雖善了知生死涅槃過失功德，而樂令有情畢竟清淨即為己樂，是故菩薩為淨有情增上力故，恒誓受行處生死法，是名第二非殊特法。",
        "from": "T31n1602_008:0517c23_5",
        "context_with_next_sentence": true
    },
    {
        "source_sentence": "又諸菩薩雖善了知默然樂味，而樂令有情畢竟清淨即為己樂，是故菩薩為淨有情增上力故，恒勤方便而為說法，是名第三非殊特法。",
        "from": "T31n1602_008:0517c26_7",
        "context_with_next_sentence": true
    },
    {
        "source_sentence": "又諸菩薩雖已積集六波羅蜜多善根，而樂令有情畢竟清淨即為己樂，是故菩薩為淨有情增上力故，以清淨意而施與之，又不期彼施果異熟，是名第四非殊特法。",
        "from": "T31n1602_008:0518a01_3",
        "context_with_next_sentence": true
    },
    {
        "source_sentence": "又諸菩薩以他利益事即為自利益事，是故菩薩恒現受行一切有情利益之事，是名第五非殊特法。",
        "from": "T31n1602_008:0518a03_8",
        "context_with_next_sentence": true
    },
    {
        "source_sentence": "菩薩摩訶薩由成就此五種法故，則五種殊特法成就顯現應知。",
        "from": "T31n1602_008:0518a04_16",
        "context_with_next_sentence": true
    },
    {
        "source_sentence": "平等心者，謂諸菩薩於一切有情所有五種平等心。",
        "from": "T31n1602_008:0518a06_1",
        "context_with_next_sentence": true
    },
    {
        "source_sentence": "一菩薩摩訶薩初發心時，如為得大菩提故起大誓願，如是亦為利益諸有情故起平等心。",
        "from": "T31n1602_008:0518a08_2",
        "context_with_next_sentence": true
    },
    {
        "source_sentence": "二菩薩摩訶薩於諸有情起悲愍俱平等之心。",
        "from": "T31n1602_008:0518a09_3",
        "context_with_next_sentence": true
    },
    {
        "source_sentence": "三菩薩摩訶薩於諸有情起如一子愛俱平等之心。",
        "from": "T31n1602_008:0518a10_6",
        "context_with_next_sentence": true
    },
    {
        "source_sentence": "四菩薩摩訶薩於從眾緣已生諸行，知是所想有情事已，了達一有情法性即是一切有情法性，於一切有情所起平等法性智俱平等之心。",
        "from": "T31n1602_008:0518a13_9",
        "context_with_next_sentence": true
    },
    {
        "source_sentence": "五菩薩摩訶薩如於一有情行利益行，如是於一切有情亦行利益行，故於一切有情所起欲作利益事俱平等之心。",
        "from": "T31n1602_008:0518a16_3",
        "context_with_next_sentence": true
    },
    {
        "source_sentence": "如是名為菩薩摩訶薩於諸有情起於五種平等之心。",
        "from": "T31n1602_008:0518a17_7",
        "context_with_next_sentence": true
    },
    {
        "source_sentence": "利益者，謂菩薩摩訶薩於諸有情作一切利益事，有五種相應知。",
        "from": "T31n1602_008:0518a19_9",
        "context_with_next_sentence": true
    },
    {
        "source_sentence": "何等為五？",
        "from": "T31n1602_008:0518a19_14",
        "context_with_next_sentence": true
    },
    {
        "source_sentence": "一於違損事說正命法而引攝之；",
        "from": "T31n1602_008:0518a20_9",
        "context_with_next_sentence": true
    },
    {
        "source_sentence": "二於不隨順能饒益事說隨順法而引攝之；",
        "from": "T31n1602_008:0518a21_9",
        "context_with_next_sentence": true
    },
    {
        "source_sentence": "三無依苦惱貧匱無怙有情為作依怙而引攝之；",
        "from": "T31n1602_008:0518a22_11",
        "context_with_next_sentence": true
    },
    {
        "source_sentence": "四宣說趣於善趣之道而引攝之；",
        "from": "T31n1602_008:0518a23_7",
        "context_with_next_sentence": true
    },
    {
        "source_sentence": "五宣說三乘趣涅槃道而引攝之。",
        "from": "T31n1602_008:0518a24_3",
        "context_with_next_sentence": true
    },
    {
        "source_sentence": "報恩者，謂菩薩摩訶薩於有恩有情所起於五種反報利益。",
        "from": "T31n1602_008:0518a26_6",
        "context_with_next_sentence": true
    },
    {
        "source_sentence": "何等為五？",
        "from": "T31n1602_008:0518a26_11",
        "context_with_next_sentence": true
    },
    {
        "source_sentence": "一安處有情令學己德；",
        "from": "T31n1602_008:0518a27_2",
        "context_with_next_sentence": true
    },
    {
        "source_sentence": "二方便安處令學他德；",
        "from": "T31n1602_008:0518a27_12",
        "context_with_next_sentence": true
    },
    {
        "source_sentence": "三無依無怙苦惱貧匱者為作依怙；",
        "from": "T31n1602_008:0518a28_8",
        "context_with_next_sentence": true
    },
    {
        "source_sentence": "四勸令供養諸佛如來；",
        "from": "T31n1602_008:0518a28_18",
        "context_with_next_sentence": true
    },
    {
        "source_sentence": "五令自書寫佛所說法及受持供養。",
        "from": "T31n1602_008:0518a29_14",
        "context_with_next_sentence": true
    },
    {
        "source_sentence": "欣讚者，有五種處，菩薩摩訶薩常應欣讚。",
        "from": "T31n1602_008:0518b01_18",
        "context_with_next_sentence": true
    },
    {
        "source_sentence": "何等為五？",
        "from": "T31n1602_008:0518b02_3",
        "context_with_next_sentence": true
    },
    {
        "source_sentence": "一值佛出世而得承事；",
        "from": "T31n1602_008:0518b02_13",
        "context_with_next_sentence": true
    },
    {
        "source_sentence": "二於如來所常聞六波羅蜜多相應菩薩藏法；",
        "from": "T31n1602_008:0518b03_13",
        "context_with_next_sentence": true
    },
    {
        "source_sentence": "三於成熟一切有情行堪任修習；",
        "from": "T31n1602_008:0518b04_9",
        "context_with_next_sentence": true
    },
    {
        "source_sentence": "四速證無上正等菩提；",
        "from": "T31n1602_008:0518b05_1",
        "context_with_next_sentence": true
    },
    {
        "source_sentence": "五證菩提已菩薩聲聞大眾和合。",
        "from": "T31n1602_008:0518b05_15",
        "context_with_next_sentence": true
    },
    {
        "source_sentence": "不虛方便行者，謂菩薩摩訶薩於諸有情有五種不虛利益方便勝行。",
        "from": "T31n1602_008:0518b07_9",
        "context_with_next_sentence": true
    },
    {
        "source_sentence": "何等為五？",
        "from": "T31n1602_008:0518b07_14",
        "context_with_next_sentence": true
    },
    {
        "source_sentence": "一菩薩摩訶薩於諸有情以利益安樂意為先。",
        "from": "T31n1602_008:0518b08_14",
        "context_with_next_sentence": true
    },
    {
        "source_sentence": "二菩薩摩訶薩成就不顛倒覺，於利益安樂事如實了知。",
        "from": "T31n1602_008:0518b10_2",
        "context_with_next_sentence": true
    },
    {
        "source_sentence": "三以隨宜方便說種種法，令諸有情隨所堪任悉得調伏，此唯如來究竟堪能。",
        "from": "T31n1602_008:0518b11_16",
        "context_with_next_sentence": true
    },
    {
        "source_sentence": "四菩薩摩訶薩於一切時心無厭倦。",
        "from": "T31n1602_008:0518b12_12",
        "context_with_next_sentence": true
    },
    {
        "source_sentence": "五菩薩摩訶薩平等大悲，於下中上諸有情所心無偏黨。",
        "from": "T31n1602_008:0518b13_18",
        "context_with_next_sentence": true
    },
    {
        "source_sentence": "復次嗢拕南曰：",
        "from": "T31n1602_008:0518b14_6",
        "context_with_next_sentence": true
    },
    {
        "source_sentence": "不顛倒方便，　　退墮與勝進，",
        "from": "T31n1602_008:0518b15_0",
        "context_with_next_sentence": true
    },
    {
        "source_sentence": "相似、實功德，　　善調伏有情。",
        "from": "T31n1602_008:0518b16_14",
        "context_with_next_sentence": true
    },
    {
        "source_sentence": "論曰：",
        "from": "T31n1602_008:0518b17_2",
        "context_with_next_sentence": true
    },
    {
        "source_sentence": "不顛倒方便者，謂菩薩摩訶薩有五種方便，攝一切正方便應知。",
        "from": "T31n1602_008:0518b18_11",
        "context_with_next_sentence": true
    },
    {
        "source_sentence": "何等為五？",
        "from": "T31n1602_008:0518b18_16",
        "context_with_next_sentence": true
    },
    {
        "source_sentence": "一隨護方便、二無過方便、三擇力方便、四淨勝意樂方便、五入決定方便。",
        "from": "T31n1602_008:0518b20_9",
        "context_with_next_sentence": true
    },
    {
        "source_sentence": "隨護方便者，謂菩薩摩訶薩善護聰叡，以俱生智速攝受法。",
        "from": "T31n1602_008:0518b21_15",
        "context_with_next_sentence": true
    },
    {
        "source_sentence": "又善護憶念，由憶念故所攝受法持不忘失。",
        "from": "T31n1602_008:0518b22_15",
        "context_with_next_sentence": true
    },
    {
        "source_sentence": "又善護智慧，由智慧故於所攝受法善觀察義正慧通達，由遠離隨順聰叡憶念智慧退分因故，及由親近修習隨順住分勝分因故。",
        "from": "T31n1602_008:0518b25_14",
        "context_with_next_sentence": true
    },
    {
        "source_sentence": "又善護自心，由善防護諸根門故。",
        "from": "T31n1602_008:0518b26_11",
        "context_with_next_sentence": true
    },
    {
        "source_sentence": "又善護他心，由正方便護他心故。",
        "from": "T31n1602_008:0518b27_6",
        "context_with_next_sentence": true
    },
    {
        "source_sentence": "無過方便者，謂菩薩摩訶薩於諸善法無倒勇猛，無量無間迴向菩提。",
        "from": "T31n1602_008:0518b28_17",
        "context_with_next_sentence": true
    },
    {
        "source_sentence": "擇力方便者，謂即此一切住勝解行地中應知。",
        "from": "T31n1602_008:0518b29_18",
        "context_with_next_sentence": true
    },
    {
        "source_sentence": "淨勝意樂方便者，謂住淨勝意樂地及行正行地應知。",
        "from": "T31n1602_008:0518c02_4",
        "context_with_next_sentence": true
    },
    {
        "source_sentence": "入決定方便者，謂住決定地決定行地到究竟地應知。",
        "from": "T31n1602_008:0518c03_8",
        "context_with_next_sentence": true
    },
    {
        "source_sentence": "如是五種方便，總攝菩薩一切正方便應知。",
        "from": "T31n1602_008:0518c04_8",
        "context_with_next_sentence": true
    },
    {
        "source_sentence": "退墮者，謂諸菩薩五退分法應知，一不敬正法及說法者、二放逸懈怠、三習近煩惱、四習近惡行、五與餘菩薩校量勝劣起增上慢及於法顛倒起增上慢。",
        "from": "T31n1602_008:0518c07_16",
        "context_with_next_sentence": true
    },
    {
        "source_sentence": "勝進者，謂諸菩薩五勝分法，即如其次第翻前五種黑品應知。",
        "from": "T31n1602_008:0518c09_7",
        "context_with_next_sentence": true
    },
    {
        "source_sentence": "相似功德者，謂諸菩薩五種相似功德，實是過失應知。",
        "from": "T31n1602_008:0518c11_4",
        "context_with_next_sentence": true
    },
    {
        "source_sentence": "一於暴惡犯戒諸有情所，以是因緣作不饒益；",
        "from": "T31n1602_008:0518c12_5",
        "context_with_next_sentence": true
    },
    {
        "source_sentence": "二詐現具足威儀；",
        "from": "T31n1602_008:0518c12_13",
        "context_with_next_sentence": true
    },
    {
        "source_sentence": "三於隨順世間矯飾文詞及外道書論相應諸法，得預智者聰叡者數；",
        "from": "T31n1602_008:0518c14_5",
        "context_with_next_sentence": true
    },
    {
        "source_sentence": "四修行有罪施等善行；",
        "from": "T31n1602_008:0518c14_15",
        "context_with_next_sentence": true
    },
    {
        "source_sentence": "五宣說建立相似正法廣令流布。",
        "from": "T31n1602_008:0518c15_10",
        "context_with_next_sentence": true
    },
    {
        "source_sentence": "實功德者，謂諸菩薩五種真實功德應知。",
        "from": "T31n1602_008:0518c16_17",
        "context_with_next_sentence": true
    },
    {
        "source_sentence": "一於暴惡犯戒諸有情所，以是因緣起增上悲心；",
        "from": "T31n1602_008:0518c18_1",
        "context_with_next_sentence": true
    },
    {
        "source_sentence": "二自性具足威儀；",
        "from": "T31n1602_008:0518c18_9",
        "context_with_next_sentence": true
    },
    {
        "source_sentence": "三於如來所說清淨真實若教若證，得預智者、聰叡者數；",
        "from": "T31n1602_008:0518c19_15",
        "context_with_next_sentence": true
    },
    {
        "source_sentence": "四修習無罪施等善行；",
        "from": "T31n1602_008:0518c20_5",
        "context_with_next_sentence": true
    },
    {
        "source_sentence": "五開示正法遮彼相似。",
        "from": "T31n1602_008:0518c20_15",
        "context_with_next_sentence": true
    },
    {
        "source_sentence": "善調伏有情者，謂諸菩薩略於十處無倒調伏所化有情，一於離惡行處、二於離愛欲處、三於無違犯犯已出處、四於守護一切諸根門處、五於正知住處、六於離憒閙處、七於遠離一切惡尋思處、八於離障處、九於離煩惱纏處、十於離煩惱品麁重處。",
        "from": "T31n1602_008:0518c26_13",
        "context_with_next_sentence": true
    },
    {
        "source_sentence": "復次嗢拕南曰：",
        "from": "T31n1602_008:0518c27_1",
        "context_with_next_sentence": true
    },
    {
        "source_sentence": "諸菩薩受記，　　墮於決定數，",
        "from": "T31n1602_008:0518c28_0",
        "context_with_next_sentence": true
    },
    {
        "source_sentence": "定作、常應作，　　最勝法應知。",
        "from": "T31n1602_008:0518c29_14",
        "context_with_next_sentence": true
    },
    {
        "source_sentence": "論曰：",
        "from": "T31n1602_008:0519a01_2",
        "context_with_next_sentence": true
    },
    {
        "source_sentence": "諸菩薩受記者，謂諸菩薩於六種位蒙諸如來授無上正等菩提記。",
        "from": "T31n1602_008:0519a02_11",
        "context_with_next_sentence": true
    },
    {
        "source_sentence": "一於種性位未發菩提心；",
        "from": "T31n1602_008:0519a03_4",
        "context_with_next_sentence": true
    },
    {
        "source_sentence": "二已發菩提心；",
        "from": "T31n1602_008:0519a03_11",
        "context_with_next_sentence": true
    },
    {
        "source_sentence": "三現前住；",
        "from": "T31n1602_008:0519a03_16",
        "context_with_next_sentence": true
    },
    {
        "source_sentence": "四不現前住；",
        "from": "T31n1602_008:0519a04_2",
        "context_with_next_sentence": true
    },
    {
        "source_sentence": "五有時限，謂齊爾所時當證無上正等菩提；",
        "from": "T31n1602_008:0519a05_2",
        "context_with_next_sentence": true
    },
    {
        "source_sentence": "六無時限，謂不說決定時限。",
        "from": "T31n1602_008:0519a05_15",
        "context_with_next_sentence": true
    },
    {
        "source_sentence": "墮於決定數者，謂諸菩薩有三種墮決定位，一種性墮決定、二發心墮決定、三不虛行墮決定。",
        "from": "T31n1602_008:0519a08_2",
        "context_with_next_sentence": true
    },
    {
        "source_sentence": "種性墮決定者，謂諸菩薩住種性位，便墮菩薩決定之數。",
        "from": "T31n1602_008:0519a10_6",
        "context_with_next_sentence": true
    },
    {
        "source_sentence": "何以故？",
        "from": "T31n1602_008:0519a10_10",
        "context_with_next_sentence": true
    },
    {
        "source_sentence": "由諸菩薩成就種性，若遇勝緣必定堪任證阿耨多羅三藐三菩提故。",
        "from": "T31n1602_008:0519a12_3",
        "context_with_next_sentence": true
    },
    {
        "source_sentence": "發心墮決定者，謂諸菩薩於阿耨多羅三藐三菩提起決定心，乃至證於無上正等覺，不復退轉。",
        "from": "T31n1602_008:0519a14_7",
        "context_with_next_sentence": true
    },
    {
        "source_sentence": "不虛行墮決定者，謂諸菩薩已得自在，如其所欲隨所造修諸菩薩行無有空過。",
        "from": "T31n1602_008:0519a16_14",
        "context_with_next_sentence": true
    },
    {
        "source_sentence": "依此最後墮決定位故，如來為諸菩薩授墮決定記。",
        "from": "T31n1602_008:0519a17_18",
        "context_with_next_sentence": true
    },
    {
        "source_sentence": "定作者，謂諸菩薩於五種處決定應作，若不作者必不堪任證於無上正等菩提。",
        "from": "T31n1602_008:0519a19_14",
        "context_with_next_sentence": true
    },
    {
        "source_sentence": "云何為五？",
        "from": "T31n1602_008:0519a20_1",
        "context_with_next_sentence": true
    },
    {
        "source_sentence": "一發菩提心、二於諸有情起於憐愍、三勇猛精勤、四於五明處方便修習、五心無厭倦。",
        "from": "T31n1602_008:0519a21_19",
        "context_with_next_sentence": true
    },
    {
        "source_sentence": "常應作者，謂諸菩薩於五種處常應修作，一常應修作不放逸行、二無依無怙苦惱有情為作依怙、三常應修作供養佛行、四常應遍知誤失不誤失、五於一切所作若行若住諸作意中常應修作，大菩提心以為導首。",
        "from": "T31n1602_008:0519a26_16",
        "context_with_next_sentence": true
    },
    {
        "source_sentence": "最勝法者，謂諸菩薩於十種同意最勝法，應受持、應建立，以為最上。",
        "from": "T31n1602_008:0519a28_11",
        "context_with_next_sentence": true
    },
    {
        "source_sentence": "云何為十？",
        "from": "T31n1602_008:0519a28_16",
        "context_with_next_sentence": true
    },
    {
        "source_sentence": "一菩薩種性於諸種性最為殊勝、二初發菩提心於諸正願最為殊勝、三正勤般若於一切度最為殊勝、四愛語於諸攝法最為殊勝、五如來於諸有情最為殊勝、六悲於諸無量最為殊勝、七第四靜慮於諸靜慮最為殊勝、八空三摩地於三三摩地最為殊勝、九滅盡定於九次第定最為殊勝、十清淨方便善巧於諸方便善巧最為殊勝。",
        "from": "T31n1602_008:0519b07_7",
        "context_with_next_sentence": true
    },
    {
        "source_sentence": "復次嗢拕南曰：",
        "from": "T31n1602_008:0519b07_14",
        "context_with_next_sentence": true
    },
    {
        "source_sentence": "諸施設建立，　　一切法尋思，",
        "from": "T31n1602_008:0519b08_0",
        "context_with_next_sentence": true
    },
    {
        "source_sentence": "及如實遍智，　　并及諸無量，",
        "from": "T31n1602_008:0519b09_0",
        "context_with_next_sentence": true
    },
    {
        "source_sentence": "宣說果利益，　　大乘性與攝，",
        "from": "T31n1602_008:0519b10_0",
        "context_with_next_sentence": true
    },
    {
        "source_sentence": "菩薩十應知，　　建立諸名號。",
        "from": "T31n1602_008:0519b11_13",
        "context_with_next_sentence": true
    },
    {
        "source_sentence": "論曰：",
        "from": "T31n1602_008:0519b12_2",
        "context_with_next_sentence": true
    },
    {
        "source_sentence": "諸施設建立者，謂諸菩薩四種施設建立。",
        "from": "T31n1602_008:0519b13_1",
        "context_with_next_sentence": true
    },
    {
        "source_sentence": "唯有如來及諸菩薩能正施設建立，非餘一切若天若人、若沙門若婆羅門所能施設建立，除竊佛法安置己論。",
        "from": "T31n1602_008:0519b15_10",
        "context_with_next_sentence": true
    },
    {
        "source_sentence": "何等為四？",
        "from": "T31n1602_008:0519b15_15",
        "context_with_next_sentence": true
    },
    {
        "source_sentence": "一法施設建立、二諦施設建立、三道理施設建立、四乘施設建立。",
        "from": "T31n1602_008:0519b17_4",
        "context_with_next_sentence": true
    },
    {
        "source_sentence": "法施設建立者，謂素怛纜等十二分教次第撰集、次第安置、次第製造，是名法施設建立。",
        "from": "T31n1602_008:0519b19_20",
        "context_with_next_sentence": true
    },
    {
        "source_sentence": "諦施設建立者，謂或立一諦，以不虛妄義唯是一更無第二。",
        "from": "T31n1602_008:0519b21_6",
        "context_with_next_sentence": true
    },
    {
        "source_sentence": "或立二諦，一世俗諦、二勝義諦。",
        "from": "T31n1602_008:0519b22_1",
        "context_with_next_sentence": true
    },
    {
        "source_sentence": "或立三諦，一相諦、二詮諦、三用諦。",
        "from": "T31n1602_008:0519b22_18",
        "context_with_next_sentence": true
    },
    {
        "source_sentence": "或立四諦，一苦諦、二集諦、三滅諦、四道諦。",
        "from": "T31n1602_008:0519b23_18",
        "context_with_next_sentence": true
    },
    {
        "source_sentence": "或立五諦，一因諦、二果諦、三能知諦、四所知諦、五不二諦。",
        "from": "T31n1602_008:0519b25_4",
        "context_with_next_sentence": true
    },
    {
        "source_sentence": "或立六諦，一真諦、二妄諦、三應知諦、四應斷諦、五應證諦、六應修諦。",
        "from": "T31n1602_008:0519b26_16",
        "context_with_next_sentence": true
    },
    {
        "source_sentence": "或立七諦，一愛味諦、二過患諦、三出離諦、四法性諦、五勝解諦、六聖諦、七非聖諦。",
        "from": "T31n1602_008:0519b28_15",
        "context_with_next_sentence": true
    },
    {
        "source_sentence": "或立八諦，一行苦諦、二壞苦諦、三苦苦諦、四流轉諦、五流息諦、六雜染諦、七清淨諦、八正方便諦。",
        "from": "T31n1602_008:0519c01_19",
        "context_with_next_sentence": true
    },
    {
        "source_sentence": "或立九諦，一無常諦、二苦諦、三空諦、四無我諦、五有愛諦、六無有愛諦、七彼斷方便諦、八有餘依涅槃諦、九無餘依涅槃諦。",
        "from": "T31n1602_008:0519c04_14",
        "context_with_next_sentence": true
    },
    {
        "source_sentence": "或立十諦，一逼切苦諦、二所受用不具足苦諦、三界性乖違苦諦、四愛壞苦諦、五麁重苦諦、六業諦、七煩惱諦、八聽聞正法如理作意諦、九正見諦、十正見果諦。",
        "from": "T31n1602_008:0519c08_8",
        "context_with_next_sentence": true
    },
    {
        "source_sentence": "如是名為菩薩諦施設建立，若廣分別無量應知。",
        "from": "T31n1602_008:0519c09_10",
        "context_with_next_sentence": true
    },
    {
        "source_sentence": "道理施設建立者，有四種道理，一觀待道理、二作用道理、三證成道理、四法爾道理，是名道理施設建立應知。",
        "from": "T31n1602_008:0519c12_8",
        "context_with_next_sentence": true
    },
    {
        "source_sentence": "乘施設建立者，謂聲聞、獨覺、無上大乘，各有七種施設建立應知。",
        "from": "T31n1602_008:0519c13_18",
        "context_with_next_sentence": true
    },
    {
        "source_sentence": "聲聞乘七種施設建立者，一於四聖諦諸無倒慧、二此慧所依、三此慧所緣、四此慧伴類、五慧所作業、六助慧資糧、七慧所證果。",
        "from": "T31n1602_008:0519c16_17",
        "context_with_next_sentence": true
    },
    {
        "source_sentence": "如聲聞乘，如是七種施設建立，獨覺乘亦爾。",
        "from": "T31n1602_008:0519c17_17",
        "context_with_next_sentence": true
    },
    {
        "source_sentence": "無上大乘七種施設建立者，一緣離言說一切法真如無分別平等出離慧、二此慧所依、三此慧所緣、四此慧伴類、五慧所作業、六助慧資糧、七慧所證果。",
        "from": "T31n1602_008:0519c21_9",
        "context_with_next_sentence": true
    },
    {
        "source_sentence": "是名三乘七種施設建立應知。",
        "from": "T31n1602_008:0519c22_3",
        "context_with_next_sentence": true
    },
    {
        "source_sentence": "如是三世諸佛菩薩，皆由此四正施設、正建立，無增無減。",
        "from": "T31n1602_008:0519c23_10",
        "context_with_next_sentence": true
    },
    {
        "source_sentence": "一切法尋思者，謂諸菩薩於一切法為欲證得如實遍智，起四尋思，如前已說。",
        "from": "T31n1602_008:0519c25_15",
        "context_with_next_sentence": true
    },
    {
        "source_sentence": "如實遍智者，謂諸菩薩於一切法起四種如實遍智，如前已說。",
        "from": "T31n1602_008:0519c27_8",
        "context_with_next_sentence": true
    },
    {
        "source_sentence": "諸無量者，謂諸菩薩依五無量，能起一切善巧作用。",
        "from": "T31n1602_008:0519c29_3",
        "context_with_next_sentence": true
    },
    {
        "source_sentence": "何者為五？",
        "from": "T31n1602_008:0519c29_8",
        "context_with_next_sentence": true
    },
    {
        "source_sentence": "一有情界無量、二世界無量、三法界無量、四所調伏界無量、五調伏方便界無量。",
        "from": "T31n1602_008:0520a02_4",
        "context_with_next_sentence": true
    },
    {
        "source_sentence": "有情界無量者，謂六十四種有情眾，一那洛迦、二傍生、三鬼趣、四天、五人、六剎帝利、七婆羅門、八吠舍、九戍達羅、十女、十一男、十二非男非女、十三下品、十四中品、十五上品、十六在家、十七出家、十八苦行、十九律儀、二十不律儀、二十一非律儀非不律儀、二十二已離欲、二十三未離欲、二十四邪定聚、二十五正定聚、二十六不定聚、二十七苾芻、二十八苾芻尼、二十九式叉摩那、三十勤策男、三十一勤策女、三十二鄔波索迦、三十三鄔波斯迦、三十四習三摩地者、三十五溫誦經者、三十六供侍病者、三十七長宿、三十八中年、三十九少年、四十阿遮利耶、四十一鄔波柁耶、四十二共住、四十三近住、四十四賓客、四十五監僧事者、四十六樂利養者、四十七樂恭敬者、四十八樂遠離者、四十九多聞者、五十有智者、五十一大福者、五十二法隨法行者、五十三持素怛纜者、五十四持毘柰耶者、五十五持摩怛理迦者、五十六異生者、五十七見諦者、五十八學者、五十九無學者、六十聲聞、六十一獨覺、六十二菩提薩埵、六十三轉輪聖王、六十四如來，若依身相續差別則無量無邊。",
        "from": "T31n1602_008:0520a25_7",
        "context_with_next_sentence": true
    },
    {
        "source_sentence": "世界無量者，謂十方無量世界無量名差別。",
        "from": "T31n1602_008:0520a26_7",
        "context_with_next_sentence": true
    },
    {
        "source_sentence": "如此世界名曰索訶，此界梵王名索訶主，如是等無量差別應知。",
        "from": "T31n1602_008:0520a27_16",
        "context_with_next_sentence": true
    },
    {
        "source_sentence": "法界無量者，謂善法、不善法、無記法，如是等差別門無量應知。",
        "from": "T31n1602_008:0520a29_7",
        "context_with_next_sentence": true
    },
    {
        "source_sentence": "所調伏界無量者，或立一種所調伏，謂一切有情中可調伏者是一類故。",
        "from": "T31n1602_008:0520b02_11",
        "context_with_next_sentence": true
    },
    {
        "source_sentence": "或立二種，一具縛、二不具縛。",
        "from": "T31n1602_008:0520b03_6",
        "context_with_next_sentence": true
    },
    {
        "source_sentence": "或立三種，一鈍根、二中根、三利根。",
        "from": "T31n1602_008:0520b04_2",
        "context_with_next_sentence": true
    },
    {
        "source_sentence": "或立四種，一剎帝利、二婆羅門、三吠舍、四戍達羅。",
        "from": "T31n1602_008:0520b05_6",
        "context_with_next_sentence": true
    },
    {
        "source_sentence": "或立五種，一貪行、二瞋行、三癡行、四慢行、五覺行。",
        "from": "T31n1602_008:0520b06_10",
        "context_with_next_sentence": true
    },
    {
        "source_sentence": "或立六種，一在家、二出家、三成熟、四未成熟、五解脫、六未解脫。",
        "from": "T31n1602_008:0520b07_20",
        "context_with_next_sentence": true
    },
    {
        "source_sentence": "或立七種，一信敬；",
        "from": "T31n1602_008:0520b08_8",
        "context_with_next_sentence": true
    },
    {
        "source_sentence": "二輕毀；",
        "from": "T31n1602_008:0520b08_12",
        "context_with_next_sentence": true
    },
    {
        "source_sentence": "三中庸；",
        "from": "T31n1602_008:0520b08_16",
        "context_with_next_sentence": true
    },
    {
        "source_sentence": "四廣說；",
        "from": "T31n1602_008:0520b09_1",
        "context_with_next_sentence": true
    },
    {
        "source_sentence": "五略開智；",
        "from": "T31n1602_008:0520b09_6",
        "context_with_next_sentence": true
    },
    {
        "source_sentence": "六常所調伏；",
        "from": "T31n1602_008:0520b09_12",
        "context_with_next_sentence": true
    },
    {
        "source_sentence": "七隨緣所引，謂遇如是如是緣即如是如是轉變。",
        "from": "T31n1602_008:0520b10_16",
        "context_with_next_sentence": true
    },
    {
        "source_sentence": "或立八種，謂八部眾，從剎帝利眾乃至梵眾。",
        "from": "T31n1602_008:0520b11_17",
        "context_with_next_sentence": true
    },
    {
        "source_sentence": "或立九種，一如來所化、二聲聞所化、三獨覺所化、四菩薩所化、五難調伏、六易調伏、七軟語調伏、八訶擯調伏、九或遠或近調伏。",
        "from": "T31n1602_008:0520b14_15",
        "context_with_next_sentence": true
    },
    {
        "source_sentence": "或立十種，一那落迦、二傍生、三鬼趣、四欲界天、五人、六中有、七色有、八無色有、九有想無想、十非有想非無想。",
        "from": "T31n1602_008:0520b17_6",
        "context_with_next_sentence": true
    },
    {
        "source_sentence": "如是略說五十五種，若依相續差別則有無量應知。",
        "from": "T31n1602_008:0520b18_9",
        "context_with_next_sentence": true
    },
    {
        "source_sentence": "問：",
        "from": "T31n1602_008:0520b18_11",
        "context_with_next_sentence": true
    },
    {
        "source_sentence": "有情界無量、所調伏界無量，有何差別？",
        "from": "T31n1602_008:0520b19_9",
        "context_with_next_sentence": true
    },
    {
        "source_sentence": "答：",
        "from": "T31n1602_008:0520b19_11",
        "context_with_next_sentence": true
    },
    {
        "source_sentence": "有情界者，謂無差別，一切有情若有種性、若無種性。",
        "from": "T31n1602_008:0520b20_13",
        "context_with_next_sentence": true
    },
    {
        "source_sentence": "所調伏界者，謂唯有種性諸位差別；",
        "from": "T31n1602_008:0520b21_11",
        "context_with_next_sentence": true
    },
    {
        "source_sentence": "調伏方便界無量者，已如前說應知。",
        "from": "T31n1602_008:0520b22_8",
        "context_with_next_sentence": true
    },
    {
        "source_sentence": "此亦差別分別有無量種。",
        "from": "T31n1602_008:0520b22_19",
        "context_with_next_sentence": true
    },
    {
        "source_sentence": "問：",
        "from": "T31n1602_008:0520b23_1",
        "context_with_next_sentence": true
    },
    {
        "source_sentence": "何故唯略說此五無量？",
        "from": "T31n1602_008:0520b23_11",
        "context_with_next_sentence": true
    },
    {
        "source_sentence": "答：",
        "from": "T31n1602_008:0520b23_13",
        "context_with_next_sentence": true
    },
    {
        "source_sentence": "諸菩薩摩訶薩專為修習利眾生行，是故初立有情界無量。",
        "from": "T31n1602_008:0520b24_18",
        "context_with_next_sentence": true
    },
    {
        "source_sentence": "是諸有情依於處所可得受化，是故第二立世界無量。",
        "from": "T31n1602_008:0520b26_4",
        "context_with_next_sentence": true
    },
    {
        "source_sentence": "是諸有情於多世界由種種法得有染淨差別，是故第三立法界無量。",
        "from": "T31n1602_008:0520b27_15",
        "context_with_next_sentence": true
    },
    {
        "source_sentence": "觀有情中堪能究竟解脫苦者，建立第四所調伏界無量。",
        "from": "T31n1602_008:0520b29_2",
        "context_with_next_sentence": true
    },
    {
        "source_sentence": "若諸方便善巧能令有情證於解脫，建立第五調伏方便界無量。",
        "from": "T31n1602_008:0520c01_10",
        "context_with_next_sentence": true
    },
    {
        "source_sentence": "是故諸菩薩摩訶薩依是五無量能起一切善巧作用。",
        "from": "T31n1602_008:0520c02_14",
        "context_with_next_sentence": true
    },
    {
        "source_sentence": "宣說果利益者，謂諸菩薩摩訶薩為諸有情宣說正法，有五種廣大果利益應知。",
        "from": "T31n1602_008:0520c04_12",
        "context_with_next_sentence": true
    },
    {
        "source_sentence": "云何為五？",
        "from": "T31n1602_008:0520c04_17",
        "context_with_next_sentence": true
    },
    {
        "source_sentence": "一或有有情聞說正法時，遠塵離垢於諸法中得法眼生。",
        "from": "T31n1602_008:0520c06_3",
        "context_with_next_sentence": true
    },
    {
        "source_sentence": "二或有有情即說是正法時，得諸漏盡。",
        "from": "T31n1602_008:0520c07_1",
        "context_with_next_sentence": true
    },
    {
        "source_sentence": "三或有有情因說此法，發於無上正等覺心。",
        "from": "T31n1602_008:0520c08_1",
        "context_with_next_sentence": true
    },
    {
        "source_sentence": "四或有有情聞說此法，即得菩薩最勝法忍。",
        "from": "T31n1602_008:0520c09_1",
        "context_with_next_sentence": true
    },
    {
        "source_sentence": "五或有有情聞佛菩薩說正法已，受持修行展轉宣說，令正法眼久住不滅。",
        "from": "T31n1602_008:0520c10_14",
        "context_with_next_sentence": true
    },
    {
        "source_sentence": "是名五種宣說廣大果利益應知。",
        "from": "T31n1602_008:0520c11_9",
        "context_with_next_sentence": true
    },
    {
        "source_sentence": "大乘性者，謂菩薩乘與七大性相應故，說名大乘。",
        "from": "T31n1602_008:0520c13_2",
        "context_with_next_sentence": true
    },
    {
        "source_sentence": "云何為七？",
        "from": "T31n1602_008:0520c13_7",
        "context_with_next_sentence": true
    },
    {
        "source_sentence": "一法大性，謂十二分教中菩薩藏所攝方廣之教。",
        "from": "T31n1602_008:0520c14_8",
        "context_with_next_sentence": true
    },
    {
        "source_sentence": "二發心大性，謂已發無上正等覺心。",
        "from": "T31n1602_008:0520c15_5",
        "context_with_next_sentence": true
    },
    {
        "source_sentence": "三勝解大性，謂於前所說法大性境起勝信解。",
        "from": "T31n1602_008:0520c16_6",
        "context_with_next_sentence": true
    },
    {
        "source_sentence": "四勝意樂大性，謂已超過勝解行地入淨勝意樂地。",
        "from": "T31n1602_008:0520c17_9",
        "context_with_next_sentence": true
    },
    {
        "source_sentence": "五資糧大性，謂已成就福智二種大資糧故，能證無上正等菩提。",
        "from": "T31n1602_008:0520c18_18",
        "context_with_next_sentence": true
    },
    {
        "source_sentence": "六時大性，謂三大劫阿僧企耶時能證無上正等菩提。",
        "from": "T31n1602_008:0520c20_4",
        "context_with_next_sentence": true
    },
    {
        "source_sentence": "七成滿大性，謂即無上正等菩提。",
        "from": "T31n1602_008:0520c20_19",
        "context_with_next_sentence": true
    },
    {
        "source_sentence": "此所成滿菩提自體，比餘成滿自體尚無與等，何況超勝此中法大性乃至時大性。",
        "from": "T31n1602_008:0520c22_16",
        "context_with_next_sentence": true
    },
    {
        "source_sentence": "此之六種是成滿大性之因，成滿大性一種是前六之果應知。",
        "from": "T31n1602_008:0520c24_5",
        "context_with_next_sentence": true
    },
    {
        "source_sentence": "攝者，謂八種法能具足攝一切大乘，一菩薩藏教、二於菩薩藏中顯示諸法真實義教、三於菩薩藏中顯示一切諸佛菩薩不可思議最勝廣大甚深威德教、四於上所說如理聽聞、五先如理思趣勝意樂、六得勝意樂入初修行、七由入修行為先故修果成就、八由修果成就故究竟出離。",
        "from": "T31n1602_008:0521a02_7",
        "context_with_next_sentence": true
    },
    {
        "source_sentence": "菩薩摩訶薩由如是修學，證得無上正等菩提。",
        "from": "T31n1602_008:0521a03_8",
        "context_with_next_sentence": true
    },
    {
        "source_sentence": "菩薩十應知者，謂如是修學能證無上正等菩提諸菩薩，略有十種應知。",
        "from": "T31n1602_008:0521a05_12",
        "context_with_next_sentence": true
    },
    {
        "source_sentence": "一安住種性、二趣入、三不淨勝意樂、四淨勝意樂、五未成熟、六已成熟、七未得決定、八已得決定、九一生所繫、十住最後有。",
        "from": "T31n1602_008:0521a08_10",
        "context_with_next_sentence": true
    },
    {
        "source_sentence": "此中安住種性菩薩，若方便修學發菩提心，即名趣入。",
        "from": "T31n1602_008:0521a09_16",
        "context_with_next_sentence": true
    },
    {
        "source_sentence": "既趣入已，乃至未入淨勝意樂地，即名不淨勝意樂；",
        "from": "T31n1602_008:0521a10_19",
        "context_with_next_sentence": true
    },
    {
        "source_sentence": "若得入者，名淨勝意樂。",
        "from": "T31n1602_008:0521a11_10",
        "context_with_next_sentence": true
    },
    {
        "source_sentence": "即淨勝意樂菩薩乃至未入到究竟地，名未成熟；",
        "from": "T31n1602_008:0521a12_12",
        "context_with_next_sentence": true
    },
    {
        "source_sentence": "若得入者，名已成熟。",
        "from": "T31n1602_008:0521a13_2",
        "context_with_next_sentence": true
    },
    {
        "source_sentence": "即未成熟中乃至未入決定行地，名不決定；",
        "from": "T31n1602_008:0521a14_2",
        "context_with_next_sentence": true
    },
    {
        "source_sentence": "若得入者，名得決定。",
        "from": "T31n1602_008:0521a14_12",
        "context_with_next_sentence": true
    },
    {
        "source_sentence": "已成熟中復有二種：",
        "from": "T31n1602_008:0521a15_1",
        "context_with_next_sentence": true
    },
    {
        "source_sentence": "一、一生所繫，謂此生後無間證得阿耨多羅三藐三菩提。",
        "from": "T31n1602_008:0521a16_7",
        "context_with_next_sentence": true
    },
    {
        "source_sentence": "二、住最後有，謂即在此生證得無上正等菩提。",
        "from": "T31n1602_008:0521a17_8",
        "context_with_next_sentence": true
    },
    {
        "source_sentence": "如是從住種性乃至無上正等菩提，如前所說十種菩薩盡攝一切菩薩。",
        "from": "T31n1602_008:0521a19_2",
        "context_with_next_sentence": true
    },
    {
        "source_sentence": "如前所說菩薩學處，盡攝菩薩所有學處。",
        "from": "T31n1602_008:0521a20_1",
        "context_with_next_sentence": true
    },
    {
        "source_sentence": "建立諸名號者，謂諸菩薩無有差別，隨德眾名，所謂菩提薩埵摩訶薩埵成就覺慧、最上明照、最勝之子、最勝所依、最勝所使、最勝萌芽，亦名猛健、亦名上軌範師、亦名商主、亦名具大名稱、亦名成就慈悲、亦名大福、亦名富自在、亦名大法師。",
        "from": "T31n1602_008:0521a26_9",
        "context_with_next_sentence": true
    },
    {
        "source_sentence": "如是等十方無邊世界中，依無量內德差別施設無數名號應知。",
        "from": "T31n1602_008:0521a27_17",
        "context_with_next_sentence": true
    },
    {
        "source_sentence": "是中若諸菩薩自稱我是菩薩，而不正勤修諸菩薩所有學處，當知此是相似菩薩，非實菩薩。",
        "from": "T31n1602_008:0521b01_1",
        "context_with_next_sentence": true
    },
    {
        "source_sentence": "若諸菩薩自稱菩薩，亦復勤修菩薩學處，當知此即真實菩薩。",
        "from": "T31n1602_008:0521b02_8",
        "context_with_next_sentence": true
    },
    {
        "source_sentence": "顯揚聖教論卷第八",
        "from": "T31n1602_008:0521b03_100",
        "context_with_next_sentence": false
    }
]