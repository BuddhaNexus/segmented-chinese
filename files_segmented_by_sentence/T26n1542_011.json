{
    "T26n1542_011:0735b02_0": "阿毘達磨品類足論卷第十一",
    "T26n1542_011:0735b04_0": "尊者世友造",
    "T26n1542_011:0735b05_0": "三藏法師玄奘奉　詔譯",
    "T26n1542_011:0735b06_0": "辯千問品第七之二",
    "T26n1542_011:0735b07_0": "此四證淨，幾所造色非有對色等者，一是所造色非有對色，三非所造色非有對色。",
    "T26n1542_011:0735b08_1": "幾難見故甚深等者，一切難見故甚深，甚深故難見。",
    "T26n1542_011:0735b10_2": "幾善非善為因等者，一切是善亦善為因。",
    "T26n1542_011:0735b11_0": "幾不善非不善為因等者，一切非不善非不善為因。",
    "T26n1542_011:0735b12_1": "幾無記非無記為因等者，一切非無記非無記為因。",
    "T26n1542_011:0735b13_2": "幾因幾非有因等者，一切是因緣亦有因。",
    "T26n1542_011:0735b14_3": "幾等無間非等無間緣等者，一非等無間非等無間緣，三應分別，謂佛證淨或是等無間非等無間緣、或是等無間亦等無間緣、或非等無間非等無間緣。",
    "T26n1542_011:0735b17_4": "云何是等無間非等無間緣？",
    "T26n1542_011:0735b18_5": "謂未來現前正起佛證淨。",
    "T26n1542_011:0735b19_0": "云何是等無間亦等無間緣？",
    "T26n1542_011:0735b19_1": "謂過去現在佛證淨。",
    "T26n1542_011:0735b20_2": "云何非等無間非等無間緣？",
    "T26n1542_011:0735b20_3": "謂除未來現前正起佛證淨，諸餘未來佛證淨。",
    "T26n1542_011:0735b21_4": "法、僧證淨亦爾。",
    "T26n1542_011:0735b22_5": "幾所緣緣非有所緣等者，一是所緣緣非有所緣，三是所緣緣亦有所緣。",
    "T26n1542_011:0735b23_6": "幾增上緣非有增上等者，一切是增上緣，亦有增上。",
    "T26n1542_011:0735b24_7": "幾暴流非順暴流等者，一切非暴流非順暴流。",
    "T26n1542_011:0735b26_0": "四沙門果者，謂預流果、一來果、不還果、阿羅漢果。",
    "T26n1542_011:0735b27_1": "此四沙門果，幾有色等者，一切應分別，謂沙門果所攝身語業是有色，餘皆無色。",
    "T26n1542_011:0735b28_2": "幾有見等者，一切是無見。",
    "T26n1542_011:0735b29_3": "幾有對等者，一切是無對。",
    "T26n1542_011:0735c01_4": "幾有漏等者，一切是無漏。",
    "T26n1542_011:0735c01_5": "幾有為等者，一切應分別，謂預流果或有為、或無為。",
    "T26n1542_011:0735c02_6": "云何有為？",
    "T26n1542_011:0735c03_7": "謂預流果所攝五蘊。",
    "T26n1542_011:0735c03_8": "云何無為？",
    "T26n1542_011:0735c03_9": "謂預流果所攝擇滅。",
    "T26n1542_011:0735c04_10": "一來、不還、阿羅漢果亦爾。",
    "T26n1542_011:0735c04_11": "幾有異熟等者，一切無異熟。",
    "T26n1542_011:0735c05_12": "幾是緣生等者，一切應分別，謂有為沙門果是緣生是因生是世攝，若無為沙門果非緣生非因生非世攝。",
    "T26n1542_011:0735c07_13": "幾色攝等者，一切應分別，謂沙門果所攝身語業是色攝，餘皆是名攝。",
    "T26n1542_011:0735c09_14": "幾內處攝等者，一切應分別，謂沙門果所攝心意識是內處攝，餘皆是外處攝。",
    "T26n1542_011:0735c11_15": "幾智遍知所遍知等者，一切是智遍知所遍知。",
    "T26n1542_011:0735c13_0": "此四沙門果，幾斷遍知所遍知等者，一切非斷遍知所遍知。",
    "T26n1542_011:0735c14_1": "幾應斷等者，一切不應斷。",
    "T26n1542_011:0735c14_2": "幾應修等者，一切應分別，謂有為沙門果是應修，若無為沙門果不應修。",
    "T26n1542_011:0735c16_3": "幾染污等者，一切不染污。",
    "T26n1542_011:0735c17_4": "幾果非有果等者，一切應分別，謂有為沙門果是果亦有果，若無為沙門果是果非有果。",
    "T26n1542_011:0735c19_5": "幾有執受等者，一切無執受。",
    "T26n1542_011:0735c19_6": "幾大種所造等者，一切應分別，謂沙門果所攝身語業是大種所造，餘皆非大種所造。",
    "T26n1542_011:0735c21_7": "幾有上等者，一切應分別，謂有為沙門果是有上，若無為沙門果是無上。",
    "T26n1542_011:0735c23_8": "幾是有等者，一切非有。",
    "T26n1542_011:0735c23_9": "幾因相應等者，一切應分別，謂沙門果所攝身語業、心不相應行及擇滅因不相應，餘皆因相應。",
    "T26n1542_011:0735c27_0": "此四沙門果，與六善處相攝者，六善處少分攝四沙門果，四沙門果亦攝六善處少分。",
    "T26n1542_011:0735c28_1": "與五不善處相攝者，互不相攝。",
    "T26n1542_011:0735c29_2": "與七無記處相攝者，互不相攝。",
    "T26n1542_011:0736a01_3": "與三漏處相攝者，互不相攝。",
    "T26n1542_011:0736a02_0": "與五有漏處相攝者，互不相攝。",
    "T26n1542_011:0736a02_1": "與八無漏處相攝者，八六無漏處少分攝四沙門果，四沙門果亦攝八六無漏處少分。",
    "T26n1542_011:0736a04_2": "幾過去等者，一切應分別，謂有為沙門果或過去或未來或現在，若無為沙門果非過去非未來非現在。",
    "T26n1542_011:0736a07_0": "幾善等者，一切是善。",
    "T26n1542_011:0736a07_1": "幾欲界繫等者，一切是不繫。",
    "T26n1542_011:0736a08_2": "幾學等者，一切應分別，謂預流果或學、或非學非無學。",
    "T26n1542_011:0736a09_3": "云何學？",
    "T26n1542_011:0736a09_4": "謂有為預流果。",
    "T26n1542_011:0736a09_5": "云何非學非無學？",
    "T26n1542_011:0736a10_6": "謂無為預流果。",
    "T26n1542_011:0736a10_7": "一來、不還果亦爾。",
    "T26n1542_011:0736a11_8": "阿羅漢果，或無學、或非學非無學。",
    "T26n1542_011:0736a11_9": "云何無學？",
    "T26n1542_011:0736a12_10": "謂有為阿羅漢果。",
    "T26n1542_011:0736a12_11": "云何非學非無學？",
    "T26n1542_011:0736a12_12": "謂無為阿羅漢果。",
    "T26n1542_011:0736a14_0": "此四沙門果，幾見所斷等者，一切非所斷。",
    "T26n1542_011:0736a14_1": "幾非心等者，一切應分別，謂沙門果所攝身語業、心不相應行及擇滅，非心非心所非心相應；若受蘊想蘊及相應行蘊，是心所與心相應；若心意識，唯是心。",
    "T26n1542_011:0736a18_2": "幾隨心轉非受相應等者，一切應分別，謂預流果有四句。",
    "T26n1542_011:0736a19_3": "或隨心轉非受相應，謂預流果所攝身語業及隨心轉心不相應行，并受或受相應非隨心轉，謂預流果所攝心意識。",
    "T26n1542_011:0736a22_4": "或隨心轉亦受相應，謂預流果攝想蘊及相應行蘊。",
    "T26n1542_011:0736a23_5": "或非隨心轉非受相應，謂除預流果攝隨心轉心不相應行，諸餘預流果攝心不相應行及擇滅。",
    "T26n1542_011:0736a25_6": "一來、不還、阿羅漢果亦爾。",
    "T26n1542_011:0736a26_7": "幾隨心轉非想行相應等者，一切應分別，謂除自性，如受應知。",
    "T26n1542_011:0736a27_8": "幾隨尋轉非伺相應等者，一切應分別，謂預流果有四句。",
    "T26n1542_011:0736a29_9": "或隨尋轉非伺相應，謂預流果所攝身語業，及隨尋轉心不相應行，并伺。",
    "T26n1542_011:0736b01_10": "或伺相應非隨尋轉，謂預流果所攝尋。",
    "T26n1542_011:0736b02_11": "或隨尋轉亦伺相應，謂預流果所攝尋伺相應心心所法。",
    "T26n1542_011:0736b03_12": "或非隨尋轉非伺相應，謂除預流果所攝隨尋轉心不相應行，諸餘預流果所攝心不相應行及擇滅。",
    "T26n1542_011:0736b06_13": "一來果亦爾。",
    "T26n1542_011:0736b06_14": "不還果有四句。",
    "T26n1542_011:0736b06_15": "或隨尋轉非伺相應，謂不還果所攝隨尋轉身語業，及隨尋轉心不相應行，并尋相應伺。",
    "T26n1542_011:0736b08_16": "或伺相應非隨尋轉，謂不還果所攝尋，及尋不相應伺相應心心所法。",
    "T26n1542_011:0736b10_17": "或隨尋轉亦伺相應，謂不還果所攝尋伺相應心心所法。",
    "T26n1542_011:0736b11_18": "或非隨尋轉非伺相應，謂除不還果所攝隨尋轉身語業、心不相應行，諸餘不還果所攝身語業、心不相應行及不還果所攝尋不相應伺，若無尋無伺心心所法并擇滅。",
    "T26n1542_011:0736b15_19": "阿羅漢果亦爾。",
    "T26n1542_011:0736b15_20": "幾見非見處等者，一切應分別，謂預流果所攝慧是見非見處，餘皆非見非見處。",
    "T26n1542_011:0736b17_21": "一來、不還果亦爾。",
    "T26n1542_011:0736b18_22": "阿羅漢果所攝盡無生智所不攝慧是見非見處，餘皆非見非見處。",
    "T26n1542_011:0736b19_23": "幾有身見為因非有身見因等者，一切非有身見為因非有身見因。",
    "T26n1542_011:0736b21_24": "幾業非業異熟等者，一切應分別，謂沙門果所攝身語業及思是業非業異熟，餘皆非業非業異熟。",
    "T26n1542_011:0736b23_25": "幾業非隨業轉等者，一切應分別。",
    "T26n1542_011:0736b24_26": "謂預流果有四句。",
    "T26n1542_011:0736b24_27": "或業非隨業轉，謂預流果所攝思。",
    "T26n1542_011:0736b25_28": "或隨業轉非業，謂預流果所攝受想識蘊，及思所不攝隨業轉行蘊。",
    "T26n1542_011:0736b26_29": "或業亦隨業轉，謂預流果所攝身語業。",
    "T26n1542_011:0736b27_30": "或非業非隨業轉，謂除預流果所攝隨業轉心不相應行，諸餘預流果所攝心不相應行及擇滅。",
    "T26n1542_011:0736b29_31": "一來、不還、阿羅漢果亦爾。",
    "T26n1542_011:0736c01_32": "幾所造色非有見色等者，一切應分別，謂沙門果所攝身語業是所造色非有見色，餘皆非所造色非有見色。",
    "T26n1542_011:0736c04_0": "此四沙門果，幾所造色非有對色等者，一切應分別，謂沙門果所攝身語業是所造色非有對色，餘皆非所造色非有對色。",
    "T26n1542_011:0736c06_1": "幾難見故甚深等者，一切難見故甚深，甚深故難見。",
    "T26n1542_011:0736c07_2": "幾善非善為因等者，一切應分別，謂有為沙門果是善亦善為因，若無為沙門果是善非善為因。",
    "T26n1542_011:0736c10_3": "幾不善非不善為因等者，一切非不善非不善為因。",
    "T26n1542_011:0736c11_4": "幾無記非無記為因等者，一切非無記非無記為因。",
    "T26n1542_011:0736c12_5": "幾因緣非有因等者，一切應分別，若有為沙門果是因緣亦有因，若無為沙門果非因緣非有因。",
    "T26n1542_011:0736c14_6": "幾等無間非等無間緣等者，一切應分別，謂沙門果或是等無間非等無間緣、或是等無間亦等無間緣、或非等無間非等無間緣。",
    "T26n1542_011:0736c17_7": "是等無間非等無間緣者，謂未來現前正起沙門果所攝心心所法。",
    "T26n1542_011:0736c19_8": "是等無間亦等無間緣者，謂過去現在沙門果所攝心心所法。",
    "T26n1542_011:0736c20_9": "非等無間非等無間緣者，謂除未來現前正起沙門果所攝心心所法，諸餘未來沙門果所攝心心所法，及身語業心不相應行并擇滅。",
    "T26n1542_011:0736c23_10": "幾所緣緣非有所緣等者，一切應分別，謂沙門所攝身語業心不相應行及擇滅是所緣緣非有所緣，餘皆是所緣緣亦有所緣。",
    "T26n1542_011:0736c26_11": "幾增上緣非有增上等者，一切應分別，謂有為沙門果是增上緣亦有增上，若無為沙門果是增上緣非有增上。",
    "T26n1542_011:0736c29_0": "幾暴流非順暴流等者，一切非暴流非順暴流。",
    "T26n1542_011:0737a02_0": "四通行者，謂有苦遲通行、有苦速通行、有樂遲通行、有樂速通行。",
    "T26n1542_011:0737a03_1": "此四通行，幾有色等者，一切應分別，謂通行所攝身語業是有色，餘皆是無色。",
    "T26n1542_011:0737a05_2": "幾有見等者，一切是無見。",
    "T26n1542_011:0737a05_3": "幾有對等者，一切是無對。",
    "T26n1542_011:0737a06_4": "幾有漏等者，一切是無漏。",
    "T26n1542_011:0737a07_0": "幾有為等者，一切是有為。",
    "T26n1542_011:0737a07_1": "幾有異熟等者，一切無異熟。",
    "T26n1542_011:0737a08_2": "幾是緣生等者，一切是緣生是因生是世攝。",
    "T26n1542_011:0737a09_3": "幾色攝等者，一切應分別，謂通行所攝身語業是色攝，餘皆是名攝。",
    "T26n1542_011:0737a10_4": "幾內處攝等者，一切應分別，謂通行所攝心意識內處攝，餘皆外處攝。",
    "T26n1542_011:0737a12_5": "幾智遍知所遍知等者，一切是智遍知所遍知。",
    "T26n1542_011:0737a14_0": "此四通行，幾斷遍知所遍知等者，一切非斷遍知所遍知。",
    "T26n1542_011:0737a15_1": "幾應斷等者，一切不應斷。",
    "T26n1542_011:0737a15_2": "幾應修等者，一切是應修。",
    "T26n1542_011:0737a16_3": "幾染污等者，一切不染污。",
    "T26n1542_011:0737a17_4": "幾果非有果等者，一切是果亦有果。",
    "T26n1542_011:0737a17_5": "幾有執受等者，一切無執受。",
    "T26n1542_011:0737a18_6": "幾大種所造等者，一切應分別，謂通行所攝身語業是大種所造，餘皆非大種所造。",
    "T26n1542_011:0737a20_7": "幾有上等者，一切是有上。",
    "T26n1542_011:0737a21_8": "幾是有等者，一切非有。",
    "T26n1542_011:0737a21_9": "幾因相應等者，一切應分別，謂通行所攝身語業、心不相應行因不相應，餘皆因相應。",
    "T26n1542_011:0737a24_0": "此四通行，與六善處相攝者，五善處少分攝四通行，四通行亦攝五善處少分。",
    "T26n1542_011:0737a25_1": "與五不善處相攝者，互不相攝。",
    "T26n1542_011:0737a26_2": "與七無記處相攝者，互不相攝。",
    "T26n1542_011:0737a27_3": "與三漏處相攝者，互不相攝。",
    "T26n1542_011:0737a27_4": "與五有漏處相攝者，互不相攝。",
    "T26n1542_011:0737a28_5": "與八無漏處相攝者，五無漏處攝四通行，四通行亦攝五無漏處。",
    "T26n1542_011:0737a29_6": "幾過去等者，一切或過去或未來或現在。",
    "T26n1542_011:0737b01_7": "幾善等者，一切是善。",
    "T26n1542_011:0737b02_8": "幾欲界繫等者，一切是不繫。",
    "T26n1542_011:0737b02_9": "幾學等者，一切應分別，謂四通行或學、或無學。",
    "T26n1542_011:0737b04_0": "云何學？",
    "T26n1542_011:0737b04_1": "謂學五蘊。",
    "T26n1542_011:0737b04_2": "云何無學？",
    "T26n1542_011:0737b04_3": "謂無學五蘊。",
    "T26n1542_011:0737b05_0": "此四通行，幾見所斷等者，一切非所斷。",
    "T26n1542_011:0737b05_1": "幾非心等者，一切應分別，謂通行所攝身語業、心不相應行，非心非心所非心相應；若受蘊想蘊相應行蘊，是心所與心相應；若心意識，唯是心。",
    "T26n1542_011:0737b09_2": "幾隨心轉非受相應等者，一切應分別，謂諸通行各有四句。",
    "T26n1542_011:0737b10_3": "或隨心轉非受相應，謂通行所攝身語業，及隨心轉心不相應行并受。",
    "T26n1542_011:0737b12_4": "或受相應非隨心轉，謂通行所攝心意識。",
    "T26n1542_011:0737b13_0": "或隨心轉亦受相應，謂通行所攝想蘊及相應行蘊。",
    "T26n1542_011:0737b14_1": "或非隨心轉非受相應，謂除通行所攝隨心轉心不相應行，諸除通行所攝心不相應行。",
    "T26n1542_011:0737b16_2": "幾隨心轉非想行相應等者，一切應分別，謂除其自性，如受應知。",
    "T26n1542_011:0737b17_3": "幾隨尋轉非伺相應等者，一切應分別，謂苦遲通行有四句。",
    "T26n1542_011:0737b19_0": "或隨尋轉非伺相應，謂苦遲通行所攝隨尋轉身語業心不相應行，及尋相應伺。",
    "T26n1542_011:0737b20_1": "或伺相應非隨尋轉，謂苦遲通行所攝尋，及尋不相應伺相應心心所法。",
    "T26n1542_011:0737b22_2": "或隨尋轉亦伺相應，謂苦遲通行所攝尋伺相應心心所法。",
    "T26n1542_011:0737b23_3": "或非隨尋轉非伺相應，謂除苦遲通行所攝隨尋轉身語業心不相應行，諸餘苦遲通行所攝身語業心不相應行，及尋不相應伺，并無尋無伺心心所法。",
    "T26n1542_011:0737b27_4": "苦速通行亦爾。",
    "T26n1542_011:0737b27_5": "樂遲通行亦有四句。",
    "T26n1542_011:0737b28_6": "或隨尋轉非伺相應，謂樂遲通行所攝隨尋轉身語業心不相應行及伺。",
    "T26n1542_011:0737b29_7": "或伺相應非隨尋轉，謂樂遲通行所攝尋。",
    "T26n1542_011:0737c01_8": "或隨尋轉亦伺相應，謂樂遲通行所攝尋伺相應心心所法。",
    "T26n1542_011:0737c03_9": "或非隨尋轉非伺相應，謂除樂遲通行所攝隨尋轉身語業心不相應行，諸餘樂遲通行所攝身語業心不相應行，及無尋無伺心心所法。",
    "T26n1542_011:0737c06_10": "樂速通行亦爾。",
    "T26n1542_011:0737c06_11": "幾見非見處等者，一切應分別，謂通行所攝盡無生智所不攝慧是見非見處，餘皆非見非見處。",
    "T26n1542_011:0737c08_12": "幾有身見為因非有身見因等者，一切非有身見為因非有身見因。",
    "T26n1542_011:0737c10_13": "幾業非業異熟等者，一切應分別，謂通行所攝身語業及思是業非業異熟，餘皆非業非業異熟。",
    "T26n1542_011:0737c12_14": "幾業非隨業轉等者，一切應分別，謂諸通行各有四句。",
    "T26n1542_011:0737c13_15": "或業非隨業轉，謂通行所攝思。",
    "T26n1542_011:0737c14_16": "或隨業轉非業，謂通行所攝受想識蘊，及思所不攝隨業轉行蘊。",
    "T26n1542_011:0737c15_17": "或業亦隨業轉，謂通行所攝身語業。",
    "T26n1542_011:0737c16_18": "或非業非隨業轉，謂除通行所攝隨業轉心不相應行，諸餘通行所攝心不相應行。",
    "T26n1542_011:0737c18_19": "幾所造色非有見色等者，一切應分別，謂通行所攝身語業是所造色非有見色，餘皆非所造色非有見色。",
    "T26n1542_011:0737c21_0": "此四通行，幾所造色非有對色等者，一切應分別，謂通行所攝身語業是所造色非有對色，餘皆非所造色非有對色。",
    "T26n1542_011:0737c23_1": "幾難見甚深等者，一切難見故甚深，甚深故難見。",
    "T26n1542_011:0737c24_2": "幾善非善為因等者，一切是善亦善為因。",
    "T26n1542_011:0737c25_3": "幾不善非不善為因等者，一切非不善非不善為因。",
    "T26n1542_011:0737c26_4": "幾無記非無記為因等者，一切非無記非無記為因。",
    "T26n1542_011:0737c28_5": "幾因緣非有因等者，一切是因緣亦有因。",
    "T26n1542_011:0737c29_0": "幾等無間非等無間緣等者，一切應分別，謂諸通行，或是等無間非等無間緣、或是等無間亦等無間緣、或非等無間非等無間緣。",
    "T26n1542_011:0738a02_1": "是等無間非等無間緣者，謂未來現前正起通行所攝心心所法。",
    "T26n1542_011:0738a04_2": "是等無間亦等無間緣者，謂過去現在通行所攝心心所法。",
    "T26n1542_011:0738a05_3": "非等無間非等無間緣者，謂除未來現前正起通行所攝心心所法，諸餘未來通行所攝心心所法，及通行所攝身語業心不相應行。",
    "T26n1542_011:0738a08_4": "幾所緣緣非有所緣等者，一切應分別，謂通行所攝身語業心不相應行是所緣緣非有所緣，餘皆是所緣緣亦有所緣。",
    "T26n1542_011:0738a11_5": "幾增上緣非有增上等者，一切是增上緣亦有增上。",
    "T26n1542_011:0738a12_6": "幾暴流非順暴流等者，一切非暴流非順暴流。",
    "T26n1542_011:0738a14_0": "四聖種者，謂隨所得衣喜足聖種、隨所得食喜足聖種、隨所得臥具喜足聖種、樂斷樂修聖種。",
    "T26n1542_011:0738a16_1": "此四聖種，幾有色等者，一切應分別，謂聖種所攝身語業是有色，餘皆是無色。",
    "T26n1542_011:0738a17_2": "幾有見等者，一切是無見。",
    "T26n1542_011:0738a18_3": "幾有對等者，一切是無對。",
    "T26n1542_011:0738a19_4": "幾有漏等者，一切應分別，謂諸聖種或有漏、或無漏。",
    "T26n1542_011:0738a20_5": "云何有漏？",
    "T26n1542_011:0738a20_6": "謂聖種所攝有漏五蘊。",
    "T26n1542_011:0738a21_0": "云何無漏？",
    "T26n1542_011:0738a21_1": "謂無漏五蘊。",
    "T26n1542_011:0738a21_2": "幾有為等者，一切是有為。",
    "T26n1542_011:0738a22_3": "幾有異熟等者，一切應分別，謂諸聖種若有漏有異熟，若無漏無異熟。",
    "T26n1542_011:0738a23_4": "幾是緣生等者，一切是緣生是因生是世攝。",
    "T26n1542_011:0738a24_5": "幾色攝等者，一切應分別，謂聖種所攝身語業是色攝，餘皆是名攝。",
    "T26n1542_011:0738a26_6": "幾內處攝等者，一切應分別，謂聖種所攝心意識內處攝，餘皆外處攝。",
    "T26n1542_011:0738a27_7": "幾智遍知所遍知等者，一切是智遍知所遍知。",
    "T26n1542_011:0738a28_8": "此四聖種，幾斷遍知所遍知等者，一切應分別，謂諸聖種，若有漏是斷遍知所遍知、若無漏非斷遍知所遍知。",
    "T26n1542_011:0738b02_9": "幾應斷等者，一切應分別，謂諸聖種，若有漏是應斷、若無漏不應斷。",
    "T26n1542_011:0738b03_10": "幾應修等者，一切是應修。",
    "T26n1542_011:0738b04_11": "幾染污等者，一切不染污。",
    "T26n1542_011:0738b05_12": "幾果非有果等者，一切是果亦有果。",
    "T26n1542_011:0738b05_13": "幾有執受等者，一切無執受。",
    "T26n1542_011:0738b06_14": "幾大種所造等者，一切應分別，謂聖種所攝身語業是大種所造，餘皆非大種所造。",
    "T26n1542_011:0738b08_15": "幾有上等者，一切是有上。",
    "T26n1542_011:0738b09_16": "幾是有等者，一切應分別，謂諸聖種，若有漏是有，若無漏非有。",
    "T26n1542_011:0738b10_17": "幾因相應等者，一切應分別，謂聖種所攝身語業、心不相應行因不相應，餘皆因相應。",
    "T26n1542_011:0738b13_0": "此四聖種，與六善處相攝者，五善處少分攝四聖種，四聖種亦攝五善處少分。",
    "T26n1542_011:0738b14_1": "與五不善處相攝者，互不相攝。",
    "T26n1542_011:0738b15_2": "與七無記處相攝者，互不相攝。",
    "T26n1542_011:0738b16_3": "與三漏處相攝者，互不相攝。",
    "T26n1542_011:0738b16_4": "與五有漏處相攝者，應作四句。",
    "T26n1542_011:0738b17_5": "或有漏處非聖種，謂聖種所不攝有漏五蘊。",
    "T26n1542_011:0738b18_6": "或聖種非有漏處，謂無漏四聖種。",
    "T26n1542_011:0738b19_7": "或有漏處亦聖種，謂有漏四聖種。",
    "T26n1542_011:0738b20_8": "或非有漏處非聖種，謂虛空及二滅。",
    "T26n1542_011:0738b20_9": "與八無漏處相攝者，應作四句。",
    "T26n1542_011:0738b21_10": "或無漏處非聖種，謂虛空及二滅。",
    "T26n1542_011:0738b22_11": "或聖種非無漏處，謂有漏四聖種。",
    "T26n1542_011:0738b23_12": "或無漏處亦聖種，謂無漏四聖種。",
    "T26n1542_011:0738b23_13": "或非無漏處非聖種，謂聖種所不攝有漏五蘊。",
    "T26n1542_011:0738b25_0": "幾過去等者，一切或過去或未來或現在。",
    "T26n1542_011:0738b25_1": "幾善等者，一切是善。",
    "T26n1542_011:0738b26_2": "幾欲界繫等者，一切應分別，謂諸聖種，或欲界繫、或色界繫、或無色界繫、或不繫。",
    "T26n1542_011:0738b28_3": "云何欲界繫？",
    "T26n1542_011:0738b28_4": "謂聖種所攝欲界五蘊。",
    "T26n1542_011:0738b29_5": "云何色界繫？",
    "T26n1542_011:0738b29_6": "謂聖種所攝色界五蘊。",
    "T26n1542_011:0738b29_7": "云何無色界繫？",
    "T26n1542_011:0738c01_8": "謂聖種所攝無色界四蘊。",
    "T26n1542_011:0738c01_9": "云何不繫？",
    "T26n1542_011:0738c02_10": "謂無漏五蘊。",
    "T26n1542_011:0738c02_11": "幾學等者，一切應分別，謂諸聖種，或學、或無學、或非學非無學。",
    "T26n1542_011:0738c03_12": "云何學？",
    "T26n1542_011:0738c03_13": "謂學五蘊。",
    "T26n1542_011:0738c04_14": "云何無學？",
    "T26n1542_011:0738c04_15": "謂無學五蘊。",
    "T26n1542_011:0738c04_16": "云何非學非無學？",
    "T26n1542_011:0738c05_17": "謂聖種所攝有漏五蘊。",
    "T26n1542_011:0738c06_0": "此四聖種，幾見所斷等者，一切應分別，謂諸聖種，若有漏修所斷、若無漏非所斷。",
    "T26n1542_011:0738c07_1": "幾非心等者，一切應分別，謂聖種所攝身語業、心不相應行，非心非心所非心相應；聖種所攝受蘊想蘊相應行蘊，是心所與心相應；聖種所攝心意識，唯是心。",
    "T26n1542_011:0738c11_2": "幾隨心轉非受相應等者，一切應分別，謂諸聖種各有四句。",
    "T26n1542_011:0738c12_3": "或隨心轉非受相應，謂聖種所攝隨心轉身語業心不相應行及受。",
    "T26n1542_011:0738c14_4": "或受相應非隨心轉，謂聖種所攝心意識。",
    "T26n1542_011:0738c15_5": "或隨心轉亦受相應，謂聖種所攝想蘊，及相應行蘊。",
    "T26n1542_011:0738c16_6": "或非隨心轉非受相應，謂除聖種所攝身語業心不相應行，諸餘聖種所攝身語業心不相應行。",
    "T26n1542_011:0738c18_7": "幾隨心轉非想行相應等者，一切應分別，謂除其自性，如受應知。",
    "T26n1542_011:0738c20_0": "幾隨尋轉非伺相應等者，一切應分別，謂諸聖種各有四句。",
    "T26n1542_011:0738c21_1": "或隨尋轉非伺相應，謂聖種所攝隨尋轉身語業心不相應行，及尋相應伺。",
    "T26n1542_011:0738c23_2": "或伺相應非隨尋轉，謂聖種所攝尋，及尋不相應伺相應心心所法。",
    "T26n1542_011:0738c24_3": "或隨尋轉亦伺相應，謂聖種所攝尋伺相應心心所法。",
    "T26n1542_011:0738c25_4": "或非隨尋轉非伺相應，謂除聖種所攝隨尋轉身語業心不相應行，諸餘聖種所攝身語業心不相應行，及尋不相應伺，并無尋無伺心心所法。",
    "T26n1542_011:0738c29_5": "幾見非見處等者，一切應分別，謂諸聖種各有四句。",
    "T26n1542_011:0739a01_6": "或見非見處，謂盡無生智所不攝無漏慧。",
    "T26n1542_011:0739a02_7": "或見處非見，謂見所不攝有漏四聖種。",
    "T26n1542_011:0739a03_8": "或見亦見處，謂聖種所攝世間正見。",
    "T26n1542_011:0739a03_9": "或非見非見處，謂見所不攝無漏四聖種。",
    "T26n1542_011:0739a04_10": "幾有身見為因非有身見因等者，一切非有身見為因非有身見因。",
    "T26n1542_011:0739a06_11": "幾業非業異熟等者，一切應分別，謂聖種所攝身語業及思是業非業異熟，餘皆非業非業異熟。",
    "T26n1542_011:0739a08_12": "幾業非隨業轉等者，一切應分別，謂諸聖種各有四句。",
    "T26n1542_011:0739a09_13": "或業非隨業轉，謂除聖種所攝隨業轉身語業，諸餘聖種所攝身語業及思。",
    "T26n1542_011:0739a11_14": "或隨業轉非業，謂聖種所攝受想識蘊，及思所不攝隨業轉行蘊。",
    "T26n1542_011:0739a12_15": "或業亦隨業轉，謂聖種所攝隨業轉身語業。",
    "T26n1542_011:0739a13_16": "或非業非隨業轉，謂除聖種所攝隨業轉心不相應行，諸餘聖種所攝心不相應行。",
    "T26n1542_011:0739a15_17": "幾所造色非有見色等者，一切應分別謂聖種所攝身語業是所造色非有見色，餘皆非所造色非有見色。",
    "T26n1542_011:0739a19_0": "此四聖種，幾所造色非有對色等者，一切應分別，謂聖種所攝身語業是所造色非有對色，餘皆非所造色非有對色。",
    "T26n1542_011:0739a21_1": "幾難見故甚深等者，一切難見故甚深，甚深故難見。",
    "T26n1542_011:0739a22_2": "幾善非善為因等者，一切是善亦善為因。",
    "T26n1542_011:0739a23_3": "幾不善非不善為因等者，一切非不善非不善為因。",
    "T26n1542_011:0739a25_0": "幾無記非無記為因等者，一切非無記非無記為因。",
    "T26n1542_011:0739a26_1": "幾因緣非有因等者，一切是因緣亦有因。",
    "T26n1542_011:0739a27_2": "幾等無間非等無間緣等者，一切應分別，謂諸聖種，或是等無間非等無間緣、或是等無間亦等無間緣、或非等無間非等無間緣。",
    "T26n1542_011:0739b01_0": "是等無間非等無間緣者，謂未來現前正起聖種所攝心心所法。",
    "T26n1542_011:0739b02_1": "是等無間亦等無間緣者，謂過去現在聖種所攝心心所法。",
    "T26n1542_011:0739b03_2": "非等無間非等無間緣者，謂除未來現前正起聖種所攝心心所法，諸餘未來聖種所攝心心所法，及聖種所攝身語業心不相應行。",
    "T26n1542_011:0739b06_3": "幾所緣緣非有所緣等者，一切應分別，謂聖種所攝身語業心不相應行是所緣緣非有所緣，餘皆是所緣緣亦有所緣。",
    "T26n1542_011:0739b09_4": "幾增上緣非有增上等者，一切是增上緣亦有增上。",
    "T26n1542_011:0739b10_5": "幾暴流非順暴流等者，一切應分別，謂諸聖種，若有漏是順暴流非暴流，若無漏非暴流非順暴流。",
    "T26n1542_011:0739b12_6": "如四聖種，四正斷、四神足亦爾。",
    "T26n1542_011:0739b14_0": "四念住者，謂身念住、受念住、心念住、法念住。",
    "T26n1542_011:0739b15_0": "身念住云何？",
    "T26n1542_011:0739b15_1": "謂緣身善有漏無漏慧。",
    "T26n1542_011:0739b15_2": "受念住云何？",
    "T26n1542_011:0739b16_3": "謂緣受善有漏無漏慧。",
    "T26n1542_011:0739b16_4": "心念住云何？",
    "T26n1542_011:0739b16_5": "謂緣心善有漏無漏慧。",
    "T26n1542_011:0739b17_6": "法念住云何？",
    "T26n1542_011:0739b17_7": "謂緣法善有漏無漏慧。",
    "T26n1542_011:0739b18_8": "此四念住，幾有色等者，一切無色。",
    "T26n1542_011:0739b19_9": "幾有見等者，一切無見。",
    "T26n1542_011:0739b19_10": "幾有對等者，一切無對。",
    "T26n1542_011:0739b20_11": "幾有漏等者，一切應分別，諸緣身慧或有漏、或無漏。",
    "T26n1542_011:0739b21_12": "云何有漏？",
    "T26n1542_011:0739b21_13": "謂有漏作意相應緣身慧。",
    "T26n1542_011:0739b22_14": "云何無漏？",
    "T26n1542_011:0739b22_15": "謂無漏作意相應緣身慧。",
    "T26n1542_011:0739b23_0": "緣受、心、法慧亦爾。",
    "T26n1542_011:0739b23_1": "幾有為等者，一切有為。",
    "T26n1542_011:0739b23_2": "幾有異熟等者，一切應分別，謂諸念住若有漏有異熟，若無漏無異熟。",
    "T26n1542_011:0739b25_3": "幾是緣生等者，一切是緣生是因生是世攝。",
    "T26n1542_011:0739b26_4": "幾色攝等者，一切是名攝。",
    "T26n1542_011:0739b27_5": "幾內處攝等者，一切外處攝。",
    "T26n1542_011:0739b27_6": "幾智遍知所遍知等者，一切是智遍知所遍知。",
    "T26n1542_011:0739b29_0": "說一切有部品類足論卷第十一"
}