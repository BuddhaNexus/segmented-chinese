[
    {
        "source_sentence": "佛說玉耶女經",
        "from": "T02n0142a_001:0863c15_0",
        "context_with_next_sentence": true
    },
    {
        "source_sentence": "失譯人名附西晉錄",
        "from": "T02n0142a_001:0863c17_0",
        "context_with_next_sentence": true
    },
    {
        "source_sentence": "聞如是：一時，佛在舍衛國祇樹給孤獨園。爾",
        "from": "T02n0142a_001:0863c18_0",
        "context_with_next_sentence": true
    },
    {
        "source_sentence": "時，長者給孤獨，為子取婦，得豪貴長者家女，端正無雙，憍豪慠慢，不以婦禮承事姑嫜、夫主。",
        "from": "T02n0142a_001:0863c21_1",
        "context_with_next_sentence": true
    },
    {
        "source_sentence": "給孤獨家議曰：",
        "from": "T02n0142a_001:0863c21_8",
        "context_with_next_sentence": true
    },
    {
        "source_sentence": "「其婦憍慢，當以何法而教訓之？",
        "from": "T02n0142a_001:0863c22_2",
        "context_with_next_sentence": true
    },
    {
        "source_sentence": "若以杖捶，非善法也；",
        "from": "T02n0142a_001:0863c22_12",
        "context_with_next_sentence": true
    },
    {
        "source_sentence": "若無訓教，其罪日增。",
        "from": "T02n0142a_001:0863c23_1",
        "context_with_next_sentence": true
    },
    {
        "source_sentence": "長者！",
        "from": "T02n0142a_001:0863c23_4",
        "context_with_next_sentence": true
    },
    {
        "source_sentence": "唯佛大聖善能教訓，辦供設齋食，明日請佛。",
        "from": "T02n0142a_001:0863c24_3",
        "context_with_next_sentence": true
    },
    {
        "source_sentence": "」佛即受請。",
        "from": "T02n0142a_001:0863c24_9",
        "context_with_next_sentence": true
    },
    {
        "source_sentence": "明日佛來將諸徒眾，給孤獨家盡出禮佛，玉耶不出。",
        "from": "T02n0142a_001:0863c25_11",
        "context_with_next_sentence": true
    },
    {
        "source_sentence": "佛即放大光明紫磨金色，照玉耶室內，佛現三十二相、八十種好，玉耶見佛光明相貌，即大驚怖，生畏懼心便出禮佛。",
        "from": "T02n0142a_001:0863c28_4",
        "context_with_next_sentence": true
    },
    {
        "source_sentence": "佛告玉耶：",
        "from": "T02n0142a_001:0863c28_9",
        "context_with_next_sentence": true
    },
    {
        "source_sentence": "「女人之法，不當以倚端正而生憍慢，形貌端正，非為端正，唯心行端正，人所愛敬，是為端正，不得以倚面貌端正憍慢自恣，後生卑賤為人走使。",
        "from": "T02n0142a_001:0864a02_13",
        "context_with_next_sentence": true
    },
    {
        "source_sentence": "」佛告玉耶：",
        "from": "T02n0142a_001:0864a03_4",
        "context_with_next_sentence": true
    },
    {
        "source_sentence": "「女人之法，有三鄣十惡，不自覺知？",
        "from": "T02n0142a_001:0864a03_21",
        "context_with_next_sentence": true
    },
    {
        "source_sentence": "」玉耶白佛：",
        "from": "T02n0142a_001:0864a04_4",
        "context_with_next_sentence": true
    },
    {
        "source_sentence": "「何等三鄣十惡？",
        "from": "T02n0142a_001:0864a04_12",
        "context_with_next_sentence": true
    },
    {
        "source_sentence": "」佛告玉耶：",
        "from": "T02n0142a_001:0864a04_18",
        "context_with_next_sentence": true
    },
    {
        "source_sentence": "「一者小時父母所鄣，二者出嫁夫主所鄣，三者老時兒子所鄣，是為三鄣。",
        "from": "T02n0142a_001:0864a06_9",
        "context_with_next_sentence": true
    },
    {
        "source_sentence": "何等十惡？",
        "from": "T02n0142a_001:0864a06_14",
        "context_with_next_sentence": true
    },
    {
        "source_sentence": "一者生時父母不憙。",
        "from": "T02n0142a_001:0864a07_3",
        "context_with_next_sentence": true
    },
    {
        "source_sentence": "二者養育無味。",
        "from": "T02n0142a_001:0864a07_10",
        "context_with_next_sentence": true
    },
    {
        "source_sentence": "三者常憂嫁娶失禮。",
        "from": "T02n0142a_001:0864a07_19",
        "context_with_next_sentence": true
    },
    {
        "source_sentence": "四者處處畏人。",
        "from": "T02n0142a_001:0864a08_6",
        "context_with_next_sentence": true
    },
    {
        "source_sentence": "五者與父母別離。",
        "from": "T02n0142a_001:0864a08_14",
        "context_with_next_sentence": true
    },
    {
        "source_sentence": "六者倚他門戶。",
        "from": "T02n0142a_001:0864a09_2",
        "context_with_next_sentence": true
    },
    {
        "source_sentence": "七者懷妊甚難。",
        "from": "T02n0142a_001:0864a09_9",
        "context_with_next_sentence": true
    },
    {
        "source_sentence": "八者產生時難。",
        "from": "T02n0142a_001:0864a09_16",
        "context_with_next_sentence": true
    },
    {
        "source_sentence": "九者常畏夫主。",
        "from": "T02n0142a_001:0864a10_3",
        "context_with_next_sentence": true
    },
    {
        "source_sentence": "十者恒不得自在，是為十惡。",
        "from": "T02n0142a_001:0864a10_16",
        "context_with_next_sentence": true
    },
    {
        "source_sentence": "」玉耶聞佛說三鄣十惡，身心戰悚，白佛言：",
        "from": "T02n0142a_001:0864a11_15",
        "context_with_next_sentence": true
    },
    {
        "source_sentence": "「唯願世尊，教我作婦之法。",
        "from": "T02n0142a_001:0864a12_6",
        "context_with_next_sentence": true
    },
    {
        "source_sentence": "」佛告玉耶：",
        "from": "T02n0142a_001:0864a12_12",
        "context_with_next_sentence": true
    },
    {
        "source_sentence": "「作婦之法，當有五等。",
        "from": "T02n0142a_001:0864a13_1",
        "context_with_next_sentence": true
    },
    {
        "source_sentence": "何謂為五？",
        "from": "T02n0142a_001:0864a13_6",
        "context_with_next_sentence": true
    },
    {
        "source_sentence": "一如母婦，二如臣婦，三如妹婦，四者婢婦，五者夫婦。",
        "from": "T02n0142a_001:0864a14_11",
        "context_with_next_sentence": true
    },
    {
        "source_sentence": "何謂母婦？",
        "from": "T02n0142a_001:0864a14_16",
        "context_with_next_sentence": true
    },
    {
        "source_sentence": "愛夫如子故，名母婦。",
        "from": "T02n0142a_001:0864a15_6",
        "context_with_next_sentence": true
    },
    {
        "source_sentence": "何謂臣婦？",
        "from": "T02n0142a_001:0864a15_11",
        "context_with_next_sentence": true
    },
    {
        "source_sentence": "事夫如君故，名臣婦。",
        "from": "T02n0142a_001:0864a16_1",
        "context_with_next_sentence": true
    },
    {
        "source_sentence": "何謂妹婦？",
        "from": "T02n0142a_001:0864a16_6",
        "context_with_next_sentence": true
    },
    {
        "source_sentence": "事夫如兄故，名妹婦。",
        "from": "T02n0142a_001:0864a16_16",
        "context_with_next_sentence": true
    },
    {
        "source_sentence": "何謂婢婦？",
        "from": "T02n0142a_001:0864a17_1",
        "context_with_next_sentence": true
    },
    {
        "source_sentence": "事夫如妾故，名婢婦。",
        "from": "T02n0142a_001:0864a17_11",
        "context_with_next_sentence": true
    },
    {
        "source_sentence": "何謂夫婦？",
        "from": "T02n0142a_001:0864a17_16",
        "context_with_next_sentence": true
    },
    {
        "source_sentence": "背親向踈永離所生，恩愛親昵同心異形，尊奉敬慎無憍慢情，善事內外家殷豐盈，待接賓客稱揚善名，是為夫婦之道。",
        "from": "T02n0142a_001:0864a20_10",
        "context_with_next_sentence": true
    },
    {
        "source_sentence": "」佛告玉耶：",
        "from": "T02n0142a_001:0864a20_16",
        "context_with_next_sentence": true
    },
    {
        "source_sentence": "「奉事姑嫜夫主，亦有五善三惡。",
        "from": "T02n0142a_001:0864a21_9",
        "context_with_next_sentence": true
    },
    {
        "source_sentence": "」玉耶白佛：",
        "from": "T02n0142a_001:0864a21_15",
        "context_with_next_sentence": true
    },
    {
        "source_sentence": "「何等五善三惡？",
        "from": "T02n0142a_001:0864a22_1",
        "context_with_next_sentence": true
    },
    {
        "source_sentence": "」佛告玉耶言：",
        "from": "T02n0142a_001:0864a22_8",
        "context_with_next_sentence": true
    },
    {
        "source_sentence": "「一者晚眠早起修治家事，所有美膳莫自向口，先進姑嫜、夫主。",
        "from": "T02n0142a_001:0864a23_15",
        "context_with_next_sentence": true
    },
    {
        "source_sentence": "二者看視家物，莫令漏失。",
        "from": "T02n0142a_001:0864a24_7",
        "context_with_next_sentence": true
    },
    {
        "source_sentence": "三者慎其口語忍辱少瞋。",
        "from": "T02n0142a_001:0864a24_18",
        "context_with_next_sentence": true
    },
    {
        "source_sentence": "四者矜莊誡慎，恒恐不及。",
        "from": "T02n0142a_001:0864a25_10",
        "context_with_next_sentence": true
    },
    {
        "source_sentence": "五者一心恭孝姑嫜夫主，使有善名，親族歡喜為人所譽，是為五善。",
        "from": "T02n0142a_001:0864a27_1",
        "context_with_next_sentence": true
    },
    {
        "source_sentence": "何者三惡？",
        "from": "T02n0142a_001:0864a27_6",
        "context_with_next_sentence": true
    },
    {
        "source_sentence": "一者未冥早眠日出不起，夫主訶瞋反見嫌罵。",
        "from": "T02n0142a_001:0864a28_6",
        "context_with_next_sentence": true
    },
    {
        "source_sentence": "二者好食自噉，惡食便與姑嫜夫主，姦色欺詐妖邪萬端。",
        "from": "T02n0142a_001:0864a29_12",
        "context_with_next_sentence": true
    },
    {
        "source_sentence": "三者不念生活，遊冶世間，道他好醜求人長短，鬪亂口舌，親族憎嫉，為人所賤，是為三惡。",
        "from": "T02n0142a_001:0864b02_13",
        "context_with_next_sentence": true
    },
    {
        "source_sentence": "」玉耶聞佛說五善三惡，信敬歡喜心生慚愧，白佛言：",
        "from": "T02n0142a_001:0864b03_16",
        "context_with_next_sentence": true
    },
    {
        "source_sentence": "「弟子愚癡，未見佛時，未聞法時，施自𠎝咎無量，及諸障礙不自覺知；",
        "from": "T02n0142a_001:0864b05_6",
        "context_with_next_sentence": true
    },
    {
        "source_sentence": "今得聞說，開悟意解，乃知先來所行為非，自今已去，改往修來順尊所說，不復敢違。",
        "from": "T02n0142a_001:0864b07_4",
        "context_with_next_sentence": true
    },
    {
        "source_sentence": "唯願聖尊，慈愍救濟聽我懺悔，得除𠎝咎，受我五戒得為弟子。",
        "from": "T02n0142a_001:0864b08_12",
        "context_with_next_sentence": true
    },
    {
        "source_sentence": "」佛言：",
        "from": "T02n0142a_001:0864b08_16",
        "context_with_next_sentence": true
    },
    {
        "source_sentence": "「善哉！",
        "from": "T02n0142a_001:0864b08_20",
        "context_with_next_sentence": true
    },
    {
        "source_sentence": "玉耶！",
        "from": "T02n0142a_001:0864b08_23",
        "context_with_next_sentence": true
    },
    {
        "source_sentence": "聽汝懺悔，莫復更作，垂賜戒法敬奉修行。",
        "from": "T02n0142a_001:0864b09_18",
        "context_with_next_sentence": true
    },
    {
        "source_sentence": "」佛言：",
        "from": "T02n0142a_001:0864b10_1",
        "context_with_next_sentence": true
    },
    {
        "source_sentence": "「諦聽善思念之。",
        "from": "T02n0142a_001:0864b10_9",
        "context_with_next_sentence": true
    },
    {
        "source_sentence": "」玉耶言：",
        "from": "T02n0142a_001:0864b10_14",
        "context_with_next_sentence": true
    },
    {
        "source_sentence": "「唯然世尊！",
        "from": "T02n0142a_001:0864b10_20",
        "context_with_next_sentence": true
    },
    {
        "source_sentence": "願樂受持。",
        "from": "T02n0142a_001:0864b11_1",
        "context_with_next_sentence": true
    },
    {
        "source_sentence": "」佛告玉耶：",
        "from": "T02n0142a_001:0864b11_7",
        "context_with_next_sentence": true
    },
    {
        "source_sentence": "「持一戒者，身手不殺恩及群生。",
        "from": "T02n0142a_001:0864b11_22",
        "context_with_next_sentence": true
    },
    {
        "source_sentence": "持二戒者，清淨仁讓不盜，減己濟眾。",
        "from": "T02n0142a_001:0864b12_16",
        "context_with_next_sentence": true
    },
    {
        "source_sentence": "持三戒者，貞潔不婬行無沾污。",
        "from": "T02n0142a_001:0864b13_10",
        "context_with_next_sentence": true
    },
    {
        "source_sentence": "持四戒者，不得妄語乃至戲笑。",
        "from": "T02n0142a_001:0864b14_4",
        "context_with_next_sentence": true
    },
    {
        "source_sentence": "持五戒者，遠酒不飲不犯眾惡。",
        "from": "T02n0142a_001:0864b14_18",
        "context_with_next_sentence": true
    },
    {
        "source_sentence": "護持禁戒，如救頭然；",
        "from": "T02n0142a_001:0864b15_8",
        "context_with_next_sentence": true
    },
    {
        "source_sentence": "自觀身形不得久住，危命如電速，如風過庭；",
        "from": "T02n0142a_001:0864b16_8",
        "context_with_next_sentence": true
    },
    {
        "source_sentence": "少壯必衰，莫恃姿容，當勤精進棄捨世榮，如菩薩法。",
        "from": "T02n0142a_001:0864b17_11",
        "context_with_next_sentence": true
    },
    {
        "source_sentence": "汝今修行，可得至佛，佛道不可不學，經不可不聽。",
        "from": "T02n0142a_001:0864b18_14",
        "context_with_next_sentence": true
    },
    {
        "source_sentence": "吾今得佛，稱善所致大乘教，無男無女，樂聞法者，隨願所得。",
        "from": "T02n0142a_001:0864b20_1",
        "context_with_next_sentence": true
    },
    {
        "source_sentence": "」玉耶白佛言：",
        "from": "T02n0142a_001:0864b20_8",
        "context_with_next_sentence": true
    },
    {
        "source_sentence": "「世尊！",
        "from": "T02n0142a_001:0864b20_12",
        "context_with_next_sentence": true
    },
    {
        "source_sentence": "其善婦者，當得何榮？",
        "from": "T02n0142a_001:0864b20_22",
        "context_with_next_sentence": true
    },
    {
        "source_sentence": "其惡婦者，當得何咎？",
        "from": "T02n0142a_001:0864b21_9",
        "context_with_next_sentence": true
    },
    {
        "source_sentence": "」佛告玉耶：",
        "from": "T02n0142a_001:0864b21_15",
        "context_with_next_sentence": true
    },
    {
        "source_sentence": "「其善婦者，現世榮譽親族敬念，受福生天，天上壽盡還生世間，王侯子孫在所生處，一切尊敬。",
        "from": "T02n0142a_001:0864b23_16",
        "context_with_next_sentence": true
    },
    {
        "source_sentence": "其惡婦者，是人憎嫉無不厭患，欲令早死，命終當墮地獄畜生奴婢，展轉其中無有出期。",
        "from": "T02n0142a_001:0864b25_15",
        "context_with_next_sentence": true
    },
    {
        "source_sentence": "」玉耶聞說善惡婦法，心生畏懼，懇惻修行即得道跡，彫刻、錦繡、作珠寶帳，懸繒幡蓋、燒眾名香，遶塔歌唄聲徹十方，見者隨喜稽首廟堂。",
        "from": "T02n0142a_001:0864b28_16",
        "context_with_next_sentence": true
    },
    {
        "source_sentence": "阿難白佛言：",
        "from": "T02n0142a_001:0864b29_3",
        "context_with_next_sentence": true
    },
    {
        "source_sentence": "「當何名此經？",
        "from": "T02n0142a_001:0864b29_10",
        "context_with_next_sentence": true
    },
    {
        "source_sentence": "」佛言：",
        "from": "T02n0142a_001:0864b29_14",
        "context_with_next_sentence": true
    },
    {
        "source_sentence": "「此經名教化女人，名玉耶經。",
        "from": "T02n0142a_001:0864c01_4",
        "context_with_next_sentence": true
    },
    {
        "source_sentence": "若女人得聞此經，受持讀誦如法修行，捨是女身不得更受。",
        "from": "T02n0142a_001:0864c02_11",
        "context_with_next_sentence": true
    },
    {
        "source_sentence": "」說是經時，大眾歡喜，作禮奉行。",
        "from": "T02n0142a_001:0864c03_6",
        "context_with_next_sentence": true
    },
    {
        "source_sentence": "佛說玉耶女經",
        "from": "T02n0142a_001:0864c04_100",
        "context_with_next_sentence": false
    }
]