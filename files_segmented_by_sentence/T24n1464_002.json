[
    {
        "source_sentence": "2鼻奈耶卷第二",
        "from": "T24n1464_002:0857b02_0",
        "context_with_next_sentence": true
    },
    {
        "source_sentence": "姚秦涼州沙門竺佛念譯",
        "from": "T24n1464_002:0857b04_0",
        "context_with_next_sentence": true
    },
    {
        "source_sentence": "爾時世尊即於其夜告諸比丘：「向者有二",
        "from": "T24n1464_002:0857b05_0",
        "context_with_next_sentence": true
    },
    {
        "source_sentence": "天來問此義，尊者薄佉羅得解脫護。",
        "from": "T24n1464_002:0857b06_15",
        "context_with_next_sentence": true
    },
    {
        "source_sentence": "第二天問，於解脫得解脫，受解而去。",
        "from": "T24n1464_002:0857b07_13",
        "context_with_next_sentence": true
    },
    {
        "source_sentence": "」佛告一比丘：",
        "from": "T24n1464_002:0857b07_20",
        "context_with_next_sentence": true
    },
    {
        "source_sentence": "「往詣鍛作園薄佉羅比丘所祇洹牆裏有六僧伽藍，此一也作是語：",
        "from": "T24n1464_002:0857b08_26",
        "context_with_next_sentence": true
    },
    {
        "source_sentence": "『君聽世尊教及天問，莫恐莫怖，不生惡處、不於惡處生、所生處無有惡。",
        "from": "T24n1464_002:0857b10_11",
        "context_with_next_sentence": true
    },
    {
        "source_sentence": "』此世尊教。",
        "from": "T24n1464_002:0857b10_17",
        "context_with_next_sentence": true
    },
    {
        "source_sentence": "昨夜有二天來至我所，一天者問：",
        "from": "T24n1464_002:0857b11_11",
        "context_with_next_sentence": true
    },
    {
        "source_sentence": "『尊者薄佉羅得護解脫不？",
        "from": "T24n1464_002:0857b12_3",
        "context_with_next_sentence": true
    },
    {
        "source_sentence": "』第二天問：",
        "from": "T24n1464_002:0857b12_9",
        "context_with_next_sentence": true
    },
    {
        "source_sentence": "『尊者薄佉羅於解脫得解脫不？",
        "from": "T24n1464_002:0857b13_2",
        "context_with_next_sentence": true
    },
    {
        "source_sentence": "』此，薄佉羅！",
        "from": "T24n1464_002:0857b13_9",
        "context_with_next_sentence": true
    },
    {
        "source_sentence": "是天語。",
        "from": "T24n1464_002:0857b13_13",
        "context_with_next_sentence": true
    },
    {
        "source_sentence": "」比丘聞佛教已，往詣鍛作園。",
        "from": "T24n1464_002:0857b14_3",
        "context_with_next_sentence": true
    },
    {
        "source_sentence": "時薄佉羅語侍病比丘：",
        "from": "T24n1464_002:0857b14_13",
        "context_with_next_sentence": true
    },
    {
        "source_sentence": "「諸賢共舉我著床上舁出門。",
        "from": "T24n1464_002:0857b15_6",
        "context_with_next_sentence": true
    },
    {
        "source_sentence": "不堪取活，我今持刀欲自刺死。",
        "from": "T24n1464_002:0857b16_1",
        "context_with_next_sentence": true
    },
    {
        "source_sentence": "」諸比丘即著床上舁出門，時大比丘眾於門外經行。",
        "from": "T24n1464_002:0857b17_4",
        "context_with_next_sentence": true
    },
    {
        "source_sentence": "彼佛所遣比丘詣經行比丘所，作是語：",
        "from": "T24n1464_002:0857b18_2",
        "context_with_next_sentence": true
    },
    {
        "source_sentence": "「薄佉羅比丘住何所？",
        "from": "T24n1464_002:0857b18_12",
        "context_with_next_sentence": true
    },
    {
        "source_sentence": "欲往問訊。",
        "from": "T24n1464_002:0857b18_17",
        "context_with_next_sentence": true
    },
    {
        "source_sentence": "」眾比丘答：",
        "from": "T24n1464_002:0857b19_1",
        "context_with_next_sentence": true
    },
    {
        "source_sentence": "「薄佉羅比丘今舁出門，持刀欲自刺死。",
        "from": "T24n1464_002:0857b19_19",
        "context_with_next_sentence": true
    },
    {
        "source_sentence": "若欲問訊，便往。",
        "from": "T24n1464_002:0857b20_6",
        "context_with_next_sentence": true
    },
    {
        "source_sentence": "」時此比丘逕至薄佉羅所。",
        "from": "T24n1464_002:0857b20_18",
        "context_with_next_sentence": true
    },
    {
        "source_sentence": "薄佉羅遙見一比丘來，即語侍病比丘：",
        "from": "T24n1464_002:0857b21_15",
        "context_with_next_sentence": true
    },
    {
        "source_sentence": "「小停床住，待此比丘來。",
        "from": "T24n1464_002:0857b22_7",
        "context_with_next_sentence": true
    },
    {
        "source_sentence": "」即便停床。",
        "from": "T24n1464_002:0857b22_13",
        "context_with_next_sentence": true
    },
    {
        "source_sentence": "彼比丘至，語薄佉羅，如佛所教具向說之，乃至此是佛教、此是天語。",
        "from": "T24n1464_002:0857b24_3",
        "context_with_next_sentence": true
    },
    {
        "source_sentence": "薄佉羅答：",
        "from": "T24n1464_002:0857b24_8",
        "context_with_next_sentence": true
    },
    {
        "source_sentence": "「我所得者世尊亦知，我所見者世尊亦知，是故我無疑於色有常無常乃至行識，若復無常苦空變易之法，及於諸法聞沙門證，是我所非我所悉無，如其實等見。",
        "from": "T24n1464_002:0857b28_1",
        "context_with_next_sentence": true
    },
    {
        "source_sentence": "我所知者諸天亦知，我所見者天亦見，是故我不疑有常無常，乃至等見無疑。",
        "from": "T24n1464_002:0857b29_15",
        "context_with_next_sentence": true
    },
    {
        "source_sentence": "宿對見逼持刀自斷命。",
        "from": "T24n1464_002:0857c01_6",
        "context_with_next_sentence": true
    },
    {
        "source_sentence": "」作是語已，便舉刀自刎。",
        "from": "T24n1464_002:0857c01_18",
        "context_with_next_sentence": true
    },
    {
        "source_sentence": "諸侍病比丘皆自疑：",
        "from": "T24n1464_002:0857c02_6",
        "context_with_next_sentence": true
    },
    {
        "source_sentence": "「我等不犯波羅移不受婆？",
        "from": "T24n1464_002:0857c02_18",
        "context_with_next_sentence": true
    },
    {
        "source_sentence": "我等共舁出者往問佛。",
        "from": "T24n1464_002:0857c03_8",
        "context_with_next_sentence": true
    },
    {
        "source_sentence": "」佛答：",
        "from": "T24n1464_002:0857c03_12",
        "context_with_next_sentence": true
    },
    {
        "source_sentence": "「若厭患，殺意授刀與者、若教使死、有殺意舁出者，波羅移不受。",
        "from": "T24n1464_002:0857c04_20",
        "context_with_next_sentence": true
    },
    {
        "source_sentence": "若有慈悲喜護、隨意不逆病者、不有波羅移不受。",
        "from": "T24n1464_002:0857c06_2",
        "context_with_next_sentence": true
    },
    {
        "source_sentence": "」拘薩羅界有諸比丘止住，此比丘數數鬪二國王，有比丘驛使送書，若導軍前殺人、教他殺，波羅移不受。",
        "from": "T24n1464_002:0857c09_7",
        "context_with_next_sentence": true
    },
    {
        "source_sentence": "佛世尊在羅閱城竹園迦蘭陀處。",
        "from": "T24n1464_002:0857c10_13",
        "context_with_next_sentence": true
    },
    {
        "source_sentence": "爾時調婆達兜十二年誦經學道，稟受教授無有休懈，於其間聞佛所說經盡皆諷誦，親近巖穴無事樹下空處塚間舍利弗、目揵連、阿那律、難提、金鞞羅比丘等共侶。",
        "from": "T24n1464_002:0857c14_10",
        "context_with_next_sentence": true
    },
    {
        "source_sentence": "此調達於世尊不起惡意時，初不犯戒如毫毛。",
        "from": "T24n1464_002:0857c15_11",
        "context_with_next_sentence": true
    },
    {
        "source_sentence": "後正起惡心於世尊，於是便犯戒。",
        "from": "T24n1464_002:0857c16_7",
        "context_with_next_sentence": true
    },
    {
        "source_sentence": "彼諸堂室地盡布坐具，世尊先以結戒不洗足不得入，爾時調達不洗足而入。",
        "from": "T24n1464_002:0857c18_2",
        "context_with_next_sentence": true
    },
    {
        "source_sentence": "時有優鉢色比丘尼語調達：",
        "from": "T24n1464_002:0857c18_14",
        "context_with_next_sentence": true
    },
    {
        "source_sentence": "「云何調達！",
        "from": "T24n1464_002:0857c18_20",
        "context_with_next_sentence": true
    },
    {
        "source_sentence": "世尊制戒言，不洗足不得入。",
        "from": "T24n1464_002:0857c19_12",
        "context_with_next_sentence": true
    },
    {
        "source_sentence": "」調達答：",
        "from": "T24n1464_002:0857c19_17",
        "context_with_next_sentence": true
    },
    {
        "source_sentence": "「何弊惡比丘尼，汝知戒能勝我耶？",
        "from": "T24n1464_002:0857c20_11",
        "context_with_next_sentence": true
    },
    {
        "source_sentence": "」即以力士力拳打比丘尼頭上，比丘尼即命過。",
        "from": "T24n1464_002:0857c21_12",
        "context_with_next_sentence": true
    },
    {
        "source_sentence": "諸比丘如狀向世尊說。",
        "from": "T24n1464_002:0857c22_3",
        "context_with_next_sentence": true
    },
    {
        "source_sentence": "世尊告曰：",
        "from": "T24n1464_002:0857c22_8",
        "context_with_next_sentence": true
    },
    {
        "source_sentence": "「愍此惡人得無限罪。",
        "from": "T24n1464_002:0857c22_18",
        "context_with_next_sentence": true
    },
    {
        "source_sentence": "此比丘尼得阿羅漢道。",
        "from": "T24n1464_002:0857c23_8",
        "context_with_next_sentence": true
    },
    {
        "source_sentence": "」時世尊緣此事集和合僧結戒：",
        "from": "T24n1464_002:0857c24_3",
        "context_with_next_sentence": true
    },
    {
        "source_sentence": "「若比丘若男若女，自手斷命犯者，波羅移不受。",
        "from": "T24n1464_002:0857c25_4",
        "context_with_next_sentence": true
    },
    {
        "source_sentence": "」佛世尊在舍衛國祇樹給孤獨園。",
        "from": "T24n1464_002:0857c26_13",
        "context_with_next_sentence": true
    },
    {
        "source_sentence": "爾時尊者目犍連為執杖梵志手所持杖似人頭所打，如壓竹筒乃命盡。",
        "from": "T24n1464_002:0857c28_4",
        "context_with_next_sentence": true
    },
    {
        "source_sentence": "彼國人民即知，尊者目犍連為執杖梵志所殺，身體碎爛如壓竹筒。",
        "from": "T24n1464_002:0857c29_14",
        "context_with_next_sentence": true
    },
    {
        "source_sentence": "馬師、弗那跋二人聞師為人所殺，瞋恚熾盛毛衣盡竪，以大力士力盡取執杖梵志殺。",
        "from": "T24n1464_002:0858a02_14",
        "context_with_next_sentence": true
    },
    {
        "source_sentence": "佛觀此事，知而告馬師、弗那跋比丘：",
        "from": "T24n1464_002:0858a03_11",
        "context_with_next_sentence": true
    },
    {
        "source_sentence": "「我今與卿等說四句法義婆四諦。",
        "from": "T24n1464_002:0858a04_6",
        "context_with_next_sentence": true
    },
    {
        "source_sentence": "」時馬師弗那跋慚愧無顏，右膝著地叉手向佛，白世尊言：",
        "from": "T24n1464_002:0858a05_11",
        "context_with_next_sentence": true
    },
    {
        "source_sentence": "「我等罪重，不敢聞此深法義也。",
        "from": "T24n1464_002:0858a06_5",
        "context_with_next_sentence": true
    },
    {
        "source_sentence": "」世尊慇懃問，乃至再三。",
        "from": "T24n1464_002:0858a06_17",
        "context_with_next_sentence": true
    },
    {
        "source_sentence": "世尊愍此惡人，離我遠、離深法遠，即因此事為諸沙門結此戒：",
        "from": "T24n1464_002:0858a08_4",
        "context_with_next_sentence": true
    },
    {
        "source_sentence": "「若比丘自手殺人、教他殺者，波羅移不受。",
        "from": "T24n1464_002:0858a09_3",
        "context_with_next_sentence": true
    },
    {
        "source_sentence": "」此二人墮龍中，在揵陀越國西失利虎頭山水中，瞋佛昔不與說法，欲出水壞佛法。",
        "from": "T24n1464_002:0858a09_40",
        "context_with_next_sentence": true
    },
    {
        "source_sentence": "輒有化佛在其前，立曰：",
        "from": "T24n1464_002:0858a10_9",
        "context_with_next_sentence": true
    },
    {
        "source_sentence": "「汝！",
        "from": "T24n1464_002:0858a10_12",
        "context_with_next_sentence": true
    },
    {
        "source_sentence": "汝欲聞四深法義婆？",
        "from": "T24n1464_002:0858a10_21",
        "context_with_next_sentence": true
    },
    {
        "source_sentence": "」恚便止。",
        "from": "T24n1464_002:0858a10_26",
        "context_with_next_sentence": true
    },
    {
        "source_sentence": "如是非一。",
        "from": "T24n1464_002:0858a10_31",
        "context_with_next_sentence": true
    },
    {
        "source_sentence": "此二人佛從弟佛世尊在舍衛國祇樹給孤獨園。",
        "from": "T24n1464_002:0858a11_13",
        "context_with_next_sentence": true
    },
    {
        "source_sentence": "爾時尊者耶捨比丘，將從弟子二百五十。",
        "from": "T24n1464_002:0858a12_13",
        "context_with_next_sentence": true
    },
    {
        "source_sentence": "尊者跋陀西跋檀陀兒將從弟子，亦二百五十人。",
        "from": "T24n1464_002:0858a13_16",
        "context_with_next_sentence": true
    },
    {
        "source_sentence": "從拘薩羅國來至舍衛國，欲覲世尊問訊。",
        "from": "T24n1464_002:0858a14_16",
        "context_with_next_sentence": true
    },
    {
        "source_sentence": "諸比丘在祇洹門外談論，聲徹門內。",
        "from": "T24n1464_002:0858a15_13",
        "context_with_next_sentence": true
    },
    {
        "source_sentence": "世尊聞大聲，世尊知而問阿難：",
        "from": "T24n1464_002:0858a16_7",
        "context_with_next_sentence": true
    },
    {
        "source_sentence": "「門外有何等人，談論聲高乃徹此間？",
        "from": "T24n1464_002:0858a17_4",
        "context_with_next_sentence": true
    },
    {
        "source_sentence": "」時阿難具白世尊：",
        "from": "T24n1464_002:0858a17_13",
        "context_with_next_sentence": true
    },
    {
        "source_sentence": "「是諸比丘論義之頃，眾人雲集語聲遂高。",
        "from": "T24n1464_002:0858a18_11",
        "context_with_next_sentence": true
    },
    {
        "source_sentence": "」即遣阿難：",
        "from": "T24n1464_002:0858a18_17",
        "context_with_next_sentence": true
    },
    {
        "source_sentence": "「語耶捨眾及跋陀先眾：",
        "from": "T24n1464_002:0858a19_7",
        "context_with_next_sentence": true
    },
    {
        "source_sentence": "『世尊告卿等，不得於此舍衛國夏歲坐。",
        "from": "T24n1464_002:0858a20_5",
        "context_with_next_sentence": true
    },
    {
        "source_sentence": "』」時阿難承佛教，即詣耶捨眾及跋陀先眾所：",
        "from": "T24n1464_002:0858a21_5",
        "context_with_next_sentence": true
    },
    {
        "source_sentence": "「世尊告卿等，不得在舍衛國夏坐。",
        "from": "T24n1464_002:0858a22_1",
        "context_with_next_sentence": true
    },
    {
        "source_sentence": "」時尊者耶捨及跋陀先眾，即詣跋渠末江水邊，作廬舍結夏坐。",
        "from": "T24n1464_002:0858a23_10",
        "context_with_next_sentence": true
    },
    {
        "source_sentence": "當於爾歲人民飢餓，霜雹飛蝗食穀，乞求難得。",
        "from": "T24n1464_002:0858a24_11",
        "context_with_next_sentence": true
    },
    {
        "source_sentence": "時諸比丘作是念言：",
        "from": "T24n1464_002:0858a25_1",
        "context_with_next_sentence": true
    },
    {
        "source_sentence": "「卿等知不？",
        "from": "T24n1464_002:0858a25_7",
        "context_with_next_sentence": true
    },
    {
        "source_sentence": "今穀貴時霜雹飛蝗食穀，乞求難得。",
        "from": "T24n1464_002:0858a26_2",
        "context_with_next_sentence": true
    },
    {
        "source_sentence": "我等共詣鞞舍離國諸長者家，各各相稱譽：",
        "from": "T24n1464_002:0858a27_2",
        "context_with_next_sentence": true
    },
    {
        "source_sentence": "『長者知不？",
        "from": "T24n1464_002:0858a27_8",
        "context_with_next_sentence": true
    },
    {
        "source_sentence": "此某甲比丘名是姓是，得第一禪第二禪第三禪第四禪，亦逮慈悲喜護，得四空定、止觀、安般守意，須陀洹果、斯陀含、阿那含、阿羅漢果。",
        "from": "T24n1464_002:0858b02_8",
        "context_with_next_sentence": true
    },
    {
        "source_sentence": "』共同此語各相讚歎，然後於此國當得供養。",
        "from": "T24n1464_002:0858b03_7",
        "context_with_next_sentence": true
    },
    {
        "source_sentence": "國王大臣長者婆羅門行道庶民，當得衣被乞食床臥病瘦醫藥。",
        "from": "T24n1464_002:0858b04_16",
        "context_with_next_sentence": true
    },
    {
        "source_sentence": "」時諸比丘入鞞舍離國，諸長者前各相稱譽：",
        "from": "T24n1464_002:0858b05_16",
        "context_with_next_sentence": true
    },
    {
        "source_sentence": "「長者當知，此某甲比丘名是姓是，得須陀洹乃至阿羅漢果。",
        "from": "T24n1464_002:0858b07_4",
        "context_with_next_sentence": true
    },
    {
        "source_sentence": "」時諸長者皆信，謂呼得道，隨時供養眾僧衣裳飯食。",
        "from": "T24n1464_002:0858b08_7",
        "context_with_next_sentence": true
    },
    {
        "source_sentence": "諸佛常法，眾僧集會有二時節：",
        "from": "T24n1464_002:0858b09_2",
        "context_with_next_sentence": true
    },
    {
        "source_sentence": "春後月外國三時分一年，春三月、坐後一月詣佛，詣師二時亦爾往詣佛所禮覲稟受佛所說法，吾等當學於夏坐中諷誦。",
        "from": "T24n1464_002:0858b11_1",
        "context_with_next_sentence": true
    },
    {
        "source_sentence": "歲後月夏坐訖，三月中補納衣，一日竟衣，執鉢往詣佛所。",
        "from": "T24n1464_002:0858b12_6",
        "context_with_next_sentence": true
    },
    {
        "source_sentence": "此二時節眾僧大會。",
        "from": "T24n1464_002:0858b12_15",
        "context_with_next_sentence": true
    },
    {
        "source_sentence": "爾時跋渠末江水邊夏坐比丘，三月補納衣，一日竟衣，至舍衛國祇樹給孤獨園，詣佛所。",
        "from": "T24n1464_002:0858b14_16",
        "context_with_next_sentence": true
    },
    {
        "source_sentence": "諸佛常法，有遠來比丘，先問於夏坐中善得誦經行道得無惓耶？",
        "from": "T24n1464_002:0858b16_5",
        "context_with_next_sentence": true
    },
    {
        "source_sentence": "時世尊以此句以此義告比丘曰：",
        "from": "T24n1464_002:0858b17_1",
        "context_with_next_sentence": true
    },
    {
        "source_sentence": "「諸比丘等誦經行道得無惓耶？",
        "from": "T24n1464_002:0858b17_15",
        "context_with_next_sentence": true
    },
    {
        "source_sentence": "」諸比丘答言：",
        "from": "T24n1464_002:0858b18_1",
        "context_with_next_sentence": true
    },
    {
        "source_sentence": "「我等，世尊！",
        "from": "T24n1464_002:0858b18_8",
        "context_with_next_sentence": true
    },
    {
        "source_sentence": "無有疲極。",
        "from": "T24n1464_002:0858b18_13",
        "context_with_next_sentence": true
    },
    {
        "source_sentence": "」跋渠末江水夏坐沙門身體肥盛、血脈隆脹；",
        "from": "T24n1464_002:0858b19_11",
        "context_with_next_sentence": true
    },
    {
        "source_sentence": "其舍衛國夏坐沙門，身體羸瘦、顏色無光、氣力微少。",
        "from": "T24n1464_002:0858b20_16",
        "context_with_next_sentence": true
    },
    {
        "source_sentence": "江水邊諸沙門語舍衛國比丘：",
        "from": "T24n1464_002:0858b21_8",
        "context_with_next_sentence": true
    },
    {
        "source_sentence": "「卿等何以羸瘦顏無光澤？",
        "from": "T24n1464_002:0858b22_1",
        "context_with_next_sentence": true
    },
    {
        "source_sentence": "」答曰：",
        "from": "T24n1464_002:0858b22_5",
        "context_with_next_sentence": true
    },
    {
        "source_sentence": "「卿不知耶？",
        "from": "T24n1464_002:0858b22_11",
        "context_with_next_sentence": true
    },
    {
        "source_sentence": "此國穀貴，乞求難得。",
        "from": "T24n1464_002:0858b22_21",
        "context_with_next_sentence": true
    },
    {
        "source_sentence": "以是故身體羸黑顏無光澤。",
        "from": "T24n1464_002:0858b23_9",
        "context_with_next_sentence": true
    },
    {
        "source_sentence": "卿等何以獨肥盛顏光暉暉？",
        "from": "T24n1464_002:0858b24_3",
        "context_with_next_sentence": true
    },
    {
        "source_sentence": "」此諸比丘如狀具說。",
        "from": "T24n1464_002:0858b24_13",
        "context_with_next_sentence": true
    },
    {
        "source_sentence": "羸比丘聞是語，甚怪所以：",
        "from": "T24n1464_002:0858b25_4",
        "context_with_next_sentence": true
    },
    {
        "source_sentence": "「云何卿等以少臭食故，言是上人法？",
        "from": "T24n1464_002:0858b26_1",
        "context_with_next_sentence": true
    },
    {
        "source_sentence": "」此諸比丘極甚責數諸比丘：",
        "from": "T24n1464_002:0858b26_14",
        "context_with_next_sentence": true
    },
    {
        "source_sentence": "「云何比丘，世尊無數方便說妄語之罪，不妄語者歎其德。",
        "from": "T24n1464_002:0858b27_18",
        "context_with_next_sentence": true
    },
    {
        "source_sentence": "」諸比丘各詣佛所，頭面禮足坐一面，即以此事具白世尊。",
        "from": "T24n1464_002:0858b29_5",
        "context_with_next_sentence": true
    },
    {
        "source_sentence": "世尊知而問曰：",
        "from": "T24n1464_002:0858b29_12",
        "context_with_next_sentence": true
    },
    {
        "source_sentence": "「諸比丘實為此事耶？",
        "from": "T24n1464_002:0858c01_2",
        "context_with_next_sentence": true
    },
    {
        "source_sentence": "」諸比丘慚愧，兩膝著地叉手向佛：",
        "from": "T24n1464_002:0858c01_18",
        "context_with_next_sentence": true
    },
    {
        "source_sentence": "「審爾。",
        "from": "T24n1464_002:0858c01_22",
        "context_with_next_sentence": true
    },
    {
        "source_sentence": "世尊！",
        "from": "T24n1464_002:0858c02_2",
        "context_with_next_sentence": true
    },
    {
        "source_sentence": "」世尊告曰：",
        "from": "T24n1464_002:0858c02_8",
        "context_with_next_sentence": true
    },
    {
        "source_sentence": "「云何比丘，我前不為癡人無數方便說妄語罪，不妄語歎其德。",
        "from": "T24n1464_002:0858c03_14",
        "context_with_next_sentence": true
    },
    {
        "source_sentence": "卿等云何種此罪根？",
        "from": "T24n1464_002:0858c04_4",
        "context_with_next_sentence": true
    },
    {
        "source_sentence": "」佛以無數方便，因是事緣和合集僧，備十功德，為沙門結戒，使諸沙門得知此義：",
        "from": "T24n1464_002:0858c06_1",
        "context_with_next_sentence": true
    },
    {
        "source_sentence": "「若比丘，不知不見上人法。",
        "from": "T24n1464_002:0858c06_14",
        "context_with_next_sentence": true
    },
    {
        "source_sentence": "『我得諸德，我知我見；",
        "from": "T24n1464_002:0858c07_2",
        "context_with_next_sentence": true
    },
    {
        "source_sentence": "善處無為，我知是見是。",
        "from": "T24n1464_002:0858c07_13",
        "context_with_next_sentence": true
    },
    {
        "source_sentence": "』此比丘若於餘時，若有人問：",
        "from": "T24n1464_002:0858c08_6",
        "context_with_next_sentence": true
    },
    {
        "source_sentence": "『卿是阿羅漢非？",
        "from": "T24n1464_002:0858c08_14",
        "context_with_next_sentence": true
    },
    {
        "source_sentence": "』答言：",
        "from": "T24n1464_002:0858c08_18",
        "context_with_next_sentence": true
    },
    {
        "source_sentence": "『非，我無狀。",
        "from": "T24n1464_002:0858c09_1",
        "context_with_next_sentence": true
    },
    {
        "source_sentence": "前作是語，當淨其過。",
        "from": "T24n1464_002:0858c09_11",
        "context_with_next_sentence": true
    },
    {
        "source_sentence": "憶所作事，不知言知、不見言見，空妄語、誑言。",
        "from": "T24n1464_002:0858c10_11",
        "context_with_next_sentence": true
    },
    {
        "source_sentence": "』不淨除過而故為者，比丘波羅夷不受。",
        "from": "T24n1464_002:0858c11_7",
        "context_with_next_sentence": true
    },
    {
        "source_sentence": "」佛世尊在舍衛國祇樹給孤獨園。",
        "from": "T24n1464_002:0858c12_13",
        "context_with_next_sentence": true
    },
    {
        "source_sentence": "爾時有一比丘年少，學道日淺，不悉法去真、念根未定，行無節度，若至他家自稱上人法。",
        "from": "T24n1464_002:0858c14_14",
        "context_with_next_sentence": true
    },
    {
        "source_sentence": "時大比丘眾執鉢著衣入舍衛國分衛，聞年少比丘自稱言我是上人法。",
        "from": "T24n1464_002:0858c16_7",
        "context_with_next_sentence": true
    },
    {
        "source_sentence": "諸比丘聞，得食出城去，往詣年少比丘所語言：",
        "from": "T24n1464_002:0858c17_8",
        "context_with_next_sentence": true
    },
    {
        "source_sentence": "「卿莫數數至他家，莫自稱言是上人法。",
        "from": "T24n1464_002:0858c18_6",
        "context_with_next_sentence": true
    },
    {
        "source_sentence": "」年少比丘答曰：",
        "from": "T24n1464_002:0858c18_14",
        "context_with_next_sentence": true
    },
    {
        "source_sentence": "「諸長老比丘常至他家，況我何不得至他家耶？",
        "from": "T24n1464_002:0858c19_14",
        "context_with_next_sentence": true
    },
    {
        "source_sentence": "」如是諫不從。",
        "from": "T24n1464_002:0858c20_1",
        "context_with_next_sentence": true
    },
    {
        "source_sentence": "長老比丘語諸長老比丘，往詣佛所具白此事。",
        "from": "T24n1464_002:0858c21_2",
        "context_with_next_sentence": true
    },
    {
        "source_sentence": "世尊告曰：",
        "from": "T24n1464_002:0858c21_7",
        "context_with_next_sentence": true
    },
    {
        "source_sentence": "「譬如，比丘！",
        "from": "T24n1464_002:0858c21_14",
        "context_with_next_sentence": true
    },
    {
        "source_sentence": "大空曠深山有泉水處，中有龍象下入泉水選取藕根，洗泥土却極令使淨而取食噉。",
        "from": "T24n1464_002:0858c23_9",
        "context_with_next_sentence": true
    },
    {
        "source_sentence": "此諸龍象食各飽滿，氣力強壯歡樂不暴，不相殺害無有死苦。",
        "from": "T24n1464_002:0858c24_17",
        "context_with_next_sentence": true
    },
    {
        "source_sentence": "大象群中諸小龍象，若下入深泉水澤，取藕根竟不洗淨，合泥土食。",
        "from": "T24n1464_002:0858c26_9",
        "context_with_next_sentence": true
    },
    {
        "source_sentence": "食已氣力轉微無復歡樂，緣是故共相殺害而有死苦。",
        "from": "T24n1464_002:0858c27_13",
        "context_with_next_sentence": true
    },
    {
        "source_sentence": "如是長老比丘婬怒癡離，久修淨行，又不數至諸檀越家。",
        "from": "T24n1464_002:0858c28_19",
        "context_with_next_sentence": true
    },
    {
        "source_sentence": "以不數至檀越家故，不信法而來求信、信者重令信。",
        "from": "T24n1464_002:0859a01_3",
        "context_with_next_sentence": true
    },
    {
        "source_sentence": "若得呪願物，意不染著、不懷嫉妬。",
        "from": "T24n1464_002:0859a01_19",
        "context_with_next_sentence": true
    },
    {
        "source_sentence": "若受信施而得消化，不相謗苦無邪偽意。",
        "from": "T24n1464_002:0859a02_16",
        "context_with_next_sentence": true
    },
    {
        "source_sentence": "此諸長老比丘眾中有年少比丘，學道日淺未解法去真，自相稱譽言上人法。",
        "from": "T24n1464_002:0859a04_12",
        "context_with_next_sentence": true
    },
    {
        "source_sentence": "所至到處，不信法者增其不信、若常信者損其本心。",
        "from": "T24n1464_002:0859a05_15",
        "context_with_next_sentence": true
    },
    {
        "source_sentence": "所得信施，懷染著意、嫉妬結友、不解無常而取食之。",
        "from": "T24n1464_002:0859a06_20",
        "context_with_next_sentence": true
    },
    {
        "source_sentence": "食之已顏無光澤、無有氣力，以是故而有死苦。",
        "from": "T24n1464_002:0859a08_1",
        "context_with_next_sentence": true
    },
    {
        "source_sentence": "」時世尊緣此事集和合僧，為沙門結戒：",
        "from": "T24n1464_002:0859a08_19",
        "context_with_next_sentence": true
    },
    {
        "source_sentence": "「若比丘至長者家，恒自稱譽言上人法者，比丘波羅移不受。",
        "from": "T24n1464_002:0859a10_5",
        "context_with_next_sentence": true
    },
    {
        "source_sentence": "」佛世尊在羅閱城竹園迦蘭陀所。",
        "from": "T24n1464_002:0859a11_13",
        "context_with_next_sentence": true
    },
    {
        "source_sentence": "時調達初求作沙門，齎三百千兩金，所乘象亦直金百千兩，象之乘具亦直金百千兩，調達所著衣裳服飾亦直金百千兩。",
        "from": "T24n1464_002:0859a14_9",
        "context_with_next_sentence": true
    },
    {
        "source_sentence": "出家剔除鬚髮著袈裟，捐棄國土入山行道，誦經稟受，於其間世尊說經法盡誦上口。",
        "from": "T24n1464_002:0859a16_8",
        "context_with_next_sentence": true
    },
    {
        "source_sentence": "彼亦有大神足比丘，往以閻浮樹名故此地名閻浮提，諸神足比丘往取閻浮果，持來食噉。",
        "from": "T24n1464_002:0859a18_10",
        "context_with_next_sentence": true
    },
    {
        "source_sentence": "去閻浮樹不遠，有大呵梨勒園、大阿摩勒園各相去五十由旬，或至欝怛曰取自然粳米，持來食噉。",
        "from": "T24n1464_002:0859a20_10",
        "context_with_next_sentence": true
    },
    {
        "source_sentence": "或至兜術天上，取天甘露持來食噉。",
        "from": "T24n1464_002:0859a21_6",
        "context_with_next_sentence": true
    },
    {
        "source_sentence": "或至東方南方西方北方，種種變化飛騰虛空。",
        "from": "T24n1464_002:0859a22_7",
        "context_with_next_sentence": true
    },
    {
        "source_sentence": "調達見如是起憎嫉意：",
        "from": "T24n1464_002:0859a22_17",
        "context_with_next_sentence": true
    },
    {
        "source_sentence": "「我當何時有此大神足，往詣閻浮樹下取甘果來食，乃至飛騰虛空無所罣礙。",
        "from": "T24n1464_002:0859a24_13",
        "context_with_next_sentence": true
    },
    {
        "source_sentence": "」便生念言：",
        "from": "T24n1464_002:0859a24_19",
        "context_with_next_sentence": true
    },
    {
        "source_sentence": "「我今先當往詣佛所問神足道。",
        "from": "T24n1464_002:0859a25_11",
        "context_with_next_sentence": true
    },
    {
        "source_sentence": "」便往佛所問神足道。",
        "from": "T24n1464_002:0859a26_2",
        "context_with_next_sentence": true
    },
    {
        "source_sentence": "世尊知此調達當為此不救罪，於此佛法作無益事。",
        "from": "T24n1464_002:0859a27_5",
        "context_with_next_sentence": true
    },
    {
        "source_sentence": "是故佛語調達：",
        "from": "T24n1464_002:0859a27_12",
        "context_with_next_sentence": true
    },
    {
        "source_sentence": "「去，不須問神足道，但思念無常苦空無我，思此事。",
        "from": "T24n1464_002:0859a28_15",
        "context_with_next_sentence": true
    },
    {
        "source_sentence": "」調達聞此不入神懷，意故念神足，復作是念：",
        "from": "T24n1464_002:0859a29_15",
        "context_with_next_sentence": true
    },
    {
        "source_sentence": "「舍利弗者大智慧人，當往問神足道，當不逆我。",
        "from": "T24n1464_002:0859b01_16",
        "context_with_next_sentence": true
    },
    {
        "source_sentence": "」即往問舍利弗神足道。",
        "from": "T24n1464_002:0859b02_6",
        "context_with_next_sentence": true
    },
    {
        "source_sentence": "見佛不然，故不向說。",
        "from": "T24n1464_002:0859b02_16",
        "context_with_next_sentence": true
    },
    {
        "source_sentence": "復作是念：",
        "from": "T24n1464_002:0859b03_1",
        "context_with_next_sentence": true
    },
    {
        "source_sentence": "「此目揵連者於聲聞中大神足第一，當往問神足道。",
        "from": "T24n1464_002:0859b04_4",
        "context_with_next_sentence": true
    },
    {
        "source_sentence": "」便往問神足道。",
        "from": "T24n1464_002:0859b04_12",
        "context_with_next_sentence": true
    },
    {
        "source_sentence": "目揵連亦不與說。",
        "from": "T24n1464_002:0859b04_20",
        "context_with_next_sentence": true
    },
    {
        "source_sentence": "復作是念：",
        "from": "T24n1464_002:0859b05_4",
        "context_with_next_sentence": true
    },
    {
        "source_sentence": "「此阿難者是我小弟，世尊亦說於聲聞中多聞第一，當往問神足道，必向我說神足道。",
        "from": "T24n1464_002:0859b07_3",
        "context_with_next_sentence": true
    },
    {
        "source_sentence": "」往詣阿難所問神足道。",
        "from": "T24n1464_002:0859b07_14",
        "context_with_next_sentence": true
    },
    {
        "source_sentence": "時阿難未得神通不慮此事，又己垢未盡，所聞神足便向說。",
        "from": "T24n1464_002:0859b09_1",
        "context_with_next_sentence": true
    },
    {
        "source_sentence": "時調達從阿難稟受神足道不忘，便向空靜處樹下深山園果處所，習行此法晝夜不懈，便得世俗四禪，依此禪便得神足。",
        "from": "T24n1464_002:0859b11_16",
        "context_with_next_sentence": true
    },
    {
        "source_sentence": "以前所言誓往詣閻浮樹下取果來食噉，乃至兜術天取天甘露，無數方便變化非一。",
        "from": "T24n1464_002:0859b13_14",
        "context_with_next_sentence": true
    },
    {
        "source_sentence": "時調達便起妬嫉意，向如來復作是念：",
        "from": "T24n1464_002:0859b14_12",
        "context_with_next_sentence": true
    },
    {
        "source_sentence": "「此沙門瞿曇生處種姓不能勝我，此亦釋種、我亦釋種，有何差降？",
        "from": "T24n1464_002:0859b16_2",
        "context_with_next_sentence": true
    },
    {
        "source_sentence": "所以人來供養者，以其神足。",
        "from": "T24n1464_002:0859b16_15",
        "context_with_next_sentence": true
    },
    {
        "source_sentence": "我今亦當以神足教化，受化者多。",
        "from": "T24n1464_002:0859b17_10",
        "context_with_next_sentence": true
    },
    {
        "source_sentence": "」彼復作是念：",
        "from": "T24n1464_002:0859b17_17",
        "context_with_next_sentence": true
    },
    {
        "source_sentence": "「今王頻婆娑羅，以在沙門瞿曇道。",
        "from": "T24n1464_002:0859b18_11",
        "context_with_next_sentence": true
    },
    {
        "source_sentence": "阿惟越致聲聞，我不能以神足化此。",
        "from": "T24n1464_002:0859b19_8",
        "context_with_next_sentence": true
    },
    {
        "source_sentence": "」調達至聰明翻揵，天文地理虛空星宿盡明達知，遍觀眾人唯太子阿闍世王相備具：",
        "from": "T24n1464_002:0859b21_7",
        "context_with_next_sentence": true
    },
    {
        "source_sentence": "「此太子必作王無疑。",
        "from": "T24n1464_002:0859b21_17",
        "context_with_next_sentence": true
    },
    {
        "source_sentence": "我今當往以神足化太子，使此居門當受我教。",
        "from": "T24n1464_002:0859b22_17",
        "context_with_next_sentence": true
    },
    {
        "source_sentence": "」時調達化身為象，往至阿闍世太子所，從壁入、門中出，作若干變化，欲使阿闍世太子知是調達。",
        "from": "T24n1464_002:0859b25_2",
        "context_with_next_sentence": true
    },
    {
        "source_sentence": "復化身為馬，出入無礙，或從門入、從非門出。",
        "from": "T24n1464_002:0859b26_2",
        "context_with_next_sentence": true
    },
    {
        "source_sentence": "或化諸珍寶以作寶冠，在阿闍世太子膝上，太子便取冠之。",
        "from": "T24n1464_002:0859b27_9",
        "context_with_next_sentence": true
    },
    {
        "source_sentence": "雖爾，知是調達變化所作。",
        "from": "T24n1464_002:0859b28_1",
        "context_with_next_sentence": true
    },
    {
        "source_sentence": "復化作小兒，金銀瓔珞其身，在太子膝上坐。",
        "from": "T24n1464_002:0859b29_1",
        "context_with_next_sentence": true
    },
    {
        "source_sentence": "太子抱弄，唾哺嗚口，亦復知是調達變化。",
        "from": "T24n1464_002:0859b29_20",
        "context_with_next_sentence": true
    },
    {
        "source_sentence": "時阿闍世太子便起嫉妬恚意，調達神足乃欲勝佛，便興供養衣服飲食床臥病瘦醫藥，日送五百釜飯至調達所，嚴五百乘車，將從自至調達所。",
        "from": "T24n1464_002:0859c04_5",
        "context_with_next_sentence": true
    },
    {
        "source_sentence": "亦有五百比丘，在調達所坐食。",
        "from": "T24n1464_002:0859c04_19",
        "context_with_next_sentence": true
    },
    {
        "source_sentence": "時諸大比丘眾，到時著衣持鉢入羅閱城分衛。",
        "from": "T24n1464_002:0859c06_1",
        "context_with_next_sentence": true
    },
    {
        "source_sentence": "時諸比丘聞阿闍世太子供養調達無能過者，乃至嚴五百乘車至調達所。",
        "from": "T24n1464_002:0859c07_14",
        "context_with_next_sentence": true
    },
    {
        "source_sentence": "調達所將從五百比丘坐食。",
        "from": "T24n1464_002:0859c08_7",
        "context_with_next_sentence": true
    },
    {
        "source_sentence": "諸比丘聞已，往詣佛所具白此事。",
        "from": "T24n1464_002:0859c09_3",
        "context_with_next_sentence": true
    },
    {
        "source_sentence": "世尊告曰：",
        "from": "T24n1464_002:0859c09_8",
        "context_with_next_sentence": true
    },
    {
        "source_sentence": "「汝等莫詣調達所受供養，莫興起羨意。",
        "from": "T24n1464_002:0859c10_5",
        "context_with_next_sentence": true
    },
    {
        "source_sentence": "何以故？",
        "from": "T24n1464_002:0859c10_9",
        "context_with_next_sentence": true
    },
    {
        "source_sentence": "如飲毒藥，豈有不死者耶？",
        "from": "T24n1464_002:0859c11_1",
        "context_with_next_sentence": true
    },
    {
        "source_sentence": "既自飲毒、復飲他人。",
        "from": "T24n1464_002:0859c11_11",
        "context_with_next_sentence": true
    },
    {
        "source_sentence": "譬如，比丘！",
        "from": "T24n1464_002:0859c11_17",
        "context_with_next_sentence": true
    },
    {
        "source_sentence": "建陀利樹果生枝折，竹葦子生則死，如騾懷軀二命俱死。",
        "from": "T24n1464_002:0859c13_1",
        "context_with_next_sentence": true
    },
    {
        "source_sentence": "如是比丘！",
        "from": "T24n1464_002:0859c13_6",
        "context_with_next_sentence": true
    },
    {
        "source_sentence": "調達供養，既自飲毒、復飲他人。",
        "from": "T24n1464_002:0859c13_21",
        "context_with_next_sentence": true
    },
    {
        "source_sentence": "譬如，比丘！",
        "from": "T24n1464_002:0859c14_5",
        "context_with_next_sentence": true
    },
    {
        "source_sentence": "大力之人執杖打惡狗或破頭鼻，狗遂惡不？",
        "from": "T24n1464_002:0859c15_4",
        "context_with_next_sentence": true
    },
    {
        "source_sentence": "」比丘答言：",
        "from": "T24n1464_002:0859c15_10",
        "context_with_next_sentence": true
    },
    {
        "source_sentence": "「唯然世尊！",
        "from": "T24n1464_002:0859c15_16",
        "context_with_next_sentence": true
    },
    {
        "source_sentence": "如是調達所得供養，意遂熾盛。",
        "from": "T24n1464_002:0859c16_8",
        "context_with_next_sentence": true
    },
    {
        "source_sentence": "念此愚人長夜受太山罪。",
        "from": "T24n1464_002:0859c16_19",
        "context_with_next_sentence": true
    },
    {
        "source_sentence": "」時調達便興此念：",
        "from": "T24n1464_002:0859c17_7",
        "context_with_next_sentence": true
    },
    {
        "source_sentence": "「我今供養勝於如來，如來何以禁固眾僧不使來受供養？",
        "from": "T24n1464_002:0859c18_12",
        "context_with_next_sentence": true
    },
    {
        "source_sentence": "」調達興念適竟，便失神足。",
        "from": "T24n1464_002:0859c19_6",
        "context_with_next_sentence": true
    },
    {
        "source_sentence": "當於爾時，尊者目揵連在羅閱城迦陵伽峪。",
        "from": "T24n1464_002:0859c20_5",
        "context_with_next_sentence": true
    },
    {
        "source_sentence": "時目揵連同學比丘名陜浮陀，拘利長者子，修四等心生梵天上。",
        "from": "T24n1464_002:0859c21_14",
        "context_with_next_sentence": true
    },
    {
        "source_sentence": "陜浮陀梵即以天眼見調達失神足。",
        "from": "T24n1464_002:0859c22_10",
        "context_with_next_sentence": true
    },
    {
        "source_sentence": "時陜浮陀梵如人屈申臂頃，從梵上至目揵連所迦陵伽峪前，白尊者目揵連：",
        "from": "T24n1464_002:0859c24_8",
        "context_with_next_sentence": true
    },
    {
        "source_sentence": "「尊者知不？",
        "from": "T24n1464_002:0859c24_14",
        "context_with_next_sentence": true
    },
    {
        "source_sentence": "調達已失神足。",
        "from": "T24n1464_002:0859c25_1",
        "context_with_next_sentence": true
    },
    {
        "source_sentence": "目揵連可往白世尊調達以失神足。",
        "from": "T24n1464_002:0859c25_16",
        "context_with_next_sentence": true
    },
    {
        "source_sentence": "」目揵連便興此意，坐入三昧觀調達心。",
        "from": "T24n1464_002:0859c26_14",
        "context_with_next_sentence": true
    },
    {
        "source_sentence": "時目揵連便入三昧，知調達已失神足。",
        "from": "T24n1464_002:0859c27_12",
        "context_with_next_sentence": true
    },
    {
        "source_sentence": "時目揵連默然可天所白，天便還天上。",
        "from": "T24n1464_002:0859c28_10",
        "context_with_next_sentence": true
    },
    {
        "source_sentence": "時目揵連見天去不久，即坐三昧至竹園所。",
        "from": "T24n1464_002:0859c29_10",
        "context_with_next_sentence": true
    },
    {
        "source_sentence": "去佛不遠從三昧起，整頓衣服來至佛所，頭面禮足在一面立，白世尊言：",
        "from": "T24n1464_002:0860a02_3",
        "context_with_next_sentence": true
    },
    {
        "source_sentence": "「如陜浮陀梵言，調達失神足。",
        "from": "T24n1464_002:0860a02_17",
        "context_with_next_sentence": true
    },
    {
        "source_sentence": "」如是語頃，調達將從五人，瞿婆離、騫陀羅婆婆、迦留陀帶、三文陀羅、󰜨頭戶摕反。",
        "from": "T24n1464_002:0860a04_13",
        "context_with_next_sentence": true
    },
    {
        "source_sentence": "世尊遙見調達將從五人來，世尊顧語目揵連：",
        "from": "T24n1464_002:0860a05_11",
        "context_with_next_sentence": true
    },
    {
        "source_sentence": "「止止，護口不須作是語。",
        "from": "T24n1464_002:0860a06_2",
        "context_with_next_sentence": true
    },
    {
        "source_sentence": "此癡人來當自有言。",
        "from": "T24n1464_002:0860a06_11",
        "context_with_next_sentence": true
    },
    {
        "source_sentence": "」時目揵連便作是念：",
        "from": "T24n1464_002:0860a07_1",
        "context_with_next_sentence": true
    },
    {
        "source_sentence": "「我今入三昧正受於此間坐，使調達不見我。",
        "from": "T24n1464_002:0860a08_1",
        "context_with_next_sentence": true
    },
    {
        "source_sentence": "」時調達來至佛所，頭面禮足在一面坐，白世尊言：",
        "from": "T24n1464_002:0860a09_4",
        "context_with_next_sentence": true
    },
    {
        "source_sentence": "「今世尊老大氣力微弱，年已時過。",
        "from": "T24n1464_002:0860a10_1",
        "context_with_next_sentence": true
    },
    {
        "source_sentence": "善哉世尊！",
        "from": "T24n1464_002:0860a10_6",
        "context_with_next_sentence": true
    },
    {
        "source_sentence": "勅諸眾僧受我供養。",
        "from": "T24n1464_002:0860a10_15",
        "context_with_next_sentence": true
    },
    {
        "source_sentence": "」世尊答曰：",
        "from": "T24n1464_002:0860a11_1",
        "context_with_next_sentence": true
    },
    {
        "source_sentence": "「如舍利弗、目揵連等大神足人來索眾僧，吾尚不與。",
        "from": "T24n1464_002:0860a12_6",
        "context_with_next_sentence": true
    },
    {
        "source_sentence": "況汝在懷抱受他唾哺，當與眾僧？",
        "from": "T24n1464_002:0860a13_2",
        "context_with_next_sentence": true
    },
    {
        "source_sentence": "」時調達便興此念：",
        "from": "T24n1464_002:0860a13_11",
        "context_with_next_sentence": true
    },
    {
        "source_sentence": "「云何世尊獨歎舍利弗、目犍連，而閼絕我德？",
        "from": "T24n1464_002:0860a14_11",
        "context_with_next_sentence": true
    },
    {
        "source_sentence": "」時調達便起惡意，向佛及舍利弗、目揵連不辭，即從坐起去。",
        "from": "T24n1464_002:0860a15_18",
        "context_with_next_sentence": true
    },
    {
        "source_sentence": "世尊告諸比丘：",
        "from": "T24n1464_002:0860a16_5",
        "context_with_next_sentence": true
    },
    {
        "source_sentence": "「信施甚重。",
        "from": "T24n1464_002:0860a16_11",
        "context_with_next_sentence": true
    },
    {
        "source_sentence": "比丘墮人冥中，不得言得。",
        "from": "T24n1464_002:0860a17_3",
        "context_with_next_sentence": true
    },
    {
        "source_sentence": "前所誦者今懈不諷，不得證言得證。",
        "from": "T24n1464_002:0860a18_1",
        "context_with_next_sentence": true
    },
    {
        "source_sentence": "譬如力士切筋作索用纏脚膊，兩頭互牽。",
        "from": "T24n1464_002:0860a18_19",
        "context_with_next_sentence": true
    },
    {
        "source_sentence": "此索傷皮及肉，肉盡傷筋，筋斷至骨，徹骨及髓。",
        "from": "T24n1464_002:0860a20_1",
        "context_with_next_sentence": true
    },
    {
        "source_sentence": "如是比丘當知，信施亦復如是。",
        "from": "T24n1464_002:0860a20_15",
        "context_with_next_sentence": true
    },
    {
        "source_sentence": "墮人冥中不得言得，前所誦者今懈不諷，不得證言得證。",
        "from": "T24n1464_002:0860a22_2",
        "context_with_next_sentence": true
    },
    {
        "source_sentence": "其有比丘受信施者，味著以為己有，傷皮乃徹骨髓。",
        "from": "T24n1464_002:0860a23_5",
        "context_with_next_sentence": true
    },
    {
        "source_sentence": "善哉比丘，從今以去當學，所得信施不味著以為己有受，當如所施受，心無狐疑。",
        "from": "T24n1464_002:0860a25_2",
        "context_with_next_sentence": true
    },
    {
        "source_sentence": "比丘當作是學。",
        "from": "T24n1464_002:0860a25_9",
        "context_with_next_sentence": true
    },
    {
        "source_sentence": "」時世尊因此事緣，乃至備十功德，為沙門結戒：",
        "from": "T24n1464_002:0860a26_10",
        "context_with_next_sentence": true
    },
    {
        "source_sentence": "「若比丘，若依俗禪起神足，及自稱譽言上人法，此比丘波羅移不受。",
        "from": "T24n1464_002:0860a28_1",
        "context_with_next_sentence": true
    },
    {
        "source_sentence": "」時世尊告諸比丘：",
        "from": "T24n1464_002:0860a28_10",
        "context_with_next_sentence": true
    },
    {
        "source_sentence": "「當知其有比丘，以衣裳飲食床臥病瘦醫藥故，非阿羅漢言阿羅漢。",
        "from": "T24n1464_002:0860a29_18",
        "context_with_next_sentence": true
    },
    {
        "source_sentence": "若復比丘作賊導師，將從百人二百三百，乃至千人，此二大賊有何差降？",
        "from": "T24n1464_002:0860b02_12",
        "context_with_next_sentence": true
    },
    {
        "source_sentence": "」比丘答曰：",
        "from": "T24n1464_002:0860b02_18",
        "context_with_next_sentence": true
    },
    {
        "source_sentence": "「將從百人及千人者，此常小賊。",
        "from": "T24n1464_002:0860b03_11",
        "context_with_next_sentence": true
    },
    {
        "source_sentence": "此第二賊，天上人中梵魔眾沙門婆羅門，以衣裳飯食床臥醫藥故，非阿羅漢言阿羅漢，此賊中之大賊。",
        "from": "T24n1464_002:0860b05_18",
        "context_with_next_sentence": true
    },
    {
        "source_sentence": "」時尊者優婆離問世尊曰：",
        "from": "T24n1464_002:0860b06_10",
        "context_with_next_sentence": true
    },
    {
        "source_sentence": "「波羅移者，義何所趣？",
        "from": "T24n1464_002:0860b07_1",
        "context_with_next_sentence": true
    },
    {
        "source_sentence": "」世尊答曰：",
        "from": "T24n1464_002:0860b07_7",
        "context_with_next_sentence": true
    },
    {
        "source_sentence": "「一切根力覺道、登道樹下得果、諸結盡都棄，是故言棄。",
        "from": "T24n1464_002:0860b08_10",
        "context_with_next_sentence": true
    },
    {
        "source_sentence": "譬如，比丘！",
        "from": "T24n1464_002:0860b08_16",
        "context_with_next_sentence": true
    },
    {
        "source_sentence": "人有過於王所，盡奪養生之具，舍宅捐棄。",
        "from": "T24n1464_002:0860b09_14",
        "context_with_next_sentence": true
    },
    {
        "source_sentence": "如是於四波羅移展轉犯事，一切功德盡捐棄。",
        "from": "T24n1464_002:0860b10_15",
        "context_with_next_sentence": true
    },
    {
        "source_sentence": "云何不受名？",
        "from": "T24n1464_002:0860b11_2",
        "context_with_next_sentence": true
    },
    {
        "source_sentence": "若說戒受歲、其眾僧祕事，比丘不受。",
        "from": "T24n1464_002:0860b11_19",
        "context_with_next_sentence": true
    },
    {
        "source_sentence": "不受非沙門、非釋種子。",
        "from": "T24n1464_002:0860b12_9",
        "context_with_next_sentence": true
    },
    {
        "source_sentence": "」鼻奈耶卷第二",
        "from": "T24n1464_002:0860b13_100",
        "context_with_next_sentence": false
    }
]