[
    {
        "source_sentence": "廣釋菩提心論卷第二",
        "from": "T32n1664_002:0565b03_0",
        "context_with_next_sentence": true
    },
    {
        "source_sentence": "蓮華戒菩薩造",
        "from": "T32n1664_002:0565b05_0",
        "context_with_next_sentence": true
    },
    {
        "source_sentence": "西天譯經三藏傳法大師",
        "from": "T32n1664_002:0565b06_0",
        "context_with_next_sentence": true
    },
    {
        "source_sentence": "施護奉　詔譯復次此中如《毘盧遮那成佛經》說：",
        "from": "T32n1664_002:0565b08_15",
        "context_with_next_sentence": true
    },
    {
        "source_sentence": "所有一切智智，悲心為根本。",
        "from": "T32n1664_002:0565b09_8",
        "context_with_next_sentence": true
    },
    {
        "source_sentence": "從悲發生大菩提心，然後起諸方便，是故諸菩薩於一切時常行此二種。",
        "from": "T32n1664_002:0565b11_1",
        "context_with_next_sentence": true
    },
    {
        "source_sentence": "所有施等方便現身現土、眷屬色相廣大果報，二種攝故悉得成就。",
        "from": "T32n1664_002:0565b12_11",
        "context_with_next_sentence": true
    },
    {
        "source_sentence": "如佛世尊不住涅槃，為令一切起於正慧，普能斷除諸顛倒故。",
        "from": "T32n1664_002:0565b14_1",
        "context_with_next_sentence": true
    },
    {
        "source_sentence": "又復不住生死，為由生死起顛倒故，是故世尊成就無住涅槃。",
        "from": "T32n1664_002:0565b15_8",
        "context_with_next_sentence": true
    },
    {
        "source_sentence": "又復當知慧及方便自相所行，應當遠離共相毀謗二邊，離二邊故中間所行即得無礙。",
        "from": "T32n1664_002:0565b17_8",
        "context_with_next_sentence": true
    },
    {
        "source_sentence": "所言共相毀謗邊者，謂慧離共相邊、方便離毀謗邊，此中如是。",
        "from": "T32n1664_002:0565b18_17",
        "context_with_next_sentence": true
    },
    {
        "source_sentence": "如《聖法集經》言：",
        "from": "T32n1664_002:0565b19_7",
        "context_with_next_sentence": true
    },
    {
        "source_sentence": "若諸相好色身具足，即能令觀者起勝意樂。",
        "from": "T32n1664_002:0565b20_5",
        "context_with_next_sentence": true
    },
    {
        "source_sentence": "若於三昧中觀法身者，即不能令起勝意樂。",
        "from": "T32n1664_002:0565b21_5",
        "context_with_next_sentence": true
    },
    {
        "source_sentence": "復有說言：",
        "from": "T32n1664_002:0565b21_10",
        "context_with_next_sentence": true
    },
    {
        "source_sentence": "慧及方便生諸如來，能令他起清淨信解。",
        "from": "T32n1664_002:0565b22_8",
        "context_with_next_sentence": true
    },
    {
        "source_sentence": "如是應知。",
        "from": "T32n1664_002:0565b22_13",
        "context_with_next_sentence": true
    },
    {
        "source_sentence": "又復有言：",
        "from": "T32n1664_002:0565b22_18",
        "context_with_next_sentence": true
    },
    {
        "source_sentence": "如世間法應當了知，法尚應捨何況非法，離取相故。",
        "from": "T32n1664_002:0565b24_2",
        "context_with_next_sentence": true
    },
    {
        "source_sentence": "彼諸顛倒取著心斷，由彼斷已此說是為真勝意樂，不應於彼所作事中而起決定實依止心。",
        "from": "T32n1664_002:0565b26_4",
        "context_with_next_sentence": true
    },
    {
        "source_sentence": "亦如有說：",
        "from": "T32n1664_002:0565b26_9",
        "context_with_next_sentence": true
    },
    {
        "source_sentence": "一切法中亦不可取亦不可捨，彼取捨法不可得故。",
        "from": "T32n1664_002:0565b27_12",
        "context_with_next_sentence": true
    },
    {
        "source_sentence": "或有說言：",
        "from": "T32n1664_002:0565b28_4",
        "context_with_next_sentence": true
    },
    {
        "source_sentence": "施等諸行感生死果。",
        "from": "T32n1664_002:0565b28_13",
        "context_with_next_sentence": true
    },
    {
        "source_sentence": "此中云何？",
        "from": "T32n1664_002:0565b28_18",
        "context_with_next_sentence": true
    },
    {
        "source_sentence": "謂離於慧而行施等，得少分善以為喜足起勇悍心，復作增上勝善根想。",
        "from": "T32n1664_002:0565c01_11",
        "context_with_next_sentence": true
    },
    {
        "source_sentence": "如《維摩詰經》說：",
        "from": "T32n1664_002:0565c02_8",
        "context_with_next_sentence": true
    },
    {
        "source_sentence": "所有一切法，應與慧及方便二種俱行。",
        "from": "T32n1664_002:0565c03_4",
        "context_with_next_sentence": true
    },
    {
        "source_sentence": "施等諸行若為慧所攝，即得名波羅蜜多名，異此即非施等清淨。",
        "from": "T32n1664_002:0565c04_13",
        "context_with_next_sentence": true
    },
    {
        "source_sentence": "此中當知，若住三摩地能生起諸慧，加行專注總彼所作。",
        "from": "T32n1664_002:0565c06_5",
        "context_with_next_sentence": true
    },
    {
        "source_sentence": "謂由先起聞所成慧，以本宗義而正攝持，然後思所成慧乃得生起。",
        "from": "T32n1664_002:0565c07_15",
        "context_with_next_sentence": true
    },
    {
        "source_sentence": "於是思慧中觀察如實義，彼所觀察決定真實，無別邪妄不實顛倒。",
        "from": "T32n1664_002:0565c09_6",
        "context_with_next_sentence": true
    },
    {
        "source_sentence": "如是觀故疑惑止息、正智出生，如理正修。",
        "from": "T32n1664_002:0565c10_6",
        "context_with_next_sentence": true
    },
    {
        "source_sentence": "如佛樹諸外道說無我法，是中應當思惟觀察，必有正因得涅槃果；",
        "from": "T32n1664_002:0565c11_15",
        "context_with_next_sentence": true
    },
    {
        "source_sentence": "異此皆是外道常因分別，非為寂靜。",
        "from": "T32n1664_002:0565c12_12",
        "context_with_next_sentence": true
    },
    {
        "source_sentence": "是故《雜阿含》等說，思所成慧中，如理伺察已，應觀諸物有實自相，而彼自相勝義諦中即無有生。",
        "from": "T32n1664_002:0565c14_15",
        "context_with_next_sentence": true
    },
    {
        "source_sentence": "如是阿含中所說決定相應。",
        "from": "T32n1664_002:0565c15_8",
        "context_with_next_sentence": true
    },
    {
        "source_sentence": "如《聖法集經》說：",
        "from": "T32n1664_002:0565c16_8",
        "context_with_next_sentence": true
    },
    {
        "source_sentence": "無生真實，不實謂別異法。",
        "from": "T32n1664_002:0565c16_20",
        "context_with_next_sentence": true
    },
    {
        "source_sentence": "如是等皆隨順勝義諦無生，此說真實。",
        "from": "T32n1664_002:0565c17_15",
        "context_with_next_sentence": true
    },
    {
        "source_sentence": "又勝義無生即非無生，彼一切所行皆過去性。",
        "from": "T32n1664_002:0565c18_16",
        "context_with_next_sentence": true
    },
    {
        "source_sentence": "此中又言：",
        "from": "T32n1664_002:0565c19_2",
        "context_with_next_sentence": true
    },
    {
        "source_sentence": "善男子！",
        "from": "T32n1664_002:0565c19_6",
        "context_with_next_sentence": true
    },
    {
        "source_sentence": "生滅二法畢竟皆是世間取著，是故佛大悲者為欲警悟世間捨諸所行，說生滅等畢竟無有少法可生。",
        "from": "T32n1664_002:0565c21_11",
        "context_with_next_sentence": true
    },
    {
        "source_sentence": "又《聖法集經》說：",
        "from": "T32n1664_002:0565c22_8",
        "context_with_next_sentence": true
    },
    {
        "source_sentence": "云何生？",
        "from": "T32n1664_002:0565c22_12",
        "context_with_next_sentence": true
    },
    {
        "source_sentence": "云何滅？",
        "from": "T32n1664_002:0565c22_16",
        "context_with_next_sentence": true
    },
    {
        "source_sentence": "答：",
        "from": "T32n1664_002:0565c22_18",
        "context_with_next_sentence": true
    },
    {
        "source_sentence": "無生名生，無滅名滅。",
        "from": "T32n1664_002:0565c23_4",
        "context_with_next_sentence": true
    },
    {
        "source_sentence": "此中又言：",
        "from": "T32n1664_002:0565c23_9",
        "context_with_next_sentence": true
    },
    {
        "source_sentence": "阿字門謂一切法離生滅，是即一切法無自性門，自性空所成。",
        "from": "T32n1664_002:0565c24_17",
        "context_with_next_sentence": true
    },
    {
        "source_sentence": "《聖二諦經》說：",
        "from": "T32n1664_002:0565c25_7",
        "context_with_next_sentence": true
    },
    {
        "source_sentence": "若無生平等，即得一切法平等。",
        "from": "T32n1664_002:0565c25_21",
        "context_with_next_sentence": true
    },
    {
        "source_sentence": "《般若波羅蜜多經》說：",
        "from": "T32n1664_002:0565c26_10",
        "context_with_next_sentence": true
    },
    {
        "source_sentence": "須菩提！",
        "from": "T32n1664_002:0565c26_14",
        "context_with_next_sentence": true
    },
    {
        "source_sentence": "色、色自性空，乃至識、識自性空，自相空所成。",
        "from": "T32n1664_002:0565c27_13",
        "context_with_next_sentence": true
    },
    {
        "source_sentence": "《象腋經》說：",
        "from": "T32n1664_002:0565c27_20",
        "context_with_next_sentence": true
    },
    {
        "source_sentence": "一切性不可得生。",
        "from": "T32n1664_002:0565c28_5",
        "context_with_next_sentence": true
    },
    {
        "source_sentence": "於無生性中，愚者執有其生。",
        "from": "T32n1664_002:0565c28_18",
        "context_with_next_sentence": true
    },
    {
        "source_sentence": "《父子合集經》說：",
        "from": "T32n1664_002:0565c29_8",
        "context_with_next_sentence": true
    },
    {
        "source_sentence": "彼一切法皆悉平等，三世亦平等。",
        "from": "T32n1664_002:0566a01_2",
        "context_with_next_sentence": true
    },
    {
        "source_sentence": "過去一切法自性離，乃至現在一切法亦自性離。",
        "from": "T32n1664_002:0566a02_4",
        "context_with_next_sentence": true
    },
    {
        "source_sentence": "如是總說，彼《阿含》中相應堅固之義應當伺察，異此有因即不能成。",
        "from": "T32n1664_002:0566a03_14",
        "context_with_next_sentence": true
    },
    {
        "source_sentence": "此中如理決定伺察已，要略說者，謂諸生性，或說有因或說無因。",
        "from": "T32n1664_002:0566a05_4",
        "context_with_next_sentence": true
    },
    {
        "source_sentence": "如實當知，非彼有因、非彼無因。",
        "from": "T32n1664_002:0566a05_19",
        "context_with_next_sentence": true
    },
    {
        "source_sentence": "是義云何？",
        "from": "T32n1664_002:0566a06_4",
        "context_with_next_sentence": true
    },
    {
        "source_sentence": "若捨因性，此差別性或有實顯示，非彼無因。",
        "from": "T32n1664_002:0566a07_6",
        "context_with_next_sentence": true
    },
    {
        "source_sentence": "若法生時，乃一切性遍一切處，云何非有？",
        "from": "T32n1664_002:0566a08_4",
        "context_with_next_sentence": true
    },
    {
        "source_sentence": "彼無性時或無差別，於生時中亦非有得，非彼有因。",
        "from": "T32n1664_002:0566a09_8",
        "context_with_next_sentence": true
    },
    {
        "source_sentence": "如是總說，彼非無因而得和合，亦非有因而得和合。",
        "from": "T32n1664_002:0566a10_12",
        "context_with_next_sentence": true
    },
    {
        "source_sentence": "如是所說，若計有我，即是外道常因起執：",
        "from": "T32n1664_002:0566a11_11",
        "context_with_next_sentence": true
    },
    {
        "source_sentence": "彼無性得生，能起諸行而為顯示。",
        "from": "T32n1664_002:0566a12_6",
        "context_with_next_sentence": true
    },
    {
        "source_sentence": "壞諸因性，何能生起諸行？",
        "from": "T32n1664_002:0566a12_18",
        "context_with_next_sentence": true
    },
    {
        "source_sentence": "不如理捨故。",
        "from": "T32n1664_002:0566a13_4",
        "context_with_next_sentence": true
    },
    {
        "source_sentence": "又非外道所執我等自有力能，於他別法得不捨性。",
        "from": "T32n1664_002:0566a14_7",
        "context_with_next_sentence": true
    },
    {
        "source_sentence": "既執常性，不能於他作義利事。",
        "from": "T32n1664_002:0566a15_2",
        "context_with_next_sentence": true
    },
    {
        "source_sentence": "若無義利，背相應法。",
        "from": "T32n1664_002:0566a15_12",
        "context_with_next_sentence": true
    },
    {
        "source_sentence": "此中如是當知，所執我等一切力能，畢竟皆空如石女兒，彼無自性，於所作事中不能成就。",
        "from": "T32n1664_002:0566a17_13",
        "context_with_next_sentence": true
    },
    {
        "source_sentence": "彼等設有所作，無實力能。",
        "from": "T32n1664_002:0566a18_6",
        "context_with_next_sentence": true
    },
    {
        "source_sentence": "若非所作又非和合，又如一切事隨有作生已，後時決定。",
        "from": "T32n1664_002:0566a19_11",
        "context_with_next_sentence": true
    },
    {
        "source_sentence": "若有力能，即彼力能自性隨轉，乃如前說所起作事而得和合。",
        "from": "T32n1664_002:0566a20_18",
        "context_with_next_sentence": true
    },
    {
        "source_sentence": "或不隨轉，亦如前說彼無自性，無常因性定不和合。",
        "from": "T32n1664_002:0566a22_3",
        "context_with_next_sentence": true
    },
    {
        "source_sentence": "是故諸無常中，無有少法可得。",
        "from": "T32n1664_002:0566a22_17",
        "context_with_next_sentence": true
    },
    {
        "source_sentence": "此中意者，如世尊言：",
        "from": "T32n1664_002:0566a23_9",
        "context_with_next_sentence": true
    },
    {
        "source_sentence": "復次大慧！",
        "from": "T32n1664_002:0566a23_14",
        "context_with_next_sentence": true
    },
    {
        "source_sentence": "不實共相者，所謂虛空、滅、涅槃、無作者，無性、無取者共相，是故無常等生，此不和合而亦非無常。",
        "from": "T32n1664_002:0566a25_16",
        "context_with_next_sentence": true
    },
    {
        "source_sentence": "如過去未來二事性中亦非有生而得和合，彼無和合因性隨轉。",
        "from": "T32n1664_002:0566a27_6",
        "context_with_next_sentence": true
    },
    {
        "source_sentence": "若同時生有所相應，亦非同時因所作自性事得決定。",
        "from": "T32n1664_002:0566a28_10",
        "context_with_next_sentence": true
    },
    {
        "source_sentence": "彼同時觀，亦無所成性。",
        "from": "T32n1664_002:0566a29_2",
        "context_with_next_sentence": true
    },
    {
        "source_sentence": "或異時觀，亦非異時。",
        "from": "T32n1664_002:0566a29_12",
        "context_with_next_sentence": true
    },
    {
        "source_sentence": "若於時中緣中觀者，彼亦不生不實。",
        "from": "T32n1664_002:0566b01_8",
        "context_with_next_sentence": true
    },
    {
        "source_sentence": "過去若生有所和合，而亦非緣亦非有生，彼一切我而亦無緣。",
        "from": "T32n1664_002:0566b02_16",
        "context_with_next_sentence": true
    },
    {
        "source_sentence": "又非一剎那中一切剎那隨入，劫與剎那分量而不和合。",
        "from": "T32n1664_002:0566b04_3",
        "context_with_next_sentence": true
    },
    {
        "source_sentence": "如諸微塵合集摶聚，是中亦無極微量我而得和合。",
        "from": "T32n1664_002:0566b05_7",
        "context_with_next_sentence": true
    },
    {
        "source_sentence": "如是一聚一分中，彼剎那蘊聚性不和合，自不得生亦無因分。",
        "from": "T32n1664_002:0566b06_15",
        "context_with_next_sentence": true
    },
    {
        "source_sentence": "若於是中取彼分性，即自我所作相違，亦無二種。",
        "from": "T32n1664_002:0566b07_18",
        "context_with_next_sentence": true
    },
    {
        "source_sentence": "若有二分性，即二種過失隨著。",
        "from": "T32n1664_002:0566b08_12",
        "context_with_next_sentence": true
    },
    {
        "source_sentence": "如是總說。",
        "from": "T32n1664_002:0566b08_17",
        "context_with_next_sentence": true
    },
    {
        "source_sentence": "是故一切世俗所生有所得性，於勝義諦中而實無生。",
        "from": "T32n1664_002:0566b10_2",
        "context_with_next_sentence": true
    },
    {
        "source_sentence": "此說不與《阿含》等相違。",
        "from": "T32n1664_002:0566b10_14",
        "context_with_next_sentence": true
    },
    {
        "source_sentence": "如佛所言：",
        "from": "T32n1664_002:0566b11_4",
        "context_with_next_sentence": true
    },
    {
        "source_sentence": "諸有生性皆謂世俗，勝義諦中生無自性。",
        "from": "T32n1664_002:0566b12_3",
        "context_with_next_sentence": true
    },
    {
        "source_sentence": "無自性中若起疑惑，彼即實起世俗之意。",
        "from": "T32n1664_002:0566b13_2",
        "context_with_next_sentence": true
    },
    {
        "source_sentence": "所說如理，是佛世尊真勝意樂。",
        "from": "T32n1664_002:0566b13_16",
        "context_with_next_sentence": true
    },
    {
        "source_sentence": "如世稻稈等自性他性，於二種中說無因生。",
        "from": "T32n1664_002:0566b14_15",
        "context_with_next_sentence": true
    },
    {
        "source_sentence": "是義當止，此中宜應如理伺察。",
        "from": "T32n1664_002:0566b15_10",
        "context_with_next_sentence": true
    },
    {
        "source_sentence": "若色無色彼之二性，如瓶器等，彼極微量不壞色性，於前分位而非一性。",
        "from": "T32n1664_002:0566b17_3",
        "context_with_next_sentence": true
    },
    {
        "source_sentence": "前分位中若有所壞，彼即不成。",
        "from": "T32n1664_002:0566b17_17",
        "context_with_next_sentence": true
    },
    {
        "source_sentence": "又非極微聚中有一性多性，彼一多性離，云何有自性？",
        "from": "T32n1664_002:0566b19_2",
        "context_with_next_sentence": true
    },
    {
        "source_sentence": "若無自性，此即勝義。",
        "from": "T32n1664_002:0566b19_12",
        "context_with_next_sentence": true
    },
    {
        "source_sentence": "如夢中所得色相色性，其義應知。",
        "from": "T32n1664_002:0566b20_7",
        "context_with_next_sentence": true
    },
    {
        "source_sentence": "此即佛所說。",
        "from": "T32n1664_002:0566b20_13",
        "context_with_next_sentence": true
    },
    {
        "source_sentence": "如《楞伽經》說：",
        "from": "T32n1664_002:0566b21_7",
        "context_with_next_sentence": true
    },
    {
        "source_sentence": "復次大慧！",
        "from": "T32n1664_002:0566b21_12",
        "context_with_next_sentence": true
    },
    {
        "source_sentence": "譬一大象破如微塵，於是微塵相中如理伺察，彼之色性實無自性。",
        "from": "T32n1664_002:0566b23_1",
        "context_with_next_sentence": true
    },
    {
        "source_sentence": "又如色蘊中青等諸色，彼有對礙而無自性，如是畢竟識外非色。",
        "from": "T32n1664_002:0566b24_10",
        "context_with_next_sentence": true
    },
    {
        "source_sentence": "是義應知。",
        "from": "T32n1664_002:0566b24_15",
        "context_with_next_sentence": true
    },
    {
        "source_sentence": "如世尊言：",
        "from": "T32n1664_002:0566b25_4",
        "context_with_next_sentence": true
    },
    {
        "source_sentence": "外無諸色，自心所現。",
        "from": "T32n1664_002:0566b25_14",
        "context_with_next_sentence": true
    },
    {
        "source_sentence": "彼外青等種種色相實無對礙，而取捨相亦無對礙，非一性相應亦非多性相應，一多相違。",
        "from": "T32n1664_002:0566b27_14",
        "context_with_next_sentence": true
    },
    {
        "source_sentence": "云何非一性？",
        "from": "T32n1664_002:0566b28_1",
        "context_with_next_sentence": true
    },
    {
        "source_sentence": "以一聚色性，故非一生。",
        "from": "T32n1664_002:0566b28_12",
        "context_with_next_sentence": true
    },
    {
        "source_sentence": "非多性者，其義應知。",
        "from": "T32n1664_002:0566c01_2",
        "context_with_next_sentence": true
    },
    {
        "source_sentence": "此中伺察諸有色相，自體不實，故無對礙。",
        "from": "T32n1664_002:0566c02_1",
        "context_with_next_sentence": true
    },
    {
        "source_sentence": "彼識亦不實。",
        "from": "T32n1664_002:0566c02_7",
        "context_with_next_sentence": true
    },
    {
        "source_sentence": "何以故？",
        "from": "T32n1664_002:0566c02_11",
        "context_with_next_sentence": true
    },
    {
        "source_sentence": "識自相離，非說彼色離識而有。",
        "from": "T32n1664_002:0566c03_4",
        "context_with_next_sentence": true
    },
    {
        "source_sentence": "又復識之自相種種不實。",
        "from": "T32n1664_002:0566c03_15",
        "context_with_next_sentence": true
    },
    {
        "source_sentence": "由如是故，說識不實，是故佛說識如幻士。",
        "from": "T32n1664_002:0566c04_15",
        "context_with_next_sentence": true
    },
    {
        "source_sentence": "如是總說，若一性若多性是性皆空，勝義諦中一切性不實，此義決定。",
        "from": "T32n1664_002:0566c06_7",
        "context_with_next_sentence": true
    },
    {
        "source_sentence": "又如《楞伽經》說：",
        "from": "T32n1664_002:0566c07_8",
        "context_with_next_sentence": true
    },
    {
        "source_sentence": "譬如鏡中所見之像，非一性非異性。",
        "from": "T32n1664_002:0566c08_3",
        "context_with_next_sentence": true
    },
    {
        "source_sentence": "如是觀時是性非有。",
        "from": "T32n1664_002:0566c08_12",
        "context_with_next_sentence": true
    },
    {
        "source_sentence": "何以故？",
        "from": "T32n1664_002:0566c08_16",
        "context_with_next_sentence": true
    },
    {
        "source_sentence": "一異性離故，一異性不著故。",
        "from": "T32n1664_002:0566c09_9",
        "context_with_next_sentence": true
    },
    {
        "source_sentence": "或有說言：",
        "from": "T32n1664_002:0566c09_14",
        "context_with_next_sentence": true
    },
    {
        "source_sentence": "智者觀自性實不可得，此中不可顯說無自性故。",
        "from": "T32n1664_002:0566c10_16",
        "context_with_next_sentence": true
    },
    {
        "source_sentence": "如是等諸有所說，如理伺察，是為思所成慧，決定如實，是義成就。",
        "from": "T32n1664_002:0566c12_7",
        "context_with_next_sentence": true
    },
    {
        "source_sentence": "由此修所成慧當得生起。",
        "from": "T32n1664_002:0566c12_18",
        "context_with_next_sentence": true
    },
    {
        "source_sentence": "若無聞等，修慧不成。",
        "from": "T32n1664_002:0566c13_8",
        "context_with_next_sentence": true
    },
    {
        "source_sentence": "如《寶雲經》說：",
        "from": "T32n1664_002:0566c14_7",
        "context_with_next_sentence": true
    },
    {
        "source_sentence": "諸正行者有智光明，出生中間彼正不壞。",
        "from": "T32n1664_002:0566c15_4",
        "context_with_next_sentence": true
    },
    {
        "source_sentence": "由智出生諸所修作出生成就，譬如地中不淨遍滿，諸有所生云何能生？",
        "from": "T32n1664_002:0566c16_16",
        "context_with_next_sentence": true
    },
    {
        "source_sentence": "諸修亦然，明了智果真實性中如理出理。",
        "from": "T32n1664_002:0566c17_15",
        "context_with_next_sentence": true
    },
    {
        "source_sentence": "如《三摩地王經》說：",
        "from": "T32n1664_002:0566c18_9",
        "context_with_next_sentence": true
    },
    {
        "source_sentence": "若有人起多種尋求，而所起心有著、有依止。",
        "from": "T32n1664_002:0566c19_8",
        "context_with_next_sentence": true
    },
    {
        "source_sentence": "是故若欲證彼真實修慧者，應當最初修奢摩他相應勝法，令心安住猶如止水。",
        "from": "T32n1664_002:0566c21_4",
        "context_with_next_sentence": true
    },
    {
        "source_sentence": "若心有動非奢摩他，不能攝持而住。",
        "from": "T32n1664_002:0566c22_1",
        "context_with_next_sentence": true
    },
    {
        "source_sentence": "如佛所說，住等引心能如實知。",
        "from": "T32n1664_002:0566c22_15",
        "context_with_next_sentence": true
    },
    {
        "source_sentence": "若散心位，非此相應。",
        "from": "T32n1664_002:0566c23_4",
        "context_with_next_sentence": true
    },
    {
        "source_sentence": "是故修奢摩他時，諸所得、諸所欲當住平等捨，體中苦等而悉除遣。",
        "from": "T32n1664_002:0566c24_14",
        "context_with_next_sentence": true
    },
    {
        "source_sentence": "安住淨戒發起精進速得成就，此中如是。",
        "from": "T32n1664_002:0566c25_13",
        "context_with_next_sentence": true
    },
    {
        "source_sentence": "如《和合解脫經》說：",
        "from": "T32n1664_002:0566c26_9",
        "context_with_next_sentence": true
    },
    {
        "source_sentence": "先修施等勝上之行，次復修持淨戒，然後住於奢摩他行。",
        "from": "T32n1664_002:0566c27_13",
        "context_with_next_sentence": true
    },
    {
        "source_sentence": "若欲住是奢摩他者，隨諸分位，於諸佛菩薩等先當歸命懺悔隨喜，次應起大悲心普盡世間生救度想，於安隱座中加趺而坐，直身端住現前正念，引發三摩地現前相應。",
        "from": "T32n1664_002:0567a02_12",
        "context_with_next_sentence": true
    },
    {
        "source_sentence": "從初專注如應觀察，乃至多種所緣等事，普盡收攝繫心靜住。",
        "from": "T32n1664_002:0567a04_2",
        "context_with_next_sentence": true
    },
    {
        "source_sentence": "復次總略色無色二種中，應當捨離散亂過失。",
        "from": "T32n1664_002:0567a05_4",
        "context_with_next_sentence": true
    },
    {
        "source_sentence": "總彼相應所緣起勝作意，乃至蘊處界一切事等，悉不分別即得清淨。",
        "from": "T32n1664_002:0567a06_15",
        "context_with_next_sentence": true
    },
    {
        "source_sentence": "所有廣說諸所緣行相，如《和合解脫經》第十八相應分。",
        "from": "T32n1664_002:0567a08_1",
        "context_with_next_sentence": true
    },
    {
        "source_sentence": "所有世尊攝有情事，色等分別及一切事分別，略、中、廣行相，如阿毘達磨等說。",
        "from": "T32n1664_002:0567a10_17",
        "context_with_next_sentence": true
    },
    {
        "source_sentence": "此中意者，於彼等事觀已，離過而悉收攝，令心相續勝進增修。",
        "from": "T32n1664_002:0567a12_7",
        "context_with_next_sentence": true
    },
    {
        "source_sentence": "若或心生貪等，爾時應作不淨等觀。",
        "from": "T32n1664_002:0567a13_4",
        "context_with_next_sentence": true
    },
    {
        "source_sentence": "得止息已，又復過前起勝進心。",
        "from": "T32n1664_002:0567a13_18",
        "context_with_next_sentence": true
    },
    {
        "source_sentence": "此不淨等觀思有行相，恐繁且止。",
        "from": "T32n1664_002:0567a14_13",
        "context_with_next_sentence": true
    },
    {
        "source_sentence": "若或彼心不能勝進起勝意樂，亦是散亂過失，爾時應觀三摩地所有功德起勝意樂，即能止息非勝意樂。",
        "from": "T32n1664_002:0567a17_3",
        "context_with_next_sentence": true
    },
    {
        "source_sentence": "若時昏沈睡眠生起，應觀佛等功德勝喜悅事，彼能止息。",
        "from": "T32n1664_002:0567a18_9",
        "context_with_next_sentence": true
    },
    {
        "source_sentence": "復次如是於所緣中，如應堅固攝持不散，即得相應。",
        "from": "T32n1664_002:0567a19_13",
        "context_with_next_sentence": true
    },
    {
        "source_sentence": "又復若時前心愛樂喜悅，隨生後心高舉，爾時應作無常等觀。",
        "from": "T32n1664_002:0567a21_2",
        "context_with_next_sentence": true
    },
    {
        "source_sentence": "如是總說，於所緣中應使心無動作，專注靜住離高下法，平等所行心得清淨，彼發悟散亂等因而悉棄捨。",
        "from": "T32n1664_002:0567a23_10",
        "context_with_next_sentence": true
    },
    {
        "source_sentence": "若有真實發悟所作，彼心散亂。",
        "from": "T32n1664_002:0567a24_6",
        "context_with_next_sentence": true
    },
    {
        "source_sentence": "於所緣中若無動作，如是乃得所欲所行勝定相應，爾時當知奢摩他成。",
        "from": "T32n1664_002:0567a25_17",
        "context_with_next_sentence": true
    },
    {
        "source_sentence": "如是等當知一切奢摩他共相，謂心一境性中自性，彼奢摩他所緣決定如是。",
        "from": "T32n1664_002:0567a27_13",
        "context_with_next_sentence": true
    },
    {
        "source_sentence": "此等奢摩他法，佛於般若波羅蜜多等經。",
        "from": "T32n1664_002:0567a28_12",
        "context_with_next_sentence": true
    },
    {
        "source_sentence": "復次當知，修奢摩他有九種法：",
        "from": "T32n1664_002:0567a29_13",
        "context_with_next_sentence": true
    },
    {
        "source_sentence": "一除、二正除、三分位除、四近除、五調伏、六止、七近止、八一向所作、九知止。",
        "from": "T32n1664_002:0567b02_9",
        "context_with_next_sentence": true
    },
    {
        "source_sentence": "此等九種行相云何？",
        "from": "T32n1664_002:0567b02_18",
        "context_with_next_sentence": true
    },
    {
        "source_sentence": "謂遍此九法是即名除。",
        "from": "T32n1664_002:0567b03_8",
        "context_with_next_sentence": true
    },
    {
        "source_sentence": "於所緣中繫心，是為遍除。",
        "from": "T32n1664_002:0567b04_1",
        "context_with_next_sentence": true
    },
    {
        "source_sentence": "於所緣中相續而轉，是分位除。",
        "from": "T32n1664_002:0567b04_15",
        "context_with_next_sentence": true
    },
    {
        "source_sentence": "散亂現前而悉摧伏，是為近除。",
        "from": "T32n1664_002:0567b05_9",
        "context_with_next_sentence": true
    },
    {
        "source_sentence": "散亂離已，又復勝前遍除所緣，是為調伏。",
        "from": "T32n1664_002:0567b06_8",
        "context_with_next_sentence": true
    },
    {
        "source_sentence": "若愛起時，伏故名止。",
        "from": "T32n1664_002:0567b06_18",
        "context_with_next_sentence": true
    },
    {
        "source_sentence": "若散亂過失現前不起，勝意樂而能止故，是為近止。",
        "from": "T32n1664_002:0567b08_1",
        "context_with_next_sentence": true
    },
    {
        "source_sentence": "若昏沈睡眠等起時，速當遣離，是為一向所作。",
        "from": "T32n1664_002:0567b09_2",
        "context_with_next_sentence": true
    },
    {
        "source_sentence": "於所緣中得無動作已，然後專注得相應止，得彼止已心住於捨，是為知止。",
        "from": "T32n1664_002:0567b10_16",
        "context_with_next_sentence": true
    },
    {
        "source_sentence": "如是等義，如聖慈氏菩薩所說。",
        "from": "T32n1664_002:0567b11_10",
        "context_with_next_sentence": true
    },
    {
        "source_sentence": "又復當知，諸修一切三摩地時有六種過失：",
        "from": "T32n1664_002:0567b12_18",
        "context_with_next_sentence": true
    },
    {
        "source_sentence": "一懈怠、二所緣忘失、三沈下、四高舉、五無發悟、六發悟。",
        "from": "T32n1664_002:0567b14_5",
        "context_with_next_sentence": true
    },
    {
        "source_sentence": "此六過失生時，當起八種斷行對治。",
        "from": "T32n1664_002:0567b15_1",
        "context_with_next_sentence": true
    },
    {
        "source_sentence": "何等為八？",
        "from": "T32n1664_002:0567b15_6",
        "context_with_next_sentence": true
    },
    {
        "source_sentence": "一信、二欲、三勤、四輕安、五念、六正知、七思、八捨。",
        "from": "T32n1664_002:0567b16_9",
        "context_with_next_sentence": true
    },
    {
        "source_sentence": "此等對治行相云何？",
        "from": "T32n1664_002:0567b16_18",
        "context_with_next_sentence": true
    },
    {
        "source_sentence": "謂信等四法對治懈怠。",
        "from": "T32n1664_002:0567b17_7",
        "context_with_next_sentence": true
    },
    {
        "source_sentence": "此中意者，以三摩地功德中要具增上正信順相。",
        "from": "T32n1664_002:0567b18_9",
        "context_with_next_sentence": true
    },
    {
        "source_sentence": "彼相應者起勝希望，於希望時發精進行。",
        "from": "T32n1664_002:0567b19_8",
        "context_with_next_sentence": true
    },
    {
        "source_sentence": "所起精進身心勇悍後得輕安，是故對治。",
        "from": "T32n1664_002:0567b20_8",
        "context_with_next_sentence": true
    },
    {
        "source_sentence": "念對治所緣忘失，是義應知。",
        "from": "T32n1664_002:0567b21_2",
        "context_with_next_sentence": true
    },
    {
        "source_sentence": "正知對治沈下高舉，謂以正知起正觀察，能令高下二法止息，是故對治。",
        "from": "T32n1664_002:0567b22_15",
        "context_with_next_sentence": true
    },
    {
        "source_sentence": "思對治無發悟，是義應知。",
        "from": "T32n1664_002:0567b23_7",
        "context_with_next_sentence": true
    },
    {
        "source_sentence": "捨對治發悟，由前高下得止息已，心住正直即無發悟，是故對治。",
        "from": "T32n1664_002:0567b24_17",
        "context_with_next_sentence": true
    },
    {
        "source_sentence": "如是八斷行對治六種過失已，所有最上三摩地事業即得成就，神足功德由此而生。",
        "from": "T32n1664_002:0567b26_15",
        "context_with_next_sentence": true
    },
    {
        "source_sentence": "如諸經說，若具八斷行，即能發起四種神足。",
        "from": "T32n1664_002:0567b27_19",
        "context_with_next_sentence": true
    },
    {
        "source_sentence": "所有心一境性勝上事業得正相應，乃能證入禪定解脫法門，圓滿一切最勝功德。",
        "from": "T32n1664_002:0567b29_16",
        "context_with_next_sentence": true
    },
    {
        "source_sentence": "廣釋菩提心論卷第二",
        "from": "T32n1664_002:0567c01_100",
        "context_with_next_sentence": false
    }
]