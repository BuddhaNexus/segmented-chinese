[
    {
        "source_sentence": "阿毘達磨順正理論卷第六十二",
        "from": "T29n1562_062:0683a02_0",
        "context_with_next_sentence": true
    },
    {
        "source_sentence": "尊者眾賢造",
        "from": "T29n1562_062:0683a04_0",
        "context_with_next_sentence": true
    },
    {
        "source_sentence": "三藏法師玄奘奉　詔譯",
        "from": "T29n1562_062:0683a05_0",
        "context_with_next_sentence": true
    },
    {
        "source_sentence": "6 六辯賢聖品第六之六已因便說順解脫分。",
        "from": "T29n1562_062:0683a07_8",
        "context_with_next_sentence": true
    },
    {
        "source_sentence": "入觀次第是正所論，於中已明諸加行道，世第一法為其後邊。",
        "from": "T29n1562_062:0683a08_16",
        "context_with_next_sentence": true
    },
    {
        "source_sentence": "應說從斯復生何道？",
        "from": "T29n1562_062:0683a09_6",
        "context_with_next_sentence": true
    },
    {
        "source_sentence": "頌曰：",
        "from": "T29n1562_062:0683a09_9",
        "context_with_next_sentence": true
    },
    {
        "source_sentence": "世第一無間，　　即緣欲界苦，",
        "from": "T29n1562_062:0683a10_0",
        "context_with_next_sentence": true
    },
    {
        "source_sentence": "生無漏法忍，　　忍次生法智，",
        "from": "T29n1562_062:0683a11_0",
        "context_with_next_sentence": true
    },
    {
        "source_sentence": "次緣餘界苦，　　生類忍類智；",
        "from": "T29n1562_062:0683a12_13",
        "context_with_next_sentence": true
    },
    {
        "source_sentence": "緣集滅道諦，　　各生四亦然。",
        "from": "T29n1562_062:0683a13_13",
        "context_with_next_sentence": true
    },
    {
        "source_sentence": "如是十六心，　　名聖諦現觀，",
        "from": "T29n1562_062:0683a14_0",
        "context_with_next_sentence": true
    },
    {
        "source_sentence": "此總有三種，　　謂見緣事別。",
        "from": "T29n1562_062:0683a15_13",
        "context_with_next_sentence": true
    },
    {
        "source_sentence": "論曰：",
        "from": "T29n1562_062:0683a16_2",
        "context_with_next_sentence": true
    },
    {
        "source_sentence": "從世第一善根無間，即緣欲界苦聖諦境有無漏攝法智忍生，此忍名為苦法智忍。",
        "from": "T29n1562_062:0683a17_18",
        "context_with_next_sentence": true
    },
    {
        "source_sentence": "寧知此忍是無漏攝？",
        "from": "T29n1562_062:0683a18_8",
        "context_with_next_sentence": true
    },
    {
        "source_sentence": "從世第一無間而生，以契經中言世第一無間入正性決定，或正性離生，爾時名越異生地故。",
        "from": "T29n1562_062:0683a20_11",
        "context_with_next_sentence": true
    },
    {
        "source_sentence": "此忍既是決定離生一分所攝，定是無漏。",
        "from": "T29n1562_062:0683a21_10",
        "context_with_next_sentence": true
    },
    {
        "source_sentence": "從世第一無間而生，說無漏言，為欲簡別世第一法所從世忍。",
        "from": "T29n1562_062:0683a22_17",
        "context_with_next_sentence": true
    },
    {
        "source_sentence": "此無漏忍，以欲苦法為其所緣，名苦法忍。",
        "from": "T29n1562_062:0683a23_17",
        "context_with_next_sentence": true
    },
    {
        "source_sentence": "謂於苦法無始時來身見所迷執我我所，今創見彼唯苦法性，忍可現前，名苦法忍。",
        "from": "T29n1562_062:0683a25_15",
        "context_with_next_sentence": true
    },
    {
        "source_sentence": "此能引後苦法智生，是彼智生障之對治，故復名曰苦法智忍。",
        "from": "T29n1562_062:0683a27_3",
        "context_with_next_sentence": true
    },
    {
        "source_sentence": "經主此中作如是釋：",
        "from": "T29n1562_062:0683a27_12",
        "context_with_next_sentence": true
    },
    {
        "source_sentence": "為顯此忍是無漏故，舉後等流以為摽別。",
        "from": "T29n1562_062:0683a28_11",
        "context_with_next_sentence": true
    },
    {
        "source_sentence": "此能生法智是法智因，得法智忍名，如花果樹。",
        "from": "T29n1562_062:0683a29_13",
        "context_with_next_sentence": true
    },
    {
        "source_sentence": "詳彼意謂唯說忍言，恐此有同加行忍失，此無深理。",
        "from": "T29n1562_062:0683b01_16",
        "context_with_next_sentence": true
    },
    {
        "source_sentence": "非為彼法有此法生，此法必應與彼同類，如花果樹；",
        "from": "T29n1562_062:0683b03_1",
        "context_with_next_sentence": true
    },
    {
        "source_sentence": "斷對治等因果類殊。",
        "from": "T29n1562_062:0683b03_10",
        "context_with_next_sentence": true
    },
    {
        "source_sentence": "又不極成，以苦法智是無漏性非為極成，如何忍生彼，同彼是無漏？",
        "from": "T29n1562_062:0683b05_1",
        "context_with_next_sentence": true
    },
    {
        "source_sentence": "又此無同加行忍失，說世第一無間生故，說此能越異生地故，非有漏忍能成此事。",
        "from": "T29n1562_062:0683b06_17",
        "context_with_next_sentence": true
    },
    {
        "source_sentence": "又如何知此苦法忍以苦法智為等流果？",
        "from": "T29n1562_062:0683b07_15",
        "context_with_next_sentence": true
    },
    {
        "source_sentence": "若謂此忍是無漏故及前生故，理亦不然，未說此忍無漏理故。",
        "from": "T29n1562_062:0683b09_5",
        "context_with_next_sentence": true
    },
    {
        "source_sentence": "由此證知前釋為善。",
        "from": "T29n1562_062:0683b09_14",
        "context_with_next_sentence": true
    },
    {
        "source_sentence": "即此名入正性決定，亦復名入正性離生，由此是初入正性決定，亦是初入正性離生，故經說正性。",
        "from": "T29n1562_062:0683b11_19",
        "context_with_next_sentence": true
    },
    {
        "source_sentence": "所謂涅槃或正性言，目諸聖道能決趣涅槃，或決了諦相，故諸聖道得決定名，至得決定說名為入。",
        "from": "T29n1562_062:0683b14_5",
        "context_with_next_sentence": true
    },
    {
        "source_sentence": "若爾，何緣於無漏慧唯初見諦得決定名？",
        "from": "T29n1562_062:0683b15_4",
        "context_with_next_sentence": true
    },
    {
        "source_sentence": "以於爾時於諸諦理初得難毀決定見故。",
        "from": "T29n1562_062:0683b16_3",
        "context_with_next_sentence": true
    },
    {
        "source_sentence": "或於爾時望餘位道，有非一種決定相故。",
        "from": "T29n1562_062:0683b17_2",
        "context_with_next_sentence": true
    },
    {
        "source_sentence": "謂見道位剎那剎那，定間雜得忍智行相，餘道不然。",
        "from": "T29n1562_062:0683b18_6",
        "context_with_next_sentence": true
    },
    {
        "source_sentence": "又見道中障治定別，以定唯斷見所斷故，餘道不然，謂修位中或有雙斷見修斷惑或唯斷修。",
        "from": "T29n1562_062:0683b20_7",
        "context_with_next_sentence": true
    },
    {
        "source_sentence": "又見道中解脫道後定起無間，餘道不然。",
        "from": "T29n1562_062:0683b21_7",
        "context_with_next_sentence": true
    },
    {
        "source_sentence": "又見道中定是無漏，定十五念定不起等，餘道不然，故獨名定。",
        "from": "T29n1562_062:0683b22_16",
        "context_with_next_sentence": true
    },
    {
        "source_sentence": "有餘師說：",
        "from": "T29n1562_062:0683b23_1",
        "context_with_next_sentence": true
    },
    {
        "source_sentence": "於見位中決定初得八聖同分，故唯見道立決定名。",
        "from": "T29n1562_062:0683b24_4",
        "context_with_next_sentence": true
    },
    {
        "source_sentence": "煩惱名生，如契經說：",
        "from": "T29n1562_062:0683b24_14",
        "context_with_next_sentence": true
    },
    {
        "source_sentence": "何謂生？",
        "from": "T29n1562_062:0683b24_18",
        "context_with_next_sentence": true
    },
    {
        "source_sentence": "具謂諸煩惱，見位初越，故名離生。",
        "from": "T29n1562_062:0683b25_14",
        "context_with_next_sentence": true
    },
    {
        "source_sentence": "有說：",
        "from": "T29n1562_062:0683b25_17",
        "context_with_next_sentence": true
    },
    {
        "source_sentence": "生言目根未熟，見位初越，故名離生。",
        "from": "T29n1562_062:0683b26_13",
        "context_with_next_sentence": true
    },
    {
        "source_sentence": "至得離生，說名為入。",
        "from": "T29n1562_062:0683b27_2",
        "context_with_next_sentence": true
    },
    {
        "source_sentence": "如本論說：",
        "from": "T29n1562_062:0683b27_7",
        "context_with_next_sentence": true
    },
    {
        "source_sentence": "世第一無間捨異生性。",
        "from": "T29n1562_062:0683b27_17",
        "context_with_next_sentence": true
    },
    {
        "source_sentence": "為世第一、為苦法智忍、為共能捨？",
        "from": "T29n1562_062:0683b28_13",
        "context_with_next_sentence": true
    },
    {
        "source_sentence": "有餘師言：",
        "from": "T29n1562_062:0683b28_18",
        "context_with_next_sentence": true
    },
    {
        "source_sentence": "唯世第一，若謂此是異生法故，應無捨力。",
        "from": "T29n1562_062:0683b29_16",
        "context_with_next_sentence": true
    },
    {
        "source_sentence": "此難不然，性相違故，依彼捨彼，如上怨肩而害怨命。",
        "from": "T29n1562_062:0683c01_20",
        "context_with_next_sentence": true
    },
    {
        "source_sentence": "有餘師說：",
        "from": "T29n1562_062:0683c02_4",
        "context_with_next_sentence": true
    },
    {
        "source_sentence": "唯苦法忍，此忍生時捨異生性，此忍滅位斷十隨眠。",
        "from": "T29n1562_062:0683c03_7",
        "context_with_next_sentence": true
    },
    {
        "source_sentence": "如燈生時能除闇障，燈至滅位燒炷盡油，若謂二能屬燈明觸，不應引喻一法二能。",
        "from": "T29n1562_062:0683c05_5",
        "context_with_next_sentence": true
    },
    {
        "source_sentence": "此難不然，如一法上生位滅位二有性殊，兩位功能亦應異故，理不應許生時有性如滅，亦不應許滅時有性如生。",
        "from": "T29n1562_062:0683c07_16",
        "context_with_next_sentence": true
    },
    {
        "source_sentence": "又非功能離於有性，離有性外別有功能，自體不成，世中已辯。",
        "from": "T29n1562_062:0683c09_6",
        "context_with_next_sentence": true
    },
    {
        "source_sentence": "又見一法一剎那中有多功能，如四正斷，故所立喻理非不成。",
        "from": "T29n1562_062:0683c10_13",
        "context_with_next_sentence": true
    },
    {
        "source_sentence": "然於此中所立喻意，如燈據總體雖是一，實物異故功能有殊。",
        "from": "T29n1562_062:0683c12_2",
        "context_with_next_sentence": true
    },
    {
        "source_sentence": "謂有生時起功能者，有於滅位方有功能。",
        "from": "T29n1562_062:0683c13_2",
        "context_with_next_sentence": true
    },
    {
        "source_sentence": "如是一物由時別故，所有功能亦應有別。",
        "from": "T29n1562_062:0683c14_1",
        "context_with_next_sentence": true
    },
    {
        "source_sentence": "故苦法忍生時有能捨異生性，滅時有用斷十煩惱，斯有何失？",
        "from": "T29n1562_062:0683c15_9",
        "context_with_next_sentence": true
    },
    {
        "source_sentence": "若責未來寧有作用？",
        "from": "T29n1562_062:0683c15_18",
        "context_with_next_sentence": true
    },
    {
        "source_sentence": "此先已釋。",
        "from": "T29n1562_062:0683c16_3",
        "context_with_next_sentence": true
    },
    {
        "source_sentence": "先釋者何？",
        "from": "T29n1562_062:0683c16_8",
        "context_with_next_sentence": true
    },
    {
        "source_sentence": "此於功能假說作用。",
        "from": "T29n1562_062:0683c16_17",
        "context_with_next_sentence": true
    },
    {
        "source_sentence": "定無作用於去來有，辯世相中已具思擇。",
        "from": "T29n1562_062:0683c17_15",
        "context_with_next_sentence": true
    },
    {
        "source_sentence": "有餘師說：",
        "from": "T29n1562_062:0683c18_1",
        "context_with_next_sentence": true
    },
    {
        "source_sentence": "此二共捨，如無間道、解脫道故。",
        "from": "T29n1562_062:0683c18_16",
        "context_with_next_sentence": true
    },
    {
        "source_sentence": "謂世第一如無間道，與異生性成就得俱滅故；",
        "from": "T29n1562_062:0683c19_15",
        "context_with_next_sentence": true
    },
    {
        "source_sentence": "苦法智忍如解脫道，與異生性不成得俱生故。",
        "from": "T29n1562_062:0683c20_16",
        "context_with_next_sentence": true
    },
    {
        "source_sentence": "此忍無間即緣欲苦，有法智生，名苦法智，於唯是苦法得決斷慧故。",
        "from": "T29n1562_062:0683c22_7",
        "context_with_next_sentence": true
    },
    {
        "source_sentence": "應知此智亦無漏攝，前無漏言遍流後故。",
        "from": "T29n1562_062:0683c23_6",
        "context_with_next_sentence": true
    },
    {
        "source_sentence": "如緣欲界苦聖諦境，有苦法忍苦法智生，如是復於法智無間，總緣餘界苦聖諦境，有類智忍生名苦類智忍。",
        "from": "T29n1562_062:0683c25_15",
        "context_with_next_sentence": true
    },
    {
        "source_sentence": "此忍無間即緣此境，有類智生名苦類智。",
        "from": "T29n1562_062:0683c26_14",
        "context_with_next_sentence": true
    },
    {
        "source_sentence": "最初證知諸法真理故名法智，此後境智與前相似故得類名，是後隨前而證境義。",
        "from": "T29n1562_062:0683c28_12",
        "context_with_next_sentence": true
    },
    {
        "source_sentence": "或從前生故，後得前類名，如世間言子是父類。",
        "from": "T29n1562_062:0683c29_13",
        "context_with_next_sentence": true
    },
    {
        "source_sentence": "即是從欲界苦決定覺，所生餘界苦決定覺義。",
        "from": "T29n1562_062:0684a01_14",
        "context_with_next_sentence": true
    },
    {
        "source_sentence": "如緣苦諦欲界及餘，生法類忍、法類智四，緣餘三諦各四亦然，即緣一一有四心義。",
        "from": "T29n1562_062:0684a03_12",
        "context_with_next_sentence": true
    },
    {
        "source_sentence": "謂復於前苦類智後，次緣欲界集聖諦境，有法智忍生名集法智忍。",
        "from": "T29n1562_062:0684a05_3",
        "context_with_next_sentence": true
    },
    {
        "source_sentence": "此忍無間即緣欲集，有法智生名集法智。",
        "from": "T29n1562_062:0684a06_2",
        "context_with_next_sentence": true
    },
    {
        "source_sentence": "次緣餘界集聖諦境，有類智忍生名集類智忍。",
        "from": "T29n1562_062:0684a07_3",
        "context_with_next_sentence": true
    },
    {
        "source_sentence": "此忍無間即緣此境，有類智生名集類智。",
        "from": "T29n1562_062:0684a08_2",
        "context_with_next_sentence": true
    },
    {
        "source_sentence": "次緣欲界滅聖諦境，有法智忍生名滅法智忍。",
        "from": "T29n1562_062:0684a09_3",
        "context_with_next_sentence": true
    },
    {
        "source_sentence": "此忍無間即緣欲滅，有法智生名滅法智。",
        "from": "T29n1562_062:0684a10_2",
        "context_with_next_sentence": true
    },
    {
        "source_sentence": "次緣餘界滅聖諦境，有類智忍生名滅類智忍。",
        "from": "T29n1562_062:0684a11_3",
        "context_with_next_sentence": true
    },
    {
        "source_sentence": "此忍無間即緣此境，有類智生名滅類智。",
        "from": "T29n1562_062:0684a12_2",
        "context_with_next_sentence": true
    },
    {
        "source_sentence": "次緣欲界道聖諦境，有法智忍生名道法智忍。",
        "from": "T29n1562_062:0684a13_3",
        "context_with_next_sentence": true
    },
    {
        "source_sentence": "此忍無間即緣欲道，有法智生名道法智。",
        "from": "T29n1562_062:0684a14_2",
        "context_with_next_sentence": true
    },
    {
        "source_sentence": "次緣餘界道聖諦境，有類智忍生名道類智忍。",
        "from": "T29n1562_062:0684a15_3",
        "context_with_next_sentence": true
    },
    {
        "source_sentence": "此忍無間即緣此境，有類智生名道類智。",
        "from": "T29n1562_062:0684a16_2",
        "context_with_next_sentence": true
    },
    {
        "source_sentence": "如是次第有十六心，總說名為聖諦現觀，以於三界四聖諦境次第現前如實觀故。",
        "from": "T29n1562_062:0684a17_18",
        "context_with_next_sentence": true
    },
    {
        "source_sentence": "既於三界四聖諦境旋環紛擾作意思惟，寧不能為現觀障礙？",
        "from": "T29n1562_062:0684a19_7",
        "context_with_next_sentence": true
    },
    {
        "source_sentence": "初習業地於諸諦境多返旋環已淳熟故，又在見道行極速故，又由不起阿世耶故，又此勢力極猛利故，必無能為此障礙者。",
        "from": "T29n1562_062:0684a22_4",
        "context_with_next_sentence": true
    },
    {
        "source_sentence": "即由此理，說見道位名為無相，不可施設，住此位中相難了故，法類忍智於諸諦境行相差別難施設故。",
        "from": "T29n1562_062:0684a24_10",
        "context_with_next_sentence": true
    },
    {
        "source_sentence": "此中上座違越百千諸瑜伽師依真現量證智所說、展轉傳來如大王路諦現觀理，率意別立現觀次第。",
        "from": "T29n1562_062:0684a26_18",
        "context_with_next_sentence": true
    },
    {
        "source_sentence": "謂瑜伽師於四諦境，先以世智如理觀察，次引生忍欲慧觀見此忍增進作無間緣，親能引生正性決定，引起聖道光明相故此忍現前。",
        "from": "T29n1562_062:0684b01_1",
        "context_with_next_sentence": true
    },
    {
        "source_sentence": "如後聖道於四諦境忍可欲樂，簡擇觀察推度分明，如隔輕𦀛光中觀像，此位名入正性決定。",
        "from": "T29n1562_062:0684b03_3",
        "context_with_next_sentence": true
    },
    {
        "source_sentence": "後於四諦以妙決擇無動智見，名為預流。",
        "from": "T29n1562_062:0684b04_3",
        "context_with_next_sentence": true
    },
    {
        "source_sentence": "佛說涅槃名為正性，此能定趣得決定名。",
        "from": "T29n1562_062:0684b05_2",
        "context_with_next_sentence": true
    },
    {
        "source_sentence": "故前名入正性決定，即能入位名諦順忍，此忍非在世第一前。",
        "from": "T29n1562_062:0684b06_10",
        "context_with_next_sentence": true
    },
    {
        "source_sentence": "彼謂佛說五取蘊已，復作是言：",
        "from": "T29n1562_062:0684b07_4",
        "context_with_next_sentence": true
    },
    {
        "source_sentence": "若於此法以下劣慧審察忍可，名隨信行。",
        "from": "T29n1562_062:0684b08_3",
        "context_with_next_sentence": true
    },
    {
        "source_sentence": "若於此法以增上慧審察忍可，名隨法行。",
        "from": "T29n1562_062:0684b09_2",
        "context_with_next_sentence": true
    },
    {
        "source_sentence": "故依得忍建立隨信、隨法行者，非依得智。",
        "from": "T29n1562_062:0684b10_1",
        "context_with_next_sentence": true
    },
    {
        "source_sentence": "又以世尊於成證淨見諦圓滿正見者中，決定除斯隨信法行，以於集總伽他中說：",
        "from": "T29n1562_062:0684b11_17",
        "context_with_next_sentence": true
    },
    {
        "source_sentence": "二最勝二淨，通達外二種。",
        "from": "T29n1562_062:0684b12_10",
        "context_with_next_sentence": true
    },
    {
        "source_sentence": "故此二種未得聖智，此復何殊世第一法？",
        "from": "T29n1562_062:0684b13_8",
        "context_with_next_sentence": true
    },
    {
        "source_sentence": "由聖定忍與前有異，謂出世故此名為聖，無動搖故此名為定，由聖定故名為見諦。",
        "from": "T29n1562_062:0684b15_6",
        "context_with_next_sentence": true
    },
    {
        "source_sentence": "然此猶名未得聖道，若得聖道轉名預流。",
        "from": "T29n1562_062:0684b16_5",
        "context_with_next_sentence": true
    },
    {
        "source_sentence": "是故世尊告舍利子：",
        "from": "T29n1562_062:0684b16_14",
        "context_with_next_sentence": true
    },
    {
        "source_sentence": "八支聖道說名為流。",
        "from": "T29n1562_062:0684b17_4",
        "context_with_next_sentence": true
    },
    {
        "source_sentence": "若爾，何緣名為聖者？",
        "from": "T29n1562_062:0684b17_14",
        "context_with_next_sentence": true
    },
    {
        "source_sentence": "由此已得聖定忍故。",
        "from": "T29n1562_062:0684b18_3",
        "context_with_next_sentence": true
    },
    {
        "source_sentence": "住此忍位為經久如，引聖道力強故，非久然闕緣故，有時暫出作餘事業。",
        "from": "T29n1562_062:0684b19_15",
        "context_with_next_sentence": true
    },
    {
        "source_sentence": "非不得果可於中間有命終理。",
        "from": "T29n1562_062:0684b20_9",
        "context_with_next_sentence": true
    },
    {
        "source_sentence": "此聖定忍有何為障，雖已現行而未斷惑？",
        "from": "T29n1562_062:0684b21_8",
        "context_with_next_sentence": true
    },
    {
        "source_sentence": "智未滿故，未決定故。",
        "from": "T29n1562_062:0684b21_18",
        "context_with_next_sentence": true
    },
    {
        "source_sentence": "次起苦法智，名預流初心，爾時便能頓斷三結，能永斷彼舊隨界故，從此引生苦類智等，是故現觀定有八心。",
        "from": "T29n1562_062:0684b24_7",
        "context_with_next_sentence": true
    },
    {
        "source_sentence": "今詳彼宗現觀次第，違教、違理、前後相違。",
        "from": "T29n1562_062:0684b25_7",
        "context_with_next_sentence": true
    },
    {
        "source_sentence": "違教者何？",
        "from": "T29n1562_062:0684b25_12",
        "context_with_next_sentence": true
    },
    {
        "source_sentence": "如世尊說：",
        "from": "T29n1562_062:0684b25_17",
        "context_with_next_sentence": true
    },
    {
        "source_sentence": "諸有永斷三結名為預流，彼於四聖諦中具現觀故。",
        "from": "T29n1562_062:0684b26_18",
        "context_with_next_sentence": true
    },
    {
        "source_sentence": "此經顯示二決定理，一顯非得苦智即名預流、二顯非苦智時頓斷三結。",
        "from": "T29n1562_062:0684b28_12",
        "context_with_next_sentence": true
    },
    {
        "source_sentence": "此經意說，遍知四諦名預流故，又說預流方能畢竟斷三結故。",
        "from": "T29n1562_062:0684c01_1",
        "context_with_next_sentence": true
    },
    {
        "source_sentence": "如何違理？",
        "from": "T29n1562_062:0684c01_6",
        "context_with_next_sentence": true
    },
    {
        "source_sentence": "且彼所說苦法智位即名預流，應住忍時名預流向。",
        "from": "T29n1562_062:0684c02_8",
        "context_with_next_sentence": true
    },
    {
        "source_sentence": "此預流向如預流果，佛說有學，以契經說諸有學者有十八故。",
        "from": "T29n1562_062:0684c03_16",
        "context_with_next_sentence": true
    },
    {
        "source_sentence": "要得學法名有學者，故知聖忍亦名學法。",
        "from": "T29n1562_062:0684c04_15",
        "context_with_next_sentence": true
    },
    {
        "source_sentence": "忍是學法非聖道收，如是所言何大違理。",
        "from": "T29n1562_062:0684c05_14",
        "context_with_next_sentence": true
    },
    {
        "source_sentence": "又違別理，謂世尊言：",
        "from": "T29n1562_062:0684c06_6",
        "context_with_next_sentence": true
    },
    {
        "source_sentence": "是隨信行隨法行者，入正性決定越異生地，未得預流果，乃至廣說。",
        "from": "T29n1562_062:0684c07_17",
        "context_with_next_sentence": true
    },
    {
        "source_sentence": "如何許彼越異生地而未得名成就聖道？",
        "from": "T29n1562_062:0684c08_15",
        "context_with_next_sentence": true
    },
    {
        "source_sentence": "又說八種補特伽羅，從預流向至阿羅漢，此八聖者應延應請、應合掌禮，乃至廣說。",
        "from": "T29n1562_062:0684c10_15",
        "context_with_next_sentence": true
    },
    {
        "source_sentence": "非無聖道可廁此流。",
        "from": "T29n1562_062:0684c11_4",
        "context_with_next_sentence": true
    },
    {
        "source_sentence": "又說如所餘得聖道者故，謂契經說：",
        "from": "T29n1562_062:0684c12_1",
        "context_with_next_sentence": true
    },
    {
        "source_sentence": "若有五根增上猛利極圓滿者，名俱解脫阿羅漢果，廣說乃至，若有五根極劣鈍者，名隨信行。",
        "from": "T29n1562_062:0684c14_3",
        "context_with_next_sentence": true
    },
    {
        "source_sentence": "非無聖道可同此說。",
        "from": "T29n1562_062:0684c14_12",
        "context_with_next_sentence": true
    },
    {
        "source_sentence": "如何彼說前後相違？",
        "from": "T29n1562_062:0684c15_2",
        "context_with_next_sentence": true
    },
    {
        "source_sentence": "謂諸道名目正見等，此有二種，謂世、出世，離此二外無第三道。",
        "from": "T29n1562_062:0684c16_10",
        "context_with_next_sentence": true
    },
    {
        "source_sentence": "既許聖忍是出世間，應如法智等亦聖道所攝。",
        "from": "T29n1562_062:0684c17_10",
        "context_with_next_sentence": true
    },
    {
        "source_sentence": "若不許此是聖道攝，亦應不許是出世間。",
        "from": "T29n1562_062:0684c18_10",
        "context_with_next_sentence": true
    },
    {
        "source_sentence": "許出世間非聖道攝，豈不彼說前後相違？",
        "from": "T29n1562_062:0684c19_8",
        "context_with_next_sentence": true
    },
    {
        "source_sentence": "若苦智時非預流者，善逝所說當云何通？",
        "from": "T29n1562_062:0684c20_7",
        "context_with_next_sentence": true
    },
    {
        "source_sentence": "經說，世尊告舍利子：",
        "from": "T29n1562_062:0684c20_17",
        "context_with_next_sentence": true
    },
    {
        "source_sentence": "八支聖道說名為流。",
        "from": "T29n1562_062:0684c21_6",
        "context_with_next_sentence": true
    },
    {
        "source_sentence": "於我無違，何煩會釋。",
        "from": "T29n1562_062:0684c21_16",
        "context_with_next_sentence": true
    },
    {
        "source_sentence": "謂我不說初入聖道即名預流，說預流名目得初果。",
        "from": "T29n1562_062:0684c22_18",
        "context_with_next_sentence": true
    },
    {
        "source_sentence": "經亦不說得八聖道皆名預流，但說名流，何違須釋。",
        "from": "T29n1562_062:0684c24_3",
        "context_with_next_sentence": true
    },
    {
        "source_sentence": "理應遍預知八諦境，聖道流者名預流故。",
        "from": "T29n1562_062:0684c25_2",
        "context_with_next_sentence": true
    },
    {
        "source_sentence": "然經摽列家家、七返、一間、一來、欲阿羅漢、五種不還十聖者已，復作是說：",
        "from": "T29n1562_062:0684c26_15",
        "context_with_next_sentence": true
    },
    {
        "source_sentence": "諸有成就佛證淨者，一切皆名見諦圓滿。",
        "from": "T29n1562_062:0684c27_13",
        "context_with_next_sentence": true
    },
    {
        "source_sentence": "正見者攝此成證淨見諦圓滿正見者中，前五聖者此處通達彼處究竟，後五聖者此處通達彼處究竟，乃至廣說。",
        "from": "T29n1562_062:0685a01_6",
        "context_with_next_sentence": true
    },
    {
        "source_sentence": "於此經中不說隨信、隨法行二，有別所以，謂要具足見四聖諦，方得名為見諦圓滿及成證淨無缺減者。",
        "from": "T29n1562_062:0685a03_11",
        "context_with_next_sentence": true
    },
    {
        "source_sentence": "彼隨信行、隨法行者，乃至證得道類忍時，猶得名為成就邪見，故未名得見諦圓滿及成證淨無缺減者。",
        "from": "T29n1562_062:0685a06_1",
        "context_with_next_sentence": true
    },
    {
        "source_sentence": "非於三諦得現觀時可名已成佛僧證淨，即由此證苦法智時仍未名為得預流者，由此經說諸預流者見諦圓滿具成證淨。",
        "from": "T29n1562_062:0685a08_15",
        "context_with_next_sentence": true
    },
    {
        "source_sentence": "故彼所引如是契經，自害己宗，非違他說。",
        "from": "T29n1562_062:0685a09_17",
        "context_with_next_sentence": true
    },
    {
        "source_sentence": "或此唯說於其位中可有語言容命終者，彼隨信行隨法行者，二事俱無，故此不說。",
        "from": "T29n1562_062:0685a11_15",
        "context_with_next_sentence": true
    },
    {
        "source_sentence": "理不應說隨信行者隨法行者不成證淨，如契經說：",
        "from": "T29n1562_062:0685a12_17",
        "context_with_next_sentence": true
    },
    {
        "source_sentence": "若有於彼四種證淨一切皆無，我說彼居外異生品。",
        "from": "T29n1562_062:0685a14_2",
        "context_with_next_sentence": true
    },
    {
        "source_sentence": "此二行者許是有學，說為異生，不應正理。",
        "from": "T29n1562_062:0685a15_1",
        "context_with_next_sentence": true
    },
    {
        "source_sentence": "又此不攝在十聖者中便無證淨等，有大過失。",
        "from": "T29n1562_062:0685a16_2",
        "context_with_next_sentence": true
    },
    {
        "source_sentence": "謂佛獨覺亦不攝在十聖者中，豈可說言佛及獨覺在成證淨見諦圓滿正見者外？",
        "from": "T29n1562_062:0685a17_17",
        "context_with_next_sentence": true
    },
    {
        "source_sentence": "若謂佛獨覺在羅漢中，二最勝經便為無用。",
        "from": "T29n1562_062:0685a18_18",
        "context_with_next_sentence": true
    },
    {
        "source_sentence": "謂彼經說有十聖者，四向四果并佛、獨覺。",
        "from": "T29n1562_062:0685a19_18",
        "context_with_next_sentence": true
    },
    {
        "source_sentence": "唯佛獨覺名為最勝，雖阿羅漢亦可攝彼，而更別說，以最勝故。",
        "from": "T29n1562_062:0685a21_7",
        "context_with_next_sentence": true
    },
    {
        "source_sentence": "應知此經，理亦如是，非二攝在阿羅漢中。",
        "from": "T29n1562_062:0685a22_5",
        "context_with_next_sentence": true
    },
    {
        "source_sentence": "然此經中不說彼二，豈由不說故，彼無證淨等？",
        "from": "T29n1562_062:0685a23_7",
        "context_with_next_sentence": true
    },
    {
        "source_sentence": "理既應許佛及獨覺，非十聖攝成證淨等，隨信法行寧不許然？",
        "from": "T29n1562_062:0685a24_14",
        "context_with_next_sentence": true
    },
    {
        "source_sentence": "又此契經非了義說，由此經說：",
        "from": "T29n1562_062:0685a25_9",
        "context_with_next_sentence": true
    },
    {
        "source_sentence": "十種聖者皆具成就十聖道支，即八道支謂正見等，又加正智及正解脫。",
        "from": "T29n1562_062:0685a27_2",
        "context_with_next_sentence": true
    },
    {
        "source_sentence": "餘契經說：",
        "from": "T29n1562_062:0685a27_7",
        "context_with_next_sentence": true
    },
    {
        "source_sentence": "諸有學者但可成就前八道支，具成就十唯阿羅漢。",
        "from": "T29n1562_062:0685a28_10",
        "context_with_next_sentence": true
    },
    {
        "source_sentence": "此契經意應更尋求，是故定知非了義說。",
        "from": "T29n1562_062:0685a29_8",
        "context_with_next_sentence": true
    },
    {
        "source_sentence": "又預流等此處通達當於彼處得究竟者，謂彼現身當全離欲，生色無色方般涅槃。",
        "from": "T29n1562_062:0685b02_6",
        "context_with_next_sentence": true
    },
    {
        "source_sentence": "彼住預流一來等位，為十聖攝、為不攝耶？",
        "from": "T29n1562_062:0685b03_6",
        "context_with_next_sentence": true
    },
    {
        "source_sentence": "若攝，便違此經所說，非此經說預流果等於此處通達彼處究竟故。",
        "from": "T29n1562_062:0685b04_14",
        "context_with_next_sentence": true
    },
    {
        "source_sentence": "若不攝者，應許彼類亦是不成證淨等者。",
        "from": "T29n1562_062:0685b05_14",
        "context_with_next_sentence": true
    },
    {
        "source_sentence": "准此應責欲阿羅漢在有學位十中攝不？",
        "from": "T29n1562_062:0685b06_13",
        "context_with_next_sentence": true
    },
    {
        "source_sentence": "若謂隨所舉攝其餘位，則隨信法行亦在十中。",
        "from": "T29n1562_062:0685b07_15",
        "context_with_next_sentence": true
    },
    {
        "source_sentence": "此若不然，彼云何爾？",
        "from": "T29n1562_062:0685b08_6",
        "context_with_next_sentence": true
    },
    {
        "source_sentence": "又佛獨覺在有學位，當言攝在何聖者中？",
        "from": "T29n1562_062:0685b09_3",
        "context_with_next_sentence": true
    },
    {
        "source_sentence": "不攝便應無證淨等。",
        "from": "T29n1562_062:0685b09_12",
        "context_with_next_sentence": true
    },
    {
        "source_sentence": "故此經意應更思求，由此定知非了義說。",
        "from": "T29n1562_062:0685b10_11",
        "context_with_next_sentence": true
    },
    {
        "source_sentence": "非由不說在十聖中，隨信法行無證淨等，是故不可以不說在十聖者中，便定證成隨信法行未得聖智。",
        "from": "T29n1562_062:0685b12_17",
        "context_with_next_sentence": true
    },
    {
        "source_sentence": "又此隨信隨法行者，應起聖道如餘果向。",
        "from": "T29n1562_062:0685b13_16",
        "context_with_next_sentence": true
    },
    {
        "source_sentence": "謂如已得預流果等，於後進趣一來等時，未得彼果名彼果向，中間必有聖道現前。",
        "from": "T29n1562_062:0685b15_14",
        "context_with_next_sentence": true
    },
    {
        "source_sentence": "准此應知隨信法行既是預流向，應定起聖道，聖果向攝無差別故。",
        "from": "T29n1562_062:0685b17_5",
        "context_with_next_sentence": true
    },
    {
        "source_sentence": "由此契經說二行者，未得預流果中間不命終。",
        "from": "T29n1562_062:0685b18_6",
        "context_with_next_sentence": true
    },
    {
        "source_sentence": "然聖道流總有二種，謂是果、非果攝，要至果流名預流果。",
        "from": "T29n1562_062:0685b19_12",
        "context_with_next_sentence": true
    },
    {
        "source_sentence": "此二雖得預非果流而未得名預果流者，此若未得果，中間不命終。",
        "from": "T29n1562_062:0685b21_3",
        "context_with_next_sentence": true
    },
    {
        "source_sentence": "既以果聲標所未得位，故知此二非全未預流。",
        "from": "T29n1562_062:0685b22_4",
        "context_with_next_sentence": true
    },
    {
        "source_sentence": "不爾，經中應作是說：",
        "from": "T29n1562_062:0685b22_14",
        "context_with_next_sentence": true
    },
    {
        "source_sentence": "未得預流位，中間不命終。",
        "from": "T29n1562_062:0685b23_5",
        "context_with_next_sentence": true
    },
    {
        "source_sentence": "何煩果聲標所未得？",
        "from": "T29n1562_062:0685b23_14",
        "context_with_next_sentence": true
    },
    {
        "source_sentence": "又若隨信隨法行者未得聖道，便應創得住見道位即名預流。",
        "from": "T29n1562_062:0685b25_3",
        "context_with_next_sentence": true
    },
    {
        "source_sentence": "爾時此名理應未得，住見道者見未淨故，要見淨已方名預流。",
        "from": "T29n1562_062:0685b26_11",
        "context_with_next_sentence": true
    },
    {
        "source_sentence": "經言：",
        "from": "T29n1562_062:0685b26_14",
        "context_with_next_sentence": true
    },
    {
        "source_sentence": "預流見已清淨，為令見淨故修聖道，若離聖道無別有法能令見淨。",
        "from": "T29n1562_062:0685b28_4",
        "context_with_next_sentence": true
    },
    {
        "source_sentence": "由此見道見未淨故未名預流。",
        "from": "T29n1562_062:0685b28_17",
        "context_with_next_sentence": true
    },
    {
        "source_sentence": "然彼亦說隨信法行能令見淨，而復執彼未得聖道，非為善執。",
        "from": "T29n1562_062:0685c01_7",
        "context_with_next_sentence": true
    },
    {
        "source_sentence": "彼謂佛說：",
        "from": "T29n1562_062:0685c01_12",
        "context_with_next_sentence": true
    },
    {
        "source_sentence": "若於此法以下劣慧審察忍可名隨信行，乃至廣說。",
        "from": "T29n1562_062:0685c02_15",
        "context_with_next_sentence": true
    },
    {
        "source_sentence": "故由忍力能令見淨，非由聖道。",
        "from": "T29n1562_062:0685c03_10",
        "context_with_next_sentence": true
    },
    {
        "source_sentence": "此無至教亦無正理，證忍非聖道，但率己妄情，故於彼言無勞廣遣，經唯說聖道能令見淨故。",
        "from": "T29n1562_062:0685c05_12",
        "context_with_next_sentence": true
    },
    {
        "source_sentence": "又彼所立現觀八心，法類二心用應無別。",
        "from": "T29n1562_062:0685c06_11",
        "context_with_next_sentence": true
    },
    {
        "source_sentence": "謂法智品已能具見一切諦相，於後復起類智品道更何所為？",
        "from": "T29n1562_062:0685c07_18",
        "context_with_next_sentence": true
    },
    {
        "source_sentence": "彼作是言：",
        "from": "T29n1562_062:0685c08_4",
        "context_with_next_sentence": true
    },
    {
        "source_sentence": "且苦法智由緣內外念住勢力之所引生，故此智生隨逐於彼了知苦相，次苦類智隨法智生，於諸行中能隨決了，與前所了相似苦相，餘法類智例此應知。",
        "from": "T29n1562_062:0685c11_14",
        "context_with_next_sentence": true
    },
    {
        "source_sentence": "今詳彼言，法類二智無有少分力用差別，謂苦法智於諸行中已能遍知一切苦相，次起類智於諸行中更別有何應隨決了？",
        "from": "T29n1562_062:0685c14_10",
        "context_with_next_sentence": true
    },
    {
        "source_sentence": "或彼應說苦法智時，於苦相中有何未了，為隨決了生苦類智？",
        "from": "T29n1562_062:0685c15_19",
        "context_with_next_sentence": true
    },
    {
        "source_sentence": "彼許三界行苦相無別，總相思惟入正性決定，以彼宗說要總相觀三界苦法能入現觀。",
        "from": "T29n1562_062:0685c17_18",
        "context_with_next_sentence": true
    },
    {
        "source_sentence": "既爾，法智已總相知，後類智生復何所用？",
        "from": "T29n1562_062:0685c18_18",
        "context_with_next_sentence": true
    },
    {
        "source_sentence": "又苦法智隨念住生，隨彼遍知三界苦相，應名類智，失法智名，差別因緣不可得故。",
        "from": "T29n1562_062:0685c20_16",
        "context_with_next_sentence": true
    },
    {
        "source_sentence": "由此理證，知彼所宗極為妄立法類別相。",
        "from": "T29n1562_062:0685c21_14",
        "context_with_next_sentence": true
    },
    {
        "source_sentence": "又彼所立皆以聖教為勝所依，依何至教定知現觀心唯有八？",
        "from": "T29n1562_062:0685c23_3",
        "context_with_next_sentence": true
    },
    {
        "source_sentence": "若不依憑至教所說，隨己所欲不審思求，見少聖言便生歡喜，由斯輕爾別立宗趣，是則所立種種宗途皆應得成，何執唯八？",
        "from": "T29n1562_062:0685c26_1",
        "context_with_next_sentence": true
    },
    {
        "source_sentence": "謂若見說應觀一切唯法無我，是則應執一心現觀。",
        "from": "T29n1562_062:0685c27_4",
        "context_with_next_sentence": true
    },
    {
        "source_sentence": "若復見說斷諸疑網由知苦因，是則應執二心現觀。",
        "from": "T29n1562_062:0685c28_7",
        "context_with_next_sentence": true
    },
    {
        "source_sentence": "又若見說法從因生乃至廣說，是則應執三心現觀。",
        "from": "T29n1562_062:0685c29_12",
        "context_with_next_sentence": true
    },
    {
        "source_sentence": "又若見說如實知苦乃至知道，是則應執四心現觀。",
        "from": "T29n1562_062:0686a01_15",
        "context_with_next_sentence": true
    },
    {
        "source_sentence": "又若見說如實了知集沒愛味過患出離，是則應執五心現觀。",
        "from": "T29n1562_062:0686a03_5",
        "context_with_next_sentence": true
    },
    {
        "source_sentence": "又若見說修七處善，是則應執七心現觀。",
        "from": "T29n1562_062:0686a04_4",
        "context_with_next_sentence": true
    },
    {
        "source_sentence": "如是等說其數寔多，豈可隨言起種種執，擾亂聖教詃惑有情？",
        "from": "T29n1562_062:0686a05_13",
        "context_with_next_sentence": true
    },
    {
        "source_sentence": "故瑜伽師依真現量證智所說展轉傳來，如大王路諦現觀理，雖被分析成多部異，然應方便簡偽依真，無容率己更立宗趣。",
        "from": "T29n1562_062:0686a08_10",
        "context_with_next_sentence": true
    },
    {
        "source_sentence": "如人舍宅已被焚燒，更持乾草用資猛焰。",
        "from": "T29n1562_062:0686a09_8",
        "context_with_next_sentence": true
    },
    {
        "source_sentence": "又彼所說聖忍位中，由闕緣故有時暫出作餘事業，亦不應理，以諸見道修道、初心加行一故。",
        "from": "T29n1562_062:0686a11_11",
        "context_with_next_sentence": true
    },
    {
        "source_sentence": "云何知爾？",
        "from": "T29n1562_062:0686a11_16",
        "context_with_next_sentence": true
    },
    {
        "source_sentence": "更不說有別加行故，又說中間無命終故。",
        "from": "T29n1562_062:0686a12_14",
        "context_with_next_sentence": true
    },
    {
        "source_sentence": "若謂隨信隨法行者，世尊說彼應不放逸修集諸根，如餘有學，應有出觀。",
        "from": "T29n1562_062:0686a14_9",
        "context_with_next_sentence": true
    },
    {
        "source_sentence": "故契經言：",
        "from": "T29n1562_062:0686a14_14",
        "context_with_next_sentence": true
    },
    {
        "source_sentence": "苾芻諦聽！",
        "from": "T29n1562_062:0686a14_19",
        "context_with_next_sentence": true
    },
    {
        "source_sentence": "何等色類，我說彼為應不放逸，廣說乃至，復次苾芻！",
        "from": "T29n1562_062:0686a16_2",
        "context_with_next_sentence": true
    },
    {
        "source_sentence": "非俱解脫、非慧解脫、非身證、非見至、非信勝解，應不放逸修集諸根，如隨信行，廣說乃至，苾芻當知，如是色類，我說彼為應不放逸。",
        "from": "T29n1562_062:0686a19_3",
        "context_with_next_sentence": true
    },
    {
        "source_sentence": "所以者何？",
        "from": "T29n1562_062:0686a19_8",
        "context_with_next_sentence": true
    },
    {
        "source_sentence": "謂彼具壽應不放逸修集諸根，於隨順身妙臥具等亦不染著，親近承事供養善友，得漏盡故成心解脫。",
        "from": "T29n1562_062:0686a21_15",
        "context_with_next_sentence": true
    },
    {
        "source_sentence": "如是應說隨法行者、非二行者都不出觀，可有如上所說道理。",
        "from": "T29n1562_062:0686a23_4",
        "context_with_next_sentence": true
    },
    {
        "source_sentence": "又如佛告婆拕黎言：",
        "from": "T29n1562_062:0686a23_13",
        "context_with_next_sentence": true
    },
    {
        "source_sentence": "苾芻當知，置俱解脫，廣說乃至，置信勝解，若隨法行來至我所，我設告彼：",
        "from": "T29n1562_062:0686a25_8",
        "context_with_next_sentence": true
    },
    {
        "source_sentence": "善來苾芻！",
        "from": "T29n1562_062:0686a25_13",
        "context_with_next_sentence": true
    },
    {
        "source_sentence": "可處泥中為我橋道，我當踐汝渡此淤泥。",
        "from": "T29n1562_062:0686a26_11",
        "context_with_next_sentence": true
    },
    {
        "source_sentence": "於意云何？",
        "from": "T29n1562_062:0686a26_16",
        "context_with_next_sentence": true
    },
    {
        "source_sentence": "彼隨法行，我將踐位捨我起不？",
        "from": "T29n1562_062:0686a27_10",
        "context_with_next_sentence": true
    },
    {
        "source_sentence": "正踐彼時有動轉不？",
        "from": "T29n1562_062:0686a27_19",
        "context_with_next_sentence": true
    },
    {
        "source_sentence": "後以言詞申勞倦不？",
        "from": "T29n1562_062:0686a28_8",
        "context_with_next_sentence": true
    },
    {
        "source_sentence": "婆拕黎曰：",
        "from": "T29n1562_062:0686a28_13",
        "context_with_next_sentence": true
    },
    {
        "source_sentence": "不也。",
        "from": "T29n1562_062:0686a28_16",
        "context_with_next_sentence": true
    },
    {
        "source_sentence": "世尊！",
        "from": "T29n1562_062:0686a28_19",
        "context_with_next_sentence": true
    },
    {
        "source_sentence": "說隨信行應知亦爾。",
        "from": "T29n1562_062:0686a29_7",
        "context_with_next_sentence": true
    },
    {
        "source_sentence": "非二行者正在定中，可為世尊之所告勅，及起身業發語言理。",
        "from": "T29n1562_062:0686b01_15",
        "context_with_next_sentence": true
    },
    {
        "source_sentence": "又天神告沃揭羅言：",
        "from": "T29n1562_062:0686b02_5",
        "context_with_next_sentence": true
    },
    {
        "source_sentence": "長者當知，此俱解脫、此慧解脫，廣說乃至，此隨法行、此隨信行、此阿羅漢果、此阿羅漢向，廣說乃至，此預流果、此預流向，汝應供養，深自慶幸。",
        "from": "T29n1562_062:0686b05_11",
        "context_with_next_sentence": true
    },
    {
        "source_sentence": "又契經說：",
        "from": "T29n1562_062:0686b05_16",
        "context_with_next_sentence": true
    },
    {
        "source_sentence": "若有供養一預流向，乃至廣說。",
        "from": "T29n1562_062:0686b06_9",
        "context_with_next_sentence": true
    },
    {
        "source_sentence": "由此證知，隨信法行由闕緣故有時暫出。",
        "from": "T29n1562_062:0686b07_7",
        "context_with_next_sentence": true
    },
    {
        "source_sentence": "如是所引，為證不成，於彼先時立後名故。",
        "from": "T29n1562_062:0686b08_6",
        "context_with_next_sentence": true
    },
    {
        "source_sentence": "如餘經說：",
        "from": "T29n1562_062:0686b08_11",
        "context_with_next_sentence": true
    },
    {
        "source_sentence": "無明所覆、愛所繫縛，愚夫智者同感此身。",
        "from": "T29n1562_062:0686b09_10",
        "context_with_next_sentence": true
    },
    {
        "source_sentence": "非諸智者無明所覆感得此身，然先感身後成智者，於先非智者立後智者名。",
        "from": "T29n1562_062:0686b11_5",
        "context_with_next_sentence": true
    },
    {
        "source_sentence": "又如餘經說：",
        "from": "T29n1562_062:0686b11_11",
        "context_with_next_sentence": true
    },
    {
        "source_sentence": "中般涅槃等亦於前位立後位名，中有等時得阿羅漢果，要至最後方般涅槃故。",
        "from": "T29n1562_062:0686b13_7",
        "context_with_next_sentence": true
    },
    {
        "source_sentence": "又如餘經說：",
        "from": "T29n1562_062:0686b13_13",
        "context_with_next_sentence": true
    },
    {
        "source_sentence": "欲阿羅漢等此處通達，非阿羅漢等可有通達義，但說先時。",
        "from": "T29n1562_062:0686b15_1",
        "context_with_next_sentence": true
    },
    {
        "source_sentence": "如是應知，說隨信行隨法行者，應不放逸修集諸根及處泥等，皆於前位立後位名，以必當成隨信行等，於未成位預立彼名。",
        "from": "T29n1562_062:0686b17_16",
        "context_with_next_sentence": true
    },
    {
        "source_sentence": "如何得知經有此意？",
        "from": "T29n1562_062:0686b18_6",
        "context_with_next_sentence": true
    },
    {
        "source_sentence": "以前經說。",
        "from": "T29n1562_062:0686b18_11",
        "context_with_next_sentence": true
    },
    {
        "source_sentence": "謂彼具壽得漏盡故成心解脫，非隨信行隨法行者可得漏盡成心解脫，然於後位立前位名，以漏盡時追說前位曾為隨信隨法行者。",
        "from": "T29n1562_062:0686b21_11",
        "context_with_next_sentence": true
    },
    {
        "source_sentence": "如是前位應不放逸修集諸根及處泥等，後必當成隨信法行，故於前位立後位名。",
        "from": "T29n1562_062:0686b23_11",
        "context_with_next_sentence": true
    },
    {
        "source_sentence": "如餘契經互說無失，由是前說以諸見道修道初心加行一故，隨信隨法行無出觀理成。",
        "from": "T29n1562_062:0686b25_10",
        "context_with_next_sentence": true
    },
    {
        "source_sentence": "故彼所言，於聖忍位由闕緣故，有時暫出作餘事業，但率己情。",
        "from": "T29n1562_062:0686b26_19",
        "context_with_next_sentence": true
    },
    {
        "source_sentence": "又彼所言，苦法智起力能頓斷三結隨界，爾時名曰預流初心。",
        "from": "T29n1562_062:0686b28_7",
        "context_with_next_sentence": true
    },
    {
        "source_sentence": "此亦不然，理不成故。",
        "from": "T29n1562_062:0686b28_17",
        "context_with_next_sentence": true
    },
    {
        "source_sentence": "謂苦法智頓斷三結舊隨界者，為生時斷、為滅時斷？",
        "from": "T29n1562_062:0686c01_2",
        "context_with_next_sentence": true
    },
    {
        "source_sentence": "若生時斷，最後學心應成無學，由彼生已無煩惱故。",
        "from": "T29n1562_062:0686c02_6",
        "context_with_next_sentence": true
    },
    {
        "source_sentence": "若滅時斷，住苦法智便非預流，爾時三結隨界轉故，以契經說：",
        "from": "T29n1562_062:0686c03_16",
        "context_with_next_sentence": true
    },
    {
        "source_sentence": "三結已斷方名預流。",
        "from": "T29n1562_062:0686c04_5",
        "context_with_next_sentence": true
    },
    {
        "source_sentence": "是故汝曹寧作是說：",
        "from": "T29n1562_062:0686c04_14",
        "context_with_next_sentence": true
    },
    {
        "source_sentence": "苦法智忍斷三結隨界，苦法智起成預流初心，必不應言苦法智斷。",
        "from": "T29n1562_062:0686c06_5",
        "context_with_next_sentence": true
    },
    {
        "source_sentence": "然彼所說，聖定忍位未決定故不斷煩惱，智亦應言未得決定，以苦法智現在前時未已斷疑舊隨界故。",
        "from": "T29n1562_062:0686c08_11",
        "context_with_next_sentence": true
    },
    {
        "source_sentence": "若不為與疑隨界俱，聖忍何緣言未決定？",
        "from": "T29n1562_062:0686c09_11",
        "context_with_next_sentence": true
    },
    {
        "source_sentence": "又漸現觀是上坐宗，苦法智時餘疑未斷，應如聖忍未得決定，應亦未能斷諸煩惱。",
        "from": "T29n1562_062:0686c11_8",
        "context_with_next_sentence": true
    },
    {
        "source_sentence": "然彼宗說初苦智時，力能頓斷三結隨界，彼與聖道極相違故。",
        "from": "T29n1562_062:0686c12_16",
        "context_with_next_sentence": true
    },
    {
        "source_sentence": "謂最下品聖道生時，勢力已能浣濯相續，令彼三結隨界頓斷。",
        "from": "T29n1562_062:0686c14_5",
        "context_with_next_sentence": true
    },
    {
        "source_sentence": "由相續中緣無常苦空無我見都未有時，薩迦耶見戒禁取疑容相續轉故，苦法智現在前時頓斷三結。",
        "from": "T29n1562_062:0686c16_13",
        "context_with_next_sentence": true
    },
    {
        "source_sentence": "若爾，便應於後後位觀餘聖諦，功並唐捐。",
        "from": "T29n1562_062:0686c17_12",
        "context_with_next_sentence": true
    },
    {
        "source_sentence": "彼反詰言：",
        "from": "T29n1562_062:0686c17_17",
        "context_with_next_sentence": true
    },
    {
        "source_sentence": "何不乘難此位應得阿羅漢果，豈不為斷餘未斷結？",
        "from": "T29n1562_062:0686c19_1",
        "context_with_next_sentence": true
    },
    {
        "source_sentence": "此全無理，迷集等疑苦智能滅，理不成故。",
        "from": "T29n1562_062:0686c20_1",
        "context_with_next_sentence": true
    },
    {
        "source_sentence": "謂於集等有迷惑者，非由見苦於彼能解，以見苦相時未見彼相故，非未解彼滅迷彼疑，非苦智違集等疑故。",
        "from": "T29n1562_062:0686c22_10",
        "context_with_next_sentence": true
    },
    {
        "source_sentence": "或應苦智亦與諸餘見斷結相違，無差別因故。",
        "from": "T29n1562_062:0686c23_11",
        "context_with_next_sentence": true
    },
    {
        "source_sentence": "非常等見都未有時，於相續中諸見所斷皆有斷義，故苦智生應皆頓斷，寧唯三結？",
        "from": "T29n1562_062:0686c25_10",
        "context_with_next_sentence": true
    },
    {
        "source_sentence": "由此彼說非應理因。",
        "from": "T29n1562_062:0686c26_1",
        "context_with_next_sentence": true
    },
    {
        "source_sentence": "彼反詰言亦不應理，以未應得阿羅漢故。",
        "from": "T29n1562_062:0686c26_19",
        "context_with_next_sentence": true
    },
    {
        "source_sentence": "設於爾時見道所斷所有諸結皆斷盡者，亦未容得阿羅漢故，以能具見一切諦者修所斷結猶未斷故。",
        "from": "T29n1562_062:0686c29_6",
        "context_with_next_sentence": true
    },
    {
        "source_sentence": "由此或應許苦法智不能頓斷三結隨界，或復應許苦法智時頓斷一切見所斷結，如是則應於後後位觀餘聖諦功並唐捐。",
        "from": "T29n1562_062:0687a03_3",
        "context_with_next_sentence": true
    },
    {
        "source_sentence": "既爾，不應許漸現觀。",
        "from": "T29n1562_062:0687a03_13",
        "context_with_next_sentence": true
    },
    {
        "source_sentence": "又詳上坐所立義宗，似許預流都未見諦。",
        "from": "T29n1562_062:0687a04_12",
        "context_with_next_sentence": true
    },
    {
        "source_sentence": "以彼上座自作是說，謂最下品聖道生時勢力已能浣濯相續，令彼三結隨界頓斷。",
        "from": "T29n1562_062:0687a06_10",
        "context_with_next_sentence": true
    },
    {
        "source_sentence": "聖道生位必在未來，然彼所宗未來未有。",
        "from": "T29n1562_062:0687a07_8",
        "context_with_next_sentence": true
    },
    {
        "source_sentence": "若聖道未有，能浣濯相續，令彼三結隨界頓斷，豈不說彼未見諦位，三結隨界身中已無，便成預流都未見諦。",
        "from": "T29n1562_062:0687a09_17",
        "context_with_next_sentence": true
    },
    {
        "source_sentence": "若彼意謂聖道生時，於相續中猶有隨界，如何可說聖道生時勢力已能浣濯相續？",
        "from": "T29n1562_062:0687a11_14",
        "context_with_next_sentence": true
    },
    {
        "source_sentence": "三結隨界猶住其身，而言已能浣濯相續，如是意趣極為難了。",
        "from": "T29n1562_062:0687a13_4",
        "context_with_next_sentence": true
    },
    {
        "source_sentence": "若復意謂聖道正生，三結隨界爾時正滅，亦不應說聖道生時勢力已能浣濯相續。",
        "from": "T29n1562_062:0687a15_2",
        "context_with_next_sentence": true
    },
    {
        "source_sentence": "夫言正滅必是現在，聖道生時隨界有故。",
        "from": "T29n1562_062:0687a16_1",
        "context_with_next_sentence": true
    },
    {
        "source_sentence": "又彼設謂隨界滅時不能為因牽後隨界，即依此義名已浣濯，亦不應說已浣濯言，但可說為正浣濯故。",
        "from": "T29n1562_062:0687a18_7",
        "context_with_next_sentence": true
    },
    {
        "source_sentence": "又前所說則成預流都未見諦，過終難免，彼於一諦理，見仍未滿故。",
        "from": "T29n1562_062:0687a19_19",
        "context_with_next_sentence": true
    },
    {
        "source_sentence": "於一二三諦見未圓滿時，猶可名為見未見諦，要具見諦方名預流，以經說預流見諦圓滿故，況於一諦猶見未圓而可名為得預流者？",
        "from": "T29n1562_062:0687a22_18",
        "context_with_next_sentence": true
    },
    {
        "source_sentence": "若謂聖道現在名生，爾時已能浣濯相續，則舊隨界是忍所斷，爾時智起彼體已無，則於自宗有相違過。",
        "from": "T29n1562_062:0687a25_6",
        "context_with_next_sentence": true
    },
    {
        "source_sentence": "又彼許忍非聖道收，如何能斷三結隨界？",
        "from": "T29n1562_062:0687a26_5",
        "context_with_next_sentence": true
    },
    {
        "source_sentence": "又現在世名為已生，說為生時不應正理。",
        "from": "T29n1562_062:0687a27_4",
        "context_with_next_sentence": true
    },
    {
        "source_sentence": "是故上座所立義宗，理或不應許漸現觀，或定應許見道諦時，方能無餘永斷三結，是則符順我對法宗，不應自言別立宗趣。",
        "from": "T29n1562_062:0687b01_1",
        "context_with_next_sentence": true
    },
    {
        "source_sentence": "說一切有部順正理論卷第六十二",
        "from": "T29n1562_062:0687b02_100",
        "context_with_next_sentence": false
    }
]