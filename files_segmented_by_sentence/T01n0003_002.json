[
    {
        "source_sentence": "毘婆尸佛經卷下",
        "from": "T01n0003_002:0156c10_0",
        "context_with_next_sentence": true
    },
    {
        "source_sentence": "西天譯經三藏朝散大夫試鴻臚卿",
        "from": "T01n0003_002:0156c12_0",
        "context_with_next_sentence": true
    },
    {
        "source_sentence": "傳教大師臣法天奉　詔譯",
        "from": "T01n0003_002:0156c13_0",
        "context_with_next_sentence": true
    },
    {
        "source_sentence": "爾時，世尊說此偈已，告苾芻言：",
        "from": "T01n0003_002:0156c14_14",
        "context_with_next_sentence": true
    },
    {
        "source_sentence": "「時，毘婆尸佛既成道已，即作是念：",
        "from": "T01n0003_002:0156c15_9",
        "context_with_next_sentence": true
    },
    {
        "source_sentence": "『我於何處先應說法利益有情？",
        "from": "T01n0003_002:0156c16_3",
        "context_with_next_sentence": true
    },
    {
        "source_sentence": "』諦觀思惟，滿度摩王所都大城，人民熾盛機緣純熟。",
        "from": "T01n0003_002:0156c17_7",
        "context_with_next_sentence": true
    },
    {
        "source_sentence": "作是念已，即從座起整衣服手執應器次第行乞，往滿度摩城，詣安樂鹿野園中，暫住止息自在無畏。",
        "from": "T01n0003_002:0156c19_13",
        "context_with_next_sentence": true
    },
    {
        "source_sentence": "」爾時，世尊而說頌曰：",
        "from": "T01n0003_002:0156c20_3",
        "context_with_next_sentence": true
    },
    {
        "source_sentence": "「二足正徧知，　　自在行持鉢，",
        "from": "T01n0003_002:0156c21_0",
        "context_with_next_sentence": true
    },
    {
        "source_sentence": "安住鹿野園，　　無畏如師子。",
        "from": "T01n0003_002:0156c22_13",
        "context_with_next_sentence": true
    },
    {
        "source_sentence": "」爾時，世尊說此偈已，告苾芻言：",
        "from": "T01n0003_002:0156c23_14",
        "context_with_next_sentence": true
    },
    {
        "source_sentence": "「時，毘婆尸佛告守門人曰：",
        "from": "T01n0003_002:0156c24_5",
        "context_with_next_sentence": true
    },
    {
        "source_sentence": "『與我往欠拏太子及近臣帝穌嚕處，吾今現在安樂鹿野園中，我欲相見。",
        "from": "T01n0003_002:0156c25_18",
        "context_with_next_sentence": true
    },
    {
        "source_sentence": "』時守門者聞是語已，即詣欠拏太子及近臣帝穌嚕處，具陳上事：",
        "from": "T01n0003_002:0156c27_8",
        "context_with_next_sentence": true
    },
    {
        "source_sentence": "『毘婆尸佛成正覺道，往滿度摩城安樂鹿野園中，我欲相見。",
        "from": "T01n0003_002:0156c28_15",
        "context_with_next_sentence": true
    },
    {
        "source_sentence": "』欠拏太子聞是語已，與帝穌嚕即乘車騎，出滿度摩城，往安樂鹿野園中，詣毘婆尸佛前，頭面禮足，瞻仰尊顏目不暫捨。",
        "from": "T01n0003_002:0157a02_11",
        "context_with_next_sentence": true
    },
    {
        "source_sentence": "「爾時毘婆尸佛欲令欠拏歡喜信受開示妙法。",
        "from": "T01n0003_002:0157a03_11",
        "context_with_next_sentence": true
    },
    {
        "source_sentence": "佛言：",
        "from": "T01n0003_002:0157a03_14",
        "context_with_next_sentence": true
    },
    {
        "source_sentence": "『如過去諸佛所說，若布施持戒，精進修行，能離欲色煩惱過失得生淨天。",
        "from": "T01n0003_002:0157a05_8",
        "context_with_next_sentence": true
    },
    {
        "source_sentence": "』時，欠拏太子帝穌嚕聞是語已，心得清淨，如毘婆尸正等覺心，生正解心、不疑心、善心、軟心、廣心、無礙心、無邊心、清淨心，復為宣說苦集滅道，四諦法行種種開示。",
        "from": "T01n0003_002:0157a09_2",
        "context_with_next_sentence": true
    },
    {
        "source_sentence": "時欠拏太子、帝穌嚕通達四諦，見法知法，得法堅牢法、依法、住法、不動法、不捨法、不空法，譬如白㲲無諸塵垢，悟法之心亦復如是。",
        "from": "T01n0003_002:0157a12_1",
        "context_with_next_sentence": true
    },
    {
        "source_sentence": "「爾時，欠拏太子、帝穌嚕白毘婆尸佛言：",
        "from": "T01n0003_002:0157a12_20",
        "context_with_next_sentence": true
    },
    {
        "source_sentence": "『如來、應、正等覺，我願出家受善逝戒。",
        "from": "T01n0003_002:0157a13_18",
        "context_with_next_sentence": true
    },
    {
        "source_sentence": "』佛言：",
        "from": "T01n0003_002:0157a13_22",
        "context_with_next_sentence": true
    },
    {
        "source_sentence": "『善哉！",
        "from": "T01n0003_002:0157a14_3",
        "context_with_next_sentence": true
    },
    {
        "source_sentence": "今正是時。",
        "from": "T01n0003_002:0157a14_8",
        "context_with_next_sentence": true
    },
    {
        "source_sentence": "』即與剃髮受具足戒。",
        "from": "T01n0003_002:0157a14_18",
        "context_with_next_sentence": true
    },
    {
        "source_sentence": "如是彼佛為彼二人現三種神通，令發精進趣向佛慧：",
        "from": "T01n0003_002:0157a16_2",
        "context_with_next_sentence": true
    },
    {
        "source_sentence": "一現變化神通，二現說法神通。",
        "from": "T01n0003_002:0157a16_16",
        "context_with_next_sentence": true
    },
    {
        "source_sentence": "三現調伏神通。",
        "from": "T01n0003_002:0157a17_4",
        "context_with_next_sentence": true
    },
    {
        "source_sentence": "如是現已，欠拏太子、帝穌嚕勇猛精進，經須臾間真智相應，斷盡諸漏成阿羅漢。",
        "from": "T01n0003_002:0157a19_1",
        "context_with_next_sentence": true
    },
    {
        "source_sentence": "」爾時，世尊而說頌曰：",
        "from": "T01n0003_002:0157a19_12",
        "context_with_next_sentence": true
    },
    {
        "source_sentence": "「毘婆尸世尊，　　說法鹿野園，",
        "from": "T01n0003_002:0157a20_0",
        "context_with_next_sentence": true
    },
    {
        "source_sentence": "欠拏、帝穌嚕，　　俱來至佛所，",
        "from": "T01n0003_002:0157a21_0",
        "context_with_next_sentence": true
    },
    {
        "source_sentence": "即以頭面禮，　　瞻仰而一心。",
        "from": "T01n0003_002:0157a22_13",
        "context_with_next_sentence": true
    },
    {
        "source_sentence": "開示施戒門，　　苦集滅道法，",
        "from": "T01n0003_002:0157a23_0",
        "context_with_next_sentence": true
    },
    {
        "source_sentence": "聞已深信受，　　了達無生滅，",
        "from": "T01n0003_002:0157a24_0",
        "context_with_next_sentence": true
    },
    {
        "source_sentence": "俱求於出家，　　即受善逝戒。",
        "from": "T01n0003_002:0157a25_13",
        "context_with_next_sentence": true
    },
    {
        "source_sentence": "復覩神通力，　　速發精進心，",
        "from": "T01n0003_002:0157a26_0",
        "context_with_next_sentence": true
    },
    {
        "source_sentence": "須臾諸漏盡，　　成就阿羅漢。",
        "from": "T01n0003_002:0157a27_13",
        "context_with_next_sentence": true
    },
    {
        "source_sentence": "」爾時，世尊說此偈已，告苾芻言：",
        "from": "T01n0003_002:0157a28_14",
        "context_with_next_sentence": true
    },
    {
        "source_sentence": "「汝今諦聽！",
        "from": "T01n0003_002:0157a28_20",
        "context_with_next_sentence": true
    },
    {
        "source_sentence": "滿度摩城人民熾盛，宿植善本有八萬人，聞欠拏太子、帝穌嚕正信出家，佛為說法現通而成聖果，如是思惟：",
        "from": "T01n0003_002:0157b02_9",
        "context_with_next_sentence": true
    },
    {
        "source_sentence": "『有如是出家，如是梵行，如是說法，如是調伏，世所希有，得未曾聞，我等今者亦願出家。",
        "from": "T01n0003_002:0157b04_10",
        "context_with_next_sentence": true
    },
    {
        "source_sentence": "』作是念已，時八萬人俱捨家緣，出滿度摩城，往安樂鹿野園毘婆尸佛所，頭面禮足却住一面，合掌瞻仰目不暫捨。",
        "from": "T01n0003_002:0157b07_3",
        "context_with_next_sentence": true
    },
    {
        "source_sentence": "佛為說法令生信心，佛言：",
        "from": "T01n0003_002:0157b07_15",
        "context_with_next_sentence": true
    },
    {
        "source_sentence": "『如過去諸佛所說妙法，若人布施持戒，精進修行，能離欲色煩惱種種過失，得生淨天。",
        "from": "T01n0003_002:0157b09_14",
        "context_with_next_sentence": true
    },
    {
        "source_sentence": "』時八萬人聞是語已，心得清淨，如毘婆尸佛正等覺心，生正解心、無疑心、軟心、善心、廣心、無礙心、無邊心、清淨心，復為宣說苦集滅道，四諦法行種種開示。",
        "from": "T01n0003_002:0157b13_4",
        "context_with_next_sentence": true
    },
    {
        "source_sentence": "彼八萬人通達四諦，見法知法，得法堅牢法、依法、不壞法、住法、不動法、不捨法、不空法，譬如白㲲離諸塵垢，彼等之心亦復如是。",
        "from": "T01n0003_002:0157b16_2",
        "context_with_next_sentence": true
    },
    {
        "source_sentence": "時八萬人俱發聲言：",
        "from": "T01n0003_002:0157b16_11",
        "context_with_next_sentence": true
    },
    {
        "source_sentence": "『如來、應、正等覺攝受我等，令得出家受善逝戒。",
        "from": "T01n0003_002:0157b17_12",
        "context_with_next_sentence": true
    },
    {
        "source_sentence": "』佛即攝受剃髮受戒，復為彼眾現三神通令發精進：",
        "from": "T01n0003_002:0157b18_15",
        "context_with_next_sentence": true
    },
    {
        "source_sentence": "一變化神通，二說法神通，三調伏神通。",
        "from": "T01n0003_002:0157b19_14",
        "context_with_next_sentence": true
    },
    {
        "source_sentence": "如是現已，時八萬人，勇猛精進。",
        "from": "T01n0003_002:0157b20_9",
        "context_with_next_sentence": true
    },
    {
        "source_sentence": "不久之間，漏盡意解成阿羅漢。",
        "from": "T01n0003_002:0157b21_3",
        "context_with_next_sentence": true
    },
    {
        "source_sentence": "」爾時，世尊而說頌曰：",
        "from": "T01n0003_002:0157b21_14",
        "context_with_next_sentence": true
    },
    {
        "source_sentence": "「滿度摩城內，　　眾有八萬人，",
        "from": "T01n0003_002:0157b22_0",
        "context_with_next_sentence": true
    },
    {
        "source_sentence": "聞於欠拏等，　　出家成聖道，",
        "from": "T01n0003_002:0157b23_0",
        "context_with_next_sentence": true
    },
    {
        "source_sentence": "俱發清淨心，　　而來詣佛所。",
        "from": "T01n0003_002:0157b24_13",
        "context_with_next_sentence": true
    },
    {
        "source_sentence": "聞法心歡喜，　　速起勇猛心，",
        "from": "T01n0003_002:0157b25_0",
        "context_with_next_sentence": true
    },
    {
        "source_sentence": "合掌白世尊，　　願聽我出家，",
        "from": "T01n0003_002:0157b26_0",
        "context_with_next_sentence": true
    },
    {
        "source_sentence": "受持於戒律。",
        "from": "T01n0003_002:0157b27_5",
        "context_with_next_sentence": true
    },
    {
        "source_sentence": "剃髮而受戒，　　復為現神通，",
        "from": "T01n0003_002:0157b28_0",
        "context_with_next_sentence": true
    },
    {
        "source_sentence": "斷盡諸結縛，　　如滅尸利林，",
        "from": "T01n0003_002:0157b29_0",
        "context_with_next_sentence": true
    },
    {
        "source_sentence": "熾㷔永不生，　　成就大解脫，",
        "from": "T01n0003_002:0157c01_0",
        "context_with_next_sentence": true
    },
    {
        "source_sentence": "如是眾苦依，　　當得滅無有。",
        "from": "T01n0003_002:0157c02_13",
        "context_with_next_sentence": true
    },
    {
        "source_sentence": "」爾時，世尊說此偈已，告苾芻言：",
        "from": "T01n0003_002:0157c03_14",
        "context_with_next_sentence": true
    },
    {
        "source_sentence": "「毘婆尸佛度彼眾已，出安樂鹿野園往滿度摩城，八萬苾芻亦往滿度摩城，詣世尊前，頭面禮足於一面坐。",
        "from": "T01n0003_002:0157c06_2",
        "context_with_next_sentence": true
    },
    {
        "source_sentence": "佛即具說得道因緣，令其堅固。",
        "from": "T01n0003_002:0157c06_16",
        "context_with_next_sentence": true
    },
    {
        "source_sentence": "」爾時，世尊而說頌曰：",
        "from": "T01n0003_002:0157c07_6",
        "context_with_next_sentence": true
    },
    {
        "source_sentence": "「難作極難作，　　輪迴盡輪迴，",
        "from": "T01n0003_002:0157c08_0",
        "context_with_next_sentence": true
    },
    {
        "source_sentence": "如是八萬人，　　永斷眾結縛，",
        "from": "T01n0003_002:0157c09_0",
        "context_with_next_sentence": true
    },
    {
        "source_sentence": "亦如帝穌嚕，　　欠拏太子仙，",
        "from": "T01n0003_002:0157c10_0",
        "context_with_next_sentence": true
    },
    {
        "source_sentence": "精進求出家，　　俱獲解脫果。",
        "from": "T01n0003_002:0157c11_13",
        "context_with_next_sentence": true
    },
    {
        "source_sentence": "」爾時，世尊說此偈已，告苾芻言：",
        "from": "T01n0003_002:0157c12_14",
        "context_with_next_sentence": true
    },
    {
        "source_sentence": "「時，毘婆尸佛，而作是念：",
        "from": "T01n0003_002:0157c13_4",
        "context_with_next_sentence": true
    },
    {
        "source_sentence": "『此大苾芻眾住滿度摩城，宜應減少，令六萬二千苾芻往詣諸方，遊行聚落隨意修習，經六年後歸滿度摩城，受持波羅提目叉。",
        "from": "T01n0003_002:0157c16_2",
        "context_with_next_sentence": true
    },
    {
        "source_sentence": "』作是念時，於虛空中有一天子，知佛心念，告毘婆尸佛言：",
        "from": "T01n0003_002:0157c17_9",
        "context_with_next_sentence": true
    },
    {
        "source_sentence": "『善哉！",
        "from": "T01n0003_002:0157c17_13",
        "context_with_next_sentence": true
    },
    {
        "source_sentence": "若令六萬二千苾芻遊諸聚落隨意修行，經六年後復還本國，受持波羅提目叉，今正是時。",
        "from": "T01n0003_002:0157c19_12",
        "context_with_next_sentence": true
    },
    {
        "source_sentence": "』佛即告言：",
        "from": "T01n0003_002:0157c19_18",
        "context_with_next_sentence": true
    },
    {
        "source_sentence": "『汝苾芻眾中，令六萬二千人遊諸聚落隨意修行，經六年後復還本國，受持波羅提目叉。",
        "from": "T01n0003_002:0157c21_18",
        "context_with_next_sentence": true
    },
    {
        "source_sentence": "』時六萬二千人聞是語已，出滿度摩城隨方遊止。",
        "from": "T01n0003_002:0157c23_2",
        "context_with_next_sentence": true
    },
    {
        "source_sentence": "」爾時，世尊而說頌曰：",
        "from": "T01n0003_002:0157c23_13",
        "context_with_next_sentence": true
    },
    {
        "source_sentence": "「無漏無等等，　　調御大丈夫，",
        "from": "T01n0003_002:0157c24_0",
        "context_with_next_sentence": true
    },
    {
        "source_sentence": "導引於群生，　　令至寂靜道。",
        "from": "T01n0003_002:0157c25_13",
        "context_with_next_sentence": true
    },
    {
        "source_sentence": "今遣苾芻眾，　　最上佛聲聞，",
        "from": "T01n0003_002:0157c26_0",
        "context_with_next_sentence": true
    },
    {
        "source_sentence": "六萬二千眾，　　出彼滿度城，",
        "from": "T01n0003_002:0157c27_0",
        "context_with_next_sentence": true
    },
    {
        "source_sentence": "遊行諸聚落，　　如龍大威勢，",
        "from": "T01n0003_002:0157c28_0",
        "context_with_next_sentence": true
    },
    {
        "source_sentence": "隨意自修行，　　六年復本國。",
        "from": "T01n0003_002:0157c29_13",
        "context_with_next_sentence": true
    },
    {
        "source_sentence": "」爾時，世尊說此偈已，告苾芻言：",
        "from": "T01n0003_002:0158a01_14",
        "context_with_next_sentence": true
    },
    {
        "source_sentence": "「彼六萬二千人即時出城，往諸聚落隨意修行。",
        "from": "T01n0003_002:0158a02_14",
        "context_with_next_sentence": true
    },
    {
        "source_sentence": "如是過一年二年，至第六年，彼諸苾芻互相告言：",
        "from": "T01n0003_002:0158a03_17",
        "context_with_next_sentence": true
    },
    {
        "source_sentence": "『六年已滿，宜歸本國。",
        "from": "T01n0003_002:0158a04_8",
        "context_with_next_sentence": true
    },
    {
        "source_sentence": "』作是語時，空中天人復告言曰：",
        "from": "T01n0003_002:0158a05_2",
        "context_with_next_sentence": true
    },
    {
        "source_sentence": "『今正是時，歸滿度摩城，受持波羅提目叉。",
        "from": "T01n0003_002:0158a06_2",
        "context_with_next_sentence": true
    },
    {
        "source_sentence": "』於是六萬二千苾芻，以自神力及天威德，經須臾間至滿度摩城。",
        "from": "T01n0003_002:0158a07_11",
        "context_with_next_sentence": true
    },
    {
        "source_sentence": "」爾時，世尊而說頌曰：",
        "from": "T01n0003_002:0158a08_1",
        "context_with_next_sentence": true
    },
    {
        "source_sentence": "「彼佛大苾芻，　　六萬二千眾，",
        "from": "T01n0003_002:0158a09_0",
        "context_with_next_sentence": true
    },
    {
        "source_sentence": "遊諸聚落中，　　隨意六年滿。",
        "from": "T01n0003_002:0158a10_13",
        "context_with_next_sentence": true
    },
    {
        "source_sentence": "自思欲往還，　　天人普告示，",
        "from": "T01n0003_002:0158a11_0",
        "context_with_next_sentence": true
    },
    {
        "source_sentence": "令歸滿度城，　　受持清涼戒。",
        "from": "T01n0003_002:0158a12_13",
        "context_with_next_sentence": true
    },
    {
        "source_sentence": "聞之大忻慶，　　身毛皆喜豎，",
        "from": "T01n0003_002:0158a13_0",
        "context_with_next_sentence": true
    },
    {
        "source_sentence": "即運神通力，　　如乘大龍象，",
        "from": "T01n0003_002:0158a14_0",
        "context_with_next_sentence": true
    },
    {
        "source_sentence": "須臾還本城，　　自在無所礙。",
        "from": "T01n0003_002:0158a15_13",
        "context_with_next_sentence": true
    },
    {
        "source_sentence": "無上二足尊，　　出生於世間，",
        "from": "T01n0003_002:0158a16_0",
        "context_with_next_sentence": true
    },
    {
        "source_sentence": "善說眾律儀，　　度脫諸群品，",
        "from": "T01n0003_002:0158a17_0",
        "context_with_next_sentence": true
    },
    {
        "source_sentence": "今當為敷演，　　波羅提目叉。",
        "from": "T01n0003_002:0158a18_13",
        "context_with_next_sentence": true
    },
    {
        "source_sentence": "」爾時，世尊說此偈已，告苾芻言：",
        "from": "T01n0003_002:0158a19_14",
        "context_with_next_sentence": true
    },
    {
        "source_sentence": "「彼六萬二千人至滿度摩城，詣毘婆尸佛前，頭面禮足，却坐一面。",
        "from": "T01n0003_002:0158a21_4",
        "context_with_next_sentence": true
    },
    {
        "source_sentence": "佛言：",
        "from": "T01n0003_002:0158a21_7",
        "context_with_next_sentence": true
    },
    {
        "source_sentence": "『諦聽！",
        "from": "T01n0003_002:0158a21_11",
        "context_with_next_sentence": true
    },
    {
        "source_sentence": "我今演說波羅提目叉曰：",
        "from": "T01n0003_002:0158a22_1",
        "context_with_next_sentence": true
    },
    {
        "source_sentence": "「『忍辱最為上，　　能忍得涅槃。",
        "from": "T01n0003_002:0158a23_15",
        "context_with_next_sentence": true
    },
    {
        "source_sentence": "過去佛所說，　　出家作沙門，",
        "from": "T01n0003_002:0158a24_0",
        "context_with_next_sentence": true
    },
    {
        "source_sentence": "遠離於殺害，　　身口七支過，",
        "from": "T01n0003_002:0158a25_0",
        "context_with_next_sentence": true
    },
    {
        "source_sentence": "持此戒具足，　　發生大智慧，",
        "from": "T01n0003_002:0158a26_0",
        "context_with_next_sentence": true
    },
    {
        "source_sentence": "得佛清淨身，　　世間無有上，",
        "from": "T01n0003_002:0158a27_0",
        "context_with_next_sentence": true
    },
    {
        "source_sentence": "出生無漏智，　　盡苦苦生死。",
        "from": "T01n0003_002:0158a28_13",
        "context_with_next_sentence": true
    },
    {
        "source_sentence": "』「爾時，世尊說此戒時，復有諸天天子，以天威力，來下天宮，詣毘婆尸佛前，作禮合掌，聽受波羅提目叉。",
        "from": "T01n0003_002:0158b02_7",
        "context_with_next_sentence": true
    },
    {
        "source_sentence": "」爾時，世尊而說頌曰：",
        "from": "T01n0003_002:0158b02_18",
        "context_with_next_sentence": true
    },
    {
        "source_sentence": "「無漏不思議，　　破闇到彼岸，",
        "from": "T01n0003_002:0158b03_0",
        "context_with_next_sentence": true
    },
    {
        "source_sentence": "釋梵一切天，　　俱聽大僊戒。",
        "from": "T01n0003_002:0158b04_13",
        "context_with_next_sentence": true
    },
    {
        "source_sentence": "」爾時，世尊說此偈已，告苾芻言：",
        "from": "T01n0003_002:0158b05_14",
        "context_with_next_sentence": true
    },
    {
        "source_sentence": "「我於一時在王舍城七葉巖邊，住止淨室，而忽思惟：",
        "from": "T01n0003_002:0158b06_17",
        "context_with_next_sentence": true
    },
    {
        "source_sentence": "『過去毘婆尸佛說毘奈耶藏時，恐有諸天不來聽受大僊戒者，今往諸天問諸梵眾。",
        "from": "T01n0003_002:0158b08_15",
        "context_with_next_sentence": true
    },
    {
        "source_sentence": "』作是念已，我於彼時入三摩地，如大力士展臂之間至善現天，彼之天子，頭面禮足而作是言：",
        "from": "T01n0003_002:0158b10_18",
        "context_with_next_sentence": true
    },
    {
        "source_sentence": "『善哉！",
        "from": "T01n0003_002:0158b11_3",
        "context_with_next_sentence": true
    },
    {
        "source_sentence": "世尊！",
        "from": "T01n0003_002:0158b11_6",
        "context_with_next_sentence": true
    },
    {
        "source_sentence": "久不來此。",
        "from": "T01n0003_002:0158b11_11",
        "context_with_next_sentence": true
    },
    {
        "source_sentence": "我是毘婆尸佛正等正覺聲聞弟子，彼佛姓剎帝利，信心出家，憍陳族，壽八萬歲，父名滿度摩王，母名滿度摩帝。",
        "from": "T01n0003_002:0158b14_1",
        "context_with_next_sentence": true
    },
    {
        "source_sentence": "欠拏太子、帝穌嚕，出家受戒成阿羅漢。",
        "from": "T01n0003_002:0158b14_19",
        "context_with_next_sentence": true
    },
    {
        "source_sentence": "大賢第一侍者，名阿輸迦，三會說法廣度聲聞，第一大會六萬二千人得阿羅漢，第二大會十萬人得阿羅漢，第三大會八萬人得阿羅漢。",
        "from": "T01n0003_002:0158b18_2",
        "context_with_next_sentence": true
    },
    {
        "source_sentence": "毘婆尸佛，有如是最上，如是出家，如是證菩提，如是說法，如是調伏，令諸弟子，著衣持鉢，修諸梵行，遠離五欲，斷煩惱得解脫，證無生法，成阿那含。",
        "from": "T01n0003_002:0158b21_12",
        "context_with_next_sentence": true
    },
    {
        "source_sentence": "復次尸棄佛、毘舍浮佛、拘留孫佛、拘那含牟尼佛、迦葉佛，說法調伏，著衣持鉢，修諸梵行，遠離五欲，斷煩惱證無生法，成阿那含，亦復如是。",
        "from": "T01n0003_002:0158b24_17",
        "context_with_next_sentence": true
    },
    {
        "source_sentence": "』「爾時，世尊有無數百千天子，恭敬圍繞往善見天，彼天見佛頭面禮足，與無數百千天子，恭敬圍繞往色究竟天。",
        "from": "T01n0003_002:0158b27_9",
        "context_with_next_sentence": true
    },
    {
        "source_sentence": "時彼天王遙見世尊，五體投地禮世尊足，而作是言：",
        "from": "T01n0003_002:0158b28_13",
        "context_with_next_sentence": true
    },
    {
        "source_sentence": "『善哉！",
        "from": "T01n0003_002:0158b28_17",
        "context_with_next_sentence": true
    },
    {
        "source_sentence": "世尊！",
        "from": "T01n0003_002:0158b28_20",
        "context_with_next_sentence": true
    },
    {
        "source_sentence": "久不來此。",
        "from": "T01n0003_002:0158b29_4",
        "context_with_next_sentence": true
    },
    {
        "source_sentence": "我是毘婆尸佛正等正覺聲聞弟子，彼佛姓剎帝利憍陳族，壽八萬歲，父名滿度摩王，母名滿度摩帝，城亦名滿度摩，欠拏太子、帝穌嚕，出家受戒成阿羅漢。",
        "from": "T01n0003_002:0158c03_17",
        "context_with_next_sentence": true
    },
    {
        "source_sentence": "大賢第一侍者，名阿輸迦，三會說法廣度聲聞，第一大會度六萬二千人得阿羅漢，第二大會度十萬人得阿羅漢，第三大會度八萬人得阿羅漢。",
        "from": "T01n0003_002:0158c07_4",
        "context_with_next_sentence": true
    },
    {
        "source_sentence": "毘婆尸佛，有如是最上，如是出家，如是梵行，如是證菩提，如是說法，如是調伏，令諸弟子，著衣持鉢，修諸梵行，遠離五欲，斷煩惱證無生法，成阿那含。",
        "from": "T01n0003_002:0158c10_14",
        "context_with_next_sentence": true
    },
    {
        "source_sentence": "復次尸棄佛、毘舍浮佛、拘留孫佛、拘那含牟尼佛、迦葉佛，如是著衣持鉢，說法調伏，修諸梵行，遠離五欲，證無生法，成阿那含。",
        "from": "T01n0003_002:0158c13_16",
        "context_with_next_sentence": true
    },
    {
        "source_sentence": "今大牟尼，說法梵行，調伏眾生，亦復如是。",
        "from": "T01n0003_002:0158c14_16",
        "context_with_next_sentence": true
    },
    {
        "source_sentence": "』「爾時，天子而說頌曰：",
        "from": "T01n0003_002:0158c15_5",
        "context_with_next_sentence": true
    },
    {
        "source_sentence": "「『無上二足尊，　　而入三摩地，",
        "from": "T01n0003_002:0158c16_0",
        "context_with_next_sentence": true
    },
    {
        "source_sentence": "速運大神通，　　離彼閻浮界，",
        "from": "T01n0003_002:0158c17_0",
        "context_with_next_sentence": true
    },
    {
        "source_sentence": "來至善現天，　　譬如大力士，",
        "from": "T01n0003_002:0158c18_0",
        "context_with_next_sentence": true
    },
    {
        "source_sentence": "速展於手臂，　　剎那到此間。",
        "from": "T01n0003_002:0158c19_13",
        "context_with_next_sentence": true
    },
    {
        "source_sentence": "世尊甚希有，　　無漏無障礙，",
        "from": "T01n0003_002:0158c20_0",
        "context_with_next_sentence": true
    },
    {
        "source_sentence": "清淨解脫身，　　如蓮不著水，",
        "from": "T01n0003_002:0158c21_0",
        "context_with_next_sentence": true
    },
    {
        "source_sentence": "百千世界中，　　無與佛齊等，",
        "from": "T01n0003_002:0158c22_0",
        "context_with_next_sentence": true
    },
    {
        "source_sentence": "降伏大魔王，　　如河漂細草。",
        "from": "T01n0003_002:0158c23_13",
        "context_with_next_sentence": true
    },
    {
        "source_sentence": "善現等諸天，　　俱來頭面禮，",
        "from": "T01n0003_002:0158c24_0",
        "context_with_next_sentence": true
    },
    {
        "source_sentence": "歸命最上尊，　　正覺大慈悲，",
        "from": "T01n0003_002:0158c25_0",
        "context_with_next_sentence": true
    },
    {
        "source_sentence": "調伏諸眾生，　　六根皆清淨，",
        "from": "T01n0003_002:0158c26_0",
        "context_with_next_sentence": true
    },
    {
        "source_sentence": "出生無上慧，　　依法精進行。",
        "from": "T01n0003_002:0158c27_13",
        "context_with_next_sentence": true
    },
    {
        "source_sentence": "過去毘婆尸，　　正等正覺尊，",
        "from": "T01n0003_002:0158c28_0",
        "context_with_next_sentence": true
    },
    {
        "source_sentence": "所宣微妙法，　　三會度聲聞，",
        "from": "T01n0003_002:0158c29_0",
        "context_with_next_sentence": true
    },
    {
        "source_sentence": "律儀及梵行，　　守護無缺犯，",
        "from": "T01n0003_002:0159a01_0",
        "context_with_next_sentence": true
    },
    {
        "source_sentence": "清淨而圓滿，　　如夜十五月。",
        "from": "T01n0003_002:0159a02_13",
        "context_with_next_sentence": true
    },
    {
        "source_sentence": "尸棄佛世尊、　　毘舍浮如來、",
        "from": "T01n0003_002:0159a03_0",
        "context_with_next_sentence": true
    },
    {
        "source_sentence": "賢劫拘留孫、　　拘那含牟尼、",
        "from": "T01n0003_002:0159a04_0",
        "context_with_next_sentence": true
    },
    {
        "source_sentence": "及彼迦葉佛，　　如是諸如來，",
        "from": "T01n0003_002:0159a05_0",
        "context_with_next_sentence": true
    },
    {
        "source_sentence": "所度聲聞眾，　　皆已得漏盡，",
        "from": "T01n0003_002:0159a06_0",
        "context_with_next_sentence": true
    },
    {
        "source_sentence": "無復諸煩惱。",
        "from": "T01n0003_002:0159a07_5",
        "context_with_next_sentence": true
    },
    {
        "source_sentence": "及行八正等，　　能離五欲過，",
        "from": "T01n0003_002:0159a08_0",
        "context_with_next_sentence": true
    },
    {
        "source_sentence": "通達大智慧，　　眾所皆知識。",
        "from": "T01n0003_002:0159a09_13",
        "context_with_next_sentence": true
    },
    {
        "source_sentence": "如彼毘沙門，　　常服甘露味，",
        "from": "T01n0003_002:0159a10_0",
        "context_with_next_sentence": true
    },
    {
        "source_sentence": "如王得灌頂，　　永破諸闇冥，",
        "from": "T01n0003_002:0159a11_0",
        "context_with_next_sentence": true
    },
    {
        "source_sentence": "如日放光明，　　一一佛世尊，",
        "from": "T01n0003_002:0159a12_0",
        "context_with_next_sentence": true
    },
    {
        "source_sentence": "威儀及法行，　　利益諸群生，",
        "from": "T01n0003_002:0159a13_0",
        "context_with_next_sentence": true
    },
    {
        "source_sentence": "種種開方便，　　引導無有異。",
        "from": "T01n0003_002:0159a14_13",
        "context_with_next_sentence": true
    },
    {
        "source_sentence": "』」爾時，世尊說此偈已，告苾芻言：",
        "from": "T01n0003_002:0159a15_14",
        "context_with_next_sentence": true
    },
    {
        "source_sentence": "「我往彼天，聞是事已，知諸天人，諸佛法會，皆來隨喜。",
        "from": "T01n0003_002:0159a16_19",
        "context_with_next_sentence": true
    },
    {
        "source_sentence": "若復有人，愛樂受持，行住坐臥，思惟讀誦，無諸迷惑，永斷輪迴，解脫安樂。",
        "from": "T01n0003_002:0159a18_14",
        "context_with_next_sentence": true
    },
    {
        "source_sentence": "」佛說此經已，皆大歡喜，信受奉行。",
        "from": "T01n0003_002:0159a19_11",
        "context_with_next_sentence": true
    },
    {
        "source_sentence": "毘婆尸佛經卷下",
        "from": "T01n0003_002:0159a20_100",
        "context_with_next_sentence": false
    }
]