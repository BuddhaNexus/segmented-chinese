[
    {
        "source_sentence": "提婆菩薩破楞伽經中外道小乘",
        "from": "T32n1639_001:0155a13_0",
        "context_with_next_sentence": true
    },
    {
        "source_sentence": "四宗論",
        "from": "T32n1639_001:0155a14_0",
        "context_with_next_sentence": true
    },
    {
        "source_sentence": "提波菩薩造",
        "from": "T32n1639_001:0155a16_0",
        "context_with_next_sentence": true
    },
    {
        "source_sentence": "後魏北印度三藏菩提流支譯問曰：",
        "from": "T32n1639_001:0155a18_2",
        "context_with_next_sentence": true
    },
    {
        "source_sentence": "外道所立四宗法非佛法者，何者是？",
        "from": "T32n1639_001:0155a18_18",
        "context_with_next_sentence": true
    },
    {
        "source_sentence": "答曰：",
        "from": "T32n1639_001:0155a19_1",
        "context_with_next_sentence": true
    },
    {
        "source_sentence": "謂一、異、俱、不俱。",
        "from": "T32n1639_001:0155a19_11",
        "context_with_next_sentence": true
    },
    {
        "source_sentence": "問曰：",
        "from": "T32n1639_001:0155a19_14",
        "context_with_next_sentence": true
    },
    {
        "source_sentence": "云何言一、異、俱、不俱。",
        "from": "T32n1639_001:0155a20_1",
        "context_with_next_sentence": true
    },
    {
        "source_sentence": "答曰：",
        "from": "T32n1639_001:0155a20_4",
        "context_with_next_sentence": true
    },
    {
        "source_sentence": "有諸外道言一切法一，有諸外道言一切法異，有諸外道言一切法俱，有諸外道言一切法不俱。",
        "from": "T32n1639_001:0155a22_8",
        "context_with_next_sentence": true
    },
    {
        "source_sentence": "是諸外道於虛妄法中各各執著，以為實有物故。",
        "from": "T32n1639_001:0155a23_11",
        "context_with_next_sentence": true
    },
    {
        "source_sentence": "問曰：",
        "from": "T32n1639_001:0155a23_14",
        "context_with_next_sentence": true
    },
    {
        "source_sentence": "何等外道說一切法一？",
        "from": "T32n1639_001:0155a24_5",
        "context_with_next_sentence": true
    },
    {
        "source_sentence": "答曰：",
        "from": "T32n1639_001:0155a24_8",
        "context_with_next_sentence": true
    },
    {
        "source_sentence": "言一切法一者，外道僧佉論師說。",
        "from": "T32n1639_001:0155a25_3",
        "context_with_next_sentence": true
    },
    {
        "source_sentence": "言一切法異者，外道毘世師論師說。",
        "from": "T32n1639_001:0155a25_19",
        "context_with_next_sentence": true
    },
    {
        "source_sentence": "言一切法俱者，外道尼犍子論師說。",
        "from": "T32n1639_001:0155a26_15",
        "context_with_next_sentence": true
    },
    {
        "source_sentence": "言一切法不俱者，外道若提子論師說。",
        "from": "T32n1639_001:0155a27_13",
        "context_with_next_sentence": true
    },
    {
        "source_sentence": "問曰：",
        "from": "T32n1639_001:0155a27_16",
        "context_with_next_sentence": true
    },
    {
        "source_sentence": "云何僧佉人說一切法一？",
        "from": "T32n1639_001:0155a28_8",
        "context_with_next_sentence": true
    },
    {
        "source_sentence": "答曰：",
        "from": "T32n1639_001:0155a28_11",
        "context_with_next_sentence": true
    },
    {
        "source_sentence": "僧佉外道言，我、覺二，法是一。",
        "from": "T32n1639_001:0155a29_5",
        "context_with_next_sentence": true
    },
    {
        "source_sentence": "何以故？",
        "from": "T32n1639_001:0155a29_9",
        "context_with_next_sentence": true
    },
    {
        "source_sentence": "二相差別不可得故。",
        "from": "T32n1639_001:0155a29_18",
        "context_with_next_sentence": true
    },
    {
        "source_sentence": "問曰：",
        "from": "T32n1639_001:0155b01_1",
        "context_with_next_sentence": true
    },
    {
        "source_sentence": "云何二相差別不可得？",
        "from": "T32n1639_001:0155b01_11",
        "context_with_next_sentence": true
    },
    {
        "source_sentence": "答曰：",
        "from": "T32n1639_001:0155b01_14",
        "context_with_next_sentence": true
    },
    {
        "source_sentence": "如牛、馬異法，二相差別可見可取，言此是牛、此是馬。",
        "from": "T32n1639_001:0155b02_17",
        "context_with_next_sentence": true
    },
    {
        "source_sentence": "而我離覺我不可得，離我覺不可得，如《我經》中說：",
        "from": "T32n1639_001:0155b03_21",
        "context_with_next_sentence": true
    },
    {
        "source_sentence": "我、覺體相如火與熱，二法差別不可得。",
        "from": "T32n1639_001:0155b04_17",
        "context_with_next_sentence": true
    },
    {
        "source_sentence": "問曰：",
        "from": "T32n1639_001:0155b05_1",
        "context_with_next_sentence": true
    },
    {
        "source_sentence": "云何差別不可得？",
        "from": "T32n1639_001:0155b05_9",
        "context_with_next_sentence": true
    },
    {
        "source_sentence": "答曰：",
        "from": "T32n1639_001:0155b05_12",
        "context_with_next_sentence": true
    },
    {
        "source_sentence": "彼法不可說異故。",
        "from": "T32n1639_001:0155b05_20",
        "context_with_next_sentence": true
    },
    {
        "source_sentence": "譬如白疊，不可說言此是白、此是疊二法差別。",
        "from": "T32n1639_001:0155b07_1",
        "context_with_next_sentence": true
    },
    {
        "source_sentence": "如白疊，一切法因果亦如是。",
        "from": "T32n1639_001:0155b07_14",
        "context_with_next_sentence": true
    },
    {
        "source_sentence": "問曰：",
        "from": "T32n1639_001:0155b07_17",
        "context_with_next_sentence": true
    },
    {
        "source_sentence": "云何毘世師外道說一切法異？",
        "from": "T32n1639_001:0155b08_10",
        "context_with_next_sentence": true
    },
    {
        "source_sentence": "答曰：",
        "from": "T32n1639_001:0155b08_13",
        "context_with_next_sentence": true
    },
    {
        "source_sentence": "所言異者，我與覺異。",
        "from": "T32n1639_001:0155b09_3",
        "context_with_next_sentence": true
    },
    {
        "source_sentence": "何以故？",
        "from": "T32n1639_001:0155b09_7",
        "context_with_next_sentence": true
    },
    {
        "source_sentence": "以說異法。",
        "from": "T32n1639_001:0155b09_12",
        "context_with_next_sentence": true
    },
    {
        "source_sentence": "問曰：",
        "from": "T32n1639_001:0155b09_15",
        "context_with_next_sentence": true
    },
    {
        "source_sentence": "云何名說異法？",
        "from": "T32n1639_001:0155b10_2",
        "context_with_next_sentence": true
    },
    {
        "source_sentence": "答曰：",
        "from": "T32n1639_001:0155b10_5",
        "context_with_next_sentence": true
    },
    {
        "source_sentence": "如說此是白、此是疊，此是天德、此是天德疊。",
        "from": "T32n1639_001:0155b11_4",
        "context_with_next_sentence": true
    },
    {
        "source_sentence": "我與覺異亦如是，此是我、此是智故。",
        "from": "T32n1639_001:0155b12_1",
        "context_with_next_sentence": true
    },
    {
        "source_sentence": "問曰：",
        "from": "T32n1639_001:0155b12_4",
        "context_with_next_sentence": true
    },
    {
        "source_sentence": "有何差別彼法不可說一？",
        "from": "T32n1639_001:0155b12_15",
        "context_with_next_sentence": true
    },
    {
        "source_sentence": "答曰：",
        "from": "T32n1639_001:0155b12_18",
        "context_with_next_sentence": true
    },
    {
        "source_sentence": "譬如白疊，此是白、此是疊。",
        "from": "T32n1639_001:0155b13_10",
        "context_with_next_sentence": true
    },
    {
        "source_sentence": "如是一切因果各異，不可說一故。",
        "from": "T32n1639_001:0155b14_4",
        "context_with_next_sentence": true
    },
    {
        "source_sentence": "問曰：",
        "from": "T32n1639_001:0155b14_7",
        "context_with_next_sentence": true
    },
    {
        "source_sentence": "云何尼乾子說一切法俱？",
        "from": "T32n1639_001:0155b14_18",
        "context_with_next_sentence": true
    },
    {
        "source_sentence": "答曰：",
        "from": "T32n1639_001:0155b15_2",
        "context_with_next_sentence": true
    },
    {
        "source_sentence": "言一切法俱者，如我與覺不可說一不可說異，復有異義可說一可說異故。",
        "from": "T32n1639_001:0155b16_15",
        "context_with_next_sentence": true
    },
    {
        "source_sentence": "問曰：",
        "from": "T32n1639_001:0155b16_18",
        "context_with_next_sentence": true
    },
    {
        "source_sentence": "云何不一不異、亦一亦異？",
        "from": "T32n1639_001:0155b17_11",
        "context_with_next_sentence": true
    },
    {
        "source_sentence": "答曰：",
        "from": "T32n1639_001:0155b17_14",
        "context_with_next_sentence": true
    },
    {
        "source_sentence": "如我與命用相有異，方便異故言，如貪瞋癡等得言有異。",
        "from": "T32n1639_001:0155b18_19",
        "context_with_next_sentence": true
    },
    {
        "source_sentence": "譬如燈明，得說言一、得說言異，以有此有彼、無此無彼得言一。",
        "from": "T32n1639_001:0155b20_7",
        "context_with_next_sentence": true
    },
    {
        "source_sentence": "燈異處明異處，故得言異。",
        "from": "T32n1639_001:0155b20_19",
        "context_with_next_sentence": true
    },
    {
        "source_sentence": "如燈明因果，白疊一切法亦如是，亦得說一亦得說異，故言俱也。",
        "from": "T32n1639_001:0155b22_9",
        "context_with_next_sentence": true
    },
    {
        "source_sentence": "問曰：",
        "from": "T32n1639_001:0155b22_12",
        "context_with_next_sentence": true
    },
    {
        "source_sentence": "云何若提子外道說一切法不俱？",
        "from": "T32n1639_001:0155b23_7",
        "context_with_next_sentence": true
    },
    {
        "source_sentence": "答曰：",
        "from": "T32n1639_001:0155b23_10",
        "context_with_next_sentence": true
    },
    {
        "source_sentence": "不俱者，謂一切法不可說一、不可說異，以二邊見過故。",
        "from": "T32n1639_001:0155b24_15",
        "context_with_next_sentence": true
    },
    {
        "source_sentence": "以說一、異、俱論師等皆有過失故，智者不立如是三法。",
        "from": "T32n1639_001:0155b25_18",
        "context_with_next_sentence": true
    },
    {
        "source_sentence": "問曰：",
        "from": "T32n1639_001:0155b26_2",
        "context_with_next_sentence": true
    },
    {
        "source_sentence": "云何過失？",
        "from": "T32n1639_001:0155b26_7",
        "context_with_next_sentence": true
    },
    {
        "source_sentence": "答曰：",
        "from": "T32n1639_001:0155b26_10",
        "context_with_next_sentence": true
    },
    {
        "source_sentence": "若離白別無疊者，白滅疊亦應滅。",
        "from": "T32n1639_001:0155b27_4",
        "context_with_next_sentence": true
    },
    {
        "source_sentence": "若異白更有疊者，應有疊非白、有白非疊。",
        "from": "T32n1639_001:0155b28_3",
        "context_with_next_sentence": true
    },
    {
        "source_sentence": "是故一、異、俱等法，我俱不立。",
        "from": "T32n1639_001:0155b28_18",
        "context_with_next_sentence": true
    },
    {
        "source_sentence": "雖然一、異、俱等，一切法不可得言無。",
        "from": "T32n1639_001:0155b29_13",
        "context_with_next_sentence": true
    },
    {
        "source_sentence": "答曰：",
        "from": "T32n1639_001:0155b29_16",
        "context_with_next_sentence": true
    },
    {
        "source_sentence": "此諸外道虛妄分別，是邪見相非是智相，皆是不善。",
        "from": "T32n1639_001:0155c01_18",
        "context_with_next_sentence": true
    },
    {
        "source_sentence": "此義云何？",
        "from": "T32n1639_001:0155c02_4",
        "context_with_next_sentence": true
    },
    {
        "source_sentence": "又一等法虛妄分別，以不得言即彼法，彼法一，不得言瓶。",
        "from": "T32n1639_001:0155c03_11",
        "context_with_next_sentence": true
    },
    {
        "source_sentence": "瓶一，以瓶即是瓶，故亦不得異法。",
        "from": "T32n1639_001:0155c04_5",
        "context_with_next_sentence": true
    },
    {
        "source_sentence": "異法一，以不得言瓶共疊一，以瓶相異、疊相異，以異法離異法，異法不得一、不得異，以異法不成異法。",
        "from": "T32n1639_001:0155c06_11",
        "context_with_next_sentence": true
    },
    {
        "source_sentence": "以異法不得言異法，若二法說一、說異，彼二法應說一、應說異。",
        "from": "T32n1639_001:0155c07_21",
        "context_with_next_sentence": true
    },
    {
        "source_sentence": "若不說一、不說異者，此是虛妄分別。",
        "from": "T32n1639_001:0155c08_16",
        "context_with_next_sentence": true
    },
    {
        "source_sentence": "若彼二法是一者，不得言彼法是異。",
        "from": "T32n1639_001:0155c09_12",
        "context_with_next_sentence": true
    },
    {
        "source_sentence": "若無二者，云何言一？",
        "from": "T32n1639_001:0155c10_2",
        "context_with_next_sentence": true
    },
    {
        "source_sentence": "以彼法相待成，故依世諦虛妄分別。",
        "from": "T32n1639_001:0155c10_18",
        "context_with_next_sentence": true
    },
    {
        "source_sentence": "第一義諦中無彼外道虛妄分別，戲論過故。",
        "from": "T32n1639_001:0155c11_17",
        "context_with_next_sentence": true
    },
    {
        "source_sentence": "此是總答四種外道邪見之相。",
        "from": "T32n1639_001:0155c12_11",
        "context_with_next_sentence": true
    },
    {
        "source_sentence": "自此已下別答四義。",
        "from": "T32n1639_001:0155c13_8",
        "context_with_next_sentence": true
    },
    {
        "source_sentence": "如是一一觀察迦毘羅、憂樓佉等外道虛妄分別義不成就。",
        "from": "T32n1639_001:0155c14_14",
        "context_with_next_sentence": true
    },
    {
        "source_sentence": "此義云何？",
        "from": "T32n1639_001:0155c15_1",
        "context_with_next_sentence": true
    },
    {
        "source_sentence": "言一切法一者，此義不然，以滅應滅、不滅不應滅、俱滅俱不滅。",
        "from": "T32n1639_001:0155c16_10",
        "context_with_next_sentence": true
    },
    {
        "source_sentence": "此義云何？",
        "from": "T32n1639_001:0155c16_15",
        "context_with_next_sentence": true
    },
    {
        "source_sentence": "汝向說我與覺相差別不可得如白疊，我破此義。",
        "from": "T32n1639_001:0155c17_16",
        "context_with_next_sentence": true
    },
    {
        "source_sentence": "何以故？",
        "from": "T32n1639_001:0155c18_1",
        "context_with_next_sentence": true
    },
    {
        "source_sentence": "以此義不與諸經論相應故。",
        "from": "T32n1639_001:0155c18_13",
        "context_with_next_sentence": true
    },
    {
        "source_sentence": "汝說諸法差別不可得者，此義不然，如手、爪，彼法二相差別不可得故。",
        "from": "T32n1639_001:0155c20_5",
        "context_with_next_sentence": true
    },
    {
        "source_sentence": "此明何義？",
        "from": "T32n1639_001:0155c20_10",
        "context_with_next_sentence": true
    },
    {
        "source_sentence": "如爪指掌名之為手，若異此法手不可得。",
        "from": "T32n1639_001:0155c21_10",
        "context_with_next_sentence": true
    },
    {
        "source_sentence": "如是白疊一不可得。",
        "from": "T32n1639_001:0155c21_19",
        "context_with_next_sentence": true
    },
    {
        "source_sentence": "何以故？",
        "from": "T32n1639_001:0155c22_3",
        "context_with_next_sentence": true
    },
    {
        "source_sentence": "無異法故。",
        "from": "T32n1639_001:0155c22_8",
        "context_with_next_sentence": true
    },
    {
        "source_sentence": "我覺一不可得，如是白疊一不可得，如手與指掌。",
        "from": "T32n1639_001:0155c23_10",
        "context_with_next_sentence": true
    },
    {
        "source_sentence": "若此滅者彼亦應滅。",
        "from": "T32n1639_001:0155c23_19",
        "context_with_next_sentence": true
    },
    {
        "source_sentence": "此義云何？",
        "from": "T32n1639_001:0155c24_4",
        "context_with_next_sentence": true
    },
    {
        "source_sentence": "若白滅者疊應滅故，如截手即截指掌。",
        "from": "T32n1639_001:0155c25_2",
        "context_with_next_sentence": true
    },
    {
        "source_sentence": "汝意若謂白滅疊不滅者，此義不然，若疊不滅，白亦不應滅。",
        "from": "T32n1639_001:0155c26_9",
        "context_with_next_sentence": true
    },
    {
        "source_sentence": "如截於手指，掌應在；",
        "from": "T32n1639_001:0155c26_19",
        "context_with_next_sentence": true
    },
    {
        "source_sentence": "如截指掌，手亦應在故。",
        "from": "T32n1639_001:0155c27_9",
        "context_with_next_sentence": true
    },
    {
        "source_sentence": "汝意若謂青黃赤等唯滅白色不滅疊者，云何言一？",
        "from": "T32n1639_001:0155c28_12",
        "context_with_next_sentence": true
    },
    {
        "source_sentence": "若不爾者，青黃赤等色不應滅。",
        "from": "T32n1639_001:0155c29_6",
        "context_with_next_sentence": true
    },
    {
        "source_sentence": "不爾，疊不滅者，青黃白等色亦不應滅。",
        "from": "T32n1639_001:0156a01_4",
        "context_with_next_sentence": true
    },
    {
        "source_sentence": "問曰：",
        "from": "T32n1639_001:0156a02_2",
        "context_with_next_sentence": true
    },
    {
        "source_sentence": "我青黃赤等覆白色而不滅白。",
        "from": "T32n1639_001:0156a02_15",
        "context_with_next_sentence": true
    },
    {
        "source_sentence": "此義云何？",
        "from": "T32n1639_001:0156a03_1",
        "context_with_next_sentence": true
    },
    {
        "source_sentence": "答曰：",
        "from": "T32n1639_001:0156a03_4",
        "context_with_next_sentence": true
    },
    {
        "source_sentence": "疊亦如是，覆疊而不滅疊。",
        "from": "T32n1639_001:0156a03_16",
        "context_with_next_sentence": true
    },
    {
        "source_sentence": "又此義不然，洗疊已還見白色故。",
        "from": "T32n1639_001:0156a04_10",
        "context_with_next_sentence": true
    },
    {
        "source_sentence": "疊亦如是，覆疊不滅疊，是故白即是疊、疊即是白。",
        "from": "T32n1639_001:0156a05_13",
        "context_with_next_sentence": true
    },
    {
        "source_sentence": "若疊滅者，青黃赤白等色云何見？",
        "from": "T32n1639_001:0156a06_7",
        "context_with_next_sentence": true
    },
    {
        "source_sentence": "若汝意謂白滅覆非滅疊，應滅覆疊不應滅白。",
        "from": "T32n1639_001:0156a07_8",
        "context_with_next_sentence": true
    },
    {
        "source_sentence": "若爾，有法滅覆、有法不滅不覆，云何言一？",
        "from": "T32n1639_001:0156a08_8",
        "context_with_next_sentence": true
    },
    {
        "source_sentence": "是故一義不成。",
        "from": "T32n1639_001:0156a08_15",
        "context_with_next_sentence": true
    },
    {
        "source_sentence": "已答外道僧佉論師一切法一竟。",
        "from": "T32n1639_001:0156a09_9",
        "context_with_next_sentence": true
    },
    {
        "source_sentence": "問曰：",
        "from": "T32n1639_001:0156a10_2",
        "context_with_next_sentence": true
    },
    {
        "source_sentence": "迦那陀外道論師言一切法異者，我與覺異，以說異法故。",
        "from": "T32n1639_001:0156a11_8",
        "context_with_next_sentence": true
    },
    {
        "source_sentence": "此是我、此是覺，如白疊，此是白、此是疊故。",
        "from": "T32n1639_001:0156a12_7",
        "context_with_next_sentence": true
    },
    {
        "source_sentence": "答曰：",
        "from": "T32n1639_001:0156a12_10",
        "context_with_next_sentence": true
    },
    {
        "source_sentence": "此義不然，以無譬喻故。",
        "from": "T32n1639_001:0156a12_21",
        "context_with_next_sentence": true
    },
    {
        "source_sentence": "如人說言：",
        "from": "T32n1639_001:0156a13_4",
        "context_with_next_sentence": true
    },
    {
        "source_sentence": "此是手、此是指掌。",
        "from": "T32n1639_001:0156a13_13",
        "context_with_next_sentence": true
    },
    {
        "source_sentence": "彼人雖說此語，不能說異法，是故不得言我覺異，如白疊，以見世間有二種差別故，一者相、二者處。",
        "from": "T32n1639_001:0156a15_17",
        "context_with_next_sentence": true
    },
    {
        "source_sentence": "相差別者，色香味觸不異相有異相故。",
        "from": "T32n1639_001:0156a16_14",
        "context_with_next_sentence": true
    },
    {
        "source_sentence": "處差別者，如穀豆等有白疊不異相有差別，如彼色香味觸。",
        "from": "T32n1639_001:0156a18_2",
        "context_with_next_sentence": true
    },
    {
        "source_sentence": "若不爾者，有四種過。",
        "from": "T32n1639_001:0156a18_12",
        "context_with_next_sentence": true
    },
    {
        "source_sentence": "此義云何？",
        "from": "T32n1639_001:0156a18_17",
        "context_with_next_sentence": true
    },
    {
        "source_sentence": "白滅疊亦滅，如彼色香味觸。",
        "from": "T32n1639_001:0156a19_10",
        "context_with_next_sentence": true
    },
    {
        "source_sentence": "譬如火和合燒瓶成赤色已又為青色，香味亦爾。",
        "from": "T32n1639_001:0156a20_12",
        "context_with_next_sentence": true
    },
    {
        "source_sentence": "若不爾者，色香味觸亦不應滅，如彼白疊異不可得。",
        "from": "T32n1639_001:0156a21_15",
        "context_with_next_sentence": true
    },
    {
        "source_sentence": "若白滅者疊亦應滅，疊不滅者白亦不應滅。",
        "from": "T32n1639_001:0156a22_15",
        "context_with_next_sentence": true
    },
    {
        "source_sentence": "問曰：",
        "from": "T32n1639_001:0156a23_2",
        "context_with_next_sentence": true
    },
    {
        "source_sentence": "此義不然，依彼法有此法，譬如畫壁，依壁有畫，壁滅畫亦滅，畫滅壁不滅。",
        "from": "T32n1639_001:0156a24_15",
        "context_with_next_sentence": true
    },
    {
        "source_sentence": "我白滅、疊不滅，義亦如是。",
        "from": "T32n1639_001:0156a25_8",
        "context_with_next_sentence": true
    },
    {
        "source_sentence": "答曰：",
        "from": "T32n1639_001:0156a25_11",
        "context_with_next_sentence": true
    },
    {
        "source_sentence": "汝此譬喻，事不相似。",
        "from": "T32n1639_001:0156a25_21",
        "context_with_next_sentence": true
    },
    {
        "source_sentence": "壁是先有、畫是後作，而彼白疊起無前後，不可得言此白先有、疊是後作。",
        "from": "T32n1639_001:0156a27_12",
        "context_with_next_sentence": true
    },
    {
        "source_sentence": "已答外道衛世師論師一切法異義竟。",
        "from": "T32n1639_001:0156a28_9",
        "context_with_next_sentence": true
    },
    {
        "source_sentence": "問曰：",
        "from": "T32n1639_001:0156a29_2",
        "context_with_next_sentence": true
    },
    {
        "source_sentence": "尼揵子外道論師言一切法俱，迦毘羅等論師皆有過失，以說一異故，是故我說俱而不俱。",
        "from": "T32n1639_001:0156b02_3",
        "context_with_next_sentence": true
    },
    {
        "source_sentence": "譬如燈明，有此有彼、有彼有此，無此無彼、無彼無此。",
        "from": "T32n1639_001:0156b03_8",
        "context_with_next_sentence": true
    },
    {
        "source_sentence": "如有燈有明、有明有燈，無燈無明、無明無燈。",
        "from": "T32n1639_001:0156b04_8",
        "context_with_next_sentence": true
    },
    {
        "source_sentence": "異者能照所照，以燈異處明異處，是故說異。",
        "from": "T32n1639_001:0156b05_8",
        "context_with_next_sentence": true
    },
    {
        "source_sentence": "如我覺白疊等，亦得說一亦得說異。",
        "from": "T32n1639_001:0156b06_4",
        "context_with_next_sentence": true
    },
    {
        "source_sentence": "譬如白於疊中，別處不可得言此是白、此是疊，如世間此是牛、此是馬等。",
        "from": "T32n1639_001:0156b07_18",
        "context_with_next_sentence": true
    },
    {
        "source_sentence": "白疊不爾，是故我不說異亦不說一。",
        "from": "T32n1639_001:0156b08_13",
        "context_with_next_sentence": true
    },
    {
        "source_sentence": "若一者，白滅疊應滅。",
        "from": "T32n1639_001:0156b09_3",
        "context_with_next_sentence": true
    },
    {
        "source_sentence": "又若一者，亦不應說赤疊黑疊等。",
        "from": "T32n1639_001:0156b09_18",
        "context_with_next_sentence": true
    },
    {
        "source_sentence": "是故我言得說一、得說異。",
        "from": "T32n1639_001:0156b10_10",
        "context_with_next_sentence": true
    },
    {
        "source_sentence": "此義云何？",
        "from": "T32n1639_001:0156b10_15",
        "context_with_next_sentence": true
    },
    {
        "source_sentence": "答曰：",
        "from": "T32n1639_001:0156b10_18",
        "context_with_next_sentence": true
    },
    {
        "source_sentence": "此義不然，如向說僧佉、毘世師等過失，與此無異。",
        "from": "T32n1639_001:0156b11_20",
        "context_with_next_sentence": true
    },
    {
        "source_sentence": "以何等義僧佉一如向說？",
        "from": "T32n1639_001:0156b12_10",
        "context_with_next_sentence": true
    },
    {
        "source_sentence": "以何等義毘世師異如向說？",
        "from": "T32n1639_001:0156b13_4",
        "context_with_next_sentence": true
    },
    {
        "source_sentence": "云何向說？",
        "from": "T32n1639_001:0156b13_9",
        "context_with_next_sentence": true
    },
    {
        "source_sentence": "如向說言，燈明一者，燈即是明、明即是燈。",
        "from": "T32n1639_001:0156b14_8",
        "context_with_next_sentence": true
    },
    {
        "source_sentence": "此唯有別數而無別義。",
        "from": "T32n1639_001:0156b14_18",
        "context_with_next_sentence": true
    },
    {
        "source_sentence": "若爾，燈亦應明、明亦應燈。",
        "from": "T32n1639_001:0156b15_11",
        "context_with_next_sentence": true
    },
    {
        "source_sentence": "若此二法一者，云何異處？",
        "from": "T32n1639_001:0156b16_2",
        "context_with_next_sentence": true
    },
    {
        "source_sentence": "如手與指掌無差別，脚手有差別，手指掌無差別。",
        "from": "T32n1639_001:0156b17_5",
        "context_with_next_sentence": true
    },
    {
        "source_sentence": "若一者云何言異？",
        "from": "T32n1639_001:0156b17_13",
        "context_with_next_sentence": true
    },
    {
        "source_sentence": "是故不得言一言異。",
        "from": "T32n1639_001:0156b18_3",
        "context_with_next_sentence": true
    },
    {
        "source_sentence": "此一異義不成，已答外道尼犍子論師一切法俱竟。",
        "from": "T32n1639_001:0156b19_6",
        "context_with_next_sentence": true
    },
    {
        "source_sentence": "問曰：",
        "from": "T32n1639_001:0156b20_2",
        "context_with_next_sentence": true
    },
    {
        "source_sentence": "若提子論師言，僧佉等論師說一切法一、異、俱皆有過失。",
        "from": "T32n1639_001:0156b21_9",
        "context_with_next_sentence": true
    },
    {
        "source_sentence": "我若提子不說一切法一、異、俱，如《我論》中不許此義，唯許不俱。",
        "from": "T32n1639_001:0156b22_19",
        "context_with_next_sentence": true
    },
    {
        "source_sentence": "是故我無僧佉等過失。",
        "from": "T32n1639_001:0156b23_6",
        "context_with_next_sentence": true
    },
    {
        "source_sentence": "雖然，不得說言無不俱。",
        "from": "T32n1639_001:0156b23_17",
        "context_with_next_sentence": true
    },
    {
        "source_sentence": "此義云何？",
        "from": "T32n1639_001:0156b24_2",
        "context_with_next_sentence": true
    },
    {
        "source_sentence": "答曰：",
        "from": "T32n1639_001:0156b24_5",
        "context_with_next_sentence": true
    },
    {
        "source_sentence": "此義不然，以無譬喻故。",
        "from": "T32n1639_001:0156b24_16",
        "context_with_next_sentence": true
    },
    {
        "source_sentence": "以無譬喻者，我說世諦有如是法，第一義諦中無如是相，是故此成我所說義。",
        "from": "T32n1639_001:0156b26_10",
        "context_with_next_sentence": true
    },
    {
        "source_sentence": "此明何義？",
        "from": "T32n1639_001:0156b26_15",
        "context_with_next_sentence": true
    },
    {
        "source_sentence": "以無彼法即無此法，無彼法體亦無此法體。",
        "from": "T32n1639_001:0156b27_14",
        "context_with_next_sentence": true
    },
    {
        "source_sentence": "以此法不成彼法、彼法不成此法，以此法畢竟非彼法、彼法亦畢竟非此法，以白非疊、以疊非白，以滅不應滅。",
        "from": "T32n1639_001:0156c01_4",
        "context_with_next_sentence": true
    },
    {
        "source_sentence": "以一者，即白是疊、疊即是白。",
        "from": "T32n1639_001:0156c01_18",
        "context_with_next_sentence": true
    },
    {
        "source_sentence": "不爾者，滅是滅、不滅者不滅。",
        "from": "T32n1639_001:0156c02_11",
        "context_with_next_sentence": true
    },
    {
        "source_sentence": "若爾，云何虛妄分別彼法是一、異、俱、不俱？",
        "from": "T32n1639_001:0156c03_11",
        "context_with_next_sentence": true
    },
    {
        "source_sentence": "若爾，疊亦應非疊非不疊，白亦應非白非不白，以疊即是疊、白即是白，是故疊非疊、白非白，是故非白不得白。",
        "from": "T32n1639_001:0156c05_19",
        "context_with_next_sentence": true
    },
    {
        "source_sentence": "如是一、異、俱、不俱皆是虛妄分別，唯有言說無有實義。",
        "from": "T32n1639_001:0156c07_3",
        "context_with_next_sentence": true
    },
    {
        "source_sentence": "如是我、覺因果等義亦如是故，已答外道若提子論師一切法不俱竟。",
        "from": "T32n1639_001:0156c08_13",
        "context_with_next_sentence": true
    },
    {
        "source_sentence": "提婆菩薩破楞伽經中外道小乘四宗論",
        "from": "T32n1639_001:0156c09_100",
        "context_with_next_sentence": false
    }
]