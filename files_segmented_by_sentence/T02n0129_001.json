[
    {
        "source_sentence": "佛說三摩竭經",
        "from": "T02n0129_001:0843a25_0",
        "context_with_next_sentence": true
    },
    {
        "source_sentence": "吳天竺沙門竺律炎譯",
        "from": "T02n0129_001:0843a27_0",
        "context_with_next_sentence": true
    },
    {
        "source_sentence": "聞如是：一時，佛在舍衛國祇樹給孤獨園，與",
        "from": "T02n0129_001:0843a28_0",
        "context_with_next_sentence": true
    },
    {
        "source_sentence": "千二百五十比丘、五百菩薩俱，帝王人民及諸天龍鬼神無復央數。",
        "from": "T02n0129_001:0843b01_9",
        "context_with_next_sentence": true
    },
    {
        "source_sentence": "爾時，有難國王名分陂檀，不信佛法但好外道，日於宮中飯諸尼揵萬餘人。",
        "from": "T02n0129_001:0843b03_4",
        "context_with_next_sentence": true
    },
    {
        "source_sentence": "難國王常喜貢高，自謂智慧無雙，以鐵鍱其腹，常恐智慧從腹橫出。",
        "from": "T02n0129_001:0843b04_16",
        "context_with_next_sentence": true
    },
    {
        "source_sentence": "王欲為其太子娶婦，即問左右群臣：",
        "from": "T02n0129_001:0843b05_12",
        "context_with_next_sentence": true
    },
    {
        "source_sentence": "「天下寧有智慧如我者不？",
        "from": "T02n0129_001:0843b06_4",
        "context_with_next_sentence": true
    },
    {
        "source_sentence": "若有者，我欲為子娶其女。",
        "from": "T02n0129_001:0843b06_16",
        "context_with_next_sentence": true
    },
    {
        "source_sentence": "」大臣便受王教，即遍至國中求索，了無有如王，亦自知國中無有，即更遣使者行到他國，求索智士女。",
        "from": "T02n0129_001:0843b09_2",
        "context_with_next_sentence": true
    },
    {
        "source_sentence": "爾時，使者即受王教，便至舍衛國，使者便問國中人民：",
        "from": "T02n0129_001:0843b10_6",
        "context_with_next_sentence": true
    },
    {
        "source_sentence": "「是國中寧有好道賢者不乎？",
        "from": "T02n0129_001:0843b10_19",
        "context_with_next_sentence": true
    },
    {
        "source_sentence": "」人答言：",
        "from": "T02n0129_001:0843b11_3",
        "context_with_next_sentence": true
    },
    {
        "source_sentence": "「有。",
        "from": "T02n0129_001:0843b11_6",
        "context_with_next_sentence": true
    },
    {
        "source_sentence": "」使者言：",
        "from": "T02n0129_001:0843b11_11",
        "context_with_next_sentence": true
    },
    {
        "source_sentence": "「姓字何等？",
        "from": "T02n0129_001:0843b11_17",
        "context_with_next_sentence": true
    },
    {
        "source_sentence": "」人報言：",
        "from": "T02n0129_001:0843b11_22",
        "context_with_next_sentence": true
    },
    {
        "source_sentence": "「字為佛。",
        "from": "T02n0129_001:0843b12_1",
        "context_with_next_sentence": true
    },
    {
        "source_sentence": "」使者言：",
        "from": "T02n0129_001:0843b12_6",
        "context_with_next_sentence": true
    },
    {
        "source_sentence": "「佛寧有女無？",
        "from": "T02n0129_001:0843b12_13",
        "context_with_next_sentence": true
    },
    {
        "source_sentence": "」人言：",
        "from": "T02n0129_001:0843b12_17",
        "context_with_next_sentence": true
    },
    {
        "source_sentence": "「佛者道人也，無有女。",
        "from": "T02n0129_001:0843b13_3",
        "context_with_next_sentence": true
    },
    {
        "source_sentence": "」使者言：",
        "from": "T02n0129_001:0843b13_8",
        "context_with_next_sentence": true
    },
    {
        "source_sentence": "「次復有誰人？",
        "from": "T02n0129_001:0843b13_15",
        "context_with_next_sentence": true
    },
    {
        "source_sentence": "」答言：",
        "from": "T02n0129_001:0843b13_19",
        "context_with_next_sentence": true
    },
    {
        "source_sentence": "「復有人字阿難邠坻，大賢善好道，有好女，國中第一。",
        "from": "T02n0129_001:0843b14_19",
        "context_with_next_sentence": true
    },
    {
        "source_sentence": "」使者言：",
        "from": "T02n0129_001:0843b15_2",
        "context_with_next_sentence": true
    },
    {
        "source_sentence": "「何用為第一？",
        "from": "T02n0129_001:0843b15_9",
        "context_with_next_sentence": true
    },
    {
        "source_sentence": "」國中人言：",
        "from": "T02n0129_001:0843b15_15",
        "context_with_next_sentence": true
    },
    {
        "source_sentence": "「曾與太子祇共請買園田八十頃持上佛，復以象負運黃金數千萬億持雇園田，不貪重寶但念為善耳。",
        "from": "T02n0129_001:0843b17_18",
        "context_with_next_sentence": true
    },
    {
        "source_sentence": "」使者聞國中人言，大歡喜，自知以得消息，即還本國白王言：",
        "from": "T02n0129_001:0843b19_6",
        "context_with_next_sentence": true
    },
    {
        "source_sentence": "「迺舍衛國中有賢善者大好道，字阿難邠坻。",
        "from": "T02n0129_001:0843b20_7",
        "context_with_next_sentence": true
    },
    {
        "source_sentence": "」難國王聞使者言，便作書即遣太子與群臣百官，嚴駕載珍寶，俱相隨到舍衛國，止頓太子著城外，使人便入城至阿難邠坻舍。",
        "from": "T02n0129_001:0843b23_4",
        "context_with_next_sentence": true
    },
    {
        "source_sentence": "時守門者，便入白阿難邠坻：",
        "from": "T02n0129_001:0843b23_17",
        "context_with_next_sentence": true
    },
    {
        "source_sentence": "「外有使者來。",
        "from": "T02n0129_001:0843b24_3",
        "context_with_next_sentence": true
    },
    {
        "source_sentence": "」阿難邠坻即自出應門，見使者黑醜如鬼，阿難邠坻大驚言：",
        "from": "T02n0129_001:0843b25_10",
        "context_with_next_sentence": true
    },
    {
        "source_sentence": "「汝何等人乎？",
        "from": "T02n0129_001:0843b25_17",
        "context_with_next_sentence": true
    },
    {
        "source_sentence": "」即答言：",
        "from": "T02n0129_001:0843b25_22",
        "context_with_next_sentence": true
    },
    {
        "source_sentence": "「我是難國王使者。",
        "from": "T02n0129_001:0843b26_8",
        "context_with_next_sentence": true
    },
    {
        "source_sentence": "」阿難邠坻言：",
        "from": "T02n0129_001:0843b26_15",
        "context_with_next_sentence": true
    },
    {
        "source_sentence": "「卿來欲何等求？",
        "from": "T02n0129_001:0843b27_1",
        "context_with_next_sentence": true
    },
    {
        "source_sentence": "」使者言：",
        "from": "T02n0129_001:0843b27_6",
        "context_with_next_sentence": true
    },
    {
        "source_sentence": "「我來宣傳教命，難國王雖不相見，遙相愛敬，人每往來歌歎卿功德無有量，聞君賢善大好道，有女，故來欲為太子求君女，王亦自有書相聞。",
        "from": "T02n0129_001:0843c01_7",
        "context_with_next_sentence": true
    },
    {
        "source_sentence": "」阿難邠坻即欲罵之，便自忍而不言，便呼前共坐，相問訊談語，使者便以書視之。",
        "from": "T02n0129_001:0843c03_4",
        "context_with_next_sentence": true
    },
    {
        "source_sentence": "阿難邠坻即讀書訖竟，答使者言：",
        "from": "T02n0129_001:0843c03_19",
        "context_with_next_sentence": true
    },
    {
        "source_sentence": "「我有大人當往報之，若聽我者，我當還語卿消息。",
        "from": "T02n0129_001:0843c05_2",
        "context_with_next_sentence": true
    },
    {
        "source_sentence": "」便留坐使者，阿難邠坻便到佛所，即前為佛作禮，却長跪叉手白佛言：",
        "from": "T02n0129_001:0843c06_13",
        "context_with_next_sentence": true
    },
    {
        "source_sentence": "「今難國王遣使者來到我家，其人狀類黑如鬼，辭言，欲為王太子求我女三摩竭，今當云何？",
        "from": "T02n0129_001:0843c08_14",
        "context_with_next_sentence": true
    },
    {
        "source_sentence": "」佛言：",
        "from": "T02n0129_001:0843c08_18",
        "context_with_next_sentence": true
    },
    {
        "source_sentence": "「與之。",
        "from": "T02n0129_001:0843c08_22",
        "context_with_next_sentence": true
    },
    {
        "source_sentence": "」阿難邠坻言：",
        "from": "T02n0129_001:0843c09_5",
        "context_with_next_sentence": true
    },
    {
        "source_sentence": "「使者黑如鬼，其王太子當何類？",
        "from": "T02n0129_001:0843c09_20",
        "context_with_next_sentence": true
    },
    {
        "source_sentence": "我復曾從佛聞，難國王但事諸尼揵，裸形無有衣被，狀類醜黑，驚怖我女耶？",
        "from": "T02n0129_001:0843c11_14",
        "context_with_next_sentence": true
    },
    {
        "source_sentence": "」佛言：",
        "from": "T02n0129_001:0843c11_18",
        "context_with_next_sentence": true
    },
    {
        "source_sentence": "「不也，與之，當知是因緣，三摩竭應當於裸形國度脫八萬人。",
        "from": "T02n0129_001:0843c13_4",
        "context_with_next_sentence": true
    },
    {
        "source_sentence": "」阿難邠坻不敢復問佛，心懷恨意，即還歸謂使者言：",
        "from": "T02n0129_001:0843c14_7",
        "context_with_next_sentence": true
    },
    {
        "source_sentence": "「卿奉王教命，故從遠來求索我女，大善，當相與。",
        "from": "T02n0129_001:0843c15_10",
        "context_with_next_sentence": true
    },
    {
        "source_sentence": "」使者聞阿難邠坻言，即還到城外至太子所，便與太子相隨來，到阿難邠坻舍。",
        "from": "T02n0129_001:0843c17_4",
        "context_with_next_sentence": true
    },
    {
        "source_sentence": "即從車上下，金銀及禮娉與阿難邠坻，便共請人客，飲食相娛樂七日訖竟，阿難邠坻遣送三摩竭，奴婢衣服及與珍寶無復央數，太子便載三摩竭去還歸本國。",
        "from": "T02n0129_001:0843c20_15",
        "context_with_next_sentence": true
    },
    {
        "source_sentence": "爾時，難國王見子婦來歸即大歡喜，便請其師尼揵若陀弗及萬二千弟子，悉入宮飯之，難國王夫人及太子悉下飯具。",
        "from": "T02n0129_001:0843c23_12",
        "context_with_next_sentence": true
    },
    {
        "source_sentence": "爾時，呼三摩竭來出，欲令下飯分共禮諸師。",
        "from": "T02n0129_001:0843c24_14",
        "context_with_next_sentence": true
    },
    {
        "source_sentence": "三摩竭適至第三門中，遙見諸尼揵悉羅坐裸形無有衣被，三摩竭即大驚，是為狗畜生無有異，便兩手覆面遙唾之，即還入室不肯復出。",
        "from": "T02n0129_001:0843c27_16",
        "context_with_next_sentence": true
    },
    {
        "source_sentence": "諸尼揵皆瞋恚三摩竭所，即告王言：",
        "from": "T02n0129_001:0843c28_13",
        "context_with_next_sentence": true
    },
    {
        "source_sentence": "「從何得此熒惑不吉利之人在王宮？",
        "from": "T02n0129_001:0843c29_9",
        "context_with_next_sentence": true
    },
    {
        "source_sentence": "促遣令去，若不遣去者，當壞敗王國中。",
        "from": "T02n0129_001:0844a01_8",
        "context_with_next_sentence": true
    },
    {
        "source_sentence": "」諸尼揵不肯復飯食，即欲起去，王便辭謝諸師：",
        "from": "T02n0129_001:0844a02_9",
        "context_with_next_sentence": true
    },
    {
        "source_sentence": "「我當為大師遣去，明日不復令現於宮中。",
        "from": "T02n0129_001:0844a03_7",
        "context_with_next_sentence": true
    },
    {
        "source_sentence": "」諸尼揵及飯食訖便去。",
        "from": "T02n0129_001:0844a03_18",
        "context_with_next_sentence": true
    },
    {
        "source_sentence": "即日太子自往至三摩竭所，三摩竭時大瞋恚，教婢令閉門，如是四五日，太子不敢復往。",
        "from": "T02n0129_001:0844a05_18",
        "context_with_next_sentence": true
    },
    {
        "source_sentence": "夫人即問太子：",
        "from": "T02n0129_001:0844a06_5",
        "context_with_next_sentence": true
    },
    {
        "source_sentence": "「何故不往？",
        "from": "T02n0129_001:0844a06_11",
        "context_with_next_sentence": true
    },
    {
        "source_sentence": "」太子默聲不言，夫人以知之，即自往到三摩竭所。",
        "from": "T02n0129_001:0844a07_12",
        "context_with_next_sentence": true
    },
    {
        "source_sentence": "「我為子娶若，今當承事我子，何故折辱我子？",
        "from": "T02n0129_001:0844a08_13",
        "context_with_next_sentence": true
    },
    {
        "source_sentence": "」三摩竭答言：",
        "from": "T02n0129_001:0844a08_20",
        "context_with_next_sentence": true
    },
    {
        "source_sentence": "「夫人子所事師及國中人民，皆如狗畜生無有異。",
        "from": "T02n0129_001:0844a10_2",
        "context_with_next_sentence": true
    },
    {
        "source_sentence": "」夫人聞之大慚愧，即還白王言：",
        "from": "T02n0129_001:0844a10_17",
        "context_with_next_sentence": true
    },
    {
        "source_sentence": "「大王！",
        "from": "T02n0129_001:0844a10_21",
        "context_with_next_sentence": true
    },
    {
        "source_sentence": "自用道智無雙，國中無有可王意者，王迺勞群臣八千里求婦。",
        "from": "T02n0129_001:0844a12_6",
        "context_with_next_sentence": true
    },
    {
        "source_sentence": "今婦無所畏難，折辱我子，復面罵我，言比狗畜生。",
        "from": "T02n0129_001:0844a13_9",
        "context_with_next_sentence": true
    },
    {
        "source_sentence": "」王聞夫人言，即自往到三摩竭所。",
        "from": "T02n0129_001:0844a14_4",
        "context_with_next_sentence": true
    },
    {
        "source_sentence": "爾時，三摩竭大憍慢，不肯出為王作禮。",
        "from": "T02n0129_001:0844a15_2",
        "context_with_next_sentence": true
    },
    {
        "source_sentence": "王即遙問三摩竭：",
        "from": "T02n0129_001:0844a15_10",
        "context_with_next_sentence": true
    },
    {
        "source_sentence": "「我行八千里娶若，以賢善故。",
        "from": "T02n0129_001:0844a16_3",
        "context_with_next_sentence": true
    },
    {
        "source_sentence": "若間者既辱我師，今復面罵夫人及太子，豈有不可乎？",
        "from": "T02n0129_001:0844a17_8",
        "context_with_next_sentence": true
    },
    {
        "source_sentence": "」三摩竭報言：",
        "from": "T02n0129_001:0844a17_15",
        "context_with_next_sentence": true
    },
    {
        "source_sentence": "「然。",
        "from": "T02n0129_001:0844a17_18",
        "context_with_next_sentence": true
    },
    {
        "source_sentence": "大王師及夫人太子并其國中人民，皆如狗畜生無異。",
        "from": "T02n0129_001:0844a18_18",
        "context_with_next_sentence": true
    },
    {
        "source_sentence": "」王即驚言：",
        "from": "T02n0129_001:0844a19_4",
        "context_with_next_sentence": true
    },
    {
        "source_sentence": "「是小女子！",
        "from": "T02n0129_001:0844a19_10",
        "context_with_next_sentence": true
    },
    {
        "source_sentence": "今折辱我如是，我恐智從腹中橫出以鐵鍱我腹，我日飯諸道士萬餘人，誰能及我者？",
        "from": "T02n0129_001:0844a21_8",
        "context_with_next_sentence": true
    },
    {
        "source_sentence": "今汝交面相罵？",
        "from": "T02n0129_001:0844a21_15",
        "context_with_next_sentence": true
    },
    {
        "source_sentence": "」三摩竭言：",
        "from": "T02n0129_001:0844a21_21",
        "context_with_next_sentence": true
    },
    {
        "source_sentence": "「王國中人民所事師，常無有衣裳裸形相視，當有何等道？",
        "from": "T02n0129_001:0844a23_5",
        "context_with_next_sentence": true
    },
    {
        "source_sentence": "設使有道，尚不足以貴，何況無道？",
        "from": "T02n0129_001:0844a24_1",
        "context_with_next_sentence": true
    },
    {
        "source_sentence": "大王！",
        "from": "T02n0129_001:0844a24_4",
        "context_with_next_sentence": true
    },
    {
        "source_sentence": "雖日飯是輩萬餘人者，皆是我所不恭敬輩，常唾賤者。",
        "from": "T02n0129_001:0844a25_9",
        "context_with_next_sentence": true
    },
    {
        "source_sentence": "」爾時，難國王大窮，即自思惟：",
        "from": "T02n0129_001:0844a26_2",
        "context_with_next_sentence": true
    },
    {
        "source_sentence": "「當共誰議是事？",
        "from": "T02n0129_001:0844a26_10",
        "context_with_next_sentence": true
    },
    {
        "source_sentence": "」即自往到尼揵若陀弗所，前為師作禮白言：",
        "from": "T02n0129_001:0844a27_9",
        "context_with_next_sentence": true
    },
    {
        "source_sentence": "「我娶婦以於舍衛國得婦，間者無狀，既折辱大師，今復憍慢面罵我及夫人太子，比狗畜生。",
        "from": "T02n0129_001:0844a29_10",
        "context_with_next_sentence": true
    },
    {
        "source_sentence": "雖是婦，不以婦禮事我，今當云何？",
        "from": "T02n0129_001:0844b01_6",
        "context_with_next_sentence": true
    },
    {
        "source_sentence": "」師告王：",
        "from": "T02n0129_001:0844b01_11",
        "context_with_next_sentence": true
    },
    {
        "source_sentence": "「復往問之，言：",
        "from": "T02n0129_001:0844b01_19",
        "context_with_next_sentence": true
    },
    {
        "source_sentence": "『汝國中人民所事，何如我國中人民所事？",
        "from": "T02n0129_001:0844b02_13",
        "context_with_next_sentence": true
    },
    {
        "source_sentence": "』如何等言。",
        "from": "T02n0129_001:0844b02_19",
        "context_with_next_sentence": true
    },
    {
        "source_sentence": "王往，慎勿得瞋怒，徐問之，自當有語。",
        "from": "T02n0129_001:0844b03_17",
        "context_with_next_sentence": true
    },
    {
        "source_sentence": "」王即受教，如師所言，便至三摩竭所問言：",
        "from": "T02n0129_001:0844b04_15",
        "context_with_next_sentence": true
    },
    {
        "source_sentence": "「汝國中人民所事，何用勝我國中人民所事？",
        "from": "T02n0129_001:0844b05_14",
        "context_with_next_sentence": true
    },
    {
        "source_sentence": "」三摩竭言：",
        "from": "T02n0129_001:0844b05_20",
        "context_with_next_sentence": true
    },
    {
        "source_sentence": "「我國中人民所事最尊，男女皆有衣裳，尊卑異路，身體不相見。",
        "from": "T02n0129_001:0844b07_8",
        "context_with_next_sentence": true
    },
    {
        "source_sentence": "現有大小名佛，教授數千億萬人，皆令得度世泥洹道，入火不燒、入水不溺。",
        "from": "T02n0129_001:0844b09_2",
        "context_with_next_sentence": true
    },
    {
        "source_sentence": "能典攬三千大千日月、萬二千億天地，變化入無間出無孔，知當來過去今現在事，身有三十二相、八十種好，道德通達，諸天帝王人民雜會稽首來謁。",
        "from": "T02n0129_001:0844b12_9",
        "context_with_next_sentence": true
    },
    {
        "source_sentence": "」王聞三摩竭語，即大踊躍歡喜。",
        "from": "T02n0129_001:0844b13_4",
        "context_with_next_sentence": true
    },
    {
        "source_sentence": "爾時，難國王告三摩竭言：",
        "from": "T02n0129_001:0844b14_11",
        "context_with_next_sentence": true
    },
    {
        "source_sentence": "「汝所事佛，寧可得見不？",
        "from": "T02n0129_001:0844b15_2",
        "context_with_next_sentence": true
    },
    {
        "source_sentence": "」三摩竭言：",
        "from": "T02n0129_001:0844b15_8",
        "context_with_next_sentence": true
    },
    {
        "source_sentence": "「我能為大王遙請之，即可致。",
        "from": "T02n0129_001:0844b15_22",
        "context_with_next_sentence": true
    },
    {
        "source_sentence": "」王言：",
        "from": "T02n0129_001:0844b16_2",
        "context_with_next_sentence": true
    },
    {
        "source_sentence": "「大善！",
        "from": "T02n0129_001:0844b16_6",
        "context_with_next_sentence": true
    },
    {
        "source_sentence": "迺相去八千里，請佛當云何？",
        "from": "T02n0129_001:0844b16_19",
        "context_with_next_sentence": true
    },
    {
        "source_sentence": "」三摩竭言：",
        "from": "T02n0129_001:0844b17_2",
        "context_with_next_sentence": true
    },
    {
        "source_sentence": "「不須大王遣人請，但當至意遙燒香請也。",
        "from": "T02n0129_001:0844b18_1",
        "context_with_next_sentence": true
    },
    {
        "source_sentence": "佛神通照知人心中所念，王夫人及太子皆當隨我後。",
        "from": "T02n0129_001:0844b19_5",
        "context_with_next_sentence": true
    },
    {
        "source_sentence": "」三摩竭即自上高臺上，政服便向舍衛國長跪燒香，持頭面著地作禮言：",
        "from": "T02n0129_001:0844b20_18",
        "context_with_next_sentence": true
    },
    {
        "source_sentence": "「今難國王，不知天下有佛，當用一切人民故，哀悲諸懃苦，願佛明旦與諸比丘僧，勞屈尊神來到難國王所飯。",
        "from": "T02n0129_001:0844b23_8",
        "context_with_next_sentence": true
    },
    {
        "source_sentence": "」言適竟，香煙便達佛所，遶佛三匝於佛上化作香蓋。",
        "from": "T02n0129_001:0844b24_13",
        "context_with_next_sentence": true
    },
    {
        "source_sentence": "佛時適為無數千人說法，爾時，阿難前長跪叉手白佛言：",
        "from": "T02n0129_001:0844b25_19",
        "context_with_next_sentence": true
    },
    {
        "source_sentence": "「是何等感應迺爾？",
        "from": "T02n0129_001:0844b26_8",
        "context_with_next_sentence": true
    },
    {
        "source_sentence": "願佛解說其意。",
        "from": "T02n0129_001:0844b26_15",
        "context_with_next_sentence": true
    },
    {
        "source_sentence": "」佛告阿難：",
        "from": "T02n0129_001:0844b26_21",
        "context_with_next_sentence": true
    },
    {
        "source_sentence": "「難國王及三摩竭，明旦當請佛及諸比丘僧。",
        "from": "T02n0129_001:0844b27_19",
        "context_with_next_sentence": true
    },
    {
        "source_sentence": "三摩竭有至心，欲令難國人民悉捨邪見、令向正道，香來至此請佛。",
        "from": "T02n0129_001:0844b29_10",
        "context_with_next_sentence": true
    },
    {
        "source_sentence": "」爾時，即告摩訶目揵連勅諸比丘僧，明旦當到難國三摩竭所食。",
        "from": "T02n0129_001:0844c02_1",
        "context_with_next_sentence": true
    },
    {
        "source_sentence": "摩訶目連受佛教，即宣語諸比丘：",
        "from": "T02n0129_001:0844c02_16",
        "context_with_next_sentence": true
    },
    {
        "source_sentence": "「明日當就請，勿得他餘行。",
        "from": "T02n0129_001:0844c03_8",
        "context_with_next_sentence": true
    },
    {
        "source_sentence": "」於是三摩竭，皆令王、夫人、太子及諸婇女，齋戒燒香布坐席，設飯食具悉辦。",
        "from": "T02n0129_001:0844c05_2",
        "context_with_next_sentence": true
    },
    {
        "source_sentence": "三摩竭知佛當來，與王、夫人、太子、婇女及諸尼揵共住中庭。",
        "from": "T02n0129_001:0844c06_8",
        "context_with_next_sentence": true
    },
    {
        "source_sentence": "三摩竭告王、夫人、太子：",
        "from": "T02n0129_001:0844c06_20",
        "context_with_next_sentence": true
    },
    {
        "source_sentence": "「皆隨我後，今諸羅漢當先來至，佛最在後。",
        "from": "T02n0129_001:0844c07_19",
        "context_with_next_sentence": true
    },
    {
        "source_sentence": "卿曹慎莫驚怖，隨我所為。",
        "from": "T02n0129_001:0844c08_10",
        "context_with_next_sentence": true
    },
    {
        "source_sentence": "」三摩竭於是復長跪燒香言：",
        "from": "T02n0129_001:0844c09_3",
        "context_with_next_sentence": true
    },
    {
        "source_sentence": "「飯具已辦，願佛用時。",
        "from": "T02n0129_001:0844c09_14",
        "context_with_next_sentence": true
    },
    {
        "source_sentence": "」佛知三摩竭心所念，即告諸比丘：",
        "from": "T02n0129_001:0844c10_8",
        "context_with_next_sentence": true
    },
    {
        "source_sentence": "「今日當到難國食，爾曹各以道變化自在所為。",
        "from": "T02n0129_001:0844c11_9",
        "context_with_next_sentence": true
    },
    {
        "source_sentence": "」諸比丘即受教，中有化作龍虎鳳凰、孔雀牛鳩鴿、百鳥梟獸交露帳者，諸眾僧悉在其中坐，各各皆不同。",
        "from": "T02n0129_001:0844c13_17",
        "context_with_next_sentence": true
    },
    {
        "source_sentence": "爾時，佛自坐師子交露帳中，即與千二百五十比丘、五百菩薩、諸天鬼神龍俱，從虛空中神足飛行。",
        "from": "T02n0129_001:0844c16_2",
        "context_with_next_sentence": true
    },
    {
        "source_sentence": "適至難國，佛便放光明，天地大震動，諸羅漢菩薩各悉作變化先來下，難國人民見此變化皆大驚怖。",
        "from": "T02n0129_001:0844c18_7",
        "context_with_next_sentence": true
    },
    {
        "source_sentence": "王問三摩竭言：",
        "from": "T02n0129_001:0844c18_14",
        "context_with_next_sentence": true
    },
    {
        "source_sentence": "「是佛不也？",
        "from": "T02n0129_001:0844c18_20",
        "context_with_next_sentence": true
    },
    {
        "source_sentence": "」答言：",
        "from": "T02n0129_001:0844c19_2",
        "context_with_next_sentence": true
    },
    {
        "source_sentence": "「非佛。",
        "from": "T02n0129_001:0844c19_6",
        "context_with_next_sentence": true
    },
    {
        "source_sentence": "」三摩竭告王：",
        "from": "T02n0129_001:0844c19_13",
        "context_with_next_sentence": true
    },
    {
        "source_sentence": "「勿恐，是諸弟子也。",
        "from": "T02n0129_001:0844c19_23",
        "context_with_next_sentence": true
    },
    {
        "source_sentence": "佛最在後，身中有三十二相、八十種好。",
        "from": "T02n0129_001:0844c20_16",
        "context_with_next_sentence": true
    },
    {
        "source_sentence": "」須臾之間佛俱從上來下，釋梵四天王在前導，諸天鼓琴作其倡伎而樂佛。",
        "from": "T02n0129_001:0844c22_9",
        "context_with_next_sentence": true
    },
    {
        "source_sentence": "三摩竭與王、夫人、太子，即持華香迎佛，前為佛作禮，便相將入宮即就座。",
        "from": "T02n0129_001:0844c24_3",
        "context_with_next_sentence": true
    },
    {
        "source_sentence": "諸菩薩、阿羅漢皆前坐，大小相次，三摩竭即令王、夫人、太子前行澡水，便下飯食具，國中人民來觀者甚眾多，王令大臣閉宮門。",
        "from": "T02n0129_001:0844c27_2",
        "context_with_next_sentence": true
    },
    {
        "source_sentence": "人民見王閉宮門，大瞋恚王所，各持斧欲破宮門。",
        "from": "T02n0129_001:0844c28_4",
        "context_with_next_sentence": true
    },
    {
        "source_sentence": "佛遙知之，言：",
        "from": "T02n0129_001:0844c28_11",
        "context_with_next_sentence": true
    },
    {
        "source_sentence": "「我所行化，皆欲令作善，今難國人民皆來觀，而王閉宮門也。",
        "from": "T02n0129_001:0844c29_17",
        "context_with_next_sentence": true
    },
    {
        "source_sentence": "」佛爾時，欲令一切人等見佛，即使宮門牆壁悉化作水精色，內外相見，難國人民見佛及諸菩薩、羅漢，皆大歡喜。",
        "from": "T02n0129_001:0845a03_10",
        "context_with_next_sentence": true
    },
    {
        "source_sentence": "爾時，佛有一羅漢名賓頭盧，時坐山上忽忘至難國，賓頭盧坐來久，適欲以針縫縷衣，以鍼刺地，縷與衣相連。",
        "from": "T02n0129_001:0845a06_10",
        "context_with_next_sentence": true
    },
    {
        "source_sentence": "是時佛已應難國王宮中坐已，賓頭盧即以神足飛行至難國，山便隨賓頭盧後。",
        "from": "T02n0129_001:0845a08_6",
        "context_with_next_sentence": true
    },
    {
        "source_sentence": "爾時，國中有一女人懷軀，見山來政黑恐墮其上，便大惶怖即墮軀。",
        "from": "T02n0129_001:0845a09_16",
        "context_with_next_sentence": true
    },
    {
        "source_sentence": "佛以遙知之，即令摩訶目連以神足飛行迎問：",
        "from": "T02n0129_001:0845a10_17",
        "context_with_next_sentence": true
    },
    {
        "source_sentence": "「賓頭盧！",
        "from": "T02n0129_001:0845a11_2",
        "context_with_next_sentence": true
    },
    {
        "source_sentence": "汝後何等？",
        "from": "T02n0129_001:0845a11_7",
        "context_with_next_sentence": true
    },
    {
        "source_sentence": "」賓頭盧即還顧見山，以手攬山擲故處八千里。",
        "from": "T02n0129_001:0845a12_7",
        "context_with_next_sentence": true
    },
    {
        "source_sentence": "爾時，賓頭盧即到前，為佛作禮却坐。",
        "from": "T02n0129_001:0845a13_4",
        "context_with_next_sentence": true
    },
    {
        "source_sentence": "佛告賓頭盧：",
        "from": "T02n0129_001:0845a14_5",
        "context_with_next_sentence": true
    },
    {
        "source_sentence": "「我教天下人欲令悉度世，今汝既失期，復殺一人。",
        "from": "T02n0129_001:0845a15_8",
        "context_with_next_sentence": true
    },
    {
        "source_sentence": "人命至重，是我道所不喜。",
        "from": "T02n0129_001:0845a15_20",
        "context_with_next_sentence": true
    },
    {
        "source_sentence": "汝從今已後，不得復隨我食及與眾會。",
        "from": "T02n0129_001:0845a16_16",
        "context_with_next_sentence": true
    },
    {
        "source_sentence": "若當留住，後須彌勒佛出，迺般泥洹去耳。",
        "from": "T02n0129_001:0845a17_16",
        "context_with_next_sentence": true
    },
    {
        "source_sentence": "」賓頭盧聞佛說如是，即默然憂愁復自悔責，食訖便起前為作禮，及諸菩薩、阿羅漢共辭，便入山中。",
        "from": "T02n0129_001:0845a20_1",
        "context_with_next_sentence": true
    },
    {
        "source_sentence": "爾時，難國王師尼揵若陀弗白佛言：",
        "from": "T02n0129_001:0845a20_17",
        "context_with_next_sentence": true
    },
    {
        "source_sentence": "「寧可共捔道不？",
        "from": "T02n0129_001:0845a21_4",
        "context_with_next_sentence": true
    },
    {
        "source_sentence": "若不如者當投著井中。",
        "from": "T02n0129_001:0845a21_14",
        "context_with_next_sentence": true
    },
    {
        "source_sentence": "」佛言：",
        "from": "T02n0129_001:0845a21_18",
        "context_with_next_sentence": true
    },
    {
        "source_sentence": "「大善！",
        "from": "T02n0129_001:0845a21_22",
        "context_with_next_sentence": true
    },
    {
        "source_sentence": "不須多言，三問不如者，當投著井中。",
        "from": "T02n0129_001:0845a22_16",
        "context_with_next_sentence": true
    },
    {
        "source_sentence": "」尼揵若陀弗言：",
        "from": "T02n0129_001:0845a23_3",
        "context_with_next_sentence": true
    },
    {
        "source_sentence": "「大善！",
        "from": "T02n0129_001:0845a23_7",
        "context_with_next_sentence": true
    },
    {
        "source_sentence": "」佛即問：",
        "from": "T02n0129_001:0845a23_12",
        "context_with_next_sentence": true
    },
    {
        "source_sentence": "「若誦經時云何？",
        "from": "T02n0129_001:0845a23_20",
        "context_with_next_sentence": true
    },
    {
        "source_sentence": "」尼揵若陀弗言：",
        "from": "T02n0129_001:0845a24_3",
        "context_with_next_sentence": true
    },
    {
        "source_sentence": "「我誦經時匍匐而行。",
        "from": "T02n0129_001:0845a24_13",
        "context_with_next_sentence": true
    },
    {
        "source_sentence": "」「匍匐而行是為狗，狗迺匍匐而行。",
        "from": "T02n0129_001:0845a25_8",
        "context_with_next_sentence": true
    },
    {
        "source_sentence": "」尼揵若陀弗便不如佛，諸弟子皆瞋，餘語為賜那正說是事也，悉還恚其師所，取師欲投著井中，師即大惶怖，以兩手拒地不肯入井中。",
        "from": "T02n0129_001:0845a28_8",
        "context_with_next_sentence": true
    },
    {
        "source_sentence": "佛言：",
        "from": "T02n0129_001:0845a28_11",
        "context_with_next_sentence": true
    },
    {
        "source_sentence": "「置之。",
        "from": "T02n0129_001:0845a28_15",
        "context_with_next_sentence": true
    },
    {
        "source_sentence": "」爾時，中庭自然有大火出，其焰上詣第七梵天，其火中自然有千葉蓮華，華上有五百梵天，皆叉手長跪問佛：",
        "from": "T02n0129_001:0845b02_9",
        "context_with_next_sentence": true
    },
    {
        "source_sentence": "「飯何等人得福多者？",
        "from": "T02n0129_001:0845b02_19",
        "context_with_next_sentence": true
    },
    {
        "source_sentence": "飯何等人得福少者？",
        "from": "T02n0129_001:0845b03_7",
        "context_with_next_sentence": true
    },
    {
        "source_sentence": "」佛答梵天言：",
        "from": "T02n0129_001:0845b03_14",
        "context_with_next_sentence": true
    },
    {
        "source_sentence": "「譬如以五種󰝿散著火中，為生不？",
        "from": "T02n0129_001:0845b04_9",
        "context_with_next_sentence": true
    },
    {
        "source_sentence": "」梵天言：",
        "from": "T02n0129_001:0845b04_14",
        "context_with_next_sentence": true
    },
    {
        "source_sentence": "「不生。",
        "from": "T02n0129_001:0845b04_18",
        "context_with_next_sentence": true
    },
    {
        "source_sentence": "」佛言：",
        "from": "T02n0129_001:0845b04_22",
        "context_with_next_sentence": true
    },
    {
        "source_sentence": "「難國王前後所飯諸尼揵，譬如五󰝿著火中，終不復生；",
        "from": "T02n0129_001:0845b06_3",
        "context_with_next_sentence": true
    },
    {
        "source_sentence": "今日飯佛及諸菩薩、羅漢，得福多無有量。",
        "from": "T02n0129_001:0845b07_2",
        "context_with_next_sentence": true
    },
    {
        "source_sentence": "譬如人有好地有好種，天復時雨，何憂不生？",
        "from": "T02n0129_001:0845b08_2",
        "context_with_next_sentence": true
    },
    {
        "source_sentence": "今佛是一切人福田，隨人所種必得其願。",
        "from": "T02n0129_001:0845b09_1",
        "context_with_next_sentence": true
    },
    {
        "source_sentence": "愚癡人喜教他為外道，是人命盡皆當墮太山地獄中甚懃苦，悔無所復及，前人坐之未出，後人復教作之，世間人愚癡，但更相欺調，是故不知真道。",
        "from": "T02n0129_001:0845b12_8",
        "context_with_next_sentence": true
    },
    {
        "source_sentence": "若有黠人當學正道，其道不生不老不病不死，是為泥洹大道。",
        "from": "T02n0129_001:0845b13_15",
        "context_with_next_sentence": true
    },
    {
        "source_sentence": "世間凡有九十六種道，皆不及佛道。",
        "from": "T02n0129_001:0845b14_12",
        "context_with_next_sentence": true
    },
    {
        "source_sentence": "」佛言：",
        "from": "T02n0129_001:0845b14_16",
        "context_with_next_sentence": true
    },
    {
        "source_sentence": "「以一天下樹枝及與鳥毛，作筆書佛經，樹枝鳥毛悉皆可盡，佛智不可盡；",
        "from": "T02n0129_001:0845b16_8",
        "context_with_next_sentence": true
    },
    {
        "source_sentence": "大如須彌山墨磨研，四海水沾筆，須彌山墨、四海水皆可盡，佛智終不可盡。",
        "from": "T02n0129_001:0845b18_2",
        "context_with_next_sentence": true
    },
    {
        "source_sentence": "」五百梵天聞佛語，應時舉聲言：",
        "from": "T02n0129_001:0845b18_17",
        "context_with_next_sentence": true
    },
    {
        "source_sentence": "「善哉！",
        "from": "T02n0129_001:0845b18_21",
        "context_with_next_sentence": true
    },
    {
        "source_sentence": "審如佛所言。",
        "from": "T02n0129_001:0845b19_4",
        "context_with_next_sentence": true
    },
    {
        "source_sentence": "」於是五百梵天忽然不見。",
        "from": "T02n0129_001:0845b19_16",
        "context_with_next_sentence": true
    },
    {
        "source_sentence": "爾時，難國王眷屬三百人，千二百婇女，五百大臣，見佛變化，皆踊躍歡喜，悉發阿耨多羅三藐三菩提心。",
        "from": "T02n0129_001:0845b22_4",
        "context_with_next_sentence": true
    },
    {
        "source_sentence": "時二千婆羅門即除鬚髮皆作比丘，應時悉得羅漢道。",
        "from": "T02n0129_001:0845b23_9",
        "context_with_next_sentence": true
    },
    {
        "source_sentence": "萬二千尼揵應時悉解脫，中有得須陀洹道者，有得斯陀含道者，有得阿那含道者。",
        "from": "T02n0129_001:0845b25_6",
        "context_with_next_sentence": true
    },
    {
        "source_sentence": "國中細民復有六萬四千人，皆信向佛法。",
        "from": "T02n0129_001:0845b26_5",
        "context_with_next_sentence": true
    },
    {
        "source_sentence": "即受五戒悉為優婆塞。",
        "from": "T02n0129_001:0845b26_15",
        "context_with_next_sentence": true
    },
    {
        "source_sentence": "佛說經已，即與諸菩薩、阿羅漢俱現神足飛去。",
        "from": "T02n0129_001:0845b27_17",
        "context_with_next_sentence": true
    },
    {
        "source_sentence": "爾時，難國王及夫人、太子、群臣、人民，皆大歡喜，悉持頭著地，遙為佛作禮。",
        "from": "T02n0129_001:0845b29_10",
        "context_with_next_sentence": true
    },
    {
        "source_sentence": "佛說三摩竭經",
        "from": "T02n0129_001:0845c01_100",
        "context_with_next_sentence": false
    }
]