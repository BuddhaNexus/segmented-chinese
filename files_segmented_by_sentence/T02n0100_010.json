{
    "T02n0100_010:0443a09_0": "別譯雜阿含經卷第十(丹本第十八卷初准)失譯人名今附秦錄（一九〇）如是我聞：一時，佛住王舍城迦蘭陀竹林。",
    "T02n0100_010:0443a13_1": "爾時，犢子梵志往詣佛所，慰問如來，在一面坐。",
    "T02n0100_010:0443a14_2": "白佛言：「世尊！",
    "T02n0100_010:0443a14_3": "我有少疑，將欲請問。",
    "T02n0100_010:0443a14_4": "汝若多聞，願垂聽察。」",
    "T02n0100_010:0443a15_5": "佛告犢子：「若有所疑，隨汝所問。」",
    "T02n0100_010:0443a16_6": "犢子問曰：「身之與我為是一耶？」",
    "T02n0100_010:0443a16_7": "佛言：「如此之事，我所不答。」",
    "T02n0100_010:0443a17_8": "又問：「身我異耶？」",
    "T02n0100_010:0443a17_9": "佛言：「如此之事，我亦不答。」",
    "T02n0100_010:0443a18_10": "犢子復言：「今我問汝，我身一耶？",
    "T02n0100_010:0443a19_11": "汝不見答。",
    "T02n0100_010:0443a19_12": "身我異耶？",
    "T02n0100_010:0443a19_13": "汝復不答。",
    "T02n0100_010:0443a19_14": "如斯等問，尚不見答，云何而能記諸弟子死此生彼天人之中？",
    "T02n0100_010:0443a21_15": "汝若記彼死此生彼，寧可不是身留於此，我往於彼五道之中？",
    "T02n0100_010:0443a22_16": "若如斯者，身之與我則為別異。」",
    "T02n0100_010:0443a23_17": "佛告梵志：「我說有取，記彼受生；若無取者，則無受生。",
    "T02n0100_010:0443a24_18": "復次犢子，譬如彼火，有取則然；若無取者，火則不然。」",
    "T02n0100_010:0443a25_19": "犢子言：「瞿曇！",
    "T02n0100_010:0443a26_20": "我亦見火無取而然。」",
    "T02n0100_010:0443a26_21": "佛告犢子：「汝見何火無取而然？」",
    "T02n0100_010:0443a27_22": "犢子復言：「譬如見大火，甚為熾盛，猛風絕炎，離火見然。」",
    "T02n0100_010:0443a28_23": "佛告犢子：「如此絕炎，亦復有取。」",
    "T02n0100_010:0443a29_24": "犢子言：「離火見然，以何為取？」",
    "T02n0100_010:0443a29_25": "佛言：「如斯絕炎，因風而然，以風取故，炎得暫停。",
    "T02n0100_010:0443b02_26": "以風力故，絕炎可見。」",
    "T02n0100_010:0443b02_27": "犢子言：「瞿曇！",
    "T02n0100_010:0443b02_28": "火尚可爾，人則不然。",
    "T02n0100_010:0443b03_29": "所以者何？",
    "T02n0100_010:0443b03_30": "身死於此，意生於彼，於其中間，誰為其取？」",
    "T02n0100_010:0443b04_31": "佛言：「當於爾時，以愛為取，愛取因緣，眾生受生。",
    "T02n0100_010:0443b05_32": "一切世間，皆樂於取，一切皆為取所愛樂，一切悉皆以取為因。",
    "T02n0100_010:0443b07_0": "眾生見取，則生歡喜，一切眾生皆入于取。",
    "T02n0100_010:0443b07_1": "如來阿羅呵以無取故，而得成於無上正覺。」",
    "T02n0100_010:0443b08_2": "犢子言：「我於今者，大有所作，欲還所止。」",
    "T02n0100_010:0443b09_3": "佛言：「梵志！",
    "T02n0100_010:0443b10_4": "宜知是時。」",
    "T02n0100_010:0443b10_5": "爾時，犢子聞佛所說，歡喜奉行。",
    "T02n0100_010:0443b12_0": "（一九一）如是我聞：一時，佛在王舍城迦蘭陀竹林。",
    "T02n0100_010:0443b13_1": "爾時，犢子梵志往詣尊者大目連所。",
    "T02n0100_010:0443b13_2": "既到彼已，問訊尊者，在一面坐。",
    "T02n0100_010:0443b14_3": "爾時，犢子梵志問目連曰：「何因緣故，若沙門、婆羅門來問於佛，死此生彼，乃至非生非不生，默然不答。",
    "T02n0100_010:0443b16_4": "其餘沙門、婆羅門，若見有人來問難者，隨意為說。",
    "T02n0100_010:0443b18_0": "我昔曾問沙門瞿曇，死此生彼，默不見答。",
    "T02n0100_010:0443b18_1": "死此不生彼，死此亦生彼，亦不生彼，非生彼非不生彼，悉不見答。",
    "T02n0100_010:0443b20_2": "如斯之義，其餘沙門、婆羅門，皆悉答之。",
    "T02n0100_010:0443b21_3": "沙門瞿曇為何事故，默然不答？」",
    "T02n0100_010:0443b22_0": "目連對曰：「其餘沙門、婆羅門，不知色從因生，不知色滅，不知色味，不知色過，不知色出要。",
    "T02n0100_010:0443b24_0": "以不能解如是義故著色，我生彼色，我不生彼著色，我亦生彼亦不生彼著色，我非生彼非不生彼。",
    "T02n0100_010:0443b26_1": "受想行識，亦復如是。",
    "T02n0100_010:0443b26_2": "如來如實知，色從因生，色從因滅，知色味，知色過，知色出要，如來如實知故，色生彼，心無取著，乃至色非生非不生，亦不取著。",
    "T02n0100_010:0443b29_3": "受想行識，亦復如是。",
    "T02n0100_010:0443c01_0": "如斯之義，甚深無量，無有邊際，非算數所知，無有方處，亦無去來，寂滅無相。」",
    "T02n0100_010:0443c02_1": "爾時，犢子梵志聞尊者目連所說，歡喜奉行。",
    "T02n0100_010:0443c04_0": "（一九二）如是我聞：一時，佛在王舍城迦蘭陀竹林。",
    "T02n0100_010:0443c05_1": "爾時，犢子梵志往詣佛所，問訊佛已，在一面坐。",
    "T02n0100_010:0443c06_2": "白佛言：「世尊！",
    "T02n0100_010:0443c06_3": "以何因緣，諸餘沙門，及婆羅門，若有所問，皆稱順答說，我死此生彼，我死此不生彼，我死此亦生彼亦不生彼，我非生彼非非生彼。」",
    "T02n0100_010:0443c09_4": "犢子復言：「瞿曇！",
    "T02n0100_010:0443c09_5": "如斯之難，何故不能稱順而答？」",
    "T02n0100_010:0443c10_6": "佛告之曰：「諸餘沙門、婆羅門，不知色從因生，不知色滅，不知色過，不知色味，不知色出要。",
    "T02n0100_010:0443c12_7": "以不能知色從因生，乃至不知色出要故，而於色，我死此生彼，死此不生彼，死此亦生彼亦不生彼，非生彼非非生彼，悉皆取著。",
    "T02n0100_010:0443c15_8": "受想行識，亦復如是。」",
    "T02n0100_010:0443c15_9": "復告犢子：「如來不爾，知色因，知色滅，知色味，知色過，知色出要。",
    "T02n0100_010:0443c17_10": "如實知之，如來如實能知色因、色滅、色過、色味、色出要，能知色，我死此生彼，乃至非生非非生彼，悉皆不著。",
    "T02n0100_010:0443c19_11": "受想行識，亦復如是。」",
    "T02n0100_010:0443c21_0": "佛告犢子：「是故此義甚深廣大，無量無邊，非算數所及。」",
    "T02n0100_010:0443c22_1": "復告犢子：「以是因緣，諸餘沙門、婆羅門等，不達義趣，隨問強答。",
    "T02n0100_010:0443c23_2": "若問如來，我色生彼，不生彼，亦生彼亦不生彼，非生彼非非生彼，以無義理，置而不答。",
    "T02n0100_010:0443c25_3": "我已生彼，乃至非生非非生，悉皆不答。」",
    "T02n0100_010:0443c26_4": "犢子言：「希有。",
    "T02n0100_010:0443c26_5": "瞿曇！",
    "T02n0100_010:0443c27_0": "汝及弟子，義與義句，及與句味，所說之事，等無差別。」",
    "T02n0100_010:0443c28_1": "犢子復言：「我於異時，至沙門目犍連所，我於爾時，以此句味問彼目連，彼以此義句味而答於我。",
    "T02n0100_010:0444a01_2": "瞿曇！",
    "T02n0100_010:0444a01_3": "汝今所可宣說，與彼無異，是故我今稱為希有。",
    "T02n0100_010:0444a02_4": "如此教法，昔所未有，亦未曾說，義理相順，善答斯問。」",
    "T02n0100_010:0444a03_5": "犢子梵志聞佛所說，歡喜而去。",
    "T02n0100_010:0444a05_0": "（一九三）爾時，尊者僧提迦旃延在那提城群寔迦所住之處。",
    "T02n0100_010:0444a06_1": "爾時，犢子梵志以緣事故，往詣彼城。",
    "T02n0100_010:0444a07_2": "既至彼已，營事已訖，即便往彼尊者僧提迦旃延所，相問訊已，在一面坐。",
    "T02n0100_010:0444a08_3": "白尊者言：「我有所疑，欲相諮問，汝若閑裕，聽我所問，願為解說。」",
    "T02n0100_010:0444a10_4": "尊者告言：「犢子！",
    "T02n0100_010:0444a10_5": "我聽汝問，然後乃知。」",
    "T02n0100_010:0444a11_0": "犢子問言：「以何因緣故，諸餘沙門、婆羅門，有人來問，死此生彼，死此不生彼，乃至非生彼非非生彼，悉皆能答；沙門瞿曇為以此問，色死此生彼，乃至非生彼非非生彼，無義理故，置不答乎？」",
    "T02n0100_010:0444a15_1": "尊者告言：「我今問汝，隨汝所解，而答於我。",
    "T02n0100_010:0444a16_2": "於汝意云何？",
    "T02n0100_010:0444a16_3": "若因若緣，若行若根本，若行所從生，若色若無色，若有想若無想，以此因，以此緣，以此行，以此根本，以此行所從生，無餘寂滅，無想盡處，若如是等，無有因緣，無行無相，及盡滅法，如來寧可說，死此生彼，乃至說非生彼非非生彼耶？」",
    "T02n0100_010:0444a21_4": "犢子言：「迦旃延！",
    "T02n0100_010:0444a22_5": "如是因，如是緣，如是行，如是根本，如是行所從生，是色是無色，是想是無想，此等諸法，皆至無餘盡滅，無想滅盡，是等諸法，無有因緣，如來云何而當說之？」",
    "T02n0100_010:0444a25_6": "犢子聞已，心懷歡喜，問尊者言：「汝為佛弟子，從來久近？」",
    "T02n0100_010:0444a26_7": "尊者答言：「我為佛弟子，始過三年。」",
    "T02n0100_010:0444a27_8": "犢子言：「迦旃延！",
    "T02n0100_010:0444a28_9": "汝獲大利，能於眾中，身口智慧辯才如是，於少時中，能具斯事，實為希有。」",
    "T02n0100_010:0444a29_10": "犢子言：「我今緣事，欲還所止。」",
    "T02n0100_010:0444b01_11": "尊者言：「宜知是時。」",
    "T02n0100_010:0444b01_12": "犢子梵志聞尊者語，歡喜而去。",
    "T02n0100_010:0444b03_0": "（一九四）如是我聞：一時，佛在王舍城迦蘭陀竹林。",
    "T02n0100_010:0444b04_1": "爾時，犢子梵志往詣佛所，問訊佛已，却坐一面。",
    "T02n0100_010:0444b05_2": "白佛言：「世尊！",
    "T02n0100_010:0444b05_3": "我有少疑，今欲諮問，若有閑裕，願為解說。」",
    "T02n0100_010:0444b06_4": "佛言：「隨意問難。」",
    "T02n0100_010:0444b06_5": "犢子言：「以何緣故？",
    "T02n0100_010:0444b07_6": "諸餘沙門、婆羅門等，有人來問，死此生彼，乃至非生彼非非生彼，悉皆能答。",
    "T02n0100_010:0444b08_7": "沙門瞿曇以斯問，死此生彼，乃至非生彼非非生彼，無義理故，置而不答？」",
    "T02n0100_010:0444b10_8": "佛告犢子：「吾今問汝，隨汝所解，而答於我。",
    "T02n0100_010:0444b11_9": "於汝意云何？",
    "T02n0100_010:0444b11_10": "若因若緣，若行若根本，若行所從生，若色若無色，若有想若無想，以此因，以此緣，以此行，以此根本，以此行所從，無餘寂滅，無想盡處，若如是等，無有因緣，無行無想，及盡滅法，我寧於此無因緣等，盡滅法中，說死此生彼，乃至說非生彼非非生彼耶？」",
    "T02n0100_010:0444b17_11": "犢子復白佛言：「如是因，如是緣，如是行，如是根本，如是行所從生，是色是無色，是想是無想，斯等諸法，皆至無餘盡滅，無想滅處，如是諸法，無有因緣，吾當云何而能答之？」",
    "T02n0100_010:0444b21_12": "爾時，犢子聞佛所說，心生歡喜，而作是言：「希有瞿曇！",
    "T02n0100_010:0444b22_13": "汝今弟子，說義句味，等無差別。」",
    "T02n0100_010:0444b23_14": "犢子復言：「我於異日，以少緣事，曾至于彼那提城群寔迦所住之處，問沙門僧提迦旃延如斯之事，彼以此義，而答於我，然義句味，及其文字，與今所說，等無有異，都無錯謬，是故我今稱為希有。",
    "T02n0100_010:0444b27_15": "如此教法，昔所未有，亦未曾說，義理相順，善答斯問。」",
    "T02n0100_010:0444b28_16": "犢子梵志聞佛所說，歡喜而去。",
    "T02n0100_010:0444c01_0": "（一九五）如是我聞：一時，佛在王舍城靈鷲山迦蘭陀竹林。",
    "T02n0100_010:0444c02_1": "彼時犢子梵志往詣佛所，問訊佛已，在一面坐。",
    "T02n0100_010:0444c03_2": "白佛言：「瞿曇！",
    "T02n0100_010:0444c03_3": "一切眾生為有我不？」",
    "T02n0100_010:0444c04_4": "佛默然不答。",
    "T02n0100_010:0444c04_5": "又問：「為無我耶？」",
    "T02n0100_010:0444c04_6": "佛亦不答。",
    "T02n0100_010:0444c05_0": "爾時，犢子作是念：「我曾數問沙門瞿曇如是之義，默不見答。」",
    "T02n0100_010:0444c06_1": "爾時，阿難侍如來側，以扇扇佛。",
    "T02n0100_010:0444c07_2": "彼時阿難聞其語已，即白佛言：「世尊！",
    "T02n0100_010:0444c07_3": "何故犢子所問默然不答？",
    "T02n0100_010:0444c08_4": "若不答者，犢子當言：『我問如來都不見答，增邪見耶？』」",
    "T02n0100_010:0444c09_5": "佛告阿難：「於先昔，彼問一切諸法，若有我者，吾可答彼犢子所問。",
    "T02n0100_010:0444c11_6": "吾於昔時，寧可不於一切經說無我耶？",
    "T02n0100_010:0444c12_0": "以無我故，答彼所問，則違道理。",
    "T02n0100_010:0444c12_1": "所以者何？",
    "T02n0100_010:0444c12_2": "一切諸法，皆無我故。",
    "T02n0100_010:0444c13_3": "云何以我，而答於彼？",
    "T02n0100_010:0444c13_4": "若然者，將更增彼昔來愚惑。",
    "T02n0100_010:0444c14_5": "復次，阿難！",
    "T02n0100_010:0444c14_6": "若說有我，即墮常見；若說無我，即墮斷見。",
    "T02n0100_010:0444c15_7": "如來說法，捨離二邊，會於中道，以此諸法壞故不常，續故不斷，不常不斷，因是有是，因是生故，彼則得生，若因不生，則彼不生，是故因於無明，則有行生，因行故有識，因識故有名色，因名色故有六入，因六入故有觸，因觸故有受，因受故有愛，因愛故有取，因取故有有，因有故有生，因生故有老死，憂悲苦惱，眾苦聚集。",
    "T02n0100_010:0444c22_8": "因是故有果滅，無明滅則行滅，行滅則識滅，識滅則名色滅，名色滅則六入滅，六入滅則觸滅，觸滅則受滅，受滅則愛滅，愛滅則取滅，取滅則有滅，有滅則生滅，生滅則老死，憂悲苦惱，眾苦聚集滅盡，則大苦聚滅。」",
    "T02n0100_010:0444c27_9": "佛說是已，諸比丘聞佛所說，歡喜奉行。",
    "T02n0100_010:0444c29_0": "（一九六）如是我聞：一時，佛在王舍城迦蘭陀竹林。",
    "T02n0100_010:0445a01_1": "爾時，犢子梵志往詣佛所，問訊佛已，在一面坐。",
    "T02n0100_010:0445a02_2": "問佛言：「瞿曇！",
    "T02n0100_010:0445a02_3": "汝頗作是見，作是論：『世界是常，唯我解了，餘人不知。』",
    "T02n0100_010:0445a03_4": "作是說不？」",
    "T02n0100_010:0445a03_5": "佛告犢子：「我不作是見，不作是說：『唯我能知，餘人不解。』」",
    "T02n0100_010:0445a05_6": "犢子又問：「汝若不作如是說者，一切世界悉無常耶？」",
    "T02n0100_010:0445a06_7": "佛告犢子：「我亦不作如是說言：『世界無常，唯我能知，餘人不解。』」",
    "T02n0100_010:0445a07_8": "犢子又問：「汝頗復作如是論言：『世界亦常無常，唯我能知，餘人不解。』",
    "T02n0100_010:0445a09_9": "作是說耶？」",
    "T02n0100_010:0445a09_10": "佛告犢子：「我亦不作如是說言：『一切世界，亦常無常，唯我獨了，餘人不知。』」",
    "T02n0100_010:0445a11_11": "犢子又問：「汝頗復作如是說言：『一切世界非常非無常，非非常非非無常，唯我能解，餘人不了。』",
    "T02n0100_010:0445a13_12": "作是說耶？」",
    "T02n0100_010:0445a13_13": "佛告犢子：「我亦不作如是說言：『一切世界，非常非無常，非非常非非無常，唯我能知，餘人不解。』」",
    "T02n0100_010:0445a15_14": "犢子復問：「世界有邊，世界無邊，亦有邊亦無邊，非有邊非無邊，非非有邊非非無邊。",
    "T02n0100_010:0445a17_15": "身即是命，命即是身，身異命異。",
    "T02n0100_010:0445a18_16": "眾生神我，死此生彼，為有為無，亦有亦無，非有非無，非非有非非無。",
    "T02n0100_010:0445a19_17": "瞿曇！",
    "T02n0100_010:0445a19_18": "汝今作是說耶？」",
    "T02n0100_010:0445a20_19": "佛告犢子：「我不作是見，不作是論說言，世界有邊無邊，乃至非非有非非無。」",
    "T02n0100_010:0445a21_20": "犢子復言：「瞿曇！",
    "T02n0100_010:0445a22_21": "汝今於斯法中，見何過患，不取一見？」",
    "T02n0100_010:0445a23_22": "佛告犢子：「我亦不言世界是常，唯此事實，餘皆愚闇。",
    "T02n0100_010:0445a24_23": "彼見結障，彼見所行及所觀處，彼見塵埃垢穢不淨，見結與苦俱能為害，能與憂惱，能令行人受欝[火*烝]熱，生諸憂患。",
    "T02n0100_010:0445a26_24": "若與見結相應，即是孾愚，亦名無聞，亦名凡夫，能令生死迴流增長。」",
    "T02n0100_010:0445a28_25": "復告犢子：「世間常無常，亦常無常，非常非無常。",
    "T02n0100_010:0445a29_26": "世界有邊，及以無邊，亦有邊亦無邊，非有邊非無邊。",
    "T02n0100_010:0445b01_27": "眾生神我，死此生彼，若有若無，亦有亦無，非有非無，非非有非非無。",
    "T02n0100_010:0445b03_28": "若有人計斯見者，名為孾愚，亦名無聞，亦名凡夫，增長生死煩惱垢污，能令行人受欝[火*烝]熱，生諸憂患，無有安樂。",
    "T02n0100_010:0445b06_0": "以是義故，我於此見，無所執著。」",
    "T02n0100_010:0445b06_1": "犢子又問：「汝若不計如是見者，汝今所計，為是何見？」",
    "T02n0100_010:0445b07_2": "佛告犢子：「如來世尊，於久遠來諸有見者，悉皆除捨，都無諸見，雖有所見，心無取著。",
    "T02n0100_010:0445b09_3": "所謂見苦聖諦，見苦集諦，見苦滅諦，見至苦滅道諦，我悉明了，知見是已，視一切法皆是貪愛諸煩惱結，是我我所，名見取著，亦名憍慢。",
    "T02n0100_010:0445b12_4": "如斯之法，是可患厭，是故皆應當斷除之。",
    "T02n0100_010:0445b13_5": "既斷除已，獲得涅槃，寂滅清淨，如是正解脫。",
    "T02n0100_010:0445b14_6": "諸比丘等，若更受身於三有者，無有是處。」",
    "T02n0100_010:0445b15_7": "犢子言：「瞿曇！",
    "T02n0100_010:0445b16_8": "汝於今者，見何因緣，說無生處？」",
    "T02n0100_010:0445b16_9": "佛告犢子：「我還問汝，隨汝意答。",
    "T02n0100_010:0445b17_10": "譬如有人，於汝目前然大火聚，汝知是火然，不知此火聚，在汝前滅，汝知滅不？",
    "T02n0100_010:0445b19_11": "若復有人，來問汝言：『此火滅已，為至東方，南西北方，乃至下方，亦復如是。",
    "T02n0100_010:0445b21_12": "斯諸方中，為至何處？』",
    "T02n0100_010:0445b21_13": "若如是者，當云何答？」",
    "T02n0100_010:0445b22_14": "犢子言：「瞿曇！",
    "T02n0100_010:0445b22_15": "若人問我，當如實答，若有草木及牛馬糞，此火與薪相得，便然不滅。",
    "T02n0100_010:0445b23_16": "草木牛糞，若都盡者，此火則滅，不至方所。」",
    "T02n0100_010:0445b25_0": "佛告犢子：「如是！",
    "T02n0100_010:0445b25_1": "如是。",
    "T02n0100_010:0445b25_2": "若言色是如來，受想行識是如來者，無有是處。",
    "T02n0100_010:0445b26_3": "何以故？",
    "T02n0100_010:0445b26_4": "如來已斷如斯色故，受想行識，亦復如是，皆悉已斷。",
    "T02n0100_010:0445b27_5": "譬如有人斷多羅樹，斷已不生，如來亦爾，斷五陰已，不復受生。",
    "T02n0100_010:0445b29_6": "寂滅無想，是無生法。」",
    "T02n0100_010:0445b29_7": "犢子言：「瞿曇！",
    "T02n0100_010:0445c01_8": "我於今者，樂說譬喻，唯願聽說。」",
    "T02n0100_010:0445c01_9": "佛告之曰：「隨汝意說。」",
    "T02n0100_010:0445c02_10": "犢子即言：「譬如去於城邑聚落不遠，平博之處有娑羅林，是娑羅林已百千年，枝葉悉墮，唯貞實在。",
    "T02n0100_010:0445c04_11": "汝今瞿曇，亦復如是，已斷一切煩惱結縛，四倒邪惑，皆悉滅盡，唯有堅固真法身在。",
    "T02n0100_010:0445c06_12": "瞿曇！",
    "T02n0100_010:0445c06_13": "當知我今緣務，將欲還歸。」",
    "T02n0100_010:0445c07_14": "佛言：「宜知是時。」",
    "T02n0100_010:0445c07_15": "犢子梵志聞佛所說，歡喜而去。",
    "T02n0100_010:0445c09_0": "（一九七）如是我聞：一時，佛在王舍城迦蘭陀竹林。",
    "T02n0100_010:0445c10_1": "爾時，犢子梵志來詣佛所，問言：「瞿曇！",
    "T02n0100_010:0445c10_2": "若有愚癡，起如是見，作斯論言：『世間是常，唯此事實，餘則無實。",
    "T02n0100_010:0445c12_3": "乃至我不生彼，非非生彼。』」",
    "T02n0100_010:0445c12_4": "佛告犢子：「不知色者作是見，作是論說言，世間色悉皆是常，自執此見，以為真實，謂諸餘者，以為虛妄。",
    "T02n0100_010:0445c15_5": "常無常，亦常亦無常，非常非非常。",
    "T02n0100_010:0445c15_6": "世間有邊無邊，非有邊非無邊，非非有邊非非無邊。",
    "T02n0100_010:0445c17_7": "身一神一，身異神異。",
    "T02n0100_010:0445c17_8": "我死此生彼，死此不生彼，我死此亦生彼亦不生彼，我死此非生彼非非生彼，受想行識，亦復如是。」",
    "T02n0100_010:0445c19_9": "犢子言：「瞿曇！",
    "T02n0100_010:0445c20_10": "若有智者，不取是見，不取是論，亦復不應起如此見，作如斯論言：『世界是常，此見為是，餘見為非。』」",
    "T02n0100_010:0445c22_11": "佛告犢子：「若能知色，解其性相，如斯等人，不起是見，不作是論言，世界常無常，亦常亦無常，非常非非常見，亦復如是。",
    "T02n0100_010:0445c25_12": "世界有邊無邊，亦有邊亦無邊，非有邊非非有邊，亦復如是。",
    "T02n0100_010:0445c26_13": "身一命一，身異命異。",
    "T02n0100_010:0445c26_14": "我死此生彼，死此不生彼，亦生彼亦不生彼，非生彼非非生彼，亦復如是。",
    "T02n0100_010:0445c28_15": "受想行識，亦如上說。",
    "T02n0100_010:0445c29_0": "若了知識，解其性相，如斯等人，不起是見，不作是論言，識是常，此見為是，餘見為非。",
    "T02n0100_010:0446a01_1": "識為無常，亦常亦無常，非常非非常見，亦復如是。",
    "T02n0100_010:0446a03_2": "識有邊無邊，亦有邊亦無邊，非有邊非非有邊，亦復如是。",
    "T02n0100_010:0446a04_3": "身一命一，身異命異。",
    "T02n0100_010:0446a04_4": "我死此生彼，死此不生彼，亦生彼亦不生彼，非生彼非不生彼，亦復如是。",
    "T02n0100_010:0446a06_5": "不知者，如知者說；見者不見者，如知者說；解不解，亦如上說；通徹不通徹，亦如上說；有相無相，亦如上說；其義深淺，亦如上說；寤寤不寤寤，亦如上說。」",
    "T02n0100_010:0446a09_6": "犢子梵志聞佛所說，歡喜而去。",
    "T02n0100_010:0446a11_0": "（一九八）如是我聞：一時，佛在王舍城。",
    "T02n0100_010:0446a11_1": "爾時，犢子梵志往詣佛所，問訊佛已，在一面坐。",
    "T02n0100_010:0446a12_2": "白佛言：「瞿曇！",
    "T02n0100_010:0446a13_3": "我有少疑，若蒙聽察，乃敢發問。」",
    "T02n0100_010:0446a13_4": "佛默然不答。",
    "T02n0100_010:0446a14_5": "第二第三，亦如是問。",
    "T02n0100_010:0446a14_6": "第二第三，佛亦默然。",
    "T02n0100_010:0446a15_7": "犢子言：「瞿曇！",
    "T02n0100_010:0446a15_8": "我於長夜，與汝親厚，我有少問，唯願答我。」",
    "T02n0100_010:0446a16_9": "佛作是念：「犢子梵志長夜已來，稟性質直，無有諂偽，諸有所問，皆求解故，不為惱亂，吾當聽之，若阿毘曇、毘尼，隨其所問。」",
    "T02n0100_010:0446a19_10": "佛告犢子：「恣汝所問，諸有所疑，無得疑難。」",
    "T02n0100_010:0446a20_11": "犢子白佛言：「瞿曇！",
    "T02n0100_010:0446a20_12": "一切世間有不善不？」",
    "T02n0100_010:0446a21_0": "佛答言：「有。」",
    "T02n0100_010:0446a21_1": "又問：「頗有善不？」",
    "T02n0100_010:0446a21_2": "佛答言：「有。」",
    "T02n0100_010:0446a21_3": "犢子言：「瞿曇！",
    "T02n0100_010:0446a22_4": "願為我說善不善法，令我解了。」",
    "T02n0100_010:0446a22_5": "佛告犢子：「吾能多種說善不善，今當為汝略說其要。」",
    "T02n0100_010:0446a24_6": "佛復告犢子：「欲為不善，離欲為善；瞋恚愚癡，是名不善，離瞋恚癡，是名為善；殺生不善，離殺為善；偷盜、邪婬、妄語、惡口、兩舌、貪恚、邪見，是名不善，離如是等，正見為善。",
    "T02n0100_010:0446a27_7": "吾為汝說三種不善，三種善。",
    "T02n0100_010:0446a28_8": "十種不善，十種善。」",
    "T02n0100_010:0446a28_9": "復告犢子：「若我弟子，解此三種善不善，及十種善不善，如實能知，便能盡欲，瞋恚、愚癡亦能永盡，貪欲諸惡都滅無餘。",
    "T02n0100_010:0446b02_10": "能盡貪欲、愚癡故，諸欲漏都盡。",
    "T02n0100_010:0446b03_11": "以盡漏故，成就無漏，心得解脫，慧得解脫，於見法中，自身解了，證知得法，自知生盡，梵行已立，所作已辦，更不受有。」",
    "T02n0100_010:0446b05_12": "犢子白佛：「頗有一比丘，於佛教法，成就無漏，心得解脫，慧得解脫，於見法中，自身解了，證知得法，自知生盡，梵行已立，所作已辦，更不受有，為有是不？」",
    "T02n0100_010:0446b09_13": "佛告犢子：「得是法者，不但一二，及以三四，乃至五百，多有比丘，心得解脫，慧得解脫，於現法中，自身取證。」",
    "T02n0100_010:0446b11_14": "犢子復問：「佛教法中，頗有一比丘尼，心得解脫，慧得解脫不？」",
    "T02n0100_010:0446b13_0": "佛告犢子：「我教法中，比丘尼等，得斯法者，非一二三，乃至五百，其數眾多。」",
    "T02n0100_010:0446b14_1": "犢子又問：「除彼比丘及比丘尼，頗有一優婆塞，度疑彼岸以不？」",
    "T02n0100_010:0446b16_2": "佛告犢子：「我佛法中，諸優婆塞度疑彼岸，非一二三，乃至五百，其數眾多，斷五下分結，成阿那含，不還欲界。」",
    "T02n0100_010:0446b18_3": "犢子又問：「除比丘、比丘尼，修梵行者除優婆塞，頗有一優婆夷，除於疑悔，度疑彼岸不？」",
    "T02n0100_010:0446b20_4": "佛告犢子：「我佛法中，得斯法者，非一二三，乃至五百，其數眾多，斷五下分結，成阿那含，不還欲界。」",
    "T02n0100_010:0446b22_5": "犢子梵志復白佛言：「置比丘、比丘尼，并優婆塞、優婆夷修梵行者，是佛法中，頗有優婆塞，獨在居家，受五欲樂，度疑彼岸不？」",
    "T02n0100_010:0446b25_6": "佛告犢子：「是佛法中，非一二三，乃至五百，其數眾多，如斯等人，乃與男女群居，逼迮共住，香華瓔珞，著細繒衣，用好旃檀眾妙雜香，以塗其身，受畜金銀種種珍寶，奴婢僮僕其數眾多，處斯憒閙逼隘之中，能斷三結，得須陀洹，決定必至於三菩提，盡諸苦際。",
    "T02n0100_010:0446c02_7": "極鈍根者，任運七生，不至三惡，人天流轉，自然得盡諸苦邊際。」",
    "T02n0100_010:0446c03_8": "犢子又問：「且置比丘、比丘尼、優婆塞、優婆夷修梵行者，又置優婆塞在欲得須陀洹，頗有女人，在佛教法，作優婆夷，在於欲中度疑彼岸者不？」",
    "T02n0100_010:0446c06_9": "佛告犢子：「我佛法中，諸優婆夷，在欲度疑，非一二三，乃至五百，其數眾多。",
    "T02n0100_010:0446c08_10": "諸優婆夷，雖處居家，如優婆塞，斷於三結，得須陀洹。」",
    "T02n0100_010:0446c09_11": "犢子言：「瞿曇！",
    "T02n0100_010:0446c10_12": "汝於菩提，已得正覺，設當修梵行比丘、比丘尼、優婆塞、優婆夷、處欲優婆塞、處欲優婆夷，若如是等，不具道行，便為支不滿足。」",
    "T02n0100_010:0446c12_13": "犢子言：「瞿曇！",
    "T02n0100_010:0446c13_14": "汝今既得成等正覺，得果比丘、比丘尼、修梵行優婆塞、優婆夷、處欲優婆塞、處欲優婆夷，悉獲果證，於佛教法，是名具足。」",
    "T02n0100_010:0446c15_15": "犢子復言：「瞿曇！",
    "T02n0100_010:0446c16_16": "我今樂說譬喻，願聽我說。」",
    "T02n0100_010:0446c16_17": "佛告之曰：「隨汝意說。」",
    "T02n0100_010:0446c17_18": "「譬如天降大雨，隨下水流，注于大海。",
    "T02n0100_010:0446c18_19": "汝之教法，亦復如是，男女長幼，及以衰老，蒙佛法雨，於長夜中，盡趣涅槃。",
    "T02n0100_010:0446c19_20": "善哉！",
    "T02n0100_010:0446c19_21": "瞿曇！",
    "T02n0100_010:0446c20_22": "善哉！",
    "T02n0100_010:0446c20_23": "妙法，善哉！",
    "T02n0100_010:0446c20_24": "能入佛教法者。」",
    "T02n0100_010:0446c20_25": "犢子言：「我今相問，設得出家修梵行者，為久近成？」",
    "T02n0100_010:0446c21_26": "佛告犢子：「若有外道異學，於佛法中，求出家者，先剃其鬚髮，滿足四月，於眾僧中，心意調濡，然後受戒，不必盡爾，亦隨人心。」",
    "T02n0100_010:0446c24_27": "犢子梵志聞佛語已，心生喜樂：「若蒙出家，得受戒者，假設四年，我尚為之，況四月也？」",
    "T02n0100_010:0446c26_28": "佛告犢子：「吾先為汝說二種人，不必一切悉皆如是。」",
    "T02n0100_010:0446c27_29": "犢子言：「瞿曇！",
    "T02n0100_010:0446c28_30": "先者實作是說。」",
    "T02n0100_010:0446c28_31": "佛告比丘：「汝等今者，與彼犢子，剃髮受戒。」",
    "T02n0100_010:0446c29_32": "爾時，比丘受佛勅已，即剃其髮，并與受戒。",
    "T02n0100_010:0447a01_33": "如比丘法，尊者犢子精勤修道，於半月中，具於學地，知法到法，見法覺法。",
    "T02n0100_010:0447a03_34": "既得學果，知已解已，得證法已。",
    "T02n0100_010:0447a03_35": "尊者犢子作是念：「我今應詣佛所。」",
    "T02n0100_010:0447a04_36": "作是念已，即往佛所，頂禮佛足，在一面立。",
    "T02n0100_010:0447a05_37": "白佛言：「世尊！",
    "T02n0100_010:0447a05_38": "我於學地，都證知已，唯願世尊，重為我說，令我聞法，心得解脫。」",
    "T02n0100_010:0447a07_39": "佛告犢子：「汝若速求心得解脫，應修二法，當學二法，增廣二法。",
    "T02n0100_010:0447a08_40": "言二法者，所謂智定，若能如是修習增廣，是則名為知種種界，通達諸界，知無數界。」",
    "T02n0100_010:0447a10_41": "佛告犢子比丘：「若欲離欲惡不善者，有覺有觀，入於初禪。",
    "T02n0100_010:0447a12_0": "如是比丘，應修二法，定及智慧，乃至四禪，慈悲喜捨，空處、識處、不用處、非想非非想處，亦復如是。",
    "T02n0100_010:0447a14_1": "犢子！",
    "T02n0100_010:0447a14_2": "欲得須陀洹、斯陀含、阿那含者，悉皆應學如是二法。",
    "T02n0100_010:0447a15_3": "欲學身通，欲知他心智，欲知宿命，欲得天眼耳，欲得漏盡智，應修二法，增廣二法，知種種界，通達諸界，知無數界。」",
    "T02n0100_010:0447a18_4": "尊者犢子聞佛所說，歡喜頂禮而去。",
    "T02n0100_010:0447a18_5": "大悲如來種種因緣教導，犢子受佛教已，於閑靜處，獨坐精懃，心不放逸，常處禪定。",
    "T02n0100_010:0447a20_6": "所以族姓子，剃除鬚髮，正欲為修無上梵行故，於現法中，自身取證，我生已盡，梵行已立，所作已辦，更不受有。",
    "T02n0100_010:0447a23_7": "時眾多比丘往至佛所，爾時，尊者犢子見諸比丘，即問之言：「汝等欲何所至？」",
    "T02n0100_010:0447a25_0": "比丘答言：「我等將詣佛所，親近供養。」",
    "T02n0100_010:0447a25_1": "犢子比丘語諸比丘言：「汝等今者往至佛所，因以我語問訊世尊，起居輕利，少病少惱？",
    "T02n0100_010:0447a27_2": "并可為我白世尊言：『犢子比丘已報佛恩，為法供養，順佛所行。』」",
    "T02n0100_010:0447a29_3": "時眾多比丘往至佛所，禮佛足已，在一面坐。",
    "T02n0100_010:0447b01_4": "白佛言：「世尊！",
    "T02n0100_010:0447b01_5": "尊者犢子比丘，稽首世尊足下，問訊世尊，起居輕利，少病少惱？",
    "T02n0100_010:0447b02_6": "犢子比丘又作是言：『為我白佛，我已修行，隨順佛說，世尊所行，我已具得。』」",
    "T02n0100_010:0447b04_7": "佛告比丘：「先汝有天來至我所言：『犢子比丘已得羅漢。』",
    "T02n0100_010:0447b05_8": "我已先知，天在後導，汝等今者復在天後。」",
    "T02n0100_010:0447b06_9": "爾時，世尊記彼犢子已成羅漢。",
    "T02n0100_010:0447b07_10": "佛說是已，諸比丘聞佛所說，歡喜奉行。",
    "T02n0100_010:0447b09_0": "　身命及目連　　希有迦旃延",
    "T02n0100_010:0447b10_0": "　未曾有、有我　　見及於愚癡　犢子所出家別譯雜阿含經卷第十"
}