{
    "T13n0423_002:0964b16_0": "僧伽吒經卷第二",
    "T13n0423_002:0964b18_0": "元魏優禪尼國王子月婆首那譯",
    "T13n0423_002:0964b19_0": "「爾時，仙人告彼人言：『乃往古昔無數阿僧祇劫，時有國王名曰淨月，如法治世。",
    "T13n0423_002:0964b20_1": "善男子！",
    "T13n0423_002:0964b21_0": "時淨月王，生一太子。",
    "T13n0423_002:0964b21_1": "時淨月王，召諸占相婆羅門等，而問之言：「今此童子有何等相？」",
    "T13n0423_002:0964b23_0": "爾時，相師白大王言：「今此太子有不祥相，生此太子必有不祥。」",
    "T13n0423_002:0964b24_1": "大王問言：「汝何所說？」",
    "T13n0423_002:0964b24_2": "相師白言：「如是太子，若至七歲當害父母。」",
    "T13n0423_002:0964b25_3": "王時答言：「寧當殺我，不殺我子。",
    "T13n0423_002:0964b26_4": "人身難得，於無量劫修行乃得人身，不應以此身而殺人物。」",
    "T13n0423_002:0964b27_5": "爾時，太子始生一月如一歲兒，王知太子當殺我身，時淨月王捨位與子，作如是言：「汝治國事，一切財物自在隨意，如法治世勿為非法。」",
    "T13n0423_002:0964c02_6": "既授位已，時淨月王於其國內，不復行於王之教令。",
    "T13n0423_002:0964c03_7": "爾時無量億大臣，至淨月王所，白言：「大王！",
    "T13n0423_002:0964c04_8": "何故不行王之教令？」",
    "T13n0423_002:0964c04_9": "大王答言：「我無量劫常為王事心無厭足，我已厭矣！",
    "T13n0423_002:0964c05_10": "捨之修行。」",
    "T13n0423_002:0964c06_11": "爾時，太子未經多時，並殺父母集五逆罪。",
    "T13n0423_002:0964c07_12": "善男子！",
    "T13n0423_002:0964c07_13": "我亦憶念往昔之時，既殺王已愁悲啼泣自責悔過。",
    "T13n0423_002:0964c08_14": "爾時我以大悲之心為彼說法，彼聞法已逆罪消滅。』",
    "T13n0423_002:0964c09_15": "「問言：『當於爾時說何等法？』",
    "T13n0423_002:0964c10_16": "答言：『爾時，演說僧伽吒法門。",
    "T13n0423_002:0964c11_0": "若聞此法，當至阿耨多羅三藐三菩提，滅一切罪煩惱休息。",
    "T13n0423_002:0964c12_1": "汝今諦聽，當為汝說。",
    "T13n0423_002:0964c12_2": "令汝聞已速得解脫。",
    "T13n0423_002:0964c13_3": "聞四句偈令不中闕，盡一切惡得須陀洹。",
    "T13n0423_002:0964c14_4": "然後布施遠離諸苦，受苦眾生令得解脫，怖畏眾生令得遠離。』",
    "T13n0423_002:0964c15_5": "爾時彼人合掌頂禮，讚言：『善哉，善哉！",
    "T13n0423_002:0964c16_6": "真善知識！",
    "T13n0423_002:0964c16_7": "善能除滅諸不善業。",
    "T13n0423_002:0964c17_8": "善說僧伽吒法門。",
    "T13n0423_002:0964c17_9": "善哉，聞者！』",
    "T13n0423_002:0964c17_10": "爾時虛空中萬二千天子，至大仙所，合掌頂禮，白如是言：『大仙！",
    "T13n0423_002:0964c19_11": "憶念幾時事耶？』",
    "T13n0423_002:0964c19_12": "復有四龍王、十八千億夜叉王，頭面禮敬白大仙言：『憶念幾時事耶？』",
    "T13n0423_002:0964c21_13": "大仙答言：『我憶念百千億阿僧祇劫。』",
    "T13n0423_002:0964c22_14": "問大仙言：『以何善根憶爾許事？』",
    "T13n0423_002:0964c22_15": "答言：『以曾聽受僧伽吒法門。",
    "T13n0423_002:0964c23_16": "在彼眾中聞此法門發淨信者，皆得授阿耨多羅三藐三菩提記。",
    "T13n0423_002:0964c24_17": "若人造作五逆之罪，聞此法門須臾之間，悉能除滅無量百千億劫，閉惡道門開生天道。",
    "T13n0423_002:0964c26_18": "於此法門聞四句偈功德如是，況復書寫、讀誦，供養華香、幡蓋，恭敬尊重，合掌禮拜一言讚善，如是功德不可思議。』」",
    "T13n0423_002:0964c29_19": "爾時一切勇菩提薩埵白佛言：「世尊！",
    "T13n0423_002:0965a01_20": "云何合掌得功德等？",
    "T13n0423_002:0965a01_21": "誰讀此經一合掌禮？」",
    "T13n0423_002:0965a02_22": "佛告一切勇：「善男子！",
    "T13n0423_002:0965a02_23": "若人造作五逆之罪，若教人作、若隨喜作，於此法門聞四句偈，合掌淨信能滅五逆。",
    "T13n0423_002:0965a04_24": "何況有人，於此法門具足書寫、讀誦、供養，如此功德多彼無量。",
    "T13n0423_002:0965a06_25": "善男子！",
    "T13n0423_002:0965a06_26": "譬如阿那婆達多池日光不照，從彼池中出五大河。",
    "T13n0423_002:0965a07_27": "一切勇！",
    "T13n0423_002:0965a07_28": "於意云何？",
    "T13n0423_002:0965a07_29": "頗有人能數此五大河水渧數不？」",
    "T13n0423_002:0965a08_30": "一切勇言：「不也。",
    "T13n0423_002:0965a09_31": "世尊！」",
    "T13n0423_002:0965a09_32": "佛告一切勇菩提薩埵：「善男子！",
    "T13n0423_002:0965a10_0": "聞此法門善根亦復如是，百千萬劫數不可盡。",
    "T13n0423_002:0965a11_1": "一切勇！",
    "T13n0423_002:0965a11_2": "於意云何？",
    "T13n0423_002:0965a11_3": "須臾得聞如是法門，是難有不？」",
    "T13n0423_002:0965a12_4": "一切勇言：「難有。",
    "T13n0423_002:0965a12_5": "世尊！」",
    "T13n0423_002:0965a12_6": "佛告一切勇：「於此法門能生信者復難於彼。",
    "T13n0423_002:0965a13_7": "譬如阿那婆達多池出五大河，如是五河水之渧數，數不可盡。」",
    "T13n0423_002:0965a15_8": "一切勇菩提薩埵摩訶薩埵白佛言：「世尊！",
    "T13n0423_002:0965a16_9": "何等名為五大河也？」",
    "T13n0423_002:0965a16_10": "佛告一切勇菩提薩埵：「五大河者，所謂：恒伽河、私陀河、博叉河、耶牟那河、月分河，是五大河悉皆入海。",
    "T13n0423_002:0965a19_11": "此五大河，一河各有五百小河以為眷屬。",
    "T13n0423_002:0965a20_12": "一切勇！",
    "T13n0423_002:0965a20_13": "復有五大河在虛空中，一河各有一千小河以為眷屬。」",
    "T13n0423_002:0965a21_14": "一切勇菩提薩埵白佛言：「世尊！",
    "T13n0423_002:0965a22_15": "何等是五河有千眷屬？」",
    "T13n0423_002:0965a22_16": "佛告一切勇菩提薩埵：「第一河者名須陀羅，有千眷屬；第二河者名曰羶佉，有千眷屬；第三河者名婆呵帝，有千眷屬；第四河者名質多斯那，有千眷屬；第五河者名曰法蓋，有千眷屬。",
    "T13n0423_002:0965a26_17": "一切勇！",
    "T13n0423_002:0965a27_18": "是名五大河有千眷屬。",
    "T13n0423_002:0965a27_19": "一切勇！",
    "T13n0423_002:0965a27_20": "是五大河利益閻浮提，時時降雨增長華果，於閻浮提雨清淨水增長苗稼。",
    "T13n0423_002:0965a29_21": "一切勇！",
    "T13n0423_002:0965a29_22": "如護世天安樂閻浮提波(提波渚也)。",
    "T13n0423_002:0965b01_23": "此經亦爾，利益安樂閻浮提波，一切眾生如三十三天。」",
    "T13n0423_002:0965b02_24": "一切勇菩提薩埵白佛言：「世尊！",
    "T13n0423_002:0965b03_25": "何等是三十三天？」",
    "T13n0423_002:0965b03_26": "佛告一切勇菩提薩埵言：「釋迦提婆之所住處，是三十三天。",
    "T13n0423_002:0965b05_27": "一切勇！",
    "T13n0423_002:0965b05_28": "彼三十三天作如是語：『若有眾生口行善語者，彼人功德不可數知。",
    "T13n0423_002:0965b06_29": "若有眾生行口惡者，彼墮地獄、餓鬼、畜生不可數知。",
    "T13n0423_002:0965b08_30": "眾生墮於地獄、畜生、餓鬼受大苦惱，時彼眾生無救護者，於三惡趣獨受劇苦。",
    "T13n0423_002:0965b09_31": "口行惡者是惡知識，口行善語是善知識，若見善知識則見如來，若見如來則滅一切不善之法。』",
    "T13n0423_002:0965b12_32": "一切勇！",
    "T13n0423_002:0965b12_33": "如護世天為閻浮提波而作利益。",
    "T13n0423_002:0965b13_34": "一切勇！",
    "T13n0423_002:0965b13_35": "此經亦如是，於閻浮提波而作佛事。",
    "T13n0423_002:0965b14_36": "若不聞此法門者，不能至阿耨多羅三藐三菩提，不能轉法輪，不能擊法鼓，不能坐於師子法座，不能入於涅槃之界，不能成就無邊光明。",
    "T13n0423_002:0965b17_37": "如是，如是！",
    "T13n0423_002:0965b17_38": "一切勇！",
    "T13n0423_002:0965b17_39": "不聞如是法門，不能坐於菩提樹下。」",
    "T13n0423_002:0965b18_40": "時一切勇菩提薩埵摩訶薩埵白佛言：「世尊！",
    "T13n0423_002:0965b19_41": "我有少疑欲問世尊。」",
    "T13n0423_002:0965b20_42": "佛告一切勇：「隨汝所問，當斷汝疑。」",
    "T13n0423_002:0965b20_43": "一切勇白佛言：「世尊！",
    "T13n0423_002:0965b21_44": "爾時仙人，度彼五逆人，令住不退地者，是何人也？」",
    "T13n0423_002:0965b22_45": "佛告一切勇菩提薩埵：「善男子！",
    "T13n0423_002:0965b23_46": "汝今諦聽！",
    "T13n0423_002:0965b23_47": "如來所說微細難知，此僧伽吒法門，示仙人像。",
    "T13n0423_002:0965b24_48": "如此法門能示佛身，如恒河中處處見沙，此法亦爾。",
    "T13n0423_002:0965b25_49": "自作示現為人說法，唯佛如來量與佛等。",
    "T13n0423_002:0965b26_50": "此法如是與佛平等，有此法處常有諸佛。」",
    "T13n0423_002:0965b27_51": "爾時，世尊復告一切勇菩提薩埵：「善男子！",
    "T13n0423_002:0965b28_52": "我念往昔九十九阿僧祇劫，爾時有佛號曰寶上如來；次第有十二億佛，皆號寶上。",
    "T13n0423_002:0965c01_53": "我於爾時名曰淨月，行大布施。",
    "T13n0423_002:0965c02_54": "時十二億如來，我悉供養，以衣服、臥具、飲食、湯藥，香花、燈明、一切樂具，悉以供養；彼諸如來，不為我授阿耨多羅三藐三菩提記。",
    "T13n0423_002:0965c05_55": "一切勇！",
    "T13n0423_002:0965c05_56": "我念往昔，有十八億如來出興於世，皆號寶明。",
    "T13n0423_002:0965c06_57": "我於爾時名曰龍正，行大布施，以香花、瓔珞供養彼佛；彼諸如來，亦不授我阿耨多羅三藐三菩提記。",
    "T13n0423_002:0965c08_58": "一切勇！",
    "T13n0423_002:0965c09_59": "我念往昔，有二十億佛出興於世，皆號式棄如來、應供、正遍知。",
    "T13n0423_002:0965c10_60": "我於爾時行大布施，以諸樂具供養彼佛；彼諸如來，亦不授我阿耨多羅三藐三菩提記。",
    "T13n0423_002:0965c12_61": "一切勇！",
    "T13n0423_002:0965c12_62": "我念往昔，有二十億諸佛出興於世，皆號迦葉。",
    "T13n0423_002:0965c13_63": "我於爾時行大布施，以諸香華、幡蓋、衣服、一切樂具，供養彼佛；彼諸如來，亦不授我阿耨多羅三藐三菩提記。",
    "T13n0423_002:0965c16_64": "一切勇！",
    "T13n0423_002:0965c16_65": "我念往昔，有十六億諸佛如來出興於世，皆號淨光。",
    "T13n0423_002:0965c17_66": "我於爾時作大長者子，行大布施捨一切物。",
    "T13n0423_002:0965c18_67": "彼十六億諸佛如來，我悉供養以香花、幡蓋、衣服、臥具、食飲、湯藥；亦不授我阿耨多羅三藐三菩提記。",
    "T13n0423_002:0965c20_68": "一切勇！",
    "T13n0423_002:0965c21_69": "我念往昔，九十五億諸佛如來出興於世，皆號釋迦牟尼應供、正遍知。",
    "T13n0423_002:0965c22_70": "我於爾時作大國王如法治世，彼九十五億釋迦如來，我悉供養以香花、幡蓋、飲食、衣服、臥具、湯藥、一切樂具；亦不授我阿耨多羅三藐三菩提記。",
    "T13n0423_002:0965c26_0": "一切勇！",
    "T13n0423_002:0965c26_1": "我念往昔，有九億佛出興於世，皆號迦羅迦鳩村陀如來、應供、正遍知。",
    "T13n0423_002:0965c27_2": "我於爾時作婆羅門子，巨富無量行一切施，以諸香花、幡蓋、衣服、臥具、飲食、一切樂具，供養諸佛；彼諸如來，亦不授我阿耨多羅三藐三菩提記。",
    "T13n0423_002:0966a02_3": "一切勇！",
    "T13n0423_002:0966a02_4": "我念往昔，有十八億如來出興於世，皆號迦那伽牟尼如來、應供、正遍知。",
    "T13n0423_002:0966a04_0": "我於爾時行大布施，彼諸如來我悉供養，以香華、幡蓋、衣服、臥具、飲食、湯藥、一切樂具供養；彼諸如來，亦不授我阿耨多羅三藐三菩提記。",
    "T13n0423_002:0966a07_1": "一切勇！",
    "T13n0423_002:0966a07_2": "我念往昔，有十三億諸佛如來出興於世，皆號光明德如來、應、正遍知。",
    "T13n0423_002:0966a08_3": "我悉供養，以諸花香、幡蓋、衣服、臥具、飲食、一切樂具，供養尊重；彼諸如來，亦不授我阿耨多羅三藐三菩提記。",
    "T13n0423_002:0966a11_4": "一切勇！",
    "T13n0423_002:0966a11_5": "我念往昔，二十五億諸佛如來出興於世皆號弗沙如來、應、正遍知。",
    "T13n0423_002:0966a13_6": "我於爾時出家作沙門行，如法供養以諸香華、瓔珞、幡蓋、衣服、臥具、飲食、一切樂具，尊重讚歎；彼諸如來，亦不授我阿耨多羅三藐三菩提記。",
    "T13n0423_002:0966a16_7": "一切勇！",
    "T13n0423_002:0966a16_8": "我念往昔，有十二億諸佛如來出興於世，皆號毘婆施如來、應、正遍知。",
    "T13n0423_002:0966a18_9": "彼諸如來我悉供養，以花香、幡蓋、衣服、飲食、臥具、湯藥、一切樂具，悉以供養；我時出家，彼諸如來亦不授我阿耨多羅三藐三菩提記。",
    "T13n0423_002:0966a21_10": "最後毘婆施如來說此法門，閻浮提眾生聞已，於虛空中即雨七寶。",
    "T13n0423_002:0966a22_11": "爾時，閻浮提眾生悉無貧窮，我於爾時，亦不得授阿耨多羅三藐三菩提記。",
    "T13n0423_002:0966a24_12": "但聞空聲而告我言：『汝不久當得受阿耨多羅三藐三菩提記。』」",
    "T13n0423_002:0966a25_13": "一切勇菩提薩埵白佛言：「世尊！",
    "T13n0423_002:0966a26_14": "經於幾時，得授阿耨多羅三藐三菩提記？」",
    "T13n0423_002:0966a27_15": "佛告一切勇菩提薩埵言：「諦聽！",
    "T13n0423_002:0966a28_16": "善男子！",
    "T13n0423_002:0966a28_17": "過九十二億阿僧祇劫，有佛出世，號然燈如來、應、正遍知。",
    "T13n0423_002:0966a29_18": "我於爾時作摩那婆子，名曰彌伽(彌伽者魏言雲)，於然燈佛所作摩那婆，修清淨行。",
    "T13n0423_002:0966b02_19": "我見彼佛，以七莖青蓮花，供養然燈如來。",
    "T13n0423_002:0966b03_20": "以此善根，迴向阿耨多羅三藐三菩提。",
    "T13n0423_002:0966b04_21": "爾時，然燈如來即授我記：『摩那婆！",
    "T13n0423_002:0966b05_22": "未來過阿僧祇劫當得作佛，號釋迦牟尼如來、應、正遍知。』",
    "T13n0423_002:0966b06_23": "一切勇！",
    "T13n0423_002:0966b06_24": "我於爾時聞授記聲，踊身虛空高十二多羅，住虛空中得無生法忍。",
    "T13n0423_002:0966b08_25": "無量阿僧祇劫所修淨行，與六波羅蜜相應，一切善根悉皆現前，如視掌中菴摩羅果。",
    "T13n0423_002:0966b10_26": "一切勇！",
    "T13n0423_002:0966b10_27": "我於爾時，令無量百千億眾生住於善法。",
    "T13n0423_002:0966b11_28": "一切勇！",
    "T13n0423_002:0966b11_29": "況今我成阿耨多羅三藐三菩提，利益眾生。",
    "T13n0423_002:0966b12_30": "我觀眾生以何應度，隨其方便為其說法：若為諸天，現作天身而為說法；若在龍宮，示作龍身而為說法；於夜叉中，示夜叉身而為說法；於餓鬼中，作餓鬼身而為說法；若為人道，示作人身而為說法；應以佛身而受化者，示作佛身而為說法；應以菩提薩埵身而受化者，示菩提薩埵身為之說法。",
    "T13n0423_002:0966b19_31": "我觀眾生以何應度，如是如是，為眾生現隨應說法。",
    "T13n0423_002:0966b20_32": "一切勇！",
    "T13n0423_002:0966b20_33": "我為眾生演說諸法有多方便。",
    "T13n0423_002:0966b21_34": "何以故？",
    "T13n0423_002:0966b21_35": "一切勇！",
    "T13n0423_002:0966b21_36": "具足善根眾生得聞此法，一切善根悉得增長。",
    "T13n0423_002:0966b22_37": "慳者布施，無福德者修行福德，自利利他修於念死，彼聞法故作此善根，以聽法故過去善根亦得增明，彼得長夜利益安樂一切天人。",
    "T13n0423_002:0966b25_38": "一切勇！",
    "T13n0423_002:0966b25_39": "如是法門一經於耳，得生無量功德。",
    "T13n0423_002:0966b26_40": "「一切勇！",
    "T13n0423_002:0966b26_41": "爾時，眾生各相謂言：『更有餘善法修行得阿耨多羅三藐三菩提不？』",
    "T13n0423_002:0966b28_42": "善眾生言：『有法布施修行，口說善語，如是等法得善果報至無上道。』",
    "T13n0423_002:0966c01_43": "愚癡之人作如是言：『無法無施，無善惡果，無口善報。』",
    "T13n0423_002:0966c02_44": "彼愚癡人得大罪報，展轉墮於惡道之中。",
    "T13n0423_002:0966c03_45": "於八大劫墮於地獄受大苦報，十六劫中墮阿修羅，九千劫中生墮鬼神，十二劫墮餓鬼中受餓鬼苦，萬四千劫生處瘖瘂，萬六千劫母胎腸墮，萬二千劫生作肉摶，萬一千劫生處目盲。",
    "T13n0423_002:0966c07_46": "彼諸父母作如是言：『我所生子虛受勤苦九月護胎，飢渴寒熱諸苦具受，而不得子報恩之力。』",
    "T13n0423_002:0966c09_47": "一切勇！",
    "T13n0423_002:0966c09_48": "如是如是，謗法眾生墮於地獄、畜生、餓鬼，臨命終時為憂惱箭射之而去。",
    "T13n0423_002:0966c11_49": "一切勇！",
    "T13n0423_002:0966c11_50": "口善語者作如是言：『有法有施，有善、惡業果報。』",
    "T13n0423_002:0966c12_51": "彼人以是善根因緣，二十五劫生欝單曰，二十五劫生三十三天受諸天樂，從天命終生欝單曰，不入母胎目見百千世界，悉名安樂，見一切國土諸佛，不移本處成三菩提。",
    "T13n0423_002:0966c16_52": "一切勇！",
    "T13n0423_002:0966c16_53": "如此法門有大神力，能發清淨信心，不生邊地，具清淨戒。",
    "T13n0423_002:0966c18_54": "「一切勇！",
    "T13n0423_002:0966c18_55": "復有眾生作如是言：『如來晝夜度諸眾生，而眾生界猶不盡耶？",
    "T13n0423_002:0966c19_56": "無量眾生願於菩提，無量眾生生於天上，無量眾生入般涅槃，何因緣故而不盡耶？』",
    "T13n0423_002:0966c21_57": "時諸外道婆羅門等作如是語：『我當問難沙門瞿曇如是之義。』",
    "T13n0423_002:0966c23_58": "爾時，有九十四億諸外道婆羅門等，來詣王舍城。",
    "T13n0423_002:0966c24_59": "爾時，世尊熈然微笑。",
    "T13n0423_002:0966c24_60": "爾時彌帝隷菩提薩埵(彌帝隸者魏云慈也)，從座而起頂禮佛足，向佛合掌，白佛言：『世尊！",
    "T13n0423_002:0966c26_61": "何因緣故如來微笑？",
    "T13n0423_002:0966c27_0": "若無因緣，如來終不現希有事。",
    "T13n0423_002:0966c27_1": "願世尊說，何故現笑？』",
    "T13n0423_002:0966c28_2": "佛告彌帝隷菩提薩埵：『善男子！",
    "T13n0423_002:0966c29_0": "汝今諦聽，當為汝說。",
    "T13n0423_002:0966c29_1": "彌帝隷！",
    "T13n0423_002:0966c29_2": "今日王舍城必有大眾集會。』",
    "T13n0423_002:0967a01_3": "彌帝隷菩提薩埵白佛言：『世尊！",
    "T13n0423_002:0967a02_4": "何眾集會？",
    "T13n0423_002:0967a02_5": "為天、龍、夜叉、若人、非人。』",
    "T13n0423_002:0967a02_6": "佛告彌帝隷菩提薩埵：『善男子！",
    "T13n0423_002:0967a03_7": "此諸天、龍、夜叉等悉來集會。",
    "T13n0423_002:0967a04_8": "復有八萬四千諸婆羅門，九千億諸尼乾子，來欲談論。",
    "T13n0423_002:0967a05_9": "我悉降伏諸婆羅門為其說法，皆發阿耨多羅三藐三菩提心。",
    "T13n0423_002:0967a06_10": "九千億尼揵陀，皆得須驢多波帝(魏言逆流)。",
    "T13n0423_002:0967a07_11": "萬八千億龍王悉來集會，聞我說法悉發阿耨多羅三藐三菩提心。",
    "T13n0423_002:0967a09_12": "六萬億淨居天子亦來集會，復有三萬億惡魔及其眷屬亦來集會，有萬二千阿修羅王悉來集會，五百大王及諸眷屬悉來集會聽我說法。",
    "T13n0423_002:0967a12_13": "既聞法已，皆發阿耨多羅三藐三菩提心。』",
    "T13n0423_002:0967a13_14": "爾時，彌帝隷菩提薩埵，從坐而起頂禮佛足，右繞三匝即沒不現。」",
    "T13n0423_002:0967a15_0": "爾時，一切勇菩提薩埵摩訶薩埵，從坐而起偏袒右肩，右膝著地向佛合掌，白佛言：「世尊！",
    "T13n0423_002:0967a17_1": "彼五百國王名字何等？」",
    "T13n0423_002:0967a17_2": "佛告一切勇：「諦聽！",
    "T13n0423_002:0967a18_3": "善男子！",
    "T13n0423_002:0967a18_4": "一、名歡喜王；二、名善歡喜王；三、名憂波難陀王；四、名勝踊王；五、名梵將軍王；六、名梵響王；七、名善見王；八、名善歡喜王；九、名歡喜將軍王；十、名歡喜正王；十一、名頻婆娑羅王；十二、名波斯那王；十三、名增長王。",
    "T13n0423_002:0967a23_5": "如是等有五百大王，一一大王有千億眷屬，皆發阿耨多羅三藐三菩提心，唯除增長王。",
    "T13n0423_002:0967a25_6": "從於東方有三萬億菩提薩埵俱來集會，從於南方有五萬億菩提薩埵俱來集會，從於西方有六萬億菩提薩埵俱來集會，從於北方有八萬億菩提薩埵俱來集會，從於下方有九萬億菩提薩埵俱來集會，從於上方有百千億菩提薩埵俱來集會。",
    "T13n0423_002:0967b01_7": "彼諸菩提薩埵悉住十地，一切皆詣王舍大城至如來所，於阿耨多羅三藐三菩提得不退轉。」",
    "T13n0423_002:0967b04_0": "爾時，世尊告一切勇菩提薩埵摩訶薩埵言：「善男子！",
    "T13n0423_002:0967b05_1": "汝詣十方諸佛世界，告諸菩提薩埵：『今日如來於王舍城演說大法，汝等十方菩提薩埵，合掌恭敬。』",
    "T13n0423_002:0967b07_2": "汝於須臾速還，及此眾會聽法。」",
    "T13n0423_002:0967b08_3": "爾時，一切勇菩提薩埵，從座而起頂禮佛足，繞佛三匝忽然不現。",
    "T13n0423_002:0967b09_4": "時一切勇菩提薩埵到十方國，告諸菩提薩埵言曰：「今日如來於王舍城演說大法，汝等今者應讚善哉，令汝永得安樂利益。」",
    "T13n0423_002:0967b12_5": "爾時，一切勇菩提薩埵，到十方國供養諸佛，告諸菩提薩埵，言已還歸此土。",
    "T13n0423_002:0967b14_6": "譬如壯士屈申臂頃，至王舍城住如來前。",
    "T13n0423_002:0967b15_7": "時一切婆羅門、諸外道悉已集會，天、龍、夜叉、阿修羅、人、非人等皆悉集會，五百大王及其眷屬亦來集會，三萬億惡魔及諸眷屬亦來集會。",
    "T13n0423_002:0967b18_8": "爾時，王舍城地大震動，時十方諸佛世界，雨栴檀末香雨天妙華，雨如來上成大華臺，金剛力士執金剛杵在如來前。",
    "T13n0423_002:0967b20_9": "爾時，四方有四風王，入王舍城悉吹城內糞穢土沙遠置城外。",
    "T13n0423_002:0967b22_10": "爾時，十方世界雨眾香水，十方世界雨優鉢羅華、拘物頭華、分陀利華，在虛空中化成華蓋。",
    "T13n0423_002:0967b24_11": "於虛空中有八萬四千億師子之座，七寶所成，一切座上皆有如來宣說妙法。",
    "T13n0423_002:0967b26_12": "爾時，三千世界六種震動。",
    "T13n0423_002:0967b26_13": "時一切勇菩提薩埵摩訶薩埵白佛言：「世尊！",
    "T13n0423_002:0967b27_14": "何因緣故，於王舍城現希有事？」",
    "T13n0423_002:0967b28_15": "佛告一切勇菩提薩埵：「善男子！",
    "T13n0423_002:0967b29_16": "汝今善聽！",
    "T13n0423_002:0967b29_17": "譬如有人吾我自高家居貧窮，日至王門，既到王門自高直入，時守門者尋捉打縛。",
    "T13n0423_002:0967c02_18": "王聞有人直入王門，王作是念：『此人直入必欲相害。』",
    "T13n0423_002:0967c03_19": "時王瞋恚勅諸臣言：『汝將此人斷其命根，并其父母、兄弟、姊妹。』",
    "T13n0423_002:0967c04_20": "其人眷屬皆悉憂愁悲泣啼哭。",
    "T13n0423_002:0967c05_21": "如來說法亦復如是，吾我自高喻諸凡夫，得見佛身耳聞說法，自生高慢說種種語，住吾我地自不聽受亦不說法。",
    "T13n0423_002:0967c08_22": "若人說法一偈一喻亦不聽受，作如是言：『如此之法我已先知。』",
    "T13n0423_002:0967c09_23": "何以故？",
    "T13n0423_002:0967c09_24": "住我慢地，或恃多聞自從放逸，與愚癡人共住不聞正法，自以多聞放逸不如法說，自作手筆而自說之。",
    "T13n0423_002:0967c12_25": "一切世人欺誑自身，作如是言：『有財施我，我是福田。』",
    "T13n0423_002:0967c13_26": "彼愚癡人自誑其身，亦誑世間，食他信施不能消故，命欲終時生大恐怖。",
    "T13n0423_002:0967c15_27": "諸人告言：『汝足伎術，何不自救？』",
    "T13n0423_002:0967c15_28": "答言：『今日伎術不能自救憂悲苦惱。』",
    "T13n0423_002:0967c16_29": "眾人語言：『為一人故，父母、兄弟、親里、眷屬，無事誅戮。』",
    "T13n0423_002:0967c18_0": "眾生如是近惡知識，墮於地獄、畜生、餓鬼。",
    "T13n0423_002:0967c18_1": "如是，如是！",
    "T13n0423_002:0967c19_2": "諸婆羅門、諸尼揵子！",
    "T13n0423_002:0967c19_3": "我今告汝，汝莫放逸。",
    "T13n0423_002:0967c20_4": "譬如鳥子未生羽翼，不能高翔飛於虛空。",
    "T13n0423_002:0967c21_5": "汝等如是無有神力，不能飛至涅槃之界。",
    "T13n0423_002:0967c22_0": "所以者何？",
    "T13n0423_002:0967c22_1": "汝所行法非畢竟道，終歸破壞。",
    "T13n0423_002:0967c22_2": "汝等臨終自生悔心：『我等虛受如是身命，修行不得天樂，不受人樂，不得涅槃，我等此身便為虛過。",
    "T13n0423_002:0967c25_3": "我當生何道？",
    "T13n0423_002:0967c25_4": "受何等身？』」",
    "T13n0423_002:0967c25_5": "爾時世尊，告諸婆羅門、尼乾子諸外道言：「閻浮提中滿中珍寶，汝等莫失所望，於佛法寶中莫作異學，汝等所疑悉問如來，佛當為汝分別說之。」",
    "T13n0423_002:0967c29_6": "爾時一切婆羅門、尼乾子等，從座而起偏袒右肩，右膝著地合掌禮佛，白佛言：「世尊！",
    "T13n0423_002:0968a02_0": "如來晝夜多度生死眾生，眾生界不減不增。",
    "T13n0423_002:0968a03_0": "世尊何因緣故，眾生等而是生滅？」",
    "T13n0423_002:0968a03_1": "爾時藥上菩提薩埵摩訶薩埵，大誓莊嚴為然法炬欲問大事，白佛言：「世尊！",
    "T13n0423_002:0968a05_2": "當來世無小眾生、無老眾生作生滅者。」",
    "T13n0423_002:0968a06_3": "佛告藥上：「眾生有老作小，如是生滅。",
    "T13n0423_002:0968a07_4": "善男子！",
    "T13n0423_002:0968a07_5": "如人沐髮著新衣服從舍而出，餘人語言：『善沐頭髮著新淨衣。』",
    "T13n0423_002:0968a09_0": "又如有人洗沐頭髮著故洗衣，善沐頭髮衣服非妙。",
    "T13n0423_002:0968a10_1": "如是，如是！",
    "T13n0423_002:0968a10_2": "藥上！",
    "T13n0423_002:0968a10_3": "眾生老者於閻浮提以為非妙，少者雖妙現有生滅。」",
    "T13n0423_002:0968a11_4": "爾時一切婆羅門、諸外道尼乾子白佛言：「世尊！",
    "T13n0423_002:0968a12_5": "何等名老？",
    "T13n0423_002:0968a13_0": "何者為小？」",
    "T13n0423_002:0968a13_1": "佛告諸外道：「所言老者，數數往來餓鬼、畜生、地獄之中受苦無厭。」",
    "T13n0423_002:0968a14_2": "爾時一切諸婆羅門天龍大王白佛言：「世尊！",
    "T13n0423_002:0968a15_3": "我等更不能受生死苦惱。」",
    "T13n0423_002:0968a16_4": "彼諸尼乾作如是言：「無小眾生。」",
    "T13n0423_002:0968a17_5": "爾時藥上菩提薩埵白佛言：「世尊！",
    "T13n0423_002:0968a17_6": "觀此眾生如是難度。」",
    "T13n0423_002:0968a18_7": "佛告藥上菩提薩埵：「如來今日分別解說，汝善諦聽！",
    "T13n0423_002:0968a19_8": "有九萬四千億新學眾生，在如來前不禮如來，亦不問訊。」",
    "T13n0423_002:0968a20_9": "爾時藥上菩提薩埵白佛言：「世尊！",
    "T13n0423_002:0968a21_10": "何因緣故，此諸眾生不禮如來？",
    "T13n0423_002:0968a22_11": "亦不問訊請決所疑？」",
    "T13n0423_002:0968a22_12": "佛告藥上菩提薩埵：「善男子！",
    "T13n0423_002:0968a23_13": "汝今諦聽！",
    "T13n0423_002:0968a23_14": "當為汝說。",
    "T13n0423_002:0968a24_0": "善男子！",
    "T13n0423_002:0968a24_1": "若作是說無小眾生，如是之人是小眾生。",
    "T13n0423_002:0968a25_2": "彼人問言：『我等諸人是小眾生。",
    "T13n0423_002:0968a26_0": "世尊！",
    "T13n0423_002:0968a26_1": "我等是小眾生。』",
    "T13n0423_002:0968a26_2": "佛言：『如是如是。",
    "T13n0423_002:0968a26_3": "汝等是小眾生。",
    "T13n0423_002:0968a27_4": "以不能知自身量故。』",
    "T13n0423_002:0968a27_5": "爾時九萬四千億新學眾生，皆得十地住於虛空。」",
    "T13n0423_002:0968a28_6": "爾時藥上菩提薩埵摩訶薩埵白佛言：「世尊！",
    "T13n0423_002:0968a29_7": "此諸眾生快得善利得盡生死。",
    "T13n0423_002:0968b01_8": "世尊！",
    "T13n0423_002:0968b01_9": "此諸眾生離於生死得住十地。」",
    "T13n0423_002:0968b02_10": "爾時一切婆羅門、諸外道尼乾子，諸龍國王惡魔眷屬，來到佛所，白佛言：「世尊！",
    "T13n0423_002:0968b04_11": "我等詣佛聽此法門，願我等輩皆得如來妙色之身形色像貌，願如如來、應、正遍知。」",
    "T13n0423_002:0968b06_12": "佛言：「如是，如是！",
    "T13n0423_002:0968b06_13": "善男子！",
    "T13n0423_002:0968b06_14": "汝等來詣佛所聽此法門，發阿耨多羅三藐三菩提心，汝等不久當得阿耨多羅三藐三菩提。」",
    "T13n0423_002:0968b08_15": "爾時如來說此語已，諸外道尼乾子等，皆得無生法忍住於十地。",
    "T13n0423_002:0968b10_16": "時諸菩提薩埵以自神通，踊在空中高七多羅，於虛空中化成七寶臺奉施如來，在於虛空中作種種神通而自變化。",
    "T13n0423_002:0968b13_17": "爾時諸天，於虛空中當如來上，雨眾妙花念佛如來，於其自身起佛身想。",
    "T13n0423_002:0968b14_18": "無量百千諸天子，以華散佛作如是言：「得大利益，沙門瞿曇真是世間大良福田，具足三昧自在之力，如是等眾生漸具方便，說一善語得離生死。」",
    "T13n0423_002:0968b18_0": "爾時藥上菩提薩埵摩訶薩埵從座而起，偏袒右肩右膝著地，合掌白佛言：「世尊！",
    "T13n0423_002:0968b19_1": "此諸天子，何因緣故作如是語，現諸神通善讚如來？」",
    "T13n0423_002:0968b21_2": "佛告藥上菩提薩埵言：「善男子！",
    "T13n0423_002:0968b21_3": "彼諸菩薩不讚歎我，自讚其身，以其自身坐法王位，以其自身坐於法座，以其自身放法光明，諸佛所護，於阿耨多羅三藐三菩提正覺說法。」",
    "T13n0423_002:0968b25_0": "爾時藥上菩提薩埵摩訶薩埵白佛言：「世尊！",
    "T13n0423_002:0968b26_0": "大德世尊！",
    "T13n0423_002:0968b26_1": "日夜常度無量眾生，然諸眾生猶不可盡。」",
    "T13n0423_002:0968b27_2": "爾時，世尊告藥上菩提薩埵摩訶薩埵言：「善哉，善哉！",
    "T13n0423_002:0968b28_3": "善男子！",
    "T13n0423_002:0968b28_4": "能以此義問於如來。",
    "T13n0423_002:0968b29_5": "善男子！",
    "T13n0423_002:0968b29_6": "譬如有人大富饒財，多有奴婢，多有田宅、園林、穀米、大小麥豆、稻秫、胡麻，彼於春時一切種植，至時則熟，熟復收穫，各各別盛，盛已食之，至於春時種之如前。",
    "T13n0423_002:0968c03_7": "善男子！",
    "T13n0423_002:0968c04_0": "眾生本業亦復如是，受樂報盡復作善業種諸善根，種善根已增長善法，增善法已得大歡喜。",
    "T13n0423_002:0968c06_1": "藥上！",
    "T13n0423_002:0968c06_2": "以歡喜心於百億劫樂報不失。",
    "T13n0423_002:0968c07_0": "善男子！",
    "T13n0423_002:0968c07_1": "如初發意菩提薩埵，不墮惡道總知諸法。」",
    "T13n0423_002:0968c08_2": "藥上菩提薩埵白佛言：「世尊！",
    "T13n0423_002:0968c08_3": "云何初發意菩提薩埵而見夢也？」",
    "T13n0423_002:0968c09_4": "佛告藥上菩提薩埵言：「善男子！",
    "T13n0423_002:0968c10_5": "初發意菩提薩埵，於其夢中多見怖畏。",
    "T13n0423_002:0968c11_6": "何以故？",
    "T13n0423_002:0968c11_7": "淨一切業不可以身而受眾苦，以是罪故夢見怖畏。」",
    "T13n0423_002:0968c12_8": "藥上白佛言：「世尊！",
    "T13n0423_002:0968c13_9": "初發心菩提薩埵，夢中見何等怖？」",
    "T13n0423_002:0968c13_10": "佛告藥上菩提薩埵：「善男子！",
    "T13n0423_002:0968c14_11": "其人夢見熾然火聚，彼菩提薩埵應作是念：『以此火聚燒我一切煩惱。』",
    "T13n0423_002:0968c16_12": "藥上！",
    "T13n0423_002:0968c16_13": "是名第一夢見怖畏。",
    "T13n0423_002:0968c16_14": "又見水流垢濁不淨，彼初發心菩提薩埵應作是念：『漂我一切結縛煩惱。』",
    "T13n0423_002:0968c18_15": "藥上！",
    "T13n0423_002:0968c18_16": "是名初發心菩提薩埵第二夢見大怖畏也。」",
    "T13n0423_002:0968c19_17": "藥上菩提薩埵白佛言：「世尊！",
    "T13n0423_002:0968c20_18": "見何怖畏？」",
    "T13n0423_002:0968c20_19": "佛告藥上菩提薩埵言：「於其夢中自見剃髮。",
    "T13n0423_002:0968c21_20": "藥上！",
    "T13n0423_002:0968c21_21": "菩提薩埵見已不應恐怖。",
    "T13n0423_002:0968c22_22": "何以故？",
    "T13n0423_002:0968c22_23": "應作是念：『剃貪、瞋、癡、墮六道生。』",
    "T13n0423_002:0968c23_24": "善男子！",
    "T13n0423_002:0968c23_25": "如是菩提薩埵不墮地獄，不墮畜生，不墮餓鬼，不墮龍中，不墮天中。",
    "T13n0423_002:0968c25_26": "藥上！",
    "T13n0423_002:0968c25_27": "初發心菩提薩埵，唯生清淨佛國土中。」",
    "T13n0423_002:0968c26_28": "佛告藥上：「當來末世後五百歲，有諸菩提薩埵心願菩提，以發心故，得眾多人毀辱打罵。",
    "T13n0423_002:0968c28_29": "藥上！",
    "T13n0423_002:0968c28_30": "於彼但應為其說法，菩提薩埵不應起於瞋恚之心。」",
    "T13n0423_002:0968c29_31": "佛告藥上：「我於無量百千億劫行諸苦行。",
    "T13n0423_002:0969a01_32": "善男子！",
    "T13n0423_002:0969a01_33": "我不為資生國土財產，為知諸法實相故。",
    "T13n0423_002:0969a02_34": "藥上！",
    "T13n0423_002:0969a02_35": "我行苦行，不得阿耨多羅三藐三菩提。",
    "T13n0423_002:0969a03_36": "善男子！",
    "T13n0423_002:0969a03_37": "我聞此法，即日得阿耨多羅三藐三菩提。",
    "T13n0423_002:0969a04_38": "藥上！",
    "T13n0423_002:0969a04_39": "此法甚深，如是法門難得聞名；若得聞此法門名者，一切得阿耨多羅三藐三菩提。",
    "T13n0423_002:0969a06_40": "藥上！",
    "T13n0423_002:0969a07_0": "是人得超千劫生死，生淨佛國，善知滅道，知第一道，識第一善根，成就無比神通知無比滅。",
    "T13n0423_002:0969a09_1": "藥上！",
    "T13n0423_002:0969a09_2": "於汝意云何？",
    "T13n0423_002:0969a09_3": "云何名滅？」",
    "T13n0423_002:0969a09_4": "藥上菩提薩埵白佛言：「世尊！",
    "T13n0423_002:0969a10_5": "法處名滅。」",
    "T13n0423_002:0969a10_6": "佛言：「藥上！",
    "T13n0423_002:0969a11_0": "何等法處？」",
    "T13n0423_002:0969a11_1": "藥上白佛言：「世尊！",
    "T13n0423_002:0969a11_2": "法是法處。",
    "T13n0423_002:0969a11_3": "如世尊說，勤行精進，勤持戒，勤忍辱，是名法藏。」",
    "T13n0423_002:0969a13_4": "佛讚藥上菩提薩埵言：「善哉，善哉！",
    "T13n0423_002:0969a13_5": "善男子！",
    "T13n0423_002:0969a14_6": "佛問此義，汝善解說。」",
    "T13n0423_002:0969a15_0": "僧伽吒經卷第二"
}