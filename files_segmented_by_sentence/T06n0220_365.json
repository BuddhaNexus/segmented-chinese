{
    "T06n0220_365:0880a17_0": "大般若波羅蜜多經卷第三百六",
    "T06n0220_365:0880a18_0": "十五",
    "T06n0220_365:0880a20_0": "三藏法師玄奘奉　詔譯",
    "T06n0220_365:0880a21_0": "初分實說品第六十二之三",
    "T06n0220_365:0880a22_0": "「復次，善現！",
    "T06n0220_365:0880a22_1": "一切法皆以空為自性，一切法皆以無相為自性，一切法皆以無願為自性。",
    "T06n0220_365:0880a23_2": "善現！",
    "T06n0220_365:0880a24_3": "由是因緣，諸菩薩摩訶薩應知一切法皆以無性為其自性。",
    "T06n0220_365:0880a25_4": "「復次，善現！",
    "T06n0220_365:0880a25_5": "一切法皆以真如為自性，一切法皆以法界為自性，一切法皆以法性為自性，一切法皆以不虛妄性為自性，一切法皆以不變異性為自性，一切法皆以平等性為自性，一切法皆以離生性為自性，一切法皆以法定為自性，一切法皆以法住為自性，一切法皆以實際為自性，一切法皆以虛空界為自性，一切法皆以不思議界為自性。",
    "T06n0220_365:0880b04_6": "善現！",
    "T06n0220_365:0880b04_7": "由是因緣，諸菩薩摩訶薩應知一切法皆以無性為其自性。」",
    "T06n0220_365:0880b06_0": "爾時，具壽善現白佛言：「世尊！",
    "T06n0220_365:0880b06_1": "若一切法皆以無性為自性者，初發無上正等覺心菩薩摩訶薩成就何等善巧方便，能行布施波羅蜜多，成熟有情、嚴淨佛土？",
    "T06n0220_365:0880b09_2": "能行淨戒、安忍、精進、靜慮、般若波羅蜜多，成熟有情、嚴淨佛土？",
    "T06n0220_365:0880b10_3": "成就何等善巧方便，能住內空，成熟有情、嚴淨佛土？",
    "T06n0220_365:0880b12_4": "能住外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，成熟有情、嚴淨佛土？",
    "T06n0220_365:0880b16_5": "成就何等善巧方便，能住真如，成熟有情、嚴淨佛土？",
    "T06n0220_365:0880b17_6": "能住法界、法性、不虛妄性、不變異性、平等性、離生性、法定、法住、實際、虛空界、不思議界，成熟有情、嚴淨佛土？",
    "T06n0220_365:0880b19_7": "成就何等善巧方便，能行四念住，成熟有情、嚴淨佛土？",
    "T06n0220_365:0880b20_8": "能行四正斷、四神足、五根、五力、七等覺支、八聖道支，成熟有情、嚴淨佛土？",
    "T06n0220_365:0880b22_9": "成就何等善巧方便，能住苦聖諦，成熟有情、嚴淨佛土？",
    "T06n0220_365:0880b23_10": "能住集、滅、道聖諦，成熟有情、嚴淨佛土？",
    "T06n0220_365:0880b24_11": "成就何等善巧方便，能行初靜慮，成熟有情、嚴淨佛土？",
    "T06n0220_365:0880b25_12": "能行第二、第三、第四靜慮，成熟有情、嚴淨佛土？",
    "T06n0220_365:0880b26_13": "成就何等善巧方便，能行慈無量，成熟有情、嚴淨佛土？",
    "T06n0220_365:0880b28_14": "能行悲、喜、捨無量，成熟有情、嚴淨佛土？",
    "T06n0220_365:0880b29_15": "成就何等善巧方便，能行空無邊處定，成熟有情、嚴淨佛土？",
    "T06n0220_365:0880c01_16": "能行識無邊處、無所有處、非想非非想處定，成熟有情、嚴淨佛土？",
    "T06n0220_365:0880c02_17": "成就何等善巧方便，能行八解脫，成熟有情、嚴淨佛土？",
    "T06n0220_365:0880c04_18": "能行八勝處、九次第定、十遍處，成熟有情、嚴淨佛土？",
    "T06n0220_365:0880c05_19": "成就何等善巧方便，能行一切三摩地門，成熟有情、嚴淨佛土？",
    "T06n0220_365:0880c06_20": "能行一切陀羅尼門，成熟有情、嚴淨佛土？",
    "T06n0220_365:0880c07_21": "成就何等善巧方便，能行空解脫門，成熟有情、嚴淨佛土？",
    "T06n0220_365:0880c09_22": "能行無相、無願解脫門，成熟有情、嚴淨佛土？",
    "T06n0220_365:0880c10_23": "成就何等善巧方便，能行五眼，成熟有情、嚴淨佛土？",
    "T06n0220_365:0880c11_24": "能行六神通，成熟有情、嚴淨佛土？",
    "T06n0220_365:0880c12_25": "成就何等善巧方便，能行佛十力，成熟有情、嚴淨佛土？",
    "T06n0220_365:0880c13_26": "能行四無所畏、四無礙解、十八佛不共法，成熟有情、嚴淨佛土？",
    "T06n0220_365:0880c14_27": "成就何等善巧方便，能行大慈，成熟有情、嚴淨佛土？",
    "T06n0220_365:0880c16_28": "能行大悲、大喜、大捨，成熟有情、嚴淨佛土？",
    "T06n0220_365:0880c17_29": "成就何等善巧方便，能行無忘失法，成熟有情、嚴淨佛土？",
    "T06n0220_365:0880c18_30": "能行恒住捨性，成熟有情、嚴淨佛土？",
    "T06n0220_365:0880c19_31": "成就何等善巧方便，能行一切智，成熟有情、嚴淨佛土？",
    "T06n0220_365:0880c20_32": "能行道相智、一切相智，成熟有情、嚴淨佛土？」",
    "T06n0220_365:0880c22_0": "佛言：「善現！",
    "T06n0220_365:0880c22_1": "是菩薩摩訶薩成就如是善巧方便，謂雖修學知一切法皆以無性為其自性，而常精勤成熟有情、嚴淨佛土，雖常精勤成熟有情、嚴淨佛土，而勤修學知諸有情及諸佛土皆以無性為其自性。",
    "T06n0220_365:0880c26_2": "「善現！",
    "T06n0220_365:0880c26_3": "是菩薩摩訶薩雖行布施波羅蜜多學菩提道，而知菩提道無性為自性；雖行淨戒、安忍、精進、靜慮、般若波羅蜜多學菩提道，而知菩提道無性為自性。",
    "T06n0220_365:0881a01_4": "雖住內空學菩提道，而知菩提道無性為自性；雖住外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空學菩提道，而知菩提道無性為自性。",
    "T06n0220_365:0881a06_5": "雖住真如學菩提道，而知菩提道無性為自性；雖住法界、法性、不虛妄性、不變異性、平等性、離生性、法定、法住、實際、虛空界、不思議界學菩提道，而知菩提道無性為自性。",
    "T06n0220_365:0881a10_6": "雖行四念住學菩提道，而知菩提道無性為自性；雖行四正斷、四神足、五根、五力、七等覺支、八聖道支學菩提道，而知菩提道無性為自性。",
    "T06n0220_365:0881a13_7": "雖住苦聖諦學菩提道，而知菩提道無性為自性；雖住集、滅、道聖諦學菩提道，而知菩提道無性為自性。",
    "T06n0220_365:0881a15_8": "雖行初靜慮學菩提道，而知菩提道無性為自性；雖行第二、第三、第四靜慮學菩提道，而知菩提道無性為自性。",
    "T06n0220_365:0881a18_9": "雖行慈無量學菩提道，而知菩提道無性為自性；雖行悲、喜、捨無量學菩提道，而知菩提道無性為自性。",
    "T06n0220_365:0881a20_10": "雖行空無邊處定學菩提道，而知菩提道無性為自性；雖行識無邊處、無所有處、非想非非想處定學菩提道，而知菩提道無性為自性。",
    "T06n0220_365:0881a23_11": "雖行八解脫學菩提道，而知菩提道無性為自性；雖行八勝處、九次第定、十遍處學菩提道，而知菩提道無性為自性。",
    "T06n0220_365:0881a26_12": "雖行一切三摩地門學菩提道，而知菩提道無性為自性；雖行一切陀羅尼門學菩提道，而知菩提道無性為自性。",
    "T06n0220_365:0881a28_13": "雖行空解脫門學菩提道，而知菩提道無性為自性；雖行無相、無願解脫門學菩提道，而知菩提道無性為自性。",
    "T06n0220_365:0881b02_14": "雖行五眼學菩提道，而知菩提道無性為自性；雖行六神通學菩提道，而知菩提道無性為自性。",
    "T06n0220_365:0881b04_15": "雖行佛十力學菩提道，而知菩提道無性為自性，雖行四無所畏、四無礙解、十八佛不共法學菩提道，而知菩提道無性為自性。",
    "T06n0220_365:0881b07_16": "雖行大慈學菩提道，而知菩提道無性為自性；雖行大悲、大喜、大捨學菩提道，而知菩提道無性為自性。",
    "T06n0220_365:0881b09_17": "雖行無忘失法學菩提道，而知菩提道無性為自性；雖行恒住捨性學菩提道，而知菩提道無性為自性。",
    "T06n0220_365:0881b12_18": "雖行一切智學菩提道，而知菩提道無性為自性；雖行道相智、一切相智學菩提道，而知菩提道無性為自性。",
    "T06n0220_365:0881b15_0": "「善現！",
    "T06n0220_365:0881b15_1-0": "是菩薩摩訶薩如是修行布施波羅蜜多學菩提道，如是修行淨戒、安忍、精進、靜慮、般若波羅蜜多學菩提道，如是安住內空學菩提道，如是安住外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空學菩提道，如是安住真如學菩提道，",
    "T06n0220_365:0881b15_1-1": "如是安住法界、法性、不虛妄性、不變異性、平等性、離生性、法定、法住、實際、虛空界、不思議界學菩提道，如是修行四念住學菩提道，如是修行四正斷、四神足、五根、五力、七等覺支、八聖道支學菩提道，如是安住苦聖諦學菩提道，如是安住集、滅、道聖諦學菩提道，如是修行初靜慮學菩提道，如是修行第二、第三、第四靜慮學菩提道，",
    "T06n0220_365:0881b15_1-2": "如是修行慈無量學菩提道，如是修行悲、喜、捨無量學菩提道，如是修行空無邊處定學菩提道，如是修行識無邊處、無所有處、非想非非想處定學菩提道，如是修行八解脫學菩提道，如是修行八勝處、九次第定、十遍處學菩提道，如是修行一切三摩地門學菩提道，如是修行一切陀羅尼門學菩提道，如是修行空解脫門學菩提道，如是修行無相、",
    "T06n0220_365:0881b15_1-3": "無願解脫門學菩提道，如是修行五眼學菩提道，如是修行六神通學菩提道，如是修行佛十力學菩提道，如是修行四無所畏、四無礙解、十八佛不共法學菩提道，如是修行大慈學菩提道，如是修行大悲、大喜、大捨學菩提道，如是修行無忘失法學菩提道，如是修行恒住捨性學菩提道，如是修行一切智學菩提道，如是修行道相智、一切相智學菩提道，",
    "T06n0220_365:0881b15_1-4": "乃至未得如來十力、四無所畏、四無礙解、十八佛不共法、大慈、大悲、大喜、大捨、無忘失法、恒住捨性、一切智、道相智、一切相智，皆名學菩提道未得圓滿。",
    "T06n0220_365:0881c21_2": "若於此道已得圓滿，則於一切波羅蜜多亦已圓滿。",
    "T06n0220_365:0881c22_3": "波羅蜜多已圓滿故，由一剎那相應妙慧證得如來一切相智。",
    "T06n0220_365:0881c23_4": "爾時，一切微細煩惱習氣相續永不生故名無餘斷，則名如來、應、正等覺，以無障礙清淨佛眼，遍觀十方三界諸法，尚不得無，況當得有！",
    "T06n0220_365:0881c27_0": "「如是！",
    "T06n0220_365:0881c27_1": "善現！",
    "T06n0220_365:0881c27_2": "諸菩薩摩訶薩應行般若波羅蜜多，觀一切法皆以無性為其自性。",
    "T06n0220_365:0881c28_3": "「善現！",
    "T06n0220_365:0881c28_4": "是名菩薩摩訶薩最勝善巧方便，謂行般若波羅蜜多觀一切法，尚不得無，況當得有！",
    "T06n0220_365:0882a01_5": "「善現！",
    "T06n0220_365:0882a02_0": "是菩薩摩訶薩修行布施波羅蜜多時，於此布施施者、受者、諸所施物及菩提心，尚不觀無，況觀為有！",
    "T06n0220_365:0882a04_1": "修行淨戒波羅蜜多時，於此淨戒護淨戒處、持淨戒者、守淨戒心，尚不觀無，況觀為有！",
    "T06n0220_365:0882a06_2": "修行安忍波羅蜜多時，於此安忍修安忍處、能安忍者、修安忍心，尚不觀無，況觀為有！",
    "T06n0220_365:0882a08_3": "修行精進波羅蜜多時，於此精進修精進處、能精進者、修精進心，尚不觀無，況觀為有！",
    "T06n0220_365:0882a10_4": "修行靜慮波羅蜜多時，於此靜慮修靜慮處、能靜慮者、修靜慮心，尚不觀無，況觀為有！",
    "T06n0220_365:0882a12_5": "修行般若波羅蜜多時，於此般若修般若處、修般若者、修般若心，尚不觀無，況觀為有！",
    "T06n0220_365:0882a14_6": "「善現！",
    "T06n0220_365:0882a14_7": "是菩薩摩訶薩安住內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空時，於此內空乃至無性自性空能安住者、由此安住、修安住處，尚不觀無，況觀為有！",
    "T06n0220_365:0882a20_8": "「善現！",
    "T06n0220_365:0882a20_9": "是菩薩摩訶薩安住真如、法界、法性、不虛妄性、不變異性、平等性、離生性、法定、法住、實際、虛空界、不思議界時，於此真如乃至不思議界能安住者、由此安住、修安住處，尚不觀無，況觀為有！",
    "T06n0220_365:0882a24_10": "「善現！",
    "T06n0220_365:0882a24_11": "是菩薩摩訶薩修行四念住、四正斷、四神足、五根、五力、七等覺支、八聖道支時，於此四念住乃至八聖道支能修行者、由此修行、及修行處，尚不觀無，況觀為有！",
    "T06n0220_365:0882a28_12": "「善現！",
    "T06n0220_365:0882a28_13": "是菩薩摩訶薩安住苦聖諦、集、滅、道聖諦時，於此苦聖諦、集、滅、道聖諦能安住者、由此安住、修安住處，尚不觀無，況觀為有！",
    "T06n0220_365:0882b02_14": "「善現！",
    "T06n0220_365:0882b02_15": "是菩薩摩訶薩修行四靜慮、四無量、四無色定時，於此四靜慮、四無量、四無色定能修行者，由此修行、及修行處，尚不觀無，況觀為有！",
    "T06n0220_365:0882b05_16": "「善現！",
    "T06n0220_365:0882b05_17": "是菩薩摩訶薩修行八解脫、八勝處、九次第定、十遍處時，於此八解脫、八勝處、九次第定、十遍處能修行者、由此修行、及修行處，尚不觀無，況觀為有！",
    "T06n0220_365:0882b08_18": "「善現！",
    "T06n0220_365:0882b08_19": "是菩薩摩訶薩修行一切三摩地門、一切陀羅尼門時，於此一切三摩地門、一切陀羅尼門能修行者、由此修行、及修行處，尚不觀無，況觀為有！",
    "T06n0220_365:0882b12_20": "「善現！",
    "T06n0220_365:0882b12_21": "是菩薩摩訶薩修行空解脫門、無相、無願解脫門時，於此空解脫門、無相、無願解脫門能修行者、由此修行、及修行處，尚不觀無，況觀為有！",
    "T06n0220_365:0882b15_22": "「善現！",
    "T06n0220_365:0882b15_23": "是菩薩摩訶薩修行五眼、六神通時，於此五眼、六神通能修行者、由此修行、及修行處，尚不觀無，況觀為有！",
    "T06n0220_365:0882b18_24": "「善現！",
    "T06n0220_365:0882b18_25": "是菩薩摩訶薩修行佛十力、四無所畏、四無礙解、大慈、大悲、大喜、大捨、十八佛不共法時，於此佛十力乃至十八佛不共法能修行者、由此修行、及修行處，尚不觀無，況觀為有！",
    "T06n0220_365:0882b22_26": "「善現！",
    "T06n0220_365:0882b22_27": "是菩薩摩訶薩修行無忘失法、恒住捨性時，於此無忘失法、恒住捨性能修行者、由此修行、及修行處，尚不觀無，況觀為有！",
    "T06n0220_365:0882b25_28": "「善現！",
    "T06n0220_365:0882b25_29": "是菩薩摩訶薩修行一切智、道相智、一切相智時，於此一切智、道相智、一切相智能修行者、由此修行、及修行處，尚不觀無，況觀為有！",
    "T06n0220_365:0882b28_30": "「善現！",
    "T06n0220_365:0882b28_31": "是菩薩摩訶薩隨證得一切智智時，於此一切智智能隨證得者、由此隨證得、及隨證得處，尚不觀無，況觀為有！",
    "T06n0220_365:0882c02_0": "「何以故？",
    "T06n0220_365:0882c02_1": "善現！",
    "T06n0220_365:0882c02_2": "是菩薩摩訶薩常作是念：『諸法皆以無性為性，如是無性，本性自爾，非佛所作，非獨覺作，非聲聞作，亦非餘作。",
    "T06n0220_365:0882c04_3": "以一切法皆無作者，離作者故。』」",
    "T06n0220_365:0882c06_0": "爾時，具壽善現白佛言：「世尊！",
    "T06n0220_365:0882c06_1": "豈不諸法離諸法性？」",
    "T06n0220_365:0882c07_2": "佛言：「善現！",
    "T06n0220_365:0882c07_3": "如是！",
    "T06n0220_365:0882c07_4": "如是！",
    "T06n0220_365:0882c07_5": "如汝所說，諸法無不離諸法性。」",
    "T06n0220_365:0882c08_6": "具壽善現復白佛言：「世尊！",
    "T06n0220_365:0882c09_0": "若一切法離法性者，云何離法能知離法若有若無？",
    "T06n0220_365:0882c10_1": "何以故？",
    "T06n0220_365:0882c10_2": "世尊！",
    "T06n0220_365:0882c10_3": "無法不應能知無法，有法不應能知有法，無法不應能知有法，有法不應能知無法。",
    "T06n0220_365:0882c12_4": "世尊！",
    "T06n0220_365:0882c12_5": "如是一切法皆無知為性，云何菩薩摩訶薩修行般若波羅蜜多，顯示諸法若有若無？」",
    "T06n0220_365:0882c14_6": "佛言：「善現！",
    "T06n0220_365:0882c14_7": "諸菩薩摩訶薩修行般若波羅蜜多，隨世俗故顯示諸法若有若無，非隨勝義。」",
    "T06n0220_365:0882c16_8": "「世尊！",
    "T06n0220_365:0882c16_9": "世俗、勝義為有異不？」",
    "T06n0220_365:0882c17_10": "「不也！",
    "T06n0220_365:0882c17_11": "善現！",
    "T06n0220_365:0882c17_12": "非異世俗別有勝義。",
    "T06n0220_365:0882c18_0": "何以故？",
    "T06n0220_365:0882c18_1": "善現！",
    "T06n0220_365:0882c18_2": "世俗真如即是勝義，諸有情類顛倒妄執，於此真如不知不見，菩薩摩訶薩哀愍彼故，隨世俗相顯示諸法若有若無。",
    "T06n0220_365:0882c21_3": "復次，善現！",
    "T06n0220_365:0882c21_4": "諸有情類於蘊等法起實有想不知非有，菩薩摩訶薩哀愍彼故，分別諸法若有若無，如何當令彼有情類知蘊等法皆非實有。",
    "T06n0220_365:0882c24_5": "善現！",
    "T06n0220_365:0882c24_6": "諸菩薩摩訶薩應行如是甚深般若波羅蜜多。」",
    "T06n0220_365:0882c26_0": "初分巧便行品第六十三之一",
    "T06n0220_365:0882c27_0": "爾時，具壽善現白佛言：「世尊！",
    "T06n0220_365:0882c27_1": "如來常說菩薩行菩薩行，何等名為菩薩行耶？」",
    "T06n0220_365:0882c28_2": "佛言：「善現！",
    "T06n0220_365:0882c29_0": "菩薩行者，謂為無上正等菩提故行，是名菩薩行。」",
    "T06n0220_365:0883a01_1": "具壽善現復白佛言：「世尊！",
    "T06n0220_365:0883a01_2": "菩薩摩訶薩當於何處行菩薩行？」",
    "T06n0220_365:0883a02_3": "佛言：「善現！",
    "T06n0220_365:0883a02_4": "菩薩摩訶薩當於色空行菩薩行，當於受、想、行、識空行菩薩行。",
    "T06n0220_365:0883a04_5": "菩薩摩訶薩當於眼處空行菩薩行，當於耳、鼻、舌、身、意處空行菩薩行。",
    "T06n0220_365:0883a05_6": "菩薩摩訶薩當於色處空行菩薩行，當於聲、香、味、觸、法處空行菩薩行。",
    "T06n0220_365:0883a07_7": "菩薩摩訶薩當於眼界空行菩薩行，當於耳、鼻、舌、身、意界空行菩薩行。",
    "T06n0220_365:0883a09_0": "菩薩摩訶薩當於色界空行菩薩行，當於聲、香、味、觸、法界空行菩薩行。",
    "T06n0220_365:0883a10_1": "菩薩摩訶薩當於眼識界空行菩薩行，當於耳、鼻、舌、身、意識界空行菩薩行。",
    "T06n0220_365:0883a12_2": "菩薩摩訶薩當於眼觸空行菩薩行，當於耳、鼻、舌、身、意觸空行菩薩行。",
    "T06n0220_365:0883a13_3": "菩薩摩訶薩當於眼觸為緣所生諸受空行菩薩行，當於耳、鼻、舌、身、意觸為緣所生諸受空行菩薩行。",
    "T06n0220_365:0883a16_4": "菩薩摩訶薩當於地界空行菩薩行，當於水、火、風、空、識界空行菩薩行。",
    "T06n0220_365:0883a17_5": "菩薩摩訶薩當於無明空行菩薩行，當於行、識、名色、六處、觸、受、愛、取、有、生、老死愁歎苦憂惱空行菩薩行。",
    "T06n0220_365:0883a20_6": "菩薩摩訶薩當於內法空行菩薩行，當於外法空行菩薩行。",
    "T06n0220_365:0883a21_7": "菩薩摩訶薩當於布施波羅蜜多空行菩薩行，當於淨戒、安忍、精進、靜慮、般若波羅蜜多空行菩薩行。",
    "T06n0220_365:0883a23_8": "菩薩摩訶薩當於內空空行菩薩行，當於外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空空行菩薩行。",
    "T06n0220_365:0883a28_9": "菩薩摩訶薩當於初靜慮空行菩薩行，當於第二、第三、第四靜慮空行菩薩行。",
    "T06n0220_365:0883b01_0": "菩薩摩訶薩當於慈無量空行菩薩行，當於悲、喜、捨無量空行菩薩行。",
    "T06n0220_365:0883b02_1": "菩薩摩訶薩當於空無邊處定空行菩薩行，當於識無邊處定、無所有處定、非想非非想處定空行菩薩行。",
    "T06n0220_365:0883b05_0": "菩薩摩訶薩當於四念住空行菩薩行，當於四正斷、四神足、五根、五力、七等覺支、八聖道支空行菩薩行。",
    "T06n0220_365:0883b07_1": "菩薩摩訶薩當於和合空行菩薩行，當於不和合空行菩薩行。",
    "T06n0220_365:0883b08_2": "菩薩摩訶薩當於空解脫門空行菩薩行，當於無相、無願解脫門空行菩薩行。",
    "T06n0220_365:0883b10_3": "菩薩摩訶薩當於八解脫空行菩薩行，當於八勝處、九次第定、十遍處空行菩薩行。",
    "T06n0220_365:0883b12_4": "菩薩摩訶薩當於苦聖諦空行菩薩行，當於集、滅、道聖諦空行菩薩行。",
    "T06n0220_365:0883b14_0": "菩薩摩訶薩當於佛十力空行菩薩行，當於四無所畏、四無礙解、十八佛不共法空行菩薩行。",
    "T06n0220_365:0883b16_1": "菩薩摩訶薩當於大慈空行菩薩行，當於大悲、大喜、大捨空行菩薩行。",
    "T06n0220_365:0883b17_2": "菩薩摩訶薩當於五眼空行菩薩行，當於六神通空行菩薩行。",
    "T06n0220_365:0883b19_3": "菩薩摩訶薩當於一切三摩地門空行菩薩行，當於一切陀羅尼門空行菩薩行。",
    "T06n0220_365:0883b20_4": "菩薩摩訶薩當於嚴淨佛土空行菩薩行，當於成熟有情空行菩薩行。",
    "T06n0220_365:0883b22_5": "菩薩摩訶薩當於引發辯才陀羅尼空行菩薩行，當於引發文字陀羅尼空行菩薩行。",
    "T06n0220_365:0883b24_6": "菩薩摩訶薩當於悟入文字陀羅尼空行菩薩行，當於悟入無文字陀羅尼空行菩薩行。",
    "T06n0220_365:0883b26_7": "菩薩摩訶薩當於有為界空行菩薩行，當於無為界空行菩薩行。",
    "T06n0220_365:0883b27_8": "菩薩摩訶薩如是行菩薩行時，如佛無上正等菩提，於諸法中不作二相。",
    "T06n0220_365:0883b29_9": "「善現！",
    "T06n0220_365:0883b29_10": "若菩薩摩訶薩如是行般若波羅蜜多時，名為無上正等菩提行菩薩行。」",
    "T06n0220_365:0883c02_11": "爾時，具壽善現白佛言：「世尊！",
    "T06n0220_365:0883c03_12": "如來常說佛陀，佛陀以何義故名為佛陀？」",
    "T06n0220_365:0883c04_0": "佛言：「善現！",
    "T06n0220_365:0883c04_1": "隨覺實義，故名佛陀。",
    "T06n0220_365:0883c04_2": "復次，善現！",
    "T06n0220_365:0883c05_0": "現覺實法，故名佛陀。",
    "T06n0220_365:0883c05_1": "復次，善現！",
    "T06n0220_365:0883c05_2": "通達實義，故名佛陀。",
    "T06n0220_365:0883c06_3": "復次，善現！",
    "T06n0220_365:0883c06_4": "於一切法如實現覺，故名佛陀。",
    "T06n0220_365:0883c07_5": "復次，善現！",
    "T06n0220_365:0883c07_6": "於一切法自相、共相、有相、無相，自然開覺，故名佛陀。",
    "T06n0220_365:0883c08_7": "復次，善現！",
    "T06n0220_365:0883c08_8": "於三世法及無為法，一切種相無障智轉，故名佛陀。",
    "T06n0220_365:0883c10_9": "復次，善現！",
    "T06n0220_365:0883c10_10": "如實開覺一切有情，令離顛倒惡業眾苦，故名佛陀。",
    "T06n0220_365:0883c11_11": "復次，善現！",
    "T06n0220_365:0883c11_12": "能如實覺一切法相，所謂無相，故名佛陀。」",
    "T06n0220_365:0883c13_0": "爾時，具壽善現白佛言：「世尊！",
    "T06n0220_365:0883c13_1": "如來常說菩提，菩提以何義故名為菩提？」",
    "T06n0220_365:0883c14_2": "佛言：「善現！",
    "T06n0220_365:0883c14_3": "證法空義是菩提義，證真如義是菩提義，證實際義是菩提義，證法性義是菩提義，證法界義是菩提義。",
    "T06n0220_365:0883c17_4": "復次，善現！",
    "T06n0220_365:0883c17_5": "假立名相，施設言說，能真實覺，最上勝妙，故名菩提。",
    "T06n0220_365:0883c18_6": "復次，善現！",
    "T06n0220_365:0883c18_7": "不可破壞，不可分別，故名菩提。",
    "T06n0220_365:0883c19_8": "復次，善現！",
    "T06n0220_365:0883c19_9": "法真如性、不虛妄性、不變異性、無顛倒性，故名菩提。",
    "T06n0220_365:0883c21_10": "復次，善現！",
    "T06n0220_365:0883c21_11": "唯假名相謂為菩提，而無真實名相可得，故名菩提。",
    "T06n0220_365:0883c22_12": "復次，善現！",
    "T06n0220_365:0883c22_13": "諸佛所有真淨妙覺，故名菩提。",
    "T06n0220_365:0883c23_14": "復次，善現！",
    "T06n0220_365:0883c23_15": "諸佛由此現覺諸法一切種相，故名菩提。」",
    "T06n0220_365:0883c25_0": "爾時，具壽善現白佛言：「世尊！",
    "T06n0220_365:0883c25_1": "菩薩摩訶薩為菩提故，行布施、淨戒、安忍、精進、靜慮、般若波羅蜜多時，於何等法為益為損、為增為減、為生為滅、為染為淨？",
    "T06n0220_365:0883c28_2": "「世尊！",
    "T06n0220_365:0883c28_3": "菩薩摩訶薩為菩提故，住內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空時，於何等法為益為損、為增為減、為生為滅、為染為淨？",
    "T06n0220_365:0884a04_4": "「世尊！",
    "T06n0220_365:0884a04_5": "菩薩摩訶薩為菩提故，住真如、法界、法性、不虛妄性、不變異性、平等性、離生性、法定、法住、實際、虛空界、不思議界時，於何等法為益為損、為增為減、為生為滅、為染為淨？",
    "T06n0220_365:0884a08_6": "「世尊！",
    "T06n0220_365:0884a08_7": "菩薩摩訶薩為菩提故，修四念住、四正斷、四神足、五根、五力、七等覺支、八聖道支時，於何等法為益為損、為增為減、為生為滅、為染為淨？",
    "T06n0220_365:0884a11_8": "「世尊！",
    "T06n0220_365:0884a11_9": "菩薩摩訶薩為菩提故，住苦聖諦、集、滅、道聖諦時，於何等法為益為損、為增為減、為生為滅、為染為淨？",
    "T06n0220_365:0884a14_10": "「世尊！",
    "T06n0220_365:0884a14_11": "菩薩摩訶薩為菩提故，修四靜慮、四無量、四無色定時，於何等法為益為損、為增為減、為生為滅、為染為淨？",
    "T06n0220_365:0884a16_12": "「世尊！",
    "T06n0220_365:0884a16_13": "菩薩摩訶薩為菩提故，修八解脫、八勝處、九次第定、十遍處時，於何等法為益為損、為增為減、為生為滅、為染為淨？",
    "T06n0220_365:0884a19_14": "「世尊！",
    "T06n0220_365:0884a19_15": "菩薩摩訶薩為菩提故，修三摩地門、陀羅尼門時，於何等法為益為損、為增為減、為生為滅、為染為淨？",
    "T06n0220_365:0884a21_16": "「世尊！",
    "T06n0220_365:0884a21_17": "菩薩摩訶薩為菩提故，修空解脫門、無相、無願解脫門時，於何等法為益為損、為增為減、為生為滅、為染為淨？",
    "T06n0220_365:0884a24_18": "「世尊！",
    "T06n0220_365:0884a24_19": "菩薩摩訶薩為菩提故，修五眼、六神通時，於何等法為益為損、為增為減、為生為滅、為染為淨？",
    "T06n0220_365:0884a26_20": "「世尊！",
    "T06n0220_365:0884a26_21": "菩薩摩訶薩為菩提故，修佛十力、四無所畏、四無礙解、十八佛不共法時，於何等法為益為損、為增為減、為生為滅、為染為淨？",
    "T06n0220_365:0884a29_22": "「世尊！",
    "T06n0220_365:0884a29_23": "菩薩摩訶薩為菩提故，修大慈、大悲、大喜、大捨時，於何等法為益為損、為增為減、為生為滅、為染為淨？",
    "T06n0220_365:0884b02_24": "「世尊！",
    "T06n0220_365:0884b02_25": "菩薩摩訶薩為菩提故，修無忘失法、恒住捨性時，於何等法為益為損、為增為減、為生為滅、為染為淨？",
    "T06n0220_365:0884b05_26": "「世尊！",
    "T06n0220_365:0884b05_27": "菩薩摩訶薩為菩提故，修一切智、道相智、一切相智時，於何等法為益為損、為增為減、為生為滅、為染為淨？」",
    "T06n0220_365:0884b07_28": "佛言：「善現！",
    "T06n0220_365:0884b08_29": "菩薩摩訶薩為菩提故，行布施、淨戒、安忍、精進、靜慮、般若波羅蜜多時，於一切法無益無損、無增無減、無生無滅、無染無淨。",
    "T06n0220_365:0884b10_30": "「善現！",
    "T06n0220_365:0884b10_31": "菩薩摩訶薩為菩提故，住內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空時，於一切法無益無損、無增無減、無生無滅、無染無淨。",
    "T06n0220_365:0884b16_32": "「善現！",
    "T06n0220_365:0884b16_33": "菩薩摩訶薩為菩提故，住真如、法界、法性、不虛妄性、不變異性、平等性、離生性、法定、法住、實際、虛空界、不思議界時，於一切法無益無損、無增無減、無生無滅、無染無淨。",
    "T06n0220_365:0884b19_34": "「善現！",
    "T06n0220_365:0884b20_35": "菩薩摩訶薩為菩提故，修四念住、四正斷、四神足、五根、五力、七等覺支、八聖道支時，於一切法無益無損、無增無減、無生無滅、無染無淨。",
    "T06n0220_365:0884b23_36": "「善現！",
    "T06n0220_365:0884b23_37": "菩薩摩訶薩為菩提故，住苦聖諦、集、滅、道聖諦時，於一切法無益無損、無增無減、無生無滅、無染無淨。",
    "T06n0220_365:0884b25_38": "「善現！",
    "T06n0220_365:0884b25_39": "菩薩摩訶薩為菩提故，修四靜慮、四無量、四無色定時，於一切法無益無損、無增無減、無生無滅、無染無淨。",
    "T06n0220_365:0884b28_40": "「善現！",
    "T06n0220_365:0884b28_41": "菩薩摩訶薩為菩提故，修八解脫、八勝處、九次第定、十遍處時，於一切法無益無損、無增無減、無生無滅、無染無淨。",
    "T06n0220_365:0884c01_42": "「善現！",
    "T06n0220_365:0884c01_43": "菩薩摩訶薩為菩提故，修三摩地門、陀羅尼門時，於一切法無益無損、無增無減、無生無滅、無染無淨。",
    "T06n0220_365:0884c04_44": "「善現！",
    "T06n0220_365:0884c04_45": "菩薩摩訶薩為菩提故，修空解脫門、無相、無願解脫門時，於一切法無益無損、無增無減、無生無滅、無染無淨。",
    "T06n0220_365:0884c06_46": "「善現！",
    "T06n0220_365:0884c06_47": "菩薩摩訶薩為菩提故，修五眼、六神通時，於一切法無益無損、無增無減、無生無滅、無染無淨。",
    "T06n0220_365:0884c09_48": "「善現！",
    "T06n0220_365:0884c09_49": "菩薩摩訶薩為菩提故，修佛十力、四無所畏、四無礙解、十八佛不共法時，於一切法無益無損、無增無減、無生無滅、無染無淨。",
    "T06n0220_365:0884c12_0": "「善現！",
    "T06n0220_365:0884c12_1": "菩薩摩訶薩為菩提故，修大慈、大悲、大喜、大捨時，於一切法無益無損、無增無減、無生無滅、無染無淨。",
    "T06n0220_365:0884c14_2": "「善現！",
    "T06n0220_365:0884c14_3": "菩薩摩訶薩為菩提故，修無忘失法、恒住捨性時，於一切法無益無損、無增無減、無生無滅、無染無淨。",
    "T06n0220_365:0884c16_4": "「善現！",
    "T06n0220_365:0884c16_5": "菩薩摩訶薩為菩提故，修一切智、道相智、一切相智時，於一切法無益無損、無增無減、無生無滅、無染無淨。",
    "T06n0220_365:0884c19_6": "「何以故？",
    "T06n0220_365:0884c19_7": "善現！",
    "T06n0220_365:0884c19_8": "菩薩摩訶薩為菩提故，行深般若波羅蜜多，於一切法都無所緣而為方便，不為益損、不為增減、不為生滅、不為染淨現在前故。」",
    "T06n0220_365:0884c23_0": "具壽善現白佛言：「世尊！",
    "T06n0220_365:0884c23_1": "若菩薩摩訶薩為菩提故，行深般若波羅蜜多，於一切法都無所緣而為方便，不為益不為損、不為增不為減、不為生不為滅、不為染不為淨故現在前者，云何菩薩摩訶薩行深般若波羅蜜多時，攝受布施波羅蜜多，攝受淨戒、安忍、精進、靜慮、般若波羅蜜多？",
    "T06n0220_365:0884c29_2": "云何菩薩摩訶薩行深般若波羅蜜多時，攝受內空，攝受外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空？",
    "T06n0220_365:0885a04_3": "云何菩薩摩訶薩行深般若波羅蜜多時，攝受真如，攝受法界、法性、不虛妄性、不變異性、平等性、離生性、法定、法住、實際、虛空界、不思議界？",
    "T06n0220_365:0885a08_4": "云何菩薩摩訶薩行深般若波羅蜜多時，攝受四念住，攝受四正斷、四神足、五根、五力、七等覺支、八聖道支？",
    "T06n0220_365:0885a10_5": "云何菩薩摩訶薩行深般若波羅蜜多時，攝受苦聖諦，攝受集、滅、道聖諦？",
    "T06n0220_365:0885a12_6": "云何菩薩摩訶薩行深般若波羅蜜多時，攝受四靜慮，攝受四無量、四無色定？",
    "T06n0220_365:0885a13_7": "云何菩薩摩訶薩行深般若波羅蜜多時，攝受八解脫，攝受八勝處、九次第定、十遍處？",
    "T06n0220_365:0885a15_8": "云何菩薩摩訶薩行深般若波羅蜜多時，攝受三摩地門，攝受陀羅尼門？",
    "T06n0220_365:0885a17_9": "云何菩薩摩訶薩行深般若波羅蜜多時，攝受空解脫門，攝受無相、無願解脫門？",
    "T06n0220_365:0885a19_10": "云何菩薩摩訶薩行深般若波羅蜜多時，攝受五眼，攝受六神通？",
    "T06n0220_365:0885a20_11": "云何菩薩摩訶薩行深般若波羅蜜多時，攝受佛十力，攝受四無所畏、四無礙解、十八佛不共法？",
    "T06n0220_365:0885a23_12": "云何菩薩摩訶薩行深般若波羅蜜多時，攝受大慈，攝受大悲、大喜、大捨？",
    "T06n0220_365:0885a24_13": "云何菩薩摩訶薩行深般若波羅蜜多時，攝受無忘失法，攝受恒住捨性？",
    "T06n0220_365:0885a26_14": "云何菩薩摩訶薩行深般若波羅蜜多時，攝受一切智，攝受道相智、一切相智？",
    "T06n0220_365:0885a28_15": "云何菩薩摩訶薩行深般若波羅蜜多時，超諸聲聞及獨覺地，趣入菩薩正性離生，修行菩薩十地正行，證得無上正等菩提？」",
    "T06n0220_365:0885b03_0": "大般若波羅蜜多經卷第三百六十五"
}