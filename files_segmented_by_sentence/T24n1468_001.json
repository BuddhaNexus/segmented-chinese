{
    "T24n1468_001:0911b09_0": "佛說目連所問經",
    "T24n1468_001:0911b11_0": "西天譯經三藏朝散大夫試鴻臚少卿",
    "T24n1468_001:0911b12_0": "傳教大師臣法天奉　詔譯",
    "T24n1468_001:0911b13_0": "如是我聞：一時佛在王舍城竹林精舍。",
    "T24n1468_001:0911b13_1": "爾時尊者大目犍連，於夜後分從自住處往詣佛所。",
    "T24n1468_001:0911b15_2": "到已，投地頂禮佛足，於一面坐。",
    "T24n1468_001:0911b16_0": "彼時尊者大目犍連即從坐起，白佛言：「世尊！",
    "T24n1468_001:0911b17_1": "若有苾芻、苾芻尼，迷醉犯戒，無慚無愧，輕慢律儀，行非法行。",
    "T24n1468_001:0911b18_2": "世尊！",
    "T24n1468_001:0911b18_3": "彼等云何而得其福？」",
    "T24n1468_001:0911b20_0": "世尊告言尊者大目犍連：「若有苾芻、苾芻尼，迷醉犯戒，無慚無愧，輕慢律儀，行非法行。",
    "T24n1468_001:0911b21_1": "彼人命終生地獄中，壽等四大王天五百年，計人間歲數九百萬歲。」",
    "T24n1468_001:0911b23_2": "尊者大目犍連復白佛言：「世尊！",
    "T24n1468_001:0911b24_3": "若有苾芻、苾芻尼，迷醉犯戒，無慚無愧，輕慢律儀，不依說法。",
    "T24n1468_001:0911b25_4": "彼等云何而得其福？」",
    "T24n1468_001:0911b27_0": "世尊告言尊者大目犍連：「若有苾芻、苾芻尼，迷醉犯戒，無慚無愧，輕慢律儀，若不依說法。",
    "T24n1468_001:0911b29_0": "彼人命終生地獄中，壽等忉利天一千歲，計人間算數三俱胝六百萬歲。」",
    "T24n1468_001:0911c02_0": "尊者大目犍連白佛言：「世尊！",
    "T24n1468_001:0911c02_1": "若有苾芻、苾芻尼，迷醉犯戒，無慚無愧，輕慢律儀，行波逸提法。",
    "T24n1468_001:0911c04_2": "彼等云何而得其福？」",
    "T24n1468_001:0911c05_0": "世尊告言尊者大目犍連：「若有苾芻、苾芻尼，迷醉犯戒，無慚無愧，輕慢律儀，行波逸提法。",
    "T24n1468_001:0911c07_0": "彼人命終生地獄中，壽等夜摩天二千歲，計人間算數一十四俱胝四百萬歲。」",
    "T24n1468_001:0911c09_0": "尊者大目犍連白佛言：「世尊！",
    "T24n1468_001:0911c09_1": "若有苾芻、苾芻尼，迷醉犯戒，無慚無愧，輕慢律儀，犯吐羅鉢底法。",
    "T24n1468_001:0911c11_2": "彼等云何得多福利？」",
    "T24n1468_001:0911c12_0": "世尊告言尊者大目犍連：「若有苾芻、苾芻尼，迷醉犯戒，無慚無愧，輕慢律儀，犯吐羅鉢底法。",
    "T24n1468_001:0911c14_1": "彼人命終生地獄中，壽命兜率陀天四千歲，計人間算數五十七俱胝六萬歲。」",
    "T24n1468_001:0911c16_0": "尊者大目犍連白佛言：「世尊！",
    "T24n1468_001:0911c16_1": "若有苾芻、苾芻尼，迷醉犯戒，無慚無愧，輕慢律儀，犯僧伽婆尸沙法。",
    "T24n1468_001:0911c18_2": "彼等云何得多福利？」",
    "T24n1468_001:0911c19_0": "世尊告言尊者大目犍連：「若有苾芻、苾芻尼，迷醉犯戒，無慚無愧，輕慢律儀，犯僧伽婆尸沙法。",
    "T24n1468_001:0911c21_1": "彼人命終生地獄中，壽等化樂天八千歲，計人間算數二百三十俱胝四百萬歲。」",
    "T24n1468_001:0911c23_0": "尊者大目犍連白佛言：「世尊！",
    "T24n1468_001:0911c23_1": "若有苾芻、苾芻尼，迷醉犯戒，無慚無愧，輕慢律儀，犯波羅夷法。",
    "T24n1468_001:0911c25_2": "彼等云何得多福利？」",
    "T24n1468_001:0911c26_0": "世尊告言尊者大目犍連：「若有苾芻、苾芻尼，迷醉犯戒，無慚無愧，輕慢律儀，犯波羅夷法。",
    "T24n1468_001:0911c28_0": "彼人命終生地獄中，壽等他化自在天一萬六千歲，計人間算數九百一十五俱胝六百萬歲。」",
    "T24n1468_001:0912a01_1": "尊者大目犍連聞佛說已，心大歡喜，作禮而去。",
    "T24n1468_001:0912a03_0": "佛說目連所問經"
}