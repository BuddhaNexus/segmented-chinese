{
    "T08n0244_004:0802a07_0": "佛說最上根本大樂金剛不空三",
    "T08n0244_004:0802a08_0": "昧大教王經卷第四",
    "T08n0244_004:0802a10_0": "西天譯經三藏朝奉大夫試光祿卿",
    "T08n0244_004:0802a11_0": "明教大師臣法賢奉　詔譯",
    "T08n0244_004:0802a12_0": "大樂金剛不空三昧大明印相成就儀軌分第十五爾時金剛手菩薩，復說成就法。",
    "T08n0244_004:0802a14_1": "頌曰：「今說成就法，　　是最勝究竟，　由此最勝故，　　見獲究竟法。",
    "T08n0244_004:0802a17_0": "　是以諸菩薩，　　悉遠離輪迴，　得成就自在，　　能成一切義。",
    "T08n0244_004:0802a19_0": "　修諸菩薩行，　　而成正等覺，　廣習諸餘法，　　莫能越此教。",
    "T08n0244_004:0802a21_0": "　世間諸有情，　　無福難度者，　雖遇佛菩薩，　　而不能度脫。",
    "T08n0244_004:0802a23_0": "　此教最勝故，　　過諸佛菩薩，　見聞者獲益，　　廣大如虛空。",
    "T08n0244_004:0802a25_0": "　清淨出三有，　　得大欲大樂，　利益廣無邊，　　所作皆成就。",
    "T08n0244_004:0802a27_0": "　設復諸有情，　　無福懈怠者，　見世得圓滿，　　此最上成就。」",
    "T08n0244_004:0802b01_0": "金剛手菩薩說此法已，復說不空最勝成就法。",
    "T08n0244_004:0802b02_1": "頌曰：「若欲作成就，　　當作金剛手，　塑像及畫像，　　金銀諸寶等，　雕鏤及彩畫。",
    "T08n0244_004:0802b05_2": "　　作如是像已，　行人於像前，　　依法作成就。",
    "T08n0244_004:0802b07_0": "　當於清旦時，　　以眾祕密具，　依法獻供養，　　然後想己身，　如彼金剛手。",
    "T08n0244_004:0802b09_1": "　　即時結大印，　持誦吽字明，　　即成金剛手。",
    "T08n0244_004:0802b11_0": "　其法欲成時，　　尊像現祥瑞，　或聞大笑聲，　　放光或動搖，　隨願皆成就。",
    "T08n0244_004:0802b13_1": "　　以此成就法，　所作皆圓滿，　　諸持明自在，　最上最無礙。",
    "T08n0244_004:0802b15_2": "　　具一切聖財，　是大欲大樂，　　能調難調者，　善化度有情。",
    "T08n0244_004:0802b17_3": "　　成就中最勝，　一切印自在，　　是金剛成就。",
    "T08n0244_004:0802b19_0": "　一切大智海，　　其相不可見，　善攝一切法，　　勝出於三界。",
    "T08n0244_004:0802b21_0": "　能作諸成壞，　　一切愛敬首，　通達一切智，　　能施諸成就。",
    "T08n0244_004:0802b23_0": "　一切世界中，　　以神通變化，　所作皆大勝，　　聖財得自在。",
    "T08n0244_004:0802b25_0": "　色力等堅固，　　無比金剛手，　世間咸恭敬，　　諸菩薩稱讚。",
    "T08n0244_004:0802b27_0": "　若或諸有情，　　得遇金剛手，　脫老病死苦，　　成佛菩薩道。",
    "T08n0244_004:0802b29_0": "　隨欲而成就，　　見世獲安隱，　世間出世間，　　所作諸儀軌，　自作若他作，　　速成一切法。」",
    "T08n0244_004:0802c03_0": "金剛手菩薩說此法已，復說一切儀軌不空大明印相成就法：「若依法結大根本印，安於本心而誦明曰：「『涅哩(二合)茶素(引)都(引)舍(一句)薩囉訖多(二合)蘇布(引)輸(引)彌(引)婆嚩(二)』「此名根本印成就。",
    "T08n0244_004:0802c08_1": "誦此明者，速成就根本印故。",
    "T08n0244_004:0802c10_0": "「若依法以眾香花伎樂等，隨力供養而發誓願，志心持誦吽字大明者，速得一切成就。",
    "T08n0244_004:0802c12_0": "「若復依法當結金剛手印，發大精進，令作成就速得如意，是名金剛手一切印成就法。",
    "T08n0244_004:0802c14_0": "「若復依法結三昧印，而誦明曰：「『三摩野薩怛嚩(三合)彌底(一句)』「此大明能成就三昧印，是名一切三昧成就法。",
    "T08n0244_004:0802c18_0": "「若復以金剛歌舞等，起大精進而作成就，是名一切羯磨最上成就，所有一切供養事，見世得圓滿，德如金剛手，乃至成就諸佛菩薩，及諸餘法皆速圓滿。」",
    "T08n0244_004:0802c22_0": "金剛手菩薩說此如上法已，復說一切儀軌，及一切智成就法：「若欲作敬愛法者，日日依法結大印，而作成就決定如意。",
    "T08n0244_004:0802c26_0": "「若欲鉤召作成就者，當依大樂金剛視法。",
    "T08n0244_004:0802c27_0": "「若欲得一切悅樂增長成就法者，當依大樂金剛法。",
    "T08n0244_004:0802c29_0": "「若欲增長色力壽命者，當依根本金剛囉娑野那法。",
    "T08n0244_004:0803a02_0": "「若欲求吉祥大富貴者，當依根本金剛成就法。",
    "T08n0244_004:0803a04_0": "「若欲具大勢力者，當依金剛摩賀咄摩法。",
    "T08n0244_004:0803a05_0": "「若欲常成就一切法者，當依根本金剛尾俱哩尾多法。",
    "T08n0244_004:0803a07_0": "「若欲一切文字及形像出見，聞語言等者，當依不空金剛真實法。",
    "T08n0244_004:0803a09_0": "「若欲諸根圓滿聞正法者，當依根本金剛不空真實三昧法。",
    "T08n0244_004:0803a11_0": "「若欲圓滿勝義者，當依出生金剛法。",
    "T08n0244_004:0803a12_0": "「若欲出見伏藏者，當依根本金剛禰波法。",
    "T08n0244_004:0803a13_0": "「若欲圓滿諸根發五神通者，當依金剛化藥剎法。",
    "T08n0244_004:0803a15_0": "「若欲令穀稼豐稔雨澤不愆，令諸有情獲大饒益者，當依金剛自在法。",
    "T08n0244_004:0803a17_0": "「若欲一切處行住作諸法者，當依根本金剛不空羯磨法。",
    "T08n0244_004:0803a19_0": "「若欲見諸佛菩薩者，當依根本金剛高舉勢法。",
    "T08n0244_004:0803a21_0": "「若欲身如金剛手菩薩，現種種相，乃至騰空自在者，當依金剛羯磨法。",
    "T08n0244_004:0803a23_0": "「若欲為三界主而作種種事業者，當依根本降三界法。",
    "T08n0244_004:0803a25_0": "「若欲出見諸天，調伏敬愛，令作種種事者，當依根本金剛薩埵法。",
    "T08n0244_004:0803a27_0": "「若欲救護一切有情，調伏敬愛，令作種種利益事者，當依根本金剛禰鉢多法。",
    "T08n0244_004:0803a29_0": "「若欲鉤召諸藥剎，調伏敬愛者，當依根本金剛鉢囉婆調伏法。",
    "T08n0244_004:0803b02_0": "「若欲作諸善法，入曼拏羅供養成就者，當依根本金剛薩埵法。",
    "T08n0244_004:0803b04_0": "「若欲鉤召諸印法、禁縛法、堅固成就等法者，當依金剛成就法。",
    "T08n0244_004:0803b06_0": "「若欲鉤召一切三昧，入曼拏羅作成就者，當依金剛最上三昧法。",
    "T08n0244_004:0803b08_0": "「若欲成一切事業，令破魔冤，得己身堅固，具大名稱者，當依根本最上金剛羯磨法。",
    "T08n0244_004:0803b10_0": "「若欲一切金剛部賢聖鉤召入曼拏羅，安置堅固，作敬愛成就者，當依根本金剛法。",
    "T08n0244_004:0803b12_0": "「若欲大金剛薩埵鉤召入曼拏羅，安置堅固，敬愛作成就者，當依金剛薩埵法。",
    "T08n0244_004:0803b14_0": "「若欲請召諸佛如來入曼拏羅，安住敬愛作成就者，當依根本金剛如來法。",
    "T08n0244_004:0803b16_0": "「若欲召請金剛手菩薩入曼拏羅，安住敬愛作成就者，當依金剛手菩薩法。」",
    "T08n0244_004:0803b18_0": "說此成就法已，復說頌曰：「若復有行人，　　未入曼拏羅，　設造諸罪業，　　志心求所作，　最上不空法，　　一切皆成就。」",
    "T08n0244_004:0803b22_0": "爾時金剛手菩薩，復說不空心明法，決定作一切事。",
    "T08n0244_004:0803b23_1": "此金剛手菩薩是大毘首羯磨，善作諸法，與諸佛等，所作成就，剎那圓滿。",
    "T08n0244_004:0803b25_0": "若欲廣為救護一切眾生，息災安樂增長壽命者，當依金剛舞金剛薩埵頂法。",
    "T08n0244_004:0803b27_0": "若欲作曼拏羅結界，安住三昧，堅固擁護者，當依金剛舞隨求法。",
    "T08n0244_004:0803b29_0": "若欲解除諸瘧及風黃痰癊等疾者，當依金剛舞入嚩囉法。",
    "T08n0244_004:0803c02_0": "若欲滅諸煩惱憂愁等苦者，當依金剛舞耨枯鉢扇爹法。",
    "T08n0244_004:0803c04_0": "若欲解除諸毒令如甘露者，當依金剛舞解毒法。",
    "T08n0244_004:0803c06_0": "若欲令諸宿曜入寤及禁縛，令受三昧法作擁護者，當依金剛舞宿曜解脫法。",
    "T08n0244_004:0803c08_0": "若欲脫諸禁縛，破壞一切令起伏者，當依金剛舞金剛忿怒法。",
    "T08n0244_004:0803c10_0": "若欲破一切拏吉儞印，及脫宿曜執持，令死者還命，及救護國城者，當依金剛舞隨印法。",
    "T08n0244_004:0803c13_0": "若欲銷除一切罪業，及惡夢不祥等事者，當依金剛舞真實法。",
    "T08n0244_004:0803c15_0": "若欲令一切有情入寤，及語言敬愛發心成就者，當用金剛舞一切入寤印。",
    "T08n0244_004:0803c17_0": "若欲令一切魔冤起伏，及成壞等事者，當依金剛舞大拏吉儞法。",
    "T08n0244_004:0803c19_0": "若欲令一切魔冤禁縛迷惑起伏者，當依金剛舞大惡囉剎娑法。",
    "T08n0244_004:0803c21_0": "若欲令他軍降伏愛敬者，當依金剛舞訖哩爹法。",
    "T08n0244_004:0803c23_0": "若欲息諸恚怒令作喜悅、免諸怖畏，及論義戰陣皆得勝者，當依金剛舞幢莊嚴法。",
    "T08n0244_004:0803c25_0": "若欲起雲降雨及止息雷電風雹，去除寒熱等者，當依金剛舞主法。",
    "T08n0244_004:0803c27_0": "若欲求種種色聲香味觸等者，當依金剛舞欲自在法。",
    "T08n0244_004:0803c29_0": "若欲一切處行住，令作愛敬鉤召及降伏等事者，當依金剛舞法。",
    "T08n0244_004:0804a02_0": "若欲作一切成就法，謂出見一切賢聖降伏諸龍，乃至息除一切藥剎部多摩怛哩等者，當依金剛舞最上金剛身法。",
    "T08n0244_004:0804a05_0": "若欲堅固成就一切供養，及調伏諸魔、禁縛一切邪印，乃至盡無盡最上成就法者，當依金剛舞不空毘首羯磨最勝法。",
    "T08n0244_004:0804a08_0": "金剛手菩薩說此法已，復說一切印成就儀：「行人當於清旦時面東而坐，依法結大印，持誦本心明，即成一切印，然後依法作成就，所作決定，此大金剛手印能成一切印。",
    "T08n0244_004:0804a12_0": "「設復有人未入曼拏羅者，結此大印亦皆成就。",
    "T08n0244_004:0804a14_0": "「若復阿闍梨欲傳此大印，當觀根性而傳授之。",
    "T08n0244_004:0804a15_1": "何以故？",
    "T08n0244_004:0804a15_2": "傳此印已即成菩薩。",
    "T08n0244_004:0804a15_3": "設不依法而無諸過，設作諸罪業者，結大印時諸業銷除，有所願求皆得圓滿。」",
    "T08n0244_004:0804a18_0": "一切如來金剛菩提大儀軌分第十六",
    "T08n0244_004:0804a19_0": "　爾時金剛手，　　大祕密主尊，　以大樂堅固，　　令有情清淨，　攝諸有情界，　　皆令得清淨，　以平等心化，　　令入如來部。",
    "T08n0244_004:0804a23_0": "　無量無邊剎，　　一切諸如來，　充滿如胡麻，　　皆廣利眾生，　令世間清淨。",
    "T08n0244_004:0804a25_1": "　　以眾生之業，　有種種差別，　　竟不能清淨。",
    "T08n0244_004:0804a27_0": "　佛為彼眾生，　　自業清淨故，　哀愍而不捨。",
    "T08n0244_004:0804a28_1": "　　金剛手菩薩，　以大祕密教，　　轉大捨法輪。",
    "T08n0244_004:0804b01_0": "　此大金剛手，　　最上大樂尊，　利益諸有情，　　令剎那覺悟。",
    "T08n0244_004:0804b03_0": "　堅固菩提心，　　欲轉大法輪，　盡諸有情界，　　令菩提堅固。",
    "T08n0244_004:0804b05_0": "　時諸佛如來，　　以金剛語言，　告彼金剛手：　　「以大悲方便，　當說菩提心。」",
    "T08n0244_004:0804b07_1": "　　是時金剛手，　受諸佛勸請，　　即發如是言：「我今說大樂，　　最上曼拏羅，　其量等三界，　　是根本大輪，　能清淨諸有。」",
    "T08n0244_004:0804b11_2": "　　說如是語時，　三界諸有情，　　諸業皆清淨，　悉得成就法，　　即時皆雲集。",
    "T08n0244_004:0804b14_0": "　亦如諸如來，　　勸請金剛手，　宣說如來部，　　最上大捨輪，　由是諸眾生，　　住金剛三業，　金剛手菩薩，　　以自性三業，　平等為眾生，　　說是大明曰：「唵(引)部(引)亢」　說此大明時，　　復有諸如來，　即時皆雲集，　　住菩提道場。",
    "T08n0244_004:0804b22_0": "　爾時金剛手，　　即說曼拏羅：「利益有情故，　　諸法中大樂。",
    "T08n0244_004:0804b24_0": "　其大捨輪者，　　依外曼拏羅，　畫八輻大輪，　　於此大輪中，　當安佛尊像，　　用此大明曰：「『三摩野薩怛鑁(三合)呼(引)(一句)悉[亭*也][牟*含](引)(二)』「於佛尊像前，　　復安佛尊像，　降伏諸魔相；　　於佛右安置，　灌頂大菩薩；　　佛後復安置，　轉法輪菩薩；　　於佛左安置，　成最勝菩薩。",
    "T08n0244_004:0804c03_1": "　　各說心明曰：「『嚩日囉(二合)薩埵(一句)』「『嚩日囉(二合)囉怛那(二合)(一句)』「『嚩日囉(二合)達哩摩(二合)(一句)』「『嚩日囉(二合)羯哩摩(二合)(一句)』「而於四隅位，　　安四金剛寶，　用四大心明，　　而彼心明曰：「『薩埵嚩日哩(二合)(一句)』「『嚩日囉(二合)囉怛儞(二合)(一句)』「『嚩日囉(二合)鉢訥彌(二合)儞(一句)』「『尾說嚩日哩(二合)(一句)』「復於外四隅，　　安禰嚩建拏，　鉤、索、鏁、鈴等，　　如次安四門。",
    "T08n0244_004:0804c16_0": "　畫此大輪已，　　先當起心業，　出生及香華，　　志心而供養。",
    "T08n0244_004:0804c18_0": "　手持眾妙華，　　結佛三昧印，　而安于本心。",
    "T08n0244_004:0804c19_1": "　　頂禮本尊已，　然以華散擲，　　次旋遶三匝，　當召請賢聖。",
    "T08n0244_004:0804c21_2": "　　其召請明曰：「『唵(引)阿哥(引)嚕(引)目亢薩哩嚩(二合)達哩摩(二合)拏(引)(一句)阿(引)[寧*也]阿耨怛半(二合)那埵(引)(二)』「誦此大明已，　　復以華供養，　依法以妙言，　　志心而誦曰：「『惹誐那(引)他沒馱冐提蘇悉馱曳(引)(一句)』「以此普召集，　　一切諸如來，　以諸無生法，　　施一切成就。",
    "T08n0244_004:0804c29_0": "　入此曼拏羅，　　善得諸成就，　如是法圓滿，　　現種種瑞應。",
    "T08n0244_004:0805a02_0": "　若傳授弟子，　　令入此壇者，　其儀亦如是。",
    "T08n0244_004:0805a03_1": "　　作諸供養已，　然後出道場，　　可求成就法。」",
    "T08n0244_004:0805a05_0": "　復說成就法：　　「依法造[巾*((ㄇ@人)/登)]像，　當畫佛世尊，　　降伏諸魔眾。",
    "T08n0244_004:0805a07_0": "　行人於像前，　　依法結智印，　以金剛語業，　　誦明百千遍。",
    "T08n0244_004:0805a09_0": "　其數滿足已，　　隨意皆成就，　見諸佛菩提，　　無復諸疑惑。」",
    "T08n0244_004:0805a11_0": "復次金剛手菩薩，說此諸三昧最上成就儀法，而說頌曰：「當想金剛手，　　專注於本心，　即誦三昧明。",
    "T08n0244_004:0805a14_1": "　　其三昧明曰：「『三摩野薩怛嚩(三合)(一句)』「誦滿洛叉數，　　善獲諸成就。」",
    "T08n0244_004:0805a17_0": "又復宣說一切羯磨成就法，頌曰：「佛降眾魔軍，　　轉大妙法輪，　廣利益眾生，　　羯磨印成就。」",
    "T08n0244_004:0805a20_0": "復說一切如來金剛三業諸佛最上成就法。",
    "T08n0244_004:0805a21_0": "所謂：「能除諸障累憂惱病苦，惡瘡諸毒瘧疾重病，復能破諸邪呪，辟除諸惡夢寐不祥魔嬈等事，無其中夭之難，解諸宿曜執持及拏吉儞，如是災害皆悉除滅。",
    "T08n0244_004:0805a24_1": "能令具善三業，獲大威力色相圓滿，名稱吉祥人所恭敬，增長智慧精進勇猛，諸見聞法記念不忘，具修善行住三摩地，長養殊勝三業，圓滿十波羅蜜：布施、持戒、忍辱、精進、禪定、慧、方便、願、力、智，滿足十地行入堅固出生陀羅尼門，具諸佛大樂印，通達四智、十八不共法，作毘首羯磨，明了諸義性，成就諸佛金剛三業，得諸佛最上成就，以大菩提心遍修普賢行，令諸有情獲大利益。",
    "T08n0244_004:0805b04_2": "復現童真住出生嬉戲，以難勝行坐菩提場，證佛十力降伏魔軍，轉大法輪摧諸外道，勝出三界現諸神通，作大集會調伏諸惡，住柔順地淨諸惡趣，演妙法義說三密藏，示其儀軌作一切諸成就法，如是等事，皆依一切如來毘首羯磨印法所成。」",
    "T08n0244_004:0805b09_3": "即說頌曰：「如是羯磨印，　　速證菩提道，　諸修菩提行，　　不越此法印。",
    "T08n0244_004:0805b13_0": "　具足大聖財，　　能作諸事業，　難成義能成，　　所作皆無礙。",
    "T08n0244_004:0805b15_0": "　諸佛最上教，　　當授諸有情，　有能信解者，　　為傳此法印，　設未入壇場，　　剎那亦成就。」",
    "T08n0244_004:0805b18_0": "大金剛火焰日輪儀軌分第十七",
    "T08n0244_004:0805b19_0": "　金剛手菩薩，　　善作眾事業，　降諸有情界，　　使令得調伏。",
    "T08n0244_004:0805b21_0": "　如來部所生，　　常住如來定，　以最上成就，　　寂靜於諸有。",
    "T08n0244_004:0805b23_0": "　塵沙諸如來，　　皆起大悲願，　欲廣利眾生，　　令居安樂地。",
    "T08n0244_004:0805b25_0": "　以眾生諸行，　　有種種差別，　不善之果報，　　隨業無定止，　縱經無數劫，　　度脫難窮盡。",
    "T08n0244_004:0805b28_0": "　是故諸如來，　　勸請金剛手：「為作調伏故，　　宣說最勝法。」",
    "T08n0244_004:0805c01_0": "爾時金剛手菩薩即說大明曰：「烏底瑟吒(二合)三摩野骨嚕(二合、引)馱(一句)儞遜婆入嚩(二合)羅嚩日囉(二合)吽(引)(二)」　金剛手菩薩，　　說此大明時，　以金剛三業，　　出生大明王。",
    "T08n0244_004:0805c06_0": "　住金剛手前，　　而結跏趺坐，　光明普照曜，　　如劫火熾盛。",
    "T08n0244_004:0805c08_0": "　現大威猛勢，　　手持金剛杵，　亦現大光明，　　猛焰如火聚。",
    "T08n0244_004:0805c10_0": "　戲擲金剛杵，　　變化於三界，　猶大劫火中，　　出現忿怒相，　以金剛語業，　　說金剛部明：「唵(引)嚩日囉(二合)特哩(二合)俱(半音)(一句)怛帝哩(二合、引)曩摩賀(引)嚩日囉(二合)入嚩(二合、引)攞(引)那攞(引)哩哥(二)紇哩(二合)那煬吽(引)(三)」　說此大明時，　　息除諸業障，　如盛火焚薪，　　大千皆振動。",
    "T08n0244_004:0805c18_0": "　是時諸天眾，　　及大自在天，　光明皆洞然，　　而不能安隱。",
    "T08n0244_004:0805c20_0": "　聲聞及緣覺，　　皆求入涅盤，　三界諸天眾，　　亦皆求救護。",
    "T08n0244_004:0805c22_0": "　諸佛菩提力，　　不動而堅固，　唯佛大慈悲，　　為有情方便。",
    "T08n0244_004:0805c24_0": "　是時大明王，　　出金剛利牙，　立如張弩勢，　　忿怒大惡相。",
    "T08n0244_004:0805c26_0": "　髮髻如螺文，　　頂冠半月相，　風火焰交熾，　　內現諸事業。",
    "T08n0244_004:0805c28_0": "　結印作舞勢，　　出生大祕密，　最上曼拏羅，　　相應拏吉儞。",
    "T08n0244_004:0806a01_0": "　安住於周匝，　　諸佛各依位，　皆是金剛部，　　諸聖之軌儀，　為成毘首行。",
    "T08n0244_004:0806a03_1": "　　復有諸聖眾，　是時皆出現，　　亦光明熾盛，　安住如諸佛。",
    "T08n0244_004:0806a05_2": "　　無量無邊界，　所有諸有情，　　悉皆令覺寤，　利益而召集，　　令成最上教。",
    "T08n0244_004:0806a08_0": "　時三界天主，　　迷悶而擗地，　不復還本心。",
    "T08n0244_004:0806a09_1": "　　金剛手菩薩，　最上大自在，　　哀愍諸天故，　為說最上法，　　還命大明曰：「唵(引)母底瑟吒(二合)摩賀(引)禰鉢多(二合)嚩日哩(二合)尼(引)(一句)尸(引)竭囉(二合)母他(引)鉢野吽(引)(二)」　說此大明已，　　諸天即能起，　皆復得本心，　　死者還其命。",
    "T08n0244_004:0806a16_0": "　佛未調伏者，　　金剛手菩薩，　悉令調伏之。",
    "T08n0244_004:0806a17_1": "　　復現忿怒相，　戲擲金剛杵，　　即勅於諸天，　令住我三昧。",
    "T08n0244_004:0806a19_2": "　　諸天受命已，　而未能復知，　　告白金剛手：「聖者不思議，　　我等咸驚懼。",
    "T08n0244_004:0806a22_0": "　觀此忿怒尊，　　勅住於三昧，　不知三昧法，　　云何而安住？」",
    "T08n0244_004:0806a24_0": "　是時金剛手，　　而白諸天曰：「諸佛之所化，　　汝所不能知，　故號金剛手，　　為汝作依怙。",
    "T08n0244_004:0806a27_0": "　汝歸命諸佛，　　及法與聖賢，　然後歸於我，　　當依我三昧。」",
    "T08n0244_004:0806a29_0": "　是時諸天主，　　及彼諸天眾，　聞如是言已，　　而白金剛手：「依菩薩聖言，　　願垂哀愍故。」",
    "T08n0244_004:0806b03_0": "　爾時金剛手，　　復現顰眉相，　作大忿怒威，　　以高舉威勢，　而以大音聲，　　降伏於三界，　說最勝明曰：「呬(引)」　說此心明時，　　所有三界主，　及其諸天眾，　　皆以降伏心，　而住於三昧，　　授本部灌頂。",
    "T08n0244_004:0806b11_0": "　受灌頂法已，　　勸請金剛手，　說心明儀軌，　　是大壇場法。",
    "T08n0244_004:0806b13_0": "　金剛手菩薩，　　即當為說之：「於外曼拏羅，　　內畫金剛輪，　具光明熾盛，　　中安降三界。",
    "T08n0244_004:0806b16_0": "　其身大青色，　　而現喜怒相，　出金剛利牙，　　當結跏趺坐，　戲擲金剛杵，　　光焰普照曜。",
    "T08n0244_004:0806b19_0": "　而復於四方，　　安金剛賢聖，　手各持幖幟，　　謂大金剛杵，　三叉及寶藏，　　眾色蓮華等。",
    "T08n0244_004:0806b22_0": "　於四隅安置，　　箭及朅椿誐，　輪并眾色幡。",
    "T08n0244_004:0806b23_1": "　　金剛部賢聖，　依此大輪儀，　　各依位安置。",
    "T08n0244_004:0806b25_0": "　先安七種聖：　　一謂金剛印，　二號金剛明，　　三名金剛王，　并餘諸眷屬，　　四持明歌舞，　五護門明王，　　六金剛訥多，　七謂藥剎王。",
    "T08n0244_004:0806b29_1": "　　於外曼拏羅，　依法安諸天，　　摩度等三尊，　亦安置本位。",
    "T08n0244_004:0806c02_2": "　　四隅及四門，　安諸天女眾，　　鉤索等明王，　各安於本位。",
    "T08n0244_004:0806c04_3": "　　畫此曼拏羅，　如是安布已，　　是時阿闍梨，　而作忿努勢，　　戲擲金剛杵，　入於曼拏羅，　　即誦吽字明，　作大高舉勢，　　調伏忿怒者，　得本尊歡喜，　　忿怒者成就。",
    "T08n0244_004:0806c10_0": "　然後阿闍梨，　　手持眾妙花，　結金剛鉤印，　　請召於本尊，　及金剛賢聖。",
    "T08n0244_004:0806c12_1": "　　其請召明曰：「『唵(引)摩賀(引)嚩日囉(二合)攞(引)那攞(引)哩哥(二合)夜(引)呬[口*弱](一句)　薩哩嚩(二合)嚩日囉(二合)酤攞(引)儞鉢囉(二合)吠(引)舍野吽(引)(二)　薩哩嚩(二合)母捺囉(二合、引)誐赦鑁馱那怛囉(二合)吒(半音)(三)　薩哩嚩(二合)三摩煬(引)娑(引)達野摩吒(半音)(四)　薩哩嚩(二合)訥瑟啗(二合、引)賀那捺郝鉢左跋悉銘(二合)骨嚕(五)　摩賀(引)骨嚕(二合)馱(引)屹儞(二合)嚩日哩(二合、引)拏吽(引)發吒(半音)(六)　阿阿阿阿(七)』「如是召請已，　　明王即降臨，　及金剛賢聖，　　施一切成就。",
    "T08n0244_004:0806c23_0": "　是時曼拏羅，　　即現諸瑞相，　或聞吽字聲，　　或復有警覺。",
    "T08n0244_004:0806c25_0": "　時彼阿闍梨，　　結降三界印，　引弟子入壇，　　而授諸大明。",
    "T08n0244_004:0806c27_0": "　金剛鉤明曰：「『吽(引)吽(引)嚩日囉(二合)鉢囉(二合)賀囉尾(引)摩吒(半音)(一句)』「三叉大明曰：「『吽(引)嚩日囉(二合)戍邏(引)屹儞(二合)頻捺摩吒(半音)(一句)』「金剛藏明曰：「『吽(引)嚩日囉(二合)酤(引)尸(引)親捺摩吒(半音)(一句)』「蓮花大明曰：「『吽(引)嚩日囉(二合)阿摩羅鉢訥彌(二合、引)摩吒(半音)(一句)』」　復說密印明，　　而有大威力，　善印諸眾生，　　所作成就法，　決定皆成就。",
    "T08n0244_004:0807a08_1": "　　而說大明曰：「吽(引)嚩日囉(二合)玉呬也(二合)悉馱鉢囉摩瑜(引)詣(引)說哩訥彌(二合)(一句)「吽(引)嚩日囉(二合)贊尼(引)說哩朅樁誐阿悉摩賀(引)嚩日囉(二合)葛播(引)羅摩(引)邏(引)末酤致(引)嚕盧嚕梨(引)恨泥(二合)(一句)「吽(引)嚩日囉(二合)那(引)囉(引)野拏[口*爾](一句)「吽(引)嚩日囉(二合)鉢多(引)計(引)[口*爾](一句)「此四拏吉儞，　　最勝心印明，　各以此本明，　　安置曼拏羅。",
    "T08n0244_004:0807a18_0": "　說諸大明已，　　然以三昧誓，　誡示於弟子，　　使之令諦聽。",
    "T08n0244_004:0807a20_0": "　廣利益眾生，　　增長於佛法，　調伏令得度，　　作金剛成就。",
    "T08n0244_004:0807a22_0": "　說三昧誓已，　　當令其弟子，　誦吽字大明，　　加持於頭指。",
    "T08n0244_004:0807a24_0": "　使彼諸有情，　　及彼惡魔者，　由是大明力，　　皆悉令調伏。",
    "T08n0244_004:0807a26_0": "　然後當依法，　　授弟子灌頂，　明王四種法，　　次第而傳授。",
    "T08n0244_004:0807a28_0": "　印及印所用，　　壞滅并還命，　當以此印明，　　而為作擁護。",
    "T08n0244_004:0807b01_0": "　如是調伏已，　　諸惡不復生，　既從是已後，　　諸善法增長，　見成就諸法。」",
    "T08n0244_004:0807b03_1": "　　復說成就法：「行人於像前，　　戲擲金剛杵，　誦明洛叉數，　　持誦其數滿，　德如金剛手，　　忿怒大明王。",
    "T08n0244_004:0807b07_0": "　離老病死苦，　　善調一切惡，　於一切世間，　　無復諸怖畏。",
    "T08n0244_004:0807b09_0": "　欲成就大明，　　於四威儀中，　誦一洛叉數，　　所作成就法，　現世得圓滿，　　諸成就自在，　遠離諸苦惱，　　堪受妙供養，　難調者能調，　　行住無所畏。",
    "T08n0244_004:0807b14_0": "　若欲印成就，　　當結最上印，　隨意誦大明，　　行人見世中，　成大忿怒王，　　所作皆成就。",
    "T08n0244_004:0807b17_0": "　若欲成三昧，　　行人當面東，　結彼三昧印，　　持誦三昧明，　隨意作諸法，　　皆速得圓滿。",
    "T08n0244_004:0807b20_0": "　若欲求成就，　　最上羯磨法，　誦明利樂故，　　速成諸事業。」",
    "T08n0244_004:0807b22_0": "復次宣說最上成就法。",
    "T08n0244_004:0807b22_1": "所謂：「發遣諸魔，禁伏邪法，印諸有情，調伏眾惡，解脫枷鏁，差諸瘧病，解諸毒藥，散諸宿曜。",
    "T08n0244_004:0807b24_2": "欲作此等諸法者，皆依降三界尊儀法。",
    "T08n0244_004:0807b26_0": "「又復若欲作一切入寤，及動搖嬉戲歌舞書寫旋轉，乃至鉤召三界等，皆依金剛忿怒明王印。",
    "T08n0244_004:0807b29_0": "「若欲鉤召一切入於曼拏羅，及破他軍見幻化事，改易時節開敷花果，或令穀稼滋茂，及解諸惡病毒藥宿曜拏吉儞，令戰陣得勝，結界擁護解脫繫縛，乃至敬愛等法，皆依金剛忿怒明王毘首羯磨印。",
    "T08n0244_004:0807c05_0": "「若欲成就諸天降伏龍眾，遣諸藥剎而為僕使，令一切囉剎生大驚怖，調伏拏吉儞眾及摩怛哩哥，宿曜執持魔魅軍眾，邪壇呪術悉令破滅，使諸勇猛皆令怖畏，及能成就四大天王、帝釋、大梵、那羅延天、大自在天等，及成就菩薩諸佛敬愛等事，鉤召有情令住三昧，如是等種種之法，皆依金剛忿怒明王最上成就法。」",
    "T08n0244_004:0807c12_1": "即說頌曰：「如是最上法，　　若欲成就者，　當持誦心明，　　而見忿怒相。」",
    "T08n0244_004:0807c15_0": "佛說最上根本大樂金剛不空三昧大教王經卷第四"
}