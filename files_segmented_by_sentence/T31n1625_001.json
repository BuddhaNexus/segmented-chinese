[
    {
        "source_sentence": "觀所緣論釋",
        "from": "T31n1625_001:0889a15_0",
        "context_with_next_sentence": true
    },
    {
        "source_sentence": "護法菩薩造",
        "from": "T31n1625_001:0889a17_0",
        "context_with_next_sentence": true
    },
    {
        "source_sentence": "大唐三藏法師義淨奉　制譯",
        "from": "T31n1625_001:0889a18_0",
        "context_with_next_sentence": true
    },
    {
        "source_sentence": "若言能令毒智人，　　為令其慧極明了，",
        "from": "T31n1625_001:0889a19_0",
        "context_with_next_sentence": true
    },
    {
        "source_sentence": "及為消除於罪惡，　　稽首敬已觀其義。",
        "from": "T31n1625_001:0889a20_17",
        "context_with_next_sentence": true
    },
    {
        "source_sentence": "論曰：",
        "from": "T31n1625_001:0889a21_2",
        "context_with_next_sentence": true
    },
    {
        "source_sentence": "諸許眼等識者，於所棄事及所收事，或捨或取，是觀察果故。",
        "from": "T31n1625_001:0889a22_9",
        "context_with_next_sentence": true
    },
    {
        "source_sentence": "所捨事體及顛倒因，是所顯示。",
        "from": "T31n1625_001:0889a23_3",
        "context_with_next_sentence": true
    },
    {
        "source_sentence": "此中等言，謂攝他許依其色根五種之識，由他於彼一向執為緣實事故。",
        "from": "T31n1625_001:0889a24_15",
        "context_with_next_sentence": true
    },
    {
        "source_sentence": "意識不然，非一向故；",
        "from": "T31n1625_001:0889a25_6",
        "context_with_next_sentence": true
    },
    {
        "source_sentence": "許世俗有，緣車等故。",
        "from": "T31n1625_001:0889a25_16",
        "context_with_next_sentence": true
    },
    {
        "source_sentence": "縱許意識緣實事境有其片分，亦能將識相似之相，離無其境。",
        "from": "T31n1625_001:0889a27_3",
        "context_with_next_sentence": true
    },
    {
        "source_sentence": "於眼等識，境不相離，得成就已，方為成立，是故於此不致慇懃。",
        "from": "T31n1625_001:0889a28_11",
        "context_with_next_sentence": true
    },
    {
        "source_sentence": "又復於串修果、智所了色，誠非呾迦所行境故，及如所見而安立故。",
        "from": "T31n1625_001:0889b01_3",
        "context_with_next_sentence": true
    },
    {
        "source_sentence": "今此但觀聞思生得智之境也，如斯意識所緣之境全成非有，此於自聚不能緣故；",
        "from": "T31n1625_001:0889b03_1",
        "context_with_next_sentence": true
    },
    {
        "source_sentence": "復緣過未非實事故，猶若無為。",
        "from": "T31n1625_001:0889b03_15",
        "context_with_next_sentence": true
    },
    {
        "source_sentence": "為此等言攝五識身。",
        "from": "T31n1625_001:0889b04_5",
        "context_with_next_sentence": true
    },
    {
        "source_sentence": "若爾，根識引生所有意識，斯乃如何？",
        "from": "T31n1625_001:0889b05_2",
        "context_with_next_sentence": true
    },
    {
        "source_sentence": "非此共其根識同時或復無間，皆滅色等為所緣故；",
        "from": "T31n1625_001:0889b06_5",
        "context_with_next_sentence": true
    },
    {
        "source_sentence": "或緣現在，此非根識曾所領故。",
        "from": "T31n1625_001:0889b06_19",
        "context_with_next_sentence": true
    },
    {
        "source_sentence": "斯乃意識自能親緣外境體性，此則遂成無聾盲等，復違比量。",
        "from": "T31n1625_001:0889b08_8",
        "context_with_next_sentence": true
    },
    {
        "source_sentence": "知有別根，此遮增色，是所欲故，然於意識不復存懷。",
        "from": "T31n1625_001:0889b09_11",
        "context_with_next_sentence": true
    },
    {
        "source_sentence": "眼等諸識，色為依緣而方有故。",
        "from": "T31n1625_001:0889b10_6",
        "context_with_next_sentence": true
    },
    {
        "source_sentence": "無表但是不作性故，自許是無，本意如此。",
        "from": "T31n1625_001:0889b11_6",
        "context_with_next_sentence": true
    },
    {
        "source_sentence": "此於所緣將為現量，是所取性故，深履邪途故。",
        "from": "T31n1625_001:0889b12_7",
        "context_with_next_sentence": true
    },
    {
        "source_sentence": "為此正意遮所緣性，因便方遮斯所依性；",
        "from": "T31n1625_001:0889b13_5",
        "context_with_next_sentence": true
    },
    {
        "source_sentence": "同時之根、功能之色，將設許之。",
        "from": "T31n1625_001:0889b13_20",
        "context_with_next_sentence": true
    },
    {
        "source_sentence": "言外境者，彼執離斯而有別境。",
        "from": "T31n1625_001:0889b14_13",
        "context_with_next_sentence": true
    },
    {
        "source_sentence": "此顯其倒，顯彼執有異事可取，故言境也。",
        "from": "T31n1625_001:0889b15_12",
        "context_with_next_sentence": true
    },
    {
        "source_sentence": "如何當說或緣總聚？",
        "from": "T31n1625_001:0889b16_2",
        "context_with_next_sentence": true
    },
    {
        "source_sentence": "由非總聚，實事應理。",
        "from": "T31n1625_001:0889b16_12",
        "context_with_next_sentence": true
    },
    {
        "source_sentence": "誠如來難，彼自前後道理相違，余復何失。",
        "from": "T31n1625_001:0889b17_10",
        "context_with_next_sentence": true
    },
    {
        "source_sentence": "緣其實事及緣總聚是所許故。",
        "from": "T31n1625_001:0889b18_4",
        "context_with_next_sentence": true
    },
    {
        "source_sentence": "將欲敘其別過，為此且放斯愆。",
        "from": "T31n1625_001:0889b18_18",
        "context_with_next_sentence": true
    },
    {
        "source_sentence": "或許極微，雖復極微唯共聚已而見生滅，然而實體一一皆緣、不緣總聚，猶如色等。",
        "from": "T31n1625_001:0889b20_16",
        "context_with_next_sentence": true
    },
    {
        "source_sentence": "設自諸根悉皆現前、境不雜亂，彼根功能各決定故，而於實事斷割有能，一一極微成所緣境，彼因性故。",
        "from": "T31n1625_001:0889b23_3",
        "context_with_next_sentence": true
    },
    {
        "source_sentence": "彼眼等識之因性故，是彼生起親支分義。",
        "from": "T31n1625_001:0889b24_2",
        "context_with_next_sentence": true
    },
    {
        "source_sentence": "然而有說：",
        "from": "T31n1625_001:0889b24_7",
        "context_with_next_sentence": true
    },
    {
        "source_sentence": "其所緣境是識生因，在諸緣故，或復於彼為總聚者。",
        "from": "T31n1625_001:0889b25_10",
        "context_with_next_sentence": true
    },
    {
        "source_sentence": "彼諸論者執眾極微所有合聚，為此所緣相識生故。",
        "from": "T31n1625_001:0889b26_13",
        "context_with_next_sentence": true
    },
    {
        "source_sentence": "由於總聚而生其智，是故定知彼為所緣。",
        "from": "T31n1625_001:0889b27_12",
        "context_with_next_sentence": true
    },
    {
        "source_sentence": "如有說云：",
        "from": "T31n1625_001:0889b27_17",
        "context_with_next_sentence": true
    },
    {
        "source_sentence": "若識有彼相，彼是此之境。",
        "from": "T31n1625_001:0889b28_9",
        "context_with_next_sentence": true
    },
    {
        "source_sentence": "此二論者咸言彼相，應斯理故。",
        "from": "T31n1625_001:0889b29_3",
        "context_with_next_sentence": true
    },
    {
        "source_sentence": "若不言因，此因無喻，猶如因等成因等性極微總相是所緣性而成立之。",
        "from": "T31n1625_001:0889c01_14",
        "context_with_next_sentence": true
    },
    {
        "source_sentence": "又若自許不於識外緣其實事，應有有法自相違過。",
        "from": "T31n1625_001:0889c02_18",
        "context_with_next_sentence": true
    },
    {
        "source_sentence": "然法稱不許，斯乃於他亦皆共許，即以為喻。",
        "from": "T31n1625_001:0889c03_19",
        "context_with_next_sentence": true
    },
    {
        "source_sentence": "若但如所說，應於所立義而屬當之。",
        "from": "T31n1625_001:0889c04_15",
        "context_with_next_sentence": true
    },
    {
        "source_sentence": "前量意云：",
        "from": "T31n1625_001:0889c05_1",
        "context_with_next_sentence": true
    },
    {
        "source_sentence": "論本二因但是明因，所以不即是因，以無共成之喻，為此須出彼相應因。",
        "from": "T31n1625_001:0889c06_13",
        "context_with_next_sentence": true
    },
    {
        "source_sentence": "何以如此。",
        "from": "T31n1625_001:0889c06_18",
        "context_with_next_sentence": true
    },
    {
        "source_sentence": "次復顯己所論之理是無謬妄，明他共許置第五聲。",
        "from": "T31n1625_001:0889c08_3",
        "context_with_next_sentence": true
    },
    {
        "source_sentence": "設許為因，猶如共許諸非有事非有性故，非因極微。",
        "from": "T31n1625_001:0889c09_7",
        "context_with_next_sentence": true
    },
    {
        "source_sentence": "而且縱許諸極微體是其因性，但說不合是所緣性，由非彼相極微相故，此云根識極塵非境。",
        "from": "T31n1625_001:0889c11_10",
        "context_with_next_sentence": true
    },
    {
        "source_sentence": "如根者言，猶如於根縱實是識，親依之因無根相故非彼之境，極微亦爾。",
        "from": "T31n1625_001:0889c13_3",
        "context_with_next_sentence": true
    },
    {
        "source_sentence": "諸無其相彼非斯境者，何謂也？",
        "from": "T31n1625_001:0889c13_17",
        "context_with_next_sentence": true
    },
    {
        "source_sentence": "為此說其名境者等。",
        "from": "T31n1625_001:0889c14_7",
        "context_with_next_sentence": true
    },
    {
        "source_sentence": "言自性者，謂自共相了者。",
        "from": "T31n1625_001:0889c14_19",
        "context_with_next_sentence": true
    },
    {
        "source_sentence": "定也如何？",
        "from": "T31n1625_001:0889c15_4",
        "context_with_next_sentence": true
    },
    {
        "source_sentence": "此復名為了耶？",
        "from": "T31n1625_001:0889c15_11",
        "context_with_next_sentence": true
    },
    {
        "source_sentence": "如彼相生故。",
        "from": "T31n1625_001:0889c15_17",
        "context_with_next_sentence": true
    },
    {
        "source_sentence": "此言意者，同彼相貌而識生起，由隨彼體故。",
        "from": "T31n1625_001:0889c16_17",
        "context_with_next_sentence": true
    },
    {
        "source_sentence": "此則說名了彼境也，而實離識無別所了，可與其識為因性耶？",
        "from": "T31n1625_001:0889c18_5",
        "context_with_next_sentence": true
    },
    {
        "source_sentence": "然而但有前境相狀，於其自己猶如鏡像而安布之，共許名斯為了其境。",
        "from": "T31n1625_001:0889c19_17",
        "context_with_next_sentence": true
    },
    {
        "source_sentence": "然非極微一一自體，識隨彼狀。",
        "from": "T31n1625_001:0889c20_12",
        "context_with_next_sentence": true
    },
    {
        "source_sentence": "由此極微而為境體，縱有因性，由非因義，所緣如根，雖是因性，不為所緣。",
        "from": "T31n1625_001:0889c22_6",
        "context_with_next_sentence": true
    },
    {
        "source_sentence": "若由因性許作所緣，根亦同斯，應成彼也。",
        "from": "T31n1625_001:0889c23_4",
        "context_with_next_sentence": true
    },
    {
        "source_sentence": "斯言前說彼相應理，故因有不成過。",
        "from": "T31n1625_001:0889c24_1",
        "context_with_next_sentence": true
    },
    {
        "source_sentence": "然而意顯非唯因性即是其根所緣之相。",
        "from": "T31n1625_001:0889c24_18",
        "context_with_next_sentence": true
    },
    {
        "source_sentence": "若如所說因將為能立者，則彼因性故為所緣性耶？",
        "from": "T31n1625_001:0889c26_3",
        "context_with_next_sentence": true
    },
    {
        "source_sentence": "於根亦有成不定過。",
        "from": "T31n1625_001:0889c26_12",
        "context_with_next_sentence": true
    },
    {
        "source_sentence": "若如是者，由非彼相，其義何也？",
        "from": "T31n1625_001:0889c27_7",
        "context_with_next_sentence": true
    },
    {
        "source_sentence": "為明成立自己之宗，由非但述他宗過故己義便成。",
        "from": "T31n1625_001:0889c28_9",
        "context_with_next_sentence": true
    },
    {
        "source_sentence": "此言為彰非即能生自識相故。",
        "from": "T31n1625_001:0889c29_4",
        "context_with_next_sentence": true
    },
    {
        "source_sentence": "境非極微，猶如眼等。",
        "from": "T31n1625_001:0889c29_14",
        "context_with_next_sentence": true
    },
    {
        "source_sentence": "若其是彼因性之言，將為論主前立他宗、明他共許。",
        "from": "T31n1625_001:0890a01_17",
        "context_with_next_sentence": true
    },
    {
        "source_sentence": "此時意在遮他顯己，能破義成，置斯言矣。",
        "from": "T31n1625_001:0890a02_16",
        "context_with_next_sentence": true
    },
    {
        "source_sentence": "宗許定彼，不定他宗，恐其不許。",
        "from": "T31n1625_001:0890a03_11",
        "context_with_next_sentence": true
    },
    {
        "source_sentence": "向者與他出不定成，即是能破，何假自宗更由比量？",
        "from": "T31n1625_001:0890a04_13",
        "context_with_next_sentence": true
    },
    {
        "source_sentence": "凡言不定，未必決定不成，恐致疑惑，是故更須立量。",
        "from": "T31n1625_001:0890a05_18",
        "context_with_next_sentence": true
    },
    {
        "source_sentence": "或可由斯非彼相者，於諸極微非定了性，如相識生是謂決了。",
        "from": "T31n1625_001:0890a07_6",
        "context_with_next_sentence": true
    },
    {
        "source_sentence": "既彼非故，明知決了此亦無由，應可說非決了性故。",
        "from": "T31n1625_001:0890a08_10",
        "context_with_next_sentence": true
    },
    {
        "source_sentence": "惟出此因不是所緣，如根極微。",
        "from": "T31n1625_001:0890a09_6",
        "context_with_next_sentence": true
    },
    {
        "source_sentence": "有餘復作諸識差別，顯其成立眼識不能了極微色，無彼相故，如餘根識。",
        "from": "T31n1625_001:0890a10_18",
        "context_with_next_sentence": true
    },
    {
        "source_sentence": "如是餘識，翻此應言如根之言，誠為乘也。",
        "from": "T31n1625_001:0890a11_17",
        "context_with_next_sentence": true
    },
    {
        "source_sentence": "其喻別須，義准而出。",
        "from": "T31n1625_001:0890a12_7",
        "context_with_next_sentence": true
    },
    {
        "source_sentence": "又復縱是因性之言，為無用矣。",
        "from": "T31n1625_001:0890a13_13",
        "context_with_next_sentence": true
    },
    {
        "source_sentence": "彼雖因用，非所緣性。",
        "from": "T31n1625_001:0890a14_3",
        "context_with_next_sentence": true
    },
    {
        "source_sentence": "此亦如是，實為有用，然非聲等所有極微可是餘根之識生因。",
        "from": "T31n1625_001:0890a15_10",
        "context_with_next_sentence": true
    },
    {
        "source_sentence": "有說於識自體無聚現故，非是所緣，如根眾微。",
        "from": "T31n1625_001:0890a16_13",
        "context_with_next_sentence": true
    },
    {
        "source_sentence": "由境相狀安布於識，是彼相性，此非有故。",
        "from": "T31n1625_001:0890a17_12",
        "context_with_next_sentence": true
    },
    {
        "source_sentence": "理即說其無有聚現。",
        "from": "T31n1625_001:0890a18_1",
        "context_with_next_sentence": true
    },
    {
        "source_sentence": "如是且述，鉢囉摩怒不是所緣，彼之能立不相應故，及非境性量善成故。",
        "from": "T31n1625_001:0890a19_13",
        "context_with_next_sentence": true
    },
    {
        "source_sentence": "若爾，總聚是境。",
        "from": "T31n1625_001:0890a20_1",
        "context_with_next_sentence": true
    },
    {
        "source_sentence": "然由所說諸有能立，若望謨阿宗，皆有不成性。",
        "from": "T31n1625_001:0890a21_2",
        "context_with_next_sentence": true
    },
    {
        "source_sentence": "理實如此，然而總聚實有彼相，可是所緣。",
        "from": "T31n1625_001:0890a22_1",
        "context_with_next_sentence": true
    },
    {
        "source_sentence": "無因性故，由彼相識不能生其總聚相識，總聚不生。",
        "from": "T31n1625_001:0890a23_4",
        "context_with_next_sentence": true
    },
    {
        "source_sentence": "彼既不生，此識如何令此緣彼？",
        "from": "T31n1625_001:0890a23_18",
        "context_with_next_sentence": true
    },
    {
        "source_sentence": "所緣之相不相應故，非所緣義。",
        "from": "T31n1625_001:0890a24_12",
        "context_with_next_sentence": true
    },
    {
        "source_sentence": "由此前云：",
        "from": "T31n1625_001:0890a24_17",
        "context_with_next_sentence": true
    },
    {
        "source_sentence": "彼相應理斯乃不成。",
        "from": "T31n1625_001:0890a25_6",
        "context_with_next_sentence": true
    },
    {
        "source_sentence": "若爾，何謂所緣之相？",
        "from": "T31n1625_001:0890a25_16",
        "context_with_next_sentence": true
    },
    {
        "source_sentence": "凡是境者，理須生其似自相識。",
        "from": "T31n1625_001:0890a26_10",
        "context_with_next_sentence": true
    },
    {
        "source_sentence": "隨境之識，彼是能生，彼是所緣。",
        "from": "T31n1625_001:0890a27_4",
        "context_with_next_sentence": true
    },
    {
        "source_sentence": "有說凡為境者，理必須是心及心生起之因也。",
        "from": "T31n1625_001:0890a28_5",
        "context_with_next_sentence": true
    },
    {
        "source_sentence": "此既生已，隨境領受而與言論，于時名此為所緣境。",
        "from": "T31n1625_001:0890a29_8",
        "context_with_next_sentence": true
    },
    {
        "source_sentence": "若義具斯二種相者，此乃方合名為所緣，是能生性所緣之境。",
        "from": "T31n1625_001:0890b01_16",
        "context_with_next_sentence": true
    },
    {
        "source_sentence": "引阿笈摩，此即便是說生緣性。",
        "from": "T31n1625_001:0890b02_11",
        "context_with_next_sentence": true
    },
    {
        "source_sentence": "由是生因，彼識生緣共許是其所緣之境。",
        "from": "T31n1625_001:0890b03_9",
        "context_with_next_sentence": true
    },
    {
        "source_sentence": "自體相現，此中無益，故不言之。",
        "from": "T31n1625_001:0890b04_4",
        "context_with_next_sentence": true
    },
    {
        "source_sentence": "能非總聚是能生者，非實事故。",
        "from": "T31n1625_001:0890b04_18",
        "context_with_next_sentence": true
    },
    {
        "source_sentence": "由其總聚不是實事，此於有聚，一異二性不可說故。",
        "from": "T31n1625_001:0890b06_2",
        "context_with_next_sentence": true
    },
    {
        "source_sentence": "又復無有不實之事，能有生起果用功能，猶如二月。",
        "from": "T31n1625_001:0890b07_6",
        "context_with_next_sentence": true
    },
    {
        "source_sentence": "如第二月，不能生識第二月相。",
        "from": "T31n1625_001:0890b07_20",
        "context_with_next_sentence": true
    },
    {
        "source_sentence": "若爾，何因有斯相現？",
        "from": "T31n1625_001:0890b08_9",
        "context_with_next_sentence": true
    },
    {
        "source_sentence": "根損害故。",
        "from": "T31n1625_001:0890b08_14",
        "context_with_next_sentence": true
    },
    {
        "source_sentence": "若時眼根由瞖等害損其明德，遂即從斯損害根處，見二月生，非實境故。",
        "from": "T31n1625_001:0890b10_7",
        "context_with_next_sentence": true
    },
    {
        "source_sentence": "由此二月縱有彼相，然非斯境。",
        "from": "T31n1625_001:0890b11_1",
        "context_with_next_sentence": true
    },
    {
        "source_sentence": "如第二月，縱令此識有彼相狀，由不生故不名斯境。",
        "from": "T31n1625_001:0890b12_4",
        "context_with_next_sentence": true
    },
    {
        "source_sentence": "此由非實事有性等總聚不是識之生因，非實性故，如第二月。",
        "from": "T31n1625_001:0890b13_13",
        "context_with_next_sentence": true
    },
    {
        "source_sentence": "由斯方立非因性故不是所緣，還如二月。",
        "from": "T31n1625_001:0890b14_11",
        "context_with_next_sentence": true
    },
    {
        "source_sentence": "又復將此第二月喻，於彼相因，應知說其不定之過。",
        "from": "T31n1625_001:0890b15_15",
        "context_with_next_sentence": true
    },
    {
        "source_sentence": "復由識義理成就故，過是相違。",
        "from": "T31n1625_001:0890b16_9",
        "context_with_next_sentence": true
    },
    {
        "source_sentence": "復緣眼識不緣青等聚集極微，為由彼體非生性故，如餘根識。",
        "from": "T31n1625_001:0890b18_8",
        "context_with_next_sentence": true
    },
    {
        "source_sentence": "此喻共許，故不別言。",
        "from": "T31n1625_001:0890b18_18",
        "context_with_next_sentence": true
    },
    {
        "source_sentence": "第二月喻非實事故，應知此是於非因性而成立之。",
        "from": "T31n1625_001:0890b20_1",
        "context_with_next_sentence": true
    },
    {
        "source_sentence": "如所說之，縱有相性然非彼境，斯言復是非彼因義。",
        "from": "T31n1625_001:0890b21_4",
        "context_with_next_sentence": true
    },
    {
        "source_sentence": "若言無有第二月者，如何現見有二相生？",
        "from": "T31n1625_001:0890b22_3",
        "context_with_next_sentence": true
    },
    {
        "source_sentence": "謂從內布功能差別均其次已，似相之識而便轉生，猶如夢時見有境起，由此令似妄作斯解，於其月處乘更覩餘。",
        "from": "T31n1625_001:0890b24_14",
        "context_with_next_sentence": true
    },
    {
        "source_sentence": "諸有說云：",
        "from": "T31n1625_001:0890b24_19",
        "context_with_next_sentence": true
    },
    {
        "source_sentence": "而於眼識雙現之時，此二次第難印定故，將作同時，於斯二種相貌之後，意識便云我見月之第二月也。",
        "from": "T31n1625_001:0890b27_6",
        "context_with_next_sentence": true
    },
    {
        "source_sentence": "或復有云：",
        "from": "T31n1625_001:0890b27_11",
        "context_with_next_sentence": true
    },
    {
        "source_sentence": "於共許曰數有錯亂，由根損故。",
        "from": "T31n1625_001:0890b28_7",
        "context_with_next_sentence": true
    },
    {
        "source_sentence": "若望不許外境之宗，如斯眾見但是妄執，由非眼識所緣無間引生意識能於一時雙緣兩相，作如斯解見二月耶？",
        "from": "T31n1625_001:0890c01_17",
        "context_with_next_sentence": true
    },
    {
        "source_sentence": "又於聲等，緣彼之識不知其次，應有二聲等見同時起耶？",
        "from": "T31n1625_001:0890c03_5",
        "context_with_next_sentence": true
    },
    {
        "source_sentence": "好眼之人意識次第尚多難解，何況依於色根之識測其差別，便成多有二相等見。",
        "from": "T31n1625_001:0890c05_3",
        "context_with_next_sentence": true
    },
    {
        "source_sentence": "一旃達羅，若時離識許實有者，斯乃何勞妄增二月，而言於數有其錯亂？",
        "from": "T31n1625_001:0890c06_15",
        "context_with_next_sentence": true
    },
    {
        "source_sentence": "離識之外執有二種極微總聚，此皆闕其一分義故。",
        "from": "T31n1625_001:0890c07_17",
        "context_with_next_sentence": true
    },
    {
        "source_sentence": "又如所說能立能斥道理力故以之為境，成不相應，闕一分故。",
        "from": "T31n1625_001:0890c09_7",
        "context_with_next_sentence": true
    },
    {
        "source_sentence": "自體相現及能生性，具斯二分方是所緣。",
        "from": "T31n1625_001:0890c10_5",
        "context_with_next_sentence": true
    },
    {
        "source_sentence": "於極微處即闕初支，於第二邊便亡第二。",
        "from": "T31n1625_001:0890c11_5",
        "context_with_next_sentence": true
    },
    {
        "source_sentence": "若如是者，如向所論二種過失，重更收攝令使無差。",
        "from": "T31n1625_001:0890c12_10",
        "context_with_next_sentence": true
    },
    {
        "source_sentence": "有說集相者，於諸極微處各有集相，即此集塵而有相現。",
        "from": "T31n1625_001:0890c13_16",
        "context_with_next_sentence": true
    },
    {
        "source_sentence": "隨其所有多少極微，此皆實有。",
        "from": "T31n1625_001:0890c14_11",
        "context_with_next_sentence": true
    },
    {
        "source_sentence": "在極微處有總聚相生自相識，實有性故，應是所緣。",
        "from": "T31n1625_001:0890c15_15",
        "context_with_next_sentence": true
    },
    {
        "source_sentence": "斯乃雙支，皆是有故。",
        "from": "T31n1625_001:0890c16_4",
        "context_with_next_sentence": true
    },
    {
        "source_sentence": "此即於前所有成立，求進無由。",
        "from": "T31n1625_001:0890c16_18",
        "context_with_next_sentence": true
    },
    {
        "source_sentence": "為聚集相即是極微、為不爾耶？",
        "from": "T31n1625_001:0890c17_12",
        "context_with_next_sentence": true
    },
    {
        "source_sentence": "由諸境義有眾多相，即此諸微許有微狀亦有集相。",
        "from": "T31n1625_001:0890c18_15",
        "context_with_next_sentence": true
    },
    {
        "source_sentence": "如何得令兩相共居一事為應理乎？",
        "from": "T31n1625_001:0890c19_11",
        "context_with_next_sentence": true
    },
    {
        "source_sentence": "有眾多相，凡諸有色合聚之物，皆以地等四大為性，彼皆自性有勝功能，青黃等相隨事隨根而為了別。",
        "from": "T31n1625_001:0890c21_18",
        "context_with_next_sentence": true
    },
    {
        "source_sentence": "即此於其眾多相處，極微之處有總集相。",
        "from": "T31n1625_001:0890c22_17",
        "context_with_next_sentence": true
    },
    {
        "source_sentence": "即將此相為眼等識所行境故，是現量性。",
        "from": "T31n1625_001:0890c23_16",
        "context_with_next_sentence": true
    },
    {
        "source_sentence": "若如是者，於諸微處，識有聚相何不言之？",
        "from": "T31n1625_001:0890c24_16",
        "context_with_next_sentence": true
    },
    {
        "source_sentence": "塵有聚相，何不言識有聚相耶？",
        "from": "T31n1625_001:0890c25_10",
        "context_with_next_sentence": true
    },
    {
        "source_sentence": "所以復云然於微處有總聚相，即以此言為其方便，亦顯識有極微總相。",
        "from": "T31n1625_001:0890c27_3",
        "context_with_next_sentence": true
    },
    {
        "source_sentence": "若爾，一一極微有此相者，何故復云總集相也？",
        "from": "T31n1625_001:0890c28_3",
        "context_with_next_sentence": true
    },
    {
        "source_sentence": "色聚眾多，極微分別，是論所許，此即是其總聚性故。",
        "from": "T31n1625_001:0890c29_6",
        "context_with_next_sentence": true
    },
    {
        "source_sentence": "不是實有，如前已陳，何勞重述？",
        "from": "T31n1625_001:0891a01_1",
        "context_with_next_sentence": true
    },
    {
        "source_sentence": "有別意趣。",
        "from": "T31n1625_001:0891a01_6",
        "context_with_next_sentence": true
    },
    {
        "source_sentence": "縱令實事別別體殊，然此相狀但於集處更相藉故而可了知，說觀集相更無餘矣。",
        "from": "T31n1625_001:0891a03_5",
        "context_with_next_sentence": true
    },
    {
        "source_sentence": "又復設使諸有極微合聚為性，然而一事有其勝劣，隨事觀之，且如蒼色是其地界。",
        "from": "T31n1625_001:0891a05_3",
        "context_with_next_sentence": true
    },
    {
        "source_sentence": "如是等說，誠為應理。",
        "from": "T31n1625_001:0891a05_13",
        "context_with_next_sentence": true
    },
    {
        "source_sentence": "縱許如是，如極赤物初生起時多事皆強，遂無容矣；",
        "from": "T31n1625_001:0891a06_15",
        "context_with_next_sentence": true
    },
    {
        "source_sentence": "依容有處作此譸議。",
        "from": "T31n1625_001:0891a07_5",
        "context_with_next_sentence": true
    },
    {
        "source_sentence": "若爾，如何說諸極微非根所見，又復如何唯有如知能見極微？",
        "from": "T31n1625_001:0891a08_12",
        "context_with_next_sentence": true
    },
    {
        "source_sentence": "由其塵相非是識義，非是依根識之境界，故曰非根非根之義，獨是如知之所觀察。",
        "from": "T31n1625_001:0891a10_11",
        "context_with_next_sentence": true
    },
    {
        "source_sentence": "復如何理現見極微，塵形不覩，如堅性等、如堅潤等。",
        "from": "T31n1625_001:0891a11_16",
        "context_with_next_sentence": true
    },
    {
        "source_sentence": "於彼青等縱有其事，非是眼等識之境界，根之功能各決定故。",
        "from": "T31n1625_001:0891a13_3",
        "context_with_next_sentence": true
    },
    {
        "source_sentence": "塵亦如是，無違共許，豈非顯微無其堅性，由別體故。",
        "from": "T31n1625_001:0891a14_7",
        "context_with_next_sentence": true
    },
    {
        "source_sentence": "此對宗法，許共十處但是大種，斯言無過。",
        "from": "T31n1625_001:0891a15_6",
        "context_with_next_sentence": true
    },
    {
        "source_sentence": "然此已陳，汝瓨甌等覺者、汝如是證者，於瓨及甌便成根覺。",
        "from": "T31n1625_001:0891a16_12",
        "context_with_next_sentence": true
    },
    {
        "source_sentence": "相似而觀，於其自境識不差故，復由根覺隨現有境而相生故，識境不別。",
        "from": "T31n1625_001:0891a18_6",
        "context_with_next_sentence": true
    },
    {
        "source_sentence": "如何得知？",
        "from": "T31n1625_001:0891a18_11",
        "context_with_next_sentence": true
    },
    {
        "source_sentence": "由匪於其瓨甌等處眾微有別而此言說。",
        "from": "T31n1625_001:0891a19_8",
        "context_with_next_sentence": true
    },
    {
        "source_sentence": "然諸極微以總聚相而為其境，固非於彼瓨等自體了別之時，於眾多聚體有片別，彼之實事相貌之外無別積聚體可得故，緣彼根識便成相狀無有差殊，由此方成於塵自體是所緣性。",
        "from": "T31n1625_001:0891a23_11",
        "context_with_next_sentence": true
    },
    {
        "source_sentence": "復非於彼無別相處覆審之緣，異解性故，如緣青等。",
        "from": "T31n1625_001:0891a24_16",
        "context_with_next_sentence": true
    },
    {
        "source_sentence": "若相殊故。",
        "from": "T31n1625_001:0891a25_1",
        "context_with_next_sentence": true
    },
    {
        "source_sentence": "所言殊者，相謂形狀布置有殊，於其瓨甌咽腹底等珠異狀故。",
        "from": "T31n1625_001:0891a26_8",
        "context_with_next_sentence": true
    },
    {
        "source_sentence": "由境有別，覺乃遂殊，誠為應理。",
        "from": "T31n1625_001:0891a27_3",
        "context_with_next_sentence": true
    },
    {
        "source_sentence": "無如是事，非於根識所觀境處極微有殊。",
        "from": "T31n1625_001:0891a28_2",
        "context_with_next_sentence": true
    },
    {
        "source_sentence": "然此總聚是三佛栗底，而此總聚非根識境，此已㡰破。",
        "from": "T31n1625_001:0891a29_7",
        "context_with_next_sentence": true
    },
    {
        "source_sentence": "復非非境有別而令識相有殊，可為應理。",
        "from": "T31n1625_001:0891b01_6",
        "context_with_next_sentence": true
    },
    {
        "source_sentence": "復如何知諸極微處別狀非有？",
        "from": "T31n1625_001:0891b01_19",
        "context_with_next_sentence": true
    },
    {
        "source_sentence": "極微形相無別異故。",
        "from": "T31n1625_001:0891b02_8",
        "context_with_next_sentence": true
    },
    {
        "source_sentence": "凡諸事物有支分者，必有別狀於方處轉。",
        "from": "T31n1625_001:0891b03_7",
        "context_with_next_sentence": true
    },
    {
        "source_sentence": "然諸極微體無方分，至窮極處，斯即何曾得有形別，於瓨甌等縱令事別？",
        "from": "T31n1625_001:0891b05_1",
        "context_with_next_sentence": true
    },
    {
        "source_sentence": "而極圓性曾無有殊，斯乃一體無增減故。",
        "from": "T31n1625_001:0891b05_19",
        "context_with_next_sentence": true
    },
    {
        "source_sentence": "是故定知，於總聚處非實物有。",
        "from": "T31n1625_001:0891b06_13",
        "context_with_next_sentence": true
    },
    {
        "source_sentence": "凡有方隅布列形狀，皆非根識所行之境。",
        "from": "T31n1625_001:0891b07_11",
        "context_with_next_sentence": true
    },
    {
        "source_sentence": "上來如此眾多詰責，意欲顯其有別相故。",
        "from": "T31n1625_001:0891b08_10",
        "context_with_next_sentence": true
    },
    {
        "source_sentence": "瓨甌等覺，非以別事為所緣境，猶若蘇佉毒佉情矣。",
        "from": "T31n1625_001:0891b09_12",
        "context_with_next_sentence": true
    },
    {
        "source_sentence": "然而極微是不別境，即是彰其非彼境性。",
        "from": "T31n1625_001:0891b10_11",
        "context_with_next_sentence": true
    },
    {
        "source_sentence": "若相殊故方言殊者，此言意顯向云非以不別之事而為境者，是立已成。",
        "from": "T31n1625_001:0891b12_4",
        "context_with_next_sentence": true
    },
    {
        "source_sentence": "彼意說言，極微為境，其實無殊，然為形相別故別也。",
        "from": "T31n1625_001:0891b13_7",
        "context_with_next_sentence": true
    },
    {
        "source_sentence": "極微無殊，我亦共許。",
        "from": "T31n1625_001:0891b13_17",
        "context_with_next_sentence": true
    },
    {
        "source_sentence": "是立已成，由諸極微量無別故。",
        "from": "T31n1625_001:0891b14_11",
        "context_with_next_sentence": true
    },
    {
        "source_sentence": "此顯殊事是其別境，答非已成。",
        "from": "T31n1625_001:0891b15_6",
        "context_with_next_sentence": true
    },
    {
        "source_sentence": "或可此明諸根之識，於瓨甌等無有極微相狀性故非是所緣，猶如餘識。",
        "from": "T31n1625_001:0891b16_17",
        "context_with_next_sentence": true
    },
    {
        "source_sentence": "餘識謂意或餘根識，但緣青時，無黃相故。",
        "from": "T31n1625_001:0891b17_17",
        "context_with_next_sentence": true
    },
    {
        "source_sentence": "於諸極微雖體眾多，無差別故，而諸根識差別相故，斯乃共成。",
        "from": "T31n1625_001:0891b19_7",
        "context_with_next_sentence": true
    },
    {
        "source_sentence": "非塵狀性頌於極微，差別之言同前問答。",
        "from": "T31n1625_001:0891b20_5",
        "context_with_next_sentence": true
    },
    {
        "source_sentence": "若其總聚許覆相已，形非實境理方可成。",
        "from": "T31n1625_001:0891b21_4",
        "context_with_next_sentence": true
    },
    {
        "source_sentence": "如斯勝理，是應成立。",
        "from": "T31n1625_001:0891b21_14",
        "context_with_next_sentence": true
    },
    {
        "source_sentence": "若言離極微如是等如離彼者，彼覺便無故，猶如軍等。",
        "from": "T31n1625_001:0891b22_18",
        "context_with_next_sentence": true
    },
    {
        "source_sentence": "此言瓨等是非實義，由非實事。",
        "from": "T31n1625_001:0891b23_12",
        "context_with_next_sentence": true
    },
    {
        "source_sentence": "此顯餘宗諸非不實，皆非捨彼相違事也，如於聲等。",
        "from": "T31n1625_001:0891b24_16",
        "context_with_next_sentence": true
    },
    {
        "source_sentence": "青覺非有，此形相別，是覆相有，以其瓨等為境性故。",
        "from": "T31n1625_001:0891b26_1",
        "context_with_next_sentence": true
    },
    {
        "source_sentence": "雖引眾多異見道理，而竟不能顯其極微實事之體有其差別，據內境體，謂立自宗所緣之事。",
        "from": "T31n1625_001:0891b28_3",
        "context_with_next_sentence": true
    },
    {
        "source_sentence": "若也總撥無所緣境，便有違世、自許宗過，四種緣性於經說故。",
        "from": "T31n1625_001:0891b29_11",
        "context_with_next_sentence": true
    },
    {
        "source_sentence": "此中內聲，為顯不離於識而有所緣。",
        "from": "T31n1625_001:0891c01_7",
        "context_with_next_sentence": true
    },
    {
        "source_sentence": "言境體者，是所取分，是識變為境相之義。",
        "from": "T31n1625_001:0891c02_6",
        "context_with_next_sentence": true
    },
    {
        "source_sentence": "然在識外別分而住，將以為境。",
        "from": "T31n1625_001:0891c03_1",
        "context_with_next_sentence": true
    },
    {
        "source_sentence": "違世之過如前尚在。",
        "from": "T31n1625_001:0891c03_10",
        "context_with_next_sentence": true
    },
    {
        "source_sentence": "由諸世俗共許於境在外而住，應云如外。",
        "from": "T31n1625_001:0891c04_9",
        "context_with_next_sentence": true
    },
    {
        "source_sentence": "此不離識，其所取分如外而現，云我見境，生其慢想，寔此為因。",
        "from": "T31n1625_001:0891c05_18",
        "context_with_next_sentence": true
    },
    {
        "source_sentence": "如於眼識現其髮等，外境雖無，謂實無其在外之境，非了性故。",
        "from": "T31n1625_001:0891c07_6",
        "context_with_next_sentence": true
    },
    {
        "source_sentence": "以理究尋，不可了其自體定在於外，縱令許彼實有外相，然非識緣，非彼相性故。",
        "from": "T31n1625_001:0891c09_1",
        "context_with_next_sentence": true
    },
    {
        "source_sentence": "非極微相現如似外相顯現之時此即是其所緣緣也，彼相相應故。",
        "from": "T31n1625_001:0891c10_12",
        "context_with_next_sentence": true
    },
    {
        "source_sentence": "由若與相理相應故者，此即是此，如因性等。",
        "from": "T31n1625_001:0891c11_13",
        "context_with_next_sentence": true
    },
    {
        "source_sentence": "由與自相理相應故，復顯所緣差別體相，如云識有彼相故等，明不假藉外事為境，如情所計，境相隨生。",
        "from": "T31n1625_001:0891c13_20",
        "context_with_next_sentence": true
    },
    {
        "source_sentence": "又情所計，若離於識，非外有故，此之境相元不離識，由此名為內境相也。",
        "from": "T31n1625_001:0891c15_12",
        "context_with_next_sentence": true
    },
    {
        "source_sentence": "此中內聲言不離識，本無其外，望誰為內？",
        "from": "T31n1625_001:0891c16_12",
        "context_with_next_sentence": true
    },
    {
        "source_sentence": "及從此生，有此方生。",
        "from": "T31n1625_001:0891c17_1",
        "context_with_next_sentence": true
    },
    {
        "source_sentence": "或可從此由第七五，義有別故，由非離境得有其識，是故有此方乃識生。",
        "from": "T31n1625_001:0891c18_13",
        "context_with_next_sentence": true
    },
    {
        "source_sentence": "不言第五，二法合故。",
        "from": "T31n1625_001:0891c19_3",
        "context_with_next_sentence": true
    },
    {
        "source_sentence": "明其所緣，道理合故，顯能立也，此即但以共相之境為其能立。",
        "from": "T31n1625_001:0891c20_10",
        "context_with_next_sentence": true
    },
    {
        "source_sentence": "若差別者，其仳若南不緣外事，於其夢位以為顯示。",
        "from": "T31n1625_001:0891c21_14",
        "context_with_next_sentence": true
    },
    {
        "source_sentence": "如說二種為一能立，識有彼相復是識生，緣此二用方成一量。",
        "from": "T31n1625_001:0891c23_3",
        "context_with_next_sentence": true
    },
    {
        "source_sentence": "且復縱許有其內相，但觀外境妄有相故，言無地相。",
        "from": "T31n1625_001:0891c24_7",
        "context_with_next_sentence": true
    },
    {
        "source_sentence": "如情計境生其領受，境之相狀列在於內，將為應理，如何是彼一分得作同生之緣？",
        "from": "T31n1625_001:0891c26_4",
        "context_with_next_sentence": true
    },
    {
        "source_sentence": "其所取分離識無故，斯之一分復還生識，便成自體相違之過。",
        "from": "T31n1625_001:0891c27_12",
        "context_with_next_sentence": true
    },
    {
        "source_sentence": "復還是彼一分性故，如能取分，斯乃便成匪能生性，但由外相染識而生。",
        "from": "T31n1625_001:0891c29_5",
        "context_with_next_sentence": true
    },
    {
        "source_sentence": "此即相分與識同起，非二同時有因果性，如牛兩角。",
        "from": "T31n1625_001:0892a01_9",
        "context_with_next_sentence": true
    },
    {
        "source_sentence": "又匪於其不異之事同在一時，以同伴聲而合說之。",
        "from": "T31n1625_001:0892a02_13",
        "context_with_next_sentence": true
    },
    {
        "source_sentence": "亦非於識別說有境，斯乃如何名同伴性？",
        "from": "T31n1625_001:0892a03_12",
        "context_with_next_sentence": true
    },
    {
        "source_sentence": "理實如是，然由相狀差別力故，猜卜為異而表宣之。",
        "from": "T31n1625_001:0892a04_15",
        "context_with_next_sentence": true
    },
    {
        "source_sentence": "由有見分、相分之殊，遂將此識而有差別。",
        "from": "T31n1625_001:0892a05_15",
        "context_with_next_sentence": true
    },
    {
        "source_sentence": "若如是者，緣性亦應但是所執，非分別事有自性體，斯乃應成非真緣性，此因相違，由其緣義於餘所執差別之境亦共許之，如等無間滅，同分之識為斷割時，此識亦以四種多緣而為緣也。",
        "from": "T31n1625_001:0892a10_2",
        "context_with_next_sentence": true
    },
    {
        "source_sentence": "觀所緣論釋一卷",
        "from": "T31n1625_001:0892a11_100",
        "context_with_next_sentence": false
    }
]