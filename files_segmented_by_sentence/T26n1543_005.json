{
    "T26n1543_005:0789b22_0": "阿毘曇八犍度論卷第五",
    "T26n1543_005:0789b24_0": "迦旃延子造",
    "T26n1543_005:0789b25_0": "符秦罽賓三藏僧伽提婆",
    "T26n1543_005:0789b26_0": "共竺佛念譯",
    "T26n1543_005:0789b27_0": "阿毘曇結使犍度一行跋渠第二之一",
    "T26n1543_005:0789b28_0": "一行歷六、小七亦大七、攝、鉤瑣、有、由何定滅結使、諸道斷智八人。",
    "T26n1543_005:0789b29_1": "九結：愛結、瞋恚結、憍慢結、無明結、見結、失願結、疑結、慳結、嫉結。",
    "T26n1543_005:0789c01_2": "若身中愛結繫，彼有瞋恚耶？",
    "T26n1543_005:0789c02_3": "若有瞋恚結繫，復有愛結耶？",
    "T26n1543_005:0789c03_4": "若身中有愛結繫，有憍慢結、無明結、見結、失願結、疑結、慳結、嫉結復有耶？",
    "T26n1543_005:0789c04_5": "若有嫉結繫，復有愛結耶。",
    "T26n1543_005:0789c05_6": "身中乃至慳結繫，復有嫉結耶？",
    "T26n1543_005:0789c06_7": "設有嫉結，復有慳結耶(一行竟)？",
    "T26n1543_005:0789c06_8": "若身中過去愛結繫，未來復有耶？",
    "T26n1543_005:0789c07_9": "若有未來，過去復有耶(一)？",
    "T26n1543_005:0789c08_10": "若有過去，現在復有耶？",
    "T26n1543_005:0789c08_11": "若有現在，過去復有耶(二)？",
    "T26n1543_005:0789c09_12": "若有未來，現在復有耶？",
    "T26n1543_005:0789c09_13": "若有現在，未來復有耶(三)？",
    "T26n1543_005:0789c10_14": "若有過去，未來現在復有耶？",
    "T26n1543_005:0789c10_15": "若有未來現在，過去復有耶(四)？",
    "T26n1543_005:0789c11_16": "若有未來，過去現在復有耶？",
    "T26n1543_005:0789c12_17": "若有過去現在，未來復有耶(五)？",
    "T26n1543_005:0789c12_18": "若有現在，過去未來復有耶？",
    "T26n1543_005:0789c13_19": "若有過去未來，現在復有耶(六)？",
    "T26n1543_005:0789c14_20": "乃至慳嫉亦復如是。",
    "T26n1543_005:0789c14_21": "若身中有過去愛結繫，過去瞋恚結復有耶？",
    "T26n1543_005:0789c15_22": "若有過去瞋恚結，過去愛結復有耶(一)？",
    "T26n1543_005:0789c16_23": "若身中有過去愛結繫，未來復有瞋恚結耶？",
    "T26n1543_005:0789c17_24": "若有未來瞋恚結，過去復有愛結耶(二)？",
    "T26n1543_005:0789c18_25": "若身中有過去愛結繫，現在復有瞋恚結耶？",
    "T26n1543_005:0789c19_26": "若有現在瞋恚結，過去復有愛結耶(三)？",
    "T26n1543_005:0789c20_27": "若身中有過去愛結繫，過去現在復有瞋恚結耶？",
    "T26n1543_005:0789c21_28": "若有過去現在瞋恚結，過去復有愛結耶(四)？",
    "T26n1543_005:0789c22_29": "若身中有過去愛結繫，未來現在復有瞋恚結耶？",
    "T26n1543_005:0789c23_30": "若有未來現在瞋恚結，過去復有愛結耶(五)？",
    "T26n1543_005:0789c24_31": "若身中有過去愛結繫，過去未來復有瞋恚結耶？",
    "T26n1543_005:0789c25_32": "若有過去未來瞋恚結，過去復有愛結耶(六)？",
    "T26n1543_005:0789c26_33": "若身中有過去愛結繫，過去未來現在復有瞋恚結耶？",
    "T26n1543_005:0789c27_34": "若有過去未來現在瞋恚結，過去復有愛結耶(七事竟)？",
    "T26n1543_005:0789c28_35": "過去愛過去瞋恚過去憍慢(一)，未來(二)、現在(三)、過去現在(四)、未來現在(五)、過去未來(六)、過去未來現在憍慢(七)，乃至慳嫉亦復如是(大七竟)。",
    "T26n1543_005:0790a02_36": "身見，幾使所攝？",
    "T26n1543_005:0790a02_37": "戒盜、疑乃至無色界思惟所斷無明，幾使所攝(門竟)？",
    "T26n1543_005:0790a04_38": "三結、三不善根，三結為攝三不善根、三不善根為攝三結？",
    "T26n1543_005:0790a05_39": "三結乃至九十八使，三結為攝九十八使、九十八使為攝三結？",
    "T26n1543_005:0790a06_40": "乃至九結、九十八使，為九結攝九十八使、九十八使為攝九結(瑣門竟)？",
    "T26n1543_005:0790a08_41": "此三結，幾受欲有、幾受色有、幾受無色有？",
    "T26n1543_005:0790a09_42": "此乃至九十八使，幾受欲有、幾受色無色有(有門竟)？",
    "T26n1543_005:0790a10_43": "身見，由何三昧盡？",
    "T26n1543_005:0790a10_44": "戒盜、疑乃至無色界思惟所斷無明使，由何三昧盡(三昧門竟)？",
    "T26n1543_005:0790a11_45": "若結過去，彼結已繫耶？",
    "T26n1543_005:0790a12_46": "若彼結已繫，彼過去結耶？",
    "T26n1543_005:0790a13_0": "若結未來，彼結當繫耶？",
    "T26n1543_005:0790a13_1": "若彼結當繫，彼未來結耶？",
    "T26n1543_005:0790a14_2": "若結現在今繫，彼結耶？",
    "T26n1543_005:0790a14_3": "若今繫，彼結現在耶(三世結處竟)？",
    "T26n1543_005:0790a15_4": "若以道滅欲界結，於彼道退，得彼結繫、不得彼結繫？",
    "T26n1543_005:0790a16_5": "若以道滅色無色界結，於彼道退，得彼結繫、不得彼結繫(道退竟)？",
    "T26n1543_005:0790a17_6": "九斷智：欲界中苦諦習諦所斷結盡，一斷智；色無色界苦諦習諦所斷結盡，二斷智；欲界盡諦所斷結盡，三斷智；色無色界盡諦所斷結盡，四斷智；欲界道諦所斷結盡，五斷智；色無色界道諦所斷結盡，六斷智；五下分結盡，七斷智；色愛盡，八斷智；一切結盡，九斷智。",
    "T26n1543_005:0790a23_7": "九斷智為攝一切斷智、一切斷智為攝九斷智？",
    "T26n1543_005:0790a24_8": "八人：趣須陀洹、證得須陀洹，趣斯陀含、證得斯陀含，趣阿那含、證得阿那含，趣阿羅漢、證得阿羅漢。",
    "T26n1543_005:0790a27_9": "向須陀洹證於九斷智，成就幾智、不成就幾智？",
    "T26n1543_005:0790a28_10": "乃至向阿羅漢、證阿羅漢，於九斷智成就幾智、不成就幾智？",
    "T26n1543_005:0790a29_11": "此章義願具演說。",
    "T26n1543_005:0790b01_12": "九結：愛結、瞋恚結、憍慢結、無明結、見結、失願結、疑結、慳結、嫉結。",
    "T26n1543_005:0790b02_13": "身中有愛結繫，復有瞋恚結耶？",
    "T26n1543_005:0790b03_14": "答曰：如是，若有瞋恚結則有愛結。",
    "T26n1543_005:0790b03_15": "頗有愛結無瞋恚結耶？",
    "T26n1543_005:0790b04_16": "答曰：有，若色無色界法愛結未盡。",
    "T26n1543_005:0790b05_17": "若身中有愛結繫，復有憍慢耶？",
    "T26n1543_005:0790b06_0": "答曰：如是。",
    "T26n1543_005:0790b06_1": "若有憍慢，有愛結耶？",
    "T26n1543_005:0790b06_2": "答曰：如是。",
    "T26n1543_005:0790b07_0": "若身中有愛結繫，有無明結耶？",
    "T26n1543_005:0790b07_1": "答曰：如是，有愛結則有無明結耶。",
    "T26n1543_005:0790b08_2": "頗有無明無愛結耶？",
    "T26n1543_005:0790b09_0": "答曰：有。",
    "T26n1543_005:0790b09_1": "苦智生、習智未生，若苦諦所斷法中習諦所斷無明結未盡。",
    "T26n1543_005:0790b10_2": "若身中有愛結繫，復有見結耶？",
    "T26n1543_005:0790b11_3": "答曰：或有愛，無有見也。",
    "T26n1543_005:0790b11_4": "云何有愛無有見耶？",
    "T26n1543_005:0790b12_5": "答曰：習智已生、盡智未生，若盡諦道諦所斷見不相應法愛結未盡，若思惟所斷法愛結未盡。",
    "T26n1543_005:0790b14_6": "盡智已生、道智未生，若道諦所斷見不相應法愛結未盡，若思惟所斷法愛結未盡。",
    "T26n1543_005:0790b16_7": "見諦成就世尊弟子，思惟所斷法愛結未盡，是謂愛非見。",
    "T26n1543_005:0790b17_8": "云何見非愛？",
    "T26n1543_005:0790b17_9": "答曰：苦智已生、習智未生，苦諦所斷法習諦所斷見結未盡，是謂見非愛。",
    "T26n1543_005:0790b19_10": "云何二俱繫？",
    "T26n1543_005:0790b19_11": "答曰：人身體支節盡繫，若四諦思惟所斷法二俱繫。",
    "T26n1543_005:0790b21_12": "苦智已生、習智未生，若習盡道諦思惟所斷法二俱繫。",
    "T26n1543_005:0790b22_13": "習智已生、盡智未生，盡諦道諦所斷見相應法二俱繫。",
    "T26n1543_005:0790b23_14": "盡智已生、道智未生，道諦所斷見相應法二俱繫。",
    "T26n1543_005:0790b24_15": "是謂身中二俱繫。",
    "T26n1543_005:0790b25_16": "云何身中二俱不繫耶？",
    "T26n1543_005:0790b25_17": "答曰：習智已生、盡智未生，苦諦習諦所斷法二俱不繫。",
    "T26n1543_005:0790b26_18": "盡智已生、道智未生，苦習盡諦所斷法二俱不繫。",
    "T26n1543_005:0790b28_19": "見諦成就世尊弟子，四諦所斷法二俱不繫。",
    "T26n1543_005:0790b29_20": "欲愛已盡，於欲界法二俱不繫。",
    "T26n1543_005:0790b29_21": "色無色愛盡，色無色界法二俱不繫。",
    "T26n1543_005:0790b30_22": "是謂身二俱不繫。",
    "T26n1543_005:0790c01_0": "疑亦如是。",
    "T26n1543_005:0790c01_1": "若身中有愛結繫，復有失願耶？",
    "T26n1543_005:0790c01_2": "答曰：或有愛，無失願。",
    "T26n1543_005:0790c02_3": "云何有愛無失願耶？",
    "T26n1543_005:0790c02_4": "答曰：習智已生、盡智未生，思惟所斷法愛結未盡。",
    "T26n1543_005:0790c04_5": "盡智已生、道智未生，思惟所斷法愛結未盡。",
    "T26n1543_005:0790c05_6": "見諦成就世尊弟子，若思惟所斷法愛結未盡，是謂愛無失願。",
    "T26n1543_005:0790c06_7": "云何有失願無愛？",
    "T26n1543_005:0790c06_8": "答曰：苦智已生、習智未生，若苦諦所斷法習諦所斷失願結未盡，是謂失願無愛。",
    "T26n1543_005:0790c08_9": "云何身二俱繫？",
    "T26n1543_005:0790c09_10": "答曰：人身體支節盡縛，四諦思惟所斷法二俱繫。",
    "T26n1543_005:0790c10_11": "苦智已生、習智未生，若習盡道諦思惟所斷法二俱繫。",
    "T26n1543_005:0790c11_12": "習智已生、盡智未生，盡諦道諦所斷法二俱繫。",
    "T26n1543_005:0790c12_13": "盡智已生、道智未生，若道諦所斷法二俱繫。",
    "T26n1543_005:0790c13_14": "是謂二俱繫。",
    "T26n1543_005:0790c13_15": "云何二俱不繫？",
    "T26n1543_005:0790c14_16": "答曰：習智已生、盡智未生，苦諦習諦所斷法二俱不繫。",
    "T26n1543_005:0790c15_17": "盡智已生、道智未生，苦習盡諦所斷法二俱不繫。",
    "T26n1543_005:0790c16_18": "見諦成就世尊弟子，四諦所斷法二俱不繫。",
    "T26n1543_005:0790c17_19": "欲愛盡，於欲界法二俱不繫。",
    "T26n1543_005:0790c18_20": "色無色界愛盡，色無色界法二俱不繫。",
    "T26n1543_005:0790c19_21": "是謂身二俱不繫。",
    "T26n1543_005:0790c19_22": "若身中愛結繫，復有慳結耶？",
    "T26n1543_005:0790c20_23": "答曰：如是，有慳則有愛也。",
    "T26n1543_005:0790c20_24": "頗有愛無慳耶？",
    "T26n1543_005:0790c21_25": "答曰：有欲界四諦所斷法愛結未盡，乃至色無色界法愛結未盡。",
    "T26n1543_005:0790c22_26": "嫉亦如是(愛門竟)。",
    "T26n1543_005:0790c23_0": "憍慢門亦如是。",
    "T26n1543_005:0790c23_1": "若身中有瞋恚結繫，復有憍慢結耶？",
    "T26n1543_005:0790c24_2": "答曰：如是，有瞋恚結繫則有憍慢結耶。",
    "T26n1543_005:0790c25_3": "頗有憍慢無瞋恚耶？",
    "T26n1543_005:0790c25_4": "答曰：有色無色界法憍慢結未盡。",
    "T26n1543_005:0790c26_5": "若身中有瞋恚結繫，有無明結耶？",
    "T26n1543_005:0790c27_6": "答曰：如是，有瞋恚則有無明也。",
    "T26n1543_005:0790c27_7": "頗有無明無瞋恚耶？",
    "T26n1543_005:0790c28_8": "答曰：有欲愛未盡，苦智已生、習智未生，欲界中苦諦所斷法習諦所斷無明結未盡，若色無色界法無明結未盡。",
    "T26n1543_005:0791a01_9": "若身中有瞋恚結繫，有見結耶？",
    "T26n1543_005:0791a02_10": "答曰：或有瞋恚無見。",
    "T26n1543_005:0791a03_0": "云何瞋恚無見？",
    "T26n1543_005:0791a03_1": "答曰：欲愛未盡，習智已生、盡智未生，欲界中盡諦所斷道諦所斷見不相應法瞋恚結未盡，欲界中思惟所斷法瞋恚結未盡。",
    "T26n1543_005:0791a06_2": "盡智已生、道智未生，欲界中道諦所斷見不相應法瞋恚結未盡，欲界中思惟所斷法瞋恚結未盡。",
    "T26n1543_005:0791a08_3": "見諦成就世尊弟子，欲愛未盡，欲界思惟所斷法瞋恚結未盡，是謂瞋恚無見也。",
    "T26n1543_005:0791a10_4": "云何見無瞋恚？",
    "T26n1543_005:0791a10_5": "答曰：欲愛未盡，苦智已生、習智未生，欲界中苦諦所斷法習諦所斷見結未盡，色無色界法見結未盡，是謂見無瞋恚。",
    "T26n1543_005:0791a13_6": "云何身二俱繫？",
    "T26n1543_005:0791a13_7": "答曰：人身體支節盡縛，欲界中四諦思惟所斷法二俱繫。",
    "T26n1543_005:0791a14_8": "欲愛未盡，苦智已生、習智未生，欲界中習盡道諦思惟所斷法二俱繫。",
    "T26n1543_005:0791a16_9": "習智已生、盡智未生，欲界中盡諦道諦所斷見相應法二俱繫。",
    "T26n1543_005:0791a17_10": "盡智已生、道智未生，欲界中道諦所斷見相應法二俱繫。",
    "T26n1543_005:0791a19_11": "是謂身二俱繫。",
    "T26n1543_005:0791a19_12": "云何身二俱不繫？",
    "T26n1543_005:0791a20_0": "答曰：習智已生、盡智未生，苦諦習諦所斷法二俱不繫，色無色界思惟所斷法二俱不繫。",
    "T26n1543_005:0791a22_0": "盡智已生、道智未生，苦習盡諦所斷法二俱不繫，色無色界思惟所斷法二俱不繫。",
    "T26n1543_005:0791a23_1": "見諦成就世尊弟子，四諦所斷法二俱不繫。",
    "T26n1543_005:0791a24_2": "欲愛已盡，欲界法二俱不繫。",
    "T26n1543_005:0791a25_3": "色無色界愛盡，色無色界法二俱不繫。",
    "T26n1543_005:0791a26_4": "是謂身二俱不繫。",
    "T26n1543_005:0791a26_5": "疑亦如是。",
    "T26n1543_005:0791a27_0": "若身中有瞋恚結繫，復有失願耶？",
    "T26n1543_005:0791a27_1": "答曰：或有瞋恚無失願也。",
    "T26n1543_005:0791a28_2": "云何有瞋恚無失願？",
    "T26n1543_005:0791a28_3": "答曰：欲愛未盡，習智已生、盡智未生，欲界思惟所斷法瞋恚未盡。",
    "T26n1543_005:0791b01_4": "盡智已生、道智未生，欲界思惟所斷法瞋恚未盡。",
    "T26n1543_005:0791b02_5": "見諦成就世尊弟子，欲愛未盡，欲界思惟所斷法瞋恚未盡。",
    "T26n1543_005:0791b03_6": "是謂瞋恚無失願。",
    "T26n1543_005:0791b04_7": "云何有失願無瞋恚？",
    "T26n1543_005:0791b04_8": "答曰：欲愛未盡，苦智已生、習智未生，欲界苦諦所斷法習諦所斷失願未盡，色無色界法失願未盡，是謂失願無瞋恚。",
    "T26n1543_005:0791b07_9": "云何二俱繫？",
    "T26n1543_005:0791b07_10": "答曰：人身體支節盡縛，欲界四諦思惟所斷法二俱繫。",
    "T26n1543_005:0791b08_11": "欲愛未盡，苦智已生、習智未生，欲界習盡道諦思惟所斷法二俱繫。",
    "T26n1543_005:0791b10_12": "習智已生、盡智未生，欲界盡諦道諦所斷法二俱繫。",
    "T26n1543_005:0791b11_13": "盡智已生、道智未生，欲界道諦所斷法二俱繫。",
    "T26n1543_005:0791b12_14": "是謂身二俱繫。",
    "T26n1543_005:0791b12_15": "云何身二俱解脫？",
    "T26n1543_005:0791b13_16": "答曰：習智已生、盡智未生，苦諦習諦所斷法二俱解脫，色無色界思惟所斷法二俱解脫。",
    "T26n1543_005:0791b15_17": "盡智已生、道智未生，苦諦習諦盡諦所斷法二俱解脫，色無色界思惟所斷法二俱解脫。",
    "T26n1543_005:0791b17_18": "見諦成就世尊弟子，四諦所斷法二俱解脫，色無色界思惟所斷法二俱解脫。",
    "T26n1543_005:0791b18_19": "欲愛已盡，欲界法二俱解脫。",
    "T26n1543_005:0791b19_20": "色無色愛盡，色無色界法二俱解脫。",
    "T26n1543_005:0791b20_21": "是謂身二俱解脫。",
    "T26n1543_005:0791b20_22": "若身中有瞋恚結繫，有慳結耶？",
    "T26n1543_005:0791b21_23": "答曰：如是，有慳結則有瞋恚結。",
    "T26n1543_005:0791b22_24": "頗有瞋恚結無慳耶？",
    "T26n1543_005:0791b22_25": "答曰：有欲界四諦所斷法瞋恚未盡。",
    "T26n1543_005:0791b23_26": "嫉結亦如是(瞋恚竟)。",
    "T26n1543_005:0791b23_27": "若身中有無明結繫，有見結耶？",
    "T26n1543_005:0791b24_28": "答曰：如是，有見則有無明也。",
    "T26n1543_005:0791b25_29": "頗有無明無見耶？",
    "T26n1543_005:0791b25_30": "答曰：習智已生、盡智未生，盡諦道諦所斷見不相應法無明結未盡，思惟所斷法無明結未盡。",
    "T26n1543_005:0791b27_31": "盡智已生、道智未生，道諦所斷見不相應法無明結未盡，思惟所斷法無明結未盡。",
    "T26n1543_005:0791b29_32": "見諦成就世尊弟子，思惟所斷法無明結未盡。",
    "T26n1543_005:0791c01_33": "疑亦如是。",
    "T26n1543_005:0791c02_0": "若身中有無明結繫，有失願結耶？",
    "T26n1543_005:0791c02_1": "答曰：如是，有失願則有無明也。",
    "T26n1543_005:0791c03_2": "頗有無明無失願耶？",
    "T26n1543_005:0791c03_3": "答曰：有，習智已生、盡智未生，思惟所斷法無明結未盡。",
    "T26n1543_005:0791c05_4": "盡智已生、道智未生，思惟所斷法無明結未盡。",
    "T26n1543_005:0791c06_5": "見諦成就世尊弟子，思惟所斷法無明結未盡。",
    "T26n1543_005:0791c07_6": "若身中有無明結繫，有慳結耶？",
    "T26n1543_005:0791c08_0": "答曰：如是，有慳結則有無明也。",
    "T26n1543_005:0791c08_1": "頗有無明無慳耶？",
    "T26n1543_005:0791c09_2": "答曰：有，欲界四諦所斷法無明結未盡，色無色界法無明結未盡。",
    "T26n1543_005:0791c10_3": "嫉亦如是(癡門竟)。",
    "T26n1543_005:0791c10_4": "若身中有見結繫，有失願耶？",
    "T26n1543_005:0791c11_5": "答曰：如是，有見結則有失願也。",
    "T26n1543_005:0791c12_6": "頗有失願無見耶？",
    "T26n1543_005:0791c12_7": "答曰：有，習智已生、盡智未生，盡諦道諦所斷見不相應法失願結未盡。",
    "T26n1543_005:0791c14_8": "盡智已生、道智未生，道諦所斷見不相應法失願未盡。",
    "T26n1543_005:0791c15_9": "若身中有見結繫，有疑結耶？",
    "T26n1543_005:0791c16_10": "答曰：或有見無疑也。",
    "T26n1543_005:0791c16_11": "云何有見無疑耶？",
    "T26n1543_005:0791c17_12": "答曰：習智已生、盡智未生，盡諦道諦所斷見相應法見結未盡。",
    "T26n1543_005:0791c18_13": "盡智已生、道智未生，道諦所斷見相應法見結未盡。",
    "T26n1543_005:0791c19_14": "是謂見無疑也。",
    "T26n1543_005:0791c20_15": "云何有疑無見耶？",
    "T26n1543_005:0791c20_16": "答曰：習智已生、盡智未生，盡諦道諦所斷疑相應法疑結未盡。",
    "T26n1543_005:0791c21_17": "盡智已生、道智未生，道諦所斷疑相應法疑結未盡。",
    "T26n1543_005:0791c23_18": "是謂疑無見也。",
    "T26n1543_005:0791c23_19": "云何身二俱繫？",
    "T26n1543_005:0791c23_20": "答曰：人身體支節盡縛，四諦思惟所斷法二俱繫。",
    "T26n1543_005:0791c24_21": "苦智已生、習智未生，習盡道諦思惟所斷法二俱繫。",
    "T26n1543_005:0791c26_22": "是謂身二俱繫。",
    "T26n1543_005:0791c26_23": "云何身二俱解脫？",
    "T26n1543_005:0791c26_24": "答曰：習智已生、盡智未生，苦諦習諦所斷法二俱解脫，盡諦道諦所斷見疑不相應法二俱解脫，思惟所斷法二俱解脫。",
    "T26n1543_005:0791c29_25": "盡智已生、道智未生，苦諦習諦盡諦所斷法二俱解脫，道諦所斷見疑不相應法二俱解脫，思惟所斷法二俱解脫。",
    "T26n1543_005:0792a03_26": "見諦成就世尊弟子，四諦所斷法二俱解脫。",
    "T26n1543_005:0792a04_27": "欲愛已盡，欲界法二俱解脫。",
    "T26n1543_005:0792a04_28": "色無色愛盡，色無色界法二俱解脫。",
    "T26n1543_005:0792a05_29": "是謂身二俱解脫。",
    "T26n1543_005:0792a06_30": "若身中有見結繫，有慳結耶？",
    "T26n1543_005:0792a06_31": "答曰：或有見無慳。",
    "T26n1543_005:0792a07_32": "云何有見無慳耶？",
    "T26n1543_005:0792a07_33": "答曰：欲界四諦所斷法見結未盡，色無色界法見結未盡，是謂見無慳。",
    "T26n1543_005:0792a09_34": "云何有慳非見？",
    "T26n1543_005:0792a09_35": "答曰：欲愛未盡，習智已生、盡智未生，欲界思惟所斷法慳結未盡。",
    "T26n1543_005:0792a11_36": "盡智已生、道智未生，欲界思惟所斷法慳結未盡。",
    "T26n1543_005:0792a12_37": "見諦成就世尊弟子，欲愛未盡，欲界思惟所斷法慳結未盡。",
    "T26n1543_005:0792a13_38": "是謂慳非見。",
    "T26n1543_005:0792a13_39": "云何身二俱繫？",
    "T26n1543_005:0792a14_40": "答曰：人身體支節盡縛，欲界思惟所斷法二俱繫。",
    "T26n1543_005:0792a15_41": "欲愛未盡，苦智已生、習智未生，欲界思惟所斷法二俱繫。",
    "T26n1543_005:0792a16_42": "是謂二俱繫。",
    "T26n1543_005:0792a17_0": "云何二俱解脫？",
    "T26n1543_005:0792a17_1": "答曰：習智已生、盡智未生，苦習諦所斷法二俱解脫，盡道諦所斷見不相應法二俱解脫，色無色界思惟所斷法二俱解脫。",
    "T26n1543_005:0792a20_2": "盡智已生、道智未生，苦習盡諦所斷法二俱解脫，道諦所斷見不相應法二俱解脫，色無色界思惟所斷法二俱解脫。",
    "T26n1543_005:0792a22_3": "見諦成就世尊弟子，四諦所斷法二俱解脫，色無色界思惟所斷法二俱解脫。",
    "T26n1543_005:0792a24_4": "欲愛已盡，欲界法二俱解脫。",
    "T26n1543_005:0792a25_5": "色無色愛盡，色無色界法二俱解脫。",
    "T26n1543_005:0792a25_6": "是謂二俱解脫。",
    "T26n1543_005:0792a26_7": "嫉亦如是(第五見門竟歷四也)。",
    "T26n1543_005:0792a26_8": "若身中有失願結繫，有疑結耶？",
    "T26n1543_005:0792a27_9": "答曰：如是，有疑結則有失願也。",
    "T26n1543_005:0792a28_10": "頗有失願無疑耶？",
    "T26n1543_005:0792a28_11": "答曰：有，習智已生、盡智未生，盡諦道諦所斷疑不相應法失願結未盡。",
    "T26n1543_005:0792b01_12": "盡智已生、道智未生，道諦所斷疑不相應法失願結未盡。",
    "T26n1543_005:0792b02_13": "若身中有失願結繫，有慳結耶？",
    "T26n1543_005:0792b03_14": "答曰：或有失願無慳。",
    "T26n1543_005:0792b03_15": "云何有失願無慳耶？",
    "T26n1543_005:0792b04_16": "答曰：欲界四諦所斷法失願結未盡，色無色界法失願結未盡，是謂有失願無慳。",
    "T26n1543_005:0792b06_0": "云何有慳無失願耶？",
    "T26n1543_005:0792b06_1": "答曰：欲愛未盡，習智已生、盡智未生，欲界思惟所斷法慳結未盡。",
    "T26n1543_005:0792b07_2": "盡智已生、道智未生，欲界思惟所斷法慳結未盡。",
    "T26n1543_005:0792b09_3": "見諦成就世尊弟子，欲愛未盡欲界思惟所斷法慳結未盡。",
    "T26n1543_005:0792b10_4": "是謂慳無失願。",
    "T26n1543_005:0792b10_5": "云何二俱繫？",
    "T26n1543_005:0792b11_6": "答曰：人身體支節盡縛，欲界思惟所斷法二俱繫。",
    "T26n1543_005:0792b12_7": "欲愛未盡，苦智已生、習智未生，欲界思惟所斷法二俱繫。",
    "T26n1543_005:0792b13_8": "是謂身二俱繫。",
    "T26n1543_005:0792b13_9": "云何二俱解脫？",
    "T26n1543_005:0792b14_10": "答曰：習智已生、盡智未生，苦習諦所斷法二俱解脫，色無色界思惟所斷法二俱解脫。",
    "T26n1543_005:0792b16_11": "盡智已生、道智未生，苦習盡諦所斷法二俱解脫，色無色界思惟所斷法二俱解脫。",
    "T26n1543_005:0792b17_12": "見諦成就世尊弟子，四諦所斷法二俱解脫，色無色界思惟所斷法二俱解脫。",
    "T26n1543_005:0792b19_13": "欲愛已盡，欲界法二俱解脫。",
    "T26n1543_005:0792b20_14": "色無色界愛盡，色無色界法二俱解脫。",
    "T26n1543_005:0792b21_15": "是謂二俱解脫。",
    "T26n1543_005:0792b21_16": "嫉亦如是(第六失願門歷三也)。",
    "T26n1543_005:0792b22_0": "若身中有疑結繫，有慳結耶？",
    "T26n1543_005:0792b22_1": "答曰：或有疑無慳。",
    "T26n1543_005:0792b23_2": "云何有疑無慳耶？",
    "T26n1543_005:0792b23_3": "答曰：欲界四諦所斷法疑結未盡，色無色界法疑結未盡，是謂有疑無慳。",
    "T26n1543_005:0792b25_4": "云何有慳無疑？",
    "T26n1543_005:0792b25_5": "答曰：欲愛未盡，習智已生、盡智未生，欲界思惟所斷法慳結未盡。",
    "T26n1543_005:0792b26_6": "盡智已生、道智未生，欲界思惟所斷法慳結未盡。",
    "T26n1543_005:0792b28_7": "見諦成就世尊弟子，欲愛未盡欲界思惟所斷法慳結未盡。",
    "T26n1543_005:0792b29_8": "是謂有慳無疑也。",
    "T26n1543_005:0792b29_9": "云何二俱繫？",
    "T26n1543_005:0792c01_10": "答曰：人身體支節盡縛，欲界思惟所斷法二俱繫。",
    "T26n1543_005:0792c02_11": "欲愛未盡，苦智已生、習智未生，欲界思惟所斷法二俱繫。",
    "T26n1543_005:0792c03_12": "是謂二俱繫。",
    "T26n1543_005:0792c03_13": "云何二俱解脫？",
    "T26n1543_005:0792c04_14": "答曰：習智已生、盡智未生，苦諦習諦所斷法二俱解脫，盡諦道諦所斷疑不相應法二俱解脫，色無色界思惟所斷法二俱解脫。",
    "T26n1543_005:0792c07_15": "盡智已生、道智未生，苦諦習諦盡諦所斷法二俱解脫，道諦所斷疑不相應法二俱解脫，色無色界思惟所斷法二俱解脫。",
    "T26n1543_005:0792c09_16": "見諦成就世尊弟子，四諦所斷法二俱解脫，色無色界思惟所斷法二俱解脫。",
    "T26n1543_005:0792c11_17": "欲愛已盡，欲界法二俱解脫。",
    "T26n1543_005:0792c12_18": "色無色界愛盡，色無色界法二俱解脫。",
    "T26n1543_005:0792c13_19": "是謂二俱解脫。",
    "T26n1543_005:0792c13_20": "嫉亦如是(第七疑門竟)。",
    "T26n1543_005:0792c13_21": "若身中有慳結繫，有嫉結耶？",
    "T26n1543_005:0792c14_22": "答曰：如是。",
    "T26n1543_005:0792c14_23": "若有嫉有慳結耶？",
    "T26n1543_005:0792c15_24": "答曰：如是。",
    "T26n1543_005:0792c15_25": "一行竟(歷六道也)。",
    "T26n1543_005:0792c16_0": "身中有過去愛結繫，有未來耶？",
    "T26n1543_005:0792c16_1": "答曰：如是。",
    "T26n1543_005:0792c16_2": "設有未來，有過去耶？",
    "T26n1543_005:0792c17_3": "答曰：本興未盡則繫；若本不興、本興已盡則不繫。",
    "T26n1543_005:0792c18_4": "若有過去，有現在耶？",
    "T26n1543_005:0792c19_0": "答曰：若現在前。",
    "T26n1543_005:0792c19_1": "設現在，有過去耶？",
    "T26n1543_005:0792c19_2": "答曰：若本興不盡則繫；若本不興、本興已盡則不繫。",
    "T26n1543_005:0792c20_3": "若有未來，有現在耶？",
    "T26n1543_005:0792c21_4": "答曰：若現在前。",
    "T26n1543_005:0792c21_5": "設有現在，有未來耶？",
    "T26n1543_005:0792c22_6": "答曰：如是。",
    "T26n1543_005:0792c22_7": "若有過去，有未來現在耶？",
    "T26n1543_005:0792c23_8": "答曰：未來則繫現在，若現在前。",
    "T26n1543_005:0792c23_9": "設有未來現在，有過去耶？",
    "T26n1543_005:0792c24_10": "答曰：若本興未盡則繫；若本不興、興者已盡則不繫。",
    "T26n1543_005:0792c25_11": "若有未來，有過去現在耶？",
    "T26n1543_005:0792c26_12": "答曰：或有未來無過去現在，或有未來及過去無現在，或有未來及現在無過去，或有未來過去現在。",
    "T26n1543_005:0792c28_13": "云何有未來無過去現在耶？",
    "T26n1543_005:0792c29_14": "答曰：若身中有愛結未盡，若本不興、本興已盡不現在前，是謂未來無過去現在。",
    "T26n1543_005:0793a01_15": "云何未來及過去無現在耶？",
    "T26n1543_005:0793a02_16": "答曰：身中本興愛結未盡，有此身愛結不現在前，是謂未來及過去無現在。",
    "T26n1543_005:0793a04_17": "云何未來及現在無過去耶？",
    "T26n1543_005:0793a04_18": "答曰：身中有愛結現在前，若本不興、興者已盡，是謂未來及現在無過去。",
    "T26n1543_005:0793a06_19": "云何未來及過去現在耶？",
    "T26n1543_005:0793a07_20": "答曰：身中愛結本興未盡，又此身愛結現在前，是謂未來及過去現在。",
    "T26n1543_005:0793a08_21": "設有過去現在，有未來耶？",
    "T26n1543_005:0793a09_22": "答曰：如是。",
    "T26n1543_005:0793a09_23": "若有現在，有過去未來耶？",
    "T26n1543_005:0793a10_24": "答曰：未來則繫過去。",
    "T26n1543_005:0793a10_25": "若本興未盡則繫；若本不興、興者已盡則不繫。",
    "T26n1543_005:0793a11_26": "設有過去未來，有現在耶？",
    "T26n1543_005:0793a12_27": "答曰：若現在前(愛歷六盡也)。",
    "T26n1543_005:0793a12_28": "瞋恚、憍、慢、慳、嫉亦復如是。",
    "T26n1543_005:0793a13_29": "身中有過去無明結繫，有未來耶？",
    "T26n1543_005:0793a14_30": "答曰：如是。",
    "T26n1543_005:0793a14_31": "設有未來，有過去耶？",
    "T26n1543_005:0793a14_32": "答曰：如是。",
    "T26n1543_005:0793a15_33": "若有過去，有現在耶？",
    "T26n1543_005:0793a15_34": "答曰：若現在前。",
    "T26n1543_005:0793a16_35": "設有現在，有過去耶？",
    "T26n1543_005:0793a16_36": "答曰：如是。",
    "T26n1543_005:0793a16_37": "若有未來，有現在耶？",
    "T26n1543_005:0793a17_38": "答曰：若現在前。",
    "T26n1543_005:0793a17_39": "設有現在，有未來耶？",
    "T26n1543_005:0793a18_40": "答曰：如是。",
    "T26n1543_005:0793a18_41": "若有過去，有未來現在耶？",
    "T26n1543_005:0793a18_42": "答曰：未來則繫現在，若現在前。",
    "T26n1543_005:0793a19_43": "設有未來現在，有過去耶？",
    "T26n1543_005:0793a20_44": "答曰：如是。",
    "T26n1543_005:0793a20_45": "若有未來，有過去現在耶？",
    "T26n1543_005:0793a21_46": "答曰：過去則繫現在，若現在前。",
    "T26n1543_005:0793a21_47": "設有過去現在，有未來耶？",
    "T26n1543_005:0793a22_48": "答曰：如是。",
    "T26n1543_005:0793a22_49": "若有現在，有過去未來耶？",
    "T26n1543_005:0793a23_50": "答曰：如是。",
    "T26n1543_005:0793a23_51": "設有過去未來，有現在耶？",
    "T26n1543_005:0793a24_0": "答曰：若現在前(無明歷六竟也)。",
    "T26n1543_005:0793a24_1": "見、失願、疑亦復如是。",
    "T26n1543_005:0793a25_0": "身中有過去愛結繫，有過去瞋恚結耶？",
    "T26n1543_005:0793a25_1": "答曰：若本興未盡則繫；若本不興、興者已盡則不繫。",
    "T26n1543_005:0793a27_2": "設有過去瞋恚結，有過去愛結耶？",
    "T26n1543_005:0793a27_3": "答曰：若本興未盡則繫；若前不興、興者已盡則不繫。",
    "T26n1543_005:0793a29_0": "身中有過去愛結繫，有未來瞋恚結耶？",
    "T26n1543_005:0793a29_1": "答曰：若未盡。",
    "T26n1543_005:0793b01_2": "設有未來瞋恚結，有過去愛結耶？",
    "T26n1543_005:0793b01_3": "答曰：若前興未盡則繫；若前不興、興者已盡則不繫。",
    "T26n1543_005:0793b03_4": "身中有過去愛結繫，有現在瞋恚結耶？",
    "T26n1543_005:0793b04_0": "答曰：若現在前。",
    "T26n1543_005:0793b04_1": "設有現在瞋恚結，有過去愛結耶？",
    "T26n1543_005:0793b05_2": "答曰：若前興未盡則繫；若前不興、興者已盡則不繫。",
    "T26n1543_005:0793b06_3": "身中有過去愛結繫，有過去現在瞋恚結耶？",
    "T26n1543_005:0793b07_4": "答曰：或有過去愛結無過去現在瞋恚結，或有過去愛結及過去瞋恚結無現在，或有過去愛結及現在瞋恚結無過去，或有過去愛結及過去現在瞋恚結。",
    "T26n1543_005:0793b10_5": "云何身中有過去愛結無過去現在瞋恚結耶？",
    "T26n1543_005:0793b11_6": "答曰：身中愛結前興未盡，又此身中前不興瞋恚結，若前興便盡不現在前，是謂身過去愛結繫無過去現在瞋恚結。",
    "T26n1543_005:0793b14_7": "云何身中過去愛結繫及過去瞋恚結無現在耶？",
    "T26n1543_005:0793b15_8": "答曰：身中愛結、瞋恚結前興未盡，又此身中瞋恚結不現在前，是謂身過去愛結繫及過去瞋恚結無現在。",
    "T26n1543_005:0793b18_0": "云何身中過去愛結繫及現在瞋恚結無過去耶？",
    "T26n1543_005:0793b19_1": "答曰：身中愛結前興未盡，又此身中瞋恚結現在前，若本不興、興者已盡，是謂身過去愛結繫及現在瞋恚結無過去。",
    "T26n1543_005:0793b21_2": "云何身過去愛結繫及過去現在瞋恚結耶？",
    "T26n1543_005:0793b22_3": "答曰：若身中愛結、瞋恚結前興不盡，又此身中瞋恚結現在前，是謂身過去愛結繫及過去現在瞋恚結也。",
    "T26n1543_005:0793b25_4": "設有過去現在瞋恚結，有過去愛結耶？",
    "T26n1543_005:0793b25_5": "答曰：若本興愛結未盡則繫；若前不興、興者便盡則不繫。",
    "T26n1543_005:0793b27_6": "身中有過去愛結繫，有未來現在瞋恚結耶？",
    "T26n1543_005:0793b28_7": "答曰：或有過去愛結繫無有未來現在瞋恚結也，或有過去愛結繫及未來瞋恚結無現在，或有過去愛結繫及未來現在瞋恚結。",
    "T26n1543_005:0793c02_8": "云何身有過去愛結繫無未來現在瞋恚結耶？",
    "T26n1543_005:0793c03_9": "答曰：色無色界法前興愛結未盡，是謂身過去愛結繫無未來現在瞋恚結。",
    "T26n1543_005:0793c04_10": "云何身過去愛結繫及未來瞋恚結無現在耶？",
    "T26n1543_005:0793c05_11": "答曰：身中前興愛結未盡，又此身中瞋恚結未盡不現在前，是謂身過去愛結繫及未來瞋恚結無現在。",
    "T26n1543_005:0793c08_12": "云何身過去愛結繫及未來現在瞋恚結耶？",
    "T26n1543_005:0793c09_13": "答曰：身中前興愛結未盡，又此身中瞋恚結現在前，是謂身過去愛結繫及未來現在瞋恚結也。",
    "T26n1543_005:0793c11_14": "設有未來現在瞋恚結，有過去愛結乎？",
    "T26n1543_005:0793c12_15": "答曰：若本興未盡則繫；若本不興、興者已盡則不繫。",
    "T26n1543_005:0793c13_16": "身中有過去愛結繫，有過去未來瞋恚結乎？",
    "T26n1543_005:0793c14_17": "答曰：或有過去愛結繫無過去未來瞋恚結，或有過去愛結繫及未來瞋恚結無過去，或有過去愛結繫及過去未來瞋恚結。",
    "T26n1543_005:0793c17_18": "云何身有過去愛結繫無過去未來瞋恚結耶？",
    "T26n1543_005:0793c18_19": "答曰：色無色界法前興愛結未盡，是謂身過去愛結繫無過去未來瞋恚結。",
    "T26n1543_005:0793c20_20": "云何身過去愛結繫及未來瞋恚結無過去？",
    "T26n1543_005:0793c21_21": "答曰：身前興愛結未盡，又此身中瞋恚結未盡，若本不興、興者已滅，是謂身過去愛結繫及未來瞋恚結無過去。",
    "T26n1543_005:0793c23_22": "云何身過去愛結繫及過去未來瞋恚結耶？",
    "T26n1543_005:0793c24_23": "答曰：身中愛結、瞋恚結前興未盡，是謂身過去愛結繫及過去未來瞋恚結。",
    "T26n1543_005:0793c26_24": "設有過去未來瞋恚結，有過去愛結乎？",
    "T26n1543_005:0793c27_25": "答曰：若本興未盡則繫；若前不興、興者已盡則不繫。",
    "T26n1543_005:0793c29_0": "阿毘曇八犍度論卷第五"
}