{
    "T24n1467b_001:0911a06_0": "◎佛說犯戒罪報輕重經",
    "T24n1467b_001:0911a07_0": "如是我聞：一時佛住王舍城迦蘭陀竹園。",
    "T24n1467b_001:0911a07_1": "爾時尊者目連，晡時從禪覺，往至世尊所，頭面禮足却坐一面。",
    "T24n1467b_001:0911a09_2": "時尊者大目連白佛言：「世尊！",
    "T24n1467b_001:0911a10_0": "意有所疑，今欲詰問。",
    "T24n1467b_001:0911a10_1": "唯願聽許。」",
    "T24n1467b_001:0911a10_2": "佛告目連：「聽汝所問，當為汝說。」",
    "T24n1467b_001:0911a11_3": "目連即白佛言：「世尊！",
    "T24n1467b_001:0911a11_4": "若比丘、比丘尼，無慚愧心，輕慢佛說，犯眾學戒，如是犯波羅提提舍尼、波羅提、偷蘭遮、僧伽婆尸沙、波羅夷，得幾不饒益罪？",
    "T24n1467b_001:0911a14_5": "唯願說之。」",
    "T24n1467b_001:0911a14_6": "佛告目連：「諦聽，當為汝說。",
    "T24n1467b_001:0911a15_7": "若比丘、比丘尼，若無慚愧，輕慢佛語，犯眾學戒。",
    "T24n1467b_001:0911a16_8": "如四天王壽五百歲墮泥梨中，於人間數九百千歲。」",
    "T24n1467b_001:0911a17_9": "佛告目連：「若無慚愧，輕慢佛語，犯波羅提提舍尼。",
    "T24n1467b_001:0911a18_10": "如三十三天壽千歲墮泥梨中，於人間數三億六千歲。」",
    "T24n1467b_001:0911a20_11": "佛語目連：「若無慚愧，輕慢佛語，犯波夜提。",
    "T24n1467b_001:0911a21_0": "如夜摩天壽二千歲墮泥梨中，於人間數二十億四十千歲。」",
    "T24n1467b_001:0911a22_1": "佛告目連：「若無慚愧，輕慢佛語，犯偷蘭遮。",
    "T24n1467b_001:0911a23_2": "如兜率天壽四千歲墮泥梨中，於人間數五十億六十千歲。」",
    "T24n1467b_001:0911a24_3": "佛告目連：「若無慚愧，輕慢佛語，犯僧伽婆尸沙。",
    "T24n1467b_001:0911a25_4": "如不憍樂天壽八千歲墮泥梨中，於人間數二百四十億千歲。」",
    "T24n1467b_001:0911a27_5": "佛告目連：「若無慚愧，輕慢佛語，犯波羅夷。",
    "T24n1467b_001:0911a28_6": "如他化自在天壽十六千歲墮泥梨中，於人間數九百二十一億九十千歲。」",
    "T24n1467b_001:0911a29_7": "時尊者目連聞佛所說，歡喜奉行。",
    "T24n1467b_001:0911b01_8": "爾時目連即說頌曰：「因緣輕慢故，　　命緣墮惡道；　因緣修善故，　　於此生天上。",
    "T24n1467b_001:0911b04_0": "　因斯修善業，　　離惡得解脫，"
}