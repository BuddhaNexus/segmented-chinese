[
    {
        "source_sentence": "大乘百法明門論解卷下",
        "from": "T44n1836_002:0049a19_0",
        "context_with_next_sentence": true
    },
    {
        "source_sentence": "天親菩薩造",
        "from": "T44n1836_002:0049a21_0",
        "context_with_next_sentence": true
    },
    {
        "source_sentence": "唐三藏法師玄奘奉　詔譯",
        "from": "T44n1836_002:0049a22_0",
        "context_with_next_sentence": true
    },
    {
        "source_sentence": "唐慈恩法師窺基註解明魯庵法師普泰增修五、隨煩惱二十：",
        "from": "T44n1836_002:0049a25_7",
        "context_with_next_sentence": true
    },
    {
        "source_sentence": "此別標章，下別列名。",
        "from": "T44n1836_002:0049a25_17",
        "context_with_next_sentence": true
    },
    {
        "source_sentence": "一、忿，二、恨，三、惱，四、覆，五、誑，六、諂，七、憍，八、害，九、嫉，十、慳，十一、無慚，十二、無愧，十三、不信，十四、懈怠，十五、放逸，十六、昏沈，十七、掉舉，十八、失念，十九、不正知，二十、散亂。",
        "from": "T44n1836_002:0049a29_9",
        "context_with_next_sentence": true
    },
    {
        "source_sentence": "言忿者，依對現前不饒益境，憤發為性，能障不忿，執仗為業。",
        "from": "T44n1836_002:0049b01_17",
        "context_with_next_sentence": true
    },
    {
        "source_sentence": "執仗者，仗謂器仗。",
        "from": "T44n1836_002:0049b02_4",
        "context_with_next_sentence": true
    },
    {
        "source_sentence": "懷忿恨者，多發暴惡，身表業故，瞋一分攝。",
        "from": "T44n1836_002:0049b03_3",
        "context_with_next_sentence": true
    },
    {
        "source_sentence": "恨者，由忿為先，懷惡不捨，結冤為性，能障不恨，熱惱為業。",
        "from": "T44n1836_002:0049b04_9",
        "context_with_next_sentence": true
    },
    {
        "source_sentence": "熱惱者、結恨者，不能含忍，恒熱惱故。",
        "from": "T44n1836_002:0049b05_6",
        "context_with_next_sentence": true
    },
    {
        "source_sentence": "惱者，忿恨為先，追觸暴惡，恨戾為性，能障不惱，䖧螫為業。",
        "from": "T44n1836_002:0049b06_12",
        "context_with_next_sentence": true
    },
    {
        "source_sentence": "言追觸等義，謂追往惡，觸現違緣，心便恨戾，多發囂暴，兇鄙麁言，䖧螫他故，此亦瞋分也。",
        "from": "T44n1836_002:0049b08_12",
        "context_with_next_sentence": true
    },
    {
        "source_sentence": "覆者，於自作罪，恐失利譽，隱藏為性，能障不覆，悔惱為業。",
        "from": "T44n1836_002:0049b09_19",
        "context_with_next_sentence": true
    },
    {
        "source_sentence": "言悔惱者，覆罪則後必悔惱不安隱故，貪癡二分，若不懼當苦。",
        "from": "T44n1836_002:0049b11_9",
        "context_with_next_sentence": true
    },
    {
        "source_sentence": "覆罪者，癡一分攝；",
        "from": "T44n1836_002:0049b11_18",
        "context_with_next_sentence": true
    },
    {
        "source_sentence": "若恐失利譽覆罪者，貪一分攝。",
        "from": "T44n1836_002:0049b12_11",
        "context_with_next_sentence": true
    },
    {
        "source_sentence": "言誑者，為護利譽，矯現有德，詭詐為性，能障不誑，邪命為業。",
        "from": "T44n1836_002:0049b13_21",
        "context_with_next_sentence": true
    },
    {
        "source_sentence": "言矯現等，謂矯誑者心懷異謀，多現不實邪命事故，此貪癡分也。",
        "from": "T44n1836_002:0049b15_10",
        "context_with_next_sentence": true
    },
    {
        "source_sentence": "諂者，謂罔他故，矯設異儀，諂曲為性，能障不諂，教誨為業。",
        "from": "T44n1836_002:0049b16_17",
        "context_with_next_sentence": true
    },
    {
        "source_sentence": "言罔他等義者，諂曲者為罔冐他故，曲順時宜，矯設方便，以取他意；",
        "from": "T44n1836_002:0049b18_8",
        "context_with_next_sentence": true
    },
    {
        "source_sentence": "或藏己失，不任師友正教誨故，亦貪癡分也。",
        "from": "T44n1836_002:0049b19_8",
        "context_with_next_sentence": true
    },
    {
        "source_sentence": "矯者，於自盛事深生染著，醉傲為性，能障不憍，染依為業。",
        "from": "T44n1836_002:0049b20_14",
        "context_with_next_sentence": true
    },
    {
        "source_sentence": "言染依義者，憍醉則生長一切雜染法故，此貪分也。",
        "from": "T44n1836_002:0049b21_16",
        "context_with_next_sentence": true
    },
    {
        "source_sentence": "不憍者，即無貪也。",
        "from": "T44n1836_002:0049b22_6",
        "context_with_next_sentence": true
    },
    {
        "source_sentence": "害者，於諸有情心無慈悲，損惱為性，能障不害，逼惱為業。",
        "from": "T44n1836_002:0049b23_12",
        "context_with_next_sentence": true
    },
    {
        "source_sentence": "言逼惱之義，有害者逼惱他故，瞋一分攝。",
        "from": "T44n1836_002:0049b24_10",
        "context_with_next_sentence": true
    },
    {
        "source_sentence": "若論害與瞋之別義者，害障不害，正障於悲；",
        "from": "T44n1836_002:0049b25_11",
        "context_with_next_sentence": true
    },
    {
        "source_sentence": "瞋障無瞋，正障於慈。",
        "from": "T44n1836_002:0049b25_21",
        "context_with_next_sentence": true
    },
    {
        "source_sentence": "又瞋能斷命，害但損他，此差別也。",
        "from": "T44n1836_002:0049b26_15",
        "context_with_next_sentence": true
    },
    {
        "source_sentence": "言嫉者，殉自名利，不耐他榮，妬忌為性，能障不嫉，憂戚為業。",
        "from": "T44n1836_002:0049b28_3",
        "context_with_next_sentence": true
    },
    {
        "source_sentence": "言憂戚義者，嫉者聞見他勞，深懷憂戚不安隱故，亦瞋分為體。",
        "from": "T44n1836_002:0049b29_11",
        "context_with_next_sentence": true
    },
    {
        "source_sentence": "言慳者，耽著法財，不能惠捨，祕悋為性，能障不慳，鄙畜為業，亦貪分也。",
        "from": "T44n1836_002:0049c02_4",
        "context_with_next_sentence": true
    },
    {
        "source_sentence": "無慚者，不顧自法，輕挋賢善為性，能障於慚，生長惡行為業。",
        "from": "T44n1836_002:0049c03_11",
        "context_with_next_sentence": true
    },
    {
        "source_sentence": "言不顧者，謂於自法無所顧者，輕挋賢善，不恥過惡，能障礙慚，生長惡行故。",
        "from": "T44n1836_002:0049c05_7",
        "context_with_next_sentence": true
    },
    {
        "source_sentence": "無愧者，不顧世間，崇重暴惡為性，能障礙愧，生長惡行為業。",
        "from": "T44n1836_002:0049c06_14",
        "context_with_next_sentence": true
    },
    {
        "source_sentence": "言不顧世間等義者，謂於世間無所顧者，崇重暴惡，不恥過非，能障於愧，生長惡行故。",
        "from": "T44n1836_002:0049c08_13",
        "context_with_next_sentence": true
    },
    {
        "source_sentence": "言不信者，於實德能不忍樂欲，心穢為性，能障淨心，墮依為業。",
        "from": "T44n1836_002:0049c10_2",
        "context_with_next_sentence": true
    },
    {
        "source_sentence": "言墮依者，不信之者，多懈怠故。",
        "from": "T44n1836_002:0049c10_17",
        "context_with_next_sentence": true
    },
    {
        "source_sentence": "言懈怠者，於善惡品修斷事中，懶惰為性，能障精進增染為業。",
        "from": "T44n1836_002:0049c12_4",
        "context_with_next_sentence": true
    },
    {
        "source_sentence": "言增染者，以懈怠者滋長染故。",
        "from": "T44n1836_002:0049c12_18",
        "context_with_next_sentence": true
    },
    {
        "source_sentence": "言放逸者，於染淨品不能防修，縱蕩為性，障不放逸，增惡損善所依為業。",
        "from": "T44n1836_002:0049c14_11",
        "context_with_next_sentence": true
    },
    {
        "source_sentence": "此放逸以何為體？",
        "from": "T44n1836_002:0049c14_19",
        "context_with_next_sentence": true
    },
    {
        "source_sentence": "曰：",
        "from": "T44n1836_002:0049c15_1",
        "context_with_next_sentence": true
    },
    {
        "source_sentence": "「懈怠三根，不能防修染淨等法，總名放逸，離上四法別無體性。",
        "from": "T44n1836_002:0049c16_8",
        "context_with_next_sentence": true
    },
    {
        "source_sentence": "」或曰：",
        "from": "T44n1836_002:0049c16_12",
        "context_with_next_sentence": true
    },
    {
        "source_sentence": "「彼慢疑等亦有此能，何不依立？",
        "from": "T44n1836_002:0049c17_6",
        "context_with_next_sentence": true
    },
    {
        "source_sentence": "」曰：",
        "from": "T44n1836_002:0049c17_9",
        "context_with_next_sentence": true
    },
    {
        "source_sentence": "「慢等方四，勢用微劣故，不依立。",
        "from": "T44n1836_002:0049c18_1",
        "context_with_next_sentence": true
    },
    {
        "source_sentence": "」此之四法偏，何勝餘慢等？",
        "from": "T44n1836_002:0049c18_14",
        "context_with_next_sentence": true
    },
    {
        "source_sentence": "曰：",
        "from": "T44n1836_002:0049c18_16",
        "context_with_next_sentence": true
    },
    {
        "source_sentence": "「障三善根，障遍策故，餘無此能，所以不勝。",
        "from": "T44n1836_002:0049c19_13",
        "context_with_next_sentence": true
    },
    {
        "source_sentence": "」言惛沈者，令心於境無堪任為性，能障輕安，毘鉢舍那為業。",
        "from": "T44n1836_002:0049c20_19",
        "context_with_next_sentence": true
    },
    {
        "source_sentence": "或曰：",
        "from": "T44n1836_002:0049c21_2",
        "context_with_next_sentence": true
    },
    {
        "source_sentence": "「惛沈與癡何別？",
        "from": "T44n1836_002:0049c21_10",
        "context_with_next_sentence": true
    },
    {
        "source_sentence": "」曰：",
        "from": "T44n1836_002:0049c21_13",
        "context_with_next_sentence": true
    },
    {
        "source_sentence": "「癡於境迷暗為性，正障無癡，而非瞢董；",
        "from": "T44n1836_002:0049c22_8",
        "context_with_next_sentence": true
    },
    {
        "source_sentence": "惛沈於境，瞢董為相，正障輕安而非迷暗，故二不同。",
        "from": "T44n1836_002:0049c23_12",
        "context_with_next_sentence": true
    },
    {
        "source_sentence": "」言掉舉者，令心於境不寂靜為性，能障行捨，奢麼他為業。",
        "from": "T44n1836_002:0049c24_18",
        "context_with_next_sentence": true
    },
    {
        "source_sentence": "失念者，於諸所緣，不能明記為性，能障正念，散亂所依為業。",
        "from": "T44n1836_002:0049c26_5",
        "context_with_next_sentence": true
    },
    {
        "source_sentence": "言散亂所依者，失念則心散亂故。",
        "from": "T44n1836_002:0049c27_1",
        "context_with_next_sentence": true
    },
    {
        "source_sentence": "此失念者，有云：",
        "from": "T44n1836_002:0049c27_9",
        "context_with_next_sentence": true
    },
    {
        "source_sentence": "「念一分攝，是煩惱相應念故。",
        "from": "T44n1836_002:0049c28_1",
        "context_with_next_sentence": true
    },
    {
        "source_sentence": "」有云：",
        "from": "T44n1836_002:0049c28_5",
        "context_with_next_sentence": true
    },
    {
        "source_sentence": "「癡一分攝，《瑜伽》說此是癡分故，癡令失念，故名失念。",
        "from": "T44n1836_002:0049c29_8",
        "context_with_next_sentence": true
    },
    {
        "source_sentence": "」有云：",
        "from": "T44n1836_002:0049c29_12",
        "context_with_next_sentence": true
    },
    {
        "source_sentence": "「俱一分攝，由前二文影略說故。",
        "from": "T44n1836_002:0050a01_5",
        "context_with_next_sentence": true
    },
    {
        "source_sentence": "」不正知者，於所觀境謬解為性，能障正知，毀犯為業。",
        "from": "T44n1836_002:0050a02_9",
        "context_with_next_sentence": true
    },
    {
        "source_sentence": "毀犯業者，不正知者多毀犯故。",
        "from": "T44n1836_002:0050a03_3",
        "context_with_next_sentence": true
    },
    {
        "source_sentence": "此法或云慧一分攝，是煩惱相應慧故。",
        "from": "T44n1836_002:0050a04_1",
        "context_with_next_sentence": true
    },
    {
        "source_sentence": "或云：",
        "from": "T44n1836_002:0050a04_4",
        "context_with_next_sentence": true
    },
    {
        "source_sentence": "「癡一分攝，《瑜伽》說此是癡分故。",
        "from": "T44n1836_002:0050a04_21",
        "context_with_next_sentence": true
    },
    {
        "source_sentence": "令知不正，名不正知。",
        "from": "T44n1836_002:0050a05_7",
        "context_with_next_sentence": true
    },
    {
        "source_sentence": "」有云：",
        "from": "T44n1836_002:0050a05_11",
        "context_with_next_sentence": true
    },
    {
        "source_sentence": "「俱一分攝，由前二文影略說故。",
        "from": "T44n1836_002:0050a06_3",
        "context_with_next_sentence": true
    },
    {
        "source_sentence": "」散亂者，令心流蕩為性，能障正定，惡慧所依為業。",
        "from": "T44n1836_002:0050a07_5",
        "context_with_next_sentence": true
    },
    {
        "source_sentence": "言惡慧所依者，謂散亂者發惡慧故。",
        "from": "T44n1836_002:0050a08_2",
        "context_with_next_sentence": true
    },
    {
        "source_sentence": "或曰：",
        "from": "T44n1836_002:0050a08_5",
        "context_with_next_sentence": true
    },
    {
        "source_sentence": "「散亂、掉舉何別？",
        "from": "T44n1836_002:0050a08_14",
        "context_with_next_sentence": true
    },
    {
        "source_sentence": "」曰：",
        "from": "T44n1836_002:0050a08_17",
        "context_with_next_sentence": true
    },
    {
        "source_sentence": "「散亂令心易緣，掉舉令心易解，是所別相。",
        "from": "T44n1836_002:0050a09_11",
        "context_with_next_sentence": true
    },
    {
        "source_sentence": "」前云隨其煩惱分位差別、等流性故者，義現此爾。",
        "from": "T44n1836_002:0050a10_14",
        "context_with_next_sentence": true
    },
    {
        "source_sentence": "蓋忿、恨等十并失念、不正知、放逸，此十三法，乃根本家差別分位也，若無慚、無愧、掉舉、惛沈、散亂、不信、懈怠，此之七法，乃根本家等流性故。",
        "from": "T44n1836_002:0050a13_16",
        "context_with_next_sentence": true
    },
    {
        "source_sentence": "或云：",
        "from": "T44n1836_002:0050a13_19",
        "context_with_next_sentence": true
    },
    {
        "source_sentence": "「此七既別有體，何名等流？",
        "from": "T44n1836_002:0050a14_10",
        "context_with_next_sentence": true
    },
    {
        "source_sentence": "」曰：",
        "from": "T44n1836_002:0050a14_13",
        "context_with_next_sentence": true
    },
    {
        "source_sentence": "「根本為因，此方生故，名等流也。",
        "from": "T44n1836_002:0050a15_6",
        "context_with_next_sentence": true
    },
    {
        "source_sentence": "」六、不定四者：",
        "from": "T44n1836_002:0050a16_6",
        "context_with_next_sentence": true
    },
    {
        "source_sentence": "此別標，下列名：",
        "from": "T44n1836_002:0050a16_14",
        "context_with_next_sentence": true
    },
    {
        "source_sentence": "一、睡眠，二、惡作，三、尋，四、伺。",
        "from": "T44n1836_002:0050a17_17",
        "context_with_next_sentence": true
    },
    {
        "source_sentence": "睡眠者，令身不自在，昧略為性，障觀為業即毘鉢舍那，謂睡眠位，身不自在，心極暗劣，不門轉故。",
        "from": "T44n1836_002:0050a19_13",
        "context_with_next_sentence": true
    },
    {
        "source_sentence": "昧簡在定，略別窹時，令顯睡眠非無體用，有無心位，假立此名，如餘蓋纏心相應故。",
        "from": "T44n1836_002:0050a21_11",
        "context_with_next_sentence": true
    },
    {
        "source_sentence": "言惡作者，惡所作業，追悔為性，障止為業即奢麼他，此即於果，假立因名，先惡所作業，後方追悔故。",
        "from": "T44n1836_002:0050a23_13",
        "context_with_next_sentence": true
    },
    {
        "source_sentence": "悔先不作，亦惡作攝。",
        "from": "T44n1836_002:0050a24_2",
        "context_with_next_sentence": true
    },
    {
        "source_sentence": "如追悔言：",
        "from": "T44n1836_002:0050a24_7",
        "context_with_next_sentence": true
    },
    {
        "source_sentence": "「我先不作，如是事業，是我惡作言。",
        "from": "T44n1836_002:0050a25_2",
        "context_with_next_sentence": true
    },
    {
        "source_sentence": "」有義此二各別有體，與餘心所行相別故，隨癡相，說名世俗有。",
        "from": "T44n1836_002:0050a26_11",
        "context_with_next_sentence": true
    },
    {
        "source_sentence": "言尋伺者，尋謂尋求，令心怱遽，於意言境麁轉為性。",
        "from": "T44n1836_002:0050a27_13",
        "context_with_next_sentence": true
    },
    {
        "source_sentence": "伺謂伺察，令心怱遽，於意言境細轉為性。",
        "from": "T44n1836_002:0050a28_12",
        "context_with_next_sentence": true
    },
    {
        "source_sentence": "二法業用，俱以安、不安住身心分位所依為業。",
        "from": "T44n1836_002:0050a29_13",
        "context_with_next_sentence": true
    },
    {
        "source_sentence": "謂意言境者，意所取境，多依名言名意言境。",
        "from": "T44n1836_002:0050b01_13",
        "context_with_next_sentence": true
    },
    {
        "source_sentence": "或曰：",
        "from": "T44n1836_002:0050b01_16",
        "context_with_next_sentence": true
    },
    {
        "source_sentence": "「尋伺二法，身假為實？",
        "from": "T44n1836_002:0050b02_6",
        "context_with_next_sentence": true
    },
    {
        "source_sentence": "」曰：",
        "from": "T44n1836_002:0050b02_9",
        "context_with_next_sentence": true
    },
    {
        "source_sentence": "「並用思之與慧各一分為體，若令心安，即是思分；",
        "from": "T44n1836_002:0050b03_9",
        "context_with_next_sentence": true
    },
    {
        "source_sentence": "令心不安，即是慧分。",
        "from": "T44n1836_002:0050b03_19",
        "context_with_next_sentence": true
    },
    {
        "source_sentence": "蓋思者徐而細故；",
        "from": "T44n1836_002:0050b04_6",
        "context_with_next_sentence": true
    },
    {
        "source_sentence": "慧則急而麁故。",
        "from": "T44n1836_002:0050b04_13",
        "context_with_next_sentence": true
    },
    {
        "source_sentence": "是知令安，則用思無慧，不安則用慧無思。",
        "from": "T44n1836_002:0050b05_12",
        "context_with_next_sentence": true
    },
    {
        "source_sentence": "若通照大師釋有兼正，若正用思，則急慧隨思能令心安，若正用慧，則徐思隨慧亦令不安。",
        "from": "T44n1836_002:0050b07_14",
        "context_with_next_sentence": true
    },
    {
        "source_sentence": "是其並用也。",
        "from": "T44n1836_002:0050b08_1",
        "context_with_next_sentence": true
    },
    {
        "source_sentence": "」第三、色法略有十一種：",
        "from": "T44n1836_002:0050b09_10",
        "context_with_next_sentence": true
    },
    {
        "source_sentence": "言色者，有質礙之色，有顏色之色，所依之根唯五，所緣之境則六，即二所現影。",
        "from": "T44n1836_002:0050b11_7",
        "context_with_next_sentence": true
    },
    {
        "source_sentence": "此別標章，下別列名。",
        "from": "T44n1836_002:0050b11_17",
        "context_with_next_sentence": true
    },
    {
        "source_sentence": "一、眼，二、耳，三、鼻，四、舌，五、身，六、色，七、聲，八、香，九、味，十、觸，十一、法處所攝色。",
        "from": "T44n1836_002:0050b13_12",
        "context_with_next_sentence": true
    },
    {
        "source_sentence": "言一眼者，照矚之義，梵云斫芻，此翻行盡。",
        "from": "T44n1836_002:0050b14_11",
        "context_with_next_sentence": true
    },
    {
        "source_sentence": "眼能行盡諸色境故，是名行盡。",
        "from": "T44n1836_002:0050b15_4",
        "context_with_next_sentence": true
    },
    {
        "source_sentence": "翻為眼者，體用相當，依唐言也。",
        "from": "T44n1836_002:0050b15_19",
        "context_with_next_sentence": true
    },
    {
        "source_sentence": "二耳者，能聞之義，梵云莎嚕多羅戍縷多，此翻能聞聲。",
        "from": "T44n1836_002:0050b17_3",
        "context_with_next_sentence": true
    },
    {
        "source_sentence": "數數聞此聲，至可能聞處。",
        "from": "T44n1836_002:0050b17_15",
        "context_with_next_sentence": true
    },
    {
        "source_sentence": "翻為耳者，體用相當，依唐言也。",
        "from": "T44n1836_002:0050b18_9",
        "context_with_next_sentence": true
    },
    {
        "source_sentence": "三鼻者，能嗅之義，梵云伽羅尼羯羅拏，此云能嗅。",
        "from": "T44n1836_002:0050b19_11",
        "context_with_next_sentence": true
    },
    {
        "source_sentence": "嗅香臭故，數數由此能嗅香臭故。",
        "from": "T44n1836_002:0050b20_6",
        "context_with_next_sentence": true
    },
    {
        "source_sentence": "翻為鼻者，體用兼之，依唐言也。",
        "from": "T44n1836_002:0050b21_1",
        "context_with_next_sentence": true
    },
    {
        "source_sentence": "四舌者，能嘗義，梵云舐若時吃縛，此云能嘗。",
        "from": "T44n1836_002:0050b22_1",
        "context_with_next_sentence": true
    },
    {
        "source_sentence": "《瑜伽論》云：",
        "from": "T44n1836_002:0050b22_8",
        "context_with_next_sentence": true
    },
    {
        "source_sentence": "「能除饑渴，數發言論，表彰呼召，謂之舌也。",
        "from": "T44n1836_002:0050b23_4",
        "context_with_next_sentence": true
    },
    {
        "source_sentence": "」通於勝義、世俗二義。",
        "from": "T44n1836_002:0050b23_15",
        "context_with_next_sentence": true
    },
    {
        "source_sentence": "翻為舌者，亦兼體用，依唐言也。",
        "from": "T44n1836_002:0050b24_8",
        "context_with_next_sentence": true
    },
    {
        "source_sentence": "五身者，積聚、依止二義名身，謂積聚大造、諸根依止，梵云迦邪，此翻為積聚，身根為彼多法依止，諸根所隨，周遍積聚故名為身。",
        "from": "T44n1836_002:0050b27_5",
        "context_with_next_sentence": true
    },
    {
        "source_sentence": "翻為身者，體義相當，依唐言也。",
        "from": "T44n1836_002:0050b27_20",
        "context_with_next_sentence": true
    },
    {
        "source_sentence": "體即是根，此五言根者，皆有出生、增上義故，則以能造、所造八法為體，乃識所依之根也。",
        "from": "T44n1836_002:0050b29_19",
        "context_with_next_sentence": true
    },
    {
        "source_sentence": "言六色者，眼所取故，二十五種。",
        "from": "T44n1836_002:0050c01_14",
        "context_with_next_sentence": true
    },
    {
        "source_sentence": "謂青、黃、赤、白此四實，長、短、方、圓、麁、細、高、低此相狀假，正、不正、光、影、明、暗、煙塵、雲霧、逈色、表色、空一顯色此分位假，此皆方處示現義，顏色之色也。",
        "from": "T44n1836_002:0050c04_11",
        "context_with_next_sentence": true
    },
    {
        "source_sentence": "對眼識故，質礙名色，乃色之總名爾。",
        "from": "T44n1836_002:0050c05_8",
        "context_with_next_sentence": true
    },
    {
        "source_sentence": "言七聲者，四大種所造，耳根所取義故。",
        "from": "T44n1836_002:0050c06_5",
        "context_with_next_sentence": true
    },
    {
        "source_sentence": "總有五因，攝十二種聲。",
        "from": "T44n1836_002:0050c06_16",
        "context_with_next_sentence": true
    },
    {
        "source_sentence": "五因者：",
        "from": "T44n1836_002:0050c06_20",
        "context_with_next_sentence": true
    },
    {
        "source_sentence": "一、相故，即耳根所取義，此一為總，餘四為別。",
        "from": "T44n1836_002:0050c07_21",
        "context_with_next_sentence": true
    },
    {
        "source_sentence": "二、損益故者，立初三種聲，云：",
        "from": "T44n1836_002:0050c08_14",
        "context_with_next_sentence": true
    },
    {
        "source_sentence": "可意聲是益，不可意聲是損，俱相違聲通二。",
        "from": "T44n1836_002:0050c09_11",
        "context_with_next_sentence": true
    },
    {
        "source_sentence": "三、因差別故者，攝次三種，謂：",
        "from": "T44n1836_002:0050c10_3",
        "context_with_next_sentence": true
    },
    {
        "source_sentence": "因執受大種聲語等，因不執受大種聲樹等聲，因俱大種聲手鼓等聲。",
        "from": "T44n1836_002:0050c11_9",
        "context_with_next_sentence": true
    },
    {
        "source_sentence": "四、說差別攝三者，有世所共成聲，謂世俗語所攝；",
        "from": "T44n1836_002:0050c12_10",
        "context_with_next_sentence": true
    },
    {
        "source_sentence": "成所引聲者，謂諸聖所說；",
        "from": "T44n1836_002:0050c13_3",
        "context_with_next_sentence": true
    },
    {
        "source_sentence": "遍計所執聲者，外道所說。",
        "from": "T44n1836_002:0050c13_15",
        "context_with_next_sentence": true
    },
    {
        "source_sentence": "五、言差別攝三者，聖言量所攝聲，即八種聖語——聖，正也——此八種語，不出見聞覺知，該於六根，以鼻舌身皆覺故，如應答於人，第一見則言見，乃至第四知則言知，若不見言不見，乃至第八不知言不知，斯聖語矣。",
        "from": "T44n1836_002:0050c18_11",
        "context_with_next_sentence": true
    },
    {
        "source_sentence": "若第一見言不見，不見言見，乃至第八不知言知，此亦八種非聖言矣。",
        "from": "T44n1836_002:0050c20_3",
        "context_with_next_sentence": true
    },
    {
        "source_sentence": "《華嚴鈔》唯十一種，以唯識加響，以成十二，更俟參考。",
        "from": "T44n1836_002:0050c21_7",
        "context_with_next_sentence": true
    },
    {
        "source_sentence": "言八香者，乃鼻之所取，可嗅義故。",
        "from": "T44n1836_002:0050c22_2",
        "context_with_next_sentence": true
    },
    {
        "source_sentence": "總有六種，謂：",
        "from": "T44n1836_002:0050c22_9",
        "context_with_next_sentence": true
    },
    {
        "source_sentence": "好香、惡香、平等香、俱生香、和合香、變易香也。",
        "from": "T44n1836_002:0050c23_8",
        "context_with_next_sentence": true
    },
    {
        "source_sentence": "九味者，舌之所取，可甞義故。",
        "from": "T44n1836_002:0050c24_1",
        "context_with_next_sentence": true
    },
    {
        "source_sentence": "有十二種，謂：",
        "from": "T44n1836_002:0050c24_8",
        "context_with_next_sentence": true
    },
    {
        "source_sentence": "苦、酸、甘、辛、醎、淡、可意，不可意、俱相違，俱生和合變異也。",
        "from": "T44n1836_002:0050c25_11",
        "context_with_next_sentence": true
    },
    {
        "source_sentence": "言十觸者，身之所取，可觸之義，故名為觸。",
        "from": "T44n1836_002:0050c26_11",
        "context_with_next_sentence": true
    },
    {
        "source_sentence": "有二十六種，謂：",
        "from": "T44n1836_002:0050c26_19",
        "context_with_next_sentence": true
    },
    {
        "source_sentence": "地、水、火、風、輕、重、澁、滑、緩、急、冷、暖、硬、軟、饑、渴、飽、力、劣、悶、癢、粘、老、病、死、瘦、是也。",
        "from": "T44n1836_002:0050c28_16",
        "context_with_next_sentence": true
    },
    {
        "source_sentence": "初四乃實，餘皆依四大假立。",
        "from": "T44n1836_002:0050c29_4",
        "context_with_next_sentence": true
    },
    {
        "source_sentence": "或曰：",
        "from": "T44n1836_002:0050c29_7",
        "context_with_next_sentence": true
    },
    {
        "source_sentence": "「餘既是假，身識何緣？",
        "from": "T44n1836_002:0050c29_18",
        "context_with_next_sentence": true
    },
    {
        "source_sentence": "」曰：",
        "from": "T44n1836_002:0050c29_21",
        "context_with_next_sentence": true
    },
    {
        "source_sentence": "「即實緣故，既即實緣，何知輕等五俱意識分別之也。",
        "from": "T44n1836_002:0051a02_2",
        "context_with_next_sentence": true
    },
    {
        "source_sentence": "」言法處所攝色者，謂過去無體之法，可緣之義。",
        "from": "T44n1836_002:0051a03_3",
        "context_with_next_sentence": true
    },
    {
        "source_sentence": "此有五種，謂：",
        "from": "T44n1836_002:0051a03_10",
        "context_with_next_sentence": true
    },
    {
        "source_sentence": "極逈色，依假想觀析所礙色，至極微故，名極逈色。",
        "from": "T44n1836_002:0051a04_13",
        "context_with_next_sentence": true
    },
    {
        "source_sentence": "又云：",
        "from": "T44n1836_002:0051a04_16",
        "context_with_next_sentence": true
    },
    {
        "source_sentence": "「上見虛空青、黃等色，乃是顯色，若下望之，則此顯色至遠，而為難見故，名極逈色也。",
        "from": "T44n1836_002:0051a06_13",
        "context_with_next_sentence": true
    },
    {
        "source_sentence": "」言極略色者，亦假想觀析須彌俱礙之色，至極微處故。",
        "from": "T44n1836_002:0051a07_16",
        "context_with_next_sentence": true
    },
    {
        "source_sentence": "又云：",
        "from": "T44n1836_002:0051a08_1",
        "context_with_next_sentence": true
    },
    {
        "source_sentence": "「於色上分析長短、形相、麁細，以至極微故。",
        "from": "T44n1836_002:0051a09_1",
        "context_with_next_sentence": true
    },
    {
        "source_sentence": "」言俱礙者，乃根色等明暗等色，乃所礙也。",
        "from": "T44n1836_002:0051a09_21",
        "context_with_next_sentence": true
    },
    {
        "source_sentence": "定果色，謂解脫定，亦魚米肉山威儀身等，亦名定自在所生色。",
        "from": "T44n1836_002:0051a11_7",
        "context_with_next_sentence": true
    },
    {
        "source_sentence": "定即禪定，自在所生色，謂菩薩入定所現光明，及見一切色像境界，如入火光定，則有火光發現等。",
        "from": "T44n1836_002:0051a13_13",
        "context_with_next_sentence": true
    },
    {
        "source_sentence": "受所引色者，謂律不律儀，殊勝思種所立無表色也。",
        "from": "T44n1836_002:0051a14_16",
        "context_with_next_sentence": true
    },
    {
        "source_sentence": "又受即領受，引即引取，如受諸戒品，戒是色法，所受之戒，即受所引色也。",
        "from": "T44n1836_002:0051a16_10",
        "context_with_next_sentence": true
    },
    {
        "source_sentence": "遍計所執色者，謂第六識虛妄計度，所變根塵無實作用，故立此名。",
        "from": "T44n1836_002:0051a18_1",
        "context_with_next_sentence": true
    },
    {
        "source_sentence": "或謂餘四名色有可擬議，受之所引，何亦名色？",
        "from": "T44n1836_002:0051a19_2",
        "context_with_next_sentence": true
    },
    {
        "source_sentence": "蓋從所防發善惡之色，以立名爾。",
        "from": "T44n1836_002:0051a19_17",
        "context_with_next_sentence": true
    },
    {
        "source_sentence": "此四全一，少分是假，一分乃實。",
        "from": "T44n1836_002:0051a20_12",
        "context_with_next_sentence": true
    },
    {
        "source_sentence": "第四、心不相應行法，略有二十四種：",
        "from": "T44n1836_002:0051a21_16",
        "context_with_next_sentence": true
    },
    {
        "source_sentence": "此乃色心分位，蓋依前三法一分、一位假立得等之名。",
        "from": "T44n1836_002:0051a23_1",
        "context_with_next_sentence": true
    },
    {
        "source_sentence": "以行法有二，此簡非心，所以立其名。",
        "from": "T44n1836_002:0051a23_18",
        "context_with_next_sentence": true
    },
    {
        "source_sentence": "此總標章，下乃別列：",
        "from": "T44n1836_002:0051a24_7",
        "context_with_next_sentence": true
    },
    {
        "source_sentence": "一、得，二、命根，三、眾同分，四、異生性，五、無想定，六、滅盡定，七、無想報，八、名身，九、句身，十、文身，十一、生，十二、住，十三、老，十四、無常，十五、流轉，十六、定異，十七、相應，十八、勢速，十九、次第，二十、時，二十一、方，二十二、數，二十三、和合性，二十四、不和合性。",
        "from": "T44n1836_002:0051b01_2",
        "context_with_next_sentence": true
    },
    {
        "source_sentence": "言得者，包獲成就，不失之義，乃色心生起，未滅壞來，此不失之相也。",
        "from": "T44n1836_002:0051b02_14",
        "context_with_next_sentence": true
    },
    {
        "source_sentence": "命根者，依業所引，第八種上連持色心、不斷功能，假立命根耳。",
        "from": "T44n1836_002:0051b04_2",
        "context_with_next_sentence": true
    },
    {
        "source_sentence": "眾同分者，類相似故，有人、法之別。",
        "from": "T44n1836_002:0051b04_19",
        "context_with_next_sentence": true
    },
    {
        "source_sentence": "人同分者，如天同分、人同分，法同分者，如心同分、色同分等。",
        "from": "T44n1836_002:0051b06_4",
        "context_with_next_sentence": true
    },
    {
        "source_sentence": "三乘、五性，依人法類，假立此名。",
        "from": "T44n1836_002:0051b06_20",
        "context_with_next_sentence": true
    },
    {
        "source_sentence": "異生性者，二障種上一分功能，令趣類差別不同，云異生性也。",
        "from": "T44n1836_002:0051b08_7",
        "context_with_next_sentence": true
    },
    {
        "source_sentence": "無想定者，想等不行，令身安和故，亦名定。",
        "from": "T44n1836_002:0051b09_6",
        "context_with_next_sentence": true
    },
    {
        "source_sentence": "或云：",
        "from": "T44n1836_002:0051b09_9",
        "context_with_next_sentence": true
    },
    {
        "source_sentence": "「此定想等心聚悉皆不行，而云無想者，想滅為首，謂此外道厭想如病，忻求無想，以為微妙，立此定名。",
        "from": "T44n1836_002:0051b11_14",
        "context_with_next_sentence": true
    },
    {
        "source_sentence": "」滅盡定者，令不恒行心、心所滅六識，及染第七恒行心聚皆悉滅盡，乃此定相。",
        "from": "T44n1836_002:0051b13_8",
        "context_with_next_sentence": true
    },
    {
        "source_sentence": "蓋修無想，則作出離想而滅盡，乃作止息想。",
        "from": "T44n1836_002:0051b14_8",
        "context_with_next_sentence": true
    },
    {
        "source_sentence": "又無想唯凡，滅盡唯聖，乃二定之差別也。",
        "from": "T44n1836_002:0051b15_6",
        "context_with_next_sentence": true
    },
    {
        "source_sentence": "大抵於厭心種上，遮礙轉識不生功能，立此二定也。",
        "from": "T44n1836_002:0051b16_10",
        "context_with_next_sentence": true
    },
    {
        "source_sentence": "言無想報者，由欲界修彼定故，感彼天果，名無想報，乃無想之報依士釋也。",
        "from": "T44n1836_002:0051b18_4",
        "context_with_next_sentence": true
    },
    {
        "source_sentence": "名身者，能詮自性，單名也；",
        "from": "T44n1836_002:0051b18_17",
        "context_with_next_sentence": true
    },
    {
        "source_sentence": "二名已上，方名名身；",
        "from": "T44n1836_002:0051b19_3",
        "context_with_next_sentence": true
    },
    {
        "source_sentence": "三名已上，名多名身。",
        "from": "T44n1836_002:0051b19_13",
        "context_with_next_sentence": true
    },
    {
        "source_sentence": "乃詮別名之身。",
        "from": "T44n1836_002:0051b19_20",
        "context_with_next_sentence": true
    },
    {
        "source_sentence": "句身者，一句名句，二句名身，三句已上，名多句身。",
        "from": "T44n1836_002:0051b21_2",
        "context_with_next_sentence": true
    },
    {
        "source_sentence": "單句詮差別，多句則詮別句之身。",
        "from": "T44n1836_002:0051b21_17",
        "context_with_next_sentence": true
    },
    {
        "source_sentence": "文身者，文即是字，能為名、句二所依故。",
        "from": "T44n1836_002:0051b22_16",
        "context_with_next_sentence": true
    },
    {
        "source_sentence": "如單言斫、單言芻，未有詮表，名之為字。",
        "from": "T44n1836_002:0051b23_13",
        "context_with_next_sentence": true
    },
    {
        "source_sentence": "論不言名與多名，舉中以攝廣略也。",
        "from": "T44n1836_002:0051b24_9",
        "context_with_next_sentence": true
    },
    {
        "source_sentence": "又云：",
        "from": "T44n1836_002:0051b24_12",
        "context_with_next_sentence": true
    },
    {
        "source_sentence": "「帶詮名文，如經書字；",
        "from": "T44n1836_002:0051b25_1",
        "context_with_next_sentence": true
    },
    {
        "source_sentence": "不帶詮者，只名字，若字母及等韻類是也。",
        "from": "T44n1836_002:0051b25_20",
        "context_with_next_sentence": true
    },
    {
        "source_sentence": "」生者，先無今有。",
        "from": "T44n1836_002:0051b26_7",
        "context_with_next_sentence": true
    },
    {
        "source_sentence": "住者，有位暫停。",
        "from": "T44n1836_002:0051b26_15",
        "context_with_next_sentence": true
    },
    {
        "source_sentence": "老則住別前後，亦云衰變名老，又云法非凝然。",
        "from": "T44n1836_002:0051b27_15",
        "context_with_next_sentence": true
    },
    {
        "source_sentence": "言無常者，今有後無，死之異名。",
        "from": "T44n1836_002:0051b28_11",
        "context_with_next_sentence": true
    },
    {
        "source_sentence": "又諸聖教多合生滅以為無常，蓋生名為有，有非恒有，不如無為，滅名為無。",
        "from": "T44n1836_002:0051c01_4",
        "context_with_next_sentence": true
    },
    {
        "source_sentence": "無非恒無，不如兔角，不同彼無為兔角之常，故曰無常。",
        "from": "T44n1836_002:0051c02_9",
        "context_with_next_sentence": true
    },
    {
        "source_sentence": "今唯據死而言。",
        "from": "T44n1836_002:0051c02_16",
        "context_with_next_sentence": true
    },
    {
        "source_sentence": "流轉者，因果不斷，相續前後。",
        "from": "T44n1836_002:0051c03_9",
        "context_with_next_sentence": true
    },
    {
        "source_sentence": "定異者，善惡因果，互相差別。",
        "from": "T44n1836_002:0051c04_2",
        "context_with_next_sentence": true
    },
    {
        "source_sentence": "相應者，因果事業，和合而起。",
        "from": "T44n1836_002:0051c04_16",
        "context_with_next_sentence": true
    },
    {
        "source_sentence": "或曰：",
        "from": "T44n1836_002:0051c04_19",
        "context_with_next_sentence": true
    },
    {
        "source_sentence": "「此之總名不相應行法，今名相應者，何耶？",
        "from": "T44n1836_002:0051c05_16",
        "context_with_next_sentence": true
    },
    {
        "source_sentence": "」蓋名不相應者，簡前相應心所而已。",
        "from": "T44n1836_002:0051c06_12",
        "context_with_next_sentence": true
    },
    {
        "source_sentence": "此相應者，乃前三法上事業和合之謂，豈相濫乎？",
        "from": "T44n1836_002:0051c07_14",
        "context_with_next_sentence": true
    },
    {
        "source_sentence": "勢速者，有為法游行迅疾飛行運逩，皆此所攝。",
        "from": "T44n1836_002:0051c08_15",
        "context_with_next_sentence": true
    },
    {
        "source_sentence": "次第者，編列有敘，令不紊亂，尊卑上下，左右前後，有規矩者，皆此攝也。",
        "from": "T44n1836_002:0051c10_8",
        "context_with_next_sentence": true
    },
    {
        "source_sentence": "時者，過、現、未來，成、住、壞、空，四季三際，年月日夜，六時十二，隨方制立，故名為時。",
        "from": "T44n1836_002:0051c12_3",
        "context_with_next_sentence": true
    },
    {
        "source_sentence": "方者，色處分齊，人法所依，或十方上下，六合四極，亦隨所制。",
        "from": "T44n1836_002:0051c13_11",
        "context_with_next_sentence": true
    },
    {
        "source_sentence": "數者，度量諸法之名，或一十百千，至不可轉也。",
        "from": "T44n1836_002:0051c14_11",
        "context_with_next_sentence": true
    },
    {
        "source_sentence": "言和合性者，謂於諸法不相乖反。",
        "from": "T44n1836_002:0051c15_6",
        "context_with_next_sentence": true
    },
    {
        "source_sentence": "不和合性者，謂於諸法相乖反故。",
        "from": "T44n1836_002:0051c16_2",
        "context_with_next_sentence": true
    },
    {
        "source_sentence": "前如相順因，此如相違因。",
        "from": "T44n1836_002:0051c16_14",
        "context_with_next_sentence": true
    },
    {
        "source_sentence": "或曰：",
        "from": "T44n1836_002:0051c16_17",
        "context_with_next_sentence": true
    },
    {
        "source_sentence": "「此二十四，於前三分位，則以何法，當前何位？",
        "from": "T44n1836_002:0051c17_17",
        "context_with_next_sentence": true
    },
    {
        "source_sentence": "」大略而言，命根一法，唯心分位，第八心種上，連持功能故。",
        "from": "T44n1836_002:0051c19_1",
        "context_with_next_sentence": true
    },
    {
        "source_sentence": "異生性一，唯所分位，二障種上令別功能故。",
        "from": "T44n1836_002:0051c20_1",
        "context_with_next_sentence": true
    },
    {
        "source_sentence": "二無心定，無想、異熟，乃王所上假，王所滅已名無想等。",
        "from": "T44n1836_002:0051c21_5",
        "context_with_next_sentence": true
    },
    {
        "source_sentence": "餘十九種通色及心與心所法，三上假立，如眾同分乃色同分、心同分、所同分。",
        "from": "T44n1836_002:0051c23_1",
        "context_with_next_sentence": true
    },
    {
        "source_sentence": "又如勢速，乃是色、心、心所，遷滅不停故。",
        "from": "T44n1836_002:0051c23_21",
        "context_with_next_sentence": true
    },
    {
        "source_sentence": "又如定異色，不是心、心不是所，善因惡果定不互感等。",
        "from": "T44n1836_002:0051c25_3",
        "context_with_next_sentence": true
    },
    {
        "source_sentence": "餘倣此說。",
        "from": "T44n1836_002:0051c25_8",
        "context_with_next_sentence": true
    },
    {
        "source_sentence": "第五、無為法者，略有六種：",
        "from": "T44n1836_002:0051c26_12",
        "context_with_next_sentence": true
    },
    {
        "source_sentence": "此標章，下別列。",
        "from": "T44n1836_002:0051c26_20",
        "context_with_next_sentence": true
    },
    {
        "source_sentence": "一、虛空無為，二、擇滅無為，三、非擇滅無為，四、不動滅無為，五、想受滅無為，六、真如無為。",
        "from": "T44n1836_002:0051c28_19",
        "context_with_next_sentence": true
    },
    {
        "source_sentence": "言無為者，是前四位真實之性，故云識實性也。",
        "from": "T44n1836_002:0051c29_18",
        "context_with_next_sentence": true
    },
    {
        "source_sentence": "以六位心所則識之相應，十一色法乃識之所緣，不相應行即識之分位，識是其體，是故總云識實性也，而有六種。",
        "from": "T44n1836_002:0052a03_10",
        "context_with_next_sentence": true
    },
    {
        "source_sentence": "謂之無為者，為，作也。",
        "from": "T44n1836_002:0052a03_21",
        "context_with_next_sentence": true
    },
    {
        "source_sentence": "以前九十四種乃生滅之法，皆有造作，故屬有為。",
        "from": "T44n1836_002:0052a05_2",
        "context_with_next_sentence": true
    },
    {
        "source_sentence": "今此六法，寂寞冲虛，湛然常住，無所造作，故曰無為。",
        "from": "T44n1836_002:0052a06_6",
        "context_with_next_sentence": true
    },
    {
        "source_sentence": "言虛空無為者，謂於真諦離諸障礙，猶如虛空，豁虛離礙，從喻得名。",
        "from": "T44n1836_002:0052a07_17",
        "context_with_next_sentence": true
    },
    {
        "source_sentence": "下五無為，義倣此說。",
        "from": "T44n1836_002:0052a08_7",
        "context_with_next_sentence": true
    },
    {
        "source_sentence": "擇滅者，擇謂揀擇，滅謂斷滅，由無漏智，斷諸障染，所顯真理，立斯名焉。",
        "from": "T44n1836_002:0052a09_21",
        "context_with_next_sentence": true
    },
    {
        "source_sentence": "非擇滅者，一真法界，本性清淨，不由擇力，斷滅所顯；",
        "from": "T44n1836_002:0052a11_3",
        "context_with_next_sentence": true
    },
    {
        "source_sentence": "或有為法，緣闕不生，所顯真理。",
        "from": "T44n1836_002:0052a11_18",
        "context_with_next_sentence": true
    },
    {
        "source_sentence": "以上二義，故立此名。",
        "from": "T44n1836_002:0052a12_7",
        "context_with_next_sentence": true
    },
    {
        "source_sentence": "不動者，以第四禪離前三定，出於三災、八患，無喜樂等動搖身心所顯真理，此從能顯彰名，故曰不動。",
        "from": "T44n1836_002:0052a14_13",
        "context_with_next_sentence": true
    },
    {
        "source_sentence": "想受滅者，無所有處想受不行所顯真理，立此名爾。",
        "from": "T44n1836_002:0052a15_16",
        "context_with_next_sentence": true
    },
    {
        "source_sentence": "真如者，理非妄倒，故名真如，真簡於妄，如簡於倒，遍計、依他，如次應知。",
        "from": "T44n1836_002:0052a17_10",
        "context_with_next_sentence": true
    },
    {
        "source_sentence": "又曰：",
        "from": "T44n1836_002:0052a17_13",
        "context_with_next_sentence": true
    },
    {
        "source_sentence": "「真如者，顯實常義，真即是如，如即無為。",
        "from": "T44n1836_002:0052a18_9",
        "context_with_next_sentence": true
    },
    {
        "source_sentence": "」上自一切法下至此，乃明百法，以答初何等一切法之問畢矣！",
        "from": "T44n1836_002:0052a19_16",
        "context_with_next_sentence": true
    },
    {
        "source_sentence": "此下大分明二無我，以答次問也。",
        "from": "T44n1836_002:0052a20_12",
        "context_with_next_sentence": true
    },
    {
        "source_sentence": "言無我者，略有二種：",
        "from": "T44n1836_002:0052a21_9",
        "context_with_next_sentence": true
    },
    {
        "source_sentence": "此標章，下別列。",
        "from": "T44n1836_002:0052a21_17",
        "context_with_next_sentence": true
    },
    {
        "source_sentence": "一、補特伽羅無我，梵言補特伽羅，唐言數取趣，謂諸有情數數起惑造業，即為能取因也，當來五趣，名為所取果也，雖復數數起惑造業，五趣輪轉，都無主宰實自在用，故言無我。",
        "from": "T44n1836_002:0052a25_20",
        "context_with_next_sentence": true
    },
    {
        "source_sentence": "乃補特伽羅，即無我矣。",
        "from": "T44n1836_002:0052a26_10",
        "context_with_next_sentence": true
    },
    {
        "source_sentence": "此所無即我，是為我空也。",
        "from": "T44n1836_002:0052a27_2",
        "context_with_next_sentence": true
    },
    {
        "source_sentence": "彼凡夫等，皆執心外實有諸法，又執此法有實主宰，此說為無，無即彼空，無別體也。",
        "from": "T44n1836_002:0052a29_1",
        "context_with_next_sentence": true
    },
    {
        "source_sentence": "二，法無我。",
        "from": "T44n1836_002:0052b01_5",
        "context_with_next_sentence": true
    },
    {
        "source_sentence": "言法者，軌持之義，謂諸法體，雖復任持，軌生物解，亦無勝性實自在用故。",
        "from": "T44n1836_002:0052b02_18",
        "context_with_next_sentence": true
    },
    {
        "source_sentence": "言法無我，法即無我，應云法無法，從能依說，故云法無我。",
        "from": "T44n1836_002:0052b04_4",
        "context_with_next_sentence": true
    },
    {
        "source_sentence": "《瑜伽》九十三云：",
        "from": "T44n1836_002:0052b04_13",
        "context_with_next_sentence": true
    },
    {
        "source_sentence": "「復次一切無我，無有差別，總名為空，謂補特伽羅無我，及法無我。",
        "from": "T44n1836_002:0052b06_1",
        "context_with_next_sentence": true
    },
    {
        "source_sentence": "補特伽羅無我者，離一切緣生行外別有實我不可得故。",
        "from": "T44n1836_002:0052b07_6",
        "context_with_next_sentence": true
    },
    {
        "source_sentence": "法無我者，謂一切緣生諸行性非實我，是無常故。",
        "from": "T44n1836_002:0052b08_10",
        "context_with_next_sentence": true
    },
    {
        "source_sentence": "如是二種，略攝為一雙證二無我理。",
        "from": "T44n1836_002:0052b09_6",
        "context_with_next_sentence": true
    },
    {
        "source_sentence": "彼處指《毘曇》說此名為大空。",
        "from": "T44n1836_002:0052b09_20",
        "context_with_next_sentence": true
    },
    {
        "source_sentence": "」又云：",
        "from": "T44n1836_002:0052b09_24",
        "context_with_next_sentence": true
    },
    {
        "source_sentence": "「我之執者，心得境名。",
        "from": "T44n1836_002:0052b10_6",
        "context_with_next_sentence": true
    },
    {
        "source_sentence": "」又云：",
        "from": "T44n1836_002:0052b10_10",
        "context_with_next_sentence": true
    },
    {
        "source_sentence": "「二執者，我狹法寬，蓋人有迷人必迷法者，迷法未必迷人故。",
        "from": "T44n1836_002:0052b11_14",
        "context_with_next_sentence": true
    },
    {
        "source_sentence": "」能持自體者為法，有常一用者為人，如二乘我執已斷，法執猶存，則其淺深寬狹可見矣。",
        "from": "T44n1836_002:0052b13_14",
        "context_with_next_sentence": true
    },
    {
        "source_sentence": "蓋我法者，不出世間及聖教二種我法，謂世間人執我法，無體隨情，名世間假。",
        "from": "T44n1836_002:0052b15_11",
        "context_with_next_sentence": true
    },
    {
        "source_sentence": "聖教我法者，有體強設，名之為假。",
        "from": "T44n1836_002:0052b16_6",
        "context_with_next_sentence": true
    },
    {
        "source_sentence": "故二皆為假，故無我法也。",
        "from": "T44n1836_002:0052b16_18",
        "context_with_next_sentence": true
    },
    {
        "source_sentence": "大乘百法明門論解卷下修補大乘百法明門論後序百法者，散於群經，具於《瑜伽論》，至世親師始出之以成論，乃逗機之教也。",
        "from": "T44n1836_002:0052b23_12",
        "context_with_next_sentence": true
    },
    {
        "source_sentence": "蓋教為機設，機之色心優劣，暨年數之賒促不齊，致使聖賢施教廣略有異，而大旨無殊焉。",
        "from": "T44n1836_002:0052b25_13",
        "context_with_next_sentence": true
    },
    {
        "source_sentence": "然而《瑜伽》總百軸，而於初三軸，翻覆展演六百六十餘法，奚翅二萬言；",
        "from": "T44n1836_002:0052b27_5",
        "context_with_next_sentence": true
    },
    {
        "source_sentence": "而此論僅一紙，言不滿五百，而該括無遺，則詞甚簡而義愈備，文不華而理愈精，至於入道之門、修斷之序、染淨理事之交陳，則充然大備。",
        "from": "T44n1836_002:0052c01_9",
        "context_with_next_sentence": true
    },
    {
        "source_sentence": "於斯非具四無礙辯、大總持門者，其能與於是乎？",
        "from": "T44n1836_002:0052c02_11",
        "context_with_next_sentence": true
    },
    {
        "source_sentence": "嗟夫大賢憫物心切，務使人易知易從，而吾人為法者，固不可不知也，至於森然而諸法章，泯然而二我盡，則三乘聖賢之位可階矣。",
        "from": "T44n1836_002:0052c05_12",
        "context_with_next_sentence": true
    },
    {
        "source_sentence": "逗機之教，豈加於是哉？",
        "from": "T44n1836_002:0052c06_4",
        "context_with_next_sentence": true
    },
    {
        "source_sentence": "或曰：",
        "from": "T44n1836_002:0052c06_7",
        "context_with_next_sentence": true
    },
    {
        "source_sentence": "「聖凡天淵，恐不易致，若子之言，不幾於大而無返乎？",
        "from": "T44n1836_002:0052c07_10",
        "context_with_next_sentence": true
    },
    {
        "source_sentence": "」曰：",
        "from": "T44n1836_002:0052c07_13",
        "context_with_next_sentence": true
    },
    {
        "source_sentence": "「予以聖賢之語，原聖賢之道為言耳！",
        "from": "T44n1836_002:0052c08_7",
        "context_with_next_sentence": true
    },
    {
        "source_sentence": "」聖賢之道，由性而行之者也！",
        "from": "T44n1836_002:0052c09_1",
        "context_with_next_sentence": true
    },
    {
        "source_sentence": "聖賢乃盡夫性，凡愚乃具夫性，究盡具之分雖殊，而察盡具之性無異。",
        "from": "T44n1836_002:0052c10_12",
        "context_with_next_sentence": true
    },
    {
        "source_sentence": "性既均而不以道責己責人者，彼己皆欺也。",
        "from": "T44n1836_002:0052c11_12",
        "context_with_next_sentence": true
    },
    {
        "source_sentence": "欺己之罪小，欺人之罪大，欺人之罪，又不若欺後多人之罪為尤大。",
        "from": "T44n1836_002:0052c13_4",
        "context_with_next_sentence": true
    },
    {
        "source_sentence": "後之人視前人，苟簡為說鈴而展轉相襲，是使後人復欺後人也。",
        "from": "T44n1836_002:0052c14_14",
        "context_with_next_sentence": true
    },
    {
        "source_sentence": "若是則聖賢二利之道而不化為名言章句者幾希！",
        "from": "T44n1836_002:0052c15_16",
        "context_with_next_sentence": true
    },
    {
        "source_sentence": "嗚呼！",
        "from": "T44n1836_002:0052c16_1",
        "context_with_next_sentence": true
    },
    {
        "source_sentence": "予寧冐大言之罪，而避欺人之罪，欲其無罪又何逃乎？",
        "from": "T44n1836_002:0052c17_6",
        "context_with_next_sentence": true
    },
    {
        "source_sentence": "按此論注，脫略訛謬大甚，茲略為補正，自備觀覽，適信官張君傑見而請置諸木，予嘉其篤於樂善，故從而書於紙尾也。",
        "from": "T44n1836_002:0052c20_2",
        "context_with_next_sentence": true
    },
    {
        "source_sentence": "正德辛未歲正月既望普泰書於飛虹官舍",
        "from": "T44n1836_002:0052c21_100",
        "context_with_next_sentence": false
    }
]