{
    "T17n0845_001:0932b07_0": "佛說尊那經",
    "T17n0845_001:0932b09_0": "西天譯經三藏朝散大夫試光祿卿",
    "T17n0845_001:0932b10_0": "明教大師臣法賢奉　詔譯",
    "T17n0845_001:0932b11_0": "如是我聞：一時世尊在憍睒彌國瞿師羅林中，爾時有大尊者名曰尊那，來詣佛所。",
    "T17n0845_001:0932b12_1": "到已致敬頭面禮足，住立一面而白佛言：「世尊！",
    "T17n0845_001:0932b13_2": "無盡功德還可得不？",
    "T17n0845_001:0932b14_3": "唯願世尊為我敷演。」",
    "T17n0845_001:0932b14_4": "爾時世尊告大尊者尊那言：「善哉善哉！",
    "T17n0845_001:0932b15_5": "汝能問於如來無盡功德。",
    "T17n0845_001:0932b16_6": "汝今諦聽，當為汝說。",
    "T17n0845_001:0932b16_7": "尊那！",
    "T17n0845_001:0932b17_0": "此無盡功德甚深微妙名稱普聞，若人歸心獲大果報，而此功德乃有七種，名聞普遍甚深廣大。",
    "T17n0845_001:0932b19_1": "若善男子善女人，發至誠心能具足此法，是人於四威儀中，恒得增長無盡功德，所增功德不可思議不可稱量。",
    "T17n0845_001:0932b21_2": "何等為七？",
    "T17n0845_001:0932b21_3": "「尊那！",
    "T17n0845_001:0932b22_4": "若有善男子善女人，發大信心，布施園林池沼，充四方眾僧經行遊止。",
    "T17n0845_001:0932b23_5": "尊那！",
    "T17n0845_001:0932b23_6": "此是第一無盡功德，有大果報得大稱讚，名聞普遍甚深廣大。",
    "T17n0845_001:0932b25_7": "若善男子善女人能具足此法，是人於四威儀中，恒得增長無盡功德，所增功德不可思議不可稱量。",
    "T17n0845_001:0932b28_0": "「復次尊那！",
    "T17n0845_001:0932b28_1": "若有善男子善女人，發大信心，於彼林中建立精舍，令眾僧安止。",
    "T17n0845_001:0932b29_2": "尊那！",
    "T17n0845_001:0932b29_3": "此是第二無盡功德，有大果報，乃至名聞普遍甚深廣大。",
    "T17n0845_001:0932c02_4": "若善男子善女人能具足此法，是人於四威儀中，恒得增長無盡功德，所增功德不可思議不可稱量。",
    "T17n0845_001:0932c05_0": "「復次尊那！",
    "T17n0845_001:0932c05_1": "若有善男子善女人，發大信心，於彼眾僧精舍之內，布施坐臥之具，所謂：床椅、氈褥、衣被種種受用之物。",
    "T17n0845_001:0932c07_2": "尊那！",
    "T17n0845_001:0932c07_3": "此是第三無盡功德，有大果報，乃至名聞普遍甚深廣大。",
    "T17n0845_001:0932c09_0": "若善男子善女人，發至誠心能具足此法，是人於四威儀中，恒得增長無盡功德，所增功德不可思議不可稱量。",
    "T17n0845_001:0932c12_0": "「復次尊那！",
    "T17n0845_001:0932c12_1": "若有善男子善女人，發大信心，於彼精舍之內能布施財穀供養眾僧。",
    "T17n0845_001:0932c13_2": "尊那！",
    "T17n0845_001:0932c14_0": "此是第四無盡功德，有大果報，乃至名聞普遍甚深廣大。",
    "T17n0845_001:0932c15_1": "若善男子善女人，發至誠心能具足此法，是人於四威儀中，恒得增長無盡功德，所增功德不可思議不可稱量。",
    "T17n0845_001:0932c18_0": "「復次尊那！",
    "T17n0845_001:0932c18_1": "若有善男子善女人，發大信心，能於往來眾僧常行布施所須之物。",
    "T17n0845_001:0932c19_2": "尊那！",
    "T17n0845_001:0932c19_3": "此是第五無盡功德，有大果報，乃至名聞普遍甚深廣大。",
    "T17n0845_001:0932c21_4": "若善男子善女人，發志誠心能具足此法，是人於四威儀中，恒得增長無盡功德，所增功德不可思議不可稱量。",
    "T17n0845_001:0932c24_0": "「復次尊那！",
    "T17n0845_001:0932c24_1": "若有善男子善女人，發大信心，於病苦者能行布施，及看病者亦行布施。",
    "T17n0845_001:0932c25_2": "尊那！",
    "T17n0845_001:0932c26_0": "此是第六無盡功德，有大果報，乃至名聞普遍甚深廣大。",
    "T17n0845_001:0932c27_1": "若善男子善女人，發至誠心能具足此法，是人於四威儀中，恒得增長無盡功德，所增功德不可思議不可稱量。",
    "T17n0845_001:0933a01_0": "「復次尊那！",
    "T17n0845_001:0933a01_1": "若有善男子善女人，發大信心，或見霜雪嚴凝風雨寒冷，而見是已，便能修撰種種飲食、湯藥、臥具、衣物、鞋履等，於眾僧中供給供養。",
    "T17n0845_001:0933a04_2": "如是眾僧風雨不侵不受寒冷，承是供養得大安樂。",
    "T17n0845_001:0933a05_3": "尊那！",
    "T17n0845_001:0933a05_4": "此是第七無盡功德，有大果報，乃至名聞普遍甚深廣大。",
    "T17n0845_001:0933a06_5": "若善男子善女人，發志誠心能具足此法，是人於四威儀中，恒得增長無盡功德，所增功德不可思議不可稱量。",
    "T17n0845_001:0933a09_6": "「尊那！",
    "T17n0845_001:0933a09_7": "如是七種無盡功德法，若有善男子善女人，發至誠心具足此法，所獲無盡功德不可思議不可稱量，功德甚多，名大功德蘊。",
    "T17n0845_001:0933a12_8": "尊那！",
    "T17n0845_001:0933a12_9": "譬如五大河恒流其水，所謂：殑伽河、閻母那河、薩囉喻河、愛囉嚩帝河、末呬河。",
    "T17n0845_001:0933a14_10": "而此河水不可限量，如是河水乃至盛水之器，百數千數百千億數，其水甚多，名為水蘊；無盡功德亦復如是！",
    "T17n0845_001:0933a16_11": "「尊那！",
    "T17n0845_001:0933a16_12": "此七種無盡功德法悉皆具足，是善男子善女人，所獲功德不可思議不可稱量，具大名聞及大果報，功德甚多，名為大功德蘊。」",
    "T17n0845_001:0933a20_0": "爾時大尊者尊那復白佛言：「世尊！",
    "T17n0845_001:0933a20_1": "此無盡功德，若人具足此法真實不虛，獲大果報具大稱讚，名聞普遍甚深廣大？」",
    "T17n0845_001:0933a22_2": "佛告大尊者尊那言：「如汝所說，實獲此無盡功德，果報如是！」",
    "T17n0845_001:0933a24_0": "佛言：「尊那！",
    "T17n0845_001:0933a24_1": "復有七種無盡功德法，有大果報具大稱讚，名聞普遍甚深廣大。",
    "T17n0845_001:0933a25_2": "若善男子善女人，發至誠心能具足此法，是人於四威儀中，恒得增長無盡功德，所增功德不可思議不可稱量。",
    "T17n0845_001:0933a28_3": "何等為七？",
    "T17n0845_001:0933a29_0": "「尊那！",
    "T17n0845_001:0933a29_1": "若有淨信善男子善女人，聽聞如來或聞聲聞眾，在彼聚落或在城隍，經行遊止，聞如是已生大歡喜，起大善意發菩提心。",
    "T17n0845_001:0933b02_2": "尊那！",
    "T17n0845_001:0933b03_0": "此是第一無盡功德法，有大果報具大稱讚，名聞普遍甚深廣大。",
    "T17n0845_001:0933b04_1": "若善男子善女人能具足此法，是人於四威儀中，恒得增長無盡功德，所增功德不可思議不可稱量。",
    "T17n0845_001:0933b07_0": "「復次尊那！",
    "T17n0845_001:0933b07_1": "若有淨信善男子善女人，聽聞如來及聲聞眾，或往聚落或詣城隍，聞如是已生大歡喜，起大善意發菩提心。",
    "T17n0845_001:0933b09_2": "尊那！",
    "T17n0845_001:0933b09_3": "此是第二無盡功德法，有大果報，乃至名聞普遍甚深廣大。",
    "T17n0845_001:0933b11_4": "若淨信善男子善女人能具足此法，是人於四威儀中，恒得增長無盡功德，所增功德不可思議不可稱量。",
    "T17n0845_001:0933b14_0": "「復次尊那！",
    "T17n0845_001:0933b14_1": "若有淨信善男子善女人，聽聞如來或聲聞眾，在於路次，聞如是已生大歡喜，起大善意發菩提心。",
    "T17n0845_001:0933b16_2": "尊那！",
    "T17n0845_001:0933b16_3": "此是第三無盡功德法，有大果報，乃至名聞普遍甚深廣大。",
    "T17n0845_001:0933b17_4": "若善男子善女人能具足此法，是人於四威儀中，恒得增長無盡功德，所增功德不可思議不可稱量。",
    "T17n0845_001:0933b21_0": "「復次尊那！",
    "T17n0845_001:0933b21_1": "若有淨信善男子善女人，聽聞如來或聞聲聞眾，到於聚落或到城隍，聞如是已生大歡喜，起大善意發菩提心。",
    "T17n0845_001:0933b23_2": "尊那！",
    "T17n0845_001:0933b23_3": "此是第四無盡功德法，有大果報，乃至名聞普遍甚深廣大。",
    "T17n0845_001:0933b25_4": "若善男子善女人能具足此法，是人於四威儀中，恒得增長無盡功德，所增功德不可思議不可稱量。",
    "T17n0845_001:0933b28_0": "「復次尊那！",
    "T17n0845_001:0933b28_1": "若有淨信善男子善女人，聽聞如來及聞聲聞眾，或於聚落或在城隍，自往親近禮拜瞻仰，獲瞻仰已生大歡喜，起大善意發菩提心。",
    "T17n0845_001:0933c02_2": "尊那！",
    "T17n0845_001:0933c02_3": "此是第五無盡功德法，有大果報，乃至名聞普遍甚深廣大。",
    "T17n0845_001:0933c03_4": "若善男子善女人能具足此法，是人於四威儀中，恒得增長無盡功德，所增功德不可思議不可稱量。",
    "T17n0845_001:0933c06_0": "「復次尊那！",
    "T17n0845_001:0933c06_1": "若有淨信善男子善女人，到於佛所或至聲聞所，禮拜瞻仰，聽聞妙法，聞是法已生大歡喜，起大善意發菩提心。",
    "T17n0845_001:0933c08_2": "尊那！",
    "T17n0845_001:0933c09_0": "此是第六無盡功德，有大果報，乃至名聞普遍甚深廣大。",
    "T17n0845_001:0933c10_1": "若善男子善女人能具足此法，是人於四威儀中，恒得增長無盡功德，所增功德不可思議不可稱量。",
    "T17n0845_001:0933c13_0": "「復次尊那！",
    "T17n0845_001:0933c13_1": "若有淨信善男子善女人，於如來所或聲聞所，聞是法已，起大善意歸佛法僧，歸三寶已，乃至受於如來清淨戒法。",
    "T17n0845_001:0933c15_2": "尊那！",
    "T17n0845_001:0933c15_3": "此是第七無盡功德法，有大果報，乃至名聞普遍甚深廣大。",
    "T17n0845_001:0933c17_4": "尊那！",
    "T17n0845_001:0933c17_5": "若善男子善女人，發至誠心能具足此法，是人於四威儀中，恒得增長無盡功德，所增功德不可思議不可稱量。",
    "T17n0845_001:0933c20_0": "「尊那！",
    "T17n0845_001:0933c20_1": "如是七種無盡功德法，若有善男子善女人能具足此法，所獲功德不可限量。",
    "T17n0845_001:0933c21_2": "尊那！",
    "T17n0845_001:0933c22_0": "此七種無盡功德法，若有善男子善女人，發至誠心能具足此法，所獲無盡功德不可限量。",
    "T17n0845_001:0933c24_1": "如是功德名聞稱讚及大果報功德甚多，名為大功德蘊。",
    "T17n0845_001:0933c26_0": "「復次尊那！",
    "T17n0845_001:0933c26_1": "譬如有五大河恒流其水，所謂：殑伽河、閻母那河、薩囉喻河、愛囉嚩帝河、末呬河。",
    "T17n0845_001:0933c28_2": "而此河水不可限量，如是河水乃至盛水之器，百數千數百千億數，其水甚多，名為水蘊；無盡功德亦復如是！",
    "T17n0845_001:0934a02_0": "「尊那！",
    "T17n0845_001:0934a02_1": "此七種無盡功德法悉皆具足，是善男子善女人，所獲功德不可思議不可稱量，具大名聞及大果報，功德甚多，名為大功德蘊。」",
    "T17n0845_001:0934a05_0": "爾時世尊而說頌曰：「清淨修禪行，　　唯修聖跡中；　採寶無過海，　　如河濟有情。",
    "T17n0845_001:0934a08_0": "　河水無邊際，　　眾流還復源；　布施獲多福，　　如河常流海。」",
    "T17n0845_001:0934a10_0": "爾時大尊者尊那聞佛說已，歡喜作禮，信受奉行。",
    "T17n0845_001:0934a12_0": "佛說尊那經"
}