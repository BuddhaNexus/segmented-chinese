[
    {
        "source_sentence": "成唯識寶生論卷第五一名二十唯識順釋論",
        "from": "T31n1591_005:0092c14_0",
        "context_with_next_sentence": true
    },
    {
        "source_sentence": "護法菩薩造",
        "from": "T31n1591_005:0092c16_0",
        "context_with_next_sentence": true
    },
    {
        "source_sentence": "大唐三藏法師義淨奉　制譯",
        "from": "T31n1591_005:0092c17_0",
        "context_with_next_sentence": true
    },
    {
        "source_sentence": "論曰：",
        "from": "T31n1591_005:0092c18_2",
        "context_with_next_sentence": true
    },
    {
        "source_sentence": "如何不與色等諸境而相關涉，名作見耶？",
        "from": "T31n1591_005:0092c19_1",
        "context_with_next_sentence": true
    },
    {
        "source_sentence": "若遣斯難，此不勞言。",
        "from": "T31n1591_005:0092c19_11",
        "context_with_next_sentence": true
    },
    {
        "source_sentence": "由斯識體自現形相，雖無色等而境得成。",
        "from": "T31n1591_005:0092c20_8",
        "context_with_next_sentence": true
    },
    {
        "source_sentence": "此前已說，夢獄瞖等為能喻事，隨其所應廣陳比量。",
        "from": "T31n1591_005:0092c21_12",
        "context_with_next_sentence": true
    },
    {
        "source_sentence": "從此生憶念者，不待外境而現前故，見之自性方始得生。",
        "from": "T31n1591_005:0092c23_5",
        "context_with_next_sentence": true
    },
    {
        "source_sentence": "雖無實義，念與意俱，由現見識所有功能安置力故，隨其次第假藉餘緣為能牽引，覺想方生，當爾之時名為憶念。",
        "from": "T31n1591_005:0092c25_17",
        "context_with_next_sentence": true
    },
    {
        "source_sentence": "如何復知見之與憶兩體差殊？",
        "from": "T31n1591_005:0092c26_10",
        "context_with_next_sentence": true
    },
    {
        "source_sentence": "若此見憶俱竝不藉外境有故能生自體，由似境者為性邪疑，說分別識見之為用，不生計度前境相狀，但有自證體性生起念之相也。",
        "from": "T31n1591_005:0092c29_12",
        "context_with_next_sentence": true
    },
    {
        "source_sentence": "取其言相安布之差，了相不明分別生也。",
        "from": "T31n1591_005:0093a01_12",
        "context_with_next_sentence": true
    },
    {
        "source_sentence": "以見為先熏習所遣，即此自性由他故生。",
        "from": "T31n1591_005:0093a02_11",
        "context_with_next_sentence": true
    },
    {
        "source_sentence": "見不然也，見之與念條然別故，為此定須許如斯理。",
        "from": "T31n1591_005:0093a03_14",
        "context_with_next_sentence": true
    },
    {
        "source_sentence": "假令雖復有其外境，二皆有境緣相不殊，見之與憶自體不同，如有異途幸應為說。",
        "from": "T31n1591_005:0093a05_12",
        "context_with_next_sentence": true
    },
    {
        "source_sentence": "彼設雖緣現在之境名之為見，如緣過去說之為念。",
        "from": "T31n1591_005:0093a06_15",
        "context_with_next_sentence": true
    },
    {
        "source_sentence": "由無境者彼雖境異有無之相，所緣別故，斯之異相緣亦不能而於見念為片思也，宜應說為自體別故斯成異相。",
        "from": "T31n1591_005:0093a09_7",
        "context_with_next_sentence": true
    },
    {
        "source_sentence": "爾者此境是其識所現相，若為決定知如是耶？",
        "from": "T31n1591_005:0093a10_8",
        "context_with_next_sentence": true
    },
    {
        "source_sentence": "由於前境決知見已，與彼相似所起之識分明不忘，取彼事時即名斯事而為似相，猶如決了丈夫相貌方名此作似丈夫耶。",
        "from": "T31n1591_005:0093a13_5",
        "context_with_next_sentence": true
    },
    {
        "source_sentence": "似相了知非不曾見，然非曾見能有如斯決斷之理，為由不許有外境故，斯亦非理。",
        "from": "T31n1591_005:0093a15_3",
        "context_with_next_sentence": true
    },
    {
        "source_sentence": "由彼自證心心所生解相不同是所許故，斯固於他全不成難。",
        "from": "T31n1591_005:0093a16_11",
        "context_with_next_sentence": true
    },
    {
        "source_sentence": "汝既分別於事善巧，我聊致問：",
        "from": "T31n1591_005:0093a17_6",
        "context_with_next_sentence": true
    },
    {
        "source_sentence": "理復如何同時自證？",
        "from": "T31n1591_005:0093a17_15",
        "context_with_next_sentence": true
    },
    {
        "source_sentence": "既不許有，如何此見能決定耶？",
        "from": "T31n1591_005:0093a18_8",
        "context_with_next_sentence": true
    },
    {
        "source_sentence": "非過去事能有憶念，由彼非是自證性故。",
        "from": "T31n1591_005:0093a19_7",
        "context_with_next_sentence": true
    },
    {
        "source_sentence": "又非自證，如所說事違道理故。",
        "from": "T31n1591_005:0093a20_2",
        "context_with_next_sentence": true
    },
    {
        "source_sentence": "先當援己後乃擊他，所有陳謀方能獲勝。",
        "from": "T31n1591_005:0093a21_1",
        "context_with_next_sentence": true
    },
    {
        "source_sentence": "斯即念託境生，不共成也。",
        "from": "T31n1591_005:0093a21_13",
        "context_with_next_sentence": true
    },
    {
        "source_sentence": "復於夢處領納外境，令共成託，後時自可道彼元無成非理故，猶如樂等領受樂事。",
        "from": "T31n1591_005:0093a23_11",
        "context_with_next_sentence": true
    },
    {
        "source_sentence": "若其外境元有可領，但有似相錯亂現前，當爾之時外境非有自然決斷，猶如夢者覺乃知非。",
        "from": "T31n1591_005:0093a25_13",
        "context_with_next_sentence": true
    },
    {
        "source_sentence": "夢者見非有，覺已乃知非。",
        "from": "T31n1591_005:0093a26_11",
        "context_with_next_sentence": true
    },
    {
        "source_sentence": "若也覺時亦不領境，猶如夢中彼是非有，世人自知。",
        "from": "T31n1591_005:0093a27_15",
        "context_with_next_sentence": true
    },
    {
        "source_sentence": "然不如是，是故定知於正覺時，然色等境有真領受，不同夢中識無力用。",
        "from": "T31n1591_005:0093a29_8",
        "context_with_next_sentence": true
    },
    {
        "source_sentence": "此亦不能而為曉喻，令於色等領受義成。",
        "from": "T31n1591_005:0093b01_7",
        "context_with_next_sentence": true
    },
    {
        "source_sentence": "由作夢者處夢中時，不能了境是為非有。",
        "from": "T31n1591_005:0093b02_5",
        "context_with_next_sentence": true
    },
    {
        "source_sentence": "若由遠離於睡闇時得分明慧，隨其所有別別曾緣熏成念種，然於夢位所領之境憶令上心，方生決斷此事非有。",
        "from": "T31n1591_005:0093b04_16",
        "context_with_next_sentence": true
    },
    {
        "source_sentence": "彼既如是，此亦還然。",
        "from": "T31n1591_005:0093b05_7",
        "context_with_next_sentence": true
    },
    {
        "source_sentence": "雖非外色可為領受，便即翻作見外色心，起妄分別，重重現前數數緣慮，生此類性所有功能，熏習成種令其上心。",
        "from": "T31n1591_005:0093b07_17",
        "context_with_next_sentence": true
    },
    {
        "source_sentence": "即此熏習，更欲彰其不實事故，後起餘緣彰見真義。",
        "from": "T31n1591_005:0093b09_2",
        "context_with_next_sentence": true
    },
    {
        "source_sentence": "由有睡眠相似法故，雖於覺位亦曰睡也，為此熏習恒隨逐故。",
        "from": "T31n1591_005:0093b10_10",
        "context_with_next_sentence": true
    },
    {
        "source_sentence": "世間睡眠猶如餘睡，但有妄情離識別見色聲等境，而被纏縛極受艱辛，漂泊生津淪迴欲海。",
        "from": "T31n1591_005:0093b12_12",
        "context_with_next_sentence": true
    },
    {
        "source_sentence": "由未正得熏習斷故，猶如夢中不能覺了色等境無，未能稱事於非起故，不了是無，為境所誑。",
        "from": "T31n1591_005:0093b14_15",
        "context_with_next_sentence": true
    },
    {
        "source_sentence": "縱有聞思所生之智，為由分別熏習隨故，未現證真不能正起，亦名誑妄，當爾之時名為不覺。",
        "from": "T31n1591_005:0093b16_18",
        "context_with_next_sentence": true
    },
    {
        "source_sentence": "及由於彼熏習種子對治已生，畢竟拔除深有力用，於創起時非世先有，由此名為出世間智，正斷一切分別性故。",
        "from": "T31n1591_005:0093b19_10",
        "context_with_next_sentence": true
    },
    {
        "source_sentence": "無分別智獲得現行，能除熏習無知睡故，證悟真覺。",
        "from": "T31n1591_005:0093b20_13",
        "context_with_next_sentence": true
    },
    {
        "source_sentence": "于時藉此無分別智以為因故，由此之力方便起故，決能截除色等諸義固執熏習，名為清淨。",
        "from": "T31n1591_005:0093b22_15",
        "context_with_next_sentence": true
    },
    {
        "source_sentence": "由涉計度諸境相故，號曰世間。",
        "from": "T31n1591_005:0093b23_10",
        "context_with_next_sentence": true
    },
    {
        "source_sentence": "彼智現已，但唯是識隨其色類緣會力故生起之時，唯於自識現其相分，妄執諸境而作生因。",
        "from": "T31n1591_005:0093b25_12",
        "context_with_next_sentence": true
    },
    {
        "source_sentence": "然非離識有自性故，色聲等境而生了知。",
        "from": "T31n1591_005:0093b26_11",
        "context_with_next_sentence": true
    },
    {
        "source_sentence": "其所立量若據總相，不知彼境是為無者，許能立因有不成過。",
        "from": "T31n1591_005:0093b27_19",
        "context_with_next_sentence": true
    },
    {
        "source_sentence": "若言差別覺時不知，還有不成與前相似，覺悟之位了境元無，宗所許故。",
        "from": "T31n1591_005:0093b29_12",
        "context_with_next_sentence": true
    },
    {
        "source_sentence": "既有斯過，理固不能以斯能立成其前境有可領納。",
        "from": "T31n1591_005:0093c01_14",
        "context_with_next_sentence": true
    },
    {
        "source_sentence": "或有於此不成之過，申述解詞，猶若元來不為境解此無之智，理不應成。",
        "from": "T31n1591_005:0093c03_9",
        "context_with_next_sentence": true
    },
    {
        "source_sentence": "要先知境，方於此事能生此心，說為非有。",
        "from": "T31n1591_005:0093c04_8",
        "context_with_next_sentence": true
    },
    {
        "source_sentence": "若爾的知前境是有，如何能得更復言無？",
        "from": "T31n1591_005:0093c05_6",
        "context_with_next_sentence": true
    },
    {
        "source_sentence": "觀相是有，復乃云無，現是相違。",
        "from": "T31n1591_005:0093c06_1",
        "context_with_next_sentence": true
    },
    {
        "source_sentence": "若為通釋彼諸宗等撥為非有，固不相違。",
        "from": "T31n1591_005:0093c07_1",
        "context_with_next_sentence": true
    },
    {
        "source_sentence": "如諸外論謂為常等，生前滅後悉並非無。",
        "from": "T31n1591_005:0093c08_1",
        "context_with_next_sentence": true
    },
    {
        "source_sentence": "或於方所，或此非餘，有境無餘，何過之有？",
        "from": "T31n1591_005:0093c08_21",
        "context_with_next_sentence": true
    },
    {
        "source_sentence": "若時於我將為無者，由非不了，可撥為無。",
        "from": "T31n1591_005:0093c09_18",
        "context_with_next_sentence": true
    },
    {
        "source_sentence": "於無起知，非所許故，此不如文於茲色等說我為無。",
        "from": "T31n1591_005:0093c11_2",
        "context_with_next_sentence": true
    },
    {
        "source_sentence": "然於色等造作之處，無真實我，非據我也。",
        "from": "T31n1591_005:0093c12_1",
        "context_with_next_sentence": true
    },
    {
        "source_sentence": "若爾於色等聚乍可無𠎝說識我無，如何免難？",
        "from": "T31n1591_005:0093c13_2",
        "context_with_next_sentence": true
    },
    {
        "source_sentence": "由不許有第二之識，於餘識處了我為無，亦非不領於前而能憶念於後。",
        "from": "T31n1591_005:0093c14_14",
        "context_with_next_sentence": true
    },
    {
        "source_sentence": "設令生念，境已亡故，是故應許但唯有識而現於相，即如所許。",
        "from": "T31n1591_005:0093c16_3",
        "context_with_next_sentence": true
    },
    {
        "source_sentence": "然於識處知我是無，撥無其我，識若生時，此智爾時知無我體。",
        "from": "T31n1591_005:0093c17_11",
        "context_with_next_sentence": true
    },
    {
        "source_sentence": "然由離境了唯有識，隨此相貌緣若生時解境為無，豈非齊致？",
        "from": "T31n1591_005:0093c18_19",
        "context_with_next_sentence": true
    },
    {
        "source_sentence": "然於色等了無我時，於色等處是為共相非是自相，由此各依以為定性，自體異故。",
        "from": "T31n1591_005:0093c20_17",
        "context_with_next_sentence": true
    },
    {
        "source_sentence": "然非相似所有相貌是實事有，欲令於餘而作簡別，有其異相附識而生，猶如實事有集心分，於識自體轉起現前，世俗言論因斯生起。",
        "from": "T31n1591_005:0093c23_17",
        "context_with_next_sentence": true
    },
    {
        "source_sentence": "了知外境但是自心所生領受，本非居外，斯乃是為最勝修習所獲性故。",
        "from": "T31n1591_005:0093c25_10",
        "context_with_next_sentence": true
    },
    {
        "source_sentence": "此由無明蓋覆於慧，如在外轉觀斯共相，即如所見時俗言成，隨世俗情於言說路令得明解，於諸論處似事而轉，別以形相而宣說之，於所餘事作其遮遣。",
        "from": "T31n1591_005:0093c29_2",
        "context_with_next_sentence": true
    },
    {
        "source_sentence": "於此事中應有形段，若總相是實即是總相，應如色等自體各異，而於別事體不相應，此則色等成非異體，如色似聲。",
        "from": "T31n1591_005:0094a02_15",
        "context_with_next_sentence": true
    },
    {
        "source_sentence": "又復如彼一異非言所許共相，此但覆俗，當情顯現無所諍也。",
        "from": "T31n1591_005:0094a04_3",
        "context_with_next_sentence": true
    },
    {
        "source_sentence": "此既不許將為實事，斯乃便成於色聲等成非異體。",
        "from": "T31n1591_005:0094a05_6",
        "context_with_next_sentence": true
    },
    {
        "source_sentence": "又復色等一一便成有多體故，共相之狀體無邊故，此則合有多種體性，便成諸事皆為一體。",
        "from": "T31n1591_005:0094a07_8",
        "context_with_next_sentence": true
    },
    {
        "source_sentence": "如隨自緣所帶相像，斷割前境此之體相，亦是假立眾多相貌，為俗言論而分別之。",
        "from": "T31n1591_005:0094a09_6",
        "context_with_next_sentence": true
    },
    {
        "source_sentence": "由此便成於色聲等無我之智亦是共相，斷割性故。",
        "from": "T31n1591_005:0094a10_10",
        "context_with_next_sentence": true
    },
    {
        "source_sentence": "取其無境，更成光顯唯識之宗。",
        "from": "T31n1591_005:0094a11_4",
        "context_with_next_sentence": true
    },
    {
        "source_sentence": "然於色等無我解時有別相分，復由前後分段本無故，斯乃是為先取別相分明決斷，於異決了隨而攝取事境性故。",
        "from": "T31n1591_005:0094a13_16",
        "context_with_next_sentence": true
    },
    {
        "source_sentence": "若青蓮也簡去其白，識緣蓮體，決斷是青。",
        "from": "T31n1591_005:0094a14_16",
        "context_with_next_sentence": true
    },
    {
        "source_sentence": "言無我者，理亦同然。",
        "from": "T31n1591_005:0094a15_6",
        "context_with_next_sentence": true
    },
    {
        "source_sentence": "凡起決斷，謂即於他所執我相，仗此思構方生決斷無別我體。",
        "from": "T31n1591_005:0094a16_12",
        "context_with_next_sentence": true
    },
    {
        "source_sentence": "縱雖無境而智得生，理既齊衡何有乖諍？",
        "from": "T31n1591_005:0094a17_12",
        "context_with_next_sentence": true
    },
    {
        "source_sentence": "若諸有情由自相續者，若言於此自相體中各有無量功能不同，於自識中變現別故，至成熟時。",
        "from": "T31n1591_005:0094a20_3",
        "context_with_next_sentence": true
    },
    {
        "source_sentence": "由自種力識現在前，不由外境而得興起，非離自識從外境生。",
        "from": "T31n1591_005:0094a21_11",
        "context_with_next_sentence": true
    },
    {
        "source_sentence": "然由親近善惡友故為益及損，此不得成。",
        "from": "T31n1591_005:0094a22_10",
        "context_with_next_sentence": true
    },
    {
        "source_sentence": "由於真妄損益之中，但以言聲說為境故。",
        "from": "T31n1591_005:0094a23_10",
        "context_with_next_sentence": true
    },
    {
        "source_sentence": "既緣聲義兩種皆無，於斯斷割便成非有。",
        "from": "T31n1591_005:0094a24_8",
        "context_with_next_sentence": true
    },
    {
        "source_sentence": "由彼有其理非理行，可令善惡逐彼而行。",
        "from": "T31n1591_005:0094a25_7",
        "context_with_next_sentence": true
    },
    {
        "source_sentence": "彼行既無，可取隨學寧容有故。",
        "from": "T31n1591_005:0094a26_2",
        "context_with_next_sentence": true
    },
    {
        "source_sentence": "此則曾不依託外境而識得生，違所許過。",
        "from": "T31n1591_005:0094a27_1",
        "context_with_next_sentence": true
    },
    {
        "source_sentence": "必定依託外色等境、緣色等心，猶如有事，無事聲心。",
        "from": "T31n1591_005:0094a28_6",
        "context_with_next_sentence": true
    },
    {
        "source_sentence": "復如觀他所有行跡，是能於境決斷性故。",
        "from": "T31n1591_005:0094a29_4",
        "context_with_next_sentence": true
    },
    {
        "source_sentence": "亦復由如色等諸識定緣外境，如聖量言但是於內似相現故，此固無力破唯識義。",
        "from": "T31n1591_005:0094b02_2",
        "context_with_next_sentence": true
    },
    {
        "source_sentence": "由展轉增上識互決定成者，由其展轉識相假故，即此二識更互相依，本不待聲及於色等。",
        "from": "T31n1591_005:0094b04_3",
        "context_with_next_sentence": true
    },
    {
        "source_sentence": "由所立喻不順於宗，亦復全無違教之失。",
        "from": "T31n1591_005:0094b05_2",
        "context_with_next_sentence": true
    },
    {
        "source_sentence": "有他相續為別識故，他識為因自識生故，善惡二友作用理成。",
        "from": "T31n1591_005:0094b06_10",
        "context_with_next_sentence": true
    },
    {
        "source_sentence": "外境引夢撥使成無，目擊友人，何不同睡而遣為非，有何勞強立展轉相？",
        "from": "T31n1591_005:0094b08_3",
        "context_with_next_sentence": true
    },
    {
        "source_sentence": "因夢聞善惡，非由別識生，如何現在隨他識行？",
        "from": "T31n1591_005:0094b09_4",
        "context_with_next_sentence": true
    },
    {
        "source_sentence": "復如何知但由餘識分別得生？",
        "from": "T31n1591_005:0094b09_17",
        "context_with_next_sentence": true
    },
    {
        "source_sentence": "於他言事隨順情起，此識生時更有餘識功能差別，為因現故。",
        "from": "T31n1591_005:0094b11_7",
        "context_with_next_sentence": true
    },
    {
        "source_sentence": "且聞者識，如結契時，唯聲現相有差別體，識乃得生，不依外境方能了事。",
        "from": "T31n1591_005:0094b12_19",
        "context_with_next_sentence": true
    },
    {
        "source_sentence": "仗自功能，所有差別託己內緣為聲相解，即於前境而有了知。",
        "from": "T31n1591_005:0094b14_7",
        "context_with_next_sentence": true
    },
    {
        "source_sentence": "此時但是自識熟位功能轉起，但有聲相共識俱生，詳觀斯理。",
        "from": "T31n1591_005:0094b15_16",
        "context_with_next_sentence": true
    },
    {
        "source_sentence": "又復聖者威神至極，無其文字離取聲相，為間隙時成說方便。",
        "from": "T31n1591_005:0094b17_4",
        "context_with_next_sentence": true
    },
    {
        "source_sentence": "然則但由勝差別故能作斯事，遂令餘識殊別相生，是共許故，斯即是為唯識功力。",
        "from": "T31n1591_005:0094b19_2",
        "context_with_next_sentence": true
    },
    {
        "source_sentence": "然則曾無聲之自相能至餘識，是他共許，以將為喻。",
        "from": "T31n1591_005:0094b20_6",
        "context_with_next_sentence": true
    },
    {
        "source_sentence": "縱許如是，但依他識聲覺得生，斯乃便成恒常聽響。",
        "from": "T31n1591_005:0094b21_8",
        "context_with_next_sentence": true
    },
    {
        "source_sentence": "此之聲覺總被生津，雖住遠方及耳根壞，竝應聞說無有廢時。",
        "from": "T31n1591_005:0094b22_16",
        "context_with_next_sentence": true
    },
    {
        "source_sentence": "若其許覺由外聲起，有時聞聽耳識方行，分別因起仍須處在，相應耳根復無損壞，方能於境覺察是非。",
        "from": "T31n1591_005:0094b25_4",
        "context_with_next_sentence": true
    },
    {
        "source_sentence": "由此全無便成竝見總聽之過。",
        "from": "T31n1591_005:0094b25_17",
        "context_with_next_sentence": true
    },
    {
        "source_sentence": "非獨如此，識待有能差別性故。",
        "from": "T31n1591_005:0094b26_12",
        "context_with_next_sentence": true
    },
    {
        "source_sentence": "事判於聲，猶如於聲自性各異，能生此覺非餘相心。",
        "from": "T31n1591_005:0094b27_15",
        "context_with_next_sentence": true
    },
    {
        "source_sentence": "亦如於聲非聞一切，緣此聲相但返緣斯，唯生此覺。",
        "from": "T31n1591_005:0094b28_19",
        "context_with_next_sentence": true
    },
    {
        "source_sentence": "於覺有時，但生如此差別之緣，有力用故，為因非餘。",
        "from": "T31n1591_005:0094c01_3",
        "context_with_next_sentence": true
    },
    {
        "source_sentence": "即如於聲在相應處，於自相續生其相像。",
        "from": "T31n1591_005:0094c02_2",
        "context_with_next_sentence": true
    },
    {
        "source_sentence": "且如此事種子現前，隨自用果方能生起，如是便成無相似過。",
        "from": "T31n1591_005:0094c03_10",
        "context_with_next_sentence": true
    },
    {
        "source_sentence": "復次諸字咸有支分，分析至窮非根取性，猶若極微非同時生，不合聚故。",
        "from": "T31n1591_005:0094c05_3",
        "context_with_next_sentence": true
    },
    {
        "source_sentence": "既不和聚，有其決斷計一常聲處虛空者，不應是理，緣此聲心不可得故。",
        "from": "T31n1591_005:0094c06_16",
        "context_with_next_sentence": true
    },
    {
        "source_sentence": "又彼許其所有細分體相似故，及是非根所行性故，然非功能有其差別，及以造作容有安置勢力道理。",
        "from": "T31n1591_005:0094c09_4",
        "context_with_next_sentence": true
    },
    {
        "source_sentence": "復如外聲隨所依緣差別之響，有其自相為緣之因。",
        "from": "T31n1591_005:0094c10_7",
        "context_with_next_sentence": true
    },
    {
        "source_sentence": "識亦如是，何有非愛？",
        "from": "T31n1591_005:0094c10_17",
        "context_with_next_sentence": true
    },
    {
        "source_sentence": "豈非所云由展轉增上者，即是許其取餘識故，此識便成有於外境。",
        "from": "T31n1591_005:0094c12_7",
        "context_with_next_sentence": true
    },
    {
        "source_sentence": "如不取境，喻分便違。",
        "from": "T31n1591_005:0094c12_17",
        "context_with_next_sentence": true
    },
    {
        "source_sentence": "斯難非理，此識由其餘識現相為所緣故，喻乃共成，如餘宗立。",
        "from": "T31n1591_005:0094c14_6",
        "context_with_next_sentence": true
    },
    {
        "source_sentence": "猶如於彼非現在聲，隨以一相而為成立，但有彼相識生而已，其宗許成。",
        "from": "T31n1591_005:0094c15_18",
        "context_with_next_sentence": true
    },
    {
        "source_sentence": "我喻亦然，何成有過？",
        "from": "T31n1591_005:0094c16_8",
        "context_with_next_sentence": true
    },
    {
        "source_sentence": "何故如來之識差別，於餘分別之境竝除不異相續而轉。",
        "from": "T31n1591_005:0094c17_12",
        "context_with_next_sentence": true
    },
    {
        "source_sentence": "無邊差別所化有情在彼多心，相若為起，如彼一聲體無差異，隨自樂相識從生起。",
        "from": "T31n1591_005:0094c19_11",
        "context_with_next_sentence": true
    },
    {
        "source_sentence": "但由如來威神之力極修所致，令彼得生。",
        "from": "T31n1591_005:0094c20_10",
        "context_with_next_sentence": true
    },
    {
        "source_sentence": "於別功能非一之境，不同色類多而無雜，一時興用分別事成，猶如燈寶鏡等現相。",
        "from": "T31n1591_005:0094c22_7",
        "context_with_next_sentence": true
    },
    {
        "source_sentence": "復以如來諸化用事，難思威力超尋思境，是共學故，強為斯難非成妙說。",
        "from": "T31n1591_005:0094c24_1",
        "context_with_next_sentence": true
    },
    {
        "source_sentence": "若言夢覺兩位不差，由竝許其無實境性，隨其差別咸引於果。",
        "from": "T31n1591_005:0094c25_8",
        "context_with_next_sentence": true
    },
    {
        "source_sentence": "夢中所見或善或惡，是總標也。",
        "from": "T31n1591_005:0094c26_3",
        "context_with_next_sentence": true
    },
    {
        "source_sentence": "及於覺位心亦無境，此亦便應俱時獲果。",
        "from": "T31n1591_005:0094c27_2",
        "context_with_next_sentence": true
    },
    {
        "source_sentence": "或應如夢亦皆無果，無境性故。",
        "from": "T31n1591_005:0094c27_16",
        "context_with_next_sentence": true
    },
    {
        "source_sentence": "或復翻此斯難不然，由有理故。",
        "from": "T31n1591_005:0094c28_10",
        "context_with_next_sentence": true
    },
    {
        "source_sentence": "心由睡眠壞夢覺果不同者，然則夢心由睡壞故，性不分明，即此善惡能招劣果。",
        "from": "T31n1591_005:0095a01_16",
        "context_with_next_sentence": true
    },
    {
        "source_sentence": "如於覺時，或緣別事不為恭敬、或時餘思亂心，於彼惠施雖行，果不增大。",
        "from": "T31n1591_005:0095a03_9",
        "context_with_next_sentence": true
    },
    {
        "source_sentence": "識雖無境，果亦同然，隨種差別，能招當果愛非愛事。",
        "from": "T31n1591_005:0095a04_12",
        "context_with_next_sentence": true
    },
    {
        "source_sentence": "由斯夢覺體有差殊，得果不同，非乖道理。",
        "from": "T31n1591_005:0095a05_12",
        "context_with_next_sentence": true
    },
    {
        "source_sentence": "復非由境善等體殊，所作業用招勝劣果，然由自性及相應等自體增故及以相違，此即夢等有其差別。",
        "from": "T31n1591_005:0095a07_17",
        "context_with_next_sentence": true
    },
    {
        "source_sentence": "以此為緣，非關有境。",
        "from": "T31n1591_005:0095a08_8",
        "context_with_next_sentence": true
    },
    {
        "source_sentence": "或時生已，便於斯境能起害心造於極惡，復於此處能招勝報，種下中上善不善業。",
        "from": "T31n1591_005:0095a10_6",
        "context_with_next_sentence": true
    },
    {
        "source_sentence": "以此而言，實不藉其外境有故植果差殊。",
        "from": "T31n1591_005:0095a11_5",
        "context_with_next_sentence": true
    },
    {
        "source_sentence": "或時有緣過去羅漢身福等事，實無其境，猶如夢獲果不同，有不定過。",
        "from": "T31n1591_005:0095a12_17",
        "context_with_next_sentence": true
    },
    {
        "source_sentence": "後於夢中翹誠慶悅，如來出世雖無實境，大果當招，此喻便成於宗不順。",
        "from": "T31n1591_005:0095a14_11",
        "context_with_next_sentence": true
    },
    {
        "source_sentence": "有餘師云：",
        "from": "T31n1591_005:0095a14_16",
        "context_with_next_sentence": true
    },
    {
        "source_sentence": "雖被夢損，情斷前境而不闇昧，如睡初覺尚有餘昏，未足眠時強起情瞖，身體沈重見不分明，即此之損於彼夢中相應之識誠固難有。",
        "from": "T31n1591_005:0095a17_15",
        "context_with_next_sentence": true
    },
    {
        "source_sentence": "由於夢內心心生法當爾之時明白觀境，憂愁恐怖極思惟心，縱使覺時未能同此。",
        "from": "T31n1591_005:0095a19_14",
        "context_with_next_sentence": true
    },
    {
        "source_sentence": "由此要須是有情數，於共見境取相分故。",
        "from": "T31n1591_005:0095a20_13",
        "context_with_next_sentence": true
    },
    {
        "source_sentence": "然於夢中七色之業不立業道，由其夢色非見無對，是不共境，不堪為世言論事故，所云色業非業道者，斯乃便成不察由緒。",
        "from": "T31n1591_005:0095a23_10",
        "context_with_next_sentence": true
    },
    {
        "source_sentence": "然此所論，於彼夢識見不分明獲果微劣，醒覺之位亦應如此。",
        "from": "T31n1591_005:0095a24_17",
        "context_with_next_sentence": true
    },
    {
        "source_sentence": "既有斯過，而便答曰：",
        "from": "T31n1591_005:0095a25_8",
        "context_with_next_sentence": true
    },
    {
        "source_sentence": "由夢損故獲其少果，如若不損與覺何殊？",
        "from": "T31n1591_005:0095a26_6",
        "context_with_next_sentence": true
    },
    {
        "source_sentence": "即如所云，夢識於境了事分明便招勝果。",
        "from": "T31n1591_005:0095a27_5",
        "context_with_next_sentence": true
    },
    {
        "source_sentence": "此若為通，由於夢中心明斷割，許其招得上妙果報。",
        "from": "T31n1591_005:0095a28_8",
        "context_with_next_sentence": true
    },
    {
        "source_sentence": "七色業道不建立者，本為評章招果差別，遂論業道，由緒何從？",
        "from": "T31n1591_005:0095a29_17",
        "context_with_next_sentence": true
    },
    {
        "source_sentence": "由非招果要須假斯業道方就，於方便位被極重纏害斯意樂，遂令招得最惡之果，輕薄煩惱縱造根本亦未能同。",
        "from": "T31n1591_005:0095b03_8",
        "context_with_next_sentence": true
    },
    {
        "source_sentence": "極清淨心於修善位方便根本，類此應知。",
        "from": "T31n1591_005:0095b04_8",
        "context_with_next_sentence": true
    },
    {
        "source_sentence": "唯識論者亦由於他相續興害，隨心所生成其業道。",
        "from": "T31n1591_005:0095b06_3",
        "context_with_next_sentence": true
    },
    {
        "source_sentence": "有餘師說：",
        "from": "T31n1591_005:0095b06_8",
        "context_with_next_sentence": true
    },
    {
        "source_sentence": "由他知故方成罪者。",
        "from": "T31n1591_005:0095b06_17",
        "context_with_next_sentence": true
    },
    {
        "source_sentence": "此非正答。",
        "from": "T31n1591_005:0095b07_2",
        "context_with_next_sentence": true
    },
    {
        "source_sentence": "何意要須待於共境方建立斯？",
        "from": "T31n1591_005:0095b07_15",
        "context_with_next_sentence": true
    },
    {
        "source_sentence": "非由他力始成業道，然藉堪為世言論事，由如苾芻斷青流穢，犯斯等罪豈在情邊，及由共境假他知故。",
        "from": "T31n1591_005:0095b10_3",
        "context_with_next_sentence": true
    },
    {
        "source_sentence": "若於夢中實有青等為所了事，由大師制便成有罪。",
        "from": "T31n1591_005:0095b11_6",
        "context_with_next_sentence": true
    },
    {
        "source_sentence": "惑可翻餘，非由其事是有是無，此成應理。",
        "from": "T31n1591_005:0095b12_7",
        "context_with_next_sentence": true
    },
    {
        "source_sentence": "若也生界但唯識者，便成無有語身業耶？",
        "from": "T31n1591_005:0095b13_5",
        "context_with_next_sentence": true
    },
    {
        "source_sentence": "然由大種及從種生名為身也。",
        "from": "T31n1591_005:0095b13_18",
        "context_with_next_sentence": true
    },
    {
        "source_sentence": "語業即是從種生色，此二營為成殺妄等。",
        "from": "T31n1591_005:0095b14_17",
        "context_with_next_sentence": true
    },
    {
        "source_sentence": "兩種若無，事便非有。",
        "from": "T31n1591_005:0095b15_8",
        "context_with_next_sentence": true
    },
    {
        "source_sentence": "諸屠獵者但唯自識轉變顯現便招殺罪，豈不相違？",
        "from": "T31n1591_005:0095b16_11",
        "context_with_next_sentence": true
    },
    {
        "source_sentence": "由非前生命根自斷，遂令他得殺生罪耶？",
        "from": "T31n1591_005:0095b17_10",
        "context_with_next_sentence": true
    },
    {
        "source_sentence": "此違所許身語二業，不爾云何？",
        "from": "T31n1591_005:0095b18_4",
        "context_with_next_sentence": true
    },
    {
        "source_sentence": "死由他識別者，屠膾等識猶如屠者，既興方便彼遂分離，此亦如是，但由自識能有作用差別現時，便與彼命為殺害因。",
        "from": "T31n1591_005:0095b21_14",
        "context_with_next_sentence": true
    },
    {
        "source_sentence": "爾乃但由自識功力妄現身相，藉此勢故立為業道。",
        "from": "T31n1591_005:0095b22_18",
        "context_with_next_sentence": true
    },
    {
        "source_sentence": "自餘業道，准此應知。",
        "from": "T31n1591_005:0095b23_9",
        "context_with_next_sentence": true
    },
    {
        "source_sentence": "由斯道理，復有共許識之差別，遂與他身作壞因性。",
        "from": "T31n1591_005:0095b24_12",
        "context_with_next_sentence": true
    },
    {
        "source_sentence": "即如鬼神及健達縛等，其所嫌處惡念便生，由鬼等識變現為因，遂令前生得失念等。",
        "from": "T31n1591_005:0095b26_11",
        "context_with_next_sentence": true
    },
    {
        "source_sentence": "復由聖者專心念時，由他識力為勝緣故，遂於夢中屏除睡昧，便觀彼彼差異形儀，識於眾像而領納之。",
        "from": "T31n1591_005:0095b28_19",
        "context_with_next_sentence": true
    },
    {
        "source_sentence": "言命根者，謂是隨應順彼趣業力所招引異熟識流注時限齊，如所攝引事便轉變，令彼一業所招連續同分之報斷絕相違，非謂一切流皆斷絕。",
        "from": "T31n1591_005:0095c03_5",
        "context_with_next_sentence": true
    },
    {
        "source_sentence": "如他所許，於其六處據同分斷說名為絕，識與命離假言其斷。",
        "from": "T31n1591_005:0095c04_13",
        "context_with_next_sentence": true
    },
    {
        "source_sentence": "但由自他兩識為緣，所有作用命根斷滅。",
        "from": "T31n1591_005:0095c05_12",
        "context_with_next_sentence": true
    },
    {
        "source_sentence": "猶如於隱者獲得勝上定，及由作用力差別功能成者，令生變異但是內心差別性故，如是雖無身語二業，殺盜等事理得善成。",
        "from": "T31n1591_005:0095c08_16",
        "context_with_next_sentence": true
    },
    {
        "source_sentence": "於彼經中定說隱者，意發嗔火，緣斯力故隨便殺彼無量有情。",
        "from": "T31n1591_005:0095c10_5",
        "context_with_next_sentence": true
    },
    {
        "source_sentence": "此亦由心令彼斷故，必如前理應可推徵，決定須許成就隱者意樂害力，令無量生咸致命斷。",
        "from": "T31n1591_005:0095c12_7",
        "context_with_next_sentence": true
    },
    {
        "source_sentence": "若異此者，樂欲是其意害大罪，事乃不成。",
        "from": "T31n1591_005:0095c13_7",
        "context_with_next_sentence": true
    },
    {
        "source_sentence": "故知引證，成意罪大。",
        "from": "T31n1591_005:0095c13_17",
        "context_with_next_sentence": true
    },
    {
        "source_sentence": "若也非人知彼意趣，當時為作殺害事者，此亦便成明顯身業罪中最大。",
        "from": "T31n1591_005:0095c15_8",
        "context_with_next_sentence": true
    },
    {
        "source_sentence": "有時不假餘相續識，便遭石墜煙炭雨等損害有情，誰增上力令軀命斷？",
        "from": "T31n1591_005:0095c17_2",
        "context_with_next_sentence": true
    },
    {
        "source_sentence": "固非此識現如是相還為殺害，便有自縛相違過故。",
        "from": "T31n1591_005:0095c18_5",
        "context_with_next_sentence": true
    },
    {
        "source_sentence": "此難非理，即由斯識相續無能，與斯命斷隨順性故。",
        "from": "T31n1591_005:0095c19_8",
        "context_with_next_sentence": true
    },
    {
        "source_sentence": "猶如疑毒令心悶亂，但是隨順自內相續，識無力用更為連住，由此名為壽命斷也。",
        "from": "T31n1591_005:0095c21_6",
        "context_with_next_sentence": true
    },
    {
        "source_sentence": "然而許有石等相現，亦匪成違。",
        "from": "T31n1591_005:0095c22_1",
        "context_with_next_sentence": true
    },
    {
        "source_sentence": "但由增上識故令他命終者，隣次之後何不壽終？",
        "from": "T31n1591_005:0095c23_4",
        "context_with_next_sentence": true
    },
    {
        "source_sentence": "及其死時彼便非有，既不現前如何成罪？",
        "from": "T31n1591_005:0095c24_3",
        "context_with_next_sentence": true
    },
    {
        "source_sentence": "及於斷命為因性耶？",
        "from": "T31n1591_005:0095c24_12",
        "context_with_next_sentence": true
    },
    {
        "source_sentence": "雖呈雅難，應返問之：",
        "from": "T31n1591_005:0095c25_2",
        "context_with_next_sentence": true
    },
    {
        "source_sentence": "彼行殺時所招業道，若於當時結業道者，何不于時遂便卒命？",
        "from": "T31n1591_005:0095c26_10",
        "context_with_next_sentence": true
    },
    {
        "source_sentence": "若於緣時彼死方結，如何此得殺生過耶？",
        "from": "T31n1591_005:0095c27_8",
        "context_with_next_sentence": true
    },
    {
        "source_sentence": "若言相合得殺罪者，此二別時有無體異，如何能作共合事耶？",
        "from": "T31n1591_005:0095c28_16",
        "context_with_next_sentence": true
    },
    {
        "source_sentence": "然則此事，作論尊者已詳定斷，於能害者自相續中有其差別業性流注。",
        "from": "T31n1591_005:0096a01_9",
        "context_with_next_sentence": true
    },
    {
        "source_sentence": "然我於斯有如是見，由能殺者增上識故，斷彼相續更互相因，決定由此不假別事，後致終亡；",
        "from": "T31n1591_005:0096a03_12",
        "context_with_next_sentence": true
    },
    {
        "source_sentence": "當被傷時，成其殺業，由斷他命此有功能，決定由斯取亡沒故。",
        "from": "T31n1591_005:0096a05_1",
        "context_with_next_sentence": true
    },
    {
        "source_sentence": "然能害者但有此力，於斷彼命與作親因，或時即死、或復後終，由增上識能與他識展轉為害，令他後識剎那為障更不相續。",
        "from": "T31n1591_005:0096a07_16",
        "context_with_next_sentence": true
    },
    {
        "source_sentence": "亦非害者但唯以意便成殺業，由此有其退轉之義，於彼行害事乖離故。",
        "from": "T31n1591_005:0096a09_10",
        "context_with_next_sentence": true
    },
    {
        "source_sentence": "以理言之，他更不藉餘緣致死，由斯必定而取命終。",
        "from": "T31n1591_005:0096a10_13",
        "context_with_next_sentence": true
    },
    {
        "source_sentence": "乘此為因命乃斷故，由斯即立殺生業道，此成無過。",
        "from": "T31n1591_005:0096a11_17",
        "context_with_next_sentence": true
    },
    {
        "source_sentence": "如是賊等隨事應知。",
        "from": "T31n1591_005:0096a12_6",
        "context_with_next_sentence": true
    },
    {
        "source_sentence": "若異此途，彼能害者於彼後時有何力用，他死之時方招殺罪？",
        "from": "T31n1591_005:0096a13_14",
        "context_with_next_sentence": true
    },
    {
        "source_sentence": "更復容成越理之失。",
        "from": "T31n1591_005:0096a14_4",
        "context_with_next_sentence": true
    },
    {
        "source_sentence": "不假能害自身之中有其差別，而但據彼被害者身有殊異故，後死之時方成罪者，由此加功彼命斷故。",
        "from": "T31n1591_005:0096a16_11",
        "context_with_next_sentence": true
    },
    {
        "source_sentence": "此即已言，當爾之時何不死等，合以當時方便殺業，當時即得殺生之罪，死由彼故。",
        "from": "T31n1591_005:0096a18_9",
        "context_with_next_sentence": true
    },
    {
        "source_sentence": "然於後時更無異相是可得故，還將此理用遣餘疑。",
        "from": "T31n1591_005:0096a19_13",
        "context_with_next_sentence": true
    },
    {
        "source_sentence": "爾者猶如夢中能害所害，身等無故，斯乃便成無業道過。",
        "from": "T31n1591_005:0096a20_19",
        "context_with_next_sentence": true
    },
    {
        "source_sentence": "此由夢內識亦不能害他相續，是故於斯不成業道；",
        "from": "T31n1591_005:0096a22_3",
        "context_with_next_sentence": true
    },
    {
        "source_sentence": "翻此覺時便成於業。",
        "from": "T31n1591_005:0096a22_12",
        "context_with_next_sentence": true
    },
    {
        "source_sentence": "已廣成立但唯是心，中無間事能成害業。",
        "from": "T31n1591_005:0096a23_11",
        "context_with_next_sentence": true
    },
    {
        "source_sentence": "且縱如斯廣陳異見，仍須執理更詰殊端。",
        "from": "T31n1591_005:0096a24_17",
        "context_with_next_sentence": true
    },
    {
        "source_sentence": "如唯有識，彼他心智，為知他心、為不了耶？",
        "from": "T31n1591_005:0096a25_18",
        "context_with_next_sentence": true
    },
    {
        "source_sentence": "若言不知者，何謂了他心？",
        "from": "T31n1591_005:0096a26_9",
        "context_with_next_sentence": true
    },
    {
        "source_sentence": "此名由智了他心故，如其不了，便成誑妄，即此能詮於焉有失。",
        "from": "T31n1591_005:0096a27_17",
        "context_with_next_sentence": true
    },
    {
        "source_sentence": "如其知者，於離識境而領受故，所成唯識理致便乖。",
        "from": "T31n1591_005:0096a29_1",
        "context_with_next_sentence": true
    },
    {
        "source_sentence": "二事相違，如何遣難？",
        "from": "T31n1591_005:0096a29_11",
        "context_with_next_sentence": true
    },
    {
        "source_sentence": "所以云何？",
        "from": "T31n1591_005:0096a29_16",
        "context_with_next_sentence": true
    },
    {
        "source_sentence": "有深義故。",
        "from": "T31n1591_005:0096a29_21",
        "context_with_next_sentence": true
    },
    {
        "source_sentence": "他心智云何知境不如實者，意取極深所證會處，彼曰他心。",
        "from": "T31n1591_005:0096b02_7",
        "context_with_next_sentence": true
    },
    {
        "source_sentence": "若有許識，便傷他智。",
        "from": "T31n1591_005:0096b02_17",
        "context_with_next_sentence": true
    },
    {
        "source_sentence": "如無，誠違自教。",
        "from": "T31n1591_005:0096b03_3",
        "context_with_next_sentence": true
    },
    {
        "source_sentence": "若他心智緣於外境，如觀心外有境為緣，斯難避咎。",
        "from": "T31n1591_005:0096b04_7",
        "context_with_next_sentence": true
    },
    {
        "source_sentence": "了境非實固無𠎝尤，如何知境不稱其實，而得名作他心智耶？",
        "from": "T31n1591_005:0096b05_15",
        "context_with_next_sentence": true
    },
    {
        "source_sentence": "此中意言，如所證事前境不虛，由此方名是他心智。",
        "from": "T31n1591_005:0096b07_1",
        "context_with_next_sentence": true
    },
    {
        "source_sentence": "爾者知於前境既不如實，於此豈得名曰他心？",
        "from": "T31n1591_005:0096b08_2",
        "context_with_next_sentence": true
    },
    {
        "source_sentence": "理不如是，未閑本意。",
        "from": "T31n1591_005:0096b08_12",
        "context_with_next_sentence": true
    },
    {
        "source_sentence": "雖於他心不緣為境，似彼相狀識上現耶，是故離心無境可得生似彼相，然不如境，斯成本意立作他心。",
        "from": "T31n1591_005:0096b10_18",
        "context_with_next_sentence": true
    },
    {
        "source_sentence": "此中但是領彼似相，由此名為不如實性。",
        "from": "T31n1591_005:0096b11_16",
        "context_with_next_sentence": true
    },
    {
        "source_sentence": "雖不同彼，似彼相生，離心無境已共成故。",
        "from": "T31n1591_005:0096b12_16",
        "context_with_next_sentence": true
    },
    {
        "source_sentence": "能知之者隨境相生，如知自心，智者二心同時不共聚故。",
        "from": "T31n1591_005:0096b14_2",
        "context_with_next_sentence": true
    },
    {
        "source_sentence": "固非現在，決定應許已滅未生，但可得一而為其境，體復是無。",
        "from": "T31n1591_005:0096b15_10",
        "context_with_next_sentence": true
    },
    {
        "source_sentence": "但唯自識還緣過現諸心聚法，為彰顯相領納自心，於此事中世咸共許，了他心事理亦應知。",
        "from": "T31n1591_005:0096b17_13",
        "context_with_next_sentence": true
    },
    {
        "source_sentence": "爾者若於自心親能了別，如何復說不如實知？",
        "from": "T31n1591_005:0096b18_14",
        "context_with_next_sentence": true
    },
    {
        "source_sentence": "為由於境不實知故名為不實？",
        "from": "T31n1591_005:0096b19_8",
        "context_with_next_sentence": true
    },
    {
        "source_sentence": "為是無事將以為有，而得名為稱實知也？",
        "from": "T31n1591_005:0096b20_7",
        "context_with_next_sentence": true
    },
    {
        "source_sentence": "若爾如何得說不如其境？",
        "from": "T31n1591_005:0096b20_18",
        "context_with_next_sentence": true
    },
    {
        "source_sentence": "所有領納皆是其無，由彼不能了實境故。",
        "from": "T31n1591_005:0096b21_17",
        "context_with_next_sentence": true
    },
    {
        "source_sentence": "此亦不然。",
        "from": "T31n1591_005:0096b22_3",
        "context_with_next_sentence": true
    },
    {
        "source_sentence": "不知如佛境者，此他心智，他緣青等了彼所緣，即是稱實。",
        "from": "T31n1591_005:0096b23_9",
        "context_with_next_sentence": true
    },
    {
        "source_sentence": "何以便將佛知心體自性清淨，而云不知？",
        "from": "T31n1591_005:0096b24_8",
        "context_with_next_sentence": true
    },
    {
        "source_sentence": "凡云了他心，以他心為緣，了自心相，假說知他，即彼他心自性真體是何境界。",
        "from": "T31n1591_005:0096b26_3",
        "context_with_next_sentence": true
    },
    {
        "source_sentence": "此亦不然。",
        "from": "T31n1591_005:0096b26_8",
        "context_with_next_sentence": true
    },
    {
        "source_sentence": "不爾云何？",
        "from": "T31n1591_005:0096b26_13",
        "context_with_next_sentence": true
    },
    {
        "source_sentence": "佛知他心自性，即是離心知有。",
        "from": "T31n1591_005:0096b27_6",
        "context_with_next_sentence": true
    },
    {
        "source_sentence": "設有離心之色，佛了何傷？",
        "from": "T31n1591_005:0096b27_18",
        "context_with_next_sentence": true
    },
    {
        "source_sentence": "此即心是實有，兩共許成。",
        "from": "T31n1591_005:0096b28_10",
        "context_with_next_sentence": true
    },
    {
        "source_sentence": "離心實色與理違背，故不同也。",
        "from": "T31n1591_005:0096b29_4",
        "context_with_next_sentence": true
    },
    {
        "source_sentence": "若爾佛了他心，應不知境，由境妄故。",
        "from": "T31n1591_005:0096c01_1",
        "context_with_next_sentence": true
    },
    {
        "source_sentence": "佛依妄知，亦復何損？",
        "from": "T31n1591_005:0096c01_11",
        "context_with_next_sentence": true
    },
    {
        "source_sentence": "如人觀幻，豈不知虛？",
        "from": "T31n1591_005:0096c02_1",
        "context_with_next_sentence": true
    },
    {
        "source_sentence": "佛同虛知，何過之有？",
        "from": "T31n1591_005:0096c02_11",
        "context_with_next_sentence": true
    },
    {
        "source_sentence": "若爾諸佛境界有何相狀？",
        "from": "T31n1591_005:0096c03_2",
        "context_with_next_sentence": true
    },
    {
        "source_sentence": "諸佛境界非餘所知。",
        "from": "T31n1591_005:0096c03_11",
        "context_with_next_sentence": true
    },
    {
        "source_sentence": "若佛不知心，何名一切智？",
        "from": "T31n1591_005:0096c04_3",
        "context_with_next_sentence": true
    },
    {
        "source_sentence": "即彼無倒所有自性，無知睡盡而得明覺正曉了時。",
        "from": "T31n1591_005:0096c05_6",
        "context_with_next_sentence": true
    },
    {
        "source_sentence": "諸有覺了自他心者，彼之真性不能了故，故言彼智，不稱境知。",
        "from": "T31n1591_005:0096c06_15",
        "context_with_next_sentence": true
    },
    {
        "source_sentence": "復云何通睡盡之智能正了斯？",
        "from": "T31n1591_005:0096c07_8",
        "context_with_next_sentence": true
    },
    {
        "source_sentence": "由此覺知無言境性，超過語路，但自證知，是故不能以言詮及。",
        "from": "T31n1591_005:0096c08_17",
        "context_with_next_sentence": true
    },
    {
        "source_sentence": "然於此識所有自性，非是餘識之所能知。",
        "from": "T31n1591_005:0096c09_15",
        "context_with_next_sentence": true
    },
    {
        "source_sentence": "既非所知、非言能及，彼但總相為其境故。",
        "from": "T31n1591_005:0096c10_15",
        "context_with_next_sentence": true
    },
    {
        "source_sentence": "然斯唯有妄構畫性，即此構畫於自證性，識之實相極遼遠故，唯於識處了不實相，此二皆成不稱實境。",
        "from": "T31n1591_005:0096c13_2",
        "context_with_next_sentence": true
    },
    {
        "source_sentence": "所以者何？",
        "from": "T31n1591_005:0096c13_7",
        "context_with_next_sentence": true
    },
    {
        "source_sentence": "於非實事作實事解而為決斷，由於彼識現虛妄相故。",
        "from": "T31n1591_005:0096c14_11",
        "context_with_next_sentence": true
    },
    {
        "source_sentence": "成唯識寶生論卷第五",
        "from": "T31n1591_005:0096c15_100",
        "context_with_next_sentence": false
    }
]