{
    "T11n0310_016:0085c19_0": "大寶積經卷第十六",
    "T11n0310_016:0085c21_0": "西晉三藏竺法護譯",
    "T11n0310_016:0085c22_0": "淨居天子會第四之二",
    "T11n0310_016:0085c23_0": "「復次金剛摧！",
    "T11n0310_016:0085c23_1": "菩薩夢中自見被縛將殺，此菩薩魔業增盛非業障。",
    "T11n0310_016:0085c24_2": "彼應修無礙定修於慈心，以此淨除業障。",
    "T11n0310_016:0085c25_3": "此菩薩是見六地初地。",
    "T11n0310_016:0085c25_4": "若夢被繫在死尸中，是見五地。",
    "T11n0310_016:0085c26_5": "若被縛至親里圍繞，是六地。",
    "T11n0310_016:0085c27_6": "是魔業，不勤修、初地羸劣，為無上道應修增上進。",
    "T11n0310_016:0085c29_0": "「復次金剛摧！",
    "T11n0310_016:0085c29_1": "菩薩若夢中自知在刀中，此菩薩是初地五地，多惡知識，多艱難，應靜無忿怒、無障礙心，一向勤利他人，以此淨除業障。",
    "T11n0310_016:0086a03_0": "前曾在上位，惱亂持戒人。",
    "T11n0310_016:0086a03_1": "見人持種種刀，自見在中，此菩薩初地見。",
    "T11n0310_016:0086a04_2": "若見人持一刀在中，是第二地。",
    "T11n0310_016:0086a05_3": "見捉杖在中，是見三地。",
    "T11n0310_016:0086a05_4": "若見捉石在中，此見四地。",
    "T11n0310_016:0086a06_5": "見在空手眾中住，是五地。",
    "T11n0310_016:0086a06_6": "除魔業。",
    "T11n0310_016:0086a07_7": "「復次金剛摧！",
    "T11n0310_016:0086a07_8": "菩薩夢自見在空中，此菩薩在信地，得無生法忍。",
    "T11n0310_016:0086a08_9": "此菩薩諸天所念，應修好威儀，應常修精進，勸發眾生求無上道，不應常住一處，如是清淨。",
    "T11n0310_016:0086a10_10": "此菩薩是初地七地見處處地。",
    "T11n0310_016:0086a11_11": "若見虛空中行施，此是初地。",
    "T11n0310_016:0086a11_12": "若空中見仙人，此見第二地。",
    "T11n0310_016:0086a12_13": "若見沙門，此見第三地。",
    "T11n0310_016:0086a13_14": "若見龍，第四地。",
    "T11n0310_016:0086a13_15": "若見天，第五地。",
    "T11n0310_016:0086a13_16": "若見梵天，是第六地。",
    "T11n0310_016:0086a14_17": "若見菩薩如來，是第七地。",
    "T11n0310_016:0086a14_18": "除魔業。",
    "T11n0310_016:0086a15_19": "「復次金剛摧！",
    "T11n0310_016:0086a15_20": "菩薩若夢中自見捉炬，應勤修明慧。",
    "T11n0310_016:0086a16_21": "此菩薩是初地五地。",
    "T11n0310_016:0086a16_22": "此菩薩應不顧身命、不觀飲食，應行禪不生疑悔，如是趣向。",
    "T11n0310_016:0086a18_0": "住初地樂修對治，住二地樂修禪，住三地樂修慈，住四地樂修悲，住五地樂修捨。",
    "T11n0310_016:0086a19_1": "住初地應修念佛為明見，住二地應修放解，住三地應修聞，住四地應修持，住五地應修空。",
    "T11n0310_016:0086a21_2": "如是應得明。",
    "T11n0310_016:0086a22_3": "「復次金剛摧！",
    "T11n0310_016:0086a22_4": "菩薩若夢中見菩薩踰宮出，此菩薩初地六地處處見，增加精進得不退轉，在菩提記界疾近無上道。",
    "T11n0310_016:0086a24_5": "若見步出，是見初地。",
    "T11n0310_016:0086a25_6": "見乘牛車出，是見二地。",
    "T11n0310_016:0086a25_7": "見乘馬車出，是見三地。",
    "T11n0310_016:0086a26_8": "見乘象車出，是見四地。",
    "T11n0310_016:0086a26_9": "若見乘人車出，是見五地。",
    "T11n0310_016:0086a27_10": "若見乘空中車出，是見六地。",
    "T11n0310_016:0086a28_11": "除魔業。",
    "T11n0310_016:0086a29_0": "「復次金剛摧！",
    "T11n0310_016:0086a29_1": "菩薩若夢中得經，此菩薩是初地三地處處地見。",
    "T11n0310_016:0086b01_2": "此人多諸因緣、多諸謗毀、數數多諸艱難，應一心修悔過，常修精進。",
    "T11n0310_016:0086b02_3": "若夢得世俗典籍聲聞經法，此是初地。",
    "T11n0310_016:0086b03_4": "夢得檀相應經，是見二地。",
    "T11n0310_016:0086b04_5": "夢得甚深相應，是見三地。",
    "T11n0310_016:0086b05_6": "不勤修乃至七地，若諸天與、若菩薩與、如來與法藏。",
    "T11n0310_016:0086b07_0": "「復次金剛摧！",
    "T11n0310_016:0086b07_1": "菩薩夢中聞得法功德聲，此菩薩是初地六地見處處地見，前得佛總持。",
    "T11n0310_016:0086b08_2": "此菩薩少於業障、魔業增盛，應施於辯才不求人過，如是清淨。",
    "T11n0310_016:0086b10_3": "聞出香陀羅尼聲，此菩薩是初地。",
    "T11n0310_016:0086b11_4": "聞文字陀羅尼，是第二地。",
    "T11n0310_016:0086b11_5": "聞書寫陀羅尼，是八地初地見處處地。",
    "T11n0310_016:0086b12_6": "此不應愛著三界，勤修獨處。",
    "T11n0310_016:0086b13_7": "彼少於業障、少於魔業，煩惱增盛，應聽種種法、應修多觀，如是相應。",
    "T11n0310_016:0086b14_8": "有覺觀三昧，是初住地。",
    "T11n0310_016:0086b15_9": "無覺少觀，是三住地。",
    "T11n0310_016:0086b15_10": "無覺無觀，是四住地。",
    "T11n0310_016:0086b16_11": "梵處空處三昧，是五住地。",
    "T11n0310_016:0086b16_12": "現一身三昧，是六住地。",
    "T11n0310_016:0086b17_13": "大通三昧，是七住地。",
    "T11n0310_016:0086b17_14": "出生佛莊嚴三昧，是第八住地。",
    "T11n0310_016:0086b18_15": "「復次金剛摧！",
    "T11n0310_016:0086b18_16": "菩薩若夢中聞方廣經聲，此菩薩是六地初地，應修信解法決定忍。",
    "T11n0310_016:0086b20_17": "此菩薩少於障，緩趣無上道，勤問持戒之相，應尊重師長，如是趣向菩提。",
    "T11n0310_016:0086b22_18": "聞檀波羅蜜經聲，是初地。",
    "T11n0310_016:0086b22_19": "聞戒經聲，是二地。",
    "T11n0310_016:0086b23_20": "聞忍經聲，是三地。",
    "T11n0310_016:0086b23_21": "聞精進經聲，是四地。",
    "T11n0310_016:0086b23_22": "聞禪經聲，是五地。",
    "T11n0310_016:0086b24_23": "聞般若波羅蜜聲，是六地。",
    "T11n0310_016:0086b24_24": "除不勤修人、佛所持善心成就者。",
    "T11n0310_016:0086b26_0": "「復次金剛摧！",
    "T11n0310_016:0086b26_1": "菩薩若夢中聞說法比丘字聲，此菩薩是四地初地，此應依止善知識。",
    "T11n0310_016:0086b27_2": "此菩薩多諸艱難、多諸疑悔、少於智慧，應修無礙心，應方便勸一切眾生修無疑悔心，如是清淨。",
    "T11n0310_016:0086c01_3": "若見前所聞法師名，此初地。",
    "T11n0310_016:0086c01_4": "若聞不見法師名，見第二地。",
    "T11n0310_016:0086c02_5": "若聞他異世界法師名，是第三地。",
    "T11n0310_016:0086c03_6": "若聞一生補處菩薩、若聞樂上地聲，是第四地。",
    "T11n0310_016:0086c05_0": "「復次金剛摧！",
    "T11n0310_016:0086c05_1": "菩薩若夢中得信辯，此菩薩是初地三地。",
    "T11n0310_016:0086c06_2": "此菩薩是辯器，若遠離三法疾得明。",
    "T11n0310_016:0086c07_3": "何等三？",
    "T11n0310_016:0086c07_4": "見他得利心生嫉妬，為利養故，姦詐親近。",
    "T11n0310_016:0086c08_5": "如是三法當遠離，然後趣向，說少偈頌，是初地。",
    "T11n0310_016:0086c09_6": "能說種種偈，是二地。",
    "T11n0310_016:0086c09_7": "說甚深偈，是三地。",
    "T11n0310_016:0086c10_8": "多說上地偈。",
    "T11n0310_016:0086c11_0": "「復次金剛摧菩薩！",
    "T11n0310_016:0086c11_1": "若菩薩夢中得經辯，是初地八地見。",
    "T11n0310_016:0086c12_2": "此有多功德因緣，當勤依修戒、當修勝供養供養淨行人，不應修智慢。",
    "T11n0310_016:0086c13_3": "如是夢中當受業障，少受苦報。",
    "T11n0310_016:0086c14_4": "彼出初地。",
    "T11n0310_016:0086c14_5": "四辯說方等經，是說二地。",
    "T11n0310_016:0086c15_6": "說種種經，是三地。",
    "T11n0310_016:0086c15_7": "說前因緣，是四地。",
    "T11n0310_016:0086c16_8": "說三世，是五地。",
    "T11n0310_016:0086c16_9": "說波羅蜜，是六地。",
    "T11n0310_016:0086c16_10": "說甚深經，是七地。",
    "T11n0310_016:0086c17_11": "說一切決定，是八地。",
    "T11n0310_016:0086c18_0": "「復次金剛摧菩薩！",
    "T11n0310_016:0086c18_1": "若菩薩夢中聞陀羅尼聲，彼是七地。",
    "T11n0310_016:0086c19_2": "此菩薩受諸煩惱、少業障，應問智者修靜默處趣解脫，如是趣向。",
    "T11n0310_016:0086c20_3": "夢在村中，是初地。",
    "T11n0310_016:0086c21_4": "在房中，是二地。",
    "T11n0310_016:0086c21_5": "在僧房中，是三地。",
    "T11n0310_016:0086c21_6": "在阿練若處坐，是四地。",
    "T11n0310_016:0086c22_7": "若夢坐，是五地。",
    "T11n0310_016:0086c22_8": "若園觀中，是六地。",
    "T11n0310_016:0086c23_9": "夢在山頂，是七地。",
    "T11n0310_016:0086c24_0": "「復次金剛摧菩薩！",
    "T11n0310_016:0086c24_1": "若菩薩夢中聞他方世界未曾聞如來名，此菩薩是受記初地八地。",
    "T11n0310_016:0086c25_2": "憍慢自在故，不趣向道，多魔業。",
    "T11n0310_016:0086c26_3": "為供養故修不淨威儀，然後趣向。",
    "T11n0310_016:0086c27_4": "修捨是初地，夢戒慢是二地，聞慢是三地，方便慢是四地，疑慢是五地，智慢是六地，所說慢是七地，受持慢是八地。",
    "T11n0310_016:0087a02_0": "「復次金剛摧！",
    "T11n0310_016:0087a02_1": "菩薩若夢中聞某世界某菩薩聲，此菩薩是五地初地。",
    "T11n0310_016:0087a03_2": "此菩薩為菩薩所憶念，少煩惱，應離憍慢，勸多人修智，如是相應得陀羅尼。",
    "T11n0310_016:0087a05_3": "是聞初地，夢出家是聞二地，夢苦行是三地，夢道場降魔是四地，夢覺道是五地。",
    "T11n0310_016:0087a07_4": "聞見上多聞見不定羸劣善心是見初地，住於疑心是二地，退心放逸是三地，增上放逸是四地，多定是五地。",
    "T11n0310_016:0087a10_0": "「復次金剛摧！",
    "T11n0310_016:0087a10_1": "菩薩夢在海中，此菩薩精進是八地見處處地，應修多聞精進慧解。",
    "T11n0310_016:0087a11_2": "若夢中無所依止是初地，若在海際是二地，若在船乘是三地，夢往去是四地，夢上船是五地，夢水中坐是六地，在船中坐是七地，夢船中滿寶在上坐欲出海是八地。",
    "T11n0310_016:0087a16_0": "「復次金剛摧！",
    "T11n0310_016:0087a16_1": "菩薩若夢中集寶，此菩薩是初地三地見處處地。",
    "T11n0310_016:0087a17_2": "此菩薩多逢苦惱，應樂修淨業不求人短，於說法者知恩，如是趣向。",
    "T11n0310_016:0087a18_3": "夢掘地中得寶初地，雜土得寶是見二地，雜草得寶是見三地。",
    "T11n0310_016:0087a20_4": "是不勤進相是魔業，若六地若四地，不勤方便魔業業障。",
    "T11n0310_016:0087a22_0": "「復次金剛摧！",
    "T11n0310_016:0087a22_1": "菩薩夢中在須彌山頂，此人不退轉，是見初地五地。",
    "T11n0310_016:0087a23_2": "彼有少功德，親近惡友、因緣姦詐、無信親近善知識，今應修不姦詐多修信解，如是趣向。",
    "T11n0310_016:0087a25_3": "若夢在須彌山，當知上六住。",
    "T11n0310_016:0087a26_4": "夢住須彌山，是七地。",
    "T11n0310_016:0087a26_5": "夢四顧望，是八地。",
    "T11n0310_016:0087a27_0": "夢坐者，是九地。",
    "T11n0310_016:0087a27_1": "夢山動，是十地。",
    "T11n0310_016:0087a27_2": "此初地乃至見五地，勤進修善心，在善知識手是魔業。",
    "T11n0310_016:0087a29_0": "「復次金剛摧！",
    "T11n0310_016:0087a29_1": "菩薩夢中自見上山，此菩薩是初地五地。",
    "T11n0310_016:0087b01_2": "害一切煩惱業障，於說法人不生恭敬，應修不諂曲淨除業障，如是趣向菩提。",
    "T11n0310_016:0087b03_0": "初地增長三時勤進，二地勤修念佛，三地修空，四地修大悲，五地修慧。",
    "T11n0310_016:0087b04_1": "夢自上山是初地，在山中是二地，在山上是三地，夢觀看是四地，坐者是五地。",
    "T11n0310_016:0087b07_0": "「復次金剛摧！",
    "T11n0310_016:0087b07_1": "菩薩若夢上山，此菩薩見是七地初地。",
    "T11n0310_016:0087b08_2": "此菩薩少於業障、魔業增盛，應捨一切所愛物供養智慧者，於智慧人邊應自伏憍慢。",
    "T11n0310_016:0087b10_3": "若夢度七大山乃至須彌山是七地。",
    "T11n0310_016:0087b11_0": "「復次金剛摧！",
    "T11n0310_016:0087b11_1": "菩薩若夢中夢上樹，此菩薩是初地四地處處地見，應覺業障魔業，應親近依止善知識得於慧明，時時當決斷法義覺知，如是趣向。",
    "T11n0310_016:0087b14_2": "見樹枝葉具足陰涼是初地，見香樹是二地，見花樹是三地，見果樹是四地。",
    "T11n0310_016:0087b16_0": "是勤進相若不勤進是魔業。",
    "T11n0310_016:0087b16_1": "若見高處樹枝葉花果具足除業報。",
    "T11n0310_016:0087b18_0": "「復次金剛摧！",
    "T11n0310_016:0087b18_1": "菩薩若夢中見龍象，此菩薩是初地六地處處地見。",
    "T11n0310_016:0087b19_2": "此菩薩行施不行慧，困乏善根，應當修信。",
    "T11n0310_016:0087b20_3": "當修善念如是相應。",
    "T11n0310_016:0087b20_4": "彼初地見不清淨龍象，二地見白龍象，三地見六牙白龍象，四地見莊嚴象，五地見捉幡蓋龍象，六地見歡戲龍象。",
    "T11n0310_016:0087b24_0": "「復次金剛摧！",
    "T11n0310_016:0087b24_1": "菩薩自夢上龍象，此菩薩是見初地七地，一生當得如來應供。",
    "T11n0310_016:0087b25_2": "有入法智，多希望，應修恭敬，勸發菩薩離於幻偽姦詐，應處處知足修適意施，如是清淨。",
    "T11n0310_016:0087b27_3": "夢上象是初地，夢自著白衣上象是二地，若夢染衣是三地，若夢種種色衣是四地，若夢香染衣具足莊嚴是五地，若夢著冠是六地，若夢捉莊嚴蓋是七地。",
    "T11n0310_016:0087c02_4": "除魔業不勤進，上地相見一切具足。",
    "T11n0310_016:0087c04_0": "「復次金剛摧！",
    "T11n0310_016:0087c04_1": "菩薩若夢中上馬，此菩薩是初地四地，此應修依止戒波羅蜜度。",
    "T11n0310_016:0087c05_2": "彼魔業增盛、少於業障，當多修空慧勤修生信，如是清淨。",
    "T11n0310_016:0087c07_3": "自夢上住馬是初地，夢上行馬是二地，夢上走馬是三地，上莊嚴馬第四地。",
    "T11n0310_016:0087c08_4": "除上地魔業，此菩薩增上慢魔業。",
    "T11n0310_016:0087c10_0": "「復次金剛摧！",
    "T11n0310_016:0087c10_1": "菩薩若夢中作成實誓，此菩薩一切地十地處處地見。",
    "T11n0310_016:0087c11_2": "彼於業障多增盛魔業，多諸方術行，善修出生三昧，應正修威儀不多積聚，如是淨業障。",
    "T11n0310_016:0087c13_3": "作成實施誓此是初地，為解繫縛是二地，為解病是三地，為城池是四地，為王是五地，為閻浮提是六地，為四天下是七地，為千世界是八地，為三千世界是九地，日出時地遊雨天花是十地。",
    "T11n0310_016:0087c17_4": "除魔業初地六地。",
    "T11n0310_016:0087c18_5": "「復次金剛摧菩薩！",
    "T11n0310_016:0087c18_6": "若菩薩夢中見藥樹，是菩薩是見初地七地，滿足成就受記法。",
    "T11n0310_016:0087c20_7": "應修不望報施，正直不求人過，如是清淨。",
    "T11n0310_016:0087c21_8": "夢見少果樹是初地，若見多果樹是二地，若見苦果樹是四地，見藥樹是五地，若見天樹是六地，若見甘果樹是七地。",
    "T11n0310_016:0087c24_0": "「復次金剛摧菩薩！",
    "T11n0310_016:0087c24_1": "若菩薩夢中見花樹，此菩薩是七地初地。",
    "T11n0310_016:0087c25_2": "應作種種善根，不親近四眾，如是趣向。",
    "T11n0310_016:0087c26_3": "見多花樹無香是初地，見香花樹是二地，夢見多香花樹是三地，見雜花果樹是四地，見無葉花樹是五地，見天花樹是六地，若見菩提樹是七地。",
    "T11n0310_016:0087c29_4": "除在惡知識手、慢緩不勤精進魔業，上地一切成就見。",
    "T11n0310_016:0088a02_0": "「復次金剛摧！",
    "T11n0310_016:0088a02_1": "菩薩若夢中見未曾有城，此是六地初地。",
    "T11n0310_016:0088a03_2": "此菩薩有業障，此無生法忍，先修堅固三昧、空三昧，無礙心極苦行，如是清淨。",
    "T11n0310_016:0088a05_0": "夢見初起城是初地，見作竟城是二地，見城中街市成就是三地，見遊戲處成就是四地，見池水成就是六地。",
    "T11n0310_016:0088a07_1": "除在惡知識手、慢緩不精進魔業，上地具足見。",
    "T11n0310_016:0088a09_0": "「復次金剛摧菩薩！",
    "T11n0310_016:0088a09_1": "若菩薩夢中見阿耨龍王池，此是八地初地。",
    "T11n0310_016:0088a10_2": "少眾煩惱，彼疾出生明。",
    "T11n0310_016:0088a10_3": "若無姦詐，勤修進行不顧身命，一切所須滿適他意，如是清淨。",
    "T11n0310_016:0088a12_4": "若見阿耨龍池岸際此是初地，若見池中是二地，若一切見是三地，若手觸水是四地，若洗是五地，若岸際坐是六地，若見阿耨龍王是七地，若入龍宮增與氣力是八地，除魔業九地。",
    "T11n0310_016:0088a16_5": "「復次金剛摧菩薩！",
    "T11n0310_016:0088a16_6": "若菩薩夢見天子，此菩薩上地五地見處處地。",
    "T11n0310_016:0088a17_7": "彼少業障、少魔業猶如微滴，應三月勤修寂靜，除業障得明淨。",
    "T11n0310_016:0088a19_8": "如是人應念十方佛，應修不愁惱。",
    "T11n0310_016:0088a20_9": "彼若見四大天王眾是見六地，見三十三天是七地，見兜率天是八地，見梵天眾是九地，見淨居天是十地。",
    "T11n0310_016:0088a22_10": "初地相應，一切見魔業，成就善心見一切十地。",
    "T11n0310_016:0088a24_0": "「復次金剛摧！",
    "T11n0310_016:0088a24_1": "菩薩若夢見龍，此是見八地處處見。",
    "T11n0310_016:0088a25_2": "當成就慎忍，雖勤精進數數廢稽，勤修方便數復放捨，彼所有財封當以供給法師，乃至所愛之物悉以捨與，然後趣向。",
    "T11n0310_016:0088a27_3": "若山上見龍是初地，若曠野見是二地，若池岸上見是三地，若林中見是四地，若人眾中見是五地，若王城中見是六地，若多人眾圍繞見是七地，若空中見是八地。",
    "T11n0310_016:0088b02_4": "除魔業業障初地六地。",
    "T11n0310_016:0088b04_0": "「復次金剛摧！",
    "T11n0310_016:0088b04_1": "菩薩若夢自見向餘方閻浮提，是初地六地。",
    "T11n0310_016:0088b05_2": "若得忍彼少於障，若不勤修不得於明，若懈怠姦詐親近，彼若生信，如是清淨。",
    "T11n0310_016:0088b07_3": "若不樂見閻浮提是初地，若樂見是二地，若見村落城邑可愛是三地，若見園觀雜花是四地，若見大眾喜樂是第五地，若相娛樂是六地除魔業。",
    "T11n0310_016:0088b11_0": "「復次金剛摧！",
    "T11n0310_016:0088b11_1": "菩薩夢著白衣，此菩薩是見八地初地。",
    "T11n0310_016:0088b12_2": "此業障清淨、魔業增盛，彼生樂法心數復退減功德，多諸艱難。",
    "T11n0310_016:0088b13_3": "一切物不應慳惜，如是清淨。",
    "T11n0310_016:0088b14_4": "若自見一切所須、一切敷具人所憙者，不惜身命，多聞修善根。",
    "T11n0310_016:0088b15_5": "若著久故好衣是初地，若見長領新衣是二地，若見長領衣是三地，若見打治衣是四地，若見打治摩衣是五地，若見染衣是六地，若見象色衣是七地，若見天衣是八地。",
    "T11n0310_016:0088b20_0": "「復次金剛摧！",
    "T11n0310_016:0088b20_1": "菩薩若夢得寶鬘，此是初地九地。",
    "T11n0310_016:0088b21_2": "彼無業障、無魔業，當自責己過不責於他，求修聞法不作鬪訟，如是清淨。",
    "T11n0310_016:0088b22_3": "若一種寶鬘是初地，如是二種乃至七種寶鬘是七地，若得轉輪王摩尼寶鬘是八地，若見天寶鬘是九地除魔業。",
    "T11n0310_016:0088b25_4": "是見初地起業相，若戲笑懈怠親近戲笑懈怠不省錄人，應當覺知。",
    "T11n0310_016:0088b27_0": "「復次金剛摧！",
    "T11n0310_016:0088b27_1": "菩薩若見頭著花鬘，是八地初地，此實有業障。",
    "T11n0310_016:0088b28_2": "若初中後生定善心，捨一切物不生愁惱，如是清淨。",
    "T11n0310_016:0088b29_3": "若得一色鬘是初地，若得惡色鬘是二地，若得種種色鬘是三地，若得一切花鬘是四地，若得龍花鬘是五地，若得天花鬘是六地，若得天種種花鬘是七地，若得雜天人花鬘是八地。",
    "T11n0310_016:0088c05_0": "「復次金剛摧！",
    "T11n0310_016:0088c05_1": "菩薩若夢取得亂花，此菩薩是見六地初地。",
    "T11n0310_016:0088c06_2": "此菩薩應勸化菩薩，若有自在力勢不侵抂餘人。",
    "T11n0310_016:0088c07_3": "若取有色無香花是初地，若取有色香花是二地，若取金色花是三地，若種種色花是四地，若取水陸花是五地，若水陸種種雜花是見六地。",
    "T11n0310_016:0088c10_4": "如是相勤修精進。",
    "T11n0310_016:0088c11_0": "若魔業若上地若四地，一切適意龍所持來。",
    "T11n0310_016:0088c12_0": "「復次金剛摧！",
    "T11n0310_016:0088c12_1": "菩薩若夢中打鼓作伎，彼是九地見處處，業障魔業增盛，此應勤修多聞精進，於一切眾生生平等心，如是清淨。",
    "T11n0310_016:0088c14_2": "若夢空中打鼓是初地，若平地見是二地，若村中見是三地，若大城中見是四地，若大眾中見是五地，若屋上見是六地，若山中見是七地，若須彌山頂見是八地，若虛空中見是九地。",
    "T11n0310_016:0088c18_3": "除勤修智魔業。",
    "T11n0310_016:0088c20_0": "「復次金剛摧！",
    "T11n0310_016:0088c20_1": "菩薩若夢中見日月蝕，是菩薩初地六地，毀滅善法、多諸煩惱、成就惡業，應以一切物施不望業報，如是清淨。",
    "T11n0310_016:0088c22_2": "見日月初出是見初地二地，見雲三地，見聚雲五地，見無塵霧六地，見日月中時除魔業業障。",
    "T11n0310_016:0088c25_0": "「復次金剛摧！",
    "T11n0310_016:0088c25_1": "菩薩夢中見不淨塗身，是菩薩見初地三地。",
    "T11n0310_016:0088c26_2": "於前身毀罵賢聖，修惡行菩薩。",
    "T11n0310_016:0088c27_0": "此菩薩應三年中晝夜三時勤修懺悔，自後更不於餘人生輕慢心，應多修信解，如是清淨。",
    "T11n0310_016:0088c29_1": "以青淤泥自塗身者是初地，若塗半身是二地，若處處被塗是三地。",
    "T11n0310_016:0089a01_2": "乃至六地應覺魔業。",
    "T11n0310_016:0089a03_0": "「復次金剛摧！",
    "T11n0310_016:0089a03_1": "菩薩若自夢見作王，此菩薩一切十地見處處地，有厚善根亦有厚艱難，不應於他希望，供養於他不起姦詐，修質直施，所有持戒與他共，不自讚不毀於他，如是以覺道。",
    "T11n0310_016:0089a07_2": "若在村中恐怖者是初地，若在僧房中是二地，若在園觀中是三地，若天祀中是四地，若在大城中是五地，若在山中是六地，若作閻浮提王是七地，若作轉輪王是八地，若在海中是九地，若在須彌山頂是十地。",
    "T11n0310_016:0089a11_3": "除魔業不勤精進，應念諸佛菩薩也。",
    "T11n0310_016:0089a13_0": "「復次金剛摧！",
    "T11n0310_016:0089a13_1": "菩薩若夢王前若輔相前若大眾中，是菩薩是八地見。",
    "T11n0310_016:0089a14_2": "此雜煩惱，彼應教化眾生，應修供養自修清淨，如是清淨。",
    "T11n0310_016:0089a15_3": "彼初地施雜眾煩惱，二地戒，三地聞，四地定，五地持，六地通，七地說法，八地眷屬成就。",
    "T11n0310_016:0089a18_0": "「復次金剛摧！",
    "T11n0310_016:0089a18_1": "菩薩若夢騎乘在園林中，此菩薩是九地初地見。",
    "T11n0310_016:0089a19_2": "此菩薩不知是世間利養飲食，為魔所牽縛，少於業障，應供給法師供養所須，應習寂默，如是趣向彼。",
    "T11n0310_016:0089a21_3": "初地無智行，二地無慧，三地無決定智，四地無禪智，五地無無礙智，七地無出生智，八地無莊嚴智，九地無願智。",
    "T11n0310_016:0089a25_0": "「復次金剛摧！",
    "T11n0310_016:0089a25_1": "菩薩若夢見所未見有村落僧坊人眾，此菩薩是初地六地。",
    "T11n0310_016:0089a26_2": "彼多艱難，應修念佛，如是清淨。",
    "T11n0310_016:0089a27_3": "修信心施、修一切信解，見如是行相者是初地，若卒有所作是二地，若莊嚴是三地，若見莊嚴竟是四地，若見四眾聚會是五地，若見天眾是六地。",
    "T11n0310_016:0089b02_0": "「復次金剛摧！",
    "T11n0310_016:0089b02_1": "菩薩若夢中得蓋，是初地七地見，佛所持，多艱難不為所屈，彼於說法人不應起惡意，如是清淨。",
    "T11n0310_016:0089b04_2": "若見花蓋是初地，若見琉璃蓋是二地，若見花及蓋是三地，若見物蓋是四地，若見畫莖蓋是五地，若鈴網蓋是六地，若見寶網蓋寶網垂覆是七地。",
    "T11n0310_016:0089b07_3": "除魔業不勤精進。",
    "T11n0310_016:0089b09_0": "「復次金剛摧菩薩！",
    "T11n0310_016:0089b09_1": "若菩薩自夢與多人說法，此菩薩一切十地見，彼地地應覺知魔業業障。",
    "T11n0310_016:0089b11_2": "欲得決定辯當出推求，於一切物不應愛著，於求法人生清淨信心，修六和敬戒，如是清淨。",
    "T11n0310_016:0089b13_3": "若夢說云何修行施，此是初地。",
    "T11n0310_016:0089b13_4": "云何十善法，是二地。",
    "T11n0310_016:0089b14_5": "云何聞，是三地。",
    "T11n0310_016:0089b14_6": "云何頭陀德，是四地。",
    "T11n0310_016:0089b15_7": "云何說空，是五地。",
    "T11n0310_016:0089b15_8": "云何說訶責習，是六地。",
    "T11n0310_016:0089b16_9": "云何說無染著，是七地。",
    "T11n0310_016:0089b16_10": "云何說莊嚴定，是八地。",
    "T11n0310_016:0089b17_11": "云何說莊嚴佛，是九地。",
    "T11n0310_016:0089b17_12": "云何說妙時，是十地。",
    "T11n0310_016:0089b18_13": "初地施財，二地戒財，三地方便財，四地具七財，五地奉給財是，六地決斷財，七地決定財，八地通無礙財，九地行財，十地得財。",
    "T11n0310_016:0089b20_14": "彼初地善根增上，二地戒增上，三地方便增上，四地所作增上，五地十二因緣增上，六地甚深忍增上，七地壞智增上，八地壞教化眾生增上，九地調伏增上，十地壞淨國土增上。",
    "T11n0310_016:0089b25_0": "「復次金剛摧！",
    "T11n0310_016:0089b25_1": "菩薩若自夢見初立城郭，此菩薩是八地，受不退轉記。",
    "T11n0310_016:0089b26_2": "應親近供養甚深信解人，多決定疑悔法障，彼應供養法師得除疑悔，如是清淨。",
    "T11n0310_016:0089b28_3": "彼中住初地，疑道為得佛為不得佛是二地，教化眾生智疑是三地，出生定疑是四地，應作智疑是五地，道果疑是六地，出生疑是七地，遊戲疑是八地。",
    "T11n0310_016:0089c03_0": "「復次金剛摧！",
    "T11n0310_016:0089c03_1": "菩薩若夢縛筏濁水中過，彼是七地初地，業障魔業增盛，應生增上欲心堅固不壞和合相應，無生明淨。",
    "T11n0310_016:0089c05_2": "若智方便艱難是初地，若欲修勤善身懈怠是二地，若心非時是三地，或時明是四地，若少無畏是五地，若教化艱難是六地，若佛法艱難是七地。",
    "T11n0310_016:0089c09_0": "「復次金剛摧！",
    "T11n0310_016:0089c09_1": "菩薩若自夢集船，此菩薩是六地。",
    "T11n0310_016:0089c10_2": "若平等行六波羅蜜有艱難，當行無依六波羅蜜，如是清淨。",
    "T11n0310_016:0089c11_3": "若夢作船未竟是初地，作船竟是二地，若夢二船並是三地，若並縛二船是四地，見大眾上船是五地，見入船去是六地。",
    "T11n0310_016:0089c15_0": "「復次金剛摧！",
    "T11n0310_016:0089c15_1": "菩薩若自夢見雲雷放電，是菩薩五地初地。",
    "T11n0310_016:0089c16_2": "彼魔業增上、少於業障，當多思善念捨所愛物，集陀羅尼，如是清淨。",
    "T11n0310_016:0089c17_3": "若見雲雨電驚怖是初地，若不驚怖是二地，若憶念法是三地，若住山頂憶念是四地，若空中念是五地。",
    "T11n0310_016:0089c20_4": "除魔業。",
    "T11n0310_016:0089c20_5": "若上地龍來集會、奉事所作，不生驚怖。",
    "T11n0310_016:0089c22_0": "「復次金剛摧！",
    "T11n0310_016:0089c22_1": "菩薩若夢莊嚴得刀，此菩薩是初地三地。",
    "T11n0310_016:0089c23_2": "此魔業業障增盛，彼應親近忍波羅蜜、毘梨耶波羅蜜、般若波羅蜜，如是清淨。",
    "T11n0310_016:0089c25_0": "若是垢膩刀是初地，得無垢刀是二地，得利刀是三地。",
    "T11n0310_016:0089c27_0": "「復次金剛摧！",
    "T11n0310_016:0089c27_1": "菩薩若夢中得器物，此菩薩是七地，如是相應當修行。",
    "T11n0310_016:0089c28_2": "彼不定有魔業業障，應勤行四攝法，如是清淨。",
    "T11n0310_016:0089c29_3": "應淨除六地，退法得增上七地。",
    "T11n0310_016:0090a01_4": "「復次金剛摧！",
    "T11n0310_016:0090a01_5": "菩薩若自夢示眾生道，此是一切十地相。",
    "T11n0310_016:0090a02_6": "此如是初相應，覺業障、煩惱障，應供養親近法師，捨一切物，勤修精進，如是趣向。",
    "T11n0310_016:0090a04_7": "若見乘在道轉動是初地，示趣園觀道是二地，示趣城道是三地，示阿練若道是四地，示山道是五地，示趣海道是六地，示天道是七地，示聲聞道是八地，示菩薩道是九地，示佛道是十地。",
    "T11n0310_016:0090a08_8": "說示道竟示地初地，覺魔業、覺煩惱業，此前六地無過也。",
    "T11n0310_016:0090a10_0": "「復次金剛摧！",
    "T11n0310_016:0090a10_1": "菩薩若夢中入園林中，此菩薩八地初地。",
    "T11n0310_016:0090a11_2": "彼夢中受魔業煩惱業，夢驚怖悟已生愁苦，此應當修空聽甚深法，應當默然離於睡眠，應親近決定說道法者，如是清淨。",
    "T11n0310_016:0090a14_0": "若自夢退失王位心生驚怖是初地，夢破戒驚怖是二地，夢法沒盡驚怖是三地，夢法師無常驚怖是四地，若夢為火所燒驚怖是五地，夢被驚怖是六地，夢墮山驚怖是七地，夢見世尊入涅槃驚怖是八地。",
    "T11n0310_016:0090a18_1": "不勤進六地覺魔業。",
    "T11n0310_016:0090a19_2": "「復次金剛摧！",
    "T11n0310_016:0090a19_3": "菩薩若夢中見五穀聚，此菩薩是八地上地住。",
    "T11n0310_016:0090a20_4": "初地第二地如是見不勤進，見魔業不要談說。",
    "T11n0310_016:0090a21_5": "前身曾供養諸佛，多諸艱難，不依一切世間，不觀於捨守護三業，如是清淨。",
    "T11n0310_016:0090a23_6": "夢見聚穀是七地，夢聚三千大千世界穀是八地，若夢五穀聚熟是九地，若夢刈穀是十地。",
    "T11n0310_016:0090a26_0": "「復次金剛摧！",
    "T11n0310_016:0090a26_1": "菩薩若夢中見治眾生病，此菩薩是八地。",
    "T11n0310_016:0090a27_2": "少於業障、魔業增盛，應修大悲勤勸化不生疑悔，如是相應。",
    "T11n0310_016:0090a28_3": "夢治小兒是初地，若夢治女人是二地，若夢治大人是三地，若夢治熱病是四地，若夢治白癩病是五地，若夢治自殘病是六地，若夢治乾消病是七地，若夢治鬼病是八地。",
    "T11n0310_016:0090b03_4": "除魔業，應修集忍行，成就菩薩大悲善心。",
    "T11n0310_016:0090b04_5": "「復次金剛摧！",
    "T11n0310_016:0090b04_6": "菩薩若自聞授菩提記，此菩薩是見十地。",
    "T11n0310_016:0090b05_7": "此受記，魔業業障應覺知受十地記。",
    "T11n0310_016:0090b06_8": "初地受道記，二地受菩薩行記，三地受忍記，四地受願記，五地受三昧記，六地受慧記，七地受方便記，八地受出過聲聞辟支佛地一切知記，九地受一生補處記，十地受佛灌頂記。",
    "T11n0310_016:0090b10_9": "彼修大悲般若波羅蜜，善權方便親近，如是趣向。",
    "T11n0310_016:0090b12_0": "「復次金剛摧！",
    "T11n0310_016:0090b12_1": "菩薩若夢中覺道，此菩薩是初地。",
    "T11n0310_016:0090b13_2": "應覺大悲、應勤修精進、應信善心，如是趣向。",
    "T11n0310_016:0090b14_3": "覺知是八地，動三千大千世界是九地，夢放光諸天大聲歌頌喜嘯是十地。",
    "T11n0310_016:0090b15_4": "初地七地，不勤進魔業如是相。",
    "T11n0310_016:0090b17_0": "「復次金剛摧！",
    "T11n0310_016:0090b17_1": "菩薩若夢中得滿瓶，此菩薩見一切十地，當如是知。",
    "T11n0310_016:0090b18_2": "若村中得是初地，若門中得是二地，若道中得是三地，若樹下得是四地，若住得是五地，若坐得是六地，若山頂頭得是七地，若空中得是八地，若食時得是九地，若莊嚴乘騎若園觀是十地。",
    "T11n0310_016:0090b22_3": "此地地魔業業障應覺，如是清淨趣向。」",
    "T11n0310_016:0090b23_4": "爾時世尊而說偈言。",
    "T11n0310_016:0090b25_0": "「如是相所得，　　決定無有疑，　大士應如是，　　莫見他少短，　人德難可量。",
    "T11n0310_016:0090b27_1": "　　大海可熾火，　火中可生水，　　此一一有相，　若退於菩提，　　終無有是處。",
    "T11n0310_016:0090c01_0": "　若以於兩肩，　　頂戴於須彌，　遊至於十方，　　恒河沙世界；　如是之相貌，　　此事猶可作，　如此菩提心，　　終無有退轉。",
    "T11n0310_016:0090c05_0": "　大地可反覆，　　菩提心退轉，　終無有是處。",
    "T11n0310_016:0090c06_1": "　　此中少功德，　若有善心人，　　以向無上道，　有四法無量。",
    "T11n0310_016:0090c08_2": "　　世間無智者，　虛空界難知，　　如是眾生界，　佛知菩提心。",
    "T11n0310_016:0090c10_3": "　　愚者應當知，　諸菩薩所行，　　不應生輕毀。",
    "T11n0310_016:0090c12_0": "　可以一小草，　　測量於大海，　眾生之所行，　　不可得思議。",
    "T11n0310_016:0090c14_0": "　假使大海水，　　盡融為洋銅，　為己身命故，　　猶尚可飲盡，　於諸菩薩行，　　終不可輕毀。",
    "T11n0310_016:0090c17_0": "　如飲洋銅苦，　　其苦不可數，　或有業障礙，　　或為魔所亂，　彼人受生處，　　終無有憂悔。",
    "T11n0310_016:0090c20_0": "　若人為樂故，　　於惡色愚癡，　破戒可厭惡，　　不可恭敬者，　如是等人所，　　不應生輕慢。",
    "T11n0310_016:0090c23_0": "　眾生之所行，　　甚難可得知，　猶如舍利弗，　　寂默入禪定，　能於一心中，　　唯知五十心。",
    "T11n0310_016:0090c26_0": "　猶如諸世尊，　　一念知無量，　不應於諸佛，　　而生於疑心。",
    "T11n0310_016:0090c28_0": "　猶如阿羅漢，　　不知自境界，　況復當能知，　　眾生之境界。",
    "T11n0310_016:0091a01_0": "　是故一切人，　　不應作是言，　我能知眾生，　　心中之所念。",
    "T11n0310_016:0091a03_0": "　我見染服人，　　須臾著白衣，　如是念念間，　　念念有變異，　況誰能復知，　　真實者愚患。",
    "T11n0310_016:0091a06_0": "　譬如阿闍世，　　殺害於己父，　又於如來所，　　而生惡逆心，　還於一念中，　　深悔過罪心，　即能除罪報，　　脫於惡道苦。",
    "T11n0310_016:0091a10_0": "　況有能自生，　　清淨善心者，　此心或時縛，　　此心或時解，　此身是無記，　　亦無有所知，　云何令此身，　　而有於過惡？",
    "T11n0310_016:0091a14_0": "　是身亦不應，　　親近於身色，　亦復所不應，　　殺害他人身。",
    "T11n0310_016:0091a16_0": "　譬如真淨金，　　墮於不淨中，　本性常清淨，　　不淨不能損。",
    "T11n0310_016:0091a18_0": "　彼人雖貪樂，　　行於世間法，　彼人實功德，　　善心無損減。",
    "T11n0310_016:0091a20_0": "　王子長者子，　　眾中作戲笑，　一切諸大王，　　見者悉喜樂。",
    "T11n0310_016:0091a22_0": "　此眾生中行，　　或在天人中，　或食毒不死，　　或捉火不燒，　況於知覺者。",
    "T11n0310_016:0091a24_1": "　　世間愚癡人，　不能奪癡行，　　緣覺及聲聞，　不如施菩薩。",
    "T11n0310_016:0091a26_2": "　　清淨心福田，　平等猶如佛，　　菩薩等如佛，　見善心甚深。",
    "T11n0310_016:0091a28_3": "　　譬如恒河沙，　諸佛世界中，　　滿中七寶施；　若書持此經，　　欲比其功德，　倍數無比喻，　　善得於命利，　菩提心不失。",
    "T11n0310_016:0091b03_4": "　　若人為財故，　入於大海中，　　必當獲大利；　若持一切經，　　能為多人說，　不聞於此經，　　不知眾生行。",
    "T11n0310_016:0091b07_0": "　以是因緣故，　　應當知勝如，　不自讚己德，　　不應謗毀他，　善心行清行。",
    "T11n0310_016:0091b09_1": "　　若欲速覺悟，　第一菩提道，　　樂阿練若處，　常護諸情根，　　勤修於精進，　遠離於親里，　　修第一義慈。",
    "T11n0310_016:0091b13_0": "　如是當速疾，　　得於菩提道。」",
    "T11n0310_016:0091b14_0": "爾時世尊說此經時，六萬天人得不退於阿耨多羅三藐三菩提；十八那由他天人未發心者令發菩提之心。",
    "T11n0310_016:0091b16_1": "聞此經故除捨八十劫生死之罪，是故若欲不捨菩提者，當受持此經，讀誦通利善思念之，勤於方便忍受歡喜奉行。",
    "T11n0310_016:0091b19_2": "爾時眾中十千菩薩，欲退菩提心，生於疑悔，欲還歸家，不知障及魔業過。",
    "T11n0310_016:0091b20_3": "聞說此經，捨除罪過，於世尊前生少信心，於此世界當與彌勒菩薩一時成佛。",
    "T11n0310_016:0091b22_4": "淨除二十劫魔業，不起此坐住一生補處，當生他方世界，彌勒成佛時當一時成佛，彼除二十劫魔業及煩惱故。",
    "T11n0310_016:0091b25_5": "菩薩但聞此經尚能多作利益，況受持讀誦顯說。",
    "T11n0310_016:0091b26_6": "佛說此經已，天、人、阿修羅歡喜奉行。",
    "T11n0310_016:0091b28_0": "大寶積經卷第十六"
}