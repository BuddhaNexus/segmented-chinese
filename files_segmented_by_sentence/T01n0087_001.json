[
    {
        "source_sentence": "佛說齋經",
        "from": "T01n0087_001:0910c26_0",
        "context_with_next_sentence": true
    },
    {
        "source_sentence": "吳月氏國居士支謙譯",
        "from": "T01n0087_001:0910c28_0",
        "context_with_next_sentence": true
    },
    {
        "source_sentence": "聞如是：一時，佛在舍衛城東丞相家殿。丞相",
        "from": "T01n0087_001:0910c29_0",
        "context_with_next_sentence": true
    },
    {
        "source_sentence": "母名維耶，早起沐浴著綵衣，與諸子婦俱出，稽首佛足，一面坐。",
        "from": "T01n0087_001:0911a02_8",
        "context_with_next_sentence": true
    },
    {
        "source_sentence": "佛問維耶：",
        "from": "T01n0087_001:0911a02_13",
        "context_with_next_sentence": true
    },
    {
        "source_sentence": "「沐浴何早？",
        "from": "T01n0087_001:0911a02_19",
        "context_with_next_sentence": true
    },
    {
        "source_sentence": "」對曰：",
        "from": "T01n0087_001:0911a02_23",
        "context_with_next_sentence": true
    },
    {
        "source_sentence": "「欲與諸婦俱受齋戒。",
        "from": "T01n0087_001:0911a03_9",
        "context_with_next_sentence": true
    },
    {
        "source_sentence": "」佛言：",
        "from": "T01n0087_001:0911a03_13",
        "context_with_next_sentence": true
    },
    {
        "source_sentence": "「齋有三輩，樂何等齋？",
        "from": "T01n0087_001:0911a04_1",
        "context_with_next_sentence": true
    },
    {
        "source_sentence": "」維耶長跪言：",
        "from": "T01n0087_001:0911a04_8",
        "context_with_next_sentence": true
    },
    {
        "source_sentence": "「願聞何謂三齋。",
        "from": "T01n0087_001:0911a04_16",
        "context_with_next_sentence": true
    },
    {
        "source_sentence": "」佛言：",
        "from": "T01n0087_001:0911a04_20",
        "context_with_next_sentence": true
    },
    {
        "source_sentence": "「一為牧牛齋，二為尼犍齋，三為佛法齋。",
        "from": "T01n0087_001:0911a05_14",
        "context_with_next_sentence": true
    },
    {
        "source_sentence": "牧牛齋者，如牧牛人求善水草飲飼其牛，暮歸思念何野有豐饒，須天明當復往。",
        "from": "T01n0087_001:0911a07_11",
        "context_with_next_sentence": true
    },
    {
        "source_sentence": "若族姓男女已受齋戒，意在家居利欲產業，及念美飲食育養身者，是為如彼牧牛人意，不得大福、非大明。",
        "from": "T01n0087_001:0911a09_20",
        "context_with_next_sentence": true
    },
    {
        "source_sentence": "「尼犍齋者，當月十五日齋之時，伏地受齋戒，為十由延內諸神拜言：",
        "from": "T01n0087_001:0911a11_11",
        "context_with_next_sentence": true
    },
    {
        "source_sentence": "『我今日齋，不敢為惡；",
        "from": "T01n0087_001:0911a12_1",
        "context_with_next_sentence": true
    },
    {
        "source_sentence": "不名有家，彼我無親，妻子奴婢非是我有，我非其主。",
        "from": "T01n0087_001:0911a13_4",
        "context_with_next_sentence": true
    },
    {
        "source_sentence": "』然其學，貴文賤質無有正心，至到明日相，名有如故。",
        "from": "T01n0087_001:0911a14_8",
        "context_with_next_sentence": true
    },
    {
        "source_sentence": "事齋如彼者，不得大福、非大明。",
        "from": "T01n0087_001:0911a15_2",
        "context_with_next_sentence": true
    },
    {
        "source_sentence": "「佛法齋者，道弟子月六齋之日受八戒。",
        "from": "T01n0087_001:0911a15_20",
        "context_with_next_sentence": true
    },
    {
        "source_sentence": "何謂八？",
        "from": "T01n0087_001:0911a16_3",
        "context_with_next_sentence": true
    },
    {
        "source_sentence": "「第一戒者，盡一日一夜持，心如真人，無有殺意、慈念眾生，不得賊害蠕動之類，不加刀杖，念欲安利莫復為殺，如清淨戒以一心習。",
        "from": "T01n0087_001:0911a20_1",
        "context_with_next_sentence": true
    },
    {
        "source_sentence": "「第二戒者，盡一日一夜持，心如真人，無貪取意、思念布施，當歡喜與、自手與、潔淨與、恭敬與、不望與，却慳貪意，如清淨戒以一心習。",
        "from": "T01n0087_001:0911a23_19",
        "context_with_next_sentence": true
    },
    {
        "source_sentence": "「第三戒者，一日一夜持，心如真人，無婬意、不念房室，修治梵行，不為邪欲、心不貪色，如清淨戒以一心習。",
        "from": "T01n0087_001:0911a26_6",
        "context_with_next_sentence": true
    },
    {
        "source_sentence": "「第四戒者，一日一夜持，心如真人，無妄語意，思念至誠、安定徐言，不為偽詐、心口相應，如清淨戒以一心習。",
        "from": "T01n0087_001:0911a29_7",
        "context_with_next_sentence": true
    },
    {
        "source_sentence": "「第五戒者，一日一夜持，心如真人，不飲酒、不醉、不迷亂、不失志，去放逸意，如清淨戒以一心習。",
        "from": "T01n0087_001:0911b03_2",
        "context_with_next_sentence": true
    },
    {
        "source_sentence": "「第六戒者，一日一夜持，心如真人，無求安意，不著華香、不傅脂粉、不為歌舞倡樂，如清淨戒以一心習。",
        "from": "T01n0087_001:0911b06_5",
        "context_with_next_sentence": true
    },
    {
        "source_sentence": "「第七戒者，一日一夜持，心如真人，無求安意，不臥好床，卑床草席，捐除睡臥，思念經道，如清淨戒以一心習。",
        "from": "T01n0087_001:0911b09_7",
        "context_with_next_sentence": true
    },
    {
        "source_sentence": "「第八戒者，一日一夜持，心如真人，奉法時食，食少節身，過日中後不復食，如清淨戒以一心習。",
        "from": "T01n0087_001:0911b12_2",
        "context_with_next_sentence": true
    },
    {
        "source_sentence": "」佛告維耶：",
        "from": "T01n0087_001:0911b13_4",
        "context_with_next_sentence": true
    },
    {
        "source_sentence": "「受齋之日當習五念。",
        "from": "T01n0087_001:0911b13_14",
        "context_with_next_sentence": true
    },
    {
        "source_sentence": "何謂五？",
        "from": "T01n0087_001:0911b13_18",
        "context_with_next_sentence": true
    },
    {
        "source_sentence": "「一當念佛。",
        "from": "T01n0087_001:0911b14_5",
        "context_with_next_sentence": true
    },
    {
        "source_sentence": "佛為如來，為至真，為等正覺，為明行足，為善逝、世間父、無上士、經法御、天人師，號曰佛。",
        "from": "T01n0087_001:0911b16_3",
        "context_with_next_sentence": true
    },
    {
        "source_sentence": "是念佛者，愚癡惡意怒習悉除，善心自生思樂佛業。",
        "from": "T01n0087_001:0911b17_6",
        "context_with_next_sentence": true
    },
    {
        "source_sentence": "譬如以麻油澡豆沐頭，垢濁得除。",
        "from": "T01n0087_001:0911b18_2",
        "context_with_next_sentence": true
    },
    {
        "source_sentence": "齋念佛者，其淨如是，眾人見之莫不好信。",
        "from": "T01n0087_001:0911b19_2",
        "context_with_next_sentence": true
    },
    {
        "source_sentence": "「二當念法。",
        "from": "T01n0087_001:0911b20_5",
        "context_with_next_sentence": true
    },
    {
        "source_sentence": "佛所說法三十七品，具足不毀思念勿忘，當知此法為世間明。",
        "from": "T01n0087_001:0911b21_12",
        "context_with_next_sentence": true
    },
    {
        "source_sentence": "是念法者，愚癡惡意怒習悉除，善心自生用樂法業。",
        "from": "T01n0087_001:0911b22_15",
        "context_with_next_sentence": true
    },
    {
        "source_sentence": "譬如以麻油澡豆浴身，垢濁得除。",
        "from": "T01n0087_001:0911b23_11",
        "context_with_next_sentence": true
    },
    {
        "source_sentence": "齋念法者，其淨如是，眾人見之莫不好信。",
        "from": "T01n0087_001:0911b24_10",
        "context_with_next_sentence": true
    },
    {
        "source_sentence": "「三當念眾。",
        "from": "T01n0087_001:0911b25_5",
        "context_with_next_sentence": true
    },
    {
        "source_sentence": "恭敬親附依受慧教，佛弟子眾，有得溝港受、溝港證者，有得頻來受、頻來證者，有得不還受、不還證者，有得應真受、應真證者，是為四雙之八輩丈夫，皆為戒成、定成、慧成、解成、度知見成，為聖德、為行具，當為叉手天上天下尊者福田。",
        "from": "T01n0087_001:0911c01_8",
        "context_with_next_sentence": true
    },
    {
        "source_sentence": "是念眾，愚癡惡意怒習悉除，喜心自生樂眾之業。",
        "from": "T01n0087_001:0911c02_11",
        "context_with_next_sentence": true
    },
    {
        "source_sentence": "譬如以淳灰浣衣，垢污得除。",
        "from": "T01n0087_001:0911c03_4",
        "context_with_next_sentence": true
    },
    {
        "source_sentence": "齋念眾者，其德如是，眾人見之莫不好信。",
        "from": "T01n0087_001:0911c04_3",
        "context_with_next_sentence": true
    },
    {
        "source_sentence": "「四者念戒。",
        "from": "T01n0087_001:0911c05_5",
        "context_with_next_sentence": true
    },
    {
        "source_sentence": "身受佛戒一心奉持，不虧不犯、不動不忘、善立慎護、為慧者舉、後無所悔、不以有望、能等教人。",
        "from": "T01n0087_001:0911c07_7",
        "context_with_next_sentence": true
    },
    {
        "source_sentence": "是念戒者，愚癡惡意怒習悉除，喜心自生樂戒統業。",
        "from": "T01n0087_001:0911c08_10",
        "context_with_next_sentence": true
    },
    {
        "source_sentence": "如鏡之磨，垢除盛明。",
        "from": "T01n0087_001:0911c08_20",
        "context_with_next_sentence": true
    },
    {
        "source_sentence": "齋念戒者，其淨如是，眾人見之莫不好信。",
        "from": "T01n0087_001:0911c09_18",
        "context_with_next_sentence": true
    },
    {
        "source_sentence": "「五當念天。",
        "from": "T01n0087_001:0911c10_3",
        "context_with_next_sentence": true
    },
    {
        "source_sentence": "第一四天王，第二忉利天，鹽天，兜術天，不憍樂天，化應聲天，當自念：",
        "from": "T01n0087_001:0911c11_16",
        "context_with_next_sentence": true
    },
    {
        "source_sentence": "『我以有信、有戒、有聞、有施、有智，至身死時精神上天，願不失信、戒、聞、施、智。",
        "from": "T01n0087_001:0911c13_11",
        "context_with_next_sentence": true
    },
    {
        "source_sentence": "』是念天者，愚癡惡意怒習悉除，喜心自生樂天統業。",
        "from": "T01n0087_001:0911c14_11",
        "context_with_next_sentence": true
    },
    {
        "source_sentence": "譬如寶珠，常治清明。",
        "from": "T01n0087_001:0911c15_1",
        "context_with_next_sentence": true
    },
    {
        "source_sentence": "齋念天者，其淨如是。",
        "from": "T01n0087_001:0911c15_11",
        "context_with_next_sentence": true
    },
    {
        "source_sentence": "「奉持八戒，習五思念，為佛法齋，與天參德，滅惡興善，後生天上，終得泥洹。",
        "from": "T01n0087_001:0911c17_3",
        "context_with_next_sentence": true
    },
    {
        "source_sentence": "是以智者自力行，出心作福。",
        "from": "T01n0087_001:0911c17_16",
        "context_with_next_sentence": true
    },
    {
        "source_sentence": "「如是，維耶！",
        "from": "T01n0087_001:0911c18_6",
        "context_with_next_sentence": true
    },
    {
        "source_sentence": "齋之福祐明譽廣遠，譬是天下十六大國，是十六國滿中眾寶不可稱數，不如一日受佛法齋。",
        "from": "T01n0087_001:0911c20_6",
        "context_with_next_sentence": true
    },
    {
        "source_sentence": "如比其福者，則十六國為一豆耳。",
        "from": "T01n0087_001:0911c21_2",
        "context_with_next_sentence": true
    },
    {
        "source_sentence": "天上廣遠不可稱說，當今人間五十歲，為第一天上一日一夜，第一四天上壽五百歲，彼當人間九百萬歲。",
        "from": "T01n0087_001:0911c23_10",
        "context_with_next_sentence": true
    },
    {
        "source_sentence": "佛法齋者，得生此天上。",
        "from": "T01n0087_001:0911c24_1",
        "context_with_next_sentence": true
    },
    {
        "source_sentence": "人間百歲為忉利天上一日一夜，忉利天壽千歲，當人間三千六百萬歲。",
        "from": "T01n0087_001:0911c25_13",
        "context_with_next_sentence": true
    },
    {
        "source_sentence": "人間二百歲為鹽天上一日一夜，鹽天壽二千歲，當人間一億五千二百萬歲。",
        "from": "T01n0087_001:0911c27_8",
        "context_with_next_sentence": true
    },
    {
        "source_sentence": "人間四百歲為兜術天上一日一夜，兜術天壽四千歲，當人間六億八百萬歲。",
        "from": "T01n0087_001:0911c29_4",
        "context_with_next_sentence": true
    },
    {
        "source_sentence": "人間八百歲為不驕樂天上一日一夜，不驕樂天壽八千歲，當人間二十三億四千萬歲。",
        "from": "T01n0087_001:0912a02_4",
        "context_with_next_sentence": true
    },
    {
        "source_sentence": "人間千六百歲為化應聲天上一日一夜，化應聲天壽萬六千歲，當人間九十二億一千六百萬歲。",
        "from": "T01n0087_001:0912a04_8",
        "context_with_next_sentence": true
    },
    {
        "source_sentence": "若人有信、有戒、有聞、有施、有智奉佛法齋，當命盡時，其人精神，皆生此六天上，安隱快樂。",
        "from": "T01n0087_001:0912a06_9",
        "context_with_next_sentence": true
    },
    {
        "source_sentence": "猗善眾多我少說耳，凡人行善，魂神上天受福無量。",
        "from": "T01n0087_001:0912a07_12",
        "context_with_next_sentence": true
    },
    {
        "source_sentence": "」維耶聞佛語，歡喜言：",
        "from": "T01n0087_001:0912a08_2",
        "context_with_next_sentence": true
    },
    {
        "source_sentence": "「善哉善哉！",
        "from": "T01n0087_001:0912a08_8",
        "context_with_next_sentence": true
    },
    {
        "source_sentence": "世尊！",
        "from": "T01n0087_001:0912a08_11",
        "context_with_next_sentence": true
    },
    {
        "source_sentence": "齋之福德甚快無量，願受佛戒。",
        "from": "T01n0087_001:0912a09_3",
        "context_with_next_sentence": true
    },
    {
        "source_sentence": "從今已後月月六齋，竭力作福至死。",
        "from": "T01n0087_001:0912a10_1",
        "context_with_next_sentence": true
    },
    {
        "source_sentence": "」佛說經已，皆歡喜受教。",
        "from": "T01n0087_001:0912a10_13",
        "context_with_next_sentence": true
    },
    {
        "source_sentence": "佛說齋經",
        "from": "T01n0087_001:0912a11_100",
        "context_with_next_sentence": false
    }
]