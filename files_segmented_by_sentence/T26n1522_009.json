{
    "T26n1522_009:0173c16_0": "十地經論遠行地第七卷之九",
    "T26n1522_009:0173c18_0": "天親菩薩造",
    "T26n1522_009:0173c19_0": "後魏北印度三藏菩提流支譯",
    "T26n1522_009:0173c20_0": "論曰：第七地中有五種相差別：一、樂無作行對治差別；二、彼障對治差別；三、雙行差別；四、前上地勝差別；五、彼果差別。",
    "T26n1522_009:0173c22_1": "云何樂無作行對治？",
    "T26n1522_009:0173c24_0": "經曰：爾時金剛藏菩薩言：諸佛子！",
    "T26n1522_009:0173c24_1": "若菩薩善具足六地行已，欲入第七菩薩地者，是菩薩當以十種方便智發起殊勝行入。",
    "T26n1522_009:0173c26_2": "何等為十？",
    "T26n1522_009:0173c27_3": "所謂善修空無相無願，而集大功德助道；入諸法無我無壽命無眾生，而不捨，起四無量；起功德法，作增上波羅蜜行，而無法可取；得遠離三界，而能應化起莊嚴三界行；畢竟寂滅諸煩惱焰，而能為一切眾生起滅貪瞋癡煩惱焰行；隨順幻夢影響化水中月鏡中像自性不二，而起作業無量差別心；善知一切國土道如虛空，而起莊嚴淨佛國土行；知諸佛法身自性無身，而起色身相好莊嚴行；知諸佛音聲無聲本來寂滅不可說相，而隨一切眾生起種種差別莊嚴音聲行；入諸佛於一念頃通達三世事，而能分別種種相劫數修行，隨一切眾生心差別觀故。",
    "T26n1522_009:0174a11_4": "諸佛子！",
    "T26n1522_009:0174a11_5": "是菩薩如是十種方便智，發起殊勝行，具足六地行已，得入第七菩薩地。",
    "T26n1522_009:0174a13_6": "諸佛子！",
    "T26n1522_009:0174a13_7": "是菩薩此十種方便智，發起殊勝行現前行，名入第七菩薩地。",
    "T26n1522_009:0174a15_0": "論曰：樂無作行對治者，方便智發起十種殊勝行，如經「諸佛子！",
    "T26n1522_009:0174a16_1": "若菩薩善具足六地行已，欲入第七菩薩地者，是菩薩當以十種方便智發起殊勝行入」。",
    "T26n1522_009:0174a18_2": "彼菩薩無障礙智現前，般若波羅蜜行現前時，即於無作行中生樂心，非起增上行。",
    "T26n1522_009:0174a20_3": "彼樂對治，此十種法差別示現。",
    "T26n1522_009:0174a21_4": "方便智者，不捨眾生法，無我智對治。",
    "T26n1522_009:0174a22_0": "攝取增上行，發起殊勝行，此勝行於出世間及世間增上行更無勝者，有四種功德故。",
    "T26n1522_009:0174a24_1": "一、財及身勝因事，隨所須意取得財，及身勝因功德集故，如經「所謂善修空無相無願而集大功德助道」故。",
    "T26n1522_009:0174a26_2": "二、護惡行因事，如是得勝無量修行，於一切眾生中不起妄行故，如經「入諸法無我無壽命無眾生而不捨起四無量」故。",
    "T26n1522_009:0174a29_3": "三、護善根因事，得彼勝因增上故，功德法增上行，以波羅蜜行故，如經「起功德法，作增上波羅蜜行，而無法可取」故。",
    "T26n1522_009:0174b03_4": "四、攝眾生因事，於中有七種門：一、願力取生作上首，教化餘眾生故。",
    "T26n1522_009:0174b04_5": "上首者，眾生隨逐故。",
    "T26n1522_009:0174b05_6": "如經「得設離三界而能應化起莊嚴三界行」故。",
    "T26n1522_009:0174b06_7": "二、說對治故，為滅煩惱染及隨煩惱使，常自寂滅故。",
    "T26n1522_009:0174b07_8": "如經「畢竟寂滅諸煩惱焰，而能為一切眾生起滅貪瞋癡煩惱焰行」故。",
    "T26n1522_009:0174b09_9": "三、為滅諸障故。",
    "T26n1522_009:0174b09_10": "障有四種，如五地中說。",
    "T26n1522_009:0174b10_11": "如經「隨順幻夢影響化水中月鏡中像自性不二，而起作業無量差別心」故。",
    "T26n1522_009:0174b12_0": "四、於大法眾會集故，如經「善知一切國土道如虛空，而起莊嚴淨佛國土行」故。",
    "T26n1522_009:0174b13_1": "五、見聞親近供養修行生福德故，如經「知諸佛法身自性無身，而起色身相好莊嚴行」故。",
    "T26n1522_009:0174b15_2": "六、轉法輪故，如經「知諸佛音聲無聲本來寂滅不可說相，而隨一切眾生起種種差別莊嚴音聲行」故。",
    "T26n1522_009:0174b18_3": "七、隨所問善釋故，如經「入諸佛於一念頃通達三世事，而能分別種種相劫數修行，隨一切眾生心差別觀」故。",
    "T26n1522_009:0174b20_4": "此十種發起殊勝行，共對攝取、對治攝取善修行空無相無願等，入一切法無我無壽命無眾生等，如是次第應知。",
    "T26n1522_009:0174b23_5": "此十種法現前得，住第七地，如經「諸佛子！",
    "T26n1522_009:0174b24_6": "是菩薩此十種方便智發起殊勝行現前行，名入第七菩薩地」故。",
    "T26n1522_009:0174b25_7": "如是樂無作行對治差別，七地已說。",
    "T26n1522_009:0174b26_8": "次說彼障對治，有二種相：一、修行無量種；二、修行無功用行。",
    "T26n1522_009:0174b29_0": "經曰：是菩薩住第七菩薩地中，入無量眾生界、入諸佛無量教化眾生業、入無量世界網、入諸佛無量清淨國土、入無量諸法差別、入無量諸佛智得無上道、入無量劫數、入無量諸佛通達三世事、入無量眾生信樂勝事差別、入無量諸佛名色身種種示現、入無量眾生心行根信種種差別、入無量諸佛音聲語言令眾生歡喜、入無量眾生心心所行種種差別、入無量諸佛隨智慧行、入乘無量聲聞乘信解、入諸佛無量說道令眾生信解、入無量辟支佛乘集成、入諸佛無量深智慧門、入所說、入諸菩薩無量所行道、入諸佛無量所說大乘集成事令菩薩得入。",
    "T26n1522_009:0174c13_0": "論曰：修行無量種者，隨所作，利益何等眾生？",
    "T26n1522_009:0174c14_1": "眾生住何處？",
    "T26n1522_009:0174c14_2": "以何等智慧、以何等心、以何等行、置何等乘？",
    "T26n1522_009:0174c15_3": "以此差別，有十種修行。",
    "T26n1522_009:0174c16_0": "是中隨所作利益何等眾生者，於無量眾生以無量業教化故，如經「是菩薩住第七菩薩地中，入無量眾生界、入諸佛無量教化眾生業」故。",
    "T26n1522_009:0174c19_1": "眾生住何處者，於無量世界中令依清淨佛國土故，如經「入無量世界網、入諸佛無量清淨國土」故。",
    "T26n1522_009:0174c21_2": "以何等智慧者，無量種種法界智慧覺故，如經「入無量諸法差別、入無量諸佛智得無上道」故。",
    "T26n1522_009:0174c23_3": "無量劫數通達三世亦入智慧覺，如經「入無量劫數、入無量諸佛通達三世事」故。",
    "T26n1522_009:0174c25_4": "以何等心者，有三種事：一、有眾生信種種天身心隨同行，隨彼信說故，如經「入無量眾生信樂勝事差別、入無量諸佛名色身種種示現」故。",
    "T26n1522_009:0174c28_5": "二、知過去心習軟中利根如應說法，如經「入無量眾生心行根信種種差別、入無量諸佛音聲語言令眾生歡喜」故。",
    "T26n1522_009:0175a02_6": "三、以何等行者，隨眾生心說對治故，如經「入無量眾生心心所行種種差別、入無量諸佛隨智慧行」故。",
    "T26n1522_009:0175a05_0": "置何等乘者，於三乘中置聲聞乘中者，如經「入乘無量聲聞乘信解、入諸佛無量說道令眾生信解」故。",
    "T26n1522_009:0175a07_1": "置辟支佛乘中者，如經「入無量辟支佛乘集成、入諸佛無量深智慧門、入所說」故。",
    "T26n1522_009:0175a09_2": "置大乘中者，如經「入諸菩薩無量所行道、入諸佛無量所說大乘集成事令菩薩得入」故。",
    "T26n1522_009:0175a11_3": "如是彼障對治無量種差別修行十種已說，次說修行無功用行。",
    "T26n1522_009:0175a14_0": "經曰：是菩薩作如是念：是諸佛世尊，有無量無邊境界，是境界不可以若干百億劫千億劫百千億劫，乃至復過此數無量百千萬億那由他劫不可算數，如是諸佛境界我皆應集。",
    "T26n1522_009:0175a18_1": "自然不以分別得成，以不分別不取相故成。",
    "T26n1522_009:0175a19_2": "是菩薩如是善觀智通，日夜常修方便智，熏發起殊勝行，善住堅固以不動法故。",
    "T26n1522_009:0175a22_0": "論曰：是中自然者，自性勝無分別故，如經「自然不以分別得成，以不分別不取相故成」。",
    "T26n1522_009:0175a24_0": "此句示現是菩薩如是善觀智通，日夜常修方便智，熏發起殊勝行，善住堅固以不動法故者，彼障對治故。",
    "T26n1522_009:0175a26_1": "如是彼障對治差別此地已說。",
    "T26n1522_009:0175a27_2": "次說雙行分，有四種相：一、二行雙無間；二、信勝；三、能作大義；四、菩提分差別。",
    "T26n1522_009:0175a29_0": "經曰：是菩薩起於道時，一念心不捨。",
    "T26n1522_009:0175a29_1": "是菩薩修行智慧，來時亦起、去時亦起、住時亦起、坐時亦起、臥時亦起，乃至睡夢皆能起道。",
    "T26n1522_009:0175b02_2": "離諸陰蓋住諸威儀，常不離如是相念。",
    "T26n1522_009:0175b03_3": "是菩薩於念念中，具足菩薩十波羅蜜。",
    "T26n1522_009:0175b04_4": "何以故？",
    "T26n1522_009:0175b05_0": "如是菩薩起一切心，於念念中以大悲為首，修習一切佛法，皆迴向如來智故。",
    "T26n1522_009:0175b06_1": "是菩薩求佛道時所修善根，捨與一切眾生，是檀波羅蜜。",
    "T26n1522_009:0175b08_2": "能滅一切煩惱熱，是尸波羅蜜。",
    "T26n1522_009:0175b08_3": "慈悲為首，能忍一切眾生，是羼提波羅蜜。",
    "T26n1522_009:0175b09_4": "求轉勝善根心無厭足，是毘梨耶波羅蜜。",
    "T26n1522_009:0175b10_5": "所修諸行心不馳散，常向一切智智，是禪波羅蜜。",
    "T26n1522_009:0175b12_6": "現忍諸法自性不生，是般若波羅蜜。",
    "T26n1522_009:0175b12_7": "能起無量智門，是方便波羅蜜。",
    "T26n1522_009:0175b13_8": "期上上勝智，是願波羅蜜。",
    "T26n1522_009:0175b14_9": "一切外道邪論及諸魔眾不能沮壞菩薩道，是力波羅蜜。",
    "T26n1522_009:0175b15_10": "如實觀知一切法相，是智波羅蜜。",
    "T26n1522_009:0175b16_11": "如是諸佛子！",
    "T26n1522_009:0175b16_12": "是菩薩住此菩薩遠行地中，念念具足十波羅蜜，亦具足四攝法，亦具足四家三十七助菩提分法、三解脫門，略說乃至一切助菩提分法於念念中皆悉具足。",
    "T26n1522_009:0175b21_0": "論曰：是中一念中奢摩他、毘婆舍那二行雙現前故。",
    "T26n1522_009:0175b22_1": "住諸威儀者，一切行中彼修行時無間不斷不息行故。",
    "T26n1522_009:0175b23_2": "如經「是菩薩起於道時，一念心不捨，乃至住諸威儀故、遠離一切煩惱蓋」故。",
    "T26n1522_009:0175b25_3": "信勝者，彼無量智中殊異義，莊嚴相現前專念故。",
    "T26n1522_009:0175b26_4": "如經「常不離如是相念」故。",
    "T26n1522_009:0175b26_5": "能作大義者，念念具足十波羅蜜大義故。",
    "T26n1522_009:0175b27_6": "如經「是菩薩於念念中具足菩薩十波羅蜜乃至智波羅蜜」故。",
    "T26n1522_009:0175b29_7": "是中方便波羅蜜者，起無量智事，以是智故，起布施等無量行，願力攝故。",
    "T26n1522_009:0175c02_8": "願波羅蜜者，起上上智，以是智故，起布施等上上行，生攝取勝故。",
    "T26n1522_009:0175c03_9": "力波羅蜜者，一切異論及諸魔眾不能壞行，以是行故，遠離布施等障故。",
    "T26n1522_009:0175c05_10": "智波羅蜜者，如實觀知一切法相，以是智故，布施等一切種差別知，為化眾生故。",
    "T26n1522_009:0175c07_11": "菩提分差別者，有四種相：一、依大乘行波羅蜜故，如經「如是諸佛子！",
    "T26n1522_009:0175c08_12": "是菩薩住此菩薩遠行地中，念念具足十波羅蜜」故。",
    "T26n1522_009:0175c10_13": "二、依教化眾生，行四攝法故，如經「亦具足四攝法」故。",
    "T26n1522_009:0175c11_14": "三、依煩惱障，增上淨故。",
    "T26n1522_009:0175c11_15": "家菩提分解脫門者，何處住？",
    "T26n1522_009:0175c12_16": "以何等門修行得清淨？",
    "T26n1522_009:0175c13_17": "如經「亦具足四家三十七助菩提分法、三解脫門」故。",
    "T26n1522_009:0175c14_18": "家者，般若家、諦家、捨煩惱家、苦清淨家故。",
    "T26n1522_009:0175c15_19": "四、依智障清淨，如經「略說一切助菩提分法於念念中皆悉具足」故。",
    "T26n1522_009:0175c16_20": "如是雙行差別已說。",
    "T26n1522_009:0175c17_21": "次說前上地勝差別，下地增上方便行滿足故，七地中說。",
    "T26n1522_009:0175c19_0": "經曰：爾時解脫月菩薩問金剛藏菩薩言：佛子！",
    "T26n1522_009:0175c20_1": "菩薩但於第七菩薩地中具足一切助菩提分法？",
    "T26n1522_009:0175c21_2": "為當一切菩薩諸地中亦皆具足？",
    "T26n1522_009:0175c22_0": "金剛藏菩薩言：佛子！",
    "T26n1522_009:0175c22_1": "菩薩於十菩薩地中悉具足一切助菩提分法，但第七地勝故得名。",
    "T26n1522_009:0175c24_0": "何以故？",
    "T26n1522_009:0175c24_1": "佛子！",
    "T26n1522_009:0175c24_2": "是菩薩此菩薩地中方便行具足，得入智慧神通行故。",
    "T26n1522_009:0175c25_3": "佛子！",
    "T26n1522_009:0175c25_4": "菩薩於初地中發願觀一切佛法故，具足助菩提分法。",
    "T26n1522_009:0175c27_0": "第二地中除心惡垢故，具足助菩提分法。",
    "T26n1522_009:0175c28_0": "第三地中願轉增長得法明故，具足助菩提分法。",
    "T26n1522_009:0175c29_1": "第四地中入道故，具足助菩提分法。",
    "T26n1522_009:0176a01_2": "第五地中隨順行世間法故，具足助菩提分法。",
    "T26n1522_009:0176a02_3": "第六地中入甚深法門故，具足助菩提分法。",
    "T26n1522_009:0176a03_4": "此第七菩薩地中起一切佛法故，具足一切助菩提分法。",
    "T26n1522_009:0176a05_0": "論曰：云何下地增上方便行滿足？",
    "T26n1522_009:0176a05_1": "以滿足故入大智通行，如經「金剛藏菩薩言：佛子！",
    "T26n1522_009:0176a07_0": "菩薩於十菩薩地中悉具足一切菩提分法，但第七地勝故得名。",
    "T26n1522_009:0176a08_1": "何以故？",
    "T26n1522_009:0176a08_2": "佛子？",
    "T26n1522_009:0176a08_3": "是菩薩此菩薩地中方便行具足，得入智慧神通行故」。",
    "T26n1522_009:0176a10_0": "是中通者，五神通。",
    "T26n1522_009:0176a10_1": "智者，如前說。",
    "T26n1522_009:0176a10_2": "云何此地中方便行滿足？",
    "T26n1522_009:0176a11_3": "彼餘世間出世間行中更起殊勝行，是故此七地中起一切佛法故，能具足助菩提分法。",
    "T26n1522_009:0176a13_4": "如經「佛子！",
    "T26n1522_009:0176a13_5": "菩薩於初地中發願觀一切佛法故，具足助菩提分法。",
    "T26n1522_009:0176a15_0": "乃至此第七菩薩地中起一切佛法故，具足一切助菩提分法」故。",
    "T26n1522_009:0176a16_1": "如是前上地勝差別，下地增上方便行滿足已說。",
    "T26n1522_009:0176a17_2": "云何上地增上修行智慧方便菩提分功用行滿足故？",
    "T26n1522_009:0176a19_0": "經曰：何以故？",
    "T26n1522_009:0176a19_1": "佛子！",
    "T26n1522_009:0176a19_2": "菩薩從初地來乃至七地，得諸智慧所行道。",
    "T26n1522_009:0176a20_3": "以是力故，從第八菩薩地乃至第十地無功用行自然滿足。",
    "T26n1522_009:0176a21_4": "佛子！",
    "T26n1522_009:0176a22_0": "譬如二世界：一、染淨世界；二、純淨世界。",
    "T26n1522_009:0176a22_1": "是二中間，難可得過。",
    "T26n1522_009:0176a23_2": "欲過此界，當以大神通力。",
    "T26n1522_009:0176a24_3": "佛子！",
    "T26n1522_009:0176a24_4": "菩薩如是行於染淨菩薩道難可得過，當以大願力、大方便智力、大神通力故乃可得過。",
    "T26n1522_009:0176a26_5": "解脫月菩薩言：佛子！",
    "T26n1522_009:0176a26_6": "七菩薩地為是染行、為是淨行？",
    "T26n1522_009:0176a27_7": "金剛藏菩薩言：佛子！",
    "T26n1522_009:0176a28_8": "從初地來菩薩所行皆離煩惱染業。",
    "T26n1522_009:0176a28_9": "何以故？",
    "T26n1522_009:0176a29_10": "迴向阿耨多羅三藐三菩提故。",
    "T26n1522_009:0176a29_11": "隨道所行如分平等故，不名為過七地煩惱行。",
    "T26n1522_009:0176b01_12": "佛子！",
    "T26n1522_009:0176b02_13": "譬如轉輪聖王乘上寶象遊四天下，知有貧窮困苦染過之人，而不為彼過所染。",
    "T26n1522_009:0176b04_0": "然王未免人身，若捨人身生於梵世住梵天宮，見行千世界，示梵王光明威力。",
    "T26n1522_009:0176b05_1": "爾時不名為人。",
    "T26n1522_009:0176b06_2": "佛子！",
    "T26n1522_009:0176b06_3": "菩薩亦如是，從初地來乘諸波羅蜜乘行一切世間，亦知世間煩惱染過，而不為煩惱過之所染。",
    "T26n1522_009:0176b08_4": "以乘正道故，而不名為過七地煩惱染。",
    "T26n1522_009:0176b09_5": "若菩薩捨一切功用行，從七地入第八地，爾時名為乘菩薩清淨乘行一切世間。",
    "T26n1522_009:0176b11_6": "如實知一切煩惱染過，而不為煩惱過之所染，以得過故。",
    "T26n1522_009:0176b13_0": "佛子！",
    "T26n1522_009:0176b13_1": "菩薩住是第七菩薩地，過多貪欲等諸煩惱眾。",
    "T26n1522_009:0176b14_2": "是菩薩住此菩薩遠行地中，不名有煩惱者、不名無煩惱者。",
    "T26n1522_009:0176b15_3": "何以故？",
    "T26n1522_009:0176b15_4": "一切煩惱不行故，不名有煩惱者；貪求如來智慧未滿足故，不名無煩惱者。",
    "T26n1522_009:0176b18_0": "論曰：云何上地增上智慧方便行菩提分功用滿足故？",
    "T26n1522_009:0176b19_1": "如經「何以故？",
    "T26n1522_009:0176b19_2": "佛子！",
    "T26n1522_009:0176b19_3": "菩薩從初地來乃至七地得諸智慧所行道，乃至當以大願力、大方便智力、大神通力乃可得過」故。",
    "T26n1522_009:0176b22_0": "從初地來遠離一切煩惱，示現如是。",
    "T26n1522_009:0176b22_1": "此地名為染淨，非染行，如分行平等道故。",
    "T26n1522_009:0176b23_2": "彼菩薩此地中，隨力分捨功用道，如轉輪王譬。",
    "T26n1522_009:0176b24_3": "第八地中，自然得報行過煩惱染過，示現如生梵世，捨轉輪王人身。",
    "T26n1522_009:0176b26_4": "如經「諸佛子！",
    "T26n1522_009:0176b26_5": "譬如轉輪聖王乃至不為煩惱過之所染，以得過故。",
    "T26n1522_009:0176b28_6": "佛子！",
    "T26n1522_009:0176b28_7": "菩薩住是第七菩薩地，過多貪欲等諸煩惱眾者，未至報地故。",
    "T26n1522_009:0176b29_8": "是故此地不名離煩惱行，有功用故。",
    "T26n1522_009:0176c01_9": "菩薩住此遠行地中，不名有煩惱者乃至未滿足故」。",
    "T26n1522_009:0176c02_10": "不名無煩惱者，如是前上地勝差別分已說。",
    "T26n1522_009:0176c04_0": "次說雙行果差別。",
    "T26n1522_009:0176c04_1": "此有四種相：一、業清淨；二、得勝三昧；三、過地；四、得勝行。",
    "T26n1522_009:0176c05_2": "云何業清淨？",
    "T26n1522_009:0176c06_0": "經曰：是菩薩住此第七菩薩遠行地中，畢竟成就深淨身業、畢竟成就深淨口業、畢竟成就深淨意業。",
    "T26n1522_009:0176c08_1": "是菩薩所有不善業道，諸佛所呵，皆已捨離。",
    "T26n1522_009:0176c09_2": "所有善業道，諸佛所歎，是則常行。",
    "T26n1522_009:0176c10_3": "世間所有經書技術，如五地中說自然而行。",
    "T26n1522_009:0176c11_4": "是菩薩於三千大千世界中得為大師，唯餘諸佛及八地菩薩，無有眾生深心妙行能與等者。",
    "T26n1522_009:0176c13_5": "是菩薩所有禪定三昧三摩跋提神通解脫一切現前。",
    "T26n1522_009:0176c14_6": "修行門中非善成就報力，如第八菩薩地。",
    "T26n1522_009:0176c15_7": "是菩薩住此第七菩薩遠行地，於念念中具足修集方便智力及一切助菩提分法，得轉勝具足。",
    "T26n1522_009:0176c18_0": "論曰：業清淨者有四種相：一、戒淨勝，如經「是菩薩住此第七菩薩遠行地中，畢竟成就深淨身業乃至是則常行」故。",
    "T26n1522_009:0176c20_1": "二、世間智清淨勝，如經「世間所有經書技術乃至自然而行」故。",
    "T26n1522_009:0176c22_2": "三、得自身勝心行二平等無與等者，如經「是菩薩於三千大千世界中乃至深心妙行無與等者」故。",
    "T26n1522_009:0176c24_3": "四、得勝力禪等現前勝，如經「是菩薩所有禪定三昧乃至得轉勝具足」故。",
    "T26n1522_009:0176c26_4": "是中依禪起三昧三摩跋提神通解脫，為教化眾生故、寂滅樂行故。",
    "T26n1522_009:0176c27_5": "滅定三摩拔提，如是次第、如是雙行果。",
    "T26n1522_009:0176c28_6": "業清淨四種相已說。",
    "T26n1522_009:0176c29_0": "次說得勝三昧。",
    "T26n1522_009:0177a01_0": "經曰：是菩薩住此第七菩薩遠行地中，入名善擇智菩薩三昧、善思義三昧、益意三昧、分別義藏三昧、擇一切義三昧、善住堅根三昧、智神通門三昧、法界業三昧、如來利益三昧，入名種種義藏世間涅槃門菩薩三昧。",
    "T26n1522_009:0177a05_1": "菩薩如是大智通門，滿足上首十三昧，能入百千菩薩三昧門，淨治此地。",
    "T26n1522_009:0177a08_0": "論曰：得勝三昧者有十種相：一、依未觀義，二、依已觀義，如經「是菩薩住此第七菩薩遠行地中入名善擇智菩薩三昧故、善思義三昧」故。",
    "T26n1522_009:0177a11_1": "三、依一句無量義勝，四、依一義說無量名，如經「益意三昧故、分別義藏三昧」故。",
    "T26n1522_009:0177a12_2": "五、依通一切五明處智，如經「擇一切義三昧」故。",
    "T26n1522_009:0177a14_0": "六、依煩惱障淨，真如觀堅根故，如經「善住堅根三昧」故。",
    "T26n1522_009:0177a15_1": "七、依智障淨，有四種障淨故。",
    "T26n1522_009:0177a15_2": "一、勝功德障此對治，如經「智神通門三昧」故。",
    "T26n1522_009:0177a16_3": "二、無障礙智障此對治，如經「法界業三昧」故。",
    "T26n1522_009:0177a17_4": "三、於深上佛法性弱障此對治，如經「如來利益三昧」故。",
    "T26n1522_009:0177a19_5": "四、不住行障此對治，如經「入名種種義藏世間涅槃門菩薩三昧」故。",
    "T26n1522_009:0177a20_6": "種種義藏者，種種善根故。",
    "T26n1522_009:0177a21_7": "如是大智通門滿足上首十三昧，能入百千萬菩薩三昧門，淨治此地故。",
    "T26n1522_009:0177a23_8": "已說得勝三昧。",
    "T26n1522_009:0177a23_9": "次說過地。",
    "T26n1522_009:0177a24_0": "經曰：是菩薩得是三昧智慧方便善清淨故、得大悲力故，過聲聞辟支佛地，現前思量趣智慧地。",
    "T26n1522_009:0177a27_0": "論曰：過聲聞辟支佛地者，有二種相：一、修行方便智力；二、大悲力故。",
    "T26n1522_009:0177a28_1": "現前者，能入法流水。",
    "T26n1522_009:0177a29_2": "思量智慧地者，八地智慧應知但觀奢摩他、毘婆舍那道，彼處成就故。",
    "T26n1522_009:0177b01_3": "復次過者，業勝故示現。",
    "T26n1522_009:0177b03_0": "經曰：是菩薩住此第七菩薩遠行地中，無量身業無相行、無量口業無相行、無量意業無相行，是菩薩善清淨行故，得無生法忍光明。",
    "T26n1522_009:0177b06_0": "解脫月菩薩言：佛子！",
    "T26n1522_009:0177b06_1": "菩薩住菩薩初地，有無量身業、無量口業、無量意業，已過一切聲聞辟支佛行成。",
    "T26n1522_009:0177b08_2": "金剛藏菩薩言：佛子！",
    "T26n1522_009:0177b08_3": "觀大法故過，非是自智行力。",
    "T26n1522_009:0177b09_4": "此第七菩薩地，得自智行力觀故，一切聲聞辟支佛所不能壞。",
    "T26n1522_009:0177b11_5": "佛子！",
    "T26n1522_009:0177b11_6": "譬如王子生在王家，具足王相勝一切臣眾，以豪尊力故，非自智行力故。",
    "T26n1522_009:0177b13_0": "若身長大，自具智力所作事成，過一切臣眾。",
    "T26n1522_009:0177b14_1": "如是佛子！",
    "T26n1522_009:0177b14_2": "菩薩初發心時，已勝一切聲聞辟支佛，以深心大故。",
    "T26n1522_009:0177b15_3": "今住此第七菩薩地中，自智行住故，過一切聲聞辟支佛事。",
    "T26n1522_009:0177b17_0": "論曰：無量三業無相行者，入定遠離相是。",
    "T26n1522_009:0177b17_1": "無量聲聞緣覺，亦有淨業遠離相，非無量相，不能利益一切眾生故。",
    "T26n1522_009:0177b19_2": "復次此無量勝餘下地事故。",
    "T26n1522_009:0177b20_3": "善清淨行者，修方便行滿足故。",
    "T26n1522_009:0177b20_4": "無生法忍光明者，相現前故。",
    "T26n1522_009:0177b21_5": "王子喻者，此地中勝過示現，修方便行滿足故。",
    "T26n1522_009:0177b22_6": "自智行住者，方便行盡念觀住故。",
    "T26n1522_009:0177b23_7": "如經「佛子！",
    "T26n1522_009:0177b23_8": "譬如王子生在王家乃至自智行住故，過一切聲聞辟支佛事」故。",
    "T26n1522_009:0177b25_9": "無量身等勝業已說。",
    "T26n1522_009:0177b25_10": "非但多無量神力，亦無量示勝義故。",
    "T26n1522_009:0177b27_0": "經曰：諸佛子！",
    "T26n1522_009:0177b27_1": "是菩薩住此第七菩薩遠行地，得甚深遠離無行，身口意業轉求勝行而不捨離。",
    "T26n1522_009:0177c01_0": "論曰：甚深者，遠入故。",
    "T26n1522_009:0177c01_1": "遠離者，彼障滅故。",
    "T26n1522_009:0177c01_2": "無行者，彼餘出世間世間地不能行故。",
    "T26n1522_009:0177c02_3": "身口意業轉求勝行而不捨離者，聲聞辟支佛雖離彼相，業不如是，得少為足不求上行故。",
    "T26n1522_009:0177c05_0": "如是雙行果過二乘地已說。",
    "T26n1522_009:0177c05_1": "云何得勝行？",
    "T26n1522_009:0177c06_0": "經曰：解脫月菩薩言：佛子！",
    "T26n1522_009:0177c06_1": "菩薩從何地來，能入寂滅定？",
    "T26n1522_009:0177c07_2": "金剛藏菩薩言：佛子！",
    "T26n1522_009:0177c07_3": "菩薩從第六地來，能入寂滅定，今住第七菩薩地，於念念中能入寂滅定而不證寂滅定，是菩薩畢竟成就不可思議身口意業。",
    "T26n1522_009:0177c10_4": "佛子！",
    "T26n1522_009:0177c10_5": "是諸菩薩行實際行而不證寂滅定。",
    "T26n1522_009:0177c11_6": "佛子！",
    "T26n1522_009:0177c11_7": "譬如有人乘大船舫入於大海，善知行船、善知水相，不為大海水難所害。",
    "T26n1522_009:0177c13_8": "如是佛子！",
    "T26n1522_009:0177c13_9": "菩薩住此第七菩薩地中，乘諸波羅蜜船、行實際行而不證寂滅定。",
    "T26n1522_009:0177c16_0": "論曰：行實際行而不證寂滅定，以不捨有故。",
    "T26n1522_009:0177c17_1": "如經「金剛藏菩薩言：佛子！",
    "T26n1522_009:0177c17_2": "菩薩摩訶薩從第六地來，能入寂滅定，乃至而不證寂滅定」故。",
    "T26n1522_009:0177c19_3": "如是三摩跋提勝行已說。",
    "T26n1522_009:0177c19_4": "次說發起勝行。",
    "T26n1522_009:0177c21_0": "經曰：菩薩如是通達三昧智力修行，起大方便智力故，現身世間門深心涅槃，雖眷屬圍遶而心常遠離，以願力受生三界而不為世間所染。",
    "T26n1522_009:0177c24_1": "心常寂滅，以方便力而還熾然，雖然不燒。",
    "T26n1522_009:0177c25_2": "隨順佛智，轉聲聞辟支佛地，通達諸佛境界藏。",
    "T26n1522_009:0177c26_3": "現魔境界，過四魔道現行魔境界，現諸外道行而深心不捨佛濟。",
    "T26n1522_009:0177c28_0": "通達一切世間事，心常在出世間道法。",
    "T26n1522_009:0177c28_1": "所有莊嚴之事，勝諸天、龍、夜叉、乾闥婆、阿修羅、迦樓羅、緊那羅、摩睺羅伽、人非人、四天王、釋提桓因、梵天王而不捨樂法念。",
    "T26n1522_009:0178a03_0": "論曰：發起殊勝行者，有八種行共對治攝：一、起功德行隨順世間門，如經「菩薩如是通達三昧智力修行，起大方便智力故，現身世間門深心涅槃」故。",
    "T26n1522_009:0178a06_1": "二、上首攝餘行，如經「雖眷屬圍遶而心常遠離」故。",
    "T26n1522_009:0178a07_2": "三、願取有行，如經「以願力受生三界，而不為世間所染」故。",
    "T26n1522_009:0178a08_3": "四、家不斷行，遠離貪欲隨煩惱使而示貪欲行事，如經「心常寂滅，以方便力而還熾然，雖然不燒」故。",
    "T26n1522_009:0178a11_4": "五、入行，如經「隨順佛智，轉聲聞辟支佛地」故。",
    "T26n1522_009:0178a12_5": "六、資生行，飲食睡夢等魔境界故，如經「通達諸佛境界藏，現魔境界」故。",
    "T26n1522_009:0178a13_6": "七、退行，示老病死此三魔境界故，如經「過四魔道，現行魔境界」故。",
    "T26n1522_009:0178a15_7": "八、轉行，有三種轉：一、見貪轉，如經「現諸外道行而深心不捨佛濟」故。",
    "T26n1522_009:0178a17_8": "二、障礙轉，如經「通達一切世間事而心常在出世間道法」故。",
    "T26n1522_009:0178a18_9": "三、貪轉，天龍等尊重心攝取，轉彼貪心故，如經「所有莊嚴之事勝諸天龍乃至而不捨樂法念」故。",
    "T26n1522_009:0178a21_0": "經曰：菩薩成就如是智慧，住此菩薩遠行地已，多見諸佛，以大神通力、大願力故。",
    "T26n1522_009:0178a22_1": "見多百佛、多千佛、多百千佛、多百千那由他佛、多億佛、多百億佛、多千億佛、多百千億佛、多百千億那由他佛，以大神通力、大願力故。",
    "T26n1522_009:0178a25_2": "是菩薩見諸佛時，以上心深心供養恭敬尊重讚歎，衣服飲食臥具湯藥一切供具悉以奉施，以諸菩薩上妙樂具供養眾僧，以此善根皆願迴向阿耨多羅三藐三菩提。",
    "T26n1522_009:0178a29_3": "於諸佛所生上恭敬，專心聽法聞已受持，聞受持已得如實三昧智慧光明，隨順修行行已憶持，守護諸佛正法，一切聲聞辟支佛智慧問難所不能壞。",
    "T26n1522_009:0178b04_4": "是菩薩復能利益眾生，故法忍轉淨。",
    "T26n1522_009:0178b05_5": "是菩薩住此菩薩遠行地中，於無量劫彼諸善根轉勝明淨調柔成就，復轉盡成就，無量百劫、無量千劫、無量百千劫、無量百千那由他劫、無量億劫、無量百億劫、無量千億劫、無量百千億劫、無量百千億那由他劫，彼諸善根轉勝明淨調柔成就，復轉盡成就。",
    "T26n1522_009:0178b11_0": "佛子！",
    "T26n1522_009:0178b11_1": "譬如本真金，以一切眾寶具足莊嚴，光色轉勝明淨，餘莊嚴具所不能及。",
    "T26n1522_009:0178b12_2": "如是佛子！",
    "T26n1522_009:0178b13_3": "菩薩住此第七菩薩遠行地中，彼諸善根從方便智起轉勝明淨，一切聲聞辟支佛所不能壞。",
    "T26n1522_009:0178b15_4": "佛子！",
    "T26n1522_009:0178b15_5": "譬如日光，一切星宿月光所不能壞，閻浮提內所有泥水悉能乾竭。",
    "T26n1522_009:0178b16_6": "如是佛子！",
    "T26n1522_009:0178b17_7": "菩薩住此第七菩薩遠行地中，彼諸善根，一切聲聞辟支佛所不能壞，又能乾竭一切眾生煩惱淤泥。",
    "T26n1522_009:0178b19_8": "是菩薩十波羅蜜中方便波羅蜜增上，餘波羅蜜非不修習，隨力隨分。",
    "T26n1522_009:0178b21_9": "諸佛子！",
    "T26n1522_009:0178b21_10": "是名略說菩薩第七菩薩遠行地。",
    "T26n1522_009:0178b22_11": "若菩薩住此地中，多作他化自在天王，所作自在善令眾生發生正智，亦令眾生渡煩惱海。",
    "T26n1522_009:0178b24_12": "所作善業布施愛語利益同事是諸福德，皆不離念佛、念法、念僧、念菩薩、念菩薩行、念波羅蜜、念十地、念不壞力、念無畏、念不共佛法，乃至不離念一切種一切智智。",
    "T26n1522_009:0178b27_13": "常生是心：我當於一切眾生中，為首為勝為大、為妙為微妙、為上為無上、為導為將、為師為尊，乃至為一切智智依止者。",
    "T26n1522_009:0178c01_14": "復從是念發精進行，以精進力故，於一念間得百千億那由他三昧，見百千億那由他佛、知百千億那由他佛神力、能動百千億那由他佛世界、能入百千億那由他佛世界、能照百千億那由他佛世界、能化百千億那由他佛世界眾生、能住壽百千億那由他劫、能知過去未來世各百千億那由他劫事、能善入百千億那由他法門、能變身為百千億那由他，於一一身能示百千億那由他菩薩以為眷屬。",
    "T26n1522_009:0178c11_15": "若以願力自在勝上，菩薩願力過於此數。",
    "T26n1522_009:0178c12_16": "示種種神通，或身、或光明、或神通、或眼、或境界、或音聲、或行、或莊嚴、或加、或信、或業。",
    "T26n1522_009:0178c14_17": "是諸神通，乃至無量百千萬億那由他劫不可數知。",
    "T26n1522_009:0178c16_0": "論曰：守護諸佛正法者，於三千大千世界中得為大師故、修方便行滿足故。",
    "T26n1522_009:0178c17_1": "彼守護上首故、利益眾生故，法忍轉顯。",
    "T26n1522_009:0178c18_2": "此地釋名應知。",
    "T26n1522_009:0178c19_3": "如經「是菩薩復能利益眾生故、法忍轉淨故、修行功用盡至故，名為遠行地，一切眾寶具足莊嚴」。",
    "T26n1522_009:0178c21_4": "真金喻者，示現一切菩提分法方便行功用滿足故，此地中諸善根轉勝明淨示現。",
    "T26n1522_009:0178c23_5": "如經「譬如本真金，乃至一切聲聞辟支佛所不能壞」故。",
    "T26n1522_009:0178c24_6": "日光喻者，如前地說，此地勝故，如經「佛子！",
    "T26n1522_009:0178c25_7": "譬如日光乃至又能乾竭一切眾生煩惱淤泥」故。",
    "T26n1522_009:0178c26_8": "餘如前說。",
    "T26n1522_009:0178c27_0": "十地經論遠行地第七卷之九"
}