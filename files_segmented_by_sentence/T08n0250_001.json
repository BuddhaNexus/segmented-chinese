{
    "T08n0250_001:0847c07_0": "摩訶般若波羅蜜大明呪經",
    "T08n0250_001:0847c09_0": "姚秦天竺三藏鳩摩羅什譯",
    "T08n0250_001:0847c10_0": "觀世音菩薩，行深般若波羅蜜時，照見五陰空，度一切苦厄。",
    "T08n0250_001:0847c11_1": "「舍利弗！",
    "T08n0250_001:0847c11_2": "色空故無惱壞相，受空故無受相，想空故無知相，行空故無作相，識空故無覺相。",
    "T08n0250_001:0847c13_3": "何以故？",
    "T08n0250_001:0847c13_4": "舍利弗！",
    "T08n0250_001:0847c13_5": "非色異空，非空異色。",
    "T08n0250_001:0847c14_6": "色即是空，空即是色。",
    "T08n0250_001:0847c14_7": "受、想、行、識亦如是。",
    "T08n0250_001:0847c15_8": "「舍利弗！",
    "T08n0250_001:0847c15_9": "是諸法空相，不生不滅，不垢不淨，不增不減。",
    "T08n0250_001:0847c16_10": "是空法，非過去、非未來、非現在。",
    "T08n0250_001:0847c17_0": "是故空中無色，無受、想、行、識，無眼、耳、鼻、舌、身、意，無色、聲、香、味、觸、法，無眼界乃至無意識界，無無明亦無無明盡，乃至無老死無老死盡，無苦、集、滅、道，無智亦無得。",
    "T08n0250_001:0847c20_1": "「以無所得故，菩薩依般若波羅蜜故，心無罣礙。",
    "T08n0250_001:0847c21_2": "無罣礙故，無有恐怖，離一切顛倒夢想苦惱，究竟涅槃。",
    "T08n0250_001:0847c22_3": "三世諸佛依般若波羅蜜故，得阿耨多羅三藐三菩提。",
    "T08n0250_001:0847c24_4": "「故知般若波羅蜜是大明呪，無上明呪，無等等明呪，能除一切苦，真實不虛。",
    "T08n0250_001:0847c25_5": "故說般若波羅蜜呪。」",
    "T08n0250_001:0847c26_6": "即說呪曰：「竭帝　竭帝　波羅竭帝　波羅僧竭帝　菩提　僧莎呵」摩訶般若波羅蜜大明呪經"
}