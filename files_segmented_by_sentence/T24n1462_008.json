{
    "T24n1462_008:0724b12_0": "善見律毘婆沙卷第八",
    "T24n1462_008:0724b14_0": "簫齊外國三藏僧伽跋陀羅譯",
    "T24n1462_008:0724b15_0": "「戒句中欲分別令知，此是總說，汝等當知。",
    "T24n1462_008:0724b16_0": "起作識有心世間罪功德業受起者，總一切戒本，有六戒句起。」",
    "T24n1462_008:0724b17_1": "法師曰：「後當解，今當略說耳。",
    "T24n1462_008:0724b18_2": "後戒因六種戒而起，有戒因四種起，有戒因三種起，有戒因迦絺那起，有戒因羊毛起，有戒因捨心起；於此中，因作而起，因不作而起，因作因不作而起，或因作起，或因不作起，或因作不作起；於其中有識得脫，有識不得脫，於戒中以心得脫，此是以識得脫，餘者非識得脫，更有戒無心，有戒有心。」",
    "T24n1462_008:0724b25_3": "問曰：「何謂有戒有心？」",
    "T24n1462_008:0724b26_4": "答曰：「有心作而得罪。」",
    "T24n1462_008:0724b26_5": "問曰：「何謂無心？」",
    "T24n1462_008:0724b26_6": "答曰：「與心相離而得罪，此一切世間罪。",
    "T24n1462_008:0724b27_7": "制戒罪有二，諸罪相以說，行善受者，有戒身業，有戒口業。」",
    "T24n1462_008:0724b29_8": "問曰：「何謂為身業？」",
    "T24n1462_008:0724b29_9": "答曰：「因身行故，從此得罪，故曰身業；因口行故，故名口業得罪。",
    "T24n1462_008:0724c02_10": "復有戒善，復有戒不善，復有不善非不善三十二心起罪。",
    "T24n1462_008:0724c03_11": "欲界八善心、十二不善心，欲界有十無記心，從善心、從無記心，有二知心，於諸心中，以善心得罪，名為善罪。",
    "T24n1462_008:0724c06_12": "餘者次第亦如是說曰：『有戒三受，有戒二受，有戒一受，於三受中，因三受得罪，名為三受。",
    "T24n1462_008:0724c08_13": "或因樂受，或因捨受得罪，名為二受。",
    "T24n1462_008:0724c09_14": "或因苦受得罪，名為一受。』",
    "T24n1462_008:0724c10_15": "如是因無記想有心性罪行善受，汝等知此雜已，於諸起中，此波羅夷因何物起，便因一種起。",
    "T24n1462_008:0724c12_16": "以支者，有二支。",
    "T24n1462_008:0724c12_17": "何謂為二？",
    "T24n1462_008:0724c13_18": "因身心起，是名為二支。",
    "T24n1462_008:0724c13_19": "行以得罪，是名因行。",
    "T24n1462_008:0724c14_20": "想者，欲想，若無欲想，便得脫。",
    "T24n1462_008:0724c14_21": "無罪者，不知不覺、不受不樂。",
    "T24n1462_008:0724c15_22": "有心者，有欲心行，然後得罪。",
    "T24n1462_008:0724c16_23": "性罪者，自然罪，若身心共作，然後得罪，以貪作，是名不善。",
    "T24n1462_008:0724c17_24": "或樂或捨，以此二法而得罪，是名二受。」",
    "T24n1462_008:0724c18_25": "法師曰：「一切罪相，於廣說中，汝等應知。",
    "T24n1462_008:0724c20_0": "「獼猴拔闍子，　　老出家及鹿。",
    "T24n1462_008:0724c21_0": "「此偈名為憂陀那，世尊自判，憂波離為未來世律師，易憶識故，說此偈頌，汝等應當善觀罪相。",
    "T24n1462_008:0724c23_1": "獼猴拔闍子，此事隨制。",
    "T24n1462_008:0724c23_2": "白衣者，著白衣服行婬。",
    "T24n1462_008:0724c24_3": "草衣者，外道人結茅草為衣。",
    "T24n1462_008:0724c25_4": "木皮衣者，剝木皮以為衣。",
    "T24n1462_008:0724c25_5": "木板衣者，以木板遮前後以為衣。",
    "T24n1462_008:0724c26_6": "髮欽婆羅者，織人髮以為衣。",
    "T24n1462_008:0724c27_7": "毛欽婆羅，以犛牛毛織為衣。",
    "T24n1462_008:0724c28_8": "角鵄翅衣者，連角鵄翅以為衣。",
    "T24n1462_008:0724c28_9": "鹿皮衣者，取完全合毛四脚被以為衣。」",
    "T24n1462_008:0724c29_10": "問曰：「殺人何故不得波羅夷罪？」",
    "T24n1462_008:0725a01_11": "答曰：「本為細滑，無殺心故，得僧伽婆尸沙罪。",
    "T24n1462_008:0725a02_12": "欝波羅華比丘尼者，本是舍衛國長者女，此比丘尼，於過去世百千劫積眾善行，是故端正微妙，色如優鉢羅華內，此比丘尼離諸煩惱，更增好色，故名優鉢羅華比丘尼。",
    "T24n1462_008:0725a06_13": "染著者，從白衣以來，為男子之所染著。",
    "T24n1462_008:0725a07_14": "眠臥床上者，此比丘尼從外乞食還，開戶入戶，闇故不覺男子在內，便脫衣而眠。",
    "T24n1462_008:0725a09_15": "此婆羅門便從床下出，犯比丘尼。",
    "T24n1462_008:0725a10_16": "犯者，壞比丘尼。",
    "T24n1462_008:0725a10_17": "此比丘尼愛盡無欲，如熱鐵入身，是故不犯。",
    "T24n1462_008:0725a11_18": "此男子行欲竟去，此地能載須彌諸山王，而不載七尺惡人，是故地為之開，即入阿鼻地獄，火如羅網。",
    "T24n1462_008:0725a14_19": "世尊聞已語諸比丘：『此比丘尼不樂故，故名無罪。』",
    "T24n1462_008:0725a15_20": "佛因比丘尼，而說偈言：「『如蓮華在水，　　芥子投針鋒，　　若於欲不染，　　我名婆羅門。』",
    "T24n1462_008:0725a19_0": "「第十四句成女根者，於夜半中眠熟，男子相貌牙鬚失已，而成女相貌。",
    "T24n1462_008:0725a20_1": "和上具足戒，我聽即依先，不須更請師及具足戒。",
    "T24n1462_008:0725a21_2": "臘數者，從初受戒，我聽往比丘尼僧中，依先臘數而住。",
    "T24n1462_008:0725a23_3": "不同者，故出精為初。",
    "T24n1462_008:0725a23_4": "此罪轉根即失，若更復為男子者亦無罪。」",
    "T24n1462_008:0725a24_5": "法師曰：「此是依文句次第解已，今更廣解。",
    "T24n1462_008:0725a25_6": "此二根中，男根最上女根下。",
    "T24n1462_008:0725a26_7": "何以故？",
    "T24n1462_008:0725a26_8": "男子若多罪者，而失男根變為女根，女人若多功德，而變為男子，如是二根以多罪故而失，以多功德故而成男子。",
    "T24n1462_008:0725a29_9": "若有二比丘，同住共諮稟講說諷誦經典，而一比丘夜半轉根成女，二人悉得共眠罪。",
    "T24n1462_008:0725b02_10": "若覺知者，而煩冤哭泣向同房說同住，應作是言：『卿勿憂惱，如是三界罪，佛已開門，或比丘或比丘尼，都不閉塞善門。』",
    "T24n1462_008:0725b05_11": "如是慰喻已，而作是言：『卿可往比丘尼僧中住。』",
    "T24n1462_008:0725b06_12": "若轉根比丘尼問：『大德！",
    "T24n1462_008:0725b06_13": "有知識比丘尼不？』",
    "T24n1462_008:0725b07_14": "若有者答有，若無答無。",
    "T24n1462_008:0725b07_15": "若轉根比丘尼更作是言：『大德！",
    "T24n1462_008:0725b08_16": "可將我往比丘尼所。』",
    "T24n1462_008:0725b09_17": "同住比丘，可將轉根比丘尼付知識比丘尼。",
    "T24n1462_008:0725b10_18": "若無知識者，將至比丘尼寺。",
    "T24n1462_008:0725b10_19": "若去時不得兩人而往，若得四五比丘乃可共往。",
    "T24n1462_008:0725b12_0": "明把炬火捉杖行，我等哀愍往至尼寺，寺若遠在聚落外，度江若置眾者，此無罪也。",
    "T24n1462_008:0725b14_1": "若至比丘尼所而作是言，即說比丘名，問比丘尼知不？",
    "T24n1462_008:0725b15_2": "若比丘尼知而答知。",
    "T24n1462_008:0725b15_3": "『此比丘今轉成女根，諸比丘尼應當憐愍此比丘尼。』",
    "T24n1462_008:0725b17_4": "答言善哉。",
    "T24n1462_008:0725b17_5": "諸比丘尼應作是言：『我等當與此比丘尼共諷誦經典聽法。』",
    "T24n1462_008:0725b18_6": "諸比丘送付比丘尼已，還歸本寺。",
    "T24n1462_008:0725b19_7": "轉根比丘尼隨順尼僧意，勿有違失。",
    "T24n1462_008:0725b20_8": "若諸比丘尼無慚愧心，又無同意料理，得移餘尼寺，應覓依止師讀誦經法隨順比丘尼法律。",
    "T24n1462_008:0725b22_9": "轉根比丘尼得度弟子受依止，諸比丘尼不得譏嫌生彼此心。",
    "T24n1462_008:0725b24_10": "「若先比丘時沙彌，付囑餘比丘。",
    "T24n1462_008:0725b24_11": "比丘時三衣鉢，失受持法，至比丘尼所，應更受五衣鉢。",
    "T24n1462_008:0725b26_12": "若受持外先有長衣鉢者，依比丘尼法，應更說淨畜。",
    "T24n1462_008:0725b27_13": "若比丘時所受七日藥，失受法，應更受。",
    "T24n1462_008:0725b28_14": "若比丘時受七日藥，滿七日而轉根，得更受持七日。",
    "T24n1462_008:0725b29_15": "先比丘時施主，於今比丘尼不失，即為施主。",
    "T24n1462_008:0725c01_16": "又比丘時一切布施共物，得依先分取，如律本所說，酥油蜜石蜜，若有人受七日藥未滿，有因緣事而食得罪。",
    "T24n1462_008:0725c04_17": "汝智慧人可思此理，此欲為轉根人問故。",
    "T24n1462_008:0725c05_18": "「受者，若為失若為不失，轉根或死、罷道還俗、施人、賊所劫抄，如是捨心，是名失受。",
    "T24n1462_008:0725c07_19": "若一呵梨勒果受已轉根，即失此受。",
    "T24n1462_008:0725c08_20": "若在比丘時所有資生什物，悉得隨身，乃至私房舍悉得隨身。",
    "T24n1462_008:0725c09_21": "若先僧中所供給物，悉還僧。",
    "T24n1462_008:0725c10_22": "若先於僧有恩，欲與好房舍、臥具，未與而轉根為比丘尼，比丘僧有應與，若與比丘同。",
    "T24n1462_008:0725c12_23": "僧殘者，應半月摩那埵出罪，若比丘時行摩那埵未竟，轉根為比丘尼，尼應行半月摩那埵出罪。",
    "T24n1462_008:0725c14_24": "若行摩那埵竟，轉根為比丘尼，應與出罪。",
    "T24n1462_008:0725c15_25": "若行半月摩那埵未竟，復轉根為比丘，應與六夜摩那埵出罪。",
    "T24n1462_008:0725c17_26": "若行摩那埵竟復轉根，比丘僧應與出罪，比丘轉根因緣以說竟。",
    "T24n1462_008:0725c18_27": "「若比丘尼時行媒嫁法覆藏不出，轉根為比丘，不須覆藏六夜摩那埵出罪。",
    "T24n1462_008:0725c20_28": "若比丘尼正行半月摩那埵，轉根為比丘，不須行摩那埵，直與出罪。",
    "T24n1462_008:0725c22_29": "若行摩那埵竟，轉根為比丘，應與出罪羯磨，若復轉根為比丘尼者，應與半月摩那埵出罪。」",
    "T24n1462_008:0725c24_30": "法師曰：「從此次第易可知耳。",
    "T24n1462_008:0725c25_31": "弱者，此比丘先是妓兒，是故脊弱。",
    "T24n1462_008:0725c26_32": "長根者，此比丘身根最長。",
    "T24n1462_008:0725c26_33": "泥畫女像捻泥女像，畫女像者，畫為女像；木女者，刻木為女像；金銀銅錫鐵牙蠟木女，悉突吉羅罪。",
    "T24n1462_008:0725c29_34": "若欲作出精意，精出即得僧伽婆尸沙，若精不出偷蘭遮，摩觸木女人，悉突吉羅。",
    "T24n1462_008:0726a02_35": "端正微妙者，此比丘王舍城人，信心出家相貌端正，是故號為端正。",
    "T24n1462_008:0726a03_36": "此比丘在王路行，有女見此比丘形貌端正，即生欲心，以口銜比丘男根，此比丘是阿那含，不生樂想。",
    "T24n1462_008:0726a06_37": "次句諸比丘愚癡人隨諸女人語。」",
    "T24n1462_008:0726a06_38": "法師曰：「此三偈易可解耳。",
    "T24n1462_008:0726a07_39": "口開張者，風所開也。",
    "T24n1462_008:0726a08_0": "若比丘口中行欲者，著四邊波羅夷，不著四邊及頭突吉羅。",
    "T24n1462_008:0726a09_1": "若節過齒波羅夷，若齒外皮裏亦波羅夷，若齒外無皮偷蘭遮，若舌出外就舌行欲偷蘭遮，生人出舌就舌行欲亦偷蘭遮，以舌舐男根亦偷蘭遮。",
    "T24n1462_008:0726a12_2": "若死人頭斷就頸行婬及口波羅夷罪，若頸中行欲偷蘭遮。",
    "T24n1462_008:0726a14_3": "白骨者，若比丘初發心往，即得突吉羅，若捨取連合貪細滑者，行婬心若著，精出不出，悉突吉羅。",
    "T24n1462_008:0726a16_4": "若作出精意僧伽婆尸沙，若不出者偷蘭遮。",
    "T24n1462_008:0726a17_5": "龍女者，龍女化為人女形，或緊那羅女，比丘共作婬，悉得波羅夷。",
    "T24n1462_008:0726a19_6": "夜叉者，一切鬼神悉入夜叉數。",
    "T24n1462_008:0726a20_0": "餓鬼者，一切餓鬼，有餓鬼半月受罪半月不受罪，與天無異，若現身，身若可捉得，波羅夷罪，不現而可捉得，亦波羅夷，不現不可捉得無罪。",
    "T24n1462_008:0726a23_1": "若此鬼神，以神力得比丘，比丘無罪。」",
    "T24n1462_008:0726a24_2": "法師曰：「次第文句易可解耳。",
    "T24n1462_008:0726a25_0": "若男根病者，男根長肉生，名為疣，與此女人共行婬，覺不覺悉得波羅夷。",
    "T24n1462_008:0726a26_1": "至女根者，此比丘與女人共行婬法，安男根不入女根而生悔心，是故得突吉羅罪。",
    "T24n1462_008:0726a28_2": "婬初法，若捉手若一一身分未入女根，悉得突吉羅，若入女根得重罪。",
    "T24n1462_008:0726b01_3": "若比丘初欲眠先閉戶。",
    "T24n1462_008:0726b02_0": "是故律本中說，佛告諸比丘：『眠不閉戶者，此是白日入定也。",
    "T24n1462_008:0726b03_1": "若比丘白日入定，先閉戶入定。』」",
    "T24n1462_008:0726b04_2": "法師曰：「律本說，不閉戶不說有罪，開戶而眠，於乾陀迦說，佛告諸比丘：『若白日入定，應閉戶然後入定，若不閉戶者，得突吉羅罪。』",
    "T24n1462_008:0726b07_3": "優波離及諸比丘，已知佛意，是故於廣說中而說，此句有罪白日得，於夜半不得，以此文句屬著前句。」",
    "T24n1462_008:0726b09_4": "法師曰：「若戶可閉，若戶不可閉？」",
    "T24n1462_008:0726b10_5": "答曰：「樹枝竹枝笄作，若如是為初，餘者隨作戶扇。",
    "T24n1462_008:0726b11_6": "若扇下有臼上有縱容，若轉戶扇者，應閉牛欄戶，橫安二三木郭門，門扇安車用牽，或以板作扇，或用竹作，如店戶并扇，或竹作簾，又用布作幔，若手捉鉢閉戶扇，唯除戶布幔無罪，餘者悉得突吉羅罪。",
    "T24n1462_008:0726b16_7": "若比丘白日入定，轉戶可閉，不閉得罪，餘者不閉入定及眠不得罪。」",
    "T24n1462_008:0726b18_8": "法師曰：「可閉者，有臼及縱容關撢，此戶可閉，不閉得罪。",
    "T24n1462_008:0726b19_9": "若閉者，安撢成閉，若不安關撢，直閉著戶刺者，亦成閉，頭餘少許不至，亦成閉極小不容人頭入，如是亦善。",
    "T24n1462_008:0726b22_10": "若多有人在外，『比丘沙彌長老，汝可看。』",
    "T24n1462_008:0726b23_11": "作是言已入定無罪。",
    "T24n1462_008:0726b24_0": "或於外經行執作，此比丘應得看戶，作是念已眠無罪。",
    "T24n1462_008:0726b25_1": "於鳩淪陀者，廣說也。",
    "T24n1462_008:0726b25_2": "向優婆塞語看戶亦善，而不得向比丘尼及女人。",
    "T24n1462_008:0726b27_3": "若戶扇臼縱容破或無，或於戶前執作妨不得閉，作是念已眠無罪。",
    "T24n1462_008:0726b28_4": "若無戶扇者無罪。",
    "T24n1462_008:0726b29_5": "若門屋應舉梯，入定無罪；若不舉梯，閉下戶而眠無罪。",
    "T24n1462_008:0726c01_6": "若於房中眠應閉戶，若大房後有小房，閉大戶小房眠無罪，若後小房眠閉後戶，不閉大房戶無罪。",
    "T24n1462_008:0726c03_7": "若一房有二戶，悉閉然後眠無罪。",
    "T24n1462_008:0726c04_8": "若三重閣屋，下重上座住，中及上重比丘眠，而作是念：『上座已在下重，我眠無罪。』",
    "T24n1462_008:0726c06_9": "若有守門人而語：『汝看戶。』",
    "T24n1462_008:0726c07_10": "作是言已眠無罪。",
    "T24n1462_008:0726c07_11": "若無上座及守門人，而向諸比丘沙彌及白衣語已眠無罪。",
    "T24n1462_008:0726c08_12": "若二人乞食，前還者作是念：『後還應閉戶。』」",
    "T24n1462_008:0726c09_13": "法師曰：「有戶扇臼縱容者，不閉得罪，餘者無罪。",
    "T24n1462_008:0726c11_0": "雖有臼縱容，屋無覆，不閉無罪。",
    "T24n1462_008:0726c11_1": "若夜半眠開戶無罪，至曉起者無罪，已起更眠得罪。",
    "T24n1462_008:0726c13_0": "若比丘眠時作念：『我至曉當起。』",
    "T24n1462_008:0726c13_1": "亦得罪。",
    "T24n1462_008:0726c13_2": "有比丘遠涉道路，或夜半得眠，足猶在地而眠熟不覺則無罪。",
    "T24n1462_008:0726c15_3": "若舉足上床眠不覺有罪。",
    "T24n1462_008:0726c16_4": "若比丘坐睡，不閉戶無罪，若房中經行睡熟於地，眠不閉戶無罪，若覺已睡眠得罪。",
    "T24n1462_008:0726c18_0": "有夜叉捉比丘強伏令眠亦得罪，於鳩淪陀廣說，非本心者無罪。」",
    "T24n1462_008:0726c19_1": "法師曰：「大德波頭摩言：『覺不覺悉得罪。』",
    "T24n1462_008:0726c20_2": "婆[少/兔]迦車迦比丘言：『不是優波離，逆取佛意判定無罪。』",
    "T24n1462_008:0726c21_3": "判已後復問佛，佛嘆言：『善哉！』」",
    "T24n1462_008:0726c22_4": "法師曰：「次第文句易可知解。",
    "T24n1462_008:0726c23_5": "離車童子者，離車是其種姓也，因姓而立名。",
    "T24n1462_008:0726c24_6": "此諸童子婬色，捉比丘令行婬，因此行非法故，敗壞門戶，老出家，往看故二。",
    "T24n1462_008:0726c26_0": "此比丘晚暮出家，為哀愍故往，此故二向老比丘言：『大德！",
    "T24n1462_008:0726c27_1": "兒子極多無人養育，大德可還俗。』",
    "T24n1462_008:0726c28_2": "老比丘不答，故二知老比丘不還俗，即盪倒地。",
    "T24n1462_008:0726c29_3": "老比丘羸弱無力，擺撥不能得脫，故二即就上行婬，適其意而下。",
    "T24n1462_008:0727a01_4": "此比丘是阿那含人，斷三界結，是故不受樂。",
    "T24n1462_008:0727a03_0": "鹿子句易可解耳。」",
    "T24n1462_008:0727a03_1": "一切善見，初波羅夷品廣說竟。",
    "T24n1462_008:0727a05_0": "　善見一切相，　　律本無覆藏，　初中後亦善，　　是名一切善。",
    "T24n1462_008:0727a07_0": "　如來化眾生，　　毘尼最為上，　為憐愍眾生，　　故說毘尼藏。",
    "T24n1462_008:0727a09_0": "　第二無二佛所說，　　退墮不如波羅夷，　廣說今至令人知，　　離先初說成不雜。",
    "T24n1462_008:0727a11_0": "「爾時佛住王舍城耆闍崛山中，王舍城者，國名也。」",
    "T24n1462_008:0727a12_1": "問曰：「以何因故，名為王舍？」",
    "T24n1462_008:0727a12_2": "答曰：「初劫慢他多王、瞿貧陀王，如是聖王為初，於此地立舍宅，故名王舍。",
    "T24n1462_008:0727a14_3": "又有別解，此國若佛出世時，及轉輪聖王，此地立成國土，若無聖人出世者，此地夜叉為主，此是現行來處。",
    "T24n1462_008:0727a17_4": "又言耆闍崛山中，此是現如來住處。",
    "T24n1462_008:0727a18_5": "耆闍者鷲鳥，崛者頂也，耆闍鳥食竟還就山頂拪，是故名之耆闍崛山。",
    "T24n1462_008:0727a19_6": "又有法師解，山頂石形如似鷲鳥，是故名耆闍崛山。",
    "T24n1462_008:0727a21_7": "眾者，如律文說，三人名眾，從此以上名為僧；若以修多羅文句，三名為眾，今用修多羅文句。",
    "T24n1462_008:0727a23_8": "知識者，不堪親友住處相知，名為知識。",
    "T24n1462_008:0727a24_9": "耆舊者，親厚知識同衣食也，伊私耆梨山邊者。」",
    "T24n1462_008:0727a25_10": "問曰：「何謂為伊私耆梨？」",
    "T24n1462_008:0727a25_11": "答曰：「伊私者出家人，耆梨吞也。",
    "T24n1462_008:0727a26_12": "所以爾者，時有五百辟支佛，往至迦私俱娑羅國，到已乞食，得已還入此山，集眾入定。",
    "T24n1462_008:0727a28_13": "是時人民見辟支佛入山邊，而不見出，時人作是言：『此山恒吞出家人。』",
    "T24n1462_008:0727b01_14": "從此以後，號為伊私耆梨山。",
    "T24n1462_008:0727b02_15": "於山邊作諸草屋者，悉用草，入夏坐。",
    "T24n1462_008:0727b03_16": "有五百比丘，各各自作草屋，多羅葉為初。",
    "T24n1462_008:0727b04_17": "何以故？",
    "T24n1462_008:0727b04_18": "為如來已制戒故。",
    "T24n1462_008:0727b04_19": "佛告諸比丘：『若欲入夏坐者，先修治房舍，若無房舍者，得突吉羅。』",
    "T24n1462_008:0727b06_20": "是故夏坐，得現房舍者善，若無應倩人作，不得無房舍而夏坐。",
    "T24n1462_008:0727b07_21": "何以故？",
    "T24n1462_008:0727b08_22": "過去諸佛皆受房舍。",
    "T24n1462_008:0727b08_23": "諸比丘作房舍已，三月入夏坐，於三學中日夜懃學。",
    "T24n1462_008:0727b09_24": "是故大德檀尼迦，第二波羅夷為初。",
    "T24n1462_008:0727b10_25": "檀尼迦者名也，陶家者，此作瓦器業也。",
    "T24n1462_008:0727b11_26": "檀尼迦比丘在閑靜處作一草屋。",
    "T24n1462_008:0727b12_27": "夏坐已竟者，已大自恣黑月初。",
    "T24n1462_008:0727b13_28": "坼壞草屋者，悉以次第坼解，不令有損，縛束懸著樹枝不散。",
    "T24n1462_008:0727b14_29": "何以故？",
    "T24n1462_008:0727b15_0": "若有更樂住者，以此現草而作屋，臨去時作是言：『若有寺用及餘比丘作屋者，隨須而取。』",
    "T24n1462_008:0727b17_1": "何以故作此言？",
    "T24n1462_008:0727b17_2": "正為阿蘭若比丘作屋，草木難得故，是以縛束若舉置。",
    "T24n1462_008:0727b18_3": "若阿蘭若比丘住竟去者，亦更壞，取縛束懸舉，勿使虫蛀，與當來同學用故。",
    "T24n1462_008:0727b20_4": "諸比丘行法作已而去，遊行諸國隨所樂，長老檀尼迦陶師子，即於此住。",
    "T24n1462_008:0727b22_5": "「乃至三過者，取柴人謂言空屋，坼破將去。",
    "T24n1462_008:0727b23_6": "自有技藝，於陶家所作無所不備，檀尼迦比丘和泥作屋，窓牖戶扃悉是泥作，唯戶扇是木，取柴薪牛屎及草，以赤土汁塗外，燒之熟已，色赤如火，打之鳴喚，狀如鈴聲，風吹窓牖，猶如樂音。",
    "T24n1462_008:0727b27_7": "佛問諸比丘：『此是何等赤色？』",
    "T24n1462_008:0727b28_8": "佛知而故問。",
    "T24n1462_008:0727b28_9": "何以故問？",
    "T24n1462_008:0727b29_10": "為制戒因緣故。",
    "T24n1462_008:0727b29_11": "答世尊者，諸比丘向世尊言：『此是檀尼迦陶師子屋，色赤如火。』",
    "T24n1462_008:0727c02_0": "以無數方便呵責此比丘：『云何癡人？",
    "T24n1462_008:0727c02_1": "於眾生中無慈悲，而殘害眾生。』",
    "T24n1462_008:0727c03_2": "無慈者，悲之前護義也。",
    "T24n1462_008:0727c04_3": "悲者，因彼苦故而心動，是名悲。",
    "T24n1462_008:0727c04_4": "不殘害者，不毀傷眾生命。",
    "T24n1462_008:0727c05_5": "因癡故，掘土蹋泥取火燒，多諸眾生，因此死故。",
    "T24n1462_008:0727c06_6": "是故律本說，汝癡人者，當來眾生而作是言：『佛在世時，比丘已作如是殘害眾生，要當無罪，勿令眾生生如是心。』",
    "T24n1462_008:0727c09_7": "如來呵責檀尼迦已，佛告諸比丘：『從今以後不得純泥作屋，若有作者得突吉羅罪。』",
    "T24n1462_008:0727c11_8": "因此瓦屋便成結戒。",
    "T24n1462_008:0727c11_9": "檀尼迦比丘若初不犯罪，餘者有過。",
    "T24n1462_008:0727c12_10": "佛語作得突吉羅罪，若住者亦得突吉羅罪。",
    "T24n1462_008:0727c13_11": "若以茅和泥者善，純泥作屋得罪。",
    "T24n1462_008:0727c14_12": "諸比丘答言：『善哉。』",
    "T24n1462_008:0727c15_13": "汝等可打破此屋者，諸比丘受佛語已，即往至屋所，以木石打破壞之。",
    "T24n1462_008:0727c16_14": "於是長老檀尼迦比丘為初說。」",
    "T24n1462_008:0727c17_15": "法師曰：「我今次第分別說之。",
    "T24n1462_008:0727c18_16": "「是時檀尼迦，於屋一邊白日入定，聞諸比丘打破瓦屋聲，即問言：『咄咄汝等，何以打破我屋。』",
    "T24n1462_008:0727c20_17": "諸比丘答言：『世尊使令打破。』",
    "T24n1462_008:0727c21_18": "檀尼迦聞已即受教勅，若佛使破者善。」",
    "T24n1462_008:0727c22_19": "法師曰：「檀尼迦比丘作屋，自用物作屋成，佛何故而打破？」",
    "T24n1462_008:0727c23_20": "答曰：「所以破者，此屋不淨故，是外道法用。",
    "T24n1462_008:0727c24_21": "復有餘義，無慈悲眾生作此瓦屋。",
    "T24n1462_008:0727c25_22": "若比丘多聞知律者，見餘比丘所用不得法，即取打破無罪，物主不得作是言：『大德已破我物，應還我物直。』",
    "T24n1462_008:0727c27_23": "若有比丘，以多羅葉作傘，內外俱五種色，以綖貫連極令精好，此傘不善；若赤若黃二色，以綖貫連內外具等，此傘傘柄以糸纏，不以為華，貪取堅牢，此善。",
    "T24n1462_008:0728a02_24": "若刻鏤作禽獸種種形狀者，此不善。",
    "T24n1462_008:0728a03_25": "有若作半月形，不得作甖銚形及竹節，如此不善；聽刻柄作鐶以繩縛，堅牢故善。",
    "T24n1462_008:0728a05_26": "若作袈裟法者，不得縫作蜈蚣脚，若作袈裟，不得繡作文章，不得作鎖形縫，可却刺縫。",
    "T24n1462_008:0728a07_27": "若安鉤紐，紐繩得作四簾，不得十六簾。",
    "T24n1462_008:0728a08_28": "作鉤者，不得槌及伽耶形，不得作蟹眼形。",
    "T24n1462_008:0728a09_29": "袈裟角法作，可安紐繩，勿令麁現，不得用米糊汁漬袈裟。",
    "T24n1462_008:0728a11_30": "若初作者，得用為却塵土故，若染時不得與香汁木膠油及已染袈裟，不得以蠡及摩尼珠種種物摩使光澤；若染，不得以脚蹋，染時不得用手摩及以袈裟打瓫裏，不得手拳打，可以掌徐徐拍；若以繩安袈裟角，擬懸曬者，染竟截除。",
    "T24n1462_008:0728a17_31": "律本所說，佛告諸比丘：『我聽用袈裟角繩。』」",
    "T24n1462_008:0728a18_32": "法師曰：「何但角緣邊亦善？",
    "T24n1462_008:0728a19_0": "為浣染故。",
    "T24n1462_008:0728a19_1": "若取此為精，不善。",
    "T24n1462_008:0728a19_2": "但割截而用。",
    "T24n1462_008:0728a20_0": "若鉢法及半鉢法，不得內外刻鏤，若先有，可去令漫。",
    "T24n1462_008:0728a21_1": "若熏鉢不得作摩尼色，可作如油色。",
    "T24n1462_008:0728a22_2": "鉢曼陀不得刻鏤，可得作牙齒者善。",
    "T24n1462_008:0728a23_3": "若水法者，傘下口及腹，不得刻作異形，傘及下口，可刻作繫縛處善。",
    "T24n1462_008:0728a24_4": "若腰繩法者，織作或一道二道，復合者得用魚口，不得如蟹眼及兩頭安縷，又如頻伽及摩竭魚口，不得作鼉頭種種精好織作文華，唯除魚骨及珂樹羅花或縵織頭，不得留多縷耳。",
    "T24n1462_008:0728a29_5": "若極多可四縷，若用完繩者，止一縛及宛轉。",
    "T24n1462_008:0728b01_6": "若有完繩兩三股纏相著善，不得作八相繩，繩頭聽安二結，如瓶形。",
    "T24n1462_008:0728b03_7": "「若作藥筒法者，不得刻作男女及四足二足眾生、倒巨華及榛牛屎形，如是形不應作。",
    "T24n1462_008:0728b05_8": "若得如是筒，磨削去善。",
    "T24n1462_008:0728b05_9": "若用綖纏，擬堅牢故得用，或圓或方或八廉十六廉者。",
    "T24n1462_008:0728b07_10": "若筒底及口蓋，得作兩三鐶，擬縛故。",
    "T24n1462_008:0728b08_11": "藥杵法者，不得作好色，囊者亦爾。",
    "T24n1462_008:0728b09_12": "戶鑰法者，及囊不得作好色，可純一色善，不得刻鏤作禽獸形。",
    "T24n1462_008:0728b10_13": "刀子法者，不得刻鏤作禽獸形模，聽安口帶。",
    "T24n1462_008:0728b11_14": "剔爪鑿法者，中央如鑽形，火鑽弓法及承掌，悉不得作華種種刻鏤，唯除鐶。",
    "T24n1462_008:0728b13_15": "作針法者，先安鉆，鉗竟然後鑪，勿使落失，亦不得作刻鏤種種形狀，截楊枝[金*斧]，不得刻鏤，純鐵作。",
    "T24n1462_008:0728b16_16": "斧柯法者，得作四廉及八廉。",
    "T24n1462_008:0728b16_17": "「錫杖法者，不得作好色枝，純得作三四鐶纏，以堅牢故，頭圓形。",
    "T24n1462_008:0728b18_18": "油筒法者，用角竹胡蘆貞木，不得作男女形狀作狀、隱囊、覆地、脚巾、經行、机囊、掃箒、糞箕、染盆、漉水器、磨脚、瓦石澡洗板鉢支、三杖鉢支、鉢蓋、多羅葉、扇，如是諸物，得作倒巨刻鏤諸變。",
    "T24n1462_008:0728b23_19": "房及房戶扇窓牖，得用七寶作，水精亦得。",
    "T24n1462_008:0728b24_20": "一切房中施案，無所禁閡，唯除難房。」",
    "T24n1462_008:0728b25_21": "問曰：「何謂為難房？」",
    "T24n1462_008:0728b25_22": "答曰：「有勢力王，於他戒場立作故，名難房。",
    "T24n1462_008:0728b26_23": "應向住者言：『莫於此作房。』",
    "T24n1462_008:0728b27_24": "若苟執不從，重向言：『莫於此作，我等作布薩自恣時即妨礙，縱使竪者，房亦不得安立。』",
    "T24n1462_008:0728b29_25": "如是故作不止，語至三，猶不應，若眾多比丘有慚愧者，剔壞此房，唯置佛殿及菩提樹，壞已勿用，次第舉置，遣送與住比丘，餘草使取。",
    "T24n1462_008:0728c03_26": "若取者善，不取草爛壞，或為惡人所燒，壞者無罪，住比丘不得責草直。",
    "T24n1462_008:0728c05_27": "「如是已破檀尼迦屋，檀尼迦復念欲更作。",
    "T24n1462_008:0728c06_28": "往至守材人者，檀尼迦覓材周遍不得，是故往到城守材人所。",
    "T24n1462_008:0728c07_29": "主材者言：『此是王物，修護國者，城裏有所壞敗，急難防豫，或為火燒，或敵國來攻，或應擬以作諸戰具，種種資用修儲，是故藏舉此材。』",
    "T24n1462_008:0728c11_30": "段段餘者，檀尼迦自用，便斫斷段段恣意用，或頭或尾。",
    "T24n1462_008:0728c12_31": "婆娑迦羅者，是婆羅門名也。",
    "T24n1462_008:0728c13_32": "摩竭國臣者，於國統領國事、財富無量。",
    "T24n1462_008:0728c14_33": "經歷者，此大臣從國出，按行城中諸材木。",
    "T24n1462_008:0728c15_34": "婆那者，是大臣豪貴。",
    "T24n1462_008:0728c15_35": "喚小者，為婆那。",
    "T24n1462_008:0728c16_0": "令人縛者，此婆羅門往白王：『審實有與檀尼迦材不？",
    "T24n1462_008:0728c17_1": "將至王所。』",
    "T24n1462_008:0728c17_2": "王答：『不與。』",
    "T24n1462_008:0728c17_3": "是故大臣而縛。",
    "T24n1462_008:0728c18_4": "「是時檀尼迦，見守材人已被縛，見已生狐疑心：『彼人當為我取材故，而被王縛。",
    "T24n1462_008:0729a02_0": "我當自往救其令脫。』",
    "T24n1462_008:0729a02_1": "是以日夜參承。",
    "T24n1462_008:0729a02_2": "何以故？",
    "T24n1462_008:0729a03_3": "守材人遣信至檀尼迦所：『大德！",
    "T24n1462_008:0729a03_4": "及未殺我，願速來分解；若殺已方來，於我無益。』",
    "T24n1462_008:0729a04_5": "初拜為王，而作是言：『若沙門婆羅門，草木及水隨意取用，此是王自語，王憶識不？",
    "T24n1462_008:0729a06_6": "爾時王初登位打鼓宣令，若沙門婆羅門草木及水隨意取用，是故我取王材。』",
    "T24n1462_008:0729a08_7": "王答：『我先語為諸沙門婆羅門有慚愧語，不為如汝無慚愧者。",
    "T24n1462_008:0729a10_8": "如此語者，令取阿蘭若處無主物，不說有主物。』",
    "T24n1462_008:0729a11_9": "為毛得脫者，所以出家著袈裟如毛也。",
    "T24n1462_008:0729a12_10": "何以故？",
    "T24n1462_008:0729a12_11": "譬如世有智慧人，欲多噉羊肉，無方從得，而作方便買取，好大有毛羊繫門外，而題羊頭令殺之。",
    "T24n1462_008:0729a14_12": "眾人見已，貪其毛故，而倍易之，羊遂得活。",
    "T24n1462_008:0729a15_13": "檀尼迦比丘亦復如是，有袈裟故，得脫罪也。",
    "T24n1462_008:0729a17_14": "諸人呵責於王前，呵責檀尼迦比丘。",
    "T24n1462_008:0729a17_15": "呵責者，言：『汝非沙門。』",
    "T24n1462_008:0729a18_16": "惡眼視之，說其所作，讚嘆令人知非沙門法，非釋種子。",
    "T24n1462_008:0729a19_17": "作梵行者，無上行也，四句已下。",
    "T24n1462_008:0729a20_18": "有一舊臣，知王舊法，出家為道。",
    "T24n1462_008:0729a21_19": "於是世尊，即問舊臣比丘。」",
    "T24n1462_008:0729a21_20": "法師問曰：「佛是一切智，過去未來諸佛結戒，罪相輕重世尊悉知。",
    "T24n1462_008:0729a23_21": "何以故方問舊臣比丘？」",
    "T24n1462_008:0729a24_0": "「所以佛問舊臣比丘者，若不與舊臣比丘共論，已一錢結波羅夷罪，為世人譏嫌。」",
    "T24n1462_008:0729a26_1": "「比丘持戒功德無量，猶如虛空，亦如大地，不可度量，云何佛已一錢故，而結重罪也？」",
    "T24n1462_008:0729a28_2": "「佛以智慧籌量，令禁戒久住，令人信受，是故宜與舊臣籌量。」",
    "T24n1462_008:0729a29_3": "「白衣法者，若偷一分，若殺若縛若擯出，佛云何不毀出家？」",
    "T24n1462_008:0729b02_4": "「出家人乃至草葉不得取，所以佛用智慧籌量，而制禁戒，不生譏嫌，是故佛與舊臣比丘，依因世法而結禁戒。",
    "T24n1462_008:0729b04_5": "觀眾者，見舊臣比丘去佛不遠，而問此比丘：『瓶沙王法，盜至幾直而縛擯殺？』",
    "T24n1462_008:0729b06_6": "摩竭國者，國名也，斯尼喻者，人象車馬悉具，謂名斯尼喻也。",
    "T24n1462_008:0729b08_7": "瓶沙者，王名。",
    "T24n1462_008:0729b08_8": "擯者，徙置餘國。」",
    "T24n1462_008:0729b08_9": "法師曰：「次句易解。",
    "T24n1462_008:0729b09_10": "五摩娑迦一分者，爾時王舍城二十摩娑迦，成一迦利沙槃分，迦利沙槃為四分，一分是五摩娑迦。",
    "T24n1462_008:0729b11_11": "汝等自當知。",
    "T24n1462_008:0729b11_12": "此迦利沙槃者，乃是古時法迦利沙槃，非今時留陀羅王為初迦利沙槃，過去諸佛亦以一分結波羅夷，當來諸佛亦以一分結波羅夷，一切諸佛波羅夷罪無異結，四波羅夷不增不減。",
    "T24n1462_008:0729b16_13": "是故佛呵責檀尼迦比丘，以一分故，結第二波羅夷。",
    "T24n1462_008:0729b17_14": "如律本所說，不與取名盜為初，以斷根本故，結第二波羅夷竟，次隨結浣濯，更起。",
    "T24n1462_008:0729b19_15": "已說根本，如是佛為諸比丘已結戒竟。",
    "T24n1462_008:0729b20_16": "此第二隨結，亦如前結無異，汝等自當知。",
    "T24n1462_008:0729b21_17": "若今重說文句成煩，若難者至當解說。",
    "T24n1462_008:0729b22_18": "「至浣濯處者，浣白[疊*毛]已曝曬此處故，名浣濯處。",
    "T24n1462_008:0729b23_19": "浣濯衣人者，是浣濯人白[疊*毛]，諸浣濯人晡時，縛束白[疊*毛]欲還入城，怱怱亂鬧不見。",
    "T24n1462_008:0729b25_20": "是時六群比丘因鬧故，以盜心取一束。",
    "T24n1462_008:0729b26_21": "聚落者，或聚落或阿蘭若處，律中已說，我今更分別演說。",
    "T24n1462_008:0729b27_22": "聚落者，一家一屋如摩羅村，此是一屋亦名聚落，以此汝自當知。",
    "T24n1462_008:0729b29_23": "無人者，夜叉所住處，或人暫避因緣後更還住。",
    "T24n1462_008:0729c01_24": "有籬者，塼為初，乃至下以草木作。",
    "T24n1462_008:0729c02_25": "依[牛*秦]牛住者，隨牛處處住，或一屋或二三屋，亦名聚落。",
    "T24n1462_008:0729c03_26": "估客住者，步擔估客、車行估客，亦名聚落。",
    "T24n1462_008:0729c04_27": "城邑及村，亦名聚落。",
    "T24n1462_008:0729c05_28": "聚落界者，為欲明阿蘭若界。",
    "T24n1462_008:0729c05_29": "門闑住者，若聚落如阿[少/兔]羅陀國有二門闑，於內門闑以外悉是阿蘭若處，若無門闑可當門闑處，亦名為門闑，此是阿毘曇阿蘭若法。",
    "T24n1462_008:0729c09_30": "中人者，不健不羸。",
    "T24n1462_008:0729c09_31": "擲石者，盡力擲也，至石所落處，不取石勢轉處。",
    "T24n1462_008:0729c11_32": "若聚落無籬者，住屋簷水所落處擲石也。",
    "T24n1462_008:0729c12_33": "又法師解，老嫗在戶裏，擲糞箕及舂杵所及處立，在此擲石所及處。",
    "T24n1462_008:0729c13_34": "又法師解，若屋無籬，於屋兩頭作欄，當欄中央，擲石所及處以還，是名屋界。」",
    "T24n1462_008:0729c15_35": "問曰：「若本聚落廣大，今則狹小，齊何以為界？」",
    "T24n1462_008:0729c16_36": "答曰：「取有人住屋漏所落處，中人擲石所及處以還，是聚落界。",
    "T24n1462_008:0729c18_37": "阿蘭若界者，從門闑以外五百弓，名為下品阿蘭若。」",
    "T24n1462_008:0729c19_38": "法師曰：「此義我已分別說竟。",
    "T24n1462_008:0729c20_0": "屋界聚落聚落界，為斷惡比丘故，說此五種，於此五處有主物，盜心取一分，波羅夷。",
    "T24n1462_008:0729c22_0": "不與取者，他物若衣若食，他不以身口與，而自取一分，或從手取，或從處取。",
    "T24n1462_008:0729c23_1": "不捨者，主心不捨，若空地亦名不捨。",
    "T24n1462_008:0729c24_2": "取此物者，是名盜也，盜者，是諸罪也。」",
    "T24n1462_008:0729c25_3": "法師曰：「我以法中不取文字，但取其義，言盜者，奪、將、舉、斷步、離本處、相要。」",
    "T24n1462_008:0730a02_4": "問曰：「何謂為奪？」",
    "T24n1462_008:0730a02_5": "「若比丘奪人園林，共諍時得突吉羅。",
    "T24n1462_008:0730a03_6": "令園主狐疑，得偷蘭遮罪。",
    "T24n1462_008:0730a04_7": "若園主作決定失心，比丘得波羅夷罪。」",
    "T24n1462_008:0730a05_8": "問曰：「何謂為將？」",
    "T24n1462_008:0730a05_9": "「若比丘將人物以頭戴之，以偷心摩觸，得突吉羅。",
    "T24n1462_008:0730a06_10": "若以手搖動，得偷蘭遮罪。",
    "T24n1462_008:0730a07_11": "若下置肩上，得波羅夷罪。」",
    "T24n1462_008:0730a08_12": "問曰：「何謂為舉？」",
    "T24n1462_008:0730a08_13": "答曰：「若比丘受人寄物，舉置藏，其主還就比丘取，比丘答言：『我不受汝寄。』",
    "T24n1462_008:0730a10_14": "作是言已，得突吉羅罪。",
    "T24n1462_008:0730a10_15": "令物主狐疑，得偷蘭遮罪。",
    "T24n1462_008:0730a11_16": "物主言：『我不得此物。』",
    "T24n1462_008:0730a12_0": "比丘得波羅夷。」",
    "T24n1462_008:0730a12_1": "問曰：「何謂為斷步？」",
    "T24n1462_008:0730a12_2": "答曰：「若比丘欲偷物，及人將物去，初舉一步，得偷蘭遮罪，第二步得波羅夷罪。」",
    "T24n1462_008:0730a14_3": "問曰：「何謂離本處？」",
    "T24n1462_008:0730a15_4": "答曰：「若人舉物在地上，此比丘以盜心摩觸，得突吉羅。",
    "T24n1462_008:0730a16_5": "動搖者得偷蘭遮。",
    "T24n1462_008:0730a17_6": "若離本處，得波羅夷罪。」",
    "T24n1462_008:0730a17_7": "問曰：「何謂為要？」",
    "T24n1462_008:0730a18_8": "答曰：「若比丘自要言：『我至某處某處，我便將此物去。』",
    "T24n1462_008:0730a19_9": "若至某處取物，一脚在界內，一脚在界外，偷蘭遮。",
    "T24n1462_008:0730a20_10": "若兩脚俱出界外，波羅夷。",
    "T24n1462_008:0730a21_11": "若關稅處，將物過不輸稅，若過稅處一脚在稅內偷蘭遮，若兩脚俱出稅外波羅夷。」",
    "T24n1462_008:0730a23_12": "法師曰：「此是論雜物也，若以一物論者，若奴有主或畜生，如是為初，若奪若將舉，若斷步，若離本處，若要處過，此是一種物，以此六句若分別說，成五五二十五句，汝當應知。",
    "T24n1462_008:0730a27_13": "如是說第二波羅夷，極為善說。",
    "T24n1462_008:0730a28_14": "何以故？",
    "T24n1462_008:0730a28_15": "為難知故，如律本初說，以五法偷，然後得波羅夷，物以有主為初，是為五種。」",
    "T24n1462_008:0730b01_16": "法師曰：「如是說枝葉已，汝當取一事，有五種亦有六種。」",
    "T24n1462_008:0730b02_17": "「若爾者不成五五？」",
    "T24n1462_008:0730b03_18": "答曰：「不然。",
    "T24n1462_008:0730b03_19": "何以故？",
    "T24n1462_008:0730b03_20": "若處一句，取人物有五種，汝自當知。",
    "T24n1462_008:0730b04_21": "諸舊法師說，此第二波羅夷事相難解，是故不得不曲碎解釋，是故我今說此二十五句，汝當善觀察。」",
    "T24n1462_008:0730b06_22": "問曰：「何謂為五？",
    "T24n1462_008:0730b07_23": "一者、種種物五，二者、一種物五，三者、自手五，四者、初方便五，五者、盜取五。」",
    "T24n1462_008:0730b08_24": "問曰：「種種五及一種五，此二法亦得奪、將、舉、離本處，此初已說，汝自當知；要處足之，是名為六也。",
    "T24n1462_008:0730b11_25": "要處擲處此法俱等，是故第三句，五中亦得種種物五。",
    "T24n1462_008:0730b12_26": "一種物五已說。」",
    "T24n1462_008:0730b12_27": "「何謂自手五？」",
    "T24n1462_008:0730b13_0": "答曰：「自手取有五種：一者、自手取，二者、教，三者、擲，四者、能取，五者、捨心。」",
    "T24n1462_008:0730b14_1": "問曰：「何謂自手取？」",
    "T24n1462_008:0730b15_2": "「他物以手自偷取，是名自手。",
    "T24n1462_008:0730b15_3": "教者，若比丘教他人，汝取某甲物，是名教也。",
    "T24n1462_008:0730b16_4": "擲者，若住在關稅內，而擲出外，重物者得波羅夷罪。",
    "T24n1462_008:0730b18_5": "以此句故，與要處俱等。",
    "T24n1462_008:0730b18_6": "能取者，教人若某甲物汝能取者取，不能得且止。",
    "T24n1462_008:0730b19_7": "此人即隨教而去，若偷得此物，教者遣去，得波羅夷罪，若去者隨時而取，是名能取。",
    "T24n1462_008:0730b21_8": "捨心者，於物處置心捨，此心是名捨心。」",
    "T24n1462_008:0730b22_9": "「何謂初方便五？」",
    "T24n1462_008:0730b23_10": "「一者、初方便，二者、隨方便，三者、結方便，四者、要作，五者、記識。",
    "T24n1462_008:0730b24_11": "教人故，是初方便，汝等自當知。",
    "T24n1462_008:0730b25_12": "因離本處故，是名隨方便。",
    "T24n1462_008:0730b25_13": "餘三者，依律本所說。」",
    "T24n1462_008:0730b26_14": "「何謂為盜取五種？」",
    "T24n1462_008:0730b26_15": "「一者、盜取，二者、略取，三者、要取，四者、覆藏取，五者、下籌取，是名為五。",
    "T24n1462_008:0730b28_16": "有一比丘，為眾僧分袈裟，盜心轉易他籌而取袈裟。",
    "T24n1462_008:0730b29_17": "於轉籌處我當自說，是名盜取五種。",
    "T24n1462_008:0730c01_18": "如是五五，合已成二十五，汝等自知。",
    "T24n1462_008:0730c02_19": "於五五中，智慧律師，若諍事起，莫速判此事，先觀五處然後判斷，如往昔偈言：「『若說往昔事，　　時宜用為五，　　於五處觀已，　　智慧應當知。』",
    "T24n1462_008:0730c07_0": "「處者，若我欲取此物，語已已得罪。",
    "T24n1462_008:0730c07_1": "應觀此物有主與無主，應觀若有主，捨心不捨物，主應自善見，若未捨心者而偷，應且計律罪，若已捨心得波羅夷，更還物主，此是法用。」",
    "T24n1462_008:0730c11_2": "法師曰：「我今出根本。",
    "T24n1462_008:0730c11_3": "往昔婆帝耶王時，供養大塔。",
    "T24n1462_008:0730c12_4": "有比丘從南方來，此比丘有七肘黃衣，置在肩上。",
    "T24n1462_008:0730c13_5": "此比丘入寺作禮，是時王與大眾入寺，驅逐諸人，諸人眾多摒疊一邊，大眾亂鬧更相盪突，遂失衣不見而出，比丘作是念：『大眾亂錯如此，我衣失不可得也。』",
    "T24n1462_008:0730c17_6": "作捨心已，後有比丘來，見此衣作盜心取，取已而生悔心：『我非沙門，失我戒也，我今還俗。』",
    "T24n1462_008:0730c19_7": "往至律師所，問已然後我知。",
    "T24n1462_008:0730c20_8": "是時律師，名周羅須摩那，善解律相，諸律師中最為第一。",
    "T24n1462_008:0730c21_9": "犯罪比丘往至律師所，頭頂禮足以事具白：『我今云何得罪與不？』",
    "T24n1462_008:0730c23_0": "律師知已，大眾法後比丘取衣，律師知此比丘罪可救，向罪比丘言：『汝能得物主來不？",
    "T24n1462_008:0730c25_0": "若能得物主，我當安置汝。』",
    "T24n1462_008:0730c25_1": "罪比丘答言：『我今云何能得？』",
    "T24n1462_008:0730c26_2": "律師言：『汝但去，處處喚問。』",
    "T24n1462_008:0730c26_3": "罪比丘入五大寺尋覓不得，更還問律師，律師復言：『何方有多眾比丘來此？』",
    "T24n1462_008:0730c28_4": "答言：『南方來多。』",
    "T24n1462_008:0730c29_5": "『汝先取衣度量長大，目色度量竟，汝更去次第寺寺入而問。』",
    "T24n1462_008:0731a01_6": "罪比丘受教已依勅而去，逢見物主，將至律師所。",
    "T24n1462_008:0731a02_7": "律師即問物主比丘：『長老！",
    "T24n1462_008:0731a03_8": "此是汝衣不？』",
    "T24n1462_008:0731a03_9": "答言：『是。』",
    "T24n1462_008:0731a03_10": "『大德！",
    "T24n1462_008:0731a03_11": "問何處失？』",
    "T24n1462_008:0731a04_12": "比丘依事答。",
    "T24n1462_008:0731a04_13": "律師問：『汝捨心不？』",
    "T24n1462_008:0731a04_14": "答言：『已作捨心。』",
    "T24n1462_008:0731a05_15": "又問罪比丘：『汝何處取？』",
    "T24n1462_008:0731a05_16": "答言：『我某時某處取。』",
    "T24n1462_008:0731a06_17": "律師言：『若汝無盜心取者便無罪。",
    "T24n1462_008:0731a07_18": "汝惡心作取得突吉羅，汝先當懺悔，然後無罪。』",
    "T24n1462_008:0731a08_19": "語物主比丘：『汝以捨心，以衣與此比丘。』",
    "T24n1462_008:0731a09_20": "答言善。",
    "T24n1462_008:0731a09_21": "罪比丘聞律師語已，如人得甘露味，身心歡喜。」",
    "T24n1462_008:0731a10_22": "法師曰：「如是名為觀處。",
    "T24n1462_008:0731a11_0": "時者，取時，此衣有時輕有時重，若取輕即以輕時價直得罪，若重時即以重時價應得罪。」",
    "T24n1462_008:0731a13_1": "法師曰：「此語難解，我今取人為證。",
    "T24n1462_008:0731a14_0": "於海中間有一比丘，得椰子槃端正具足，得已而刻，刻作如蠡槃無異，令人心戀。",
    "T24n1462_008:0731a16_0": "此比丘常以飲水，以椰子槃置海中間。",
    "T24n1462_008:0731a16_1": "寺比丘往支帝耶山，是時有一比丘往海中間，到已入寺，即住寺而見椰殼槃，以盜心取已，復往支帝耶山，到已用槃食粥。",
    "T24n1462_008:0731a19_2": "椰子槃主比丘見而問：『咄長老！",
    "T24n1462_008:0731a20_3": "從何處得此椰子槃也？』",
    "T24n1462_008:0731a21_4": "此比丘而答：『我從海中間得。』",
    "T24n1462_008:0731a21_5": "物主比丘而言：『此非汝物，是我許，汝偷取也。』",
    "T24n1462_008:0731a23_0": "即捉到僧前具判此事，無人能判。",
    "T24n1462_008:0731a23_1": "復往至大寺，於大寺即鳴鼓，近塔集眾已，諸律師共判此事未竟。",
    "T24n1462_008:0731a25_2": "是時眾中有一阿毘曇師比丘，名瞿檀多，極知方便，大德瞿檀多而作是言：『此比丘於何處取椰子殼槃？』",
    "T24n1462_008:0731a27_3": "答云：『我於海中間取。』",
    "T24n1462_008:0731a28_4": "『彼價直幾？』",
    "T24n1462_008:0731a28_5": "答言：『彼土噉此椰子，餘殼棄破，或然作薪，都無價直。』",
    "T24n1462_008:0731a29_6": "問物主比丘：『手執作此椰子堪幾直？』",
    "T24n1462_008:0731b01_7": "答曰：『此椰子人已噉肉飲汁棄皮，比丘拾取削治作器，此堪一摩娑迦。』",
    "T24n1462_008:0731b03_8": "大德瞿檀多言：『若如是者，不滿五摩娑迦，不犯重罪。』",
    "T24n1462_008:0731b04_9": "是時眾中聞此語，即嘆言：『善哉，殊能判此事。』",
    "T24n1462_008:0731b05_10": "是時婆帝耶王，欲入寺禮拜，從城門出聞諸比丘嘆言善哉，王聞已問傍臣：『此是何聲？』",
    "T24n1462_008:0731b07_11": "臣即次第而答，王聞已便大歡喜，王即打鼓宣令，自今以後一切出家人，於事有疑，悉就瞿檀多判，此大德判事不違戒律。」",
    "T24n1462_008:0731b10_12": "法師曰：「如是觀看隨處結直，有物新貴後賤。」",
    "T24n1462_008:0731b11_13": "問曰：「何謂新貴後賤？」",
    "T24n1462_008:0731b12_14": "答曰：「如新鐵鉢，完淨無穿初貴，後穿破便賤，是故隨時評直。",
    "T24n1462_008:0731b13_15": "所用物者，隨身用之，如刀斧，初貴後賤。」",
    "T24n1462_008:0731b14_16": "法師曰：「若比丘偷他人斧，應問斧主：『君買斧幾直？』",
    "T24n1462_008:0731b15_17": "『大德！",
    "T24n1462_008:0731b16_0": "我用一分買。』",
    "T24n1462_008:0731b16_1": "又問：『汝買來已用未？』",
    "T24n1462_008:0731b16_2": "斧主答曰：『我始用一日破楊枝。』",
    "T24n1462_008:0731b17_3": "或言：『破樵燒鉢。』",
    "T24n1462_008:0731b17_4": "已曾經用，便成故物。",
    "T24n1462_008:0731b18_5": "如眼藥杵，亦如戶[門@龠]，以稻糠一燒再燒，或以瓦屑磨，亦名為故。",
    "T24n1462_008:0731b20_0": "又如浴衣，或一過入水，或疊肩上，或用裹頭，或用裹沙，亦名為故。",
    "T24n1462_008:0731b21_1": "酥油或易器，或虫蟻落中，亦名為故。",
    "T24n1462_008:0731b22_2": "或石蜜初強後軟乃至手爪掐入，亦名為故。",
    "T24n1462_008:0731b23_3": "若比丘凡是偷他物，應問物主，若未用貴，已用者賤，汝等應知。",
    "T24n1462_008:0731b25_4": "此是五處，律師善觀然後判事，隨罪輕重而以罪之。」",
    "T24n1462_008:0731b26_5": "奪取品竟。",
    "T24n1462_008:0731b27_0": "善見律毘婆沙卷第八",
    "T24n1462_008:0731b28_0": "若以一物論者，奴有主，或畜生，如此為初。",
    "T24n1462_008:0731b29_0": "若奪，若將、舉，若斷步，若離本處，若要處過，此是一種物，以此六句若分別說，成五五二十五句，汝當應知。",
    "T24n1462_008:0731c02_1": "如是說第二波羅夷，極為善說。",
    "T24n1462_008:0731c03_2": "何以故？",
    "T24n1462_008:0731c03_3": "為難知故。",
    "T24n1462_008:0731c03_4": "如律本初說，以五法偷，然後得波羅夷罪。",
    "T24n1462_008:0731c04_5": "物以有主為初，是為五種。",
    "T24n1462_008:0731c05_6": "法師曰：「如是說枝葉已，汝當取一事，有五種亦有六種。」",
    "T24n1462_008:0731c06_7": "「若爾者不成五五？」",
    "T24n1462_008:0731c07_8": "答曰：「不然。",
    "T24n1462_008:0731c07_9": "何以故？",
    "T24n1462_008:0731c07_10": "若處一句，取人物有五種，汝自當知。",
    "T24n1462_008:0731c08_11": "諸舊法師說此第二波羅夷事相難解，是故不得不曲碎解釋。",
    "T24n1462_008:0731c09_12": "是故我今說此二十五句，汝當善觀察。」",
    "T24n1462_008:0731c10_13": "問曰：「何謂為五？」",
    "T24n1462_008:0731c11_14": "「一者、種種物五，二者、一種物五，三者、自手五，四者、初方便五，五者、盜取五。」",
    "T24n1462_008:0731c12_15": "問曰：「種種五及一種五，此二法亦得奪、將、舉、離本處？」",
    "T24n1462_008:0731c14_16": "「此初已說，汝自當知。",
    "T24n1462_008:0731c14_17": "要處足之。",
    "T24n1462_008:0731c14_18": "是名為六也。",
    "T24n1462_008:0731c15_19": "要處、擲處此法俱等，是故第三句五中亦得種種物五，一種物五已說。」",
    "T24n1462_008:0731c16_20": "「何謂自手五？」",
    "T24n1462_008:0731c17_21": "答曰：「自手取有五種，一者、自手取，二者、教，三者、擲，四者、能取，五者、捨心。」",
    "T24n1462_008:0731c19_0": "問曰：「何謂自手取？」",
    "T24n1462_008:0731c19_1": "「他物以手自偷取，是名自手。",
    "T24n1462_008:0731c20_2": "教者，若比丘教他人，汝取某甲物，是名教也。",
    "T24n1462_008:0731c21_3": "擲者，若住在關稅內，而擲出外重物者，得波羅夷罪。",
    "T24n1462_008:0731c22_4": "以此句故，與要處俱等。",
    "T24n1462_008:0731c23_0": "能取者，教人若某甲物，汝能取者取，不能得且止。",
    "T24n1462_008:0731c24_1": "此人即隨教而去，若偷得此物，教者遣去得波羅夷罪，若去者隨時而取，是名能取。",
    "T24n1462_008:0731c26_2": "捨心者，於物處置心捨，此心是名捨心。」",
    "T24n1462_008:0731c27_3": "「何謂初方便五？」",
    "T24n1462_008:0731c27_4": "「一者、初方便，二者、隨方便，三者、結方便，四者、要作，五者、記識。",
    "T24n1462_008:0731c28_5": "教人故是初方便，汝等自當知。",
    "T24n1462_008:0731c29_6": "因離本處故，是名隨方便。",
    "T24n1462_008:0732a01_7": "餘三者依律本所說。」",
    "T24n1462_008:0732a01_8": "「何者盡力擲也？」",
    "T24n1462_008:0732a02_9": "「至石所落處，不取石勢轉處。",
    "T24n1462_008:0732a02_10": "若聚落無籬者，住屋欄水所落處擲石也。",
    "T24n1462_008:0732a03_11": "又法師解，老嫗在戶裏擲糞箕及舂杵所及處，立在此擲石所及處。",
    "T24n1462_008:0732a05_12": "又法師解，若屋無籬，於屋兩頭作欄，當欄中央擲石所及處以還，是名屋界。」",
    "T24n1462_008:0732a07_13": "問曰：「若本聚落廣大今則狹小，齊何以為界？」",
    "T24n1462_008:0732a08_14": "答曰：「聚有人住屋，漏所落處，中人擲石所及處以還，是聚落界。",
    "T24n1462_008:0732a09_15": "阿蘭若界者，從門闑以外五百弓，名為下品阿蘭若。」",
    "T24n1462_008:0732a11_16": "法師曰：「此義我以分別說竟。",
    "T24n1462_008:0732a11_17": "屋界聚落聚落界，為斷惡比丘故說此五種，於此五處有主物，盜心取一分波羅夷。",
    "T24n1462_008:0732a13_18": "不與取者，他物若衣若食，他不以身口與而自取一分，或從手取，或從處取，不捨者，主心不捨，若空地亦名不捨，取此物者是名盜也，盜者是朱羅也。」",
    "T24n1462_008:0732a17_19": "法師曰：「我以法中，不取文字，但取其義，言盜者，奪、將、舉、斷步、離本處、相要。」",
    "T24n1462_008:0732a19_20": "問曰：「何謂為奪？」",
    "T24n1462_008:0732a19_21": "「若比丘奪人園林，共諍時，得突吉羅罪，令園主狐疑，得偷蘭遮罪，若園主作決定失心，比丘得波羅夷罪。」",
    "T24n1462_008:0732a21_22": "問曰：「何謂為將？」",
    "T24n1462_008:0732a22_23": "「若比丘將人物以頭戴之，以偷心摩觸，得突吉羅罪，若以手搖動，得偷蘭遮罪，若下置肩上，得波羅夷罪。」",
    "T24n1462_008:0732a24_24": "問曰：「何為舉？」",
    "T24n1462_008:0732a25_25": "答曰：「若比丘受人寄物，舉置藏，其主還就比丘取，比丘答言：『我不受汝寄。』",
    "T24n1462_008:0732a26_26": "作是言已，得突吉羅罪，令物主狐疑，得偷蘭遮罪，物主言：『我不得此物。』",
    "T24n1462_008:0732a28_27": "比丘得波羅夷罪。」",
    "T24n1462_008:0732a29_0": "問曰：「何謂無斷步？」",
    "T24n1462_008:0732a29_1": "答曰：「若比丘欲偷物，及人將物去，初舉一步得偷蘭遮罪，第二步得波羅夷罪。」",
    "T24n1462_008:0732b02_2": "問曰：「何謂離本處？」",
    "T24n1462_008:0732b02_3": "答曰：「若人舉物在地上，此比丘以盜心摩觸，得突吉羅罪，動搖者得偷蘭遮罪，若離本處，得波羅夷罪。」",
    "T24n1462_008:0732b05_4": "問曰：「何謂為要？」",
    "T24n1462_008:0732b05_5": "答曰：「若比丘自要言：『我至某處某處，我便將此物去。』",
    "T24n1462_008:0732b06_6": "若至某處取物，一脚在界內一脚在界外，偷蘭遮。",
    "T24n1462_008:0732b08_7": "若兩脚俱出界外，波羅夷。",
    "T24n1462_008:0732b08_8": "若關稅處將物過不輸稅，若過稅處一脚在稅內，偷蘭遮。",
    "T24n1462_008:0732b10_9": "若兩脚俱出稅外，波羅夷。」",
    "T24n1462_008:0732b10_10": "法師曰：「此是論雜物者教，三者擲，四者能取，五者捨心。」",
    "T24n1462_008:0732b12_11": "問曰：「何謂自手取？」",
    "T24n1462_008:0732b12_12": "「他物以手自偷取，是名自手。",
    "T24n1462_008:0732b13_13": "教者，若比丘教他人，汝取某甲物，是名教也。",
    "T24n1462_008:0732b14_14": "擲者，若住在關稅內，而擲出外重物者，得波羅夷罪。",
    "T24n1462_008:0732b15_15": "以此句故，與要處俱等。",
    "T24n1462_008:0732b16_16": "能取者，教人若某甲物汝能取者取，不能得且止。",
    "T24n1462_008:0732b17_17": "此人即隨教而去，若偷得此物，教者遣去得波羅夷。",
    "T24n1462_008:0732b18_18": "不捨者，主心不捨，若空地亦名不捨，取此物者是名盜也，盜者是朱羅也。」",
    "T24n1462_008:0732b20_19": "法師曰：「我以法中不取文字但取其義，言盜者，奪、將、舉、斷步、離本處、相要。」",
    "T24n1462_008:0732b22_20": "問曰：「何謂為奪？」",
    "T24n1462_008:0732b22_21": "「若比丘奪人園林，共諍時，得突吉羅罪；令園主狐疑，得偷蘭遮罪；若園主作決定失心，比丘得波羅夷罪。」",
    "T24n1462_008:0732b24_22": "問曰：「何謂為將？」",
    "T24n1462_008:0732b25_23": "「若比丘將人物以頭戴之，以偷心摩觸，得突吉羅罪，若以手搖動，得偷蘭遮罪，若下置肩上，得波羅夷罪。」",
    "T24n1462_008:0732b27_24": "問曰：「何謂為舉？」",
    "T24n1462_008:0732b28_25": "答曰：「若比丘受人寄物，舉置藏，其主還就比丘取，比丘答言：『我不受汝寄。』",
    "T24n1462_008:0732b29_26": "作是言已，得突吉羅罪，令物主狐疑，得偷蘭遮罪，物主言：『我不得此物。』",
    "T24n1462_008:0732c02_27": "比丘得波羅夷罪。」",
    "T24n1462_008:0732c03_28": "問曰：「何謂為斷步？」",
    "T24n1462_008:0732c03_29": "答曰：「若比丘欲偷物，及人將物去，初舉一步得偷蘭遮罪，第二步得波羅夷罪。」",
    "T24n1462_008:0732c05_30": "問曰：「何謂離本處？」",
    "T24n1462_008:0732c05_31": "答曰：「若人舉物在地上，此比丘以盜心摩觸，得突吉羅罪，動搖者得偷蘭遮罪，若離本處得波羅夷罪。」",
    "T24n1462_008:0732c08_32": "問曰：「何謂為要？」",
    "T24n1462_008:0732c08_33": "答曰：「若比丘自要言：『我至某處某處，我便將此物去。』",
    "T24n1462_008:0732c10_0": "若至某處取物，一脚在界內一脚在界外，偷蘭遮，若兩脚俱出界外，波羅夷，若關稅處將物過不輸稅，若過稅處一脚在稅內，偷蘭遮，若兩脚俱出稅外，波羅夷。」",
    "T24n1462_008:0732c13_1": "法師曰：「此是論雜物。」"
}