{
    "T06n0220_387:0998c08_0": "大般若波羅蜜多經卷第三百八",
    "T06n0220_387:0998c09_0": "十七",
    "T06n0220_387:0998c11_0": "三藏法師玄奘奉　詔譯",
    "T06n0220_387:0998c12_0": "初分不可動品第七十之二",
    "T06n0220_387:0998c13_0": "「復次，善現！",
    "T06n0220_387:0998c13_1": "是菩薩摩訶薩修行般若波羅蜜多，依本性空教授教誡諸有情類令勤精進，作是言：『善男子！",
    "T06n0220_387:0998c15_2-0": "汝於善法當勤精進，若修布施、淨戒、安忍、精進、靜慮、般若波羅蜜多時，於此諸法勿思惟二及不二相；若修四靜慮、四無量、四無色定時，於此諸法勿思惟二及不二相；若修四念住、四正斷、四神足、五根、五力、七等覺支、八聖道支時，於此諸法勿思惟二及不二相；若修空、無相、無願解脫門時，於此諸法勿思惟二及不二相；若住內空、",
    "T06n0220_387:0998c15_2-1": "外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空時，於此諸法勿思惟二及不二相；若住真如、法界、法性、不虛妄性、不變異性、平等性、離生性、法定、法住、實際、虛空界、不思議界時，於此諸法勿思惟二及不二相；",
    "T06n0220_387:0998c15_2-2": "若住苦、集、滅、道聖諦時，於此諸法勿思惟二及不二相；若修八解脫、八勝處、九次第定、十遍處時，於此諸法勿思惟二及不二相；若修一切陀羅尼門、三摩地門時，於此諸法勿思惟二及不二相；若修極喜地、離垢地、發光地、焰慧地、極難勝地、現前地、遠行地、不動地、善慧地、法雲地時，於此諸法勿思惟二及不二相；若修五眼、六神通時，",
    "T06n0220_387:0998c15_2-3": "於此諸法勿思惟二及不二相；若修佛十力、四無所畏、四無礙解、十八佛不共法時，於此諸法勿思惟二及不二相；若修大慈、大悲、大喜、大捨時，於此諸法勿思惟二及不二相；若修三十二大士相、八十隨好時，於此諸法勿思惟二及不二相；若修無忘失法、恒住捨性時，於此諸法勿思惟二及不二相；若修一切智、道相智、一切相智時，於此諸法勿思惟二及不二相；",
    "T06n0220_387:0998c15_2-4": "若修諸餘一切佛法時，於此諸法勿思惟二及不二相。",
    "T06n0220_387:0999a17_3": "何以故？",
    "T06n0220_387:0999a17_4": "善男子！",
    "T06n0220_387:0999a17_5": "如是諸法皆本性空，本性空理不應思惟二、不二故。』",
    "T06n0220_387:0999a19_6": "「如是，善現！",
    "T06n0220_387:0999a19_7": "諸菩薩摩訶薩修行般若波羅蜜多，方便善巧行菩薩行成熟有情，諸有情類既成熟已，隨其所應漸次安立，或令住預流果，或令住一來果，或令住不還果，或令住阿羅漢果，或令住獨覺菩提，或令住菩薩摩訶薩位，或令住無上正等菩提。",
    "T06n0220_387:0999a25_0": "「復次，善現！",
    "T06n0220_387:0999a25_1": "諸菩薩摩訶薩修行般若波羅蜜多時，從初發心成就如是方便善巧，由此方便善巧力故，見諸有情心多散動，於諸欲境不能寂靜，方便令入勝三摩地，謂作是言：『來！",
    "T06n0220_387:0999a29_0": "善男子！",
    "T06n0220_387:0999a29_1": "汝應修習勝三摩地，勿起散亂及等持想。",
    "T06n0220_387:0999b01_2": "何以故？",
    "T06n0220_387:0999b01_3": "善男子！",
    "T06n0220_387:0999b01_4": "是一切法皆本性空，本性空中無法可得、可名散亂或名一心。",
    "T06n0220_387:0999b02_5": "汝等若能住此勝定，所作善事皆速成滿，亦隨所欲住本性空。",
    "T06n0220_387:0999b04_6": "云何名為所作善事？",
    "T06n0220_387:0999b04_7": "謂起勝淨身、語、意業，若修布施、淨戒、安忍、精進、靜慮、般若波羅蜜多，若修四念住、四正斷、四神足、五根、五力、七等覺支、八聖道支，若修空、無相、無願解脫門，若住內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，若住真如、法界、法性、不虛妄性、不變異性、平等性、離生性、法定、法住、實際、虛空界、不思議界，若住苦、集、滅、道聖諦，若修四靜慮、四無量、四無色定，若修八解脫、八勝處、九次第定、十遍處，若修一切陀羅尼門、三摩地門，若趣菩薩正性離生，若修菩薩摩訶薩地，若修五眼、六神通，若修佛十力、四無所畏、四無礙解、十八佛不共法，若修大慈、大悲、大喜、大捨，若修三十二大士相、八十隨好，若修無忘失法、恒住捨性，若修一切智、道相智、一切相智，若修聲聞道、獨覺道、菩薩道、如來道，若修預流果、一來果、不還果、阿羅漢果、獨覺菩提及佛無上正等菩提，若成熟有情，若嚴淨佛土。",
    "T06n0220_387:0999b24_8": "如是一切勝淨善法，由勝定力皆速成辦，及隨所願住本性空。』",
    "T06n0220_387:0999b26_9": "「如是，善現！",
    "T06n0220_387:0999b26_10": "諸菩薩摩訶薩修行般若波羅蜜多，方便善巧為欲饒益諸有情故，從初發心乃至究竟，求作善利常無間斷。",
    "T06n0220_387:0999b28_11": "為欲饒益諸有情故，從一佛土至一佛土，供養恭敬、尊重讚歎諸佛世尊，於諸佛所聽受正法，捨身受身經無數劫，乃至無上正等菩提，於其中間終不忘失。",
    "T06n0220_387:0999c03_12": "「善現！",
    "T06n0220_387:0999c03_13": "是諸菩薩得陀羅尼，身、語、意根常無退減。",
    "T06n0220_387:0999c04_14": "何以故？",
    "T06n0220_387:0999c04_15": "是菩薩摩訶薩恒具善修一切智智，諸有所作能善思惟。",
    "T06n0220_387:0999c05_16": "由具善修一切智智，諸有所作能善思惟，於一切道悉能修習，謂聲聞道、若獨覺道、若菩薩道、若如來道、若勝天道、若勝人道、若諸菩薩勝神通道，諸菩薩摩訶薩由此殊勝神通道故，常作饒益曾無退失。",
    "T06n0220_387:0999c10_17": "是菩薩摩訶薩住此殊勝異熟神通，恒作有情勝利樂事，雖經諸趣生死輪迴，而勝神通常無退減。",
    "T06n0220_387:0999c12_18": "如是，善現！",
    "T06n0220_387:0999c13_0": "諸菩薩摩訶薩修行般若波羅蜜多，住本性空方便善巧，能善利樂諸有情類。",
    "T06n0220_387:0999c14_1": "「復次，善現！",
    "T06n0220_387:0999c15_0": "諸菩薩摩訶薩修行般若波羅蜜多時，從初發心成就如是方便善巧，由此方便善巧力故住本性空，見有情類智慧薄少，愚癡顛倒造諸惡業，方便引入勝智慧門，作是言：『善男子！",
    "T06n0220_387:0999c19_1": "應修般若波羅蜜多觀一切法本性空寂，汝等若能修此般若觀一切法本性皆空，諸所修行身、語、意業，皆趣甘露得甘露果，必以甘露而作後邊。",
    "T06n0220_387:0999c22_2": "諸善男子！",
    "T06n0220_387:0999c22_3": "是一切法皆本性空，本性空中有情及法雖不可得，而所修行亦無退失。",
    "T06n0220_387:0999c24_4": "何以故？",
    "T06n0220_387:0999c24_5": "善男子！",
    "T06n0220_387:0999c24_6": "本性空中無增減法、無增減者。",
    "T06n0220_387:0999c25_7": "所以者何？",
    "T06n0220_387:0999c25_8": "本性空理非有自性、非無自性，離諸分別絕諸戲論，故於此中無增無減，由斯所作終無退失。",
    "T06n0220_387:0999c27_9": "是故汝等應修般若波羅蜜多，觀本性空作所應作。』",
    "T06n0220_387:0999c29_0": "如是，善現！",
    "T06n0220_387:0999c29_1": "諸菩薩摩訶薩修行般若波羅蜜多，方便善巧教授教誡諸有情類，令修般若波羅蜜多觀本性空修諸善業。",
    "T06n0220_387:1000a02_2": "「善現！",
    "T06n0220_387:1000a02_3-0": "是菩薩摩訶薩如是教授教誡有情修諸善業常無懈廢，所謂自常行十善業道，亦勸他常行十善業道；自常受持五戒，亦勸他常受持五戒；自常受持八戒，亦勸他常受持八戒；自常受持出家戒，亦勸他常受持出家戒；自常修四靜慮，亦勸他常修四靜慮；自常修四無量，亦勸他常修四無量；自常修四無色定，亦勸他常修四無色定；自常修四念住、四正斷、",
    "T06n0220_387:1000a02_3-1": "四神足、五根、五力、七等覺支、八聖道支，亦勸他常修四念住、四正斷、四神足、五根、五力、七等覺支、八聖道支；自常修空、無相、無願解脫門，亦勸他常修空、無相、無願解脫門；自常修布施、淨戒、安忍、精進、靜慮、般若、方便善巧、妙願、力、智波羅蜜多，亦勸他常修布施、淨戒、安忍、精進、靜慮、般若、方便善巧、妙願、",
    "T06n0220_387:1000a02_3-2": "力、智波羅蜜多；自常住內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，亦勸他常住內空乃至無性自性空；自常住真如、法界、法性、不虛妄性、不變異性、平等性、離生性、法定、法住、實際、虛空界、不思議界，",
    "T06n0220_387:1000a02_3-3": "亦勸他常住真如乃至不思議界；自常住苦、集、滅、道聖諦，亦勸他常住苦、集、滅、道聖諦；自常修八解脫、八勝處、九次第定、十遍處，亦勸他常修八解脫、八勝處、九次第定、十遍處；自常修一切陀羅尼門、三摩地門，亦勸他常修一切陀羅尼門、三摩地門；自常修諸菩薩地，亦勸他常修諸菩薩地；自常學五眼、六神通，亦勸他常學五眼、",
    "T06n0220_387:1000a02_3-4": "六神通；自常學佛十力、四無所畏、四無礙解、十八佛不共法，亦勸他常學佛十力、四無所畏、四無礙解、十八佛不共法；自常學大慈、大悲、大喜、大捨，亦勸他常學大慈、大悲、大喜、大捨；自常學三十二大士相、八十隨好，亦勸他常學三十二大士相、八十隨好；自常學無忘失法、恒住捨性，亦勸他常學無忘失法、恒住捨性；自常學一切智、",
    "T06n0220_387:1000a02_3-5": "道相智、一切相智；亦勸他常學一切智、道相智、一切相智；自常起預流果智而不住其中，亦常勸他起預流果智或令安住；自常起一來、不還、阿羅漢果智而不住其中，亦常勸他起一來、不還、阿羅漢果智或令安住；自常起獨覺菩提智而不住其中，亦常勸他起獨覺菩提智或令安住；自常起無上正等菩提行道，亦勸他常起無上正等菩提行道。",
    "T06n0220_387:1000b17_4": "「如是，善現！",
    "T06n0220_387:1000b18_5": "諸菩薩摩訶薩修行般若波羅蜜多時，方便善巧自修善業常無懈廢，教授教誡諸有情類令修善業常無懈廢。",
    "T06n0220_387:1000b20_6": "善現！",
    "T06n0220_387:1000b20_7": "是名諸菩薩摩訶薩修行般若波羅蜜多時方便善巧。",
    "T06n0220_387:1000b22_8": "諸菩薩摩訶薩由此方便善巧力故，安立有情於實際中，而能不壞實際之相。」",
    "T06n0220_387:1000b24_0": "爾時，具壽善現白佛言：「世尊！",
    "T06n0220_387:1000b24_1": "若一切法皆本性空，本性空中有情及法俱不可得，由此於中亦無非法，云何菩薩摩訶薩為諸有情求證無上正等菩提常作饒益？」",
    "T06n0220_387:1000b27_2": "佛告善現：「如是！",
    "T06n0220_387:1000b28_0": "如是！",
    "T06n0220_387:1000b28_1": "如汝所說。",
    "T06n0220_387:1000b28_2": "諸所有法皆本性空，本性空中有情及法俱不可得，由此於中亦無非法。",
    "T06n0220_387:1000c01_3": "善現！",
    "T06n0220_387:1000c01_4": "若一切法本性不空，諸菩薩摩訶薩修行般若波羅蜜多時，不應安住本性空理，修證無上正等菩提，為饒益有情說本性空法。",
    "T06n0220_387:1000c04_5": "善現！",
    "T06n0220_387:1000c04_6": "以一切法皆本性空，是故菩薩摩訶薩修行般若波羅蜜多時，住一切法本性空理，修證無上正等菩提，為饒益有情說本性空法。",
    "T06n0220_387:1000c07_7": "「善現！",
    "T06n0220_387:1000c07_8": "何等諸法本性皆空，菩薩摩訶薩修行般若波羅蜜多時，如實了知本性空已，住本性空為他說法？",
    "T06n0220_387:1000c09_9": "「善現！",
    "T06n0220_387:1000c09_10": "色本性空，受、想、行、識本性空。",
    "T06n0220_387:1000c10_11": "菩薩摩訶薩修行般若波羅蜜多時，如實了知如是諸蘊本性空已，住本性空為諸有情宣說如是本性空法。",
    "T06n0220_387:1000c12_12": "「善現！",
    "T06n0220_387:1000c13_13": "眼處本性空，耳、鼻、舌、身、意處本性空；色處本性空，聲、香、味、觸、法處本性空。",
    "T06n0220_387:1000c14_14": "菩薩摩訶薩修行般若波羅蜜多時，如實了知如是諸處本性空已，住本性空為諸有情宣說如是本性空法。",
    "T06n0220_387:1000c17_15": "「善現！",
    "T06n0220_387:1000c17_16": "眼界本性空，耳、鼻、舌、身、意界本性空；色界本性空，聲、香、味、觸、法界本性空；眼識界本性空，耳、鼻、舌、身、意識界本性空；眼觸本性空，耳、鼻、舌、身、意觸本性空；眼觸為緣所生諸受本性空，耳、鼻、舌、身、意觸為緣所生諸受本性空；地界本性空，水、火、風、空、識界本性空。",
    "T06n0220_387:1000c23_17": "菩薩摩訶薩修行般若波羅蜜多時，如實了知如是諸界本性空已，住本性空為諸有情宣說如是本性空法。",
    "T06n0220_387:1000c25_18": "「善現！",
    "T06n0220_387:1000c25_19": "因緣本性空，等無間緣、所緣緣、增上緣本性空；從緣所生諸法本性空；無明本性空，行、識、名色、六處、觸、受、愛、取、有、生、老死愁歎苦憂惱本性空。",
    "T06n0220_387:1000c28_20": "菩薩摩訶薩修行般若波羅蜜多時，如實了知如是緣起本性空已，住本性空為諸有情宣說如是本性空法。",
    "T06n0220_387:1001a02_21": "「善現！",
    "T06n0220_387:1001a02_22": "布施波羅蜜多本性空，淨戒、安忍、精進、靜慮、般若、方便善巧、妙願、力、智波羅蜜多本性空。",
    "T06n0220_387:1001a04_23": "菩薩摩訶薩修行般若波羅蜜多時，如實了知諸到彼岸本性空已，住本性空為諸有情宣說如是本性空法。",
    "T06n0220_387:1001a07_0": "「善現！",
    "T06n0220_387:1001a07_1": "四靜慮本性空，四無量、四無色定本性空。",
    "T06n0220_387:1001a08_2": "菩薩摩訶薩修行般若波羅蜜多時，如實了知如是靜慮、無量、無色本性空已，住本性空為諸有情宣說如是本性空法。",
    "T06n0220_387:1001a10_3": "「善現！",
    "T06n0220_387:1001a10_4": "四念住本性空，四正斷、四神足、五根、五力、七等覺支、八聖道支本性空。",
    "T06n0220_387:1001a12_5": "菩薩摩訶薩修行般若波羅蜜多時，如實了知四念住等菩提分法本性空已，住本性空為諸有情宣說如是本性空法。",
    "T06n0220_387:1001a15_6": "「善現！",
    "T06n0220_387:1001a15_7": "空解脫門本性空，無相、無願解脫門本性空。",
    "T06n0220_387:1001a16_8": "菩薩摩訶薩修行般若波羅蜜多時，如實了知諸解脫門本性空已，住本性空為諸有情宣說如是本性空法。",
    "T06n0220_387:1001a18_9": "「善現！",
    "T06n0220_387:1001a19_0": "內空本性空，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空本性空。",
    "T06n0220_387:1001a22_1": "菩薩摩訶薩修行般若波羅蜜多時，如實了知如是空性本性空已，住本性空為諸有情宣說如是本性空法。",
    "T06n0220_387:1001a25_2": "「善現！",
    "T06n0220_387:1001a25_3": "苦聖諦本性空，集、滅、道聖諦本性空。",
    "T06n0220_387:1001a26_4": "菩薩摩訶薩修行般若波羅蜜多時，如實了知如是聖諦本性空已，住本性空為諸有情宣說如是本性空法。",
    "T06n0220_387:1001a29_0": "「善現！",
    "T06n0220_387:1001a29_1": "八解脫本性空，八勝處、九次第定、十遍處本性空。",
    "T06n0220_387:1001b01_2": "菩薩摩訶薩修行般若波羅蜜多時，如實了知解脫、勝處、諸定、遍處本性空已，住本性空為諸有情宣說如是本性空法。",
    "T06n0220_387:1001b03_3": "「善現！",
    "T06n0220_387:1001b04_4": "一切陀羅尼門本性空，一切三摩地門本性空。",
    "T06n0220_387:1001b05_5": "菩薩摩訶薩修行般若波羅蜜多時，如實了知陀羅尼門、三摩地門本性空已，住本性空為諸有情宣說如是本性空法。",
    "T06n0220_387:1001b07_6": "「善現！",
    "T06n0220_387:1001b07_7": "菩薩極喜地本性空，菩薩離垢地、發光地、焰慧地、極難勝地、現前地、遠行地、不動地、善慧地、法雲地本性空。",
    "T06n0220_387:1001b10_8": "菩薩摩訶薩修行般若波羅蜜多時，如實了知菩薩諸地本性空已，住本性空為諸有情宣說如是本性空法。",
    "T06n0220_387:1001b12_9": "「善現！",
    "T06n0220_387:1001b12_10": "五眼本性空，六神通本性空。",
    "T06n0220_387:1001b13_11": "菩薩摩訶薩修行般若波羅蜜多時，如實了知諸眼、神通本性空已，住本性空為諸有情宣說如是本性空法。",
    "T06n0220_387:1001b16_0": "「善現！",
    "T06n0220_387:1001b16_1": "佛十力本性空，四無所畏、四無礙解、十八佛不共法本性空。",
    "T06n0220_387:1001b17_2": "菩薩摩訶薩修行般若波羅蜜多時，如實了知諸力、無畏、無礙解、不共法本性空已，住本性空為諸有情宣說如是本性空法。",
    "T06n0220_387:1001b20_3": "「善現！",
    "T06n0220_387:1001b20_4": "大慈本性空，大悲、大喜、大捨本性空。",
    "T06n0220_387:1001b21_5": "菩薩摩訶薩修行般若波羅蜜多時，如實了知諸大無量本性空已，住本性空為諸有情宣說如是本性空法。",
    "T06n0220_387:1001b23_6": "「善現！",
    "T06n0220_387:1001b23_7": "三十二大士相本性空，八十隨好本性空。",
    "T06n0220_387:1001b24_8": "菩薩摩訶薩修行般若波羅蜜多時，如實了知諸相、隨好本性空已，住本性空為諸有情宣說如是本性空法。",
    "T06n0220_387:1001b27_9": "「善現！",
    "T06n0220_387:1001b27_10": "無忘失法本性空，恒住捨性本性空。",
    "T06n0220_387:1001b28_11": "菩薩摩訶薩修行般若波羅蜜多時，如實了知無忘失法、恒住捨性本性空已，住本性空為諸有情宣說如是本性空法。",
    "T06n0220_387:1001c01_12": "「善現！",
    "T06n0220_387:1001c02_13": "一切智本性空，道相智、一切相智本性空。",
    "T06n0220_387:1001c03_0": "菩薩摩訶薩修行般若波羅蜜多時，如實了知如是諸智本性空已，住本性空為諸有情宣說如是本性空法。",
    "T06n0220_387:1001c05_1": "「善現！",
    "T06n0220_387:1001c05_2": "預流果本性空，一來、不還、阿羅漢果、獨覺菩提本性空。",
    "T06n0220_387:1001c06_3": "菩薩摩訶薩修行般若波羅蜜多時，如實了知聲聞乘果、獨覺菩提本性空已，住本性空為諸有情宣說如是本性空法。",
    "T06n0220_387:1001c09_4": "「善現！",
    "T06n0220_387:1001c09_5": "一切菩薩摩訶薩行本性空，諸佛無上正等菩提本性空，永斷一切煩惱習氣相續本性空。",
    "T06n0220_387:1001c11_6": "菩薩摩訶薩修行般若波羅蜜多時，如實了知諸菩薩行、菩提、涅槃本性空已，住本性空為諸有情宣說如是本性空法。",
    "T06n0220_387:1001c15_0": "「復次，善現！",
    "T06n0220_387:1001c15_1": "若內空性本性不空，若外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空性亦本性不空者，則諸菩薩摩訶薩修行般若波羅蜜多時，不應為諸有情說一切法皆本性空，若作是說壞本性空。",
    "T06n0220_387:1001c21_2": "然本性空理不可壞，非常非斷。",
    "T06n0220_387:1001c22_3": "所以者何？",
    "T06n0220_387:1001c22_4": "本性空理無方無處，無所從來亦無所去。",
    "T06n0220_387:1001c23_5": "如是空理亦名法住，是中無法、無聚無散、無減無增、無生無滅、無染無淨，是一切法本所住性，諸菩薩摩訶薩安住其中，求趣無上正等菩提，不見諸法有所發趣、無所發趣，以一切法都無所住故名法住。",
    "T06n0220_387:1001c28_6": "諸菩薩摩訶薩安住此中修行般若波羅蜜多，見一切法本性空已，定於無上正等菩提得不退轉。",
    "T06n0220_387:1002a01_7": "所以者何？",
    "T06n0220_387:1002a01_8": "是菩薩摩訶薩不見有法能為障礙，見一切法無障礙故，便於無上正等菩提不生疑惑，是故不退。",
    "T06n0220_387:1002a03_9": "「復次，善現！",
    "T06n0220_387:1002a04_10": "本性空中我不可得，有情不可得，有情施設不可得，命者、生者、養者、士夫、補特伽羅、意生、儒童、作者、使作者、起者、使起者、受者、使受者、知者、見者亦不可得。",
    "T06n0220_387:1002a07_11": "「善現！",
    "T06n0220_387:1002a07_12": "本性空中色不可得，受、想、行、識亦不可得。",
    "T06n0220_387:1002a08_13": "「善現！",
    "T06n0220_387:1002a08_14": "本性空中眼處不可得，耳、鼻、舌、身、意處亦不可得。",
    "T06n0220_387:1002a09_15": "「善現！",
    "T06n0220_387:1002a10_0": "本性空中色處不可得，聲、香、味、觸、法處亦不可得。",
    "T06n0220_387:1002a11_1": "「善現！",
    "T06n0220_387:1002a11_2": "本性空中眼界不可得，耳、鼻、舌、身、意界亦不可得。",
    "T06n0220_387:1002a12_3": "「善現！",
    "T06n0220_387:1002a12_4": "本性空中色界不可得，聲、香、味、觸、法界亦不可得。",
    "T06n0220_387:1002a13_5": "「善現！",
    "T06n0220_387:1002a13_6": "本性空中眼識界不可得，耳、鼻、舌、身、意識界亦不可得。",
    "T06n0220_387:1002a15_7": "「善現！",
    "T06n0220_387:1002a15_8": "本性空中眼觸不可得，耳、鼻、舌、身、意觸亦不可得。",
    "T06n0220_387:1002a16_9": "「善現！",
    "T06n0220_387:1002a16_10": "本性空中眼觸為緣所生諸受不可得，耳、鼻、舌、身、意觸為緣所生諸受亦不可得。",
    "T06n0220_387:1002a18_11": "「善現！",
    "T06n0220_387:1002a18_12": "本性空中地界不可得，水、火、風、空、識界亦不可得。",
    "T06n0220_387:1002a19_13": "「善現！",
    "T06n0220_387:1002a19_14": "本性空中因緣不可得，等無間緣、所緣緣、增上緣亦不可得。",
    "T06n0220_387:1002a21_0": "「善現！",
    "T06n0220_387:1002a21_1": "本性空中從緣所生諸法皆不可得。",
    "T06n0220_387:1002a21_2": "「善現！",
    "T06n0220_387:1002a22_3": "本性空中無明不可得，行、識、名色、六處、觸、受、愛、取、有、生、老死愁歎苦憂惱亦不可得。",
    "T06n0220_387:1002a23_4": "「善現！",
    "T06n0220_387:1002a24_5": "本性空中布施波羅蜜多不可得，淨戒、安忍、精進、靜慮、般若波羅蜜多亦不可得。",
    "T06n0220_387:1002a25_6": "「善現！",
    "T06n0220_387:1002a26_0": "本性空中內空不可得，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空亦不可得。",
    "T06n0220_387:1002b01_1": "「善現！",
    "T06n0220_387:1002b01_2": "本性空中四念住不可得，四正斷、四神足、五根、五力、七等覺支、八聖道支亦不可得。",
    "T06n0220_387:1002b03_3": "「善現！",
    "T06n0220_387:1002b03_4": "本性空中苦聖諦不可得，集、滅、道聖諦亦不可得。",
    "T06n0220_387:1002b04_5": "「善現！",
    "T06n0220_387:1002b04_6": "本性空中四靜慮不可得，四無量、四無色定亦不可得。",
    "T06n0220_387:1002b05_7": "「善現！",
    "T06n0220_387:1002b05_8": "本性空中八解脫不可得，八勝處、九次第定、十遍處亦不可得。",
    "T06n0220_387:1002b07_9": "「善現！",
    "T06n0220_387:1002b07_10": "本性空中一切陀羅尼門不可得，一切三摩地門亦不可得。",
    "T06n0220_387:1002b08_11": "「善現！",
    "T06n0220_387:1002b08_12": "本性空中空解脫門不可得，無相、無願解脫門亦不可得。",
    "T06n0220_387:1002b10_13": "「善現！",
    "T06n0220_387:1002b10_14": "本性空中菩薩極喜地不可得，離垢地、發光地、焰慧地、極難勝地、現前地、遠行地、不動地、善慧地、法雲地亦不可得。",
    "T06n0220_387:1002b13_0": "「善現！",
    "T06n0220_387:1002b13_1": "本性空中五眼不可得，六神通亦不可得。",
    "T06n0220_387:1002b14_2": "「善現！",
    "T06n0220_387:1002b14_3": "本性空中佛十力不可得，四無所畏、四無礙解、大慈、大悲、大喜、大捨、十八佛不共法亦不可得。",
    "T06n0220_387:1002b16_4": "「善現！",
    "T06n0220_387:1002b16_5": "本性空中無忘失法不可得，恒住捨性亦不可得。",
    "T06n0220_387:1002b17_6": "「善現！",
    "T06n0220_387:1002b17_7": "本性空中一切智不可得，道相智、一切相智亦不可得。",
    "T06n0220_387:1002b18_8": "「善現！",
    "T06n0220_387:1002b19_9": "本性空中預流果不可得，一來、不還、阿羅漢果、獨覺菩提亦不可得。",
    "T06n0220_387:1002b20_10": "「善現！",
    "T06n0220_387:1002b20_11": "本性空中一切菩薩摩訶薩行不可得，諸佛無上正等菩提亦不可得。",
    "T06n0220_387:1002b22_12": "「善現！",
    "T06n0220_387:1002b22_13": "本性空中色非色法不可得，有見無見、有對無對、有漏無漏、有為無為法亦不可得。",
    "T06n0220_387:1002b24_14": "「善現！",
    "T06n0220_387:1002b24_15": "本性空中三十二大士相不可得，八十隨好亦不可得。",
    "T06n0220_387:1002b25_16": "「善現！",
    "T06n0220_387:1002b25_17": "如佛化作四眾，所謂苾芻、苾芻尼、鄔波索迦、鄔波斯迦，假使化佛百千俱胝那庾多劫為彼四眾宣說法要，於意云何？",
    "T06n0220_387:1002b28_18": "如是化眾頗有能得預流果，或得一來果，或得不還果，或得阿羅漢果，或得獨覺菩提，或得無上正等菩提不？」",
    "T06n0220_387:1002c01_19": "善現答言：「不也！",
    "T06n0220_387:1002c02_20": "世尊！",
    "T06n0220_387:1002c02_21": "不也！",
    "T06n0220_387:1002c02_22": "善逝！",
    "T06n0220_387:1002c02_23": "何以故？",
    "T06n0220_387:1002c02_24": "是諸化眾都無實事，非無實法可有得果。」",
    "T06n0220_387:1002c04_0": "佛言：「善現！",
    "T06n0220_387:1002c04_1": "諸法亦爾，皆本性空都無實事，於中何等菩薩摩訶薩為何等有情說何等法，可令得預流果、或一來果、或不還果、或阿羅漢果、或獨覺菩提、或復無上正等菩提？",
    "T06n0220_387:1002c08_0": "「善現！",
    "T06n0220_387:1002c08_1": "諸菩薩摩訶薩雖為有情宣說種種本性空法，而諸有情實不可得，哀愍彼墮顛倒法故，拔濟令住無顛倒法。",
    "T06n0220_387:1002c10_2": "無顛倒者謂無分別，無分別者無顛倒故，若有分別則有顛倒，彼等流故。",
    "T06n0220_387:1002c12_3": "「善現！",
    "T06n0220_387:1002c12_4-0": "諸無分別無顛倒中，無我，無有情、命者、生者、養者、士夫、補特伽羅、意生、儒童、作者、使作者、起者、使起者、受者、使受者、知者、見者；亦無色，無受、想、行、識；亦無眼處，無耳、鼻、舌、身、意處；亦無色處，無聲、香、味、觸、法處；亦無眼界、無耳、鼻、舌、身、意界；亦無色界，無聲、香、味、觸、法界；亦無眼識界，",
    "T06n0220_387:1002c12_4-1": "無耳、鼻、舌、身、意識界；亦無眼觸，無耳、鼻、舌、身、意觸；亦無眼觸為緣所生諸受，無耳、鼻、舌、身、意觸為緣所生諸受；亦無地界，無水、火、風、空、識界；亦無因緣，無等無間緣、所緣緣、增上緣；亦無從緣所生諸法；亦無無明，無行、識、名色、六處、觸、受、愛、取、有、生、老死愁歎苦憂惱；亦無布施波羅蜜多，無淨戒、",
    "T06n0220_387:1002c12_4-2": "安忍、精進、靜慮、般若波羅蜜多；亦無內空，無外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；亦無四念住，無四正斷、四神足、五根、五力、七等覺支、八聖道支；亦無苦聖諦，無集、滅、道聖諦；亦無四靜慮，",
    "T06n0220_387:1002c12_4-3": "無四無量、四無色定；亦無八解脫，無八勝處、九次第定、十遍處；亦無一切陀羅尼門，無一切三摩地門；亦無空解脫門，無無相、無願解脫門；亦無極喜地，無離垢地、發光地、焰慧地、極難勝地、現前地、遠行地、不動地、善慧地、法雲地；亦無五眼，無六神通；亦無佛十力，無四無所畏、四無礙解、大慈、大悲、大喜、大捨、十八佛不共法；",
    "T06n0220_387:1002c12_4-4": "亦無無忘失法，無恒住捨性；亦無一切智，無道相智、一切相智；亦無預流果，無一來、不還、阿羅漢果、獨覺菩提；亦無一切菩薩摩訶薩行，無諸佛無上正等菩提；亦無色非色法，無有見無見、有對無對、有漏無漏、有為無為法；亦無三十二大士相，無八十隨好。",
    "T06n0220_387:1003a16_0": "「善現！",
    "T06n0220_387:1003a16_1-0": "此無所有即本性空，諸菩薩摩訶薩修行般若波羅蜜多時，安住此中見諸有情墮顛倒想，方便善巧令得解脫，謂令解脫無我我想，無有情、命者、生者、養者、士夫、補特伽羅、意生、儒童、作者、使作者、起者、使起者、受者、使受者、知者、見者有情乃至見者想；亦令解脫無色色想，無受、想、行、識受、想、行、識想；亦令解脫無眼處眼處想，",
    "T06n0220_387:1003a16_1-1": "無耳、鼻、舌、身、意處耳、鼻、舌、身、意處想；亦令解脫無色處色處想，無聲、香、味、觸、法處聲、香、味、觸、法處想；亦令解脫無眼界眼界想，無耳、鼻、舌、身、意界耳、鼻、舌、身、意界想；亦令解脫無色界色界想，無聲、香、味、觸、法界聲、香、味、觸、法界想；亦令解脫無眼識界眼識界想，無耳、鼻、舌、身、意識界耳、",
    "T06n0220_387:1003a16_1-2": "鼻、舌、身、意識界想；亦令解脫無眼觸眼觸想，無耳、鼻、舌、身、意觸耳、鼻、舌、身、意觸想；亦令解脫無眼觸為緣所生諸受眼觸為緣所生諸受想；無耳、鼻、舌、身、意觸為緣所生諸受耳、鼻、舌、身、意觸為緣所生諸受想；亦令解脫無地界地界想，無水、火、風、空、識界水、火、風、空、識界想；亦令解脫無因緣因緣想；無等無間緣、",
    "T06n0220_387:1003a16_1-3": "所緣緣、增上緣等無間緣、所緣緣、增上緣想；亦令解脫無從緣所生諸法從緣所生諸法想；亦令解脫無無明無明想，無行、識、名色、六處、觸、受、愛、取、有、生、老死愁歎苦憂惱行乃至老死愁歎苦憂惱想；亦令解脫無布施波羅蜜多布施波羅蜜多想，無淨戒、安忍、精進、靜慮、般若波羅蜜多淨戒乃至般若波羅蜜多想；亦令解脫無內空內空想，",
    "T06n0220_387:1003a16_1-4": "無外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空外空乃至無性自性空想；亦令解脫無四念住四念住想，無四正斷、四神足、五根、五力、七等覺支、八聖道支四正斷乃至八聖道支想；亦令解脫無苦聖諦苦聖諦想，無集、",
    "T06n0220_387:1003a16_1-5": "滅、道聖諦集、滅、道聖諦想；亦令解脫無四靜慮四靜慮想，無四無量、四無色定四無量、四無色定想；亦令解脫無八解脫八解脫想，無八勝處、九次第定、十遍處八勝處、九次第定、十遍處想；亦令解脫無陀羅尼門陀羅尼門想，無三摩地門三摩地門想；亦令解脫無空解脫門空解脫門想，無無相、無願解脫門無相、無願解脫門想；亦令解脫無極喜地極喜地想，",
    "T06n0220_387:1003a16_1-6": "無離垢地、發光地、焰慧地、極難勝地、現前地、遠行地、不動地、善慧地、法雲地離垢地乃至法雲地想；亦令解脫無五眼五眼想，無六神通六神通想；亦令解脫無佛十力佛十力想，無四無所畏、四無礙解、大慈、大悲、大喜、大捨、十八佛不共法四無所畏乃至十八佛不共法想；亦令解脫無無忘失法無忘失法想，無恒住捨性恒住捨性想；亦令解脫無一切智一切智想，",
    "T06n0220_387:1003a16_1-7": "無道相智、一切相智道相智、一切相智想；亦令解脫無預流果預流果想，無一來、不還、阿羅漢果、獨覺菩提一來、不還、阿羅漢果、獨覺菩提想；亦令解脫無一切菩薩摩訶薩行一切菩薩摩訶薩行想，無諸佛無上正等菩提諸佛無上正等菩提想；亦令解脫無色非色法色非色法想，無有見無見、有對無對、有漏無漏、有為無為法有見無見乃至有為無為法想；",
    "T06n0220_387:1003a16_1-8": "亦令解脫無三十二大士相三十二大士相想，無八十隨好八十隨好想；亦令解脫五取蘊等諸有漏法，亦令解脫四念住等諸無漏法。",
    "T06n0220_387:1003c21_2": "何以故？",
    "T06n0220_387:1003c22_3": "善現！",
    "T06n0220_387:1003c22_4": "四念住等諸無漏法，亦非如勝義諦無生無滅、無相無為、無戲論無分別，亦應解脫，勝義諦者即本性空，此本性空即是諸佛所證無上正等菩提。",
    "T06n0220_387:1003c26_0": "大般若波羅蜜多經卷第三百八十七"
}