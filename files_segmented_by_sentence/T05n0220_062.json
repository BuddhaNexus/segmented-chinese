{
    "T05n0220_062:0348c04_0": "大般若波羅蜜多經卷第六十二",
    "T05n0220_062:0348c06_0": "三藏法師玄奘奉　詔譯",
    "T05n0220_062:0348c07_0": "初分無所得品第十八之二",
    "T05n0220_062:0348c08_0": "「舍利子！",
    "T05n0220_062:0348c08_1": "耳界無所有不可得故，前、後、中際菩薩摩訶薩不可得；聲界、耳識界及耳觸、耳觸為緣所生諸受無所有故，前、後、中際菩薩摩訶薩不可得。",
    "T05n0220_062:0348c11_2": "耳界空故，前、後、中際菩薩摩訶薩不可得；聲界、耳識界及耳觸、耳觸為緣所生諸受空故，前、後、中際菩薩摩訶薩不可得。",
    "T05n0220_062:0348c14_3": "耳界遠離故，前、後、中際菩薩摩訶薩不可得；聲界、耳識界及耳觸、耳觸為緣所生諸受遠離故，前、後、中際菩薩摩訶薩不可得。",
    "T05n0220_062:0348c16_4": "耳界無自性故，前、後、中際菩薩摩訶薩不可得；聲界、耳識界及耳觸、耳觸為緣所生諸受無自性故，前、後、中際菩薩摩訶薩不可得。",
    "T05n0220_062:0348c19_5": "何以故？",
    "T05n0220_062:0348c20_0": "舍利子！",
    "T05n0220_062:0348c20_1": "耳界、聲界、耳識界及耳觸、耳觸為緣所生諸受無所有、空、遠離、無自性中，前、後、中際菩薩摩訶薩皆不可得故。",
    "T05n0220_062:0348c22_2": "舍利子！",
    "T05n0220_062:0348c22_3": "非耳界乃至耳觸為緣所生諸受無所有有異，非耳界乃至耳觸為緣所生諸受空有異，非耳界乃至耳觸為緣所生諸受遠離有異，非耳界乃至耳觸為緣所生諸受無自性有異，非前際菩薩摩訶薩有異，非後際菩薩摩訶薩有異，非中際菩薩摩訶薩有異。",
    "T05n0220_062:0348c28_4": "舍利子！",
    "T05n0220_062:0348c28_5": "若耳界乃至耳觸為緣所生諸受無所有，若耳界乃至耳觸為緣所生諸受空，若耳界乃至耳觸為緣所生諸受遠離，若耳界乃至耳觸為緣所生諸受無自性，若前際菩薩摩訶薩，若後際菩薩摩訶薩，若中際菩薩摩訶薩，如是一切法無二無二分。",
    "T05n0220_062:0349a05_6": "舍利子！",
    "T05n0220_062:0349a05_7": "由此緣故我作是說：前際菩薩摩訶薩不可得，後際菩薩摩訶薩不可得，中際菩薩摩訶薩不可得。",
    "T05n0220_062:0349a08_8": "「舍利子！",
    "T05n0220_062:0349a08_9": "鼻界無所有故，前、後、中際菩薩摩訶薩不可得；香界、鼻識界及鼻觸、鼻觸為緣所生諸受無所有故，前、後、中際菩薩摩訶薩不可得。",
    "T05n0220_062:0349a11_10": "鼻界空故，前、後、中際菩薩摩訶薩不可得；香界、鼻識界及鼻觸、鼻觸為緣所生諸受空故，前、後、中際菩薩摩訶薩不可得。",
    "T05n0220_062:0349a13_11": "鼻界遠離故，前、後、中際菩薩摩訶薩不可得；香界、鼻識界及鼻觸、鼻觸為緣所生諸受遠離故，前、後、中際菩薩摩訶薩不可得。",
    "T05n0220_062:0349a16_12": "鼻界無自性故，前、後、中際菩薩摩訶薩不可得；香界、鼻識界及鼻觸、鼻觸為緣所生諸受無自性故，前、後、中際菩薩摩訶薩不可得。",
    "T05n0220_062:0349a19_13": "何以故？",
    "T05n0220_062:0349a19_14": "舍利子！",
    "T05n0220_062:0349a20_15": "鼻界、香界、鼻識界及鼻觸、鼻觸為緣所生諸受無所有、空、遠離、無自性中，前、後、中際菩薩摩訶薩皆不可得故。",
    "T05n0220_062:0349a22_16": "舍利子！",
    "T05n0220_062:0349a22_17": "非鼻界乃至鼻觸為緣所生諸受無所有有異，非鼻界乃至鼻觸為緣所生諸受空有異，非鼻界乃至鼻觸為緣所生諸受遠離有異，非鼻界乃至鼻觸為緣所生諸受無自性有異，非前際菩薩摩訶薩有異，非後際菩薩摩訶薩有異，非中際菩薩摩訶薩有異。",
    "T05n0220_062:0349a28_18": "舍利子！",
    "T05n0220_062:0349a28_19": "若鼻界乃至鼻觸為緣所生諸受無所有，若鼻界乃至鼻觸為緣所生諸受空，若鼻界乃至鼻觸為緣所生諸受遠離，若鼻界乃至鼻觸為緣所生諸受無自性，若前際菩薩摩訶薩，若後際菩薩摩訶薩，若中際菩薩摩訶薩，如是一切法無二無二分。",
    "T05n0220_062:0349b06_0": "「舍利子！",
    "T05n0220_062:0349b06_1": "由此緣故我作是說：前際菩薩摩訶薩不可得，後際菩薩摩訶薩不可得，中際菩薩摩訶薩不可得。",
    "T05n0220_062:0349b08_2": "「舍利子！",
    "T05n0220_062:0349b08_3": "舌界無所有故，前、後、中際菩薩摩訶薩不可得；味界、舌識界及舌觸、舌觸為緣所生諸受無所有故，前、後、中際菩薩摩訶薩不可得。",
    "T05n0220_062:0349b11_4": "舌界空故，前、後、中際菩薩摩訶薩不可得；味界、舌識界及舌觸、舌觸為緣所生諸受空故，前、後、中際菩薩摩訶薩不可得。",
    "T05n0220_062:0349b14_5": "舌界遠離故，前、後、中際菩薩摩訶薩不可得；味界、舌識界及舌觸、舌觸為緣所生諸受遠離故，前、後、中際菩薩摩訶薩不可得。",
    "T05n0220_062:0349b17_6": "舌界無自性故，前、後、中際菩薩摩訶薩不可得；味界、舌識界及舌觸、舌觸為緣所生諸受無自性故，前、後、中際菩薩摩訶薩不可得。",
    "T05n0220_062:0349b20_7": "何以故？",
    "T05n0220_062:0349b20_8": "舍利子！",
    "T05n0220_062:0349b20_9": "舌界、味界、舌識界及舌觸、舌觸為緣所生諸受無所有、空、遠離、無自性中，前、後、中際菩薩摩訶薩皆不可得故。",
    "T05n0220_062:0349b22_10": "舍利子！",
    "T05n0220_062:0349b23_11": "非舌界乃至舌觸為緣所生諸受無所有有異，非舌界乃至舌觸為緣所生諸受空有異，非舌界乃至舌觸為緣所生諸受遠離有異，非舌界乃至舌觸為緣所生諸受無自性有異，非前際菩薩摩訶薩有異，非後際菩薩摩訶薩有異，非中際菩薩摩訶薩有異。",
    "T05n0220_062:0349b29_12": "舍利子！",
    "T05n0220_062:0349b29_13": "若舌界乃至舌觸為緣所生諸受無所有，若舌界乃至舌觸為緣所生諸受空，若舌界乃至舌觸為緣所生諸受遠離，若舌界乃至舌觸為緣所生諸受無自性，若前際菩薩摩訶薩，若後際菩薩摩訶薩，若中際菩薩摩訶薩，如是一切法無二無二分。",
    "T05n0220_062:0349c06_0": "舍利子！",
    "T05n0220_062:0349c06_1": "由此緣故我作是說：前際菩薩摩訶薩不可得，後際菩薩摩訶薩不可得，中際菩薩摩訶薩不可得。",
    "T05n0220_062:0349c08_2": "「舍利子！",
    "T05n0220_062:0349c08_3": "身界無所有故，前、後、中際菩薩摩訶薩不可得；觸界、身識界及身觸、身觸為緣所生諸受無所有故，前、後、中際菩薩摩訶薩不可得。",
    "T05n0220_062:0349c11_4": "身界空故，前、後、中際菩薩摩訶薩不可得；觸界、身識界及身觸、身觸為緣所生諸受空故，前、後、中際菩薩摩訶薩不可得。",
    "T05n0220_062:0349c14_5": "身界遠離故，前、後、中際菩薩摩訶薩不可得；觸界、身識界及身觸、身觸為緣所生諸受遠離故，前、後、中際菩薩摩訶薩不可得。",
    "T05n0220_062:0349c17_6": "身界無自性故，前、後、中際菩薩摩訶薩不可得；觸界、身識界及身觸、身觸為緣所生諸受無自性故，前、後、中際菩薩摩訶薩不可得。",
    "T05n0220_062:0349c20_7": "何以故？",
    "T05n0220_062:0349c20_8": "舍利子！",
    "T05n0220_062:0349c20_9": "身界、觸界、身識界及身觸、身觸為緣所生諸受無所有、空、遠離、無自性中，前、後、中際菩薩摩訶薩皆不可得故。",
    "T05n0220_062:0349c22_10": "舍利子！",
    "T05n0220_062:0349c23_11": "非身界乃至身觸為緣所生諸受無所有有異，非身界乃至身觸為緣所生諸受空有異，非身界乃至身觸為緣所生諸受遠離有異，非身界乃至身觸為緣所生諸受無自性有異，非前際菩薩摩訶薩有異，非後際菩薩摩訶薩有異，非中際菩薩摩訶薩有異。",
    "T05n0220_062:0349c29_0": "舍利子！",
    "T05n0220_062:0349c29_1": "若身界乃至身觸為緣所生諸受無所有，若身界乃至身觸為緣所生諸受空，若身界乃至身觸為緣所生諸受遠離，若身界乃至身觸為緣所生諸受無自性，若前際菩薩摩訶薩，若後際菩薩摩訶薩，若中際菩薩摩訶薩，如是一切法無二無二分。",
    "T05n0220_062:0350a05_2": "舍利子！",
    "T05n0220_062:0350a06_3": "由此緣故我作是說：前際菩薩摩訶薩不可得，後際菩薩摩訶薩不可得，中際菩薩摩訶薩不可得。",
    "T05n0220_062:0350a08_4": "「舍利子！",
    "T05n0220_062:0350a08_5": "意界無所有故，前、後、中際菩薩摩訶薩不可得；法界、意識界及意觸、意觸為緣所生諸受無所有故，前、後、中際菩薩摩訶薩不可得。",
    "T05n0220_062:0350a11_6": "意界空故，前、後、中際菩薩摩訶薩不可得；法界、意識界及意觸、意觸為緣所生諸受空故，前、後、中際菩薩摩訶薩不可得。",
    "T05n0220_062:0350a14_7": "意界遠離故，前、後、中際菩薩摩訶薩不可得；法界、意識界及意觸、意觸為緣所生諸受遠離故，前、後、中際菩薩摩訶薩不可得。",
    "T05n0220_062:0350a17_8": "意界無自性故，前、後、中際菩薩摩訶薩不可得；法界、意識界及意觸、意觸為緣所生諸受無自性故，前、後、中際菩薩摩訶薩不可得。",
    "T05n0220_062:0350a20_9": "何以故？",
    "T05n0220_062:0350a20_10": "舍利子！",
    "T05n0220_062:0350a20_11": "意界、法界、意識界及意觸、意觸為緣所生諸受無所有、空、遠離、無自性中，前、後、中際菩薩摩訶薩皆不可得故。",
    "T05n0220_062:0350a22_12": "舍利子！",
    "T05n0220_062:0350a23_13": "非意界乃至意觸為緣所生諸受無所有有異，非意界乃至意觸為緣所生諸受空有異，非意界乃至意觸為緣所生諸受遠離有異，非意界乃至意觸為緣所生諸受無自性有異，非前際菩薩摩訶薩有異，非後際菩薩摩訶薩有異，非中際菩薩摩訶薩有異。",
    "T05n0220_062:0350a29_14": "舍利子！",
    "T05n0220_062:0350a29_15": "若意界乃至意觸為緣所生諸受無所有，若意界乃至意觸為緣所生諸受空，若意界乃至意觸為緣所生諸受遠離，若意界乃至意觸為緣所生諸受無自性，若前際菩薩摩訶薩，若後際菩薩摩訶薩，若中際菩薩摩訶薩，如是一切法無二無二分。",
    "T05n0220_062:0350b05_16": "舍利子！",
    "T05n0220_062:0350b06_17": "由此緣故我作是說：前際菩薩摩訶薩不可得，後際菩薩摩訶薩不可得，中際菩薩摩訶薩不可得。",
    "T05n0220_062:0350b09_0": "「舍利子！",
    "T05n0220_062:0350b09_1": "地界無所有故，前、後、中際菩薩摩訶薩不可得；水、火、風、空、識界無所有故，前、後、中際菩薩摩訶薩不可得。",
    "T05n0220_062:0350b11_2": "地界空故，前、後、中際菩薩摩訶薩不可得；水、火、風、空、識界空故，前、後、中際菩薩摩訶薩不可得。",
    "T05n0220_062:0350b13_3": "地界遠離故，前、後、中際菩薩摩訶薩不可得；水、火、風、空、識界遠離故，前、後、中際菩薩摩訶薩不可得。",
    "T05n0220_062:0350b15_4": "地界無自性故，前、後、中際菩薩摩訶薩不可得；水、火、風、空、識界無自性故，前、後、中際菩薩摩訶薩不可得。",
    "T05n0220_062:0350b18_5": "何以故？",
    "T05n0220_062:0350b18_6": "舍利子！",
    "T05n0220_062:0350b18_7": "地、水、火、風、空、識界無所有、空、遠離、無自性中，前、後、中際菩薩摩訶薩皆不可得故。",
    "T05n0220_062:0350b20_8": "舍利子！",
    "T05n0220_062:0350b20_9": "非地、水、火、風、空、識界無所有有異，非地、水、火、風、空、識界空有異，非地、水、火、風、空、識界遠離有異，非地、水、火、風、空、識界無自性有異，非前際菩薩摩訶薩有異，非後際菩薩摩訶薩有異，非中際菩薩摩訶薩有異。",
    "T05n0220_062:0350b25_10": "舍利子！",
    "T05n0220_062:0350b25_11": "若地、水、火、風、空、識界無所有，若地、水、火、風、空、識界空，若地、水、火、風、空、識界遠離，若地、水、火、風、空、識界無自性，若前際菩薩摩訶薩，若後際菩薩摩訶薩，若中際菩薩摩訶薩，如是一切法無二無二分。",
    "T05n0220_062:0350c01_12": "舍利子！",
    "T05n0220_062:0350c01_13": "由此緣故我作是說：前際菩薩摩訶薩不可得，後際菩薩摩訶薩不可得，中際菩薩摩訶薩不可得。",
    "T05n0220_062:0350c04_0": "「舍利子！",
    "T05n0220_062:0350c04_1": "苦聖諦無所有故，前、後、中際菩薩摩訶薩不可得；集、滅、道聖諦無所有故，前、後、中際菩薩摩訶薩不可得。",
    "T05n0220_062:0350c06_2": "苦聖諦空故，前、後、中際菩薩摩訶薩不可得；集、滅、道聖諦空故，前、後、中際菩薩摩訶薩不可得。",
    "T05n0220_062:0350c08_3": "苦聖諦遠離故，前、後、中際菩薩摩訶薩不可得；集、滅、道聖諦遠離故，前、後、中際菩薩摩訶薩不可得。",
    "T05n0220_062:0350c10_4": "苦聖諦無自性故，前、後、中際菩薩摩訶薩不可得；集、滅、道聖諦無自性故，前、後、中際菩薩摩訶薩不可得。",
    "T05n0220_062:0350c13_5": "何以故？",
    "T05n0220_062:0350c13_6": "舍利子！",
    "T05n0220_062:0350c13_7": "苦、集、滅、道聖諦無所有、空、遠離、無自性中，前、後、中際菩薩摩訶薩皆不可得故。",
    "T05n0220_062:0350c15_8": "舍利子！",
    "T05n0220_062:0350c15_9": "非苦、集、滅、道聖諦無所有有異，非苦、集、滅、道聖諦空有異，非苦、集、滅、道聖諦遠離有異，非苦、集、滅、道聖諦無自性有異，非前際菩薩摩訶薩有異，非後際菩薩摩訶薩有異，非中際菩薩摩訶薩有異。",
    "T05n0220_062:0350c20_10": "舍利子！",
    "T05n0220_062:0350c20_11": "若苦、集、滅、道聖諦無所有，若苦、集、滅、道聖諦空，若苦、集、滅、道聖諦遠離，若苦、集、滅、道聖諦無自性，若前際菩薩摩訶薩，若後際菩薩摩訶薩，若中際菩薩摩訶薩，如是一切法無二無二分。",
    "T05n0220_062:0350c24_12": "舍利子！",
    "T05n0220_062:0350c24_13": "由此緣故我作是說：前際菩薩摩訶薩不可得，後際菩薩摩訶薩不可得，中際菩薩摩訶薩不可得。",
    "T05n0220_062:0350c28_0": "「舍利子！",
    "T05n0220_062:0350c28_1": "無明無所有故，前、後、中際菩薩摩訶薩不可得；行、識、名色、六處、觸、受、愛、取、有、生、老死愁歎苦憂惱無所有故，前、後、中際菩薩摩訶薩不可得。",
    "T05n0220_062:0351a02_2": "無明空故，前、後、中際菩薩摩訶薩不可得；行、識、名色、六處、觸、受、愛、取、有、生、老死愁歎苦憂惱空故，前、後、中際菩薩摩訶薩不可得。",
    "T05n0220_062:0351a05_3": "無明遠離故，前、後、中際菩薩摩訶薩不可得；行、識、名色、六處、觸、受、愛、取、有、生、老死愁歎苦憂惱遠離故，前、後、中際菩薩摩訶薩不可得。",
    "T05n0220_062:0351a08_4": "無明無自性故，前、後、中際菩薩摩訶薩不可得；行、識、名色、六處、觸、受、愛、取、有、生、老死愁歎苦憂惱無自性故，前、後、中際菩薩摩訶薩不可得。",
    "T05n0220_062:0351a11_5": "何以故？",
    "T05n0220_062:0351a11_6": "舍利子！",
    "T05n0220_062:0351a11_7": "無明、行、識、名色、六處、觸、受、愛、取、有、生、老死愁歎苦憂惱無所有、空、遠離、無自性中，前、後、中際菩薩摩訶薩皆不可得故。",
    "T05n0220_062:0351a14_8": "舍利子！",
    "T05n0220_062:0351a14_9": "非無明乃至老死愁歎苦憂惱無所有有異，非無明乃至老死愁歎苦憂惱空有異，非無明乃至老死愁歎苦憂惱遠離有異，非無明乃至老死愁歎苦憂惱無自性有異，非前際菩薩摩訶薩有異，非後際菩薩摩訶薩有異，非中際菩薩摩訶薩有異。",
    "T05n0220_062:0351a20_10": "舍利子！",
    "T05n0220_062:0351a20_11": "若無明乃至老死愁歎苦憂惱無所有，若無明乃至老死愁歎苦憂惱空，若無明乃至老死愁歎苦憂惱遠離，若無明乃至老死愁歎苦憂惱無自性，若前際菩薩摩訶薩，若後際菩薩摩訶薩，若中際菩薩摩訶薩，如是一切法無二無二分。",
    "T05n0220_062:0351a25_12": "舍利子！",
    "T05n0220_062:0351a26_0": "由此緣故我作是說：前際菩薩摩訶薩不可得，後際菩薩摩訶薩不可得，中際菩薩摩訶薩不可得。",
    "T05n0220_062:0351a28_1": "「舍利子！",
    "T05n0220_062:0351a28_2": "布施波羅蜜多無所有故，前、後、中際菩薩摩訶薩不可得；淨戒、安忍、精進、靜慮、般若波羅蜜多無所有故，前、後、中際菩薩摩訶薩不可得。",
    "T05n0220_062:0351b02_3": "布施波羅蜜多空故，前、後、中際菩薩摩訶薩不可得；淨戒、安忍、精進、靜慮、般若波羅蜜多空故，前、後、中際菩薩摩訶薩不可得。",
    "T05n0220_062:0351b05_4": "布施波羅蜜多遠離故，前、後、中際菩薩摩訶薩不可得；淨戒、安忍、精進、靜慮、般若波羅蜜多遠離故，前、後、中際菩薩摩訶薩不可得。",
    "T05n0220_062:0351b08_5": "布施波羅蜜多無自性故，前、後、中際菩薩摩訶薩不可得；淨戒、安忍、精進、靜慮、般若波羅蜜多無自性故，前、後、中際菩薩摩訶薩不可得。",
    "T05n0220_062:0351b11_6": "何以故？",
    "T05n0220_062:0351b11_7": "舍利子！",
    "T05n0220_062:0351b11_8": "布施、淨戒、安忍、精進、靜慮、般若波羅蜜多無所有、空、遠離、無自性中，前、後、中際菩薩摩訶薩皆不可得故。",
    "T05n0220_062:0351b14_9": "舍利子！",
    "T05n0220_062:0351b14_10": "非布施、淨戒、安忍、精進、靜慮、般若波羅蜜多無所有有異，非布施、淨戒、安忍、精進、靜慮、般若波羅蜜多空有異，非布施、淨戒、安忍、精進、靜慮、般若波羅蜜多遠離有異，非布施、淨戒、安忍、精進、靜慮、般若波羅蜜多無自性有異，非前際菩薩摩訶薩有異，非後際菩薩摩訶薩有異，非中際菩薩摩訶薩有異。",
    "T05n0220_062:0351b21_11": "舍利子！",
    "T05n0220_062:0351b21_12": "若布施、淨戒、安忍、精進、靜慮、般若波羅蜜多無所有，若布施、淨戒、安忍、精進、靜慮、般若波羅蜜多空，若布施、淨戒、安忍、精進、靜慮、般若波羅蜜多遠離，若布施、淨戒、安忍、精進、靜慮、般若波羅蜜多無自性，若前際菩薩摩訶薩，若後際菩薩摩訶薩，若中際菩薩摩訶薩，如是一切法無二無二分。",
    "T05n0220_062:0351b27_13": "舍利子！",
    "T05n0220_062:0351b28_14": "由此緣故我作是說：前際菩薩摩訶薩不可得，後際菩薩摩訶薩不可得，中際菩薩摩訶薩不可得。",
    "T05n0220_062:0351c01_15": "「舍利子！",
    "T05n0220_062:0351c01_16": "四靜慮無所有故，前、後、中際菩薩摩訶薩不可得；四無量、四無色定無所有故，前、後、中際菩薩摩訶薩不可得。",
    "T05n0220_062:0351c04_17": "四靜慮空故，前、後、中際菩薩摩訶薩不可得；四無量、四無色定空故，前、後、中際菩薩摩訶薩不可得。",
    "T05n0220_062:0351c06_18": "四靜慮遠離故，前、後、中際菩薩摩訶薩不可得；四無量、四無色定遠離故，前、後、中際菩薩摩訶薩不可得。",
    "T05n0220_062:0351c08_19": "四靜慮無自性故，前、後、中際菩薩摩訶薩不可得；四無量、四無色定無自性故，前、後、中際菩薩摩訶薩不可得。",
    "T05n0220_062:0351c11_20": "何以故？",
    "T05n0220_062:0351c11_21": "舍利子！",
    "T05n0220_062:0351c11_22": "四靜慮、四無量、四無色定無所有、空、遠離、無自性中，前、後、中際菩薩摩訶薩皆不可得故。",
    "T05n0220_062:0351c13_23": "舍利子！",
    "T05n0220_062:0351c13_24": "非四靜慮、四無量、四無色定無所有有異，非四靜慮、四無量、四無色定空有異，非四靜慮、四無量、四無色定遠離有異，非四靜慮、四無量、四無色定無自性有異，非前際菩薩摩訶薩有異，非後際菩薩摩訶薩有異，非中際菩薩摩訶薩有異。",
    "T05n0220_062:0351c19_25": "舍利子！",
    "T05n0220_062:0351c19_26": "若四靜慮、四無量、四無色定無所有，若四靜慮、四無量、四無色定空，若四靜慮、四無量、四無色定遠離，若四靜慮、四無量、四無色定無自性，若前際菩薩摩訶薩，若後際菩薩摩訶薩，若中際菩薩摩訶薩，如是一切法無二無二分。",
    "T05n0220_062:0351c24_27": "舍利子！",
    "T05n0220_062:0351c25_28": "由此緣故我作是說：前際菩薩摩訶薩不可得，後際菩薩摩訶薩不可得，中際菩薩摩訶薩不可得。",
    "T05n0220_062:0351c28_0": "「舍利子！",
    "T05n0220_062:0351c28_1": "八解脫無所有故，前、後、中際菩薩摩訶薩不可得；八勝處、九次第定、十遍處無所有故，前、後、中際菩薩摩訶薩不可得。",
    "T05n0220_062:0352a01_2": "八解脫空故，前、後、中際菩薩摩訶薩不可得；八勝處、九次第定、十遍處空故，前、後、中際菩薩摩訶薩不可得。",
    "T05n0220_062:0352a04_3": "八解脫遠離故，前、後、中際菩薩摩訶薩不可得；八勝處、九次第定、十遍處遠離故，前、後、中際菩薩摩訶薩不可得。",
    "T05n0220_062:0352a06_4": "八解脫無自性故，前、後、中際菩薩摩訶薩不可得；八勝處、九次第定、十遍處無自性故，前、後、中際菩薩摩訶薩不可得。",
    "T05n0220_062:0352a09_5": "何以故？",
    "T05n0220_062:0352a09_6": "舍利子！",
    "T05n0220_062:0352a09_7": "八解脫、八勝處、九次第定、十遍處無所有、空、遠離、無自性中，前、後、中際菩薩摩訶薩皆不可得故。",
    "T05n0220_062:0352a11_8": "舍利子！",
    "T05n0220_062:0352a11_9": "非八解脫、八勝處、九次第定、十遍處無所有有異，非八解脫、八勝處、九次第定、十遍處空有異，非八解脫、八勝處、九次第定、十遍處遠離有異，非八解脫、八勝處、九次第定、十遍處無自性有異，非前際菩薩摩訶薩有異，非後際菩薩摩訶薩有異，非中際菩薩摩訶薩有異。",
    "T05n0220_062:0352a17_10": "舍利子！",
    "T05n0220_062:0352a18_11": "若八解脫、八勝處、九次第定、十遍處無所有，若八解脫、八勝處、九次第定、十遍處空，若八解脫、八勝處、九次第定、十遍處遠離，若八解脫、八勝處、九次第定、十遍處無自性，若前際菩薩摩訶薩，若後際菩薩摩訶薩，若中際菩薩摩訶薩，如是一切法無二無二分。",
    "T05n0220_062:0352a24_0": "舍利子！",
    "T05n0220_062:0352a24_1": "由此緣故我作是說：前際菩薩摩訶薩不可得，後際菩薩摩訶薩不可得，中際菩薩摩訶薩不可得。",
    "T05n0220_062:0352a27_0": "「舍利子！",
    "T05n0220_062:0352a27_1": "四念住無所有故，前、後、中際菩薩摩訶薩不可得；四正斷、四神足、五根、五力、七等覺支、八聖道支無所有故，前、後、中際菩薩摩訶薩不可得。",
    "T05n0220_062:0352b01_2": "四念住空故，前、後、中際菩薩摩訶薩不可得；四正斷、四神足、五根、五力、七等覺支、八聖道支空故，前、後、中際菩薩摩訶薩不可得。",
    "T05n0220_062:0352b04_3": "四念住遠離故，前、後、中際菩薩摩訶薩不可得；四正斷、四神足、五根、五力、七等覺支、八聖道支遠離故，前、後、中際菩薩摩訶薩不可得。",
    "T05n0220_062:0352b07_4": "四念住無自性故，前、後、中際菩薩摩訶薩不可得；四正斷、四神足、五根、五力、七等覺支、八聖道支無自性故，前、後、中際菩薩摩訶薩不可得。",
    "T05n0220_062:0352b10_5": "何以故？",
    "T05n0220_062:0352b10_6": "舍利子！",
    "T05n0220_062:0352b10_7": "四念住、四正斷、四神足、五根、五力、七等覺支、八聖道支無所有、空、遠離、無自性中，前、後、中際菩薩摩訶薩皆不可得故。",
    "T05n0220_062:0352b13_8": "舍利子！",
    "T05n0220_062:0352b13_9": "非四念住乃至八聖道支無所有有異，非四念住乃至八聖道支空有異，非四念住乃至八聖道支遠離有異，非四念住乃至八聖道支無自性有異，非前際菩薩摩訶薩有異，非後際菩薩摩訶薩有異，非中際菩薩摩訶薩有異。",
    "T05n0220_062:0352b18_10": "舍利子！",
    "T05n0220_062:0352b18_11": "若四念住乃至八聖道支無所有，若四念住乃至八聖道支空，若四念住乃至八聖道支遠離，若四念住乃至八聖道支無自性，若前際菩薩摩訶薩，若後際菩薩摩訶薩，若中際菩薩摩訶薩，如是一切法無二無二分。",
    "T05n0220_062:0352b23_12": "舍利子！",
    "T05n0220_062:0352b24_13": "由此緣故我作是說：前際菩薩摩訶薩不可得，後際菩薩摩訶薩不可得，中際菩薩摩訶薩不可得。",
    "T05n0220_062:0352b27_0": "「舍利子！",
    "T05n0220_062:0352b27_1": "空解脫門無所有故，前、後、中際菩薩摩訶薩不可得；無相、無願解脫門無所有故，前、後、中際菩薩摩訶薩不可得。",
    "T05n0220_062:0352b29_2": "空解脫門空故，前、後、中際菩薩摩訶薩不可得；無相、無願解脫門空故，前、後、中際菩薩摩訶薩不可得。",
    "T05n0220_062:0352c03_0": "空解脫門遠離故，前、後、中際菩薩摩訶薩不可得；無相、無願解脫門遠離故，前、後、中際菩薩摩訶薩不可得。",
    "T05n0220_062:0352c05_1": "空解脫門無自性故，前、後、中際菩薩摩訶薩不可得；無相、無願解脫門無自性故，前、後、中際菩薩摩訶薩不可得。",
    "T05n0220_062:0352c07_2": "何以故？",
    "T05n0220_062:0352c08_3": "舍利子！",
    "T05n0220_062:0352c08_4": "空、無相、無願解脫門無所有、空、遠離、無自性中，前、後、中際菩薩摩訶薩皆不可得故。",
    "T05n0220_062:0352c10_5": "舍利子！",
    "T05n0220_062:0352c10_6": "非空、無相、無願解脫門無所有有異，非空、無相、無願解脫門空有異，非空、無相、無願解脫門遠離有異，非空、無相、無願解脫門無自性有異，非前際菩薩摩訶薩有異，非後際菩薩摩訶薩有異，非中際菩薩摩訶薩有異。",
    "T05n0220_062:0352c15_7": "舍利子！",
    "T05n0220_062:0352c15_8": "若空、無相、無願解脫門無所有，若空、無相、無願解脫門空，若空、無相、無願解脫門遠離，若空、無相、無願解脫門無自性，若前際菩薩摩訶薩，若後際菩薩摩訶薩，若中際菩薩摩訶薩，如是一切法無二無二分。",
    "T05n0220_062:0352c20_9": "舍利子！",
    "T05n0220_062:0352c20_10": "由此緣故我作是說：前際菩薩摩訶薩不可得，後際菩薩摩訶薩不可得，中際菩薩摩訶薩不可得。",
    "T05n0220_062:0352c23_0": "「舍利子！",
    "T05n0220_062:0352c23_1": "五眼無所有故，前、後、中際菩薩摩訶薩不可得；六神通無所有故，前、後、中際菩薩摩訶薩不可得。",
    "T05n0220_062:0352c25_2": "五眼空故，前、後、中際菩薩摩訶薩不可得；六神通空故，前、後、中際菩薩摩訶薩不可得。",
    "T05n0220_062:0352c27_3": "五眼遠離故，前、後、中際菩薩摩訶薩不可得；六神通遠離故，前、後、中際菩薩摩訶薩不可得。",
    "T05n0220_062:0353a01_4": "五眼無自性故，前、後、中際菩薩摩訶薩不可得；六神通無自性故，前、後、中際菩薩摩訶薩不可得。",
    "T05n0220_062:0353a03_5": "何以故？",
    "T05n0220_062:0353a03_6": "舍利子！",
    "T05n0220_062:0353a03_7": "五眼、六神通無所有、空、遠離、無自性中，前、後、中際菩薩摩訶薩皆不可得故。",
    "T05n0220_062:0353a05_8": "舍利子！",
    "T05n0220_062:0353a05_9": "非五眼、六神通無所有有異，非五眼、六神通空有異，非五眼、六神通遠離有異，非五眼、六神通無自性有異，非前際菩薩摩訶薩有異，非後際菩薩摩訶薩有異，非中際菩薩摩訶薩有異。",
    "T05n0220_062:0353a10_10": "舍利子！",
    "T05n0220_062:0353a10_11": "若五眼、六神通無所有，若五眼、六神通空，若五眼、六神通遠離，若五眼、六神通無自性，若前際菩薩摩訶薩，若後際菩薩摩訶薩，若中際菩薩摩訶薩，如是一切法無二無二分。",
    "T05n0220_062:0353a14_12": "舍利子！",
    "T05n0220_062:0353a14_13": "由此緣故我作是說：前際菩薩摩訶薩不可得，後際菩薩摩訶薩不可得，中際菩薩摩訶薩不可得。",
    "T05n0220_062:0353a18_0": "「舍利子！",
    "T05n0220_062:0353a18_1": "佛十力無所有故，前、後、中際菩薩摩訶薩不可得；四無所畏、四無礙解、大慈、大悲、大喜、大捨、十八佛不共法、一切智、道相智、一切相智無所有故，前、後、中際菩薩摩訶薩不可得。",
    "T05n0220_062:0353a22_2": "佛十力空故，前、後、中際菩薩摩訶薩不可得；四無所畏、四無礙解、大慈、大悲、大喜、大捨、十八佛不共法、一切智、道相智、一切相智空故，前、後、中際菩薩摩訶薩不可得。",
    "T05n0220_062:0353a25_3": "佛十力遠離故，前、後、中際菩薩摩訶薩不可得；四無所畏、四無礙解、大慈、大悲、大喜、大捨、十八佛不共法、一切智、道相智、一切相智遠離故，前、後、中際菩薩摩訶薩不可得。",
    "T05n0220_062:0353a29_4": "佛十力無自性故，前、後、中際菩薩摩訶薩不可得；四無所畏、四無礙解、大慈、大悲、大喜、大捨、十八佛不共法、一切智、道相智、一切相智無自性故，前、後、中際菩薩摩訶薩不可得。",
    "T05n0220_062:0353b04_5": "何以故？",
    "T05n0220_062:0353b04_6": "舍利子！",
    "T05n0220_062:0353b04_7": "佛十力、四無所畏、四無礙解、大慈、大悲、大喜、大捨、十八佛不共法、一切智、道相智、一切相智無所有、空、遠離、無自性中，前、後、中際菩薩摩訶薩皆不可得故。",
    "T05n0220_062:0353b08_8": "舍利子！",
    "T05n0220_062:0353b08_9": "非佛十力乃至一切相智無所有有異，非佛十力乃至一切相智空有異，非佛十力乃至一切相智遠離有異，非佛十力乃至一切相智無自性有異，非前際菩薩摩訶薩有異，非後際菩薩摩訶薩有異，非中際菩薩摩訶薩有異。",
    "T05n0220_062:0353b13_10": "舍利子！",
    "T05n0220_062:0353b13_11": "若佛十力乃至一切相智無所有，若佛十力乃至一切相智空，若佛十力乃至一切相智遠離，若佛十力乃至一切相智無自性，若前際菩薩摩訶薩，若後際菩薩摩訶薩，若中際菩薩摩訶薩，如是一切法無二無二分。",
    "T05n0220_062:0353b18_12": "舍利子！",
    "T05n0220_062:0353b19_13": "由此緣故我作是說：前際菩薩摩訶薩不可得，後際菩薩摩訶薩不可得，中際菩薩摩訶薩不可得。",
    "T05n0220_062:0353b22_0": "「舍利子！",
    "T05n0220_062:0353b22_1": "無忘失法無所有故，前、後、中際菩薩摩訶薩不可得；恒住捨性無所有故，前、後、中際菩薩摩訶薩不可得。",
    "T05n0220_062:0353b24_2": "無忘失法空故，前、後、中際菩薩摩訶薩不可得；恒住捨性空故，前、後、中際菩薩摩訶薩不可得。",
    "T05n0220_062:0353b26_3": "無忘失法遠離故，前、後、中際菩薩摩訶薩不可得；恒住捨性遠離故，前、後、中際菩薩摩訶薩不可得。",
    "T05n0220_062:0353b28_4": "無忘失法無自性故，前、後、中際菩薩摩訶薩不可得；恒住捨性無自性故，前、後、中際菩薩摩訶薩不可得。",
    "T05n0220_062:0353c02_5": "何以故？",
    "T05n0220_062:0353c02_6": "舍利子！",
    "T05n0220_062:0353c02_7": "無忘失法、恒住捨性無所有、空、遠離、無自性中，前、後、中際菩薩摩訶薩皆不可得故。",
    "T05n0220_062:0353c04_8": "舍利子！",
    "T05n0220_062:0353c04_9": "非無忘失法、恒住捨性無所有有異，非無忘失法、恒住捨性空有異，非無忘失法、恒住捨性遠離有異，非無忘失法、恒住捨性無自性有異，非前際菩薩摩訶薩有異，非後際菩薩摩訶薩有異，非中際菩薩摩訶薩有異。",
    "T05n0220_062:0353c09_10": "舍利子！",
    "T05n0220_062:0353c09_11": "若無忘失法、恒住捨性無所有，若無忘失法、恒住捨性空，若無忘失法、恒住捨性遠離，若無忘失法、恒住捨性無自性，若前際菩薩摩訶薩，若後際菩薩摩訶薩，若中際菩薩摩訶薩，如是一切法無二無二分。",
    "T05n0220_062:0353c14_12": "舍利子！",
    "T05n0220_062:0353c14_13": "由此緣故我作是說：前際菩薩摩訶薩不可得，後際菩薩摩訶薩不可得，中際菩薩摩訶薩不可得。",
    "T05n0220_062:0353c18_0": "大般若波羅蜜多經卷第六十二"
}