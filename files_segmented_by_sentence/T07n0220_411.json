{
    "T07n0220_411:0057b06_0": "大般若波羅蜜多經卷第四百一",
    "T07n0220_411:0057b07_0": "十一",
    "T07n0220_411:0057b09_0": "三藏法師玄奘奉　詔譯",
    "T07n0220_411:0057b10_0": "第二分譬喻品第十一",
    "T07n0220_411:0057b11_0": "爾時，具壽善現白佛言：「世尊！",
    "T07n0220_411:0057b11_1": "言菩薩者是何句義？」",
    "T07n0220_411:0057b12_2": "佛告善現：「無句義是菩薩句義。",
    "T07n0220_411:0057b12_3": "何以故？",
    "T07n0220_411:0057b13_4": "善現！",
    "T07n0220_411:0057b13_5": "菩提、薩埵二既不生，句於其中理亦非有故，無句義是菩薩句義。",
    "T07n0220_411:0057b14_6": "「善現當知！",
    "T07n0220_411:0057b14_7": "譬如空中鳥跡句義實無所有，菩薩句義亦復如是實無所有；譬如夢境、幻事、陽焰、光影、水月、響聲、空花、變化句義實無所有，菩薩句義亦復如是實無所有。",
    "T07n0220_411:0057b18_8": "「善現當知！",
    "T07n0220_411:0057b18_9": "如一切法真如句義實無所有，菩薩句義亦復如是實無所有；如一切法法界、法性、不虛妄性、不變異性、法定、法住、實際句義實無所有，菩薩句義亦復如是實無所有。",
    "T07n0220_411:0057b22_10": "「善現當知！",
    "T07n0220_411:0057b22_11": "如幻士色句義實無所有，菩薩句義亦復如是實無所有；如幻士受、想、行、識句義實無所有，菩薩句義亦復如是實無所有。",
    "T07n0220_411:0057b25_12": "「善現當知！",
    "T07n0220_411:0057b25_13": "如幻士眼處句義實無所有，菩薩句義亦復如是實無所有；如幻士耳、鼻、舌、身、意處句義實無所有，菩薩句義亦復如是實無所有。",
    "T07n0220_411:0057b28_14": "「善現當知！",
    "T07n0220_411:0057b28_15": "如幻士色處句義實無所有，菩薩句義亦復如是實無所有；如幻士聲、香、味、觸、法處句義實無所有，菩薩句義亦復如是實無所有。",
    "T07n0220_411:0057c02_16": "「善現當知！",
    "T07n0220_411:0057c03_17": "如幻士眼界句義實無所有，菩薩句義亦復如是實無所有；如幻士耳、鼻、舌、身、意界句義實無所有，菩薩句義亦復如是實無所有。",
    "T07n0220_411:0057c06_0": "「善現當知！",
    "T07n0220_411:0057c06_1": "如幻士色界句義實無所有，菩薩句義亦復如是實無所有；如幻士聲、香、味、觸、法界句義實無所有，菩薩句義亦復如是實無所有。",
    "T07n0220_411:0057c09_2": "「善現當知！",
    "T07n0220_411:0057c09_3": "如幻士眼識界句義實無所有，菩薩句義亦復如是實無所有；如幻士耳、鼻、舌、身、意識界句義實無所有，菩薩句義亦復如是實無所有。",
    "T07n0220_411:0057c12_4": "「善現當知！",
    "T07n0220_411:0057c12_5": "如幻士眼觸句義實無所有，菩薩句義亦復如是實無所有；如幻士耳、鼻、舌、身、意觸句義實無所有，菩薩句義亦復如是實無所有。",
    "T07n0220_411:0057c15_6": "「善現當知！",
    "T07n0220_411:0057c15_7": "如幻士眼觸為緣所生諸受句義實無所有，菩薩句義亦復如是實無所有；如幻士耳、鼻、舌、身、意觸為緣所生諸受句義實無所有，菩薩句義亦復如是實無所有。",
    "T07n0220_411:0057c19_8": "「善現當知！",
    "T07n0220_411:0057c19_9": "如幻士無明句義實無所有，菩薩句義亦復如是實無所有；如幻士行、識、名色、六處、觸、受、愛、取、有、生、老死句義實無所有，菩薩句義亦復如是實無所有。",
    "T07n0220_411:0057c23_10": "「善現當知！",
    "T07n0220_411:0057c23_11": "如幻士行內空句義實無所有，菩薩句義亦復如是實無所有；如幻士行外空、內外空、空空、大空、勝義空、有為空、無為空、畢竟空、無際空、散空、無變異空、本性空、自共相空、一切法空、不可得空、無性空、自性空、無性自性空句義實無所有，菩薩句義亦復如是實無所有。",
    "T07n0220_411:0057c29_12": "「善現當知！",
    "T07n0220_411:0057c29_13": "如幻士行四念住句義實無所有，菩薩句義亦復如是實無所有；如幻士行四正斷、四神足、五根、五力、七等覺支、八聖道支句義實無所有，菩薩句義亦復如是實無所有。",
    "T07n0220_411:0058a04_14": "「善現當知！",
    "T07n0220_411:0058a04_15": "如幻士乃至行佛十力句義實無所有，菩薩句義亦復如是實無所有；如幻士行四無所畏、四無礙解、大慈、大悲、大喜、大捨、十八佛不共法句義實無所有，菩薩句義亦復如是實無所有。",
    "T07n0220_411:0058a09_0": "「復次，善現！",
    "T07n0220_411:0058a09_1": "如佛色句義實無所有，菩薩句義亦復如是實無所有；如佛受、想、行、識句義實無所有，菩薩句義亦復如是實無所有。",
    "T07n0220_411:0058a11_2": "如佛眼處句義實無所有，菩薩句義亦復如是實無所有；如佛耳、鼻、舌、身、意處句義實無所有，菩薩句義亦復如是實無所有。",
    "T07n0220_411:0058a14_3": "如佛色處句義實無所有，菩薩句義亦復如是實無所有；如佛聲、香、味、觸、法處句義實無所有，菩薩句義亦復如是實無所有。",
    "T07n0220_411:0058a17_4": "如佛眼界句義實無所有，菩薩句義亦復如是實無所有；如佛耳、鼻、舌、身、意界句義實無所有，菩薩句義亦復如是實無所有。",
    "T07n0220_411:0058a20_5": "如佛色界句義實無所有，菩薩句義亦復如是實無所有；如佛聲、香、味、觸、法界句義實無所有，菩薩句義亦復如是實無所有。",
    "T07n0220_411:0058a23_6": "如佛眼識界句義實無所有，菩薩句義亦復如是實無所有；如佛耳、鼻、舌、身、意識界句義實無所有，菩薩句義亦復如是實無所有。",
    "T07n0220_411:0058a26_7": "如佛眼觸句義實無所有，菩薩句義亦復如是實無所有；如佛耳、鼻、舌、身、意觸句義實無所有，菩薩句義亦復如是實無所有。",
    "T07n0220_411:0058a28_8": "如佛眼觸為緣所生諸受句義實無所有，菩薩句義亦復如是實無所有；如佛耳、鼻、舌、身、意觸為緣所生諸受句義實無所有，菩薩句義亦復如是實無所有。",
    "T07n0220_411:0058b03_9": "如佛無明句義實無所有，菩薩句義亦復如是實無所有；如佛行、識、名色、六處、觸、受、愛、取、有、生、老死句義實無所有，菩薩句義亦復如是實無所有。",
    "T07n0220_411:0058b06_10": "如佛行內空句義實無所有，菩薩句義亦復如是實無所有；如佛行外空、內外空、空空、大空、勝義空、有為空、無為空、畢竟空、無際空、散無散空、本性空、自共相空、一切法空、不可得空、無性空、自性空、無性自性空句義實無所有，菩薩句義亦復如是實無所有。",
    "T07n0220_411:0058b12_11": "如佛行四念住句義實無所有，菩薩句義亦復如是實無所有；如佛行四正斷、四神足、五根、五力、七等覺支、八聖道支句義實無所有，菩薩句義亦復如是實無所有。",
    "T07n0220_411:0058b16_12": "乃至如佛行佛十力句義實無所有，菩薩句義亦復如是實無所有；如佛行四無所畏、四無礙解、大慈、大悲、大喜、大捨、十八佛不共法句義實無所有，菩薩句義亦復如是實無所有。",
    "T07n0220_411:0058b21_0": "「復次，善現！",
    "T07n0220_411:0058b21_1": "如有為界中無為界句義實無所有，無為界中有為界句義亦實無所有，菩薩句義亦復如是實無所有；如無生無滅、無作無為、無成無壞、無得無捨、無染無淨句義實無所有，菩薩句義亦復如是實無所有。」",
    "T07n0220_411:0058b25_2": "時，具壽善現白佛言：「世尊！",
    "T07n0220_411:0058b26_3": "如何法無生無滅、無作無為、無成無壞、無得無捨、無染無淨句義實無所有，菩薩句義亦復如是實無所有耶？」",
    "T07n0220_411:0058b28_4": "佛告善現：「如色乃至識無生無滅、無作無為、無成無壞、無得無捨、無染無淨句義實無所有，菩薩句義亦復如是實無所有；如眼處乃至意處無生無滅、無作無為、無成無壞、無得無捨、無染無淨句義實無所有，菩薩句義亦復如是實無所有；如色處乃至法處無生無滅、無作無為、無成無壞、無得無捨、無染無淨句義實無所有，菩薩句義亦復如是實無所有；如眼界乃至意界無生無滅、無作無為、無成無壞、無得無捨、無染無淨句義實無所有，菩薩句義亦復如是實無所有；如色界乃至法界無生無滅、無作無為、無成無壞、無得無捨、無染無淨句義實無所有，菩薩句義亦復如是實無所有；如眼識界乃至意識界無生無滅、無作無為、無成無壞、無得無捨、無染無淨句義實無所有，菩薩句義亦復如是實無所有；如眼觸乃至意觸無生無滅、無作無為、無成無壞、無得無捨、無染無淨句義實無所有，菩薩句義亦復如是實無所有；如眼觸為緣所生諸受乃至意觸為緣所生諸受無生無滅、無作無為、無成無壞、無得無捨、無染無淨句義實無所有，菩薩句義亦復如是實無所有；如無明乃至老死無生無滅、無作無為、無成無壞、無得無捨、無染無淨句義實無所有，菩薩句義亦復如是實無所有；如四念住乃至八聖道支無生無滅、無作無為、無成無壞、無得無捨、無染無淨句義實無所有，菩薩句義亦復如是實無所有；如是乃至如佛十力乃至十八佛不共法無生無滅、無作無為、無成無壞、無得無捨、無染無淨句義實無所有，菩薩句義亦復如是實無所有。",
    "T07n0220_411:0059a01_0": "「復次，善現！",
    "T07n0220_411:0059a01_1": "如四念住乃至八聖道支畢竟淨句義實無所有，菩薩句義亦復如是實無所有；如是乃至如佛十力乃至十八佛不共法畢竟淨句義實無所有，菩薩句義亦復如是實無所有；如我乃至見者句義實無所有，無容有故，菩薩句義亦復如是實無所有；如日出時闇冥句義實無所有，菩薩句義亦復如是實無所有；如劫盡時諸行句義實無所有，菩薩句義亦復如是實無所有；如諸如來、應、正等覺淨戒蘊中惡戒句義實無所有，菩薩句義亦復如是實無所有；如諸如來、應、正等覺靜定蘊中亂心句義實無所有，菩薩句義亦復如是實無所有；如諸如來、應、正等覺明慧蘊中惡慧句義實無所有，菩薩句義亦復如是實無所有；如諸如來、應、正等覺解脫蘊中繫縛句義實無所有，菩薩句義亦復如是實無所有；如諸如來、應、正等覺解脫智見蘊中非解脫智見句義實無所有，菩薩句義亦復如是實無所有；如日月等大光明中諸闇句義實無所有，菩薩句義亦復如是實無所有；如佛光中一切日月星寶火藥及諸天等光明句義實無所有，菩薩句義亦復如是實無所有。",
    "T07n0220_411:0059a23_2": "「何以故？",
    "T07n0220_411:0059a23_3": "善現！",
    "T07n0220_411:0059a23_4": "若菩提、若薩埵、若菩薩句義，如是一切皆非相應非不相應，無色、無見、無對、一相，所謂無相。",
    "T07n0220_411:0059a25_5": "善現！",
    "T07n0220_411:0059a25_6": "諸菩薩摩訶薩於一切法，皆非實有，無著無礙，當勤修學，應正覺知。」",
    "T07n0220_411:0059a27_7": "具壽善現即白佛言：「諸菩薩摩訶薩於何等一切法，皆非實有，無著無礙，當勤修學？",
    "T07n0220_411:0059a29_8": "諸菩薩摩訶薩云何於一切法應正覺知？」",
    "T07n0220_411:0059b01_9": "佛告善現：「一切法者，謂善法非善法、有記法無記法、世間法出世間法、有漏法無漏法、有為法無為法、共法不共法。",
    "T07n0220_411:0059b03_10": "善現！",
    "T07n0220_411:0059b03_11": "諸菩薩摩訶薩於如是等一切法性無著無礙，當勤修學；諸菩薩摩訶薩於一切法實無所有，應正覺知。」",
    "T07n0220_411:0059b06_12": "具壽善現復白佛言：「何等名為世間善法？」",
    "T07n0220_411:0059b07_13": "佛告善現：「世間善法者，謂孝順父母、供養沙門婆羅門、敬事師長，施性福業事、戒性福業事、修性福業事，供侍病者俱行福、方便善巧俱行福，世間十善業道，若膖脹想、膿爛想、青瘀想、異赤想、破壞想、啄噉想、離散想、骸骨想、焚燒想，若世間四靜慮、四無量、四無色定，若佛隨念、法隨念、僧隨念、戒隨念、捨隨念、天隨念、寂靜隨念、入出息隨念、身隨念、死隨念。",
    "T07n0220_411:0059b15_14": "善現！",
    "T07n0220_411:0059b15_15": "此等名為世間善法。」",
    "T07n0220_411:0059b16_16": "具壽善現復白佛言：「何等名為不善法？」",
    "T07n0220_411:0059b17_0": "佛告善現：「不善法者，謂害生命、不與取、欲邪行，虛誑語、離間語、麁惡語、雜穢語，貪欲、瞋恚、邪見及忿恨、覆惱、諂誑、矯害、嫉、慳、慢等。",
    "T07n0220_411:0059b20_0": "善現！",
    "T07n0220_411:0059b20_1": "此等名為不善法。」",
    "T07n0220_411:0059b20_2": "具壽善現復白佛言：「何等有記法？」",
    "T07n0220_411:0059b21_3": "佛告善現：「即諸善法及不善法，名有記法。」",
    "T07n0220_411:0059b22_4": "具壽善現復白佛言：「何等名為無記法？」",
    "T07n0220_411:0059b23_5": "佛告善現：「謂無記身業、無記語業、無記意業、無記四大種、無記五根、無記五蘊、無記十二處、無記十八界、無記異熟法。",
    "T07n0220_411:0059b25_6": "善現！",
    "T07n0220_411:0059b26_7": "此等名為無記法。」",
    "T07n0220_411:0059b26_8": "具壽善現復白佛言：「何等名為世間法？」",
    "T07n0220_411:0059b27_9": "佛告善現：「謂世間五蘊、十二處、十八界，十業道，四靜慮、四無量、四無色定，十二支緣起法。",
    "T07n0220_411:0059b29_10": "善現！",
    "T07n0220_411:0059b29_11": "此等名為世間法。」",
    "T07n0220_411:0059b29_12": "具壽善現復白佛言：「何等名為出世間法？」",
    "T07n0220_411:0059c01_13": "佛告善現：「謂出世間四念住、四正斷、四神足、五根、五力、七等覺支、八聖道支，空、無相、無願解脫門，未知當知根、已知根、具知根，有尋有伺三摩地、無尋唯伺三摩地、無尋無伺三摩地，若明、若解脫，若念、若正知、若如理作意，若八解脫、若九次第定，若內空、外空、內外空、空空、大空、勝義空、有為空、無為空、畢竟空、無際空、散無散空、本性空、自共相空、一切法空、不可得空、無性空、自性空、無性自性空，若佛十力、四無所畏、四無礙解、十八佛不共法。",
    "T07n0220_411:0059c11_14": "善現！",
    "T07n0220_411:0059c11_15": "此等名為出世間法。」",
    "T07n0220_411:0059c12_16": "具壽善現復白佛言：「何等名為有漏法？」",
    "T07n0220_411:0059c13_17": "佛告善現：「謂墮三界，若五蘊、十二處、十八界，若四靜慮、四無量、四無色定。",
    "T07n0220_411:0059c14_18": "善現！",
    "T07n0220_411:0059c15_0": "此等名為有漏法。」",
    "T07n0220_411:0059c15_1": "具壽善現復白佛言：「何等名為無漏法？」",
    "T07n0220_411:0059c16_2": "佛告善現：「謂四念住乃至十八佛不共法。",
    "T07n0220_411:0059c17_3": "善現！",
    "T07n0220_411:0059c17_4": "此等名為無漏法。」",
    "T07n0220_411:0059c17_5": "具壽善現復白佛言：「何等名為有為法？」",
    "T07n0220_411:0059c18_6": "佛告善現：「謂三界繫法，若五蘊，若四靜慮、四無量、四無色定，若四念住乃至十八佛不共法。",
    "T07n0220_411:0059c20_7": "善現！",
    "T07n0220_411:0059c20_8": "此等名為有為法。」",
    "T07n0220_411:0059c21_9": "具壽善現復白佛言：「何等名為無為法？」",
    "T07n0220_411:0059c22_10": "佛告善現：「若法無生、無滅、無住、無異，若貪盡、瞋盡、癡盡，若真如、法界、法性、不虛妄性、不變異性、平等性、離生性、法定、法住、實際。",
    "T07n0220_411:0059c25_11": "善現！",
    "T07n0220_411:0059c25_12": "此等名為無為法。」",
    "T07n0220_411:0059c25_13": "具壽善現復白佛言：「何等名為共法？」",
    "T07n0220_411:0059c26_14": "佛告善現：「謂世間四靜慮、四無量、四無色定、五神通。",
    "T07n0220_411:0059c27_15": "善現！",
    "T07n0220_411:0059c27_16": "此等名為共法，共異生故。」",
    "T07n0220_411:0059c28_17": "具壽善現復白佛言：「何等名為不共法？」",
    "T07n0220_411:0059c29_18": "佛告善現：「謂四念住乃至十八佛不共法。",
    "T07n0220_411:0060a01_19": "善現！",
    "T07n0220_411:0060a01_20": "此等名為不共法，不共異生故。",
    "T07n0220_411:0060a02_21": "善現！",
    "T07n0220_411:0060a02_22": "諸菩薩摩訶薩修行般若波羅蜜多時，於如是等自相空法不應執著，以一切法無分別故。",
    "T07n0220_411:0060a04_23": "善現！",
    "T07n0220_411:0060a04_24": "諸菩薩摩訶薩修行般若波羅蜜多時，於一切法以無二為方便，應正覺知，以一切法皆無動故。",
    "T07n0220_411:0060a06_25": "善現！",
    "T07n0220_411:0060a06_26": "於一切法無二、無動是菩薩句義，無分別、無執著是菩薩句義。",
    "T07n0220_411:0060a08_27": "以是故，無句義是菩薩句義。」",
    "T07n0220_411:0060a09_0": "爾時，具壽善現白佛言：「世尊！",
    "T07n0220_411:0060a09_1": "何緣菩薩復名摩訶薩？」",
    "T07n0220_411:0060a10_2": "佛告善現：「由是菩薩於大有情眾中當為上首故，復名摩訶薩。」",
    "T07n0220_411:0060a11_3": "善現白言：「何等名為大有情眾，菩薩於中當為上首？」",
    "T07n0220_411:0060a12_4": "佛告善現：「謂住種姓、第八、預流、一來、不還、阿羅漢、獨覺，及從初發心乃至不退轉地菩薩摩訶薩，如是皆名大有情眾。",
    "T07n0220_411:0060a15_5": "菩薩於此大有情眾中當為上首故，復名摩訶薩。」",
    "T07n0220_411:0060a16_6": "具壽善現復白佛言：「如是菩薩何緣能於大有情眾當為上首？」",
    "T07n0220_411:0060a17_7": "佛告善現：「由是菩薩已發堅固金剛喻心定不退壞，是故能於大有情眾當為上首。」",
    "T07n0220_411:0060a19_8": "善現復言：「何謂菩薩金剛喻心？」",
    "T07n0220_411:0060a20_9": "佛告善現：「若菩薩摩訶薩發如是心：『我今當被大功德鎧，無邊生死大曠野中，為諸有情破壞一切煩惱怨敵。",
    "T07n0220_411:0060a23_10": "我當普為一切有情枯竭無邊生死大海。",
    "T07n0220_411:0060a24_0": "我當棄捨一切身財為諸有情作大饒益。",
    "T07n0220_411:0060a24_1": "我當等心利益安樂一切有情。",
    "T07n0220_411:0060a25_2": "我當普令諸有情類遊三乘道趣般涅槃。",
    "T07n0220_411:0060a26_3": "我當雖以三乘濟度一切有情，而都不見有一有情得滅度者。",
    "T07n0220_411:0060a28_0": "我當覺了一切法性無生無滅、無淨無染。",
    "T07n0220_411:0060a28_1": "我當純以一切智智相應作意修行六種波羅蜜多。",
    "T07n0220_411:0060b01_2": "我當修學於一切法，通達究竟遍入妙智。",
    "T07n0220_411:0060b02_0": "我當通達一切法相一理趣門。",
    "T07n0220_411:0060b02_1": "我當通達一切法相二理趣門。",
    "T07n0220_411:0060b03_2": "我當通達一切法相多理趣門。",
    "T07n0220_411:0060b04_3": "我當修學種種妙智，達諸法性引勝功德。』",
    "T07n0220_411:0060b05_4": "善現！",
    "T07n0220_411:0060b05_5": "是謂菩薩金剛喻心。",
    "T07n0220_411:0060b05_6": "若菩薩摩訶薩以無所得而為方便安住此心，決定能於大有情眾當為上首。",
    "T07n0220_411:0060b07_7": "「復次，善現！",
    "T07n0220_411:0060b07_8": "諸菩薩摩訶薩發如是心：『一切地獄、傍生、鬼界及人、天中，諸有情類所受苦惱，我當代受令彼安樂。』",
    "T07n0220_411:0060b09_9": "諸菩薩摩訶薩發如是心：『我為饒益一有情故，經於無量百千俱胝那庾多劫，受諸地獄種種重苦，無數方便教化令得無餘涅槃。",
    "T07n0220_411:0060b12_10": "如是次第普為饒益一切有情，為彼一一各經無量百千俱胝那庾多劫，受諸地獄種種重苦，一一各以無數方便教化令得無餘涅槃。",
    "T07n0220_411:0060b15_11": "作是事已，自種善根，復經無量百千俱胝那庾多劫，圓滿修集菩提資糧，然後方證所求無上正等菩提。』",
    "T07n0220_411:0060b18_12": "善現！",
    "T07n0220_411:0060b18_13": "如是誓願亦名菩薩金剛喻心。",
    "T07n0220_411:0060b19_14": "若菩薩摩訶薩以無所得而為方便安住此心，決定能於大有情眾當為上首。",
    "T07n0220_411:0060b21_0": "「復次，善現！",
    "T07n0220_411:0060b21_1": "諸菩薩摩訶薩恒常發起勝心大心，由此心故，決定能於大有情眾當為上首。」",
    "T07n0220_411:0060b23_0": "具壽善現白言：「世尊！",
    "T07n0220_411:0060b23_1": "何謂菩薩勝心大心？」",
    "T07n0220_411:0060b23_2": "佛告善現：「諸菩薩摩訶薩發如是心：『我應從初發心乃至證得一切智智，定當不起貪欲、瞋恚、愚癡、忿恨、覆惱、諂誑、嫉慳、矯害、見慢等心，亦定不起趣求聲聞、獨覺地心。』",
    "T07n0220_411:0060b27_3": "是為菩薩勝心大心。",
    "T07n0220_411:0060b28_4": "若菩薩摩訶薩以無所得而為方便安住此心，決定能於大有情眾當為上首。",
    "T07n0220_411:0060b29_5": "「復次，善現！",
    "T07n0220_411:0060c01_6": "諸菩薩摩訶薩發起決定不傾動心，由此心故，決定能於大有情眾當為上首。」",
    "T07n0220_411:0060c03_0": "具壽善現白言：「世尊！",
    "T07n0220_411:0060c03_1": "何謂菩薩不傾動心？」",
    "T07n0220_411:0060c03_2": "佛告善現：「諸菩薩摩訶薩發如是心：『我應常依一切智智相應作意，修習發起一切所修、所作事業而無憍逸。』",
    "T07n0220_411:0060c06_3": "善現！",
    "T07n0220_411:0060c06_4": "是謂菩薩不傾動心。",
    "T07n0220_411:0060c07_5": "若菩薩摩訶薩以無所得而為方便安住此心，決定能於大有情眾當為上首。",
    "T07n0220_411:0060c08_6": "「復次，善現！",
    "T07n0220_411:0060c09_7": "諸菩薩摩訶薩普於一切諸有情類，平等發起真利樂心，由此心故，決定能於大有情眾當為上首。」",
    "T07n0220_411:0060c11_8": "具壽善現白言：「世尊！",
    "T07n0220_411:0060c11_9": "何謂菩薩真利樂心？」",
    "T07n0220_411:0060c12_10": "佛告善現：「諸菩薩摩訶薩發如是心：『我當決定窮未來際，利益安樂一切有情，為作歸依、洲渚、舍宅，常不捨離。』",
    "T07n0220_411:0060c14_11": "善現！",
    "T07n0220_411:0060c14_12": "是謂菩薩真利樂心。",
    "T07n0220_411:0060c15_13": "若菩薩摩訶薩以無所得而為方便安住此心，決定能於大有情眾當為上首。",
    "T07n0220_411:0060c17_14": "「復次，善現！",
    "T07n0220_411:0060c17_15": "諸菩薩摩訶薩修行般若波羅蜜多，常勤精進愛法、樂法、欣法、憙法，由此因緣，決定能於大有情眾當為上首。」",
    "T07n0220_411:0060c19_16": "具壽善現白言：「世尊！",
    "T07n0220_411:0060c20_17": "何等為法？",
    "T07n0220_411:0060c20_18": "云何菩薩摩訶薩修行般若波羅蜜多時，常於此法愛樂欣喜？」",
    "T07n0220_411:0060c22_19": "佛告善現：「所言法者，謂色非色皆無自性，都不可得，不可破壞，不可分別，是名為法。",
    "T07n0220_411:0060c24_20": "言愛法者，謂於此法起欲希求；言樂法者，謂於此法稱讚功德；言欣法者，謂於此法歡喜信受；言憙法者，謂於此法慕多修習親近愛重。",
    "T07n0220_411:0060c27_21": "善現！",
    "T07n0220_411:0060c27_22": "若菩薩摩訶薩修行般若波羅蜜多時，以無所得而為方便，常能如是愛法、樂法、欣法、憙法而不憍舉，決定能於大有情眾當為上首。",
    "T07n0220_411:0061a01_23": "「復次，善現！",
    "T07n0220_411:0061a01_24": "若菩薩摩訶薩修行般若波羅蜜多，以無所得而為方便，安住內空乃至無性自性空，修四念住乃至十八佛不共法，是菩薩摩訶薩決定能於大有情眾當為上首。",
    "T07n0220_411:0061a05_25": "「復次，善現！",
    "T07n0220_411:0061a05_26": "若菩薩摩訶薩修行般若波羅蜜多，以無所得而為方便，住金剛喻三摩地，乃至住無著無為無染解脫如虛空三摩地，是菩薩摩訶薩由此因緣，決定能於大有情眾當為上首。",
    "T07n0220_411:0061a09_27": "「善現！",
    "T07n0220_411:0061a09_28": "由如是等種種因緣，諸菩薩摩訶薩決定能於大有情眾當為上首，是故菩薩復名摩訶薩。」",
    "T07n0220_411:0061a12_0": "第二分斷諸見品第十二",
    "T07n0220_411:0061a13_0": "爾時，舍利子白佛言：「世尊！",
    "T07n0220_411:0061a13_1": "我亦樂以智慧辯才，說諸菩薩由此義故名摩訶薩。」",
    "T07n0220_411:0061a14_2": "佛告舍利子：「隨汝意說。」",
    "T07n0220_411:0061a15_3": "舍利子言：「世尊！",
    "T07n0220_411:0061a15_4": "以諸菩薩方便善巧，能為有情宣說法要，令斷我見、有情見、命者見、生者見、養者見、士夫見、補特伽羅見、意生見、儒童見、作者見、受者見、知者見、見者見，由此義故名摩訶薩。",
    "T07n0220_411:0061a19_5": "「世尊！",
    "T07n0220_411:0061a19_6": "以諸菩薩方便善巧，能為有情宣說法要，令斷常見、斷見、有見、無見，由此義故名摩訶薩。",
    "T07n0220_411:0061a21_7": "「世尊！",
    "T07n0220_411:0061a21_8": "以諸菩薩方便善巧，能為有情宣說法要，令斷蘊見、處見、界見、諦見、緣起見，由此義故名摩訶薩。",
    "T07n0220_411:0061a24_9": "「世尊！",
    "T07n0220_411:0061a24_10": "以諸菩薩方便善巧，能為有情宣說法要，令斷四念住見乃至十八佛不共法見，由此義故名摩訶薩。",
    "T07n0220_411:0061a26_11": "以諸菩薩方便善巧，能為有情宣說法要，令斷成熟有情見、嚴淨佛土見、菩薩見、如來見、菩提見、涅槃見、轉法輪見，由此義故名摩訶薩。",
    "T07n0220_411:0061a29_12": "「世尊！",
    "T07n0220_411:0061a29_13": "以諸菩薩方便善巧，能為有情以無所得而為方便，宣說永斷一切見法，由此義故名摩訶薩。」",
    "T07n0220_411:0061b02_14": "時，具壽善現問舍利子言：「若菩薩摩訶薩能為有情，以無所得而為方便，宣說永斷諸見法要，何因何緣有諸菩薩，自有所得而為方便，起蘊見、處見、界見、諦見、緣起見、四念住見乃至十八佛不共法見，及成熟有情見、嚴淨佛土見、菩薩見、如來見、菩提見、涅槃見、轉法輪見耶？」",
    "T07n0220_411:0061b08_15": "舍利子言：「若菩薩摩訶薩修行般若波羅蜜多時，無方便善巧者，以有所得而為方便，發起蘊見乃至轉法輪見，是菩薩摩訶薩無方便善巧故，決定不能以無所得而為方便，為諸有情宣說永斷諸見法要。",
    "T07n0220_411:0061b13_16": "若菩薩摩訶薩修行般若波羅蜜多時，有方便善巧者，能為有情以無所得而為方便，宣說永斷諸見法要，是菩薩摩訶薩決定不起蘊等諸見。」",
    "T07n0220_411:0061b17_0": "爾時，具壽善現白佛言：「世尊！",
    "T07n0220_411:0061b17_1": "我亦樂以智慧辯才，說諸菩薩由此義故名摩訶薩。」",
    "T07n0220_411:0061b18_2": "佛告善現：「隨汝意說。」",
    "T07n0220_411:0061b19_3": "善現白言：「世尊！",
    "T07n0220_411:0061b19_4": "以諸菩薩為欲證得一切智智，發菩提心、無等等心、不共聲聞獨覺等心，於如是心亦不取著，由此義故名摩訶薩。",
    "T07n0220_411:0061b22_5": "何以故？",
    "T07n0220_411:0061b22_6": "世尊！",
    "T07n0220_411:0061b22_7": "以一切智智心是真無漏不墮三界，求一切智智心亦是無漏不墮三界，於如是心不應取著，是故菩薩名摩訶薩。」",
    "T07n0220_411:0061b25_8": "時，舍利子問善現言：「云何菩薩摩訶薩無等等心、不共聲聞獨覺等心？」",
    "T07n0220_411:0061b26_9": "善現答言：「諸菩薩摩訶薩從初發心，不見少法有生有滅、有減有增、有染有淨。",
    "T07n0220_411:0061b28_10": "舍利子！",
    "T07n0220_411:0061b28_11": "若不見少法有生有滅、有減有增、有染有淨，亦不見有聲聞心、獨覺心、菩薩心、如來心。",
    "T07n0220_411:0061c01_12": "舍利子！",
    "T07n0220_411:0061c01_13": "是名菩薩摩訶薩無等等心、不共聲聞獨覺等心，諸菩薩摩訶薩於如是心亦不取著。」",
    "T07n0220_411:0061c03_14": "時，舍利子問善現言：「若菩薩摩訶薩於如是心不應取著，則於一切聲聞、獨覺、異生等心亦不應取著，及於色、受、想、行、識心乃至十八佛不共法心亦不應取著。",
    "T07n0220_411:0061c07_15": "何以故？",
    "T07n0220_411:0061c07_16": "如是諸心無心性故。」",
    "T07n0220_411:0061c08_17": "善現答言：「如是！",
    "T07n0220_411:0061c08_18": "如是！",
    "T07n0220_411:0061c08_19": "誠如所說。」",
    "T07n0220_411:0061c08_20": "時，舍利子問善現言：「若一切心無心性故不應取著，則色、受、想、行、識亦無色、受、想、行、識性不應取著，乃至十八佛不共法亦無十八佛不共法性不應取著。」",
    "T07n0220_411:0061c12_21": "善現答言：「如是！",
    "T07n0220_411:0061c12_22": "如是！",
    "T07n0220_411:0061c12_23": "誠如所說。」",
    "T07n0220_411:0061c13_24": "舍利子言：「若一切智智心是真無漏不墮三界，則一切愚夫異生、聲聞、獨覺等心，亦應是真無漏不墮三界。",
    "T07n0220_411:0061c15_25": "何以故？",
    "T07n0220_411:0061c15_26": "如是諸心皆本性空故。」",
    "T07n0220_411:0061c16_27": "善現答言：「如是！",
    "T07n0220_411:0061c16_28": "如是！",
    "T07n0220_411:0061c16_29": "誠如所說。」",
    "T07n0220_411:0061c16_30": "舍利子言：「若如是心本性空故，是真無漏不墮三界，則色、受、想、行、識乃至十八佛不共法，亦應是真無漏不墮三界。",
    "T07n0220_411:0061c19_31": "何以故？",
    "T07n0220_411:0061c19_32": "如是諸法皆本性空故。」",
    "T07n0220_411:0061c20_33": "善現答言：「如是！",
    "T07n0220_411:0061c20_34": "如是！",
    "T07n0220_411:0061c20_35": "誠如所說。」",
    "T07n0220_411:0061c20_36": "舍利子言：「若心色等法無心色等性故不應取著，則一切法皆應平等都無差別。」",
    "T07n0220_411:0061c22_37": "善現答言：「如是！",
    "T07n0220_411:0061c23_38": "如是！",
    "T07n0220_411:0061c23_39": "誠如所說。」",
    "T07n0220_411:0061c23_40": "舍利子言：「若一切法等無差別，云何如來說心色等有種種異？」",
    "T07n0220_411:0061c24_41": "善現答言：「此是如來隨世俗說，非隨勝義。」",
    "T07n0220_411:0061c25_42": "舍利子言：「若諸異生、聲聞、獨覺、菩薩、如來心色等法，皆是無漏不墮三界，則諸異生及諸聖者、菩薩、如來應無差別。」",
    "T07n0220_411:0061c28_43": "善現答言：「如是！",
    "T07n0220_411:0061c28_44": "如是！",
    "T07n0220_411:0061c28_45": "誠如所說。」",
    "T07n0220_411:0061c29_46": "舍利子言：「若諸凡聖、菩薩、如來無差別者，云何佛說凡聖大小有種種異？」",
    "T07n0220_411:0062a01_47": "善現答言：「此亦如來依世俗說不依勝義。",
    "T07n0220_411:0062a02_48": "舍利子！",
    "T07n0220_411:0062a02_49": "諸菩薩摩訶薩修行般若波羅蜜多時，以無所得為方便故，於所發起大菩提心、無等等心、不共聲聞獨覺等心不恃不執，於色非色乃至十八佛不共法無取無著，由此義故名摩訶薩。」",
    "T07n0220_411:0062a08_0": "第二分六到彼岸品第十三之一",
    "T07n0220_411:0062a09_0": "爾時，滿慈子白佛言：「世尊！",
    "T07n0220_411:0062a09_1": "我亦樂以智慧辯才，說諸菩薩由此義故名摩訶薩。」",
    "T07n0220_411:0062a10_2": "佛告滿慈子：「隨汝意說。」",
    "T07n0220_411:0062a11_3": "滿慈子言：「世尊！",
    "T07n0220_411:0062a11_4": "以諸菩薩普為利樂一切有情，被大功德鎧故，發趣大乘故，乘大乘故，名摩訶薩。」",
    "T07n0220_411:0062a13_5": "時，舍利子問滿慈子言：「云何菩薩摩訶薩普為利樂一切有情被大功德鎧？」",
    "T07n0220_411:0062a15_6": "滿慈子言：「舍利子！",
    "T07n0220_411:0062a15_7": "諸菩薩摩訶薩修行布施波羅蜜多時，不為利樂少分有情修行布施波羅蜜多，普為利樂一切有情修行布施波羅蜜多。",
    "T07n0220_411:0062a18_8": "諸菩薩摩訶薩修行淨戒波羅蜜多時，不為利樂少分有情修行淨戒波羅蜜多，普為利樂一切有情修行淨戒波羅蜜多。",
    "T07n0220_411:0062a21_9": "諸菩薩摩訶薩修行安忍波羅蜜多時，不為利樂少分有情修行安忍波羅蜜多，普為利樂一切有情修行安忍波羅蜜多。",
    "T07n0220_411:0062a24_10": "諸菩薩摩訶薩修行精進波羅蜜多時，不為利樂少分有情修行精進波羅蜜多，普為利樂一切有情修行精進波羅蜜多。",
    "T07n0220_411:0062a26_11": "諸菩薩摩訶薩修行靜慮波羅蜜多時，不為利樂少分有情修行靜慮波羅蜜多，普為利樂一切有情修行靜慮波羅蜜多。",
    "T07n0220_411:0062a29_12": "諸菩薩摩訶薩修行般若波羅蜜多時，不為利樂少分有情修行般若波羅蜜多，普為利樂一切有情修行般若波羅蜜多。",
    "T07n0220_411:0062b03_13": "舍利子！",
    "T07n0220_411:0062b03_14": "是為菩薩摩訶薩普為利樂一切有情被大功德鎧。",
    "T07n0220_411:0062b04_15": "「復次，舍利子！",
    "T07n0220_411:0062b05_0": "諸菩薩摩訶薩被大功德鎧，利樂有情不為分限，不作是念：『我當拔濟爾所有情令入無餘般涅槃界，爾所有情不令其入；我當拔濟爾所有情令住無上正等菩提，爾所有情不令其住。』",
    "T07n0220_411:0062b09_1": "然諸菩薩摩訶薩普為拔濟一切有情，令入無餘般涅槃界及住無上正等菩提。",
    "T07n0220_411:0062b10_2": "舍利子！",
    "T07n0220_411:0062b11_3": "是為菩薩摩訶薩普為利樂一切有情被大功德鎧。",
    "T07n0220_411:0062b12_4": "「復次，舍利子！",
    "T07n0220_411:0062b12_5": "諸菩薩摩訶薩作如是念：『我當自圓滿布施波羅蜜多，亦令一切有情圓滿布施波羅蜜多。",
    "T07n0220_411:0062b14_6": "我當自圓滿淨戒波羅蜜多，亦令一切有情圓滿淨戒波羅蜜多。",
    "T07n0220_411:0062b16_7": "我當自圓滿安忍波羅蜜多，亦令一切有情圓滿安忍波羅蜜多。",
    "T07n0220_411:0062b17_8": "我當自圓滿精進波羅蜜多，亦令一切有情圓滿精進波羅蜜多。",
    "T07n0220_411:0062b19_9": "我當自圓滿靜慮波羅蜜多，亦令一切有情圓滿靜慮波羅蜜多。",
    "T07n0220_411:0062b20_10": "我當自圓滿般若波羅蜜多，亦令一切有情圓滿般若波羅蜜多。』",
    "T07n0220_411:0062b22_0": "諸菩薩摩訶薩作如是念：『我當自依如是六種波羅蜜多，安住內空乃至無性自性空，修行四念住乃至十八佛不共法。",
    "T07n0220_411:0062b24_1": "亦令一切有情依此六種波羅蜜多，安住內空乃至無性自性空，修行四念住乃至十八佛不共法。』",
    "T07n0220_411:0062b26_2": "諸菩薩摩訶薩作如是念：『我當自依如是六種波羅蜜多，速證無上正等菩提，入無餘依般涅槃界。",
    "T07n0220_411:0062b29_3": "亦令一切有情，依此六種波羅蜜多，速證無上正等菩提，入無餘依般涅槃界。』",
    "T07n0220_411:0062c01_4": "舍利子！",
    "T07n0220_411:0062c02_5": "是為菩薩摩訶薩普為利樂一切有情被大功德鎧。",
    "T07n0220_411:0062c04_0": "大般若波羅蜜多經卷第四百一十一"
}