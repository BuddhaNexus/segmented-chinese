{
    "T01n0026_041:0685a02_0": "中阿含經卷第四十一",
    "T01n0026_041:0685a04_0": "東晉罽賓三藏瞿曇僧伽提婆譯",
    "T01n0026_041:0685a05_0": "（一六一）梵志品梵摩經第十(第四分別誦)",
    "T01n0026_041:0685a06_0": "我聞如是：一時，佛遊鞞陀提國，與大比丘眾俱。",
    "T01n0026_041:0685a07_1": "爾時，彌薩羅有梵志，名曰梵摩，極大富樂，資財無量，畜牧產業不可稱計，封戶食邑種種具足食豐，彌薩羅乃至水草木，謂摩竭陀王未生怨鞞陀提子特與梵封。",
    "T01n0026_041:0685a11_2": "梵志梵摩有一摩納，名優多羅，為父母所舉，受生清淨，乃至七世父母不絕種族，生生無惡，博聞總持，誦過四典經，深達因、緣、正、文、戲五句說。",
    "T01n0026_041:0685a14_3": "梵志梵摩聞有沙門瞿曇釋種子捨釋宗族，剃除鬚髮，著袈裟衣，至信、捨家、無家、學道，遊鞞陀提國，與大比丘眾俱。",
    "T01n0026_041:0685a17_4": "彼沙門瞿曇有大名稱，周聞十方，彼沙門瞿曇如來、無所著、等正覺、明行成為、善逝、世間解、無上士、道法御、天人師，號佛、眾祐。",
    "T01n0026_041:0685a20_5": "彼於此世，天及魔、梵、沙門、梵志，從人至天，自知自覺，自作證成就遊，彼說法，初妙、中妙、竟亦妙，有義有文，具足清淨，顯現梵行。",
    "T01n0026_041:0685a23_6": "復次，聞彼沙門瞿曇成就三十二大人之相，若成就大人相者，必有二處真諦不虛。",
    "T01n0026_041:0685a25_7": "若在家者，必為轉輪王，聰明智慧，有四種軍，整御天下，由己自在。",
    "T01n0026_041:0685a26_8": "如法法王成就七寶，彼七寶者，輪寶、象寶、馬寶、珠寶、女寶、居士寶、主兵臣寶，是謂為七。",
    "T01n0026_041:0685a28_9": "千子具足，顏貌端政，勇猛無畏，能伏他眾。",
    "T01n0026_041:0685a29_10": "彼必統領此一切地乃至大海，不以刀杖，以法教令，令得安隱。",
    "T01n0026_041:0685b02_11": "若剃除鬚髮，著袈裟衣，至信、捨家、無家、學道者，必得如來、無所著、等正覺，名稱流布，周聞十方。",
    "T01n0026_041:0685b04_12": "梵志梵摩聞已，告曰：「優多羅！",
    "T01n0026_041:0685b04_13": "我聞如是：『彼沙門瞿曇釋種子捨釋宗族，剃除鬚髮，著袈裟衣，至信、捨家、無家、學道，遊鞞陀提國，與大比丘眾俱。』",
    "T01n0026_041:0685b07_14": "優多羅！",
    "T01n0026_041:0685b07_15": "『彼沙門瞿曇有大名稱，周聞十方，彼沙門瞿曇如來、無所著、等正覺、明行成為、善逝、世間解、無上士、道法御、天人師，號佛、眾祐。",
    "T01n0026_041:0685b10_16": "彼於此世，天及魔、梵、沙門、梵志，從人至天，自知自覺，自作證成就遊，彼說法，初妙、中妙、竟亦妙，有義有文，具足清淨，顯現梵行。』",
    "T01n0026_041:0685b13_17": "「復次，優多羅！",
    "T01n0026_041:0685b13_18": "『彼沙門瞿曇成就三十二大人之相，若成就大人相者，必有二處真諦不虛，若在家者，必為轉輪王，聰明智慧，有四種軍，整御天下，由己自在。",
    "T01n0026_041:0685b17_19": "如法法王成就七寶，彼七寶者，輪寶、象寶、馬寶、珠寶、女寶、居士寶、主兵臣寶，是謂為七。",
    "T01n0026_041:0685b19_20": "千子具足，顏貌端政，勇猛無畏，能伏他眾，彼必統領此一切地乃至大海，不以刀杖，以法教令，令得安隱。",
    "T01n0026_041:0685b21_21": "若剃除鬚髮，著袈裟衣，至信、捨家、無家、學道者，必得如來、無所著、等正覺，名稱流布，周聞十方。』",
    "T01n0026_041:0685b23_22": "「優多羅！",
    "T01n0026_041:0685b23_23": "汝受持諸經，有三十二大人之相，若成就大人相者，必有二處真諦不虛。",
    "T01n0026_041:0685b25_24": "若在家者，必為轉輪王，聰明智慧，有四種軍，整御天下，由己自在。",
    "T01n0026_041:0685b27_25": "如法法王成就七寶，彼七寶者，輪寶、象寶、馬寶、珠寶、女寶、居士寶、主兵臣寶，是謂為七。",
    "T01n0026_041:0685b29_26": "千子具足，顏貌端政，勇猛無畏，能伏他眾，彼必統領此一切地乃至大海，不以刀杖，以法教令，令得安隱。",
    "T01n0026_041:0685c02_27": "若剃除鬚髮，著袈裟衣，至信、捨家、無家、學道者，必得如來、無所著、等正覺，名稱流布，周聞十方。」",
    "T01n0026_041:0685c04_28": "優多羅答曰：「唯然。",
    "T01n0026_041:0685c05_29": "世尊！",
    "T01n0026_041:0685c05_30": "我受持諸經，有三十二大人之相，若成就大人相者，必有二處真諦不虛。",
    "T01n0026_041:0685c07_31": "若在家者，必為轉輪王，聰明智慧，有四種軍，整御天下，由己自在。",
    "T01n0026_041:0685c08_32": "如法法王成就七寶，彼七寶者，輪寶、象寶、馬寶、珠寶、女寶、居士寶、主兵臣寶，是謂為七。",
    "T01n0026_041:0685c10_33": "千子具足，顏貌端政，勇猛無畏，能伏他眾，彼必統領此一切地乃至大海，不以刀杖，以法教令，令得安隱。",
    "T01n0026_041:0685c13_34": "若剃除鬚髮，著袈裟衣，至信、捨家、無家、學道者，必得如來、無所著、等正覺，名稱流布，周聞十方。」",
    "T01n0026_041:0685c15_35": "梵志梵摩告曰：「優多羅！",
    "T01n0026_041:0685c16_36": "汝往詣彼沙門瞿曇所，觀彼沙門瞿曇為如是，為不如是？",
    "T01n0026_041:0685c17_37": "實有三十二大人相耶？」",
    "T01n0026_041:0685c18_38": "優多羅摩納聞已，稽首梵志梵摩足，繞三匝而去，往詣佛所，共相問訊，却坐一面，觀世尊身三十二相。",
    "T01n0026_041:0685c20_39": "彼見世尊身有三十相，於二相疑惑，陰馬藏及廣長舌。",
    "T01n0026_041:0685c21_40": "世尊念曰：「此優多羅於我身觀三十二相，彼見有三十相，於二相疑惑，陰馬藏及廣長舌。",
    "T01n0026_041:0685c23_41": "我今寧可斷其疑惑。」",
    "T01n0026_041:0685c24_42": "世尊知已，即如其像作如意足，如其像作如意足已，令優多羅摩納見我身陰馬藏及廣長舌。",
    "T01n0026_041:0685c26_43": "於是，世尊即如其像作如意足，如其像作如意足已，優多羅摩納見世尊身陰馬藏及廣長舌。",
    "T01n0026_041:0685c28_44": "廣長舌者，從口出舌，盡覆其面。",
    "T01n0026_041:0685c29_45": "優多羅摩納見已，而作是念：「沙門瞿曇成就三十二大人之相，若成就大人相者，必有二處真諦不虛。",
    "T01n0026_041:0686a02_46": "若在家者，必為轉輪王，聰明智慧，有四種軍，整御天下，由己自在，如法法王成就七寶。",
    "T01n0026_041:0686a05_0": "彼七寶者，輪寶、象寶、馬寶、珠寶、女寶、居士寶、主兵臣寶，是謂為七。",
    "T01n0026_041:0686a06_1": "千子具足，顏貌端政，勇猛無畏，能伏他眾，彼必統領此一切地乃至大海，不以刀杖，以法教令，令得安隱。",
    "T01n0026_041:0686a08_2": "若剃除鬚髮，著袈裟衣，至信、捨家、無家、學道者，必得如來、無所著、等正覺，名稱流布，周聞十方。」",
    "T01n0026_041:0686a11_3": "優多羅摩納復作是念：「我寧可極觀威儀禮節，及觀遊行所趣。」",
    "T01n0026_041:0686a12_4": "於是，優多羅摩納尋隨佛行，於夏四月觀威儀禮節，及觀遊行所趣。",
    "T01n0026_041:0686a14_5": "優多羅摩納過夏四月，悅可世尊威儀禮節，及觀遊行所趣，白曰：「瞿曇！",
    "T01n0026_041:0686a16_0": "我今有事，欲還請辭。」",
    "T01n0026_041:0686a16_1": "世尊告曰：「優多羅！",
    "T01n0026_041:0686a16_2": "汝去隨意。」",
    "T01n0026_041:0686a17_3": "優多羅摩納聞世尊所說，善受善持，即從坐起，繞三匝而去，往詣梵志梵摩所。",
    "T01n0026_041:0686a19_4": "稽首梵志梵摩足，却坐一面。",
    "T01n0026_041:0686a19_5": "梵志梵摩問曰：「優多羅！",
    "T01n0026_041:0686a20_6": "實如所聞，沙門瞿曇有大名稱，周聞十方，為如是，為不如是？",
    "T01n0026_041:0686a21_7": "實有三十二大人相耶？」",
    "T01n0026_041:0686a22_8": "優多羅摩納答曰：「唯然。",
    "T01n0026_041:0686a22_9": "尊！",
    "T01n0026_041:0686a23_0": "實如所聞，沙門瞿曇有大名稱，周聞十方，沙門瞿曇如是，非不如是，實有三十二相。",
    "T01n0026_041:0686a25_0": "尊！",
    "T01n0026_041:0686a25_1": "沙門瞿曇足安平立，是謂，尊！",
    "T01n0026_041:0686a25_2": "沙門瞿曇大人大人之相。",
    "T01n0026_041:0686a26_3": "復次，尊！",
    "T01n0026_041:0686a26_4": "沙門瞿曇足下生輪，輪有千輻，一切具足，是謂，尊！",
    "T01n0026_041:0686a27_5": "沙門瞿曇大人大人之相。",
    "T01n0026_041:0686a28_6": "復次，尊！",
    "T01n0026_041:0686a28_7": "沙門瞿曇足指纖長，是謂，尊！",
    "T01n0026_041:0686a29_8": "沙門瞿曇大人大人之相。",
    "T01n0026_041:0686a29_9": "復次，尊！",
    "T01n0026_041:0686a29_10": "沙門瞿曇足周正直，是謂，尊！",
    "T01n0026_041:0686b01_11": "沙門瞿曇大人大人之相。",
    "T01n0026_041:0686b02_12": "復次，尊！",
    "T01n0026_041:0686b02_13": "沙門瞿曇足跟踝後兩邊平滿，是謂，尊！",
    "T01n0026_041:0686b03_14": "沙門瞿曇大人大人之相。",
    "T01n0026_041:0686b03_15": "復次，尊，沙門瞿曇足兩踝傭，是謂，尊！",
    "T01n0026_041:0686b04_16": "沙門瞿曇大人大人之相。",
    "T01n0026_041:0686b05_17": "復次，尊！",
    "T01n0026_041:0686b05_18": "沙門瞿曇身毛上向，是謂，尊！",
    "T01n0026_041:0686b06_19": "沙門瞿曇大人大人之相。",
    "T01n0026_041:0686b06_20": "復次，尊！",
    "T01n0026_041:0686b06_21": "沙門瞿曇手足網縵，猶如鴈王，是謂，尊！",
    "T01n0026_041:0686b07_22": "沙門瞿曇大人大人之相。",
    "T01n0026_041:0686b08_23": "「復次，尊！",
    "T01n0026_041:0686b08_24": "沙門瞿曇手足極妙，柔弱軟軟，猶兜羅華，是謂，尊！",
    "T01n0026_041:0686b09_25": "沙門瞿曇大人大人之相。",
    "T01n0026_041:0686b10_26": "復次，尊！",
    "T01n0026_041:0686b10_27": "沙門瞿曇肌皮軟細，塵水不著，是謂，尊！",
    "T01n0026_041:0686b11_28": "沙門瞿曇大人大人之相。",
    "T01n0026_041:0686b11_29": "復次，尊！",
    "T01n0026_041:0686b12_30": "沙門瞿曇一一毛，一一毛者，身一一孔一毛生，色若紺青，如螺右旋，是謂，尊！",
    "T01n0026_041:0686b13_31": "沙門瞿曇大人大人之相。",
    "T01n0026_041:0686b14_32": "復次，尊！",
    "T01n0026_041:0686b14_33": "沙門瞿曇鹿[跳兆+專]腸，猶如鹿王，是謂，尊！",
    "T01n0026_041:0686b15_34": "沙門瞿曇大人大人之相。",
    "T01n0026_041:0686b16_35": "復次，尊！",
    "T01n0026_041:0686b16_36": "沙門瞿曇陰馬藏，猶良馬王，是謂，尊！",
    "T01n0026_041:0686b17_37": "沙門瞿曇大人大人之相。",
    "T01n0026_041:0686b17_38": "復次，尊！",
    "T01n0026_041:0686b17_39": "沙門瞿曇身形圓好，猶尼拘類樹，上下圓相稱，是謂，尊！",
    "T01n0026_041:0686b19_40": "沙門瞿曇大人大人之相。",
    "T01n0026_041:0686b19_41": "復次，尊！",
    "T01n0026_041:0686b20_42": "沙門瞿曇身不阿曲，身不曲者，平立伸手以摩其膝，是謂，尊！",
    "T01n0026_041:0686b21_43": "沙門瞿曇大人大人之相。",
    "T01n0026_041:0686b22_44": "「復次，尊！",
    "T01n0026_041:0686b22_45": "沙門瞿曇身黃金色，如紫磨金，是謂，尊！",
    "T01n0026_041:0686b23_46": "沙門瞿曇大人大人之相。",
    "T01n0026_041:0686b23_47": "復次，尊！",
    "T01n0026_041:0686b23_48": "沙門瞿曇身七處滿，七處滿者，兩手、兩足、兩肩及項，是謂，尊！",
    "T01n0026_041:0686b25_49": "沙門瞿曇大人大人之相。",
    "T01n0026_041:0686b25_50": "復次，尊！",
    "T01n0026_041:0686b26_51": "沙門瞿曇其上身大，猶如師子！",
    "T01n0026_041:0686b26_52": "是謂，尊！",
    "T01n0026_041:0686b27_53": "沙門瞿曇大人大人之相。",
    "T01n0026_041:0686b27_54": "復次，尊！",
    "T01n0026_041:0686b27_55": "沙門瞿曇師子頰車，是謂，尊！",
    "T01n0026_041:0686b28_56": "沙門瞿曇大人大人之相。",
    "T01n0026_041:0686b29_57": "復次，尊！",
    "T01n0026_041:0686b29_58": "沙門瞿曇脊背平直，是謂，尊！",
    "T01n0026_041:0686b29_59": "沙門瞿曇大人大人之相。",
    "T01n0026_041:0686c01_60": "復次，尊！",
    "T01n0026_041:0686c01_61": "沙門瞿曇兩肩上連，通頸平滿，是謂，尊！",
    "T01n0026_041:0686c02_62": "沙門瞿曇大人大人之相。",
    "T01n0026_041:0686c03_63": "復次，尊！",
    "T01n0026_041:0686c03_64": "沙門瞿曇四十齒，牙齒不踈、齒白、齒通味第一味，是謂，尊！",
    "T01n0026_041:0686c04_65": "沙門瞿曇大人大人之相。",
    "T01n0026_041:0686c05_66": "復次，尊！",
    "T01n0026_041:0686c05_67": "沙門瞿曇梵音可愛，其聲猶如迦羅毘伽，是謂，尊！",
    "T01n0026_041:0686c06_68": "沙門瞿曇大人大人之相。",
    "T01n0026_041:0686c07_69": "「復次，尊！",
    "T01n0026_041:0686c07_70": "沙門瞿曇廣長舌，廣長舌者，舌從口出，遍覆其面，是謂，尊！",
    "T01n0026_041:0686c08_71": "沙門瞿曇大人大人之相。",
    "T01n0026_041:0686c09_72": "復次，尊！",
    "T01n0026_041:0686c09_73": "沙門瞿曇承淚處滿，猶如牛王，是謂，尊！",
    "T01n0026_041:0686c10_74": "沙門瞿曇大人大人之相。",
    "T01n0026_041:0686c11_75": "復次，尊！",
    "T01n0026_041:0686c11_76": "沙門瞿曇眼色紺青，是謂，尊！",
    "T01n0026_041:0686c11_77": "沙門瞿曇大人大人之相。",
    "T01n0026_041:0686c12_78": "復次，尊！",
    "T01n0026_041:0686c12_79": "沙門瞿曇頂有肉髻，團圓相稱，髮螺右旋，是謂，尊！",
    "T01n0026_041:0686c13_80": "沙門瞿曇大人大人之相。",
    "T01n0026_041:0686c14_81": "復次，尊！",
    "T01n0026_041:0686c14_82": "沙門瞿曇眉間生毛，潔白右縈，是謂，尊！",
    "T01n0026_041:0686c15_83": "沙門瞿曇大人大人之相。",
    "T01n0026_041:0686c16_84": "是謂，尊！",
    "T01n0026_041:0686c16_85": "沙門瞿曇成就三十二大人之相。",
    "T01n0026_041:0686c17_86": "「若成就大人相者，必有二處真諦不虛。",
    "T01n0026_041:0686c18_0": "若在家者，必為轉輪王，聰明智慧，有四種軍，整御天下，由己自在。",
    "T01n0026_041:0686c19_1": "如法法王成就七寶，彼七寶者，輪寶、象寶、馬寶、珠寶、女寶、居士寶、主兵臣寶，是謂為七。",
    "T01n0026_041:0686c21_2": "千子具足，顏貌端政，勇猛無畏，能伏他眾，彼必統領此一切地乃至大海，不以刀杖，以法教令，令得安隱。",
    "T01n0026_041:0686c24_0": "若剃除鬚髮，著袈裟衣，至信、捨家、無家、學道者，必得如來、無所著、等正覺，名稱流布，周聞十方。",
    "T01n0026_041:0686c26_1": "「復次，尊！",
    "T01n0026_041:0686c26_2": "我見沙門瞿曇著衣、已著衣，被衣、已被衣，出房、已出房，出園、已出園，行道至村間，入村、已入村，在巷，入家、已入家，正床、已正床，坐、已坐，澡手、已澡手，受飲食、已受飲食，食、已食，澡手呪願，從坐起，出家、已出家，在巷，出村、已出村，入園、已入園，入房、已入房。",
    "T01n0026_041:0687a03_3": "尊！",
    "T01n0026_041:0687a03_4": "沙門瞿曇著衣齊整，不高不下，衣不近體，風不能令衣遠離身。",
    "T01n0026_041:0687a05_5": "尊！",
    "T01n0026_041:0687a05_6": "沙門瞿曇被衣齊整，不高不下，衣不近體，風不能令衣遠離身。",
    "T01n0026_041:0687a07_7": "尊！",
    "T01n0026_041:0687a07_8": "沙門瞿曇常著新衣，隨順於聖，以刀割截，染作惡色，如是彼聖染作惡色，彼持衣者，不為財物，不為貢高，不為自飾，不為莊嚴，但為障蔽蚊虻、風日之所觸故，及為慙愧，覆其身故。",
    "T01n0026_041:0687a11_9": "「彼出房時，身不低仰，尊！",
    "T01n0026_041:0687a12_10": "沙門瞿曇出房時，終不低身，尊！",
    "T01n0026_041:0687a13_11": "沙門瞿曇若欲行時，先舉右足，正舉正下，行不擾亂，亦無惡亂。",
    "T01n0026_041:0687a14_12": "行時兩踝終不相掁，尊！",
    "T01n0026_041:0687a15_13": "沙門瞿曇行時不為塵土所坌。",
    "T01n0026_041:0687a15_14": "所以者何？",
    "T01n0026_041:0687a16_15": "以本善行故，彼出園時，身不低仰。",
    "T01n0026_041:0687a17_0": "尊！",
    "T01n0026_041:0687a17_1": "沙門瞿曇出園時，終不低身，往到村間，身極右旋，觀察如龍，遍觀而觀，不恐不怖，亦不驚懼，觀於諸方。",
    "T01n0026_041:0687a19_2": "所以者何？",
    "T01n0026_041:0687a19_3": "以如來、無所著、等正覺故，彼入村時，身不低仰。",
    "T01n0026_041:0687a20_4": "尊！",
    "T01n0026_041:0687a20_5": "沙門瞿曇入村時，終不低身，彼在街巷不低視，亦不仰視，唯直正視，於中不礙所知所見。",
    "T01n0026_041:0687a23_6": "「尊！",
    "T01n0026_041:0687a23_7": "沙門瞿曇諸根常定。",
    "T01n0026_041:0687a23_8": "所以者何？",
    "T01n0026_041:0687a23_9": "以本善行故，彼入家時，身不低仰。",
    "T01n0026_041:0687a24_10": "尊！",
    "T01n0026_041:0687a24_11": "沙門瞿曇入家時，終不低身。",
    "T01n0026_041:0687a25_12": "尊！",
    "T01n0026_041:0687a25_13": "沙門瞿曇迴身右旋，正床而坐，彼於床上不極身力坐，亦不以手案髀坐床，彼坐床已，不悒悒，不煩惱，亦復不樂。",
    "T01n0026_041:0687a28_14": "受澡水時，不高不下，不多不少，彼受飲食，不高不下，不多不少。",
    "T01n0026_041:0687a29_15": "尊！",
    "T01n0026_041:0687b01_0": "沙門瞿曇受食平鉢，等羹飲食。",
    "T01n0026_041:0687b01_1": "尊！",
    "T01n0026_041:0687b01_2": "沙門瞿曇摶食，齊整徐著口中，摶食未至，不豫張口，及在口中三嚼而咽，無飯及羹亦不斷碎，有餘在口，復內後摶。",
    "T01n0026_041:0687b04_3": "「尊！",
    "T01n0026_041:0687b04_4": "沙門瞿曇以三事清淨，食欲得味，不欲染味彼食，不為財物，不為貢高，不為自飾，不為莊嚴，但欲存身，久住無患，用止故疹，不起新病，存命無患，有力快樂。",
    "T01n0026_041:0687b08_5": "飯食已訖，受洗手水，不高不下，不多不少。",
    "T01n0026_041:0687b09_6": "受澡鉢水，不高不下，不多不少。",
    "T01n0026_041:0687b10_7": "彼洗手淨已，其鉢亦淨，洗鉢淨已，其手亦淨，拭手已，便拭鉢，拭鉢已，便拭手，彼洗拭鉢已，安著一面，不近不遠，不數觀鉢，亦不為鉢。",
    "T01n0026_041:0687b13_8": "彼不毀呰此食，亦不稱譽彼食，但慚默然已。",
    "T01n0026_041:0687b14_9": "為諸居士說法，勸發渴仰，成就歡喜，無量方便為彼說法，勸發渴仰，成就歡喜已，即從坐起，便退而還，彼出家時，身不低仰。",
    "T01n0026_041:0687b17_10": "「尊！",
    "T01n0026_041:0687b17_11": "沙門瞿曇出家時，終不低身。",
    "T01n0026_041:0687b18_12": "彼在街巷不低視，亦不仰視，唯直正視，於中不礙所知所見。",
    "T01n0026_041:0687b19_13": "尊！",
    "T01n0026_041:0687b19_14": "沙門瞿曇諸根常定。",
    "T01n0026_041:0687b20_15": "所以者何？",
    "T01n0026_041:0687b20_16": "以本善行故，彼出村時，身不低仰。",
    "T01n0026_041:0687b21_17": "尊！",
    "T01n0026_041:0687b21_18": "沙門瞿曇出村時，終不低身，彼入園時，身不低仰。",
    "T01n0026_041:0687b22_19": "尊！",
    "T01n0026_041:0687b22_20": "沙門瞿曇入園時，終不低身。",
    "T01n0026_041:0687b23_21": "彼中食後，收舉衣鉢，澡洗手足，以尼師檀著於肩上，入房宴坐。",
    "T01n0026_041:0687b25_22": "尊！",
    "T01n0026_041:0687b25_23": "沙門瞿曇饒益世間故，入房宴坐。",
    "T01n0026_041:0687b26_0": "尊！",
    "T01n0026_041:0687b26_1": "沙門瞿曇則於晡時從宴坐起，面色光澤。",
    "T01n0026_041:0687b27_2": "所以者何？",
    "T01n0026_041:0687b27_3": "以如來、無所著、等正覺故。",
    "T01n0026_041:0687b28_0": "「尊！",
    "T01n0026_041:0687b28_1": "沙門瞿曇口出八種音聲，一曰甚深，二曰毘摩樓簸，三曰入心，四曰可愛，五曰極滿，六曰活瞿，七曰分了，八曰智也。",
    "T01n0026_041:0687c01_2": "多人所愛，多人所樂，多人所念，令得心定。",
    "T01n0026_041:0687c02_3": "尊！",
    "T01n0026_041:0687c03_0": "沙門瞿曇隨眾說法，聲不出眾外，唯在於眾，為彼說法，勸發渴仰，成就歡喜，無量方便為彼說法，勸發渴仰，成就歡喜已，即從坐起，還歸本所。",
    "T01n0026_041:0687c06_1": "尊！",
    "T01n0026_041:0687c06_2": "沙門瞿曇其像如是，但有殊勝復過於是。",
    "T01n0026_041:0687c07_3": "尊！",
    "T01n0026_041:0687c07_4": "我欲詣彼沙門瞿曇，從學梵行。」",
    "T01n0026_041:0687c08_5": "梵志梵摩告曰：「隨意。」",
    "T01n0026_041:0687c09_0": "於是，優多羅摩納稽首梵志梵摩足，繞三匝而去，往詣佛所，稽首佛足，却坐一面，白曰：「世尊！",
    "T01n0026_041:0687c11_1": "願從世尊學道受具足，成就比丘，得從世尊修行梵行。」",
    "T01n0026_041:0687c12_2": "於是，世尊度優多羅摩納，令學道受具足。",
    "T01n0026_041:0687c13_3": "度優多羅摩納，令學道受具足已，遊行鞞陀提國，與大比丘眾俱，展轉進前，到彌薩羅，住彌薩羅大天[木*奈]林。",
    "T01n0026_041:0687c16_4": "彼彌薩羅梵志、居士聞沙門瞿曇釋種子捨釋宗族，出家學道，遊行鞞陀提國，與大比丘眾俱，展轉來至此彌薩羅，住大天[木*奈]林。",
    "T01n0026_041:0687c19_5": "沙門瞿曇有大名稱，周聞十方，沙門瞿曇如來、無所著、等正覺、明行成為、善逝、世間解、無上士、道法御、天人師，號佛、眾祐。",
    "T01n0026_041:0687c21_6": "彼於此世，天及魔、梵、沙門、梵志，從人至天，自知自覺，自作證成就遊。",
    "T01n0026_041:0687c23_7": "彼說法，初妙、中妙、竟亦妙，有義有文，具足清淨，顯現梵行。",
    "T01n0026_041:0687c24_8": "若有見如來、無所著、等正覺，敬重禮拜，供養承事者，快得善利，我等寧可共往見彼沙門瞿曇！",
    "T01n0026_041:0687c26_9": "禮拜供養。",
    "T01n0026_041:0687c27_10": "彼彌薩羅梵志、居士各與等類眷屬相隨，從彌薩羅出，北行至大天[木*奈]林，欲見世尊禮拜供養。",
    "T01n0026_041:0687c29_11": "往詣佛已，或有彌薩羅梵志、居士稽首佛足，却坐一面，或有與佛共相問訊，却坐一面，或有叉手向佛，却坐一面，或有遙見佛已，默然而坐。",
    "T01n0026_041:0688a03_12": "彼彌薩羅梵志、居士各各坐已，佛為說法，勸發渴仰，成就歡喜，無量方便為彼說法，勸發渴仰，成就歡喜已，默然而住。",
    "T01n0026_041:0688a06_13": "梵志梵摩聞沙門瞿曇釋種子捨釋宗族，出家學道，遊行鞞陀提國，與大比丘眾俱，展轉來至此彌薩羅國，住大天[木*奈]林。",
    "T01n0026_041:0688a09_14": "彼沙門瞿曇有大名稱，周聞十方，彼沙門瞿曇如來、無所著、等正覺、明行成為、善逝、世間解、無上士、道法御、天人師，號佛、眾祐。",
    "T01n0026_041:0688a12_15": "彼於此世，天及魔、梵、沙門、梵志，從人至天，自知自覺，自作證成就遊。",
    "T01n0026_041:0688a13_16": "彼說法，初妙、中妙、竟亦妙，有義有文，具足清淨，顯現梵行。",
    "T01n0026_041:0688a15_17": "若有見如來、無所著、等正覺，敬重禮拜，供養承事者，快得善利，我寧可往見沙門瞿曇！",
    "T01n0026_041:0688a17_18": "禮拜供養。",
    "T01n0026_041:0688a17_19": "梵志梵摩告御者曰：「汝速嚴駕！",
    "T01n0026_041:0688a18_20": "我今欲往詣沙門瞿曇！」",
    "T01n0026_041:0688a18_21": "御者受教，即速嚴駕訖，還白曰：「嚴駕已畢，尊自知時。」",
    "T01n0026_041:0688a20_0": "於是，梵摩乘極賢妙車，從彌薩羅出，北行至大天[木*奈]林，欲見世尊禮拜供養。",
    "T01n0026_041:0688a21_1": "爾時，世尊在無量眾前後圍繞而為說法，梵志梵摩遙見世尊在無量眾前後圍繞而為說法，見已，恐怖。",
    "T01n0026_041:0688a24_2": "於是，梵摩即避在道側，至樹下住，告一摩納：「汝往詣彼沙門瞿曇，為我問訊聖體康強，安快無病，起居輕便，氣力如常耶？",
    "T01n0026_041:0688a27_3": "作如是語：『瞿曇！",
    "T01n0026_041:0688a27_4": "我師梵摩問訊聖體康強，安快無病，起居輕便，氣力如常耶？",
    "T01n0026_041:0688a28_5": "瞿曇！",
    "T01n0026_041:0688a29_6": "我師梵摩欲來見沙門瞿曇！』」",
    "T01n0026_041:0688a29_7": "於是，摩納即受教行，往詣佛所，共相問訊，却坐一面，白曰：「瞿曇！",
    "T01n0026_041:0688b02_8": "我師梵摩問訊聖體康強，安快無病，起居輕便，氣力如常耶？",
    "T01n0026_041:0688b03_9": "瞿曇！",
    "T01n0026_041:0688b03_10": "我師梵摩欲來見沙門瞿曇！」",
    "T01n0026_041:0688b04_11": "世尊告曰：「摩納！",
    "T01n0026_041:0688b04_12": "令梵志梵摩安隱快樂，令天及人、阿修羅、揵沓惒、羅剎及餘種種身安隱快樂。",
    "T01n0026_041:0688b06_13": "摩納！",
    "T01n0026_041:0688b06_14": "梵志梵摩欲來隨意。」",
    "T01n0026_041:0688b07_15": "於是，摩納聞佛所說，善受善持，即從坐起，繞佛三匝而去，還詣梵志梵摩所，白曰：「尊！",
    "T01n0026_041:0688b09_16": "我已通沙門瞿曇，彼沙門瞿曇今住待尊，唯尊知時。」",
    "T01n0026_041:0688b10_17": "梵志梵摩即從車下，步詣佛所。",
    "T01n0026_041:0688b11_18": "彼眾遙見梵志梵摩來，即從座起，開道避之。",
    "T01n0026_041:0688b12_19": "所以者何？",
    "T01n0026_041:0688b12_20": "以有名德及多識故。",
    "T01n0026_041:0688b13_21": "梵志梵摩告彼眾曰：「諸賢！",
    "T01n0026_041:0688b13_22": "各各復坐，我欲直往見沙門瞿曇。」",
    "T01n0026_041:0688b14_23": "於是，梵摩往詣佛所，共相問訊，却坐一面。",
    "T01n0026_041:0688b15_24": "爾時，梵摩不壞二根，眼根及耳根。",
    "T01n0026_041:0688b16_25": "梵志梵摩坐已，諦觀佛身三十二相，彼見三十相，於二相有疑，陰馬藏及廣長舌。",
    "T01n0026_041:0688b18_26": "梵志梵摩即時以偈問世尊曰：「如我昔曾所聞，　　三十二大人相，　於中求不見二，　　尊沙門瞿曇身。",
    "T01n0026_041:0688b21_0": "　為有陰馬藏不？",
    "T01n0026_041:0688b21_1": "　　一切人尊深密，　云何為人最尊，　　不現視微妙舌？",
    "T01n0026_041:0688b23_0": "　若尊有廣長舌，　　唯願令我得見，　今實有疑惑心，　　願調御決我疑。」",
    "T01n0026_041:0688b25_0": "世尊作是念：「此梵志梵摩求我身三十二相，彼見三十，於二有疑，陰馬藏及廣長舌，我今寧可除彼疑惑。」",
    "T01n0026_041:0688b27_1": "世尊知已，作如其像如意足，作如其像如意足已，梵志梵摩見世尊身陰馬藏及廣長舌，於中廣長舌者，舌從口出，盡覆其面。",
    "T01n0026_041:0688c01_2": "世尊止如意足已，為梵志梵摩說此頌曰：「謂汝昔曾所聞，　　三十二大人相，　彼一切在我身，　　滿具足最上正。",
    "T01n0026_041:0688c05_0": "　調御斷於我疑，　　梵志發微妙信。",
    "T01n0026_041:0688c06_0": "　至難得見聞，　　最上正盡覺。",
    "T01n0026_041:0688c07_0": "　出世為極難，　　最上正盡覺，　梵志我正覺，　　無上正法王。」",
    "T01n0026_041:0688c09_0": "梵志梵摩聞已，而作是念：「此沙門瞿曇成就三十二大人之相，謂成就大人相者，必有二處真諦不虛。",
    "T01n0026_041:0688c11_1": "若在家者，必為轉輪王，聰明智慧，有四種軍，整御天下。",
    "T01n0026_041:0688c12_2": "如法法王成就七寶，彼七寶者，輪寶、象寶、馬寶、珠寶、女寶、居士寶、主兵臣寶，是謂為七。",
    "T01n0026_041:0688c14_3": "千子具足，顏貌端政，勇猛無畏，能伏他眾，彼必統領此一切地乃至大海，不以刀杖，以法教令，令得安隱。",
    "T01n0026_041:0688c17_4": "若剃除鬚髮，著袈裟衣，至信、捨家、無家、學道者，必得如來、無所著、等正覺，名稱流布，周聞十方。」",
    "T01n0026_041:0688c19_5": "於是，世尊而作是念：「此梵志梵摩長夜無諛諂、無欺誑，所欲所問者，一切欲知非為觸嬈，彼亦如是，我寧可說彼甚深阿毘曇。」",
    "T01n0026_041:0688c22_6": "世尊知已，為梵志梵摩即說頌曰：「現世樂法故，　　饒益為後世，　梵志汝問事，　　隨本意所思。",
    "T01n0026_041:0688c26_0": "　彼彼諸問事，　　我為汝斷疑。」",
    "T01n0026_041:0688c27_0": "　世尊已許問，　　梵志梵摩故，　便問世尊事，　　隨本意所思：「云何為梵志，　　三達有何義？",
    "T01n0026_041:0689a01_0": "　以何說無著，　　何等正盡覺？」",
    "T01n0026_041:0689a02_0": "爾時，世尊以頌答曰：「滅惡不善法，　　立住擇梵行，　修習梵志正，　　以此為梵志。",
    "T01n0026_041:0689a05_0": "　明達於過去，　　見樂及惡道，　得無明盡說，　　知是立牟尼。",
    "T01n0026_041:0689a07_0": "　善知清淨心，　　盡脫婬怒癡，　成就於三明，　　以此為三達。",
    "T01n0026_041:0689a09_0": "　遠離不善法，　　正住第一義，　第一世所敬，　　以此為無著。",
    "T01n0026_041:0689a11_0": "　饒益天及人，　　與眼滅壞諍，　普知現視盡，　　以此正盡覺。」",
    "T01n0026_041:0689a13_0": "於是，梵摩即從座起，欲稽首佛足，彼時大眾同時俱發高大音聲：「沙門瞿曇甚奇！",
    "T01n0026_041:0689a14_1": "甚特！",
    "T01n0026_041:0689a15_0": "有大如意足，有大威德，有大福祐，有大威神。",
    "T01n0026_041:0689a16_1": "所以者何？",
    "T01n0026_041:0689a16_2": "此彌薩羅國所有梵志、居士者，梵志梵摩於彼最第一，謂出生故。",
    "T01n0026_041:0689a17_3": "梵志梵摩為父母所舉，受生清淨，乃至七世父母不絕種族，生生無惡，彼為沙門瞿曇極下意尊敬作禮，供養奉事。",
    "T01n0026_041:0689a20_4": "沙門瞿曇甚奇！",
    "T01n0026_041:0689a20_5": "甚特！",
    "T01n0026_041:0689a21_6": "有大如意足，有大威德，有大福祐，有大威神。",
    "T01n0026_041:0689a22_7": "所以者何？",
    "T01n0026_041:0689a22_8": "此彌薩羅國所有梵志、居士者，梵志梵摩於彼最第一，謂學書故。",
    "T01n0026_041:0689a23_9": "梵志梵摩博聞總持，誦過四典經，深達因、緣、正、文、戲五句說。",
    "T01n0026_041:0689a25_10": "彼為沙門瞿曇極下意尊敬作禮，供養奉事。",
    "T01n0026_041:0689a26_11": "「沙門瞿曇甚奇！",
    "T01n0026_041:0689a26_12": "甚特！",
    "T01n0026_041:0689a26_13": "有大如意足，有大威德，有大福祐，有大威神。",
    "T01n0026_041:0689a27_14": "所以者何？",
    "T01n0026_041:0689a28_15": "此彌薩羅國所有梵志、居士者，梵志梵摩於彼最第一，謂財物故。",
    "T01n0026_041:0689a29_16": "梵志梵摩極大富樂，資財無量，畜牧產業不可稱計，封戶食邑種種具足食豐，彌薩羅乃至水草木，謂王摩竭陀未生怨鞞陀提子特與梵封，彼為沙門瞿曇極下意尊敬作禮，供養奉事。",
    "T01n0026_041:0689b05_17": "沙門瞿曇甚奇！",
    "T01n0026_041:0689b05_18": "甚特！",
    "T01n0026_041:0689b05_19": "有大如意足，有大威德，有大福祐，有大威神。",
    "T01n0026_041:0689b06_20": "所以者何？",
    "T01n0026_041:0689b06_21": "此彌薩羅國所有梵志、居士者，梵志梵摩於彼最第一，謂壽命故。",
    "T01n0026_041:0689b08_22": "梵志梵摩極大長老，壽命具足，年百二十六，彼為沙門瞿曇極下意尊敬作禮，供養奉事。」",
    "T01n0026_041:0689b10_23": "是時，世尊以他心智知彼大眾心之所念，世尊知已，告梵志梵摩：「止！",
    "T01n0026_041:0689b11_24": "止！",
    "T01n0026_041:0689b12_0": "梵志！",
    "T01n0026_041:0689b12_1": "但心喜足，可還復坐，為汝說法。」",
    "T01n0026_041:0689b12_2": "梵志梵摩稽首佛足，却坐一面，世尊為彼說法，勸發渴仰，成就歡喜。",
    "T01n0026_041:0689b14_3": "無量方便為彼說法，勸發渴仰，成就歡喜已，如諸佛法，先說端政法，聞者歡悅，謂說施、說戒、說生天法，毀呰欲為災患，生死為穢，稱嘆無欲為妙，道品白淨。",
    "T01n0026_041:0689b18_4": "為說是已，佛知彼有歡喜心、具足心、柔軟心、堪耐心、昇上心、一向心、無疑心、無蓋心，有能有力受佛正法，謂如諸佛所說正要，世尊具為彼說苦、習、滅、道。",
    "T01n0026_041:0689b22_5": "梵志梵摩即於座上見四聖諦，苦、習、滅、道，猶如白素，易染為色。",
    "T01n0026_041:0689b23_6": "如是梵摩即於座上見四聖諦，苦、習、滅、道。",
    "T01n0026_041:0689b24_7": "於是，梵摩見法得法，覺白淨法，斷疑度惑，更無餘尊，不復由他，無有猶豫，已住果證，於世尊法得無所畏，即從座起，稽首佛足：「世尊！",
    "T01n0026_041:0689b28_0": "我今自歸於佛、法及比丘眾，唯願世尊受我為優婆塞，從今日始，終身自歸，乃至命盡。」",
    "T01n0026_041:0689c01_0": "時，梵志梵摩叉手向佛，白曰：「世尊！",
    "T01n0026_041:0689c01_1": "唯願明日垂顧受請，及比丘眾。」",
    "T01n0026_041:0689c02_2": "世尊為梵志梵摩故，默然而受。",
    "T01n0026_041:0689c03_3": "梵志梵摩知世尊默然受已，稽首佛足，繞三匝而去，還歸其家。",
    "T01n0026_041:0689c04_4": "即於其夜施設餚饌極妙上味、種種豐饒食噉含消，施設已訖，平旦敷床，至時唱曰：「世尊！",
    "T01n0026_041:0689c06_5": "飯食已辦，唯聖知時。」",
    "T01n0026_041:0689c07_6": "於是，世尊過夜平旦，著衣持鉢，比丘翼從，世尊在前，往詣梵志梵摩家，於比丘眾前敷座而坐。",
    "T01n0026_041:0689c09_7": "梵志梵摩知世尊及比丘眾眾坐已定，自行澡水，以上味餚饌、種種豐饒食噉含消，自手酙酌，令極飽滿，食訖收器，行澡水竟，取一小床，坐受呪願。",
    "T01n0026_041:0689c13_8": "梵志梵摩坐已，世尊為彼說呪願曰：「呪火第一齋，　　通音諸音本，　王為人中尊，　　海為江河長，　月為星中明，　　明照無過日，　上下維諸方，　　及一切世間，　從人乃至天，　　唯佛最第一。」",
    "T01n0026_041:0689c19_0": "於是，世尊為梵志梵摩說呪願已，從座起去，彌薩羅國住經數日，攝衣持鉢，則便遊行至舍衛國，展轉前進，到舍衛國，住勝林給孤獨園。",
    "T01n0026_041:0689c22_1": "於是，眾多比丘舍衛乞食時，聞彼彌薩羅梵志梵摩以偈問佛事，彼便命終。",
    "T01n0026_041:0689c23_2": "諸比丘聞已，食訖，中後收舉衣鉢，澡洗手足，以尼師檀著於肩上，往詣佛所，稽首作禮，却住一面，白曰：「世尊！",
    "T01n0026_041:0689c26_3": "我等眾多比丘平旦著衣，持鉢入舍衛乞食時，聞彼彌薩羅梵志梵摩以偈問佛事，彼便命終。",
    "T01n0026_041:0689c28_4": "世尊！",
    "T01n0026_041:0689c29_0": "彼至何處，為生何許，後世云何？」",
    "T01n0026_041:0689c29_1": "世尊答曰：「比丘！",
    "T01n0026_041:0690a01_2": "梵志梵摩極有大利，最後知法，為法故不煩勞我。",
    "T01n0026_041:0690a02_3": "比丘！",
    "T01n0026_041:0690a02_4": "梵志梵摩五下分結盡，生彼得般涅槃，得不退法，不還此世。」",
    "T01n0026_041:0690a03_5": "爾時，世尊記說梵摩得阿那含。",
    "T01n0026_041:0690a04_6": "佛說如是。",
    "T01n0026_041:0690a04_7": "梵志梵摩及諸比丘，聞佛所說，歡喜奉行。",
    "T01n0026_041:0690a06_0": "梵摩經第十竟(六千七百七十六字)中阿含經卷第四十一(六千七百七十六字)中阿含梵志品第一竟(三萬四百五十四字)"
}