[
    {
        "source_sentence": "佛說無畏授所問大乘經卷下",
        "from": "T12n0331_003:0069a02_0",
        "context_with_next_sentence": true
    },
    {
        "source_sentence": "西天譯經三藏朝奉大夫",
        "from": "T12n0331_003:0069a04_0",
        "context_with_next_sentence": true
    },
    {
        "source_sentence": "試光祿卿傳法大師賜紫",
        "from": "T12n0331_003:0069a05_0",
        "context_with_next_sentence": true
    },
    {
        "source_sentence": "沙門臣施護等奉　詔譯「譬如幻所成物像，　　如乾闥婆城莊嚴；",
        "from": "T12n0331_003:0069a07_18",
        "context_with_next_sentence": true
    },
    {
        "source_sentence": "愚人貪愛富亦然，　　不知是妄生耽著。",
        "from": "T12n0331_003:0069a08_17",
        "context_with_next_sentence": true
    },
    {
        "source_sentence": "百種苦求於財富，　　得已極苦逼於身，",
        "from": "T12n0331_003:0069a09_0",
        "context_with_next_sentence": true
    },
    {
        "source_sentence": "王官、水、火散壞時，　　智者豈生於愛著？",
        "from": "T12n0331_003:0069a10_19",
        "context_with_next_sentence": true
    },
    {
        "source_sentence": "妻子、眷屬隨所愛，　　廣作諸罪當破壞，",
        "from": "T12n0331_003:0069a11_0",
        "context_with_next_sentence": true
    },
    {
        "source_sentence": "極重過失不覺知，　　智者於身不生著。",
        "from": "T12n0331_003:0069a12_17",
        "context_with_next_sentence": true
    },
    {
        "source_sentence": "慳悋者求財富時，　　父母亦不生尊重，",
        "from": "T12n0331_003:0069a13_0",
        "context_with_next_sentence": true
    },
    {
        "source_sentence": "妻子、眷屬返憎嫌，　　一向常貪於財利。",
        "from": "T12n0331_003:0069a14_18",
        "context_with_next_sentence": true
    },
    {
        "source_sentence": "慳者不知於恩義，　　唯念莫壞我所有，",
        "from": "T12n0331_003:0069a15_0",
        "context_with_next_sentence": true
    },
    {
        "source_sentence": "背正向邪諂求財，　　智者於彼不生信。",
        "from": "T12n0331_003:0069a16_17",
        "context_with_next_sentence": true
    },
    {
        "source_sentence": "慳者意異語如實，　　所應信者不生信，",
        "from": "T12n0331_003:0069a17_0",
        "context_with_next_sentence": true
    },
    {
        "source_sentence": "見人雖將愛子同，　　此是慳者諂妄起。",
        "from": "T12n0331_003:0069a18_17",
        "context_with_next_sentence": true
    },
    {
        "source_sentence": "慳悋之者在世間，　　雖親典教亦通解，",
        "from": "T12n0331_003:0069a19_0",
        "context_with_next_sentence": true
    },
    {
        "source_sentence": "馳流散亂出惡言，　　心無悲愍極麁獷。",
        "from": "T12n0331_003:0069a20_17",
        "context_with_next_sentence": true
    },
    {
        "source_sentence": "慳者處世無所託，　　亦無知識及親朋，",
        "from": "T12n0331_003:0069a21_0",
        "context_with_next_sentence": true
    },
    {
        "source_sentence": "有所依附但求財，　　智於慳者不生信。",
        "from": "T12n0331_003:0069a22_17",
        "context_with_next_sentence": true
    },
    {
        "source_sentence": "慳者因求財富故，　　於極惡事起思念，",
        "from": "T12n0331_003:0069a23_0",
        "context_with_next_sentence": true
    },
    {
        "source_sentence": "是故智者正所觀，　　愚人於彼生歡喜。",
        "from": "T12n0331_003:0069a24_17",
        "context_with_next_sentence": true
    },
    {
        "source_sentence": "金寶、珠貝、珊瑚等，　　善業引生如聚沫，",
        "from": "T12n0331_003:0069a25_0",
        "context_with_next_sentence": true
    },
    {
        "source_sentence": "於中貪愛諍競興，　　彼不了知幻化性。",
        "from": "T12n0331_003:0069a26_17",
        "context_with_next_sentence": true
    },
    {
        "source_sentence": "賢劫一佛出世時，　　彼尊立名為慈氏，",
        "from": "T12n0331_003:0069a27_0",
        "context_with_next_sentence": true
    },
    {
        "source_sentence": "偏覆大地得黃金，　　彼從何來何因故？",
        "from": "T12n0331_003:0069a28_17",
        "context_with_next_sentence": true
    },
    {
        "source_sentence": "於外隨逐五欲境，　　愚人散亂癡迷法，",
        "from": "T12n0331_003:0069a29_0",
        "context_with_next_sentence": true
    },
    {
        "source_sentence": "如日中分夏月時，　　渴欲奔馳焰為水。",
        "from": "T12n0331_003:0069b01_17",
        "context_with_next_sentence": true
    },
    {
        "source_sentence": "空後一劫成世間，　　虛空所成空自性，",
        "from": "T12n0331_003:0069b02_0",
        "context_with_next_sentence": true
    },
    {
        "source_sentence": "焚燒破壞復還成，　　此從何來彼何去？",
        "from": "T12n0331_003:0069b03_17",
        "context_with_next_sentence": true
    },
    {
        "source_sentence": "溝㵎、池沼及大海，　　枯涸破壞彼皆同，",
        "from": "T12n0331_003:0069b04_0",
        "context_with_next_sentence": true
    },
    {
        "source_sentence": "虛假不實貪亦然，　　誰諸智者生愛著？",
        "from": "T12n0331_003:0069b05_17",
        "context_with_next_sentence": true
    },
    {
        "source_sentence": "智者慧、力、色相具，　　於身常自作稱量：",
        "from": "T12n0331_003:0069b06_19",
        "context_with_next_sentence": true
    },
    {
        "source_sentence": "『此中無味染何因？",
        "from": "T12n0331_003:0069b07_8",
        "context_with_next_sentence": true
    },
    {
        "source_sentence": "　　舍宅、財利應棄捨。",
        "from": "T12n0331_003:0069b07_19",
        "context_with_next_sentence": true
    },
    {
        "source_sentence": "隨逐五欲造惡業，　　養育妻子并眷屬，",
        "from": "T12n0331_003:0069b08_0",
        "context_with_next_sentence": true
    },
    {
        "source_sentence": "死時妻子及諸親，　　誰能救護自當苦？",
        "from": "T12n0331_003:0069b09_17",
        "context_with_next_sentence": true
    },
    {
        "source_sentence": "死時眷屬不隨去，　　但隨自作眾業行，",
        "from": "T12n0331_003:0069b10_0",
        "context_with_next_sentence": true
    },
    {
        "source_sentence": "苦惱逼逐於己身，　　彼時誰為我分受？",
        "from": "T12n0331_003:0069b11_17",
        "context_with_next_sentence": true
    },
    {
        "source_sentence": "三有獨怖無親愛，　　妻子、眷屬假相親，",
        "from": "T12n0331_003:0069b12_0",
        "context_with_next_sentence": true
    },
    {
        "source_sentence": "愚人取以為樂因，　　但增苦惱及憂戚。",
        "from": "T12n0331_003:0069b13_17",
        "context_with_next_sentence": true
    },
    {
        "source_sentence": "父母、妻子、親朋聚，　　為求財利故相會，",
        "from": "T12n0331_003:0069b14_0",
        "context_with_next_sentence": true
    },
    {
        "source_sentence": "彼等不隨死者行，　　唯自所作業相逐。",
        "from": "T12n0331_003:0069b15_17",
        "context_with_next_sentence": true
    },
    {
        "source_sentence": "一切皆隨業所行、　　一切亦隨業所住，",
        "from": "T12n0331_003:0069b16_0",
        "context_with_next_sentence": true
    },
    {
        "source_sentence": "當知此身業所成，　　智者應修於善業。",
        "from": "T12n0331_003:0069b17_17",
        "context_with_next_sentence": true
    },
    {
        "source_sentence": "父母、妻子、眷屬等，　　以不了知故貪愛，",
        "from": "T12n0331_003:0069b18_0",
        "context_with_next_sentence": true
    },
    {
        "source_sentence": "愚人廣造眾罪因，　　智者不入無間獄。",
        "from": "T12n0331_003:0069b19_17",
        "context_with_next_sentence": true
    },
    {
        "source_sentence": "所有餘處業報盡，　　無間極苦不解脫，",
        "from": "T12n0331_003:0069b20_0",
        "context_with_next_sentence": true
    },
    {
        "source_sentence": "是故畏彼惡趣因，　　智者勤劬離諸罪。",
        "from": "T12n0331_003:0069b21_17",
        "context_with_next_sentence": true
    },
    {
        "source_sentence": "閻摩王前治罰時，　　彼無朋友為救護，",
        "from": "T12n0331_003:0069b22_0",
        "context_with_next_sentence": true
    },
    {
        "source_sentence": "亦無父母及諸親，　　隨自所作業當受。",
        "from": "T12n0331_003:0069b23_17",
        "context_with_next_sentence": true
    },
    {
        "source_sentence": "王言：",
        "from": "T12n0331_003:0069b24_2",
        "context_with_next_sentence": true
    },
    {
        "source_sentence": "『汝所得人身，　　得已何不離諸罪？",
        "from": "T12n0331_003:0069b24_19",
        "context_with_next_sentence": true
    },
    {
        "source_sentence": "今受極苦捶打時，　　皆由汝作不善業，",
        "from": "T12n0331_003:0069b25_0",
        "context_with_next_sentence": true
    },
    {
        "source_sentence": "自心所作不善已，　　而復不信有業報。",
        "from": "T12n0331_003:0069b26_17",
        "context_with_next_sentence": true
    },
    {
        "source_sentence": "』如彼閻摩法王言：",
        "from": "T12n0331_003:0069b27_7",
        "context_with_next_sentence": true
    },
    {
        "source_sentence": "　　『汝受治罰非我罪，自作業因自造罪。",
        "from": "T12n0331_003:0069b28_7",
        "context_with_next_sentence": true
    },
    {
        "source_sentence": "　　自造罪已汝來此，當受極苦自甘心，　　由先所作非愛業。",
        "from": "T12n0331_003:0069b29_17",
        "context_with_next_sentence": true
    },
    {
        "source_sentence": "死時眾苦所逼迫，　　親屬不能令解脫，",
        "from": "T12n0331_003:0069c01_0",
        "context_with_next_sentence": true
    },
    {
        "source_sentence": "汝欲自求解脫時，　　是故應離諸罪惡。",
        "from": "T12n0331_003:0069c02_17",
        "context_with_next_sentence": true
    },
    {
        "source_sentence": "打擊、考掠及杻械，　　此等若欲求遠離，",
        "from": "T12n0331_003:0069c03_0",
        "context_with_next_sentence": true
    },
    {
        "source_sentence": "舍宅、親友起怖心，　　於佛教中修正行。",
        "from": "T12n0331_003:0069c04_18",
        "context_with_next_sentence": true
    },
    {
        "source_sentence": "舍宅猛火大苦根，　　而此心火常熾然，",
        "from": "T12n0331_003:0069c05_0",
        "context_with_next_sentence": true
    },
    {
        "source_sentence": "智者於斯愛不生，　　如大火聚極可怖。",
        "from": "T12n0331_003:0069c06_17",
        "context_with_next_sentence": true
    },
    {
        "source_sentence": "住舍養親常憂戚，　　富樂憂愁亦復然，",
        "from": "T12n0331_003:0069c07_0",
        "context_with_next_sentence": true
    },
    {
        "source_sentence": "自他過失等無差，　　是故應離諸罪惡。",
        "from": "T12n0331_003:0069c08_17",
        "context_with_next_sentence": true
    },
    {
        "source_sentence": "智者佛教生信樂，　　不種自收勝樂根；",
        "from": "T12n0331_003:0069c09_17",
        "context_with_next_sentence": true
    },
    {
        "source_sentence": "愚者不生愛樂心，　　但貪舍宅諸苦本。",
        "from": "T12n0331_003:0069c10_17",
        "context_with_next_sentence": true
    },
    {
        "source_sentence": "女身筋肉骨合集，　　假起妄貪為我妻，",
        "from": "T12n0331_003:0069c11_0",
        "context_with_next_sentence": true
    },
    {
        "source_sentence": "諸無智者染愛生，　　不知女身都如幻。",
        "from": "T12n0331_003:0069c12_17",
        "context_with_next_sentence": true
    },
    {
        "source_sentence": "智者了知諸欲樂、　　及舍宅等皆生厭，",
        "from": "T12n0331_003:0069c13_0",
        "context_with_next_sentence": true
    },
    {
        "source_sentence": "正法藥治貪病除，　　速疾出離諸纏縛。",
        "from": "T12n0331_003:0069c14_17",
        "context_with_next_sentence": true
    },
    {
        "source_sentence": "」爾時，無畏授等五百長者聞是正法已，悉得無生法忍；",
        "from": "T12n0331_003:0069c16_4",
        "context_with_next_sentence": true
    },
    {
        "source_sentence": "得法忍已，皆生最上踊躍歡喜，即說頌曰：",
        "from": "T12n0331_003:0069c17_3",
        "context_with_next_sentence": true
    },
    {
        "source_sentence": "「快哉！",
        "from": "T12n0331_003:0069c18_3",
        "context_with_next_sentence": true
    },
    {
        "source_sentence": "於今日，　　我等得大利，彼一切利中，　　此利益最上。",
        "from": "T12n0331_003:0069c19_13",
        "context_with_next_sentence": true
    },
    {
        "source_sentence": "我等所發起，　　廣大菩提心，",
        "from": "T12n0331_003:0069c20_0",
        "context_with_next_sentence": true
    },
    {
        "source_sentence": "於佛正法中，　　清淨生渴仰。",
        "from": "T12n0331_003:0069c21_13",
        "context_with_next_sentence": true
    },
    {
        "source_sentence": "所起勝愛樂，　　無上菩提心，",
        "from": "T12n0331_003:0069c22_0",
        "context_with_next_sentence": true
    },
    {
        "source_sentence": "為一切有情，　　廣施諸安樂。",
        "from": "T12n0331_003:0069c23_13",
        "context_with_next_sentence": true
    },
    {
        "source_sentence": "我等從今日，　　極盡其身命，",
        "from": "T12n0331_003:0069c24_0",
        "context_with_next_sentence": true
    },
    {
        "source_sentence": "誓於此深經，　　生最上愛樂。",
        "from": "T12n0331_003:0069c25_13",
        "context_with_next_sentence": true
    },
    {
        "source_sentence": "由起愛樂故，　　得一切有情，",
        "from": "T12n0331_003:0069c26_0",
        "context_with_next_sentence": true
    },
    {
        "source_sentence": "於彼當來世，　　見者生歡喜。",
        "from": "T12n0331_003:0069c27_13",
        "context_with_next_sentence": true
    },
    {
        "source_sentence": "彼一切有情，　　諸欲發心者，",
        "from": "T12n0331_003:0069c28_0",
        "context_with_next_sentence": true
    },
    {
        "source_sentence": "皆發起無上，　　廣大菩提心。",
        "from": "T12n0331_003:0069c29_13",
        "context_with_next_sentence": true
    },
    {
        "source_sentence": "若一切有情，　　愛樂菩提心，",
        "from": "T12n0331_003:0070a01_0",
        "context_with_next_sentence": true
    },
    {
        "source_sentence": "當得勝果報，　　最上金色身。",
        "from": "T12n0331_003:0070a02_13",
        "context_with_next_sentence": true
    },
    {
        "source_sentence": "相好以莊嚴，　　種種勝殊妙，",
        "from": "T12n0331_003:0070a03_0",
        "context_with_next_sentence": true
    },
    {
        "source_sentence": "及得大光明，　　世間廣照耀。",
        "from": "T12n0331_003:0070a04_13",
        "context_with_next_sentence": true
    },
    {
        "source_sentence": "無上菩提心，　　此心廣大心，",
        "from": "T12n0331_003:0070a05_0",
        "context_with_next_sentence": true
    },
    {
        "source_sentence": "勝出一切心，　　最上復清淨。",
        "from": "T12n0331_003:0070a06_13",
        "context_with_next_sentence": true
    },
    {
        "source_sentence": "彼一切功德，　　由此心具足，",
        "from": "T12n0331_003:0070a07_0",
        "context_with_next_sentence": true
    },
    {
        "source_sentence": "復具大勝力，　　能脫一切病。",
        "from": "T12n0331_003:0070a08_13",
        "context_with_next_sentence": true
    },
    {
        "source_sentence": "諸尠福有情，　　不樂菩提心，",
        "from": "T12n0331_003:0070a09_0",
        "context_with_next_sentence": true
    },
    {
        "source_sentence": "此心懈退因，　　不能觀生死。",
        "from": "T12n0331_003:0070a10_13",
        "context_with_next_sentence": true
    },
    {
        "source_sentence": "菩提神通智，　　獲最勝福力，",
        "from": "T12n0331_003:0070a11_0",
        "context_with_next_sentence": true
    },
    {
        "source_sentence": "廣積滿虛空，　　普施諸情品。",
        "from": "T12n0331_003:0070a12_13",
        "context_with_next_sentence": true
    },
    {
        "source_sentence": "若人於河沙，　　等數諸佛剎，",
        "from": "T12n0331_003:0070a13_0",
        "context_with_next_sentence": true
    },
    {
        "source_sentence": "滿以七珍財，　　供養正等覺；",
        "from": "T12n0331_003:0070a14_13",
        "context_with_next_sentence": true
    },
    {
        "source_sentence": "若人但合掌，　　歸向菩提心，",
        "from": "T12n0331_003:0070a15_0",
        "context_with_next_sentence": true
    },
    {
        "source_sentence": "此勝供養因，　　超過諸供養。",
        "from": "T12n0331_003:0070a16_13",
        "context_with_next_sentence": true
    },
    {
        "source_sentence": "此供養無等，　　所謂菩提心，",
        "from": "T12n0331_003:0070a17_0",
        "context_with_next_sentence": true
    },
    {
        "source_sentence": "過此外無餘，　　為最勝最上。",
        "from": "T12n0331_003:0070a18_13",
        "context_with_next_sentence": true
    },
    {
        "source_sentence": "菩提心功德，　　是勝妙良藥，",
        "from": "T12n0331_003:0070a19_0",
        "context_with_next_sentence": true
    },
    {
        "source_sentence": "一切病能治，　　施有情安樂。",
        "from": "T12n0331_003:0070a20_13",
        "context_with_next_sentence": true
    },
    {
        "source_sentence": "觀見諸有情，　　三火常燒然，",
        "from": "T12n0331_003:0070a21_0",
        "context_with_next_sentence": true
    },
    {
        "source_sentence": "無量劫拔除，　　菩薩不懈退。",
        "from": "T12n0331_003:0070a22_13",
        "context_with_next_sentence": true
    },
    {
        "source_sentence": "修此菩提行，　　為勇猛醫王，",
        "from": "T12n0331_003:0070a23_0",
        "context_with_next_sentence": true
    },
    {
        "source_sentence": "救苦諸有情，　　常遠離疲懈。",
        "from": "T12n0331_003:0070a24_13",
        "context_with_next_sentence": true
    },
    {
        "source_sentence": "數數往諸趣，　　不捨菩提心，",
        "from": "T12n0331_003:0070a25_0",
        "context_with_next_sentence": true
    },
    {
        "source_sentence": "勤於佛法中，　　出現希有相。",
        "from": "T12n0331_003:0070a26_13",
        "context_with_next_sentence": true
    },
    {
        "source_sentence": "我等得大利，　　樂此菩提心，",
        "from": "T12n0331_003:0070a27_0",
        "context_with_next_sentence": true
    },
    {
        "source_sentence": "願我等當成，　　大覺釋師子。",
        "from": "T12n0331_003:0070a28_13",
        "context_with_next_sentence": true
    },
    {
        "source_sentence": "」爾時，世尊從其面門出現廣大神通光明，無數種色——所謂青、黃、赤、白、及紫、碧綠——是光普照無邊世界，上徹梵世，映蔽日月光明不現。",
        "from": "T12n0331_003:0070b02_17",
        "context_with_next_sentence": true
    },
    {
        "source_sentence": "其光旋環右繞世尊百千匝已，却從世尊頂門而入。",
        "from": "T12n0331_003:0070b04_2",
        "context_with_next_sentence": true
    },
    {
        "source_sentence": "爾時，尊者阿難即從座起，偏袒一肩，右膝著地，向佛合掌頂禮，白言：",
        "from": "T12n0331_003:0070b05_13",
        "context_with_next_sentence": true
    },
    {
        "source_sentence": "「世尊！",
        "from": "T12n0331_003:0070b05_17",
        "context_with_next_sentence": true
    },
    {
        "source_sentence": "何因何緣現是光明？",
        "from": "T12n0331_003:0070b06_4",
        "context_with_next_sentence": true
    },
    {
        "source_sentence": "若無因緣，如來、應供、正等正覺不放光相。",
        "from": "T12n0331_003:0070b07_3",
        "context_with_next_sentence": true
    },
    {
        "source_sentence": "」時尊者阿難即說頌曰：",
        "from": "T12n0331_003:0070b07_14",
        "context_with_next_sentence": true
    },
    {
        "source_sentence": "「佛上勝者若無因，　　法爾不現光明相，",
        "from": "T12n0331_003:0070b08_0",
        "context_with_next_sentence": true
    },
    {
        "source_sentence": "願為悲愍劣有情，　　說放光明何因故。",
        "from": "T12n0331_003:0070b09_17",
        "context_with_next_sentence": true
    },
    {
        "source_sentence": "一切有情皆貧乏，　　佛應為施大聖財，",
        "from": "T12n0331_003:0070b10_0",
        "context_with_next_sentence": true
    },
    {
        "source_sentence": "世間暗暝作照明，　　願說此光所因現。",
        "from": "T12n0331_003:0070b11_17",
        "context_with_next_sentence": true
    },
    {
        "source_sentence": "」爾時，世尊告尊者阿難言：",
        "from": "T12n0331_003:0070b12_11",
        "context_with_next_sentence": true
    },
    {
        "source_sentence": "「阿難！",
        "from": "T12n0331_003:0070b12_15",
        "context_with_next_sentence": true
    },
    {
        "source_sentence": "汝今見此五百長者不？",
        "from": "T12n0331_003:0070b13_4",
        "context_with_next_sentence": true
    },
    {
        "source_sentence": "悉為發阿耨多羅三藐三菩提心故來詣我所。",
        "from": "T12n0331_003:0070b14_5",
        "context_with_next_sentence": true
    },
    {
        "source_sentence": "」阿難白佛言：",
        "from": "T12n0331_003:0070b14_12",
        "context_with_next_sentence": true
    },
    {
        "source_sentence": "「唯然，已見。",
        "from": "T12n0331_003:0070b14_19",
        "context_with_next_sentence": true
    },
    {
        "source_sentence": "」佛言：",
        "from": "T12n0331_003:0070b14_23",
        "context_with_next_sentence": true
    },
    {
        "source_sentence": "「阿難！",
        "from": "T12n0331_003:0070b15_1",
        "context_with_next_sentence": true
    },
    {
        "source_sentence": "是五百長者今此會中聞正法已，皆得無生法忍。",
        "from": "T12n0331_003:0070b16_3",
        "context_with_next_sentence": true
    },
    {
        "source_sentence": "阿難！",
        "from": "T12n0331_003:0070b16_6",
        "context_with_next_sentence": true
    },
    {
        "source_sentence": "此諸長者皆於過去佛所奉近供養、深種善根，從此沒已不復墮諸惡趣，生人天中受勝妙樂。",
        "from": "T12n0331_003:0070b18_7",
        "context_with_next_sentence": true
    },
    {
        "source_sentence": "次第至彼慈氏如來、應供、正等正覺出現世時，生彼佛剎，親近供養、尊重承事。",
        "from": "T12n0331_003:0070b20_3",
        "context_with_next_sentence": true
    },
    {
        "source_sentence": "其後，乃至賢劫諸佛彼彼出世時，於一一佛所親近供養、聽受正法、讀誦記念、廣為人說。",
        "from": "T12n0331_003:0070b22_3",
        "context_with_next_sentence": true
    },
    {
        "source_sentence": "最後過二十五劫，於種種佛剎皆當成就阿耨多羅三藐三菩提果，同名蓮華吉祥藏如來、應供、正等正覺，出現世間。",
        "from": "T12n0331_003:0070b24_17",
        "context_with_next_sentence": true
    },
    {
        "source_sentence": "」爾時，尊者阿難前白佛言：",
        "from": "T12n0331_003:0070b25_7",
        "context_with_next_sentence": true
    },
    {
        "source_sentence": "「今此廣大甚深正法，希有，世尊！",
        "from": "T12n0331_003:0070b26_2",
        "context_with_next_sentence": true
    },
    {
        "source_sentence": "希有，善逝！",
        "from": "T12n0331_003:0070b26_8",
        "context_with_next_sentence": true
    },
    {
        "source_sentence": "此經何名？",
        "from": "T12n0331_003:0070b26_13",
        "context_with_next_sentence": true
    },
    {
        "source_sentence": "我等云何奉持？",
        "from": "T12n0331_003:0070b26_20",
        "context_with_next_sentence": true
    },
    {
        "source_sentence": "」佛言：",
        "from": "T12n0331_003:0070b27_1",
        "context_with_next_sentence": true
    },
    {
        "source_sentence": "「阿難！",
        "from": "T12n0331_003:0070b27_5",
        "context_with_next_sentence": true
    },
    {
        "source_sentence": "是經名為『菩薩瑜伽師地法門』，亦名『無畏授所問』，如是名字汝當受持。",
        "from": "T12n0331_003:0070b28_16",
        "context_with_next_sentence": true
    },
    {
        "source_sentence": "」佛說此經已，尊者阿難等諸大聲聞，及諸菩薩摩訶薩眾，并五百長者、世間天、人、阿修羅等一切大眾，聞佛所說，皆大歡喜，信受奉行。",
        "from": "T12n0331_003:0070c03_1",
        "context_with_next_sentence": true
    },
    {
        "source_sentence": "佛說無畏授所問大乘經卷下",
        "from": "T12n0331_003:0070c04_100",
        "context_with_next_sentence": false
    }
]