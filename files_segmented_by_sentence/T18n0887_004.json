{
    "T18n0887_004:0525b09_0": "佛說無二平等最上瑜伽大教王",
    "T18n0887_004:0525b10_0": "經卷第四",
    "T18n0887_004:0525b12_0": "西天譯經三藏朝奉大夫試光祿卿",
    "T18n0887_004:0525b13_0": "傳法大師賜紫臣施護奉　詔譯",
    "T18n0887_004:0525b14_0": "無二平等最勝大儀軌王出生大禪定分第十二爾時金剛手菩薩大祕密主。",
    "T18n0887_004:0525b16_1": "復入一切虛空界智光照明三摩地。",
    "T18n0887_004:0525b17_2": "從是三摩地出已。",
    "T18n0887_004:0525b17_3": "宣說大三昧大士出生諸大明法門智部大明曰。",
    "T18n0887_004:0525b19_0": "唵(引一句)倪也(二合引)努(引)訥婆(二合)嚩(引)野莎(引)賀(引二)說此大明已。",
    "T18n0887_004:0525b21_1": "阿僧祇百千佛剎皆大震動。",
    "T18n0887_004:0525b21_2": "又此大明若有聞者。",
    "T18n0887_004:0525b22_3": "即得廣大記念辯才智慧。",
    "T18n0887_004:0525b23_0": "爾時金剛手菩薩大祕密主。",
    "T18n0887_004:0525b23_1": "復入普遍光明三昧金剛加持三摩地。",
    "T18n0887_004:0525b24_2": "從是三摩地出已。",
    "T18n0887_004:0525b24_3": "宣說攝部大明曰。",
    "T18n0887_004:0525b26_0": "唵(引一句)僧屹囉(二合)賀倪也(二合引)努(引)訥婆(二合)嚩(引)野莎(引)賀(引二句)說此大明已。",
    "T18n0887_004:0525b28_1": "所有一切虛空界。",
    "T18n0887_004:0525b28_2": "自然出現廣大熾盛。",
    "T18n0887_004:0525b29_3": "光明照耀普遍一切。",
    "T18n0887_004:0525b29_4": "互相映徹照見無礙。",
    "T18n0887_004:0525c02_0": "爾時金剛手菩薩大祕密主。",
    "T18n0887_004:0525c02_1": "復入自性清淨三摩地。",
    "T18n0887_004:0525c03_2": "從是三摩地出已。",
    "T18n0887_004:0525c03_3": "宣說法部大明曰。",
    "T18n0887_004:0525c04_0": "唵(引一句)達哩摩(二合)倪也(二合引)努(引)訥婆(二合)嚩(引)野莎(引)賀(引)(二)說此大明已。",
    "T18n0887_004:0525c06_1": "自然出現廣大光明。",
    "T18n0887_004:0525c06_2": "遍照無邊一切佛剎。",
    "T18n0887_004:0525c08_0": "爾時金剛手菩薩大祕密主。",
    "T18n0887_004:0525c08_1": "復入自性清淨集吉祥生金剛加持三摩地。",
    "T18n0887_004:0525c09_2": "從是三摩地出已。",
    "T18n0887_004:0525c10_3": "宣說迦摩部大明曰。",
    "T18n0887_004:0525c11_0": "唵(引一句)迦(引)摩倪也(二合引)努(引)訥婆(二合)嚩(引)野莎(引)賀(引)(二)說此大明已。",
    "T18n0887_004:0525c13_1": "自然出現廣大光明。",
    "T18n0887_004:0525c13_2": "遍照無邊一切佛剎。",
    "T18n0887_004:0525c14_3": "諸持明者各於諸部。",
    "T18n0887_004:0525c14_4": "當如是知起相應心住真實理。",
    "T18n0887_004:0525c15_5": "以自影像加持而住。",
    "T18n0887_004:0525c15_6": "一切所作諦心觀想。",
    "T18n0887_004:0525c16_7": "復次當知諸部諸印隨應相異。",
    "T18n0887_004:0525c17_8": "謂二臂合及指相合。",
    "T18n0887_004:0525c17_9": "是諸部通用印相。",
    "T18n0887_004:0525c17_10": "金剛相合是智部印相。",
    "T18n0887_004:0525c18_11": "寶相作縛是攝部印相。",
    "T18n0887_004:0525c19_0": "蓮華相生是法部印相。",
    "T18n0887_004:0525c19_1": "羯磨部與法部無異。",
    "T18n0887_004:0525c20_0": "三叉相作縛是迦摩部印相。",
    "T18n0887_004:0525c20_1": "此名大明菩提心法門。",
    "T18n0887_004:0525c22_0": "無二平等最勝大儀軌王勝大明教最初事業分第十三爾時金剛手菩薩大祕密主。",
    "T18n0887_004:0525c24_1": "復入圓滿一切願三昧出生金剛加持三摩地。",
    "T18n0887_004:0525c25_2": "從是三摩地出已。",
    "T18n0887_004:0525c26_3": "宣說大三昧成就曼拏羅。",
    "T18n0887_004:0525c26_4": "而此曼拏羅最上廣大。",
    "T18n0887_004:0525c27_5": "猶如虛空廣大無量。",
    "T18n0887_004:0525c27_6": "此大成就等無有異。",
    "T18n0887_004:0525c28_7": "若欲畫此曼拏羅者。",
    "T18n0887_004:0525c28_8": "當依本部法儀如理而作。",
    "T18n0887_004:0525c29_9": "應先布畫幀依法。",
    "T18n0887_004:0525c29_10": "加持五色線絣量界道。",
    "T18n0887_004:0525c30_11": "依次分布界道周正。",
    "T18n0887_004:0525c30_12": "隨應大小依法而畫。",
    "T18n0887_004:0526a01_13": "其曼拏羅作三重。",
    "T18n0887_004:0526a01_14": "四方四隅四門四樓閣莊嚴具足。",
    "T18n0887_004:0526a02_15": "四門各以禰踰賀而為嚴飾。",
    "T18n0887_004:0526a03_16": "畫作空中雨珍寶相。",
    "T18n0887_004:0526a03_17": "如是安布畫曼拏羅三重諸分位已。",
    "T18n0887_004:0526a04_18": "次當依法畫賢聖相。",
    "T18n0887_004:0526a05_0": "內第一重曼拏羅中心畫本部尊。",
    "T18n0887_004:0526a05_1": "東方畫智部尊。",
    "T18n0887_004:0526a06_2": "南方畫攝部尊。",
    "T18n0887_004:0526a06_3": "西方畫法部尊。",
    "T18n0887_004:0526a06_4": "北方畫迦摩部尊。",
    "T18n0887_004:0526a07_5": "如是四方畫已。",
    "T18n0887_004:0526a07_6": "所有四隅並依常法如次而畫。",
    "T18n0887_004:0526a08_7": "復次外第二重。",
    "T18n0887_004:0526a08_8": "東方畫最勝佛頂大白傘蓋菩薩。",
    "T18n0887_004:0526a09_9": "南方畫持金剛菩薩。",
    "T18n0887_004:0526a09_10": "西方畫持蓮華菩薩。",
    "T18n0887_004:0526a10_11": "北方畫顰眉菩薩。",
    "T18n0887_004:0526a10_12": "於其四隅當畫佛眼菩薩。",
    "T18n0887_004:0526a11_13": "摩摩枳菩薩。",
    "T18n0887_004:0526a11_14": "白衣菩薩等。",
    "T18n0887_004:0526a12_0": "如是諸菩薩等。",
    "T18n0887_004:0526a12_1": "各結本部印如本法畫。",
    "T18n0887_004:0526a12_2": "復次外第三重。",
    "T18n0887_004:0526a13_3": "東方畫帝釋天主。",
    "T18n0887_004:0526a13_4": "與欲界天子眾及淨居天子眾。",
    "T18n0887_004:0526a14_5": "東南隅畫諸五通大仙及火天眾。",
    "T18n0887_004:0526a15_6": "南方畫必隷多主七母鬼眾。",
    "T18n0887_004:0526a15_7": "西南隅畫必隷多主諸部多眾。",
    "T18n0887_004:0526a16_8": "西方畫水天主及諸龍眾。",
    "T18n0887_004:0526a17_9": "西北隅畫風天主及諸持明天眾。",
    "T18n0887_004:0526a17_10": "北方畫俱尾囉天大財主及諸夜叉眾。",
    "T18n0887_004:0526a18_11": "東北隅畫部多主及諸部多眾。",
    "T18n0887_004:0526a19_12": "如是諸天等。",
    "T18n0887_004:0526a19_13": "應當各各依彼法畫。",
    "T18n0887_004:0526a20_14": "復次於其四門。",
    "T18n0887_004:0526a20_15": "各畫金剛鎖菩薩。",
    "T18n0887_004:0526a20_16": "於第三重曼拏羅外四隅。",
    "T18n0887_004:0526a21_17": "各畫五鈷金剛杵。",
    "T18n0887_004:0526a21_18": "如是安布畫賢聖已。",
    "T18n0887_004:0526a22_19": "當依法儀安置賢瓶。",
    "T18n0887_004:0526a22_20": "及香華燈塗等而作供養及獻祕密供養。",
    "T18n0887_004:0526a23_21": "依法加持請求本尊賢聖歡喜。",
    "T18n0887_004:0526a24_22": "依法於其四門安置祕密供養具。",
    "T18n0887_004:0526a25_23": "作是祕密供養已。",
    "T18n0887_004:0526a25_24": "依大明教於須臾間。",
    "T18n0887_004:0526a26_25": "即得本尊善施歡喜。",
    "T18n0887_004:0526a26_26": "其持明者應當先為必哩焬迦囉。",
    "T18n0887_004:0526a27_27": "作出生供養。",
    "T18n0887_004:0526a27_28": "次為訶利帝母。",
    "T18n0887_004:0526a28_29": "後為一切部多眾。",
    "T18n0887_004:0526a28_30": "作出生供養已。",
    "T18n0887_004:0526a28_31": "復以本部大明作護摩法。",
    "T18n0887_004:0526a29_32": "此曼拏羅最上勝妙如真實語能作成就。",
    "T18n0887_004:0526b01_33": "乃至與弟子授灌頂法。",
    "T18n0887_004:0526b01_34": "及種種事業悉得成就。",
    "T18n0887_004:0526b02_35": "此即金剛薩埵相應之法。",
    "T18n0887_004:0526b03_0": "諸佛最勝作用法門。",
    "T18n0887_004:0526b03_1": "佛阿闍梨如理宣說此三昧門。",
    "T18n0887_004:0526b04_2": "一切佛於三世道轉。",
    "T18n0887_004:0526b04_3": "能作大灌頂。",
    "T18n0887_004:0526b04_4": "乃至虛空出生。",
    "T18n0887_004:0526b05_5": "如如意寶出生無礙。",
    "T18n0887_004:0526b05_6": "所有灌頂法我真實生。",
    "T18n0887_004:0526b06_7": "依止無礙亦復如是。",
    "T18n0887_004:0526b06_8": "若人得聞金剛薩埵名字及見身者。",
    "T18n0887_004:0526b07_9": "於七生中得最上地。",
    "T18n0887_004:0526b08_10": "若欲安住佛阿闍梨加持智海。",
    "T18n0887_004:0526b08_11": "其持明者應常供養諸佛大牟尼尊。",
    "T18n0887_004:0526b09_12": "即得佛阿闍梨攝受為本部弟子。",
    "T18n0887_004:0526b10_13": "如常所說五種三昧。",
    "T18n0887_004:0526b10_14": "應當一心如實觀想。",
    "T18n0887_004:0526b11_15": "即得於大三昧曼拏羅中作成就行人。",
    "T18n0887_004:0526b12_16": "是即名為大如意寶真實出生。",
    "T18n0887_004:0526b13_0": "爾時金剛手菩薩大祕密主。",
    "T18n0887_004:0526b13_1": "安住一切如來心加持已。",
    "T18n0887_004:0526b14_2": "欲令一切修瑜伽行者。",
    "T18n0887_004:0526b14_3": "安住一切如來身語心業。",
    "T18n0887_004:0526b15_4": "勸請世尊大遍照如來。",
    "T18n0887_004:0526b15_5": "宣說最上成就法門。",
    "T18n0887_004:0526b17_0": "爾時世尊大遍照如來。",
    "T18n0887_004:0526b17_1": "即說一切如來三昧最上成就明教最初事業法門。",
    "T18n0887_004:0526b19_0": "　今說廣大曼拏羅　　三十由旬為分量　其相四方焰光明　　帝青大光復周遍　虛空無礙遍一切　　禪定相應而觀想　又此閻浮大洲量　　想遍清淨大乳海　海中出現大蓮華　　其華量如彼車輪　華中想焰鬘得迦　　忿怒明王大笑相　依法觀想彼影像　　色相幖幟如常法　或現顰眉忿怒容　　焰鬘部光極熾盛　所有出生依法儀　　觀想於彼等無異　禰羅難拏大明王　　想忿怒壞三界相　於一切佛法所攝　　安住諸佛真實智　三種影像如所說　　觀想遍滿虛空界　色相依法而出生　　自心觀想離諸相　自心及彼諸影像　　諦想皆是賢聖相　復次漸略大明字　　彼中安想諸賢聖　劫火大光依法儀　　住禪定心普觀想　月光清淨復熾盛　　觀想自身依常法　皆從賢聖所出生　　彼中諦心而觀想　自心即現自影像　　依法觀想無別異　此中一切大明句　　善能圓滿一切願　最初禪定如是說　　行者一心當觀想　劫火大光想熾然　　部主本尊常出現　所有大明文句相　　當住禪定諦觀想　諸佛影像悉相應　　妙月曼拏羅中想　復想從自心出生　　身諸毛孔現化佛　一切遍滿虛空界　　三種大明應觀想　五種光明相應現　　安想本尊依法儀　大明王相法相應　　一切如理而安布　想虛空界一切佛　　現身遍滿無空缺　先想本尊賢聖已　　一切觀想悉周遍無二平等最勝大儀軌王辦事分第十四爾時世尊大遍照如來。",
    "T18n0887_004:0526c21_1": "復說一切祕密大明分別教相法門。",
    "T18n0887_004:0526c23_0": "　又當於其虛空中　　想現四方曼拏羅　量廣阿僧祇由旬　　最上廣大而周遍　應住禪定如理心　　想自影像於中現　即是毘盧遮那佛　　五處相應如理住　次想日輪曼拏羅　　普想賢聖現其中　金剛薩埵自心現　　依法出生而觀想　又想日輪清淨光　　熾盛遍滿虛空界　諸賢聖相悉相應　　依法次第想安布　智者當知此部法　　是即真實清淨教　異此而非成就門　　遠離祕密禪定行無二平等最勝大儀軌王大遍照如來一切大明金剛出生分第十五之一爾時世尊大遍照如來。",
    "T18n0887_004:0527a06_1": "復說一切如來一切真實教持念法。",
    "T18n0887_004:0527a08_0": "　虛空無際無方隅　　當知自心亦如是　外曼拏羅觀想已　　自曼拏羅想無異　自華隨處即本尊　　觀想真實相應法　大印如理觀想已　　不應觀想別異法　於自心中想微妙　　清淨大智曼拏羅　自影像現白色光　　表從大悲相安立　所有大明文字句　　觀想最初祕密法　五鈷金剛杵幖幟　　彼亦依法如是想　從自影像出生法　　智者五處善安住　而諸文字隨相門　　想從禪定所出生　文字章句如儀軌　　想以數鬘為記念　隨諸部法用差別　　智者應當如實知　觀想大智所出生　　一心持念即圓滿　彼一切佛所攝持　　於圓滿法善宣說　一字大明真實法　　自影像相應觀想　三字大明真實法　　想本部主所出生　五字大明等攝持　　乃至文字出生法　普現白色熾盛光　　焰鬘明照悉周遍　從初依法而分別　　諸部所作諸事業　青優鉢羅華葉相　　普現帝青大光明　隨本部現廣大光　　定心觀想彼成就　蓮華妙樂主色相　　赤色焰光明普遍　所現光明依法儀　　普遍世界而照耀　黃色黃光極熾盛　　一切普現於黃色　如應觀想諸色相　　彼能成就皆決定　從自影像而生起　　真實出生如所說　觀想自心現妙華　　即復想成曼拏羅　彼中應當依法儀　　真實大印而諦想　如正法句所出生　　真實大智當觀想　如應想從根本生　　一切諸佛供養等　依法現諸變化事　　普遍一切世界中　復次漸略諦觀想　　無初中後皆如實　妙月光明此相應　　如應觀想大印法　如理了知三部儀　　此即真實清淨教　所作事業悉和合　　觀想所應依儀軌　別法觀想若未成　　當想妙樂法最上　行者應入寂靜舍　　安住相應禪定相　一心於此諦觀想　　諸佛身語心成就　成就行人此真實　　專注求是悉地法　諦想諸佛影像已　　寶冠莊嚴作供養　佛阿闍梨出生相　　當於自心而安想　本部大明最上印　　諦想於心而安住　依法飲食等作用　　悉住相應自在相　乃至色香等諸事　　皆是廣大真實心　佛阿闍梨自妙樂　　常與賢聖法相應　此中一切依法作　　異此而修非成就　所說一切大明句　　而能圓滿一切願　大明善作諸成就　　真實祕密諸智門　若破諸佛三昧門　　自他俱破法亦然　一切所行所作事　　當知皆如不正語　諸法皆從一切佛　　佛智出生而成就　金剛薩埵相出生　　金剛薩埵法成就　若於四行得相應　　普攝諸賢聖根本　依法如理持本法　　此說名為持明者　此法皆是一切佛　　真實祕密善無動　此即最勝大明體　　觀想如應而平等　如實分別諸部法　　觀想諸佛影像已　如應觀想彼輪相　　皆從自法真實生　行者應當常觀想　　金剛薩埵等賢聖　三部平等依法儀　　乃至盡壽無退壞　金剛薩埵所加持　　一切佛諸成就法　一切大明大喜門　　三昧成就如實說爾時世尊大遍照如來。",
    "T18n0887_004:0527c12_1": "復入一切如來如意寶平等金剛三摩地。",
    "T18n0887_004:0527c13_2": "從是三摩地出已。",
    "T18n0887_004:0527c13_3": "宣說一切如來出生金剛曼拏羅。",
    "T18n0887_004:0527c15_0": "　一切所作依此說　　當畫三昧曼拏羅　東方畫彼阿閦尊　　本印現前當依法　南方當畫寶生尊　　一切依彼本部儀　西方畫無量壽尊　　如應亦依本部法　北方依本部儀軌　　當畫不空成就尊　中方如實依法儀　　應畫佛阿闍梨相　次畫五鈷金剛杵　　焰鬘光明所莊嚴　依法安布求成就　　如佛阿闍梨所作　一切所作依本印　　青優鉢羅華光明　復畫十一鈷大杵　　依金剛法而安布　於內曼拏羅四隅　　各各畫優鉢羅華　當知四種大印者　　轉輪王相此無異　復於曼拏羅中畫　　四寶四色表莊嚴　隨應復畫諸天眾　　及曼拏羅中賢聖　四門各畫諸明王　　色相皆依本部法　所謂白黑及赤黃　　如次一一應當畫　安布諸賢聖相已　　行者當住禪定心　各以賢聖本心明　　善成諸法破諸惡　於其四門依法儀　　常作祕密供養事　乃至飲食等所作　　皆住曼拏羅界中　當知[口*爾]字為佛部　　[口*爾]惹字為金剛部　惹阿字為蓮華部　　阿惡字為迦摩部　如是諸部根本字　　曼拏羅中常所作此名一切如來金剛大曼拏羅。",
    "T18n0887_004:0528a10_0": "爾時世尊大遍照如來。",
    "T18n0887_004:0528a10_1": "復說成就近成就大成就等諸法門。",
    "T18n0887_004:0528a12_0": "　若欲修習成就者　　隨應飲食祕密行　彼心安住大明心　　是即相應三昧法　若欲得近成就者　　當於一月依法修　諸佛善施諸成就　　此即智金剛所說　欲得大明大成就　　當於三月中修習　最初平等行相應　　此即金剛手所說爾時世尊大遍照如來。",
    "T18n0887_004:0528a18_1": "復說智部等成就三昧寶藏法門。",
    "T18n0887_004:0528a20_0": "　行者當觀於己身　　即是毘盧遮那佛　本部所用金剛輪　　得金剛輪持明成　行者當觀於己身　　即是毘盧遮那佛　本部大明金剛劍　　得金剛劍持明成　行者當觀於己身　　即是毘盧遮那佛　三叉大明本部華　　得三叉等持明成　行者當觀於己身　　即是毘盧遮那佛　本部大明金剛鉤　　得彼金剛鉤成就　行者當觀於己身　　即是毘盧遮那佛　本部大明金剛索　　得金剛索持明成　又想從自影像生　　祕密大印等諸相　如是持彼如意寶　　了諸部法善分別　此三昧法欲成就　　應成就於成就事　彼於現生得成就　　大明相應主宰法　於三昧法不成就　　彼即不能得見佛　若依四種法儀修　　觀想相應住真實　當知從自身所生　　自心影像相應相　於影像中諦想已　　速得成就無別異　優鉢羅華甚清淨　　本部大明亦復然　月影像中依法觀　　大智持明得成就　復想心金剛出生　　大智持明得成就　於其月影像光中　　諦心觀想金剛手　當知諸欲我清淨　　如彼虛空淨亦然　於其月影像光中　　金剛蓮華想出現　次想清淨蓮華眼　　一切地中得自在　於其月影像光中　　五佛如來想出現　五種光明甚微妙　　周匝廣現於佛身　光中復出日光明　　羯磨金剛想心現　本部大明至心念　　即得堅固金剛身　於其月影像光中　　觀想本部金剛杵　觀想五鈷金剛杵　　即得不壞金剛身　於其月影像光中　　現金剛焰莊嚴相　金剛手即自影像　　觀想持最上色相　於其月影像光中　　現蓮華焰莊嚴相　觀自在即自影像　　想持妙法大色相　於其月影像光中　　現白色焰莊嚴相　迦摩焰即自影像　　想持迦摩焰色相　一字大明種智門　　出現大力明王相　所有本部主印契　　及自印等當觀想　身語心諸大印門　　一一如應依法想　當住真實三昧中　　諦想金剛手影像　於其日影像光中　　自印如應當觀想　又於日曼拏羅中　　諦心觀想自影像　大明文字安於心　　依法所生離疑怖　又想金剛薩埵生　　能生禪定出生法　近成就法依本儀　　即得最上諸成就　依法隨宜於方處　　六月中作供養事　如彼金剛薩埵儀　　即得三界勝成就　行者隨處作成就　　金剛薩埵所加持　天人乃至諸部多　　所欲鉤召皆來集　行者應擇寂靜處　　或於曠野或山間　所應鉤召悉來已　　祕密供養依法作　依彼金剛薩埵法　　若作所應鉤召時　持誦本部所用明　　當結本部大印契　依法結本部印已　　一心持誦求相應　行者當於中夜時　　如應所作皆成就　想金剛鉤安於心　　依本部法作相應　劫火大光極熾然　　金剛鉤想光中現　想金剛鉤安於心　　依法諦心而鉤召　焰鬘得迦忿怒王　　及彼馬頭明王等　所有金剛杖明王　　及彼不動忿怒尊　威光廣現三界中　　作顰眉相而顧視　大力忿怒大明王　　及彼甘露軍拏利　三界中起敬愛心　　勇猛復具大威力　彼金剛香大明主　　與金剛手威力等　而常稱念佛如來　　安住三金剛不壞　金剛那契大使者　　及彼金剛贊拏尊　悉依金剛薩埵法　　普令三界阿吠舍　假使諸毒滿虛空　　一剎那間悉能壞爾時世尊大遍照如來。",
    "T18n0887_004:0529a02_1": "復入一切三昧金剛三摩地。",
    "T18n0887_004:0529a03_2": "從是三摩地出已宣說焰鬘得迦大忿怒明王大明曰。",
    "T18n0887_004:0529a05_0": "那謨(引)嚩日囉(二合)倪也(二合引)那(引)野(一句)三摩野薩埵(引)野(二)唵(引)羯囉羯囉(三)俱嚕俱嚕(四)摩摩迦哩焬(二合)(五)伴惹伴惹(六)薩哩嚩(二合)尾覲那(二合引)捺賀捺賀(七)嚩日囉(二合)尾那(引)野崗(八)母(引)哩馱(二合)吒迦(九)[口*爾](引)尾旦(引)多羯囉(十)摩賀(引)尾訖哩(二合)多嚕必尼(引)(十一)鉢左鉢左薩哩嚩(二合)訥瑟吒(二合引)那(十二)摩賀(引)誐拏鉢底爾(引)尾旦(引)多羯囉(十三)滿馱滿馱(十四)薩哩嚩(二合)屹囉(二合)賀(引)(十五)殺捺目(二合)珂殺捺部(二合)惹殺吒左(二合引)囉拏(十六)嚕捺囉(二合)摩(引)那野(十七)尾瑟弩(二合)摩(引)那野(十八)沒囉(二合)賀摩(二合引)捺也(二合引)禰嚩(引)摩(引)那野(十九)摩(引)尾藍末摩(引)尾藍末(二十)虎盧虎盧(二十一)曼拏羅末提(引)鉢囉(二合)吠(引)舍曳(二十二引)三摩野摩耨三摩(二合)囉(二十三)吽(引)吽(引)吽(引)吽(引)吽(引)吽(引)(二十四)發吒(半音)發吒莎(引)賀(引)(二十五)說此大明已。",
    "T18n0887_004:0529a21_1": "世尊大遍照如來。",
    "T18n0887_004:0529a21_2": "即時安住如微塵數諸佛如來心月曼拏羅。",
    "T18n0887_004:0529a22_3": "乃現種種色遍滿虛空界。",
    "T18n0887_004:0529a23_4": "復現自影像。",
    "T18n0887_004:0529a23_5": "亦遍虛空說是伽陀曰。",
    "T18n0887_004:0529a25_0": "　大哉一切大明法　　最上金剛不可壞　一切如來堅固門　　得無等比甘露聚爾時世尊大遍照如來。",
    "T18n0887_004:0529a27_1": "復入自性堅固三摩地。",
    "T18n0887_004:0529a28_2": "從是三摩地出已。",
    "T18n0887_004:0529a28_3": "宣說最上金剛心大明曰。",
    "T18n0887_004:0529b01_0": "唵(引一句)嚩日囉(二合)窟囉尾訖哩(二合)多(引)那那吽(引)發吒(半音二)說此大明已。",
    "T18n0887_004:0529b03_1": "一切如來亦悉怖畏。",
    "T18n0887_004:0529b03_2": "時彼持妙法者說是伽陀曰。",
    "T18n0887_004:0529b05_0": "　大哉一切大明法　　我三昧門真實說　乃至諸佛亦不破　　是即建立金剛幢佛說無二平等最上瑜伽大教王經卷第四"
}