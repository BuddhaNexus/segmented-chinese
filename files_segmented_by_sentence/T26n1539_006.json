{
    "T26n1539_006:0559a24_0": "阿毘達磨識身足論卷第六",
    "T26n1539_006:0559a26_0": "提婆設摩阿羅漢造",
    "T26n1539_006:0559a27_0": "三藏法師玄奘奉　詔譯",
    "T26n1539_006:0559a28_0": "所緣緣蘊第四之一嗢拕南頌",
    "T26n1539_006:0559a29_0": "　問過去等問善等，　　問了青等二四心，　問十二心有二種，　　問十五心有五種。",
    "T26n1539_006:0559b02_0": "有六識身，謂眼識耳鼻舌身意識。",
    "T26n1539_006:0559b02_1": "如是六識身，或過去、或未來、或現在。",
    "T26n1539_006:0559b03_2": "過去眼識，有緣過去非未來現在耶？",
    "T26n1539_006:0559b04_3": "有緣未來非過去現在耶？",
    "T26n1539_006:0559b05_0": "有緣現在非過去未來耶？",
    "T26n1539_006:0559b05_1": "有緣過去現在非未來耶？",
    "T26n1539_006:0559b06_2": "有緣未來現在非過去耶？",
    "T26n1539_006:0559b06_3": "有緣過去未來非現在耶？",
    "T26n1539_006:0559b07_4": "有緣過去未來現在耶？",
    "T26n1539_006:0559b07_5": "如過去眼識，未來現在眼識亦爾。",
    "T26n1539_006:0559b08_6": "如眼識，耳鼻舌身意識亦爾。",
    "T26n1539_006:0559b10_0": "一切過去眼識，皆緣過去，餘句不可得。",
    "T26n1539_006:0559b10_1": "未來眼識，或緣過去、或緣未來、或緣現在。",
    "T26n1539_006:0559b11_2": "一切現在眼識，皆緣現在，餘句不可得。",
    "T26n1539_006:0559b12_3": "如眼識，耳鼻舌身識亦爾。",
    "T26n1539_006:0559b13_4": "過去未來現在意識，皆應說言緣一切法。",
    "T26n1539_006:0559b14_5": "有六識身，謂眼識耳鼻舌身意識。",
    "T26n1539_006:0559b15_0": "如是六識身，或善、或不善、或無記。",
    "T26n1539_006:0559b15_1": "善眼識，有緣善非不善無記耶？",
    "T26n1539_006:0559b16_2": "有緣不善非善無記耶？",
    "T26n1539_006:0559b17_3": "有緣無記非善不善耶？",
    "T26n1539_006:0559b17_4": "有緣善不善非無記耶？",
    "T26n1539_006:0559b18_5": "有緣善無記非不善耶？",
    "T26n1539_006:0559b18_6": "有緣不善無記非善耶？",
    "T26n1539_006:0559b19_7": "有緣善不善無記耶。",
    "T26n1539_006:0559b19_8": "如善眼識，不善無記眼識亦爾。",
    "T26n1539_006:0559b20_9": "如眼識，耳鼻舌身意識亦爾。",
    "T26n1539_006:0559b22_0": "善眼識，或緣善、或緣不善、或緣無記。",
    "T26n1539_006:0559b22_1": "不善眼識，或緣善、或緣不善、或緣無記。",
    "T26n1539_006:0559b23_2": "無記眼識，或緣善、或緣不善、或緣無記。",
    "T26n1539_006:0559b24_3": "如眼識，耳識意識亦爾。",
    "T26n1539_006:0559b25_4": "餘三識身，若善、若不善、若無記，一切應言唯緣無記。",
    "T26n1539_006:0559b27_0": "有六識身，謂眼識耳鼻舌身意識。",
    "T26n1539_006:0559b27_1": "眼識唯能了別青色，不能了別此是青色。",
    "T26n1539_006:0559b28_2": "意識亦能了別青色，乃至未能了別其名，不能了別此是青色；若能了別其名，爾時亦能了別青色，亦能了別此是青色。",
    "T26n1539_006:0559c02_3": "如青色，黃赤白等色亦爾。",
    "T26n1539_006:0559c03_4": "耳識唯能了別聲，不能了別此是聲。",
    "T26n1539_006:0559c04_0": "意識亦能了別聲，乃至未能了別其名，不能了別此是聲；若能了別其名，爾時亦能了別聲，亦能了別此是聲。",
    "T26n1539_006:0559c06_1": "鼻識唯能了別香，不能了別此是香。",
    "T26n1539_006:0559c07_2": "意識亦能了別香，乃至未能了別其名，不能了別此是香；若能了別其名，爾時亦能了別香，亦能了別此是香。",
    "T26n1539_006:0559c09_3": "舌識唯能了別味，不能了別此是味。",
    "T26n1539_006:0559c10_4": "意識亦能了別味，乃至未能了別其名，不能了別此是味；若能了別其名，爾時亦能了別味，亦能了別此是味。",
    "T26n1539_006:0559c13_5": "身識唯能了別觸，不能了別此是觸。",
    "T26n1539_006:0559c14_6": "意識亦能了別觸，乃至未能了別其名，不能了別此是觸；若能了別其名，爾時亦能了別觸，亦能了別此是觸。",
    "T26n1539_006:0559c16_7": "意識亦能了別諸法，謂或執為我、或執我所、或執為斷、或執為常、或撥無因、或撥無作、或復損減、或執為尊、或執為勝、或執為上、或執第一、或執清淨、或執解脫、或執出離，若惑若疑若猶豫、若貪若瞋若慢若癡、若麁若苦若障、若靜若妙若離、若如病若如癰若如箭若惱害、若無常若苦若空若無我。",
    "T26n1539_006:0559c23_8": "若於因謂因謂集謂生謂緣，若於滅謂滅謂靜謂妙謂離，若於道謂道謂如謂行謂出。",
    "T26n1539_006:0559c25_9": "若有因、若有起、若有是處、若有是事，若如理所引了別、若不如理所引了別、若非如理所引非不如理所引了別。",
    "T26n1539_006:0559c29_0": "有四種心，謂欲界繫心、色界繫心、無色界繫心、不繫心。",
    "T26n1539_006:0560a01_1": "欲界繫心有能了別欲界繫法耶？",
    "T26n1539_006:0560a02_0": "有能了別色界繫法耶？",
    "T26n1539_006:0560a02_1": "有能了別無色界繫法耶？",
    "T26n1539_006:0560a03_2": "有能了別不繫法耶？",
    "T26n1539_006:0560a03_3": "有能了別欲界繫色界繫法耶？",
    "T26n1539_006:0560a04_4": "有能了別欲界繫無色界繫法耶？",
    "T26n1539_006:0560a05_5": "有能了別欲界繫不繫法耶？",
    "T26n1539_006:0560a05_6": "有能了別色界繫無色界繫法耶？",
    "T26n1539_006:0560a06_7": "有能了別色界繫不繫法耶？",
    "T26n1539_006:0560a07_8": "有能了別無色界繫不繫法耶？",
    "T26n1539_006:0560a07_9": "有能了別欲界繫色界繫無色界繫法耶？",
    "T26n1539_006:0560a08_10": "有能了別欲界繫色界繫不繫法耶？",
    "T26n1539_006:0560a09_11": "有能了別欲界繫無色界繫不繫法耶？",
    "T26n1539_006:0560a10_12": "有能了別色界繫無色界繫不繫法耶？",
    "T26n1539_006:0560a11_13": "有能了別欲界繫色界繫無色界繫不繫法耶？",
    "T26n1539_006:0560a12_14": "如欲界繫心，乃至不繫心亦爾。",
    "T26n1539_006:0560a13_15": "欲界繫心有能了別欲界繫法耶？",
    "T26n1539_006:0560a13_16": "曰：能了別。",
    "T26n1539_006:0560a14_17": "謂或執為我、或執我所、或執為斷、或執為常、或撥無因、或撥無作、或復損減、或執為尊、或執為勝、或執為上、或執第一、或執清淨、或執解脫、或執出離，若惑若疑若猶豫、若貪若瞋若慢若癡、若麁若苦若障、若如病若如癰若如箭若惱害、若無常若苦若空若無我，若於因謂因謂集謂生謂緣，若有因、若有起、若有是處、若有是事，若如理所引了別、若不如理所引了別、若非如理所引非不如理所引了別。",
    "T26n1539_006:0560a23_18": "有能了別色界繫法耶？",
    "T26n1539_006:0560a23_19": "曰：能了別。",
    "T26n1539_006:0560a24_20": "謂或撥無因、或撥無作、或復損減、或執為尊、或執為勝、或執為上、或執第一、或執清淨、或執解脫、或執出離。",
    "T26n1539_006:0560a26_21": "若惑若疑若猶豫、若無智若冥暗若愚癡、若麁若苦若障、若靜若妙若離、若如病若如癰若如箭若惱害、若無常若苦若空若無我，若於因謂因謂集謂生謂緣，若有因、若有起、若有是處、若有是事，若如理所引了別、若不如理所引了別。",
    "T26n1539_006:0560b02_22": "有能了別無色界繫法耶？",
    "T26n1539_006:0560b03_23": "曰：能了別。",
    "T26n1539_006:0560b03_24": "謂或撥無因、或撥無作、或復損減、或執為尊、或執為勝、或執為上、或執第一、或執清淨、或執解脫、或執出離，若惑若疑若猶豫、若無智若冥暗若愚癡、若麁若苦若障、若靜若妙若離、若如病若如癰若如箭若惱害、若無常若苦若空若無我，若於因謂因謂集謂生謂緣，若有因、若有起、若有是處、若有是事，若如理所引了別、若不如理所引了別。",
    "T26n1539_006:0560b11_25": "有能了別不繫法耶？",
    "T26n1539_006:0560b12_26": "曰：能了別。",
    "T26n1539_006:0560b12_27": "謂若於滅謂滅謂靜謂妙謂離、若於道謂道謂如謂行謂出，若無常若苦若空若無我、若損減滅、若損減道、若猶豫了別、若愚癡，若如理所引了別、若不如理所引了別。",
    "T26n1539_006:0560b16_28": "有能了別欲界繫色界繫法耶？",
    "T26n1539_006:0560b16_29": "曰：能了別。",
    "T26n1539_006:0560b17_0": "謂若麁若苦若障、若如病若如癰若如箭若惱害、若無常若苦若空若無我，若於因謂因謂集謂生謂緣，若有因、若有起、若有是處、若有是事，若如理所引了別。",
    "T26n1539_006:0560b20_1": "有能了別欲界繫無色界繫法耶？",
    "T26n1539_006:0560b21_2": "曰：能了別。",
    "T26n1539_006:0560b21_3": "謂若麁若苦若障、若如病若如癰若如箭若惱害、若無常若苦若空若無我，若於因謂因謂集謂生謂緣，若有因、若有起、若有是處、若有是事，若如理所引了別。",
    "T26n1539_006:0560b25_4": "有能了別欲界繫不繫法耶？",
    "T26n1539_006:0560b25_5": "曰：能了別。",
    "T26n1539_006:0560b26_6": "謂若無常若苦若無我，若有因、若有起、若有是處、若有是事，若如理所引了別。",
    "T26n1539_006:0560b28_7": "有能了別色界繫無色界繫法耶？",
    "T26n1539_006:0560b28_8": "曰：能了別。",
    "T26n1539_006:0560b29_9": "謂或撥無因、或撥無作、或復損減、或執為尊、或執為勝、或執為上、或執第一、或執清淨、或執解脫、或執出離、若惑若疑若猶豫、若無智若冥暗若愚癡、若麁若苦若障、若靜若妙若離、若如病若如癰若如箭若惱害、若無常若苦若空若無我，若於因謂因謂集謂生謂緣，若有因、若有起、若有是處、若有是事，若如理所引了別、若不如理所引了別。",
    "T26n1539_006:0560c08_10": "有能了別色界繫不繫法耶？",
    "T26n1539_006:0560c08_11": "曰：能了別。",
    "T26n1539_006:0560c09_12": "謂若無常若空若無我，若有因、若有起、若有是處、若有是事，若如理所引了別。",
    "T26n1539_006:0560c11_0": "有能了別無色界繫不繫法耶？",
    "T26n1539_006:0560c11_1": "曰：能了別。",
    "T26n1539_006:0560c11_2": "謂若無常若空若無我，若有因、若有起、若有是處、若有是事，若如理所引了別。",
    "T26n1539_006:0560c13_3": "有能了別欲界繫色界繫無色界繫法耶？",
    "T26n1539_006:0560c14_4": "曰：能了別。",
    "T26n1539_006:0560c14_5": "謂若麁若苦若障、若如病若如癰若如箭若惱害、若無常若苦若空若無我，若於因謂因謂集謂生謂緣，若有因、若有起、若有是處、若有是事，若如理所引了別。",
    "T26n1539_006:0560c18_6": "有能了別欲界繫色界繫不繫法耶？",
    "T26n1539_006:0560c19_7": "曰：能了別。",
    "T26n1539_006:0560c19_8": "謂若無常若空若無我，若有因、若有起、若有是處、若有是事，若如理所引了別。",
    "T26n1539_006:0560c21_9": "有能了別欲界繫無色界繫不繫法耶？",
    "T26n1539_006:0560c22_10": "曰能了別。",
    "T26n1539_006:0560c22_11": "謂若無常若空若無我，若有因、若有起、若有是處、若有是事，若如理所引了別。",
    "T26n1539_006:0560c24_12": "有能了別色界繫無色界繫不繫法耶？",
    "T26n1539_006:0560c25_13": "曰：能了別。",
    "T26n1539_006:0560c25_14": "謂若無常若空若無我，若有因、若有起、若有是處、若有是事，若如理所引了別。",
    "T26n1539_006:0560c27_15": "有能了別欲界繫色界繫無色界繫不繫法耶？",
    "T26n1539_006:0560c28_16": "曰：能了別。",
    "T26n1539_006:0560c28_17": "謂若無常若空若無我，若有因、若有起、若有是處、若有是事，若如理所引了別。",
    "T26n1539_006:0561a01_18": "色界繫心有能了別色界繫法耶？",
    "T26n1539_006:0561a02_19": "曰：能了別。",
    "T26n1539_006:0561a02_20": "謂或執為我、或執我所、或執為斷、或執為常、或撥無因、或撥無作、或復損減、或執為尊、或執為勝、或執為上、或執第一、或執清淨、或執解脫、或執出離、若惑若疑若猶豫、若貪若慢若癡、若麁若苦若障、若靜若妙若離、若如病若如癰若如箭若惱害、若無常若苦若空若無我，若於因謂因謂集謂生謂緣，若有因、若有起、若有是處、若有是事，若如理所引了別、若不如理所引了別、若非如理所引非不如理所引了別。",
    "T26n1539_006:0561a12_21": "有能了別欲界繫法耶？",
    "T26n1539_006:0561a12_22": "曰：能了別。",
    "T26n1539_006:0561a12_23": "謂若麁若苦若障、若如病若如癰若如箭若惱害、若無常若苦若空若無我，若於因謂因謂集謂生謂緣，若有因、若有起、若有是處、若有是事，若如理所引了別、若非如理所引非不如理所引了別。",
    "T26n1539_006:0561a17_24": "有能了別無色界繫法耶？",
    "T26n1539_006:0561a17_25": "曰：能了別。",
    "T26n1539_006:0561a18_26": "謂或撥無因、或撥無作、或復損減、或執為尊、或執為勝、或執為上、或執第一、或執清淨、或執解脫、或執出離、若惑若疑若猶豫、若無智若冥暗若愚癡、若麁若苦若障、若靜若妙若離、若如病若如癰若如箭若惱害、若無常若苦若空若無我，若於因謂因謂集謂生謂緣，若有因，若有起，若有是處，若有是事，若如理所引了別、若不如理所引了別。",
    "T26n1539_006:0561a25_27": "有能了別不繫法耶？",
    "T26n1539_006:0561a26_28": "曰：能了別。",
    "T26n1539_006:0561a26_29": "謂若於滅謂滅謂靜謂妙謂離、若於道謂道謂如謂行謂出，若無常若苦若空若無我、若損減滅、若損減道，若猶豫了別若愚癡，若有因、若有起、若有是處、若有是事，若如理所引了別、若不如理所引了別。",
    "T26n1539_006:0561b02_30": "有能了別欲界繫色界繫法耶？",
    "T26n1539_006:0561b03_31": "曰：能了別。",
    "T26n1539_006:0561b03_32": "謂若麁若苦若障、若如病若如癰若如箭若惱害、若無常若苦若空若無我，若於因謂因謂集謂生謂緣，若有因、若有起、若有是處、若有是事，若如理所引了別。",
    "T26n1539_006:0561b06_33": "有能了別欲界繫無色界繫法耶？",
    "T26n1539_006:0561b07_34": "曰：能了別。",
    "T26n1539_006:0561b07_35": "謂若麁若苦若障、若如病若如癰若如箭若惱害、若無常若苦若空若無我，若於因謂因謂集謂生謂緣，若有因、若有起、若有是處、若有是事，若如理所引了別。",
    "T26n1539_006:0561b11_36": "有能了別欲界繫不繫法耶？",
    "T26n1539_006:0561b12_37": "曰：能了別。",
    "T26n1539_006:0561b12_38": "謂若無常若空若無我，若有因、若有起、若有是處、若有是事，若如理所引了別。",
    "T26n1539_006:0561b14_39": "有能了別色界繫無色界繫法耶？",
    "T26n1539_006:0561b14_40": "曰：能了別。",
    "T26n1539_006:0561b15_41": "謂或撥無因、或撥無作、或復損減、或執為尊、或執為勝、或執為上、或執第一、或執清淨、或執解脫、或執出離、若惑若疑若猶豫、若無智若冥暗若愚癡、若麁若苦若障、若靜若妙若離、若如病若如癰若如箭若惱害、若無常若苦若空若無我，若於因謂因謂集謂生謂緣，若有因、若有起、若有是處、若有是事，若如理所引了別、若不如理所引了別。",
    "T26n1539_006:0561b23_42": "有能了別色界繫不繫法耶？",
    "T26n1539_006:0561b23_43": "曰：能了別。",
    "T26n1539_006:0561b23_44": "謂若無常若空若無我，若有因、若有起、若有是處、若有是事，若如理所引了別。",
    "T26n1539_006:0561b25_45": "有能了別無色界繫不繫法耶？",
    "T26n1539_006:0561b26_46": "曰：能了別。",
    "T26n1539_006:0561b26_47": "謂若無常若空若無我，若有因、若有起、若有是處、若有是事，若如理所引了別。",
    "T26n1539_006:0561b28_48": "有能了別欲界繫色界繫無色界繫法耶？",
    "T26n1539_006:0561b29_49": "曰：能了別。",
    "T26n1539_006:0561b29_50": "謂若麁若苦若障、若如病若如癰若如箭若惱害、若無常若苦若空若無我，若於因謂因謂集謂生謂緣，若有因、若有起、若有是處、若有是事，若如理所引了別。",
    "T26n1539_006:0561c04_51": "有能了別欲界繫色界繫不繫法耶？",
    "T26n1539_006:0561c05_52": "曰：能了別。",
    "T26n1539_006:0561c05_53": "謂若無常若空若無我，若有因、若有起、若有是處、若有是事，若如理所引了別。",
    "T26n1539_006:0561c07_54": "有能了別欲界繫無色界繫不繫法耶？",
    "T26n1539_006:0561c08_55": "曰：能了別。",
    "T26n1539_006:0561c08_56": "謂若無常若空若無我，若有因、若有起、若有是處、若有是事，若如理所引了別。",
    "T26n1539_006:0561c10_57": "有能了別色界繫無色界繫不繫法耶？",
    "T26n1539_006:0561c10_58": "曰：能了別。",
    "T26n1539_006:0561c11_59": "謂若無常若空若無我，若有因、若有起、若有是處、若有是事，若如理所引了別。",
    "T26n1539_006:0561c12_60": "有能了別欲界繫色界繫無色界繫不繫法耶？",
    "T26n1539_006:0561c14_0": "曰能了別。",
    "T26n1539_006:0561c14_1": "謂若無常若空若無我，若有因、若有起、若有是處、若有是事，若如理所引了別。",
    "T26n1539_006:0561c16_0": "無色界繫心有能了別無色界繫法耶？",
    "T26n1539_006:0561c16_1": "曰：能了別。",
    "T26n1539_006:0561c17_2": "謂或執為我、或執我所、或執為斷、或執為常、或撥無因、或撥無作、或復損減、或執為尊、或執為勝、或執為上、或執第一、或執清淨、或執解脫、或執出離、若惑若疑若猶豫、若貪若慢若癡、若麁若苦若障、若靜若妙若離、若如病若如癰若如箭若惱害、若無常若苦若空若無我，若於因謂因謂集謂生謂緣，若有因、若有起、若有是處、若有是事，若如理所引了別、若不如理所引了別、若非如理所引非不如理所引了別。",
    "T26n1539_006:0561c26_3": "有能了別不繫法耶？",
    "T26n1539_006:0561c27_0": "曰：能了別。",
    "T26n1539_006:0561c27_1": "謂若於滅謂滅謂靜謂妙謂離、若於道謂道謂如謂行謂出，若無常若空若無我，若損減滅、若損減道，若猶豫了別若愚癡，若有因、若有起、若有是處、若有是事，若如理所引了別、若不如理所引了別。",
    "T26n1539_006:0562a02_2": "有能了別色界繫法耶？",
    "T26n1539_006:0562a03_3": "曰：能了別。",
    "T26n1539_006:0562a03_4": "謂若麁若苦若障，若如理所引了別。",
    "T26n1539_006:0562a04_5": "有能了別無色界繫不繫法耶？",
    "T26n1539_006:0562a05_6": "曰：能了別。",
    "T26n1539_006:0562a05_7": "若無常若空若無我，若有因、若有起、若有是處、若有是事，若如理所引了別。",
    "T26n1539_006:0562a07_8": "如是了別，餘不了別。",
    "T26n1539_006:0562a07_9": "不繫心有能了別不繫法耶？",
    "T26n1539_006:0562a08_10": "曰：能了別。",
    "T26n1539_006:0562a08_11": "謂若於滅謂滅謂靜謂妙謂離、若於道謂道謂如謂行謂出，若有因、若有起、若有是處、若有是事，若如理所引了別。",
    "T26n1539_006:0562a11_12": "有能了別欲界繫法耶？",
    "T26n1539_006:0562a11_13": "曰：能了別。",
    "T26n1539_006:0562a11_14": "謂若無常若苦若空若無我，若有因謂因謂集謂生謂緣，若有因、若有起、若有是處、若有是事，若如理所引了別。",
    "T26n1539_006:0562a14_15": "有能了別色界繫法耶？",
    "T26n1539_006:0562a15_0": "曰：能了別。",
    "T26n1539_006:0562a15_1": "謂若無常若苦若空若無我，若於因謂因謂集謂生謂緣，若有因、若有起、若有是處、若有是事，若如理所引了別。",
    "T26n1539_006:0562a17_2": "有能了別無色界繫法耶？",
    "T26n1539_006:0562a18_3": "曰：能了別。",
    "T26n1539_006:0562a18_4": "謂若無常若苦若空若無我，若於因謂因謂集謂生謂緣，若有因、若有起、若有是處、若有是事，若如理所引了別。",
    "T26n1539_006:0562a21_5": "有能了別色界繫無色界繫法耶？",
    "T26n1539_006:0562a21_6": "曰：能了別。",
    "T26n1539_006:0562a22_7": "謂若無常若苦若空若無我，若於因謂因謂集謂生謂緣，若有因、若有起、若有是處、若有是事，若如理所引了別。",
    "T26n1539_006:0562a24_8": "如是了別，餘不了別。",
    "T26n1539_006:0562a26_0": "有四種心，謂欲界繫心、色界繫心、無色界繫心、不繫心。",
    "T26n1539_006:0562a27_1": "諸欲界繫心若能了別欲界繫法，此中有幾隨眠是所隨增？",
    "T26n1539_006:0562a28_2": "若能了別所餘諸法，此中有幾隨眠是所隨增？",
    "T26n1539_006:0562a29_3": "乃至諸不繫心若能了別不繫法，此中有幾隨眠是所隨增？",
    "T26n1539_006:0562b02_4": "若能了別所餘諸法，此中有幾隨眠是所隨增？",
    "T26n1539_006:0562b03_5": "諸欲界繫心若能了別欲界繫法，此中有欲纏有漏緣隨眠是所隨增。",
    "T26n1539_006:0562b04_6": "諸欲界繫心若能了別色界繫法，此中有欲纏三部隨眠是所隨增。",
    "T26n1539_006:0562b06_7": "諸欲界繫心若能了別無色界繫法，此中有欲纏三部隨眠是所隨增。",
    "T26n1539_006:0562b08_8": "諸欲界繫心若能了別不繫法，此中有欲纏三部隨眠及遍行隨眠是所隨增。",
    "T26n1539_006:0562b09_9": "諸欲界繫心若能了別色界繫無色界繫法，此中有欲纏三部隨眠是所隨增。",
    "T26n1539_006:0562b11_10": "若能了別所餘諸法，此中有欲纏遍行隨眠及修所斷隨眠是所隨增。",
    "T26n1539_006:0562b13_11": "諸色界繫心若能了別色界繫法，此中有色纏有漏緣隨眠是所隨增。",
    "T26n1539_006:0562b14_12": "諸色界繫心若能了別無色界繫法，此中有色纏三部隨眠是所隨增。",
    "T26n1539_006:0562b16_13": "諸色界繫心若能了別不繫法，此中有色纏三部隨眠及遍行隨眠是所隨增。",
    "T26n1539_006:0562b18_14": "諸色界繫心若能了別色界繫無色界繫法，此中有色纏三部隨眠是所隨增。",
    "T26n1539_006:0562b19_15": "若能了別所餘諸法，此中有色纏遍行隨眠及修所斷隨眠是所隨增。",
    "T26n1539_006:0562b21_16": "諸無色界繫心若能了別無色界繫法，此中有無色纏有漏緣隨眠是所隨增。",
    "T26n1539_006:0562b23_17": "諸無色界繫心若能了別不繫法，此中有無色纏三部隨眠及遍行隨眠是所隨增。",
    "T26n1539_006:0562b25_18": "若能了別所餘諸法，此中有無色纏遍行隨眠及修所斷隨眠是所隨增。",
    "T26n1539_006:0562b26_19": "諸不繫心若能了別不繫法，此中無有隨眠是所隨增。",
    "T26n1539_006:0562b28_20": "若能了別所餘諸法，此中亦無有隨眠是所隨增。",
    "T26n1539_006:0562c01_0": "有十二心，謂欲界繫善心、不善心、有覆無記心、無覆無記心，色界繫善心、有覆無記心、無覆無記心，無色界繫善心、有覆無記心、無覆無記心，學心、無學心。",
    "T26n1539_006:0562c04_1": "欲界繫善心，有能了別欲界繫法耶？",
    "T26n1539_006:0562c05_2": "有能了別色界繫法耶？",
    "T26n1539_006:0562c05_3": "有能了別無色界繫法耶？",
    "T26n1539_006:0562c06_4": "有能了別不繫法耶？",
    "T26n1539_006:0562c06_5": "有能了別欲界繫色界繫法耶？",
    "T26n1539_006:0562c07_6": "有能了別欲界繫無色界繫法耶？",
    "T26n1539_006:0562c08_7": "有能了別欲界繫不繫法耶？",
    "T26n1539_006:0562c09_8": "有能了別色界繫無色界繫法耶？",
    "T26n1539_006:0562c09_9": "有能了別色界繫不繫法耶？",
    "T26n1539_006:0562c10_10": "有能了別無色界繫不繫法耶？",
    "T26n1539_006:0562c11_11": "有能了別欲界繫色界繫無色界繫法耶？",
    "T26n1539_006:0562c12_12": "有能了別欲界繫色界繫不繫法耶？",
    "T26n1539_006:0562c12_13": "有能了別欲界繫無色界繫不繫法耶？",
    "T26n1539_006:0562c13_14": "有能了別色界繫無色界繫不繫法耶？",
    "T26n1539_006:0562c14_15": "有能了別欲界繫色界繫無色界繫不繫法耶？",
    "T26n1539_006:0562c15_16": "如欲界繫善心，乃至無學心亦爾。",
    "T26n1539_006:0562c17_0": "欲界繫善心有能了別欲界繫法耶？",
    "T26n1539_006:0562c17_1": "曰：能了別。",
    "T26n1539_006:0562c18_2": "謂若麁若苦若障、若如病若如癰若如箭若惱害、若無常若苦若空若無我，若於因謂因謂集謂生謂緣，若有因、若有起、若有是處、若有是事，若如理所引了別。",
    "T26n1539_006:0562c21_3": "有能了別色界繫法耶？",
    "T26n1539_006:0562c22_4": "曰：能了別。",
    "T26n1539_006:0562c22_5": "謂若麁若苦若障、若靜若妙若離、若如病若如癰若如箭若惱害、若無常若苦若空若無我，若於因謂因謂集謂生謂緣，若有因，若有起，若有是處，若有是事，若如理所引了別。",
    "T26n1539_006:0562c26_6": "有能了別無色界繫法耶？",
    "T26n1539_006:0562c27_0": "曰：能了別。",
    "T26n1539_006:0562c27_1": "謂若麁若苦若障、若靜若妙若離、若如病若如癰若如箭若惱害、若無常若苦若空若無我，若於因謂因謂集謂生謂緣，若有因、若有起、若有是處、若有是事，若如理所引了別。",
    "T26n1539_006:0563a02_2": "有能了別不繫法耶？",
    "T26n1539_006:0563a02_3": "曰：能了別。",
    "T26n1539_006:0563a03_4": "謂若於滅謂滅謂靜謂妙謂離、若於道謂道謂如謂行謂出，若無常若空若無我，若有因、若有起、若有是處、若有是事，若如理所引了別。",
    "T26n1539_006:0563a06_5": "有能了別欲界繫色界繫法耶？",
    "T26n1539_006:0563a06_6": "曰：能了別。",
    "T26n1539_006:0563a07_7": "謂若麁若苦若障、若如病若如癰若如箭若惱害、若無常若苦若空若無我，若於因謂因謂集謂生謂緣，若有因、若有起、若有是處、若有是事，若如理所引了別。",
    "T26n1539_006:0563a10_8": "有能了別欲界繫無色界繫法耶？",
    "T26n1539_006:0563a11_9": "曰：能了別。",
    "T26n1539_006:0563a11_10": "謂若麁若苦若障、若如病若如癰若如箭若惱害、若無常若苦若空若無我，若於因謂因謂集謂生謂緣，若有因、若有起、若有是處、若有是事，若如理所引了別。",
    "T26n1539_006:0563a15_11": "有能了別欲界繫不繫法耶？",
    "T26n1539_006:0563a16_12": "曰：能了別。",
    "T26n1539_006:0563a16_13": "若無常若空若無我，若有因、若有起、若有是處、若有是事，若如理所引了別。",
    "T26n1539_006:0563a18_14": "有能了別色界繫無色界繫法耶？",
    "T26n1539_006:0563a18_15": "曰：能了別。",
    "T26n1539_006:0563a19_16": "謂若麁若苦若障、若靜若妙若離、若如病若如癰若如箭若惱害、若無常若苦若空若無我，若於因謂因謂集謂生謂緣，若有因、若有起、若有是處、若有是事，若如理所引了別。",
    "T26n1539_006:0563a23_17": "有能了別色界繫不繫法耶？",
    "T26n1539_006:0563a23_18": "曰：能了別。",
    "T26n1539_006:0563a24_0": "謂若無常若空若無我，若有因、若有起、若有是處、若有是事，若如理所引了別。",
    "T26n1539_006:0563a25_1": "有能了別無色界繫不繫法耶？",
    "T26n1539_006:0563a26_2": "曰：能了別。",
    "T26n1539_006:0563a26_3": "謂若無常若空若無我，若有因、若有起、若有是處、若有是事，若如理所引了別。",
    "T26n1539_006:0563a28_4": "有能了別欲界繫色界繫無色界繫法耶？",
    "T26n1539_006:0563a29_5": "曰：能了別。",
    "T26n1539_006:0563a29_6": "謂若麁若苦若障、若如病若如癰若如箭若惱害、若無常若苦若空若無我，若於因謂因謂集謂生謂緣，若有因、若有起、若有是處、若有是事，若如理所引了別。",
    "T26n1539_006:0563b04_7": "有能了別欲界繫色界繫不繫法耶？",
    "T26n1539_006:0563b05_8": "曰：能了別。",
    "T26n1539_006:0563b05_9": "謂若無常若空若無我，若有因、若有起、若有是處、若有是事，若如理所引了別。",
    "T26n1539_006:0563b07_10": "有能了別欲界繫無色界繫不繫法耶？",
    "T26n1539_006:0563b08_11": "曰：能了別。",
    "T26n1539_006:0563b08_12": "謂若無常若空若無我，若有因、若有起、若有是處、若有是事，若如理所引了別。",
    "T26n1539_006:0563b10_13": "有能了別色界繫無色界繫不繫法耶？",
    "T26n1539_006:0563b11_0": "曰：能了別。",
    "T26n1539_006:0563b11_1": "謂若無常若空若無我，若有因、若有起、若有是處、若有是事，若如理所引了別。",
    "T26n1539_006:0563b13_0": "有能了別欲界繫色界繫無色界繫不繫法耶？",
    "T26n1539_006:0563b14_1": "曰：能了別。",
    "T26n1539_006:0563b14_2": "謂若無常若空若無我，若有因、若有起、若有是處、若有是事，若如理所引了別。",
    "T26n1539_006:0563b16_3": "諸不善心有能了別欲界繫法耶？",
    "T26n1539_006:0563b16_4": "曰：能了別。",
    "T26n1539_006:0563b17_5": "謂或撥無因、或撥無作、或復損減、或執為尊、或執為勝、或執為上、或執第一、或執清淨、或執解脫、或執出離、若惑若疑若猶豫、若貪若瞋若慢若癡，若不如理所引了別。",
    "T26n1539_006:0563b20_6": "有能了別色界繫法耶？",
    "T26n1539_006:0563b21_7": "曰：能了別。",
    "T26n1539_006:0563b21_8": "謂或撥無因、或撥無作、或復損減、或執為尊、或執為勝、或執為上、或執第一、或執清淨、或執解脫、或執出離，若惑若疑若猶豫、若無智若冥暗若愚癡，若不如理所引了別。",
    "T26n1539_006:0563b25_9": "有能了別無色界繫法耶？",
    "T26n1539_006:0563b26_10": "曰：能了別。",
    "T26n1539_006:0563b26_11": "謂或撥無因、或撥無作、或復損減、或執為尊、或執為勝、或執為上、或執第一、或執清淨、或執解脫、或執出離，若惑若疑若猶豫、若無智若冥暗若愚癡，若不如理所引了別。",
    "T26n1539_006:0563c01_12": "有能了別不繫法耶？",
    "T26n1539_006:0563c01_13": "曰：能了別。",
    "T26n1539_006:0563c02_0": "謂若損減滅、若損減道，若猶預了別若愚癡，若不如理所引了別。",
    "T26n1539_006:0563c03_1": "有能了別色界繫無色界繫法耶？",
    "T26n1539_006:0563c04_2": "曰：能了別。",
    "T26n1539_006:0563c04_3": "謂或撥無因、或撥無作、或復損減、或執為尊、或執為勝、或執為上、或執第一、或執清淨、或執解脫、或執出離，若惑若疑若猶豫、若無智若冥暗若愚癡，若不如理所引了別。",
    "T26n1539_006:0563c08_4": "如是了別，餘不了別。",
    "T26n1539_006:0563c09_0": "諸欲界繫有覆無記心有能了別欲界繫法耶？",
    "T26n1539_006:0563c10_1": "曰：能了別。",
    "T26n1539_006:0563c10_2": "謂或執為我、或執我所、或執為斷、或執為常，若不如理所引了別。",
    "T26n1539_006:0563c11_3": "如是了別，餘不了別。",
    "T26n1539_006:0563c12_4": "諸欲界繫無覆無記心有能了別欲界繫法耶？",
    "T26n1539_006:0563c13_5": "曰：能了別。",
    "T26n1539_006:0563c13_6": "謂非如理所引非不如理所引了別。",
    "T26n1539_006:0563c14_7": "如是了別，餘不了別。",
    "T26n1539_006:0563c15_0": "說一切有部識身足論卷第六"
}