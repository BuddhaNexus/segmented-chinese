[
    {
        "source_sentence": "三種悉地破地獄轉業障出三界",
        "from": "T18n0905_001:0909b13_0",
        "context_with_next_sentence": true
    },
    {
        "source_sentence": "祕密陀羅尼法",
        "from": "T18n0905_001:0909b14_0",
        "context_with_next_sentence": true
    },
    {
        "source_sentence": "中天竺國三藏善無畏奉　詔譯",
        "from": "T18n0905_001:0909b16_0",
        "context_with_next_sentence": true
    },
    {
        "source_sentence": "瑜伽事法約有千條，略述少分，口開舌舉震法界宮，蓮華藏世界如來出定，即以摧破地獄、轉業障、出三界。",
        "from": "T18n0905_001:0909b19_10",
        "context_with_next_sentence": true
    },
    {
        "source_sentence": "當知如法布字，人主頂戴手冠中，萬國清泰；",
        "from": "T18n0905_001:0909b20_9",
        "context_with_next_sentence": true
    },
    {
        "source_sentence": "節度觀察，旗旌上書寫真言，四方晏靜。",
        "from": "T18n0905_001:0909b21_7",
        "context_with_next_sentence": true
    },
    {
        "source_sentence": "專城太守鎮遏，總或鼓角上題字嚴警、鼓音遠聞，妖氣清熾盛布千里，苗稼洪潤人無災疫，地土神祇風恬雨順，念誦加持，戰鼓上書，賊軍自降，一人不損，名金剛鼓。",
        "from": "T18n0905_001:0909b25_3",
        "context_with_next_sentence": true
    },
    {
        "source_sentence": "稽首毘盧遮那佛，　　開敷淨眼如蓮花，",
        "from": "T18n0905_001:0909b26_0",
        "context_with_next_sentence": true
    },
    {
        "source_sentence": "三界調御天人師，　　大菩提心救世者，",
        "from": "T18n0905_001:0909b27_0",
        "context_with_next_sentence": true
    },
    {
        "source_sentence": "深妙真言加持法，　　流入無生阿字門，",
        "from": "T18n0905_001:0909b28_0",
        "context_with_next_sentence": true
    },
    {
        "source_sentence": "白毫無相正遍知，　　圓滿恒照如日月。",
        "from": "T18n0905_001:0909b29_17",
        "context_with_next_sentence": true
    },
    {
        "source_sentence": "身口意業成三密，　　三密即成應化法，",
        "from": "T18n0905_001:0909c01_0",
        "context_with_next_sentence": true
    },
    {
        "source_sentence": "五輪五智是五分，　　五分盡攝法界輪，",
        "from": "T18n0905_001:0909c02_0",
        "context_with_next_sentence": true
    },
    {
        "source_sentence": "阿閦寶生救世者，　　彌陀成就不空王，",
        "from": "T18n0905_001:0909c03_0",
        "context_with_next_sentence": true
    },
    {
        "source_sentence": "成於悉地吉祥輪，　　傳斯妙法化諸有。",
        "from": "T18n0905_001:0909c04_17",
        "context_with_next_sentence": true
    },
    {
        "source_sentence": "慈心自在降三世，　　金剛薩埵不動尊，",
        "from": "T18n0905_001:0909c05_0",
        "context_with_next_sentence": true
    },
    {
        "source_sentence": "無違誓願應時期，　　瑜伽事畢還金剎。",
        "from": "T18n0905_001:0909c06_17",
        "context_with_next_sentence": true
    },
    {
        "source_sentence": "佛言：",
        "from": "T18n0905_001:0909c07_2",
        "context_with_next_sentence": true
    },
    {
        "source_sentence": "「􆿅阿字金剛部主肝。",
        "from": "T18n0905_001:0909c07_12",
        "context_with_next_sentence": true
    },
    {
        "source_sentence": "阿字即是大日如來理法身，本性清淨極理畢竟不可得空金剛地輪種子，金剛部曼荼羅也。",
        "from": "T18n0905_001:0909c09_13",
        "context_with_next_sentence": true
    },
    {
        "source_sentence": "若約名色者，地是色法，五陰中識陰心持地，其種子不淨。",
        "from": "T18n0905_001:0909c10_19",
        "context_with_next_sentence": true
    },
    {
        "source_sentence": "凡五臟者是色法也。",
        "from": "T18n0905_001:0909c11_8",
        "context_with_next_sentence": true
    },
    {
        "source_sentence": "五陰中識陰心發故，約名色，地是色法也。",
        "from": "T18n0905_001:0909c12_8",
        "context_with_next_sentence": true
    },
    {
        "source_sentence": "今肝主魂，魂神氣為東及木，木是色空也。",
        "from": "T18n0905_001:0909c13_7",
        "context_with_next_sentence": true
    },
    {
        "source_sentence": "木主春其色青，青色從木生，木從水生，肝從青氣及腎生，其形如立蓮花葉，其中間著𮤕珠，𮤕肉在胸左也。",
        "from": "T18n0905_001:0909c15_15",
        "context_with_next_sentence": true
    },
    {
        "source_sentence": "肝出為眼主筋，筋窮為爪也。",
        "from": "T18n0905_001:0909c16_10",
        "context_with_next_sentence": true
    },
    {
        "source_sentence": "今以五字門主五臟六腑故，內外交雜明此而已。",
        "from": "T18n0905_001:0909c17_12",
        "context_with_next_sentence": true
    },
    {
        "source_sentence": "又酸味多入肝，增肝損脾。",
        "from": "T18n0905_001:0909c18_4",
        "context_with_next_sentence": true
    },
    {
        "source_sentence": "若脾中無魂，多惛惛肺，害肝成病，若如金剋木。",
        "from": "T18n0905_001:0909c19_5",
        "context_with_next_sentence": true
    },
    {
        "source_sentence": "肺強肝弱，當止心於肺，以青氣攝取白氣，肝病則差，青氣著也。",
        "from": "T18n0905_001:0909c20_15",
        "context_with_next_sentence": true
    },
    {
        "source_sentence": "「􄙠鑁字蓮花部主肺，鑁字是縛字第十一轉，尾字是第三轉也，轉釋阿字義也，即大日如來智海水大轉輪種子。",
        "from": "T18n0905_001:0909c23_5",
        "context_with_next_sentence": true
    },
    {
        "source_sentence": "神通自在之法名智法身，亦名報身，是即蓮花部曼荼羅也。",
        "from": "T18n0905_001:0909c24_12",
        "context_with_next_sentence": true
    },
    {
        "source_sentence": "肺臟主魄，魄形體也。",
        "from": "T18n0905_001:0909c25_2",
        "context_with_next_sentence": true
    },
    {
        "source_sentence": "其形如花，主鼻，為西方金。",
        "from": "T18n0905_001:0909c25_15",
        "context_with_next_sentence": true
    },
    {
        "source_sentence": "金主秋，其色白。",
        "from": "T18n0905_001:0910a01_2",
        "context_with_next_sentence": true
    },
    {
        "source_sentence": "白色從風生，風從地陽氣生。",
        "from": "T18n0905_001:0910a01_15",
        "context_with_next_sentence": true
    },
    {
        "source_sentence": "五陰中想陰心持風，想心從識生，識心從過去行生，過去行從無明生，無明從妄想生，妄想還從妄想生，輪迴十二因緣也。",
        "from": "T18n0905_001:0910a04_12",
        "context_with_next_sentence": true
    },
    {
        "source_sentence": "肺從白氣及脾生，辛味多入肺，增肺損肝。",
        "from": "T18n0905_001:0910a05_12",
        "context_with_next_sentence": true
    },
    {
        "source_sentence": "若肺中無魄，恐怖癲病。",
        "from": "T18n0905_001:0910a06_2",
        "context_with_next_sentence": true
    },
    {
        "source_sentence": "心害肺成病，若如火剋金。",
        "from": "T18n0905_001:0910a06_14",
        "context_with_next_sentence": true
    },
    {
        "source_sentence": "心強肺弱，當止心於心，以白氣攝取赤氣，肺病則差，白氣者字也。",
        "from": "T18n0905_001:0910a08_3",
        "context_with_next_sentence": true
    },
    {
        "source_sentence": "「􄙈藍字，寶部，主心。",
        "from": "T18n0905_001:0910a08_14",
        "context_with_next_sentence": true
    },
    {
        "source_sentence": "藍字是大日如來心地種火大種子，三世諸佛室宅，焚燒一切眾生無始無明塵垢妄執，出生菩提心牙種，轉釋阿字義也，即是應化身如來，實是智法身火生曼荼羅也。",
        "from": "T18n0905_001:0910a12_7",
        "context_with_next_sentence": true
    },
    {
        "source_sentence": "心主神，其形如鳥，為南方火。",
        "from": "T18n0905_001:0910a13_1",
        "context_with_next_sentence": true
    },
    {
        "source_sentence": "火主夏，其色赤。",
        "from": "T18n0905_001:0910a13_9",
        "context_with_next_sentence": true
    },
    {
        "source_sentence": "赤色從火生，火從木生。",
        "from": "T18n0905_001:0910a13_20",
        "context_with_next_sentence": true
    },
    {
        "source_sentence": "五陰中受陰心持火，受心從想心生，又心從赤氣及肝生。",
        "from": "T18n0905_001:0910a15_5",
        "context_with_next_sentence": true
    },
    {
        "source_sentence": "心出為舌，主血，血窮為乳，又主耳，轉鼻喉鼻梁額頤等。",
        "from": "T18n0905_001:0910a16_10",
        "context_with_next_sentence": true
    },
    {
        "source_sentence": "苦味多入心，增心損肺。",
        "from": "T18n0905_001:0910a17_2",
        "context_with_next_sentence": true
    },
    {
        "source_sentence": "若心中無神，多忘失前後。",
        "from": "T18n0905_001:0910a17_14",
        "context_with_next_sentence": true
    },
    {
        "source_sentence": "腎害心成病，若如水剋火。",
        "from": "T18n0905_001:0910a18_5",
        "context_with_next_sentence": true
    },
    {
        "source_sentence": "腎強心弱，當止心於腎，以赤氣攝取黑氣，心病則差，赤氣者字也。",
        "from": "T18n0905_001:0910a19_15",
        "context_with_next_sentence": true
    },
    {
        "source_sentence": "「􄚲唅字，羯磨部，主腎，吽字即賀字轉也，即是大日如來常住壽量風大種子，三解脫門、三際不可得義，法身大力曼荼羅也。",
        "from": "T18n0905_001:0910a22_11",
        "context_with_next_sentence": true
    },
    {
        "source_sentence": "風則想陰心所持也。",
        "from": "T18n0905_001:0910a23_1",
        "context_with_next_sentence": true
    },
    {
        "source_sentence": "五藏者，肝、肺、心、脾、腎也。",
        "from": "T18n0905_001:0910a23_16",
        "context_with_next_sentence": true
    },
    {
        "source_sentence": "胃者，六腑一名也。",
        "from": "T18n0905_001:0910a23_25",
        "context_with_next_sentence": true
    },
    {
        "source_sentence": "胃此肚，穀是脾腑。",
        "from": "T18n0905_001:0910a24_8",
        "context_with_next_sentence": true
    },
    {
        "source_sentence": "五臟六腑之海，水穀皆入胃，五臟六腑皆稟於胃，五味各走流，其嘉淡味入胃，故腎稟胃也。",
        "from": "T18n0905_001:0910a26_10",
        "context_with_next_sentence": true
    },
    {
        "source_sentence": "腎在臍腰下，左名腎，右名命門。",
        "from": "T18n0905_001:0910a27_4",
        "context_with_next_sentence": true
    },
    {
        "source_sentence": "腎敷心腹胃也、腎也，寢寫水精也。",
        "from": "T18n0905_001:0910a27_20",
        "context_with_next_sentence": true
    },
    {
        "source_sentence": "腎主志，為北方及水。",
        "from": "T18n0905_001:0910a28_7",
        "context_with_next_sentence": true
    },
    {
        "source_sentence": "水主冬，其色黑，五陰中行陰心持水，行心從受心生，受心從想生，腎從黑氣及肺生，主耳。",
        "from": "T18n0905_001:0910b01_7",
        "context_with_next_sentence": true
    },
    {
        "source_sentence": "腎出為骨，主髓，髓窮為耳乳，骨窮為齒。",
        "from": "T18n0905_001:0910b02_6",
        "context_with_next_sentence": true
    },
    {
        "source_sentence": "鹹味多入腎，增腎損心。",
        "from": "T18n0905_001:0910b02_17",
        "context_with_next_sentence": true
    },
    {
        "source_sentence": "若腎中無志，多悲哭。",
        "from": "T18n0905_001:0910b03_7",
        "context_with_next_sentence": true
    },
    {
        "source_sentence": "脾害腎成病，若如土剋水。",
        "from": "T18n0905_001:0910b03_19",
        "context_with_next_sentence": true
    },
    {
        "source_sentence": "脾強腎弱，當止心於脾，以黑氣攝取黃氣，腎病則差。",
        "from": "T18n0905_001:0910b05_2",
        "context_with_next_sentence": true
    },
    {
        "source_sentence": "黑氣者字也。",
        "from": "T18n0905_001:0910b05_8",
        "context_with_next_sentence": true
    },
    {
        "source_sentence": "「􄑖欠字，虛空部，主脾。",
        "from": "T18n0905_001:0910b05_20",
        "context_with_next_sentence": true
    },
    {
        "source_sentence": "􄑖字則大日如來無見頂相五佛所證大空智處寂滅真如理智，十方三世諸佛所證菩提道場殊勝曼荼羅也。",
        "from": "T18n0905_001:0910b08_7",
        "context_with_next_sentence": true
    },
    {
        "source_sentence": "脾主意，為中央及土。",
        "from": "T18n0905_001:0910b08_17",
        "context_with_next_sentence": true
    },
    {
        "source_sentence": "土主季夏，其色黃也。",
        "from": "T18n0905_001:0910b09_7",
        "context_with_next_sentence": true
    },
    {
        "source_sentence": "黃色從地生，地從火生，如前說五陰中識陰心持地。",
        "from": "T18n0905_001:0910b10_9",
        "context_with_next_sentence": true
    },
    {
        "source_sentence": "或為木臟，木青是空也。",
        "from": "T18n0905_001:0910b11_1",
        "context_with_next_sentence": true
    },
    {
        "source_sentence": "脾從黃氣及心生，主口，為志。",
        "from": "T18n0905_001:0910b11_15",
        "context_with_next_sentence": true
    },
    {
        "source_sentence": "甘味多入脾，增脾損腎。",
        "from": "T18n0905_001:0910b12_6",
        "context_with_next_sentence": true
    },
    {
        "source_sentence": "若脾中無意，多迴惑。",
        "from": "T18n0905_001:0910b12_16",
        "context_with_next_sentence": true
    },
    {
        "source_sentence": "肝害脾成病，若如木剋土。",
        "from": "T18n0905_001:0910b13_8",
        "context_with_next_sentence": true
    },
    {
        "source_sentence": "肝強脾弱，當止心於肝，以黃氣攝取青氣，脾病則差也。",
        "from": "T18n0905_001:0910b14_12",
        "context_with_next_sentence": true
    },
    {
        "source_sentence": "黃氣者字也，五臟如蓮花靡向下也。",
        "from": "T18n0905_001:0910b15_8",
        "context_with_next_sentence": true
    },
    {
        "source_sentence": "「內五臟、外五行，出成形體，此則名也。",
        "from": "T18n0905_001:0910b16_6",
        "context_with_next_sentence": true
    },
    {
        "source_sentence": "色即四大五根，名即想行等四陰心也。",
        "from": "T18n0905_001:0910b17_3",
        "context_with_next_sentence": true
    },
    {
        "source_sentence": "即是日月、五星、十二宮、二十八宿，成人之體也。",
        "from": "T18n0905_001:0910b18_4",
        "context_with_next_sentence": true
    },
    {
        "source_sentence": "山海大地，從阿字出；",
        "from": "T18n0905_001:0910b18_14",
        "context_with_next_sentence": true
    },
    {
        "source_sentence": "江河流，從鑁字出；",
        "from": "T18n0905_001:0910b19_4",
        "context_with_next_sentence": true
    },
    {
        "source_sentence": "金玉珍寶日月星辰火珠光明，從藍字成；",
        "from": "T18n0905_001:0910b20_3",
        "context_with_next_sentence": true
    },
    {
        "source_sentence": "五穀菓眾花開敷，因含字結也。",
        "from": "T18n0905_001:0910b20_17",
        "context_with_next_sentence": true
    },
    {
        "source_sentence": "界香美人天長養顏色滋味、端正相貌福德富貴，從欠字莊嚴。",
        "from": "T18n0905_001:0910b22_5",
        "context_with_next_sentence": true
    },
    {
        "source_sentence": "􆿅阿字是東方阿閦如來，􄙠鑁字西方阿彌陀如來，􄙈藍字是南方寶生如來，􄚲唅盧遮那大日如來也。",
        "from": "T18n0905_001:0910b25_8",
        "context_with_next_sentence": true
    },
    {
        "source_sentence": "」阿字意甚深空寂之體，取之不可取、捨之不可捨，法之母大灌頂阿字是也。",
        "from": "T18n0905_001:0910b27_13",
        "context_with_next_sentence": true
    },
    {
        "source_sentence": "阿字是難信之法，小乘律師特勿令見，此本五部梵本四十萬言，出《毘盧遮那經》、《金剛頂經》，採集要妙最上福田唯此五字真言。",
        "from": "T18n0905_001:0910c01_10",
        "context_with_next_sentence": true
    },
    {
        "source_sentence": "誦者所獲功德，不可比量、不可思議、不可說也。",
        "from": "T18n0905_001:0910c02_13",
        "context_with_next_sentence": true
    },
    {
        "source_sentence": "金剛頂經五部真言，受持讀誦觀照理性，令人獲福，骨堅體健，永無災障及諸病苦攝養長壽。",
        "from": "T18n0905_001:0910c04_14",
        "context_with_next_sentence": true
    },
    {
        "source_sentence": "此五字門是五智髻珠、五佛肝心，十方三世諸佛能寂智母、一切眾生養育父母、十方法界庫藏也。",
        "from": "T18n0905_001:0910c06_19",
        "context_with_next_sentence": true
    },
    {
        "source_sentence": "能為三世惡魔怨戰獲得三世勝利故，如鉀鎧鉾楯弓箭器杖，是故三世諸佛菩薩沒在是中、出生是中。",
        "from": "T18n0905_001:0910c09_8",
        "context_with_next_sentence": true
    },
    {
        "source_sentence": "牙是種子也。",
        "from": "T18n0905_001:0910c09_14",
        "context_with_next_sentence": true
    },
    {
        "source_sentence": "疏又此瑜伽之座，其黃金剛方輪，即是金剛座也。",
        "from": "T18n0905_001:0910c10_17",
        "context_with_next_sentence": true
    },
    {
        "source_sentence": "阿，金剛地部，一阿字作地觀金剛座觀。",
        "from": "T18n0905_001:0910c11_17",
        "context_with_next_sentence": true
    },
    {
        "source_sentence": "鑁，金剛水部，二鑁字作水觀、蓮花觀。",
        "from": "T18n0905_001:0910c12_17",
        "context_with_next_sentence": true
    },
    {
        "source_sentence": "藍，金剛火部，三藍字作日觀也。",
        "from": "T18n0905_001:0910c13_14",
        "context_with_next_sentence": true
    },
    {
        "source_sentence": "唅，金剛風部，四唅字作月觀。",
        "from": "T18n0905_001:0910c14_13",
        "context_with_next_sentence": true
    },
    {
        "source_sentence": "欠，金剛空部，五欠字作空觀。",
        "from": "T18n0905_001:0910c15_13",
        "context_with_next_sentence": true
    },
    {
        "source_sentence": "如來體性無生觀。",
        "from": "T18n0905_001:0910c16_7",
        "context_with_next_sentence": true
    },
    {
        "source_sentence": "右五部真言，是一切如來無生甘露之珍漿，醍醐佛性之妙藥也。",
        "from": "T18n0905_001:0910c18_8",
        "context_with_next_sentence": true
    },
    {
        "source_sentence": "一字入五臟萬病不生，況修日觀月觀，即時證得佛身空寂。",
        "from": "T18n0905_001:0910c19_15",
        "context_with_next_sentence": true
    },
    {
        "source_sentence": "阿、鑁、覽、唅、欠，右上五字法身真言，若日誦一遍、或七遍、或二十一遍、或四十九遍者，校量功德一遍福，如轉藏經一百萬遍藏經者一切經也，何況禪寂坐入定門，從阿字觀諦審分明，如日照空，即是了觀佛性，所獲福無有比量。",
        "from": "T18n0905_001:0910c24_12",
        "context_with_next_sentence": true
    },
    {
        "source_sentence": "祕藏文句實不思議，只恐聲聞法師、小乘持律者，生疑不信反益其罪。",
        "from": "T18n0905_001:0910c26_5",
        "context_with_next_sentence": true
    },
    {
        "source_sentence": "譬如王有稚子偏最憐念，庫藏珍寶傾竭不惜，唯不與干將、鏌鎁，恐不解用故傷其體。",
        "from": "T18n0905_001:0910c28_4",
        "context_with_next_sentence": true
    },
    {
        "source_sentence": "是故如來密傳大菩薩，不與聲聞劣慧。",
        "from": "T18n0905_001:0911a01_2",
        "context_with_next_sentence": true
    },
    {
        "source_sentence": "馱盧麼陀都，法身如來，真實也。",
        "from": "T18n0905_001:0911a02_14",
        "context_with_next_sentence": true
    },
    {
        "source_sentence": "從腋至頂為上，從臍至腋為中，從足至臍為下，於真言中當應分別三種成就也。",
        "from": "T18n0905_001:0911a04_9",
        "context_with_next_sentence": true
    },
    {
        "source_sentence": "下品悉地：",
        "from": "T18n0905_001:0911a05_4",
        "context_with_next_sentence": true
    },
    {
        "source_sentence": "阿、羅、波、左、那，是名出悉地，能生根莖遍滿四方，誦一遍如轉藏經一百遍若誦一遍如誦八萬四千十二圍陀藏經，除行人一切苦難，即入如來一切法平等，一切文字亦皆平等，速得成就摩訶般若。",
        "from": "T18n0905_001:0911a08_15",
        "context_with_next_sentence": true
    },
    {
        "source_sentence": "誦兩遍除滅億劫生死重罪，文殊普賢隨逐、四眾圍繞如備，是慈無畏護法善神在其人前。",
        "from": "T18n0905_001:0911a10_16",
        "context_with_next_sentence": true
    },
    {
        "source_sentence": "若誦三遍三昧現前，若誦四遍總持不忘，若誦五遍速成無上菩提也。",
        "from": "T18n0905_001:0911a12_8",
        "context_with_next_sentence": true
    },
    {
        "source_sentence": "中品悉地：",
        "from": "T18n0905_001:0911a13_4",
        "context_with_next_sentence": true
    },
    {
        "source_sentence": "阿、尾、羅、吽、欠，是名入悉地，能生枝葉遍滿四方，光明光耀入佛法界，名入悉地。",
        "from": "T18n0905_001:0911a14_19",
        "context_with_next_sentence": true
    },
    {
        "source_sentence": "若誦一遍如轉藏經一千遍是名降伏四魔六趣、滿足一切智智金剛字句也。",
        "from": "T18n0905_001:0911a16_1",
        "context_with_next_sentence": true
    },
    {
        "source_sentence": "上品悉地：",
        "from": "T18n0905_001:0911a17_4",
        "context_with_next_sentence": true
    },
    {
        "source_sentence": "阿、鑁、㘕、唅、欠，是名祕密悉地，亦名成就悉地，亦名蘇悉地，蘇悉地者遍法界也。",
        "from": "T18n0905_001:0911a18_19",
        "context_with_next_sentence": true
    },
    {
        "source_sentence": "成就佛果證大菩提，法界祕言光明遍滿，唯佛與佛能入此門，緣覺聲聞不能照，此亦名祕密悉地。",
        "from": "T18n0905_001:0911a21_4",
        "context_with_next_sentence": true
    },
    {
        "source_sentence": "若誦一遍，當如轉藏經一百萬遍。",
        "from": "T18n0905_001:0911a21_19",
        "context_with_next_sentence": true
    },
    {
        "source_sentence": "出悉地從足至腰，入悉地從臍至心，祕密悉地從心至頂。",
        "from": "T18n0905_001:0911a23_5",
        "context_with_next_sentence": true
    },
    {
        "source_sentence": "如是三悉地，出悉地化身成就，入悉地報身成就，祕密悉地蘇悉地法身成就，實是三種常身、正法之藏。",
        "from": "T18n0905_001:0911a25_13",
        "context_with_next_sentence": true
    },
    {
        "source_sentence": "法身遮那具足之體，五部三部真實之源，是故稽首禮毘盧遮那佛。",
        "from": "T18n0905_001:0911a27_4",
        "context_with_next_sentence": true
    },
    {
        "source_sentence": "此三五字即十五字，即十五種金剛三昧，一字即十五字、十五字即一字，一字即五字、五字即一字，逆順旋轉初後不二。",
        "from": "T18n0905_001:0911a29_18",
        "context_with_next_sentence": true
    },
    {
        "source_sentence": "今八門中該攝萬法，一字中攝一切字、一切字中攝一字，以一字釋一切字、以一切字釋一字，以一字成立一切字、以一切字成立一字，以一字破一切字、以一切字破一字，義即是順一遍、逆一遍，次順旋轉四遍、次逆旋轉四遍，利益十方界一切眾生皆成佛義也。",
        "from": "T18n0905_001:0911b06_16",
        "context_with_next_sentence": true
    },
    {
        "source_sentence": "凡人汗栗馱心此云真實心形，猶如蓮花合而未敷之像，有筋脈約之以成八分，男子上向、女人下向。",
        "from": "T18n0905_001:0911b08_19",
        "context_with_next_sentence": true
    },
    {
        "source_sentence": "觀此蓮花令其開敷為八葉白蓮花，此臺上觀阿字作金剛色。",
        "from": "T18n0905_001:0911b10_7",
        "context_with_next_sentence": true
    },
    {
        "source_sentence": "復阿字如方黃壇，身在其中，從阿字出羅字，燒身悉成灰已，此灰中生縛字其色純白，從此出生阿、鑁、囕、唅、欠五輪字，而即從腰下至頂上安立身五處，謂淨菩提心。",
        "from": "T18n0905_001:0911b14_2",
        "context_with_next_sentence": true
    },
    {
        "source_sentence": "以此五字門為緣生大悲根，佛娑羅樹王增長，彌布滿於法界。",
        "from": "T18n0905_001:0911b15_10",
        "context_with_next_sentence": true
    },
    {
        "source_sentence": "然一切法，即由此五字門，本不生、離言說、自性淨、無因緣、如虛空也。",
        "from": "T18n0905_001:0911b17_1",
        "context_with_next_sentence": true
    },
    {
        "source_sentence": "為八葉位，從臍至心為金剛臺海中立莖，臍為大海，從臍已下此地居諸尊位，在海岸邊也。",
        "from": "T18n0905_001:0911b18_18",
        "context_with_next_sentence": true
    },
    {
        "source_sentence": "謂從諸佛大悲海而生金剛智，從金剛智出生一切佛會也。",
        "from": "T18n0905_001:0911b20_5",
        "context_with_next_sentence": true
    },
    {
        "source_sentence": "於此心八葉花臺上而觀阿字，從此字出無量光，從心中四散而合為光鬘，猶如花鬘，普遍一切佛剎，此光從頂至足周匝環繞行者之身也。",
        "from": "T18n0905_001:0911b23_8",
        "context_with_next_sentence": true
    },
    {
        "source_sentence": "復觀暗字在頂上，轉成中胎藏，從此字生三重光焰，一重光遍繞咽上，從咽至頂相，隨所照及之處，諸尊隨現，成第一院曼荼羅；",
        "from": "T18n0905_001:0911b26_6",
        "context_with_next_sentence": true
    },
    {
        "source_sentence": "次一重光遍遶心上，從臍以上至咽，諸尊隨現，成第二重曼荼羅；",
        "from": "T18n0905_001:0911b27_16",
        "context_with_next_sentence": true
    },
    {
        "source_sentence": "次一重光遍繞臍上，從臍以下，諸尊隨現，成第三重曼荼羅，即是世間天院也。",
        "from": "T18n0905_001:0911b29_11",
        "context_with_next_sentence": true
    },
    {
        "source_sentence": "諸尊形色相好各各差別，宛然具足自身中，猶如親入佛會，而自身都成曼荼羅身，即是普門法界身也。",
        "from": "T18n0905_001:0911c02_17",
        "context_with_next_sentence": true
    },
    {
        "source_sentence": "其中胎藏，即是毘盧遮那自心八葉花也。",
        "from": "T18n0905_001:0911c03_16",
        "context_with_next_sentence": true
    },
    {
        "source_sentence": "即於此心蓮花臺上為曼荼羅中胎，其外八葉亦隨佛位次列布也。",
        "from": "T18n0905_001:0911c05_7",
        "context_with_next_sentence": true
    },
    {
        "source_sentence": "四方即是如來四智，其四隅葉即是四攝法也。",
        "from": "T18n0905_001:0911c06_8",
        "context_with_next_sentence": true
    },
    {
        "source_sentence": "且東南方普賢是菩提心，此妙因也。",
        "from": "T18n0905_001:0911c07_6",
        "context_with_next_sentence": true
    },
    {
        "source_sentence": "次西南方文殊是大智慧也。",
        "from": "T18n0905_001:0911c07_18",
        "context_with_next_sentence": true
    },
    {
        "source_sentence": "次東北方彌勒是大慈也。",
        "from": "T18n0905_001:0911c08_9",
        "context_with_next_sentence": true
    },
    {
        "source_sentence": "大慈大悲俱是第二義也。",
        "from": "T18n0905_001:0911c09_2",
        "context_with_next_sentence": true
    },
    {
        "source_sentence": "次西北方觀音即是證，謂行願成就入此華臺三昧也。",
        "from": "T18n0905_001:0911c10_6",
        "context_with_next_sentence": true
    },
    {
        "source_sentence": "其四方葉中，初阿字在東方喻菩提心，最是萬行之初也。",
        "from": "T18n0905_001:0911c11_12",
        "context_with_next_sentence": true
    },
    {
        "source_sentence": "黃色是金剛性，其名曰寶幢，亦名阿閦佛。",
        "from": "T18n0905_001:0911c12_11",
        "context_with_next_sentence": true
    },
    {
        "source_sentence": "次阿字在南方是行，赤色火義，即同文殊之義，即是華開敷，亦名寶生佛。",
        "from": "T18n0905_001:0911c14_5",
        "context_with_next_sentence": true
    },
    {
        "source_sentence": "次暗字在西方是菩提也，萬行故成等正覺，白色即是圓明究極之義，又是水義，其佛名阿彌陀也。",
        "from": "T18n0905_001:0911c16_10",
        "context_with_next_sentence": true
    },
    {
        "source_sentence": "次惡字在北方，是正等覺果，其佛名鼓音，是釋迦牟尼也，即是大涅槃，迹極還本故涅槃也。",
        "from": "T18n0905_001:0911c18_11",
        "context_with_next_sentence": true
    },
    {
        "source_sentence": "佛日己隱於涅槃山故色黑也。",
        "from": "T18n0905_001:0911c19_5",
        "context_with_next_sentence": true
    },
    {
        "source_sentence": "次即入中，惡長聲字是方便，即知此心法界之體，本來常寂滅相，此是毘盧遮那本地之身，華臺之體，超八葉、絕方所，非有心之境界，唯佛與佛乃能知之。",
        "from": "T18n0905_001:0911c22_13",
        "context_with_next_sentence": true
    },
    {
        "source_sentence": "以此方便同於大空而現眾像，中心空具一切色，即是加持世界。",
        "from": "T18n0905_001:0911c24_3",
        "context_with_next_sentence": true
    },
    {
        "source_sentence": "曼荼羅普門之會無處不有也，但是如來一身一智一行，是故八葉皆是大日如來一體也。",
        "from": "T18n0905_001:0911c26_4",
        "context_with_next_sentence": true
    },
    {
        "source_sentence": "是故中尊大日是法身，祕密主金剛惠印是般若，觀自在持蓮華印是解脫，則身密法身德、口密是般若德、意密是解脫德也。",
        "from": "T18n0905_001:0911c29_1",
        "context_with_next_sentence": true
    },
    {
        "source_sentence": "因般若故得解脫，解脫因般若，此二依法身之體，不即不離闕一不得，猶如伊字三點，菩提心此金剛部、大悲蓮華部、方便此應化身也。",
        "from": "T18n0905_001:0912a03_2",
        "context_with_next_sentence": true
    },
    {
        "source_sentence": "是故阿字是胎內，指位在等覺已前；",
        "from": "T18n0905_001:0912a03_18",
        "context_with_next_sentence": true
    },
    {
        "source_sentence": "娑字胎外，指位妙覺；",
        "from": "T18n0905_001:0912a04_8",
        "context_with_next_sentence": true
    },
    {
        "source_sentence": "嚩字是用，一切法轉咸依此門，跡恣二化濟度十界也。",
        "from": "T18n0905_001:0912a05_12",
        "context_with_next_sentence": true
    },
    {
        "source_sentence": "此如來智印是心實相、一切智智果，即菩提心為因，大悲為根，方便為究竟，以一切智門五種義為眾緣。",
        "from": "T18n0905_001:0912a07_19",
        "context_with_next_sentence": true
    },
    {
        "source_sentence": "若有眾生知此法教者，世人應供養猶如敬制底，制底是生身舍利所依，是故諸天世人祈福祐者皆悉供養。",
        "from": "T18n0905_001:0912a10_8",
        "context_with_next_sentence": true
    },
    {
        "source_sentence": "若行人信受如是義者，即法身舍利所依也。",
        "from": "T18n0905_001:0912a11_8",
        "context_with_next_sentence": true
    },
    {
        "source_sentence": "復梵音制底與質多體同，此中祕密謂心為佛塔也。",
        "from": "T18n0905_001:0912a12_12",
        "context_with_next_sentence": true
    },
    {
        "source_sentence": "如第三曼荼羅以自心為基，次第增加乃至中胎，涅槃色最居其上，故此制底甚高。",
        "from": "T18n0905_001:0912a14_10",
        "context_with_next_sentence": true
    },
    {
        "source_sentence": "又從中胎八葉次第增加，乃至第三隨類普門身無處不遍，故此制底極廣。",
        "from": "T18n0905_001:0912a16_4",
        "context_with_next_sentence": true
    },
    {
        "source_sentence": "蓮華臺達磨馱都，所謂法身舍利也。",
        "from": "T18n0905_001:0912a17_1",
        "context_with_next_sentence": true
    },
    {
        "source_sentence": "若眾生解此心菩提印者，即同毘盧遮那，故云：",
        "from": "T18n0905_001:0912a18_2",
        "context_with_next_sentence": true
    },
    {
        "source_sentence": "「世間應供養，猶如敬制底也。",
        "from": "T18n0905_001:0912a18_16",
        "context_with_next_sentence": true
    },
    {
        "source_sentence": "」然毘盧身土依正相融、性相同一，真如遍滿法界大我，身口意平等如太虛空，以虛空為道場，以法界為床。",
        "from": "T18n0905_001:0912a21_4",
        "context_with_next_sentence": true
    },
    {
        "source_sentence": "大日如來為令知見此道，示二種法身：",
        "from": "T18n0905_001:0912a22_2",
        "context_with_next_sentence": true
    },
    {
        "source_sentence": "智法身佛住實相理，為自受用，現三十七尊，令一切入不二之道；",
        "from": "T18n0905_001:0912a23_11",
        "context_with_next_sentence": true
    },
    {
        "source_sentence": "理法身佛住如如寂照法，然常住不動現於八葉，為自他受用，示三重曼荼羅，令十界證大空。",
        "from": "T18n0905_001:0912a25_13",
        "context_with_next_sentence": true
    },
    {
        "source_sentence": "雖是理智之殊、廣略之異，本來一法曾無殊異，萬法歸一阿字，五部同一遮那也。",
        "from": "T18n0905_001:0912a27_10",
        "context_with_next_sentence": true
    },
    {
        "source_sentence": "我依毘盧遮那佛，　　開心智印建標義，",
        "from": "T18n0905_001:0912a28_0",
        "context_with_next_sentence": true
    },
    {
        "source_sentence": "無量功德普莊嚴，　　同入總持諸善逝，",
        "from": "T18n0905_001:0912a29_0",
        "context_with_next_sentence": true
    },
    {
        "source_sentence": "願共有緣修學者，　　安住無上清淨海。",
        "from": "T18n0905_001:0912b01_17",
        "context_with_next_sentence": true
    },
    {
        "source_sentence": "三種悉地祕密真言法一卷",
        "from": "T18n0905_001:0912b02_100",
        "context_with_next_sentence": false
    }
]