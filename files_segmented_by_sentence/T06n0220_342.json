{
    "T06n0220_342:0754b02_0": "大般若波羅蜜多經卷第三百四",
    "T06n0220_342:0754b03_0": "十二",
    "T06n0220_342:0754b05_0": "三藏法師玄奘奉　詔譯",
    "T06n0220_342:0754b06_0": "初分願喻品第五十六之二",
    "T06n0220_342:0754b07_0": "佛言：「善現！",
    "T06n0220_342:0754b07_1": "善哉！",
    "T06n0220_342:0754b07_2": "善哉！",
    "T06n0220_342:0754b07_3": "如是！",
    "T06n0220_342:0754b07_4": "如是！",
    "T06n0220_342:0754b07_5": "如汝所說。",
    "T06n0220_342:0754b08_0": "「善現！",
    "T06n0220_342:0754b08_1": "般若波羅蜜多畢竟離，靜慮、精進、安忍、淨戒、布施波羅蜜多亦畢竟離。",
    "T06n0220_342:0754b09_2": "「善現！",
    "T06n0220_342:0754b09_3": "內空畢竟離，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空亦畢竟離。",
    "T06n0220_342:0754b13_4": "「善現！",
    "T06n0220_342:0754b13_5": "真如畢竟離，法界、法性、不虛妄性、不變異性、平等性、離生性、法定、法住、實際、虛空界、不思議界亦畢竟離。",
    "T06n0220_342:0754b16_6": "「善現！",
    "T06n0220_342:0754b16_7": "苦聖諦畢竟離，集、滅、道聖諦亦畢竟離。",
    "T06n0220_342:0754b17_8": "「善現！",
    "T06n0220_342:0754b17_9": "四靜慮畢竟離，四無量、四無色定亦畢竟離。",
    "T06n0220_342:0754b18_10": "「善現！",
    "T06n0220_342:0754b18_11": "八解脫畢竟離，八勝處、九次第定、十遍處亦畢竟離。",
    "T06n0220_342:0754b19_12": "「善現！",
    "T06n0220_342:0754b19_13": "四念住畢竟離，四正斷、四神足、五根、五力、七等覺支、八聖道支亦畢竟離。",
    "T06n0220_342:0754b21_14": "「善現！",
    "T06n0220_342:0754b21_15": "空解脫門畢竟離，無相、無願解脫門亦畢竟離。",
    "T06n0220_342:0754b22_16": "「善現！",
    "T06n0220_342:0754b22_17": "極喜地畢竟離，離垢地、發光地、焰慧地、極難勝地、現前地、遠行地、不動地、善慧地、法雲地亦畢竟離。",
    "T06n0220_342:0754b24_18": "「善現！",
    "T06n0220_342:0754b24_19": "五眼畢竟離，六神通亦畢竟離。",
    "T06n0220_342:0754b25_20": "「善現！",
    "T06n0220_342:0754b25_21": "佛十力畢竟離，四無所畏、四無礙解、大慈、大悲、大喜、大捨、十八佛不共法亦畢竟離。",
    "T06n0220_342:0754b27_22": "「善現！",
    "T06n0220_342:0754b27_23": "無忘失法畢竟離，恒住捨性亦畢竟離。",
    "T06n0220_342:0754b28_24": "「善現！",
    "T06n0220_342:0754b28_25": "一切智畢竟離，道相智、一切相智亦畢竟離。",
    "T06n0220_342:0754b29_26": "「善現！",
    "T06n0220_342:0754b29_27": "一切陀羅尼門畢竟離，一切三摩地門亦畢竟離。",
    "T06n0220_342:0754c01_28": "「善現！",
    "T06n0220_342:0754c01_29": "一切菩薩摩訶薩行畢竟離。",
    "T06n0220_342:0754c02_30": "「善現！",
    "T06n0220_342:0754c02_31": "諸佛無上正等菩提畢竟離。",
    "T06n0220_342:0754c03_32": "「善現！",
    "T06n0220_342:0754c03_33": "一切智智亦畢竟離。",
    "T06n0220_342:0754c05_0": "「善現！",
    "T06n0220_342:0754c05_1": "以般若波羅蜜多畢竟離，靜慮、精進、安忍、淨戒、布施波羅蜜多亦畢竟離故，菩薩摩訶薩可得無上正等菩提。",
    "T06n0220_342:0754c07_2": "「善現！",
    "T06n0220_342:0754c07_3": "以內空畢竟離，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空亦畢竟離故，菩薩摩訶薩可得無上正等菩提。",
    "T06n0220_342:0754c12_4": "「善現！",
    "T06n0220_342:0754c12_5": "以真如畢竟離，法界、法性、不虛妄性、不變異性、平等性、離生性、法定、法住、實際、虛空界、不思議界亦畢竟離故，菩薩摩訶薩可得無上正等菩提。",
    "T06n0220_342:0754c15_6": "「善現！",
    "T06n0220_342:0754c15_7": "以苦聖諦畢竟離，集、滅、道聖諦亦畢竟離故，菩薩摩訶薩可得無上正等菩提。",
    "T06n0220_342:0754c17_8": "「善現！",
    "T06n0220_342:0754c17_9": "以四靜慮畢竟離，四無量、四無色定亦畢竟離故，菩薩摩訶薩可得無上正等菩提。",
    "T06n0220_342:0754c19_10": "「善現！",
    "T06n0220_342:0754c19_11": "以八解脫畢竟離，八勝處、九次第定、十遍處亦畢竟離故，菩薩摩訶薩可得無上正等菩提。",
    "T06n0220_342:0754c21_12": "「善現！",
    "T06n0220_342:0754c21_13": "以四念住畢竟離，四正斷、四神足、五根、五力、七等覺支、八聖道支亦畢竟離故，菩薩摩訶薩可得無上正等菩提。",
    "T06n0220_342:0754c24_14": "「善現！",
    "T06n0220_342:0754c24_15": "以空解脫門畢竟離，無相、無願解脫門亦畢竟離故，菩薩摩訶薩可得無上正等菩提。",
    "T06n0220_342:0754c26_16": "「善現！",
    "T06n0220_342:0754c26_17": "以極喜地畢竟離，離垢地、發光地、焰慧地、極難勝地、現前地、遠行地、不動地、善慧地、法雲地亦畢竟離故，菩薩摩訶薩可得無上正等菩提。",
    "T06n0220_342:0754c29_18": "「善現！",
    "T06n0220_342:0754c29_19": "以五眼畢竟離，六神通亦畢竟離故，菩薩摩訶薩可得無上正等菩提。",
    "T06n0220_342:0755a02_20": "「善現！",
    "T06n0220_342:0755a02_21": "以佛十力畢竟離，四無所畏、四無礙解、大慈、大悲、大喜、大捨、十八佛不共法亦畢竟離故，菩薩摩訶薩可得無上正等菩提。",
    "T06n0220_342:0755a05_22": "「善現！",
    "T06n0220_342:0755a05_23": "以無忘失法畢竟離，恒住捨性亦畢竟離故，菩薩摩訶薩可得無上正等菩提。",
    "T06n0220_342:0755a07_0": "「善現！",
    "T06n0220_342:0755a07_1": "以一切智畢竟離，道相智、一切相智亦畢竟離故，菩薩摩訶薩可得無上正等菩提。",
    "T06n0220_342:0755a09_0": "「善現！",
    "T06n0220_342:0755a09_1": "以一切陀羅尼門畢竟離，一切三摩地門亦畢竟離故，菩薩摩訶薩可得無上正等菩提。",
    "T06n0220_342:0755a11_2": "「善現！",
    "T06n0220_342:0755a11_3": "以一切菩薩摩訶薩行畢竟離故，菩薩摩訶薩可得無上正等菩提。",
    "T06n0220_342:0755a12_4": "「善現！",
    "T06n0220_342:0755a12_5": "以諸佛無上正等菩提畢竟離故，菩薩摩訶薩可得無上正等菩提。",
    "T06n0220_342:0755a14_6": "「善現！",
    "T06n0220_342:0755a14_7": "以一切智智畢竟離故，菩薩摩訶薩可得無上正等菩提。",
    "T06n0220_342:0755a16_0": "「復次，善現！",
    "T06n0220_342:0755a16_1": "若般若波羅蜜多非畢竟離，應非般若波羅蜜多；若靜慮、精進、安忍、淨戒、布施波羅蜜多非畢竟離，應非靜慮、精進、安忍、淨戒、布施波羅蜜多。",
    "T06n0220_342:0755a19_2": "「善現！",
    "T06n0220_342:0755a19_3": "若內空非畢竟離，應非內空；若外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空非畢竟離，應非外空乃至無性自性空。",
    "T06n0220_342:0755a24_4": "「善現！",
    "T06n0220_342:0755a24_5": "若真如非畢竟離，應非真如；若法界、法性、不虛妄性、不變異性、平等性、離生性、法定、法住、實際、虛空界、不思議界非畢竟離，應非法界乃至不思議界。",
    "T06n0220_342:0755a27_6": "「善現！",
    "T06n0220_342:0755a27_7": "若苦聖諦非畢竟離，應非苦聖諦；若集、滅、道聖諦非畢竟離，應非集、滅、道聖諦。",
    "T06n0220_342:0755a29_8": "「善現！",
    "T06n0220_342:0755a29_9": "若四靜慮非畢竟離，應非四靜慮；若四無量、四無色定非畢竟離，應非四無量、四無色定。",
    "T06n0220_342:0755b02_10": "「善現！",
    "T06n0220_342:0755b02_11": "若八解脫非畢竟離，應非八解脫；若八勝處、九次第定、十遍處非畢竟離，應非八勝處、九次第定、十遍處。",
    "T06n0220_342:0755b06_0": "「善現！",
    "T06n0220_342:0755b06_1": "若四念住非畢竟離，應非四念住；若四正斷、四神足、五根、五力、七等覺支、八聖道支非畢竟離，應非四正斷乃至八聖道支。",
    "T06n0220_342:0755b08_2": "「善現！",
    "T06n0220_342:0755b09_0": "若空解脫門非畢竟離，應非空解脫門；若無相、無願解脫門非畢竟離，應非無相、無願解脫門。",
    "T06n0220_342:0755b11_1": "「善現！",
    "T06n0220_342:0755b11_2": "若極喜地非畢竟離，應非極喜地；若離垢地、發光地、焰慧地、極難勝地、現前地、遠行地、不動地、善慧地、法雲地非畢竟離，應非離垢地乃至法雲地。",
    "T06n0220_342:0755b14_3": "「善現！",
    "T06n0220_342:0755b14_4": "若五眼非畢竟離，應非五眼；若六神通非畢竟離，應非六神通。",
    "T06n0220_342:0755b16_5": "「善現！",
    "T06n0220_342:0755b16_6": "若佛十力非畢竟離，應非佛十力；若四無所畏、四無礙解、大慈、大悲、大喜、大捨、十八佛不共法非畢竟離，應非四無所畏乃至十八佛不共法。",
    "T06n0220_342:0755b19_7": "「善現！",
    "T06n0220_342:0755b19_8": "若無忘失法非畢竟離，應非無忘失法；若恒住捨性非畢竟離，應非恒住捨性。",
    "T06n0220_342:0755b21_9": "「善現！",
    "T06n0220_342:0755b21_10": "若一切智非畢竟離，應非一切智；若道相智、一切相智非畢竟離，應非道相智、一切相智。",
    "T06n0220_342:0755b23_11": "「善現！",
    "T06n0220_342:0755b23_12": "若一切陀羅尼門非畢竟離，應非一切陀羅尼門；若一切三摩地門非畢竟離，應非一切三摩地門。",
    "T06n0220_342:0755b25_13": "「善現！",
    "T06n0220_342:0755b25_14": "若一切菩薩摩訶薩行非畢竟離，應非一切菩薩摩訶薩行。",
    "T06n0220_342:0755b27_15": "「善現！",
    "T06n0220_342:0755b27_16": "若諸佛無上正等菩提非畢竟離，應非諸佛無上正等菩提。",
    "T06n0220_342:0755b28_17": "「善現！",
    "T06n0220_342:0755b28_18": "若一切智智非畢竟離，應非一切智智。",
    "T06n0220_342:0755c01_0": "「善現！",
    "T06n0220_342:0755c01_1": "以般若波羅蜜多畢竟離故，名為般若波羅蜜多；以靜慮、精進、安忍、淨戒、布施波羅蜜多畢竟離故，名為靜慮、精進、安忍、淨戒、布施波羅蜜多。",
    "T06n0220_342:0755c04_2": "「善現！",
    "T06n0220_342:0755c04_3": "以內空畢竟離故，名為內空；以外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空畢竟離故，名為外空乃至無性自性空。",
    "T06n0220_342:0755c09_4": "「善現！",
    "T06n0220_342:0755c09_5": "以真如畢竟離故，名為真如；以法界、法性、不虛妄性、不變異性、平等性、離生性、法定、法住、實際、虛空界、不思議界畢竟離故，名為法界乃至不思議界。",
    "T06n0220_342:0755c12_6": "「善現！",
    "T06n0220_342:0755c12_7": "以苦聖諦畢竟離故，名為苦聖諦；以集、滅、道聖諦畢竟離故，名為集、滅、道聖諦。",
    "T06n0220_342:0755c14_8": "「善現！",
    "T06n0220_342:0755c14_9": "以四靜慮畢竟離故，名為四靜慮；以四無量、四無色定畢竟離故，名為四無量、四無色定。",
    "T06n0220_342:0755c16_10": "「善現！",
    "T06n0220_342:0755c16_11": "以八解脫畢竟離故，名為八解脫；以八勝處、九次第定、十遍處畢竟離故，名為八勝處、九次第定、十遍處。",
    "T06n0220_342:0755c19_12": "「善現！",
    "T06n0220_342:0755c19_13": "以四念住畢竟離故，名為四念住；以四正斷、四神足、五根、五力、七等覺支、八聖道支畢竟離故，名為四正斷乃至八聖道支。",
    "T06n0220_342:0755c21_14": "「善現！",
    "T06n0220_342:0755c22_15": "以空解脫門畢竟離故，名為空解脫門；以無相、無願解脫門畢竟離故，名為無相、無願解脫門。",
    "T06n0220_342:0755c24_16": "「善現！",
    "T06n0220_342:0755c24_17": "以極喜地畢竟離故，名為極喜地；以離垢地、發光地、焰慧地、極難勝地、現前地、遠行地、不動地、善慧地、法雲地畢竟離故，名為離垢地乃至法雲地。",
    "T06n0220_342:0755c27_18": "「善現！",
    "T06n0220_342:0755c27_19": "以五眼畢竟離故，名為五眼；以六神通畢竟離故，名為六神通。",
    "T06n0220_342:0755c29_20": "「善現！",
    "T06n0220_342:0755c29_21": "以佛十力畢竟離故，名為佛十力；以四無所畏、四無礙解、大慈、大悲、大喜、大捨、十八佛不共法畢竟離故，名為四無所畏乃至十八佛不共法。",
    "T06n0220_342:0756a03_22": "「善現！",
    "T06n0220_342:0756a03_23": "以無忘失法畢竟離故，名為無忘失法；以恒住捨性畢竟離故，名為恒住捨性。",
    "T06n0220_342:0756a05_24": "「善現！",
    "T06n0220_342:0756a05_25": "以一切智畢竟離故，名為一切智；以道相智、一切相智畢竟離故，名為道相智、一切相智。",
    "T06n0220_342:0756a07_26": "「善現！",
    "T06n0220_342:0756a07_27": "以一切陀羅尼門畢竟離故，名為一切陀羅尼門；以一切三摩地門畢竟離故，名為一切三摩地門。",
    "T06n0220_342:0756a09_28": "「善現！",
    "T06n0220_342:0756a09_29": "以一切菩薩摩訶薩行畢竟離故，名為一切菩薩摩訶薩行。",
    "T06n0220_342:0756a11_30": "「善現！",
    "T06n0220_342:0756a11_31": "以諸佛無上正等菩提畢竟離故，名為諸佛無上正等菩提。",
    "T06n0220_342:0756a12_32": "「善現！",
    "T06n0220_342:0756a12_33": "以一切智智畢竟離故，名為一切智智。",
    "T06n0220_342:0756a13_34": "「是故，善現！",
    "T06n0220_342:0756a13_35": "菩薩摩訶薩非不依般若波羅蜜多，能證無上正等菩提，雖非離法能證離法，而證無上正等菩提，非不依止甚深般若波羅蜜多。",
    "T06n0220_342:0756a16_36": "是故菩薩摩訶薩眾欲得無上正等菩提，應勤修學甚深般若波羅蜜多。」",
    "T06n0220_342:0756a19_0": "時，具壽善現白佛言：「世尊！",
    "T06n0220_342:0756a19_1": "諸菩薩摩訶薩所行法義極為甚深。」",
    "T06n0220_342:0756a20_2": "佛言：「善現！",
    "T06n0220_342:0756a20_3": "如是！",
    "T06n0220_342:0756a20_4": "如是！",
    "T06n0220_342:0756a20_5": "如汝所說。",
    "T06n0220_342:0756a21_6": "諸菩薩摩訶薩所行法義極為甚深。",
    "T06n0220_342:0756a21_7": "善現當知！",
    "T06n0220_342:0756a22_8": "諸菩薩摩訶薩能為難事，雖行如是甚深法義，而於聲聞、獨覺地法能不作證。」",
    "T06n0220_342:0756a23_9": "爾時，善現白言：「世尊！",
    "T06n0220_342:0756a24_10": "如我解佛所說義者，諸菩薩摩訶薩所作不難。",
    "T06n0220_342:0756a25_11": "所以者何？",
    "T06n0220_342:0756a25_12": "諸菩薩摩訶薩所證法義都不可得，能證般若波羅蜜多亦不可得，證法、證者、證處、證時亦不可得。",
    "T06n0220_342:0756a27_13": "世尊！",
    "T06n0220_342:0756a28_14": "諸菩薩摩訶薩觀一切法既不可得，有何法義可為所證？",
    "T06n0220_342:0756a29_15": "有何般若波羅蜜多可為能證？",
    "T06n0220_342:0756b01_16": "復有何等而可施設證法、證者、證處、證時？",
    "T06n0220_342:0756b02_0": "既爾，云何可執由此證得無上正等菩提？",
    "T06n0220_342:0756b02_1": "無上菩提尚不可證，況證聲聞、獨覺地法！",
    "T06n0220_342:0756b03_2": "世尊！",
    "T06n0220_342:0756b04_0": "是名菩薩無所得行，若菩薩摩訶薩能行如是無所得行，於一切法得無闇障。",
    "T06n0220_342:0756b05_1": "「世尊！",
    "T06n0220_342:0756b05_2": "若菩薩摩訶薩聞如是語，心不沈沒，不驚、不怖，亦不憂悔，是行般若波羅蜜多。",
    "T06n0220_342:0756b07_3": "世尊！",
    "T06n0220_342:0756b07_4": "是菩薩摩訶薩如是行時，不見眾相，不見我行，不見不行，不見般若波羅蜜多是我所行，不見無上正等菩提是我所證，亦復不見證處、時等。",
    "T06n0220_342:0756b10_5": "「世尊！",
    "T06n0220_342:0756b11_6": "是菩薩摩訶薩行甚深般若波羅蜜多時，不作是念：『我遠聲聞及獨覺地，我近無上正等菩提。』",
    "T06n0220_342:0756b13_7": "「世尊！",
    "T06n0220_342:0756b13_8": "譬如虛空，不作是念：『我去此法若遠若近。』",
    "T06n0220_342:0756b14_9": "所以者何？",
    "T06n0220_342:0756b14_10": "虛空無動亦無差別，無分別故。",
    "T06n0220_342:0756b15_11": "行深般若波羅蜜多諸菩薩摩訶薩亦復如是，不作是念：『我遠聲聞及獨覺地，我近無上正等菩提。』",
    "T06n0220_342:0756b17_12": "所以者何？",
    "T06n0220_342:0756b17_13": "甚深般若波羅蜜多無分別故。",
    "T06n0220_342:0756b18_14": "「世尊！",
    "T06n0220_342:0756b18_15": "譬如幻士，不作是念：『幻所似法去我為遠，幻具、幻師去我為近，聚集徒眾亦近亦遠。』",
    "T06n0220_342:0756b20_16": "所以者何？",
    "T06n0220_342:0756b20_17": "所幻作士無分別故。",
    "T06n0220_342:0756b21_18": "行深般若波羅蜜多諸菩薩摩訶薩亦復如是，不作是念：『我遠聲聞及獨覺地，我近無上正等菩提。』",
    "T06n0220_342:0756b23_19": "所以者何？",
    "T06n0220_342:0756b23_20": "甚深般若波羅蜜多無分別故。",
    "T06n0220_342:0756b24_21": "「世尊！",
    "T06n0220_342:0756b24_22": "譬如影像，不作是念：『我因彼現去我為近，所不因法去我為遠。』",
    "T06n0220_342:0756b25_23": "所以者何？",
    "T06n0220_342:0756b26_24": "所現影像無分別故。",
    "T06n0220_342:0756b26_25": "行深般若波羅蜜多諸菩薩摩訶薩亦復如是，不作是念：『我遠聲聞及獨覺地，我近無上正等菩提。』",
    "T06n0220_342:0756b28_26": "所以者何？",
    "T06n0220_342:0756b29_27": "甚深般若波羅蜜多無分別故。",
    "T06n0220_342:0756b29_28": "「世尊！",
    "T06n0220_342:0756b29_29": "行深般若波羅蜜多諸菩薩摩訶薩無愛無憎。",
    "T06n0220_342:0756c01_30": "所以者何？",
    "T06n0220_342:0756c02_31": "甚深般若波羅蜜多及一切法，愛憎自性不可得故。",
    "T06n0220_342:0756c03_32": "「世尊！",
    "T06n0220_342:0756c03_33": "如諸如來、應、正等覺無愛無憎，行深般若波羅蜜多諸菩薩摩訶薩亦復如是無愛無憎。",
    "T06n0220_342:0756c05_34": "所以者何？",
    "T06n0220_342:0756c05_35": "諸佛菩薩愛憎斷故。",
    "T06n0220_342:0756c06_36": "「世尊！",
    "T06n0220_342:0756c06_37": "如諸如來、應、正等覺永斷一切妄想分別，行深般若波羅蜜多諸菩薩摩訶薩亦復如是，伏斷一切妄想分別。",
    "T06n0220_342:0756c08_38": "所以者何？",
    "T06n0220_342:0756c08_39": "諸佛菩薩於一切法無分別故。",
    "T06n0220_342:0756c09_40": "「世尊！",
    "T06n0220_342:0756c09_41": "如諸如來、應、正等覺不作是念：『我遠聲聞及獨覺地，我近無上正等菩提。』",
    "T06n0220_342:0756c11_42": "行深般若波羅蜜多諸菩薩摩訶薩亦復如是，不作是念：『我遠聲聞及獨覺地，我近無上正等菩提。』",
    "T06n0220_342:0756c13_43": "所以者何？",
    "T06n0220_342:0756c13_44": "諸佛菩薩無分別故。",
    "T06n0220_342:0756c14_45": "「世尊！",
    "T06n0220_342:0756c14_46": "如諸如來、應、正等覺所變化者，不作是念：『我遠聲聞及獨覺地，我近無上正等菩提。』",
    "T06n0220_342:0756c16_47": "所以者何？",
    "T06n0220_342:0756c16_48": "所變化者無分別故。",
    "T06n0220_342:0756c17_0": "行深般若波羅蜜多諸菩薩摩訶薩亦復如是，不作是念：『我遠聲聞及獨覺地，我近無上正等菩提。』",
    "T06n0220_342:0756c19_1": "所以者何？",
    "T06n0220_342:0756c19_2": "甚深般若波羅蜜多無分別故。",
    "T06n0220_342:0756c20_3": "「世尊！",
    "T06n0220_342:0756c20_4": "如如來等欲有所作，化作化者令作彼事，而所化者不作是念：『我能造作如是事業。』",
    "T06n0220_342:0756c22_5": "所以者何？",
    "T06n0220_342:0756c22_6": "諸所化者無分別故。",
    "T06n0220_342:0756c22_7": "甚深般若波羅蜜多亦復如是，有所為故而勤修習，既修習已雖能成辦所作事業，而於所作都無分別。",
    "T06n0220_342:0756c25_8": "所以者何？",
    "T06n0220_342:0756c25_9": "甚深般若波羅蜜多無分別故。",
    "T06n0220_342:0756c26_10": "「世尊！",
    "T06n0220_342:0756c26_11": "譬如工匠或彼弟子，有所為故造諸機關，或女、或男、若象馬等，此諸機關雖有所作，而於彼事都無分別。",
    "T06n0220_342:0756c28_12": "所以者何？",
    "T06n0220_342:0756c28_13": "諸機關事無分別故。",
    "T06n0220_342:0756c29_14": "甚深般若波羅蜜多亦復如是，有所為故而成立之，既成立已，雖能成辦種種事業，而於所作都無分別。",
    "T06n0220_342:0757a02_15": "所以者何？",
    "T06n0220_342:0757a02_16": "甚深般若波羅蜜多於一切法無分別故。」",
    "T06n0220_342:0757a04_0": "爾時，具壽舍利子問具壽善現言：「善現！",
    "T06n0220_342:0757a04_1": "為但般若波羅蜜多無分別，靜慮、精進、安忍、淨戒、布施波羅蜜多亦無分別耶？」",
    "T06n0220_342:0757a06_2": "善現答言：「舍利子！",
    "T06n0220_342:0757a07_0": "非但般若波羅蜜多無分別，靜慮、精進、安忍、淨戒、布施波羅蜜多亦無分別。」",
    "T06n0220_342:0757a08_1": "時，舍利子復問善現言：「善現！",
    "T06n0220_342:0757a09_2": "為色亦無分別，受、想、行、識亦無分別耶？",
    "T06n0220_342:0757a10_3": "「善現！",
    "T06n0220_342:0757a10_4": "為眼處亦無分別，耳、鼻、舌、身、意處亦無分別耶？",
    "T06n0220_342:0757a11_5": "「善現！",
    "T06n0220_342:0757a11_6": "為色處亦無分別，聲、香、味、觸、法處亦無分別耶？",
    "T06n0220_342:0757a12_7": "「善現！",
    "T06n0220_342:0757a12_8": "為眼界亦無分別，耳、鼻、舌、身、意界亦無分別耶？",
    "T06n0220_342:0757a13_9": "「善現！",
    "T06n0220_342:0757a13_10": "為色界亦無分別，聲、香、味、觸、法界亦無分別耶？",
    "T06n0220_342:0757a14_11": "「善現！",
    "T06n0220_342:0757a15_0": "為眼識界亦無分別，耳、鼻、舌、身、意識界亦無分別耶？",
    "T06n0220_342:0757a16_1": "「善現！",
    "T06n0220_342:0757a16_2": "為眼觸亦無分別，耳、鼻、舌、身、意觸亦無分別耶？",
    "T06n0220_342:0757a17_3": "「善現！",
    "T06n0220_342:0757a17_4": "為眼觸為緣所生諸受亦無分別，耳、鼻、舌、身、意觸為緣所生諸受亦無分別耶？",
    "T06n0220_342:0757a19_5": "「善現！",
    "T06n0220_342:0757a19_6": "為地界亦無分別，水、火、風、空、識界亦無分別耶？",
    "T06n0220_342:0757a20_7": "「善現！",
    "T06n0220_342:0757a20_8": "為無明亦無分別，行、識、名色、六處、觸、受、愛、取、有、生、老死亦無分別耶？",
    "T06n0220_342:0757a22_0": "「善現！",
    "T06n0220_342:0757a22_1": "為內空亦無分別，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空亦無分別耶？",
    "T06n0220_342:0757a26_2": "「善現！",
    "T06n0220_342:0757a26_3": "為真如亦無分別，法界、法性、不虛妄性、不變異性、平等性、離生性、法定、法住、實際、虛空界、不思議界亦無分別耶？",
    "T06n0220_342:0757a28_4": "「善現！",
    "T06n0220_342:0757a28_5": "為苦聖諦亦無分別，集、滅、道聖諦亦無分別耶？",
    "T06n0220_342:0757b01_0": "「善現！",
    "T06n0220_342:0757b01_1": "為四靜慮亦無分別，四無量、四無色定亦無分別耶？",
    "T06n0220_342:0757b02_2": "「善現！",
    "T06n0220_342:0757b02_3": "為八解脫亦無分別，八勝處、九次第定、十遍處亦無分別耶？",
    "T06n0220_342:0757b03_4": "「善現！",
    "T06n0220_342:0757b04_5": "為四念住亦無分別，四正斷、四神足、五根、五力、七等覺支、八聖道支亦無分別耶？",
    "T06n0220_342:0757b05_6": "「善現！",
    "T06n0220_342:0757b06_7": "為空解脫門亦無分別，無相、無願解脫門亦無分別耶？",
    "T06n0220_342:0757b07_8": "「善現！",
    "T06n0220_342:0757b07_9": "為極喜地亦無分別，離垢地、發光地、焰慧地、極難勝地、現前地、遠行地、不動地、善慧地、法雲地亦無分別耶？",
    "T06n0220_342:0757b09_10": "「善現！",
    "T06n0220_342:0757b10_0": "為五眼亦無分別，六神通亦無分別耶？",
    "T06n0220_342:0757b10_1": "「善現！",
    "T06n0220_342:0757b11_2": "為佛十力亦無分別，四無所畏、四無礙解、大慈、大悲、大喜、大捨、十八佛不共法亦無分別耶？",
    "T06n0220_342:0757b13_3": "「善現！",
    "T06n0220_342:0757b13_4": "為無忘失法亦無分別，恒住捨性亦無分別耶？",
    "T06n0220_342:0757b14_5": "「善現！",
    "T06n0220_342:0757b14_6": "為一切智亦無分別，道相智、一切相智亦無分別耶？",
    "T06n0220_342:0757b15_7": "「善現！",
    "T06n0220_342:0757b15_8": "為一切陀羅尼門亦無分別，一切三摩地門亦無分別耶？",
    "T06n0220_342:0757b17_9": "「善現！",
    "T06n0220_342:0757b17_10": "為預流果亦無分別，一來、不還、阿羅漢果獨覺菩提亦無分別耶？",
    "T06n0220_342:0757b18_11": "「善現！",
    "T06n0220_342:0757b18_12": "為一切菩薩摩訶薩行亦無分別，諸佛無上正等菩提亦無分別耶？",
    "T06n0220_342:0757b20_13": "「善現！",
    "T06n0220_342:0757b20_14": "為有為界亦無分別，無為界亦無分別耶？」",
    "T06n0220_342:0757b21_15": "善現答言：「舍利子！",
    "T06n0220_342:0757b22_16": "色亦無分別，受、想、行、識亦無分別。",
    "T06n0220_342:0757b22_17": "「舍利子！",
    "T06n0220_342:0757b23_0": "眼處亦無分別，耳、鼻、舌、身、意處亦無分別。",
    "T06n0220_342:0757b23_1": "「舍利子！",
    "T06n0220_342:0757b24_2": "色處亦無分別，聲、香、味、觸、法處亦無分別。",
    "T06n0220_342:0757b25_3": "「舍利子！",
    "T06n0220_342:0757b25_4": "眼界亦無分別，耳、鼻、舌、身、意界亦無分別。",
    "T06n0220_342:0757b26_5": "「舍利子！",
    "T06n0220_342:0757b26_6": "色界亦無分別，聲、香、味、觸、法界亦無分別。",
    "T06n0220_342:0757b27_7": "「舍利子！",
    "T06n0220_342:0757b27_8": "眼識界亦無分別，耳、鼻、舌、身、意識界亦無分別。",
    "T06n0220_342:0757b28_9": "「舍利子！",
    "T06n0220_342:0757b28_10": "眼觸亦無分別，耳、鼻、舌、身、意觸亦無分別。",
    "T06n0220_342:0757b29_11": "「舍利子！",
    "T06n0220_342:0757b29_12": "眼觸為緣所生諸受亦無分別，耳、鼻、舌、身、意觸為緣所生諸受亦無分別。",
    "T06n0220_342:0757c02_13": "「舍利子！",
    "T06n0220_342:0757c02_14": "地界亦無分別，水、火、風、空、識界亦無分別。",
    "T06n0220_342:0757c03_15": "「舍利子！",
    "T06n0220_342:0757c03_16": "無明亦無分別，行、識、名色、六處、觸、受、愛、取、有、生、老死亦無分別。",
    "T06n0220_342:0757c05_17": "「舍利子！",
    "T06n0220_342:0757c05_18": "內空亦無分別，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空亦無分別。",
    "T06n0220_342:0757c09_19": "「舍利子！",
    "T06n0220_342:0757c09_20": "真如亦無分別，法界、法性、不虛妄性、不變異性、平等性、離生性、法定、法住、實際、虛空界、不思議界亦無分別。",
    "T06n0220_342:0757c11_21": "「舍利子！",
    "T06n0220_342:0757c11_22": "苦聖諦亦無分別，集、滅、道聖諦亦無分別。",
    "T06n0220_342:0757c12_23": "「舍利子！",
    "T06n0220_342:0757c13_0": "四靜慮亦無分別，四無量、四無色定亦無分別。",
    "T06n0220_342:0757c14_1": "「舍利子！",
    "T06n0220_342:0757c14_2": "八解脫亦無分別，八勝處、九次第定、十遍處亦無分別。",
    "T06n0220_342:0757c15_3": "「舍利子！",
    "T06n0220_342:0757c15_4": "四念住亦無分別，四正斷、四神足、五根、五力、七等覺支、八聖道支亦無分別。",
    "T06n0220_342:0757c17_5": "「舍利子！",
    "T06n0220_342:0757c17_6": "空解脫門亦無分別，無相、無願解脫門亦無分別。",
    "T06n0220_342:0757c18_7": "「舍利子！",
    "T06n0220_342:0757c19_8": "極喜地亦無分別，離垢地、發光地、焰慧地、極難勝地、現前地、遠行地、不動地、善慧地、法雲地亦無分別。",
    "T06n0220_342:0757c21_9": "「舍利子！",
    "T06n0220_342:0757c21_10": "五眼亦無分別，六神通亦無分別。",
    "T06n0220_342:0757c22_11": "「舍利子！",
    "T06n0220_342:0757c22_12": "佛十力亦無分別，四無所畏、四無礙解、大慈、大悲、大喜、大捨、十八佛不共法亦無分別。",
    "T06n0220_342:0757c24_13": "「舍利子！",
    "T06n0220_342:0757c24_14": "無忘失法亦無分別，恒住捨性亦無分別。",
    "T06n0220_342:0757c25_15": "「舍利子！",
    "T06n0220_342:0757c25_16": "一切智亦無分別，道相智、一切相智亦無分別。",
    "T06n0220_342:0757c26_17": "「舍利子！",
    "T06n0220_342:0757c27_18": "一切陀羅尼門亦無分別，一切三摩地門亦無分別。",
    "T06n0220_342:0757c28_19": "「舍利子！",
    "T06n0220_342:0757c28_20": "預流果亦無分別，一來、不還、阿羅漢果、獨覺菩提亦無分別。",
    "T06n0220_342:0757c29_21": "「舍利子！",
    "T06n0220_342:0758a01_0": "一切菩薩摩訶薩行亦無分別，諸佛無上正等菩提亦無分別。",
    "T06n0220_342:0758a02_1": "「舍利子！",
    "T06n0220_342:0758a02_2": "有為界亦無分別，無為界亦無分別。」",
    "T06n0220_342:0758a04_0": "舍利子言：「善現！",
    "T06n0220_342:0758a04_1": "若一切法皆無分別，云何而有地獄、傍生、鬼界、人、天五趣差別？",
    "T06n0220_342:0758a05_2": "云何復有修預流、一來、不還、阿羅漢、獨覺、菩薩、諸佛位異？」",
    "T06n0220_342:0758a07_3": "善現言：「舍利子！",
    "T06n0220_342:0758a07_4": "有情顛倒煩惱因緣，造作種種身、語、意業，由此感得欲為根本業異熟果，依此施設地獄、傍生、鬼界、人、天五趣差別。",
    "T06n0220_342:0758a10_0": "言云何有修預流等諸位異者，舍利子！",
    "T06n0220_342:0758a10_1": "無分別故，有修預流及預流果；無分別故，有修一來及一來果；無分別故，有修不還及不還果；無分別故，有修阿羅漢及阿羅漢果；無分別故，有修獨覺及獨覺菩提；無分別故，有修菩薩摩訶薩及菩薩摩訶薩道；無分別故，有修如來、應、正等覺及佛無上正等菩提。",
    "T06n0220_342:0758a16_2": "「舍利子！",
    "T06n0220_342:0758a17_3": "過去如來、應、正等覺由無分別，分別斷故，可施設有；未來如來、應、正等覺亦無分別，分別斷故，可施設有；現在十方諸佛世界一切如來、應、正等覺現說法者亦無分別，分別斷故，可施設有。",
    "T06n0220_342:0758a21_4": "舍利子！",
    "T06n0220_342:0758a21_5": "由此因緣，知一切法皆無分別，以無分別真如、法界、法性、實際為定量故。",
    "T06n0220_342:0758a23_6": "「舍利子！",
    "T06n0220_342:0758a23_7": "菩薩摩訶薩應行如是無分別相甚深般若波羅蜜多，若行如是無分別相甚深般若波羅蜜多，便能證得無分別相所求無上正等菩提。」",
    "T06n0220_342:0758a27_0": "初分堅等讚品第五十七之一",
    "T06n0220_342:0758a28_0": "時，舍利子問善現言：「菩薩摩訶薩行深般若波羅蜜多時，為行堅實法？",
    "T06n0220_342:0758a29_1": "為行無堅實法耶？」",
    "T06n0220_342:0758b01_0": "善現答言：「菩薩摩訶薩行深般若波羅蜜多時，為行無堅實法，不為行堅實法。",
    "T06n0220_342:0758b02_1": "何以故？",
    "T06n0220_342:0758b02_2": "「舍利子！",
    "T06n0220_342:0758b03_3": "般若波羅蜜多無堅實故，靜慮、精進、安忍、淨戒、布施波羅蜜多亦無堅實故。",
    "T06n0220_342:0758b04_4": "「舍利子！",
    "T06n0220_342:0758b05_0": "內空無堅實故，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空亦無堅實故。",
    "T06n0220_342:0758b08_1": "「舍利子！",
    "T06n0220_342:0758b09_2": "真如無堅實故，法界、法性、不虛妄性、不變異性、平等性、離生性、法定、法住、實際、虛空界、不思議界亦無堅實故。",
    "T06n0220_342:0758b11_3": "「舍利子！",
    "T06n0220_342:0758b11_4": "苦聖諦無堅實故，集、滅、道聖諦亦無堅實故。",
    "T06n0220_342:0758b12_5": "「舍利子！",
    "T06n0220_342:0758b12_6": "四靜慮無堅實故，四無量、四無色定亦無堅實故。",
    "T06n0220_342:0758b14_7": "「舍利子！",
    "T06n0220_342:0758b14_8": "八解脫無堅實故，八勝處、九次第定、十遍處亦無堅實故。",
    "T06n0220_342:0758b15_9": "「舍利子！",
    "T06n0220_342:0758b15_10": "四念住無堅實故，四正斷、四神足、五根、五力、七等覺支、八聖道支亦無堅實故。",
    "T06n0220_342:0758b17_11": "「舍利子！",
    "T06n0220_342:0758b17_12": "空解脫門無堅實故，無相、無願解脫門亦無堅實故。",
    "T06n0220_342:0758b18_13": "「舍利子！",
    "T06n0220_342:0758b19_0": "極喜地無堅實故，離垢地、發光地、焰慧地、極難勝地、現前地、遠行地、不動地、善慧地、法雲地亦無堅實故。",
    "T06n0220_342:0758b21_1": "「舍利子！",
    "T06n0220_342:0758b21_2": "五眼無堅實故，六神通亦無堅實故。",
    "T06n0220_342:0758b22_3": "「舍利子！",
    "T06n0220_342:0758b22_4": "佛十力無堅實故，四無所畏、四無礙解、大慈、大悲、大喜、大捨、十八佛不共法亦無堅實故。",
    "T06n0220_342:0758b24_5": "「舍利子！",
    "T06n0220_342:0758b24_6": "無忘失法無堅實故，恒住捨性亦無堅實故。",
    "T06n0220_342:0758b25_7": "「舍利子！",
    "T06n0220_342:0758b25_8": "一切智無堅實故，道相智、一切相智亦無堅實故。",
    "T06n0220_342:0758b26_9": "「舍利子！",
    "T06n0220_342:0758b27_10": "一切陀羅尼門無堅實故，一切三摩地門亦無堅實故。",
    "T06n0220_342:0758b28_11": "「舍利子！",
    "T06n0220_342:0758b28_12": "一切菩薩摩訶薩行無堅實故，諸佛無上正等菩提亦無堅實故。",
    "T06n0220_342:0758b29_13": "「舍利子！",
    "T06n0220_342:0758c01_14": "一切智智無堅實故。",
    "T06n0220_342:0758c02_0": "所以者何？",
    "T06n0220_342:0758c02_1": "舍利子！",
    "T06n0220_342:0758c02_2": "菩薩摩訶薩行深般若波羅蜜多時，於般若波羅蜜多尚不見無堅實可得，況見有堅實可得！",
    "T06n0220_342:0758c04_3": "於靜慮、精進、安忍、淨戒、布施波羅蜜多亦尚不見無堅實可得，況見有堅實可得！",
    "T06n0220_342:0758c06_4": "「舍利子！",
    "T06n0220_342:0758c06_5": "菩薩摩訶薩行深般若波羅蜜多時，於內空尚不見無堅實可得，況見有堅實可得！",
    "T06n0220_342:0758c08_6": "於外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空亦尚不見無堅實可得，況見有堅實可得！",
    "T06n0220_342:0758c12_7": "「舍利子！",
    "T06n0220_342:0758c12_8": "菩薩摩訶薩行深般若波羅蜜多時，於真如尚不見無堅實可得，況見有堅實可得！",
    "T06n0220_342:0758c14_9": "於法界、法性、不虛妄性、不變異性、平等性、離生性、法定、法住、實際、虛空界、不思議界亦尚不見無堅實可得，況見有堅實可得！",
    "T06n0220_342:0758c17_10": "「舍利子！",
    "T06n0220_342:0758c17_11": "菩薩摩訶薩行深般若波羅蜜多時，於苦聖諦尚不見無堅實可得，況見有堅實可得！",
    "T06n0220_342:0758c19_12": "於集、滅、道聖諦亦尚不見無堅實可得，況見有堅實可得！",
    "T06n0220_342:0758c20_13": "「舍利子！",
    "T06n0220_342:0758c21_14": "菩薩摩訶薩行深般若波羅蜜多時，於四靜慮尚不見無堅實可得，況見有堅實可得！",
    "T06n0220_342:0758c23_15": "於四無量、四無色定亦尚不見無堅實可得，況見有堅實可得！",
    "T06n0220_342:0758c24_16": "「舍利子！",
    "T06n0220_342:0758c24_17": "菩薩摩訶薩行深般若波羅蜜多時，於八解脫尚不見無堅實可得，況見有堅實可得！",
    "T06n0220_342:0758c26_18": "於八勝處、九次第定、十遍處亦尚不見無堅實可得，況見有堅實可得！",
    "T06n0220_342:0758c28_19": "「舍利子！",
    "T06n0220_342:0758c28_20": "菩薩摩訶薩行深般若波羅蜜多時，於四念住尚不見無堅實可得，況見有堅實可得！",
    "T06n0220_342:0759a01_21": "於四正斷、四神足、五根、五力、七等覺支、八聖道支亦尚不見無堅實可得，況見有堅實可得！",
    "T06n0220_342:0759a03_22": "「舍利子！",
    "T06n0220_342:0759a03_23": "菩薩摩訶薩行深般若波羅蜜多時，於空解脫門尚不見無堅實可得，況見有堅實可得！",
    "T06n0220_342:0759a05_24": "於無相、無願解脫門亦尚不見無堅實可得，況見有堅實可得！",
    "T06n0220_342:0759a06_25": "「舍利子！",
    "T06n0220_342:0759a07_26": "菩薩摩訶薩行深般若波羅蜜多時，於極喜地尚不見無堅實可得，況見有堅實可得！",
    "T06n0220_342:0759a09_0": "於離垢地、發光地、焰慧地、極難勝地、現前地、遠行地、不動地、善慧地、法雲地亦尚不見無堅實可得，況見有堅實可得！",
    "T06n0220_342:0759a11_1": "「舍利子！",
    "T06n0220_342:0759a11_2": "菩薩摩訶薩行深般若波羅蜜多時，於五眼尚不見無堅實可得，況見有堅實可得！",
    "T06n0220_342:0759a13_3": "於六神通亦尚不見無堅實可得，況見有堅實可得！",
    "T06n0220_342:0759a14_4": "「舍利子！",
    "T06n0220_342:0759a15_0": "菩薩摩訶薩行深般若波羅蜜多時，於佛十力尚不見無堅實可得，況見有堅實可得！",
    "T06n0220_342:0759a16_1": "於四無所畏、四無礙解、大慈、大悲、大喜、大捨、十八佛不共法亦尚不見無堅實可得，況見有堅實可得！",
    "T06n0220_342:0759a19_2": "「舍利子！",
    "T06n0220_342:0759a19_3": "菩薩摩訶薩行深般若波羅蜜多時，於無忘失法尚不見無堅實可得，況見有堅實可得！",
    "T06n0220_342:0759a21_4": "於恒住捨性亦尚不見無堅實可得，況見有堅實可得！",
    "T06n0220_342:0759a22_5": "「舍利子！",
    "T06n0220_342:0759a22_6": "菩薩摩訶薩行深般若波羅蜜多時，於一切智尚不見無堅實可得，況見有堅實可得！",
    "T06n0220_342:0759a24_7": "於道相智、一切相智亦尚不見無堅實可得，況見有堅實可得！",
    "T06n0220_342:0759a26_8": "「舍利子！",
    "T06n0220_342:0759a26_9": "菩薩摩訶薩行深般若波羅蜜多時，於一切陀羅尼門尚不見無堅實可得，況見有堅實可得！",
    "T06n0220_342:0759a28_10": "於一切三摩地門亦尚不見無堅實可得，況見有堅實可得！",
    "T06n0220_342:0759a29_11": "「舍利子！",
    "T06n0220_342:0759a29_12": "菩薩摩訶薩行深般若波羅蜜多時，於一切菩薩摩訶薩行尚不見無堅實可得，況見有堅實可得！",
    "T06n0220_342:0759b03_13": "於佛無上正等菩提亦尚不見無堅實可得，況見有堅實可得！",
    "T06n0220_342:0759b04_14": "「舍利子！",
    "T06n0220_342:0759b04_15": "菩薩摩訶薩行深般若波羅蜜多時，於一切智智尚不見無堅實可得，況見有堅實可得！」",
    "T06n0220_342:0759b07_0": "爾時，有無量欲、色界天子，咸作是念：「若善男子、善女人等能發無上正等覺心，如深般若波羅蜜多所說義行，不證實際平等法性，不墮聲聞及獨覺地，是菩薩摩訶薩由此因緣甚為希有能為難事，應當敬禮。」",
    "T06n0220_342:0759b11_1": "具壽善現知諸天子心之所念，便告之言：「是菩薩摩訶薩不證實際平等法性，不墮聲聞及獨覺地，未甚希有，不足為難。",
    "T06n0220_342:0759b14_2": "若菩薩摩訶薩知一切法及諸有情皆不可得，而發無上正等覺心，擐功德鎧，為度無量無數無邊百千有情，令得究竟無餘涅槃，是菩薩摩訶薩乃甚希有，能為難事。",
    "T06n0220_342:0759b18_3": "「天子當知！",
    "T06n0220_342:0759b18_4": "是菩薩摩訶薩雖知有情都無所有，而發無上正等覺心，擐功德鎧，為欲調伏諸有情類，如有為欲調伏虛空。",
    "T06n0220_342:0759b20_5": "所以者何？",
    "T06n0220_342:0759b21_6": "諸天子！",
    "T06n0220_342:0759b21_7": "虛空離故，當知一切有情亦離；虛空空故，當知一切有情亦空；虛空不堅實故，當知一切有情亦不堅實；虛空無所有故，當知一切有情亦無所有。",
    "T06n0220_342:0759b24_8": "以是故，諸天子！",
    "T06n0220_342:0759b25_0": "是菩薩摩訶薩甚為希有，能為難事。",
    "T06n0220_342:0759b25_1": "「天子當知！",
    "T06n0220_342:0759b26_2": "諸菩薩摩訶薩擐大悲鎧，為欲調伏一切有情，而諸有情都無所有，如有擐鎧與虛空戰。",
    "T06n0220_342:0759b28_3": "「天子當知！",
    "T06n0220_342:0759b28_4": "諸菩薩摩訶薩擐大悲鎧，為欲利樂一切有情，而諸有情及大悲鎧俱不可得。",
    "T06n0220_342:0759c01_5": "所以者何？",
    "T06n0220_342:0759c01_6": "諸天子！",
    "T06n0220_342:0759c01_7": "有情離故，此大悲鎧當知亦離；有情空故，此大悲鎧當知亦空；有情不堅實故，此大悲鎧當知亦不堅實；有情無所有故，此大悲鎧當知亦無所有。",
    "T06n0220_342:0759c04_8": "「天子當知！",
    "T06n0220_342:0759c05_9": "諸菩薩摩訶薩調伏利樂諸有情事亦不可得。",
    "T06n0220_342:0759c06_10": "所以者何？",
    "T06n0220_342:0759c06_11": "有情離故，此調伏利樂事當知亦離；有情空故，此調伏利樂事當知亦空；有情不堅實故，此調伏利樂事當知亦不堅實；有情無所有故，此調伏利樂事當知亦無所有。",
    "T06n0220_342:0759c10_12": "「天子當知！",
    "T06n0220_342:0759c10_13": "諸菩薩摩訶薩亦無所有。",
    "T06n0220_342:0759c11_14": "所以者何？",
    "T06n0220_342:0759c11_15": "諸天子！",
    "T06n0220_342:0759c11_16": "有情離故，當知菩薩摩訶薩亦離；有情空故，當知菩薩摩訶薩亦空；有情不堅實故，當知菩薩摩訶薩亦不堅實；有情無所有故，當知菩薩摩訶薩亦無所有。",
    "T06n0220_342:0759c15_0": "「諸天子！",
    "T06n0220_342:0759c15_1": "若菩薩摩訶薩聞如是事，心不沈沒，不驚、不怖，亦不憂悔，當知是菩薩摩訶薩行深般若波羅蜜多。",
    "T06n0220_342:0759c18_0": "大般若波羅蜜多經卷第三百四十二"
}