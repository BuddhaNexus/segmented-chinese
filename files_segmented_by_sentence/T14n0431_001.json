[
    {
        "source_sentence": "八佛名號經",
        "from": "T14n0431_001:0076a03_0",
        "context_with_next_sentence": true
    },
    {
        "source_sentence": "隋天竺三藏闍那崛多譯",
        "from": "T14n0431_001:0076a05_0",
        "context_with_next_sentence": true
    },
    {
        "source_sentence": "如是我聞：一時，佛在舍衛國祇樹給孤獨園，",
        "from": "T14n0431_001:0076a06_0",
        "context_with_next_sentence": true
    },
    {
        "source_sentence": "與大比丘僧千二百五十人俱；",
        "from": "T14n0431_001:0076a07_12",
        "context_with_next_sentence": true
    },
    {
        "source_sentence": "復有大乘眾菩薩摩訶薩十千人俱。",
        "from": "T14n0431_001:0076a08_9",
        "context_with_next_sentence": true
    },
    {
        "source_sentence": "爾時世尊，與無量無數百千萬眾，前後圍遶，而為說法。",
        "from": "T14n0431_001:0076a09_15",
        "context_with_next_sentence": true
    },
    {
        "source_sentence": "爾時，尊者舍利弗於大眾中即從座起，偏袒右肩，右膝著地，向佛合掌，而白佛言：",
        "from": "T14n0431_001:0076a11_17",
        "context_with_next_sentence": true
    },
    {
        "source_sentence": "「世尊！",
        "from": "T14n0431_001:0076a11_21",
        "context_with_next_sentence": true
    },
    {
        "source_sentence": "我有疑心，今欲發問，惟願如來憐愍眾生，為我解說。",
        "from": "T14n0431_001:0076a13_3",
        "context_with_next_sentence": true
    },
    {
        "source_sentence": "」爾時，世尊告舍利弗言：",
        "from": "T14n0431_001:0076a14_10",
        "context_with_next_sentence": true
    },
    {
        "source_sentence": "「善男子！",
        "from": "T14n0431_001:0076a14_15",
        "context_with_next_sentence": true
    },
    {
        "source_sentence": "隨汝所問，若有疑心，吾當為汝分別解說。",
        "from": "T14n0431_001:0076a15_12",
        "context_with_next_sentence": true
    },
    {
        "source_sentence": "」時，舍利弗蒙佛印可，許決疑網，歡喜踊躍，即白佛言：",
        "from": "T14n0431_001:0076a16_17",
        "context_with_next_sentence": true
    },
    {
        "source_sentence": "「世尊！",
        "from": "T14n0431_001:0076a16_21",
        "context_with_next_sentence": true
    },
    {
        "source_sentence": "頗有現在十方世界諸佛世尊，往昔願力常為眾生現在說法。",
        "from": "T14n0431_001:0076a18_6",
        "context_with_next_sentence": true
    },
    {
        "source_sentence": "彼諸如來所有名號，若善男子及善女人，欲得誦持此諸佛名，若讀、若聞及以書寫，緣是功德，便於阿耨多羅三藐三菩提得不退轉，無所缺減，至於無上正真之道，速得成於阿耨多羅三藐三菩提者不？",
        "from": "T14n0431_001:0076a22_17",
        "context_with_next_sentence": true
    },
    {
        "source_sentence": "」爾時，世尊告舍利弗言：",
        "from": "T14n0431_001:0076a23_10",
        "context_with_next_sentence": true
    },
    {
        "source_sentence": "「善哉，善哉！",
        "from": "T14n0431_001:0076a23_17",
        "context_with_next_sentence": true
    },
    {
        "source_sentence": "善男子！",
        "from": "T14n0431_001:0076a23_21",
        "context_with_next_sentence": true
    },
    {
        "source_sentence": "汝所諮問真妙辯才，為於來世無量眾生廣作利益，慈悲哀愍一切天人，能問如來如斯奧義。",
        "from": "T14n0431_001:0076a26_1",
        "context_with_next_sentence": true
    },
    {
        "source_sentence": "是故，汝今諦聽諦受，善思念之，吾當為汝分別解說。",
        "from": "T14n0431_001:0076a27_4",
        "context_with_next_sentence": true
    },
    {
        "source_sentence": "」舍利弗言：",
        "from": "T14n0431_001:0076a27_10",
        "context_with_next_sentence": true
    },
    {
        "source_sentence": "「唯然世尊！",
        "from": "T14n0431_001:0076a27_16",
        "context_with_next_sentence": true
    },
    {
        "source_sentence": "願樂欲聞。",
        "from": "T14n0431_001:0076a27_21",
        "context_with_next_sentence": true
    },
    {
        "source_sentence": "」爾時，世尊告舍利弗言：",
        "from": "T14n0431_001:0076a28_10",
        "context_with_next_sentence": true
    },
    {
        "source_sentence": "「善男子！",
        "from": "T14n0431_001:0076a28_15",
        "context_with_next_sentence": true
    },
    {
        "source_sentence": "東方去此過一恒河沙世界，有一佛剎名難降伏，於彼國土有佛世尊，號善說稱功德如來、至真、等正覺，於今現在為諸大眾說微妙法。",
        "from": "T14n0431_001:0076b02_14",
        "context_with_next_sentence": true
    },
    {
        "source_sentence": "「復次，舍利弗！",
        "from": "T14n0431_001:0076b03_7",
        "context_with_next_sentence": true
    },
    {
        "source_sentence": "從此東方過二恒河沙世界，有一佛剎名無障礙，於彼國土有佛世尊，號因陀羅相幢星王如來、至真、等正覺，於今現在亦為大眾說微妙法。",
        "from": "T14n0431_001:0076b06_8",
        "context_with_next_sentence": true
    },
    {
        "source_sentence": "「復次，舍利弗！",
        "from": "T14n0431_001:0076b07_7",
        "context_with_next_sentence": true
    },
    {
        "source_sentence": "從此東方過三恒河沙世界，有一佛剎名曰愛樂，於彼國土有佛世尊，號普光明功德莊嚴如來、至真、等正覺，於今現在亦為大眾說微妙法。",
        "from": "T14n0431_001:0076b10_8",
        "context_with_next_sentence": true
    },
    {
        "source_sentence": "「復次，舍利弗！",
        "from": "T14n0431_001:0076b11_7",
        "context_with_next_sentence": true
    },
    {
        "source_sentence": "從此東方過四恒河沙世界，有一佛剎名曰普入，於彼國土有佛世尊，號善鬪戰難降伏超越如來、至真、等正覺，於今現在亦為大眾說微妙法。",
        "from": "T14n0431_001:0076b14_9",
        "context_with_next_sentence": true
    },
    {
        "source_sentence": "「復次，舍利弗！",
        "from": "T14n0431_001:0076b15_7",
        "context_with_next_sentence": true
    },
    {
        "source_sentence": "從此東方過五恒河沙世界，有一佛剎名曰淨聚，於彼國土有佛世尊，號普功德明莊嚴如來、至真、等正覺，於今現在亦為大眾說微妙法。",
        "from": "T14n0431_001:0076b18_7",
        "context_with_next_sentence": true
    },
    {
        "source_sentence": "「復次，舍利弗！",
        "from": "T14n0431_001:0076b19_7",
        "context_with_next_sentence": true
    },
    {
        "source_sentence": "從此東方過六恒河沙世界，有一佛剎名無毒主，於彼國土有佛世尊，號無礙藥樹功德稱如來、至真、等正覺，於今現在亦為大眾說微妙法。",
        "from": "T14n0431_001:0076b22_8",
        "context_with_next_sentence": true
    },
    {
        "source_sentence": "「復次，舍利弗！",
        "from": "T14n0431_001:0076b23_7",
        "context_with_next_sentence": true
    },
    {
        "source_sentence": "從此東方過七恒河沙世界，有一佛剎名側塞香滿，於彼國土有佛世尊，號步寶蓮華如來、至真、等正覺，於今現在亦為大眾說微妙法。",
        "from": "T14n0431_001:0076b26_7",
        "context_with_next_sentence": true
    },
    {
        "source_sentence": "「復次，舍利弗！",
        "from": "T14n0431_001:0076b27_7",
        "context_with_next_sentence": true
    },
    {
        "source_sentence": "從此東方過八恒河沙世界，有一佛剎名妙音明，於彼國土有佛世尊，號寶蓮花善住娑羅樹王如來、至真、等正覺，於今現在亦為大眾說微妙法。",
        "from": "T14n0431_001:0076c01_10",
        "context_with_next_sentence": true
    },
    {
        "source_sentence": "「舍利弗！",
        "from": "T14n0431_001:0076c01_15",
        "context_with_next_sentence": true
    },
    {
        "source_sentence": "是等諸佛如來、至真、等正覺，如是佛剎清淨無穢，無有五濁，復無五欲，其中眾生無有諂曲虛偽之心，亦無欲行及以女人。",
        "from": "T14n0431_001:0076c04_10",
        "context_with_next_sentence": true
    },
    {
        "source_sentence": "「復次，舍利弗！",
        "from": "T14n0431_001:0076c05_7",
        "context_with_next_sentence": true
    },
    {
        "source_sentence": "若善男子及善女人，得聞彼等諸佛世尊如是名號，既得聞已，能自受持讀誦修行，復為他人宣揚顯說，彼善男子及善女人，若墮三惡道者無有是處；",
        "from": "T14n0431_001:0076c08_13",
        "context_with_next_sentence": true
    },
    {
        "source_sentence": "惟除五逆、誹謗正法及謗聖人。",
        "from": "T14n0431_001:0076c09_8",
        "context_with_next_sentence": true
    },
    {
        "source_sentence": "「復次，舍利弗！",
        "from": "T14n0431_001:0076c10_7",
        "context_with_next_sentence": true
    },
    {
        "source_sentence": "若善男子、善女人，得聞彼等諸佛世尊如是名號，既得聞已，能自受持讀誦修行，復為他人宣揚顯說，如是之人乃至菩提，於其中間生生之處，常具五通，兼復逮得諸陀羅尼，六根完具無諸殘缺，常得歡喜身毛右旋。",
        "from": "T14n0431_001:0076c15_5",
        "context_with_next_sentence": true
    },
    {
        "source_sentence": "「復次，舍利弗！",
        "from": "T14n0431_001:0076c16_7",
        "context_with_next_sentence": true
    },
    {
        "source_sentence": "若善男子及善女人，得聞彼等諸佛世尊如是名號，既得聞已，能自受持讀誦修行，復為他人宣揚顯說，彼等眾生所在之處，縣官、惡賊不能得便，火不能焚、水不能漂，惡龍惡蛇不能毒害；",
        "from": "T14n0431_001:0076c20_10",
        "context_with_next_sentence": true
    },
    {
        "source_sentence": "若行若住，師子、虎狼、熊羆、豺豹、夜叉、羅剎、諸惡鬼神、鳩槃荼等及人非人，能作驚惶無有是處，惟除宿殃。",
        "from": "T14n0431_001:0076c22_17",
        "context_with_next_sentence": true
    },
    {
        "source_sentence": "「復次，舍利弗！",
        "from": "T14n0431_001:0076c23_7",
        "context_with_next_sentence": true
    },
    {
        "source_sentence": "若有女人，能厭其身繫念專心，受持讀誦如是世尊諸佛名號，復為他人分別顯說，壽終之後，更復受於女人身者，無有是處。",
        "from": "T14n0431_001:0076c26_2",
        "context_with_next_sentence": true
    },
    {
        "source_sentence": "「復次，舍利弗！",
        "from": "T14n0431_001:0076c27_7",
        "context_with_next_sentence": true
    },
    {
        "source_sentence": "若有善男子、善女人，於靜夜中能誦如是諸佛名號，是等眾生，於現世間所作功業，皆速成就日日增長，無諸障礙。",
        "from": "T14n0431_001:0076c29_17",
        "context_with_next_sentence": true
    },
    {
        "source_sentence": "」爾時，世尊欲重明此義，而說偈言：",
        "from": "T14n0431_001:0077a01_12",
        "context_with_next_sentence": true
    },
    {
        "source_sentence": "「若有諸眾生，　　能持是佛名，",
        "from": "T14n0431_001:0077a02_0",
        "context_with_next_sentence": true
    },
    {
        "source_sentence": "悉捨諸惡道，　　速生於善處。",
        "from": "T14n0431_001:0077a03_13",
        "context_with_next_sentence": true
    },
    {
        "source_sentence": "常在諸佛前，　　恒聞說妙法，",
        "from": "T14n0431_001:0077a04_0",
        "context_with_next_sentence": true
    },
    {
        "source_sentence": "既覩無上尊，　　隨心而供養。",
        "from": "T14n0431_001:0077a05_13",
        "context_with_next_sentence": true
    },
    {
        "source_sentence": "誦持佛名故，　　超億千萬劫，",
        "from": "T14n0431_001:0077a06_0",
        "context_with_next_sentence": true
    },
    {
        "source_sentence": "一切諸煩惱，　　疾成得菩提。",
        "from": "T14n0431_001:0077a07_13",
        "context_with_next_sentence": true
    },
    {
        "source_sentence": "若人滿七日，　　能誦是佛名，",
        "from": "T14n0431_001:0077a08_0",
        "context_with_next_sentence": true
    },
    {
        "source_sentence": "即得清淨眼，　　便能見諸佛。",
        "from": "T14n0431_001:0077a09_13",
        "context_with_next_sentence": true
    },
    {
        "source_sentence": "若有聞佛名，　　即能誦持者，",
        "from": "T14n0431_001:0077a10_0",
        "context_with_next_sentence": true
    },
    {
        "source_sentence": "隨其所生處，　　常為他所敬。",
        "from": "T14n0431_001:0077a11_13",
        "context_with_next_sentence": true
    },
    {
        "source_sentence": "相好形端正，　　常生福樂家，",
        "from": "T14n0431_001:0077a12_0",
        "context_with_next_sentence": true
    },
    {
        "source_sentence": "喜心行大捨，　　聰明不放逸。",
        "from": "T14n0431_001:0077a13_13",
        "context_with_next_sentence": true
    },
    {
        "source_sentence": "若有諸女人，　　聞此佛名故，",
        "from": "T14n0431_001:0077a14_0",
        "context_with_next_sentence": true
    },
    {
        "source_sentence": "自誦為他說，　　其福不可量，",
        "from": "T14n0431_001:0077a15_0",
        "context_with_next_sentence": true
    },
    {
        "source_sentence": "於此壽終已，　　必捨女人報，",
        "from": "T14n0431_001:0077a16_0",
        "context_with_next_sentence": true
    },
    {
        "source_sentence": "得受丈夫身，　　生生常利根。",
        "from": "T14n0431_001:0077a17_13",
        "context_with_next_sentence": true
    },
    {
        "source_sentence": "誦持佛名故，　　多百億劫中，",
        "from": "T14n0431_001:0077a18_0",
        "context_with_next_sentence": true
    },
    {
        "source_sentence": "口氣常芬馥，　　恒如栴檀香。",
        "from": "T14n0431_001:0077a19_13",
        "context_with_next_sentence": true
    },
    {
        "source_sentence": "彼等諸大仙，　　如是諸名字，",
        "from": "T14n0431_001:0077a20_0",
        "context_with_next_sentence": true
    },
    {
        "source_sentence": "若能誦持者，　　細心不放逸。",
        "from": "T14n0431_001:0077a21_13",
        "context_with_next_sentence": true
    },
    {
        "source_sentence": "誦持佛名故，　　父母及兄弟，",
        "from": "T14n0431_001:0077a22_0",
        "context_with_next_sentence": true
    },
    {
        "source_sentence": "并餘諸眷屬，　　終無異苦惱。",
        "from": "T14n0431_001:0077a23_13",
        "context_with_next_sentence": true
    },
    {
        "source_sentence": "誦持佛名故，　　一切魔波旬、",
        "from": "T14n0431_001:0077a24_0",
        "context_with_next_sentence": true
    },
    {
        "source_sentence": "黑闇眾眷屬，　　終不能障礙。",
        "from": "T14n0431_001:0077a25_13",
        "context_with_next_sentence": true
    },
    {
        "source_sentence": "惡毒不能害，　　刀杖及火等，",
        "from": "T14n0431_001:0077a26_0",
        "context_with_next_sentence": true
    },
    {
        "source_sentence": "縣官、惡賊盜，　　一切不能傷。",
        "from": "T14n0431_001:0077a27_14",
        "context_with_next_sentence": true
    },
    {
        "source_sentence": "誦持佛名故，　　千億諸劫中，",
        "from": "T14n0431_001:0077a28_0",
        "context_with_next_sentence": true
    },
    {
        "source_sentence": "常生寶蓮華，　　威相神通具；",
        "from": "T14n0431_001:0077a29_13",
        "context_with_next_sentence": true
    },
    {
        "source_sentence": "常在虛空中，　　遍不思議剎，",
        "from": "T14n0431_001:0077b01_0",
        "context_with_next_sentence": true
    },
    {
        "source_sentence": "觀諸異佛土，　　剎中清淨者。",
        "from": "T14n0431_001:0077b02_13",
        "context_with_next_sentence": true
    },
    {
        "source_sentence": "證無上道已，　　普為諸雜類，",
        "from": "T14n0431_001:0077b03_0",
        "context_with_next_sentence": true
    },
    {
        "source_sentence": "諸天及世人，　　能作歸依處。",
        "from": "T14n0431_001:0077b04_13",
        "context_with_next_sentence": true
    },
    {
        "source_sentence": "」佛說是經已，長老舍利弗及天、龍、夜叉、乾闥婆、阿修羅、迦樓羅、緊那羅、摩睺羅伽、人非人等，一切大眾，聞佛所說，歡喜奉行。",
        "from": "T14n0431_001:0077b07_16",
        "context_with_next_sentence": true
    },
    {
        "source_sentence": "八佛名號經",
        "from": "T14n0431_001:0077b08_100",
        "context_with_next_sentence": false
    }
]