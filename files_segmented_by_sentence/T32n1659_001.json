[
    {
        "source_sentence": "發菩提心經論卷上",
        "from": "T32n1659_001:0508c05_0",
        "context_with_next_sentence": true
    },
    {
        "source_sentence": "天親菩薩造",
        "from": "T32n1659_001:0508c07_0",
        "context_with_next_sentence": true
    },
    {
        "source_sentence": "後秦龜茲國三藏鳩摩羅什譯",
        "from": "T32n1659_001:0508c08_0",
        "context_with_next_sentence": true
    },
    {
        "source_sentence": "敬禮無邊際，　　去來現在佛，",
        "from": "T32n1659_001:0508c10_0",
        "context_with_next_sentence": true
    },
    {
        "source_sentence": "等空不動智，　　救世大悲尊。",
        "from": "T32n1659_001:0508c11_13",
        "context_with_next_sentence": true
    },
    {
        "source_sentence": "有大方等最上妙法摩得勒伽藏，菩薩摩訶薩之所修行。",
        "from": "T32n1659_001:0508c13_5",
        "context_with_next_sentence": true
    },
    {
        "source_sentence": "所謂勸樂修集無上菩提，能令眾生發深廣心，建立誓願畢定莊嚴，捨身命財攝伏貪悋，修五聚戒化導犯禁，行畢竟忍調伏瞋礙，發勇精進安止眾生，集諸禪定為知眾心，修行智慧滅除無明，入如實門離諸執著，宣示甚深空無相行，稱讚功德使佛種不斷。",
        "from": "T32n1659_001:0508c19_4",
        "context_with_next_sentence": true
    },
    {
        "source_sentence": "有如是等無量方便助菩提法清淨之門，當為一切上上善欲分別顯示，悉令究竟阿耨多羅三藐三菩提。",
        "from": "T32n1659_001:0508c21_11",
        "context_with_next_sentence": true
    },
    {
        "source_sentence": "諸佛子！",
        "from": "T32n1659_001:0508c21_15",
        "context_with_next_sentence": true
    },
    {
        "source_sentence": "若佛子受持佛語，能為眾生演說法者，應先稱揚佛之功德，眾生聞已乃能發心求佛智慧，以發心故佛種不斷。",
        "from": "T32n1659_001:0508c24_6",
        "context_with_next_sentence": true
    },
    {
        "source_sentence": "若比丘、比丘尼、優婆塞、優婆夷，念佛、念法，又念如來行菩薩道時為求法故，阿僧祇劫受諸勤苦。",
        "from": "T32n1659_001:0508c26_10",
        "context_with_next_sentence": true
    },
    {
        "source_sentence": "以如是念，為菩薩說法乃至一偈，菩薩得聞是法示教利喜，當種善根修習佛法，得阿耨多羅三藐三菩提。",
        "from": "T32n1659_001:0508c28_18",
        "context_with_next_sentence": true
    },
    {
        "source_sentence": "為斷無量眾生無始生死諸苦惱故，菩薩摩訶薩欲成無量身心，勤修精進深發大願，行大方便起大慈悲，求大智慧無見頂相，求如是等諸佛大法。",
        "from": "T32n1659_001:0509a03_6",
        "context_with_next_sentence": true
    },
    {
        "source_sentence": "當知是法無量無邊，法無量故福德果報亦復無量。",
        "from": "T32n1659_001:0509a04_9",
        "context_with_next_sentence": true
    },
    {
        "source_sentence": "如來說言，如諸菩薩最初發心，下劣一念福德果報，百千萬劫說不能盡，況復一日一月一歲乃至百歲所習諸心福德果報豈可說盡。",
        "from": "T32n1659_001:0509a07_10",
        "context_with_next_sentence": true
    },
    {
        "source_sentence": "何以故？",
        "from": "T32n1659_001:0509a07_14",
        "context_with_next_sentence": true
    },
    {
        "source_sentence": "菩薩所行無盡，欲令一切眾生皆住無生法忍，得阿耨多羅三藐三菩提故。",
        "from": "T32n1659_001:0509a09_8",
        "context_with_next_sentence": true
    },
    {
        "source_sentence": "諸佛子！",
        "from": "T32n1659_001:0509a09_12",
        "context_with_next_sentence": true
    },
    {
        "source_sentence": "菩薩初始發菩提心，譬如大海初漸起時，當知皆為下中上價乃至無價如意寶珠作所住處，此寶皆從大海生故。",
        "from": "T32n1659_001:0509a12_4",
        "context_with_next_sentence": true
    },
    {
        "source_sentence": "菩薩發心亦復如是，初漸起時，當知便為人、天、聲聞、緣覺、諸佛菩薩一切善法禪定智慧之所生處。",
        "from": "T32n1659_001:0509a14_8",
        "context_with_next_sentence": true
    },
    {
        "source_sentence": "復次又如三千大千世界初漸起時，當知便為二十五有其中所有一切眾生，悉皆荷負作依止處。",
        "from": "T32n1659_001:0509a16_13",
        "context_with_next_sentence": true
    },
    {
        "source_sentence": "菩薩發菩提心亦復如是，初漸起時，普為一切無量眾生所謂六趣四生，正見邪見、修善習惡，護持淨戒、犯四重禁，尊奉三寶、謗毀正法，諸魔外道、沙門梵志，剎利、婆羅門、毘舍、首陀，一切荷負作依止處。",
        "from": "T32n1659_001:0509a21_4",
        "context_with_next_sentence": true
    },
    {
        "source_sentence": "復次菩薩發心慈悲為首，菩薩之慈無邊無量，是故發心無有齊限等眾生界。",
        "from": "T32n1659_001:0509a23_2",
        "context_with_next_sentence": true
    },
    {
        "source_sentence": "譬如虛空無不普覆，菩薩發心亦復如是，一切眾生無不覆者。",
        "from": "T32n1659_001:0509a24_10",
        "context_with_next_sentence": true
    },
    {
        "source_sentence": "如眾生界無量無邊不可窮盡，菩薩發心亦復如是，無量無邊無有窮盡。",
        "from": "T32n1659_001:0509a26_5",
        "context_with_next_sentence": true
    },
    {
        "source_sentence": "虛空無盡故眾生無盡，眾生無盡故菩薩發心等眾生界，眾生界者無有齊限。",
        "from": "T32n1659_001:0509a28_1",
        "context_with_next_sentence": true
    },
    {
        "source_sentence": "我今當承聖旨說其少分。",
        "from": "T32n1659_001:0509a28_12",
        "context_with_next_sentence": true
    },
    {
        "source_sentence": "東方盡千億恒河沙阿僧祇諸佛世界，南西北方四維上下各千億恒河沙阿僧祇諸佛世界，盡末為塵，此諸微塵皆不與肉眼作對。",
        "from": "T32n1659_001:0509b02_13",
        "context_with_next_sentence": true
    },
    {
        "source_sentence": "百萬億恒河沙阿僧祇三千大千世界所有眾生，悉共聚集共取一塵，二百萬億恒河沙阿僧祇三千大千世界所有眾生共取二塵，如是展轉取十方各千億恒河沙阿僧祇諸佛世界所有地種微塵都盡，是眾生界猶不可盡。",
        "from": "T32n1659_001:0509b07_15",
        "context_with_next_sentence": true
    },
    {
        "source_sentence": "譬如有人析破一毛以為百分，以一分毛渧大海水，我今所說眾生少分亦復如是，其不說者如大海水，假使諸佛於無量無邊阿僧祇劫廣演譬喻說亦不盡。",
        "from": "T32n1659_001:0509b11_8",
        "context_with_next_sentence": true
    },
    {
        "source_sentence": "菩薩發心，悉能遍覆如是眾生。",
        "from": "T32n1659_001:0509b12_3",
        "context_with_next_sentence": true
    },
    {
        "source_sentence": "云何，諸佛子！",
        "from": "T32n1659_001:0509b12_10",
        "context_with_next_sentence": true
    },
    {
        "source_sentence": "是菩提心豈可盡也？",
        "from": "T32n1659_001:0509b12_19",
        "context_with_next_sentence": true
    },
    {
        "source_sentence": "若有菩薩聞如是說，不驚不怖不退不沒，當知是人決定能發菩提之心，假令無量一切諸佛於無量阿僧祇劫讚其功德亦不可盡。",
        "from": "T32n1659_001:0509b16_1",
        "context_with_next_sentence": true
    },
    {
        "source_sentence": "何以故？",
        "from": "T32n1659_001:0509b16_5",
        "context_with_next_sentence": true
    },
    {
        "source_sentence": "是菩提心無有齊限、不可盡故，有如是等無量利益。",
        "from": "T32n1659_001:0509b17_7",
        "context_with_next_sentence": true
    },
    {
        "source_sentence": "是故宣說，為令眾生普得受行，發菩提心。",
        "from": "T32n1659_001:0509b18_7",
        "context_with_next_sentence": true
    },
    {
        "source_sentence": "2 發心品發菩提心經論發心品第二菩薩云何發菩提心？",
        "from": "T32n1659_001:0509b20_8",
        "context_with_next_sentence": true
    },
    {
        "source_sentence": "以何因緣修集菩提？",
        "from": "T32n1659_001:0509b20_17",
        "context_with_next_sentence": true
    },
    {
        "source_sentence": "若菩薩親近善知識、供養諸佛、修集善根、志求勝法、心常柔和、遭苦能忍、慈悲淳厚、深心平等、信樂大乘、求佛智慧。",
        "from": "T32n1659_001:0509b23_12",
        "context_with_next_sentence": true
    },
    {
        "source_sentence": "若人能具如是十法，乃能發阿耨多羅三藐三菩提心。",
        "from": "T32n1659_001:0509b24_15",
        "context_with_next_sentence": true
    },
    {
        "source_sentence": "復有四緣發心修集無上菩提。",
        "from": "T32n1659_001:0509b25_9",
        "context_with_next_sentence": true
    },
    {
        "source_sentence": "何謂為四？",
        "from": "T32n1659_001:0509b25_14",
        "context_with_next_sentence": true
    },
    {
        "source_sentence": "一者思惟諸佛發菩提心、二者觀身過患發菩提心、三者慈愍眾生發菩提心、四者求最勝果發菩提心。",
        "from": "T32n1659_001:0509b28_3",
        "context_with_next_sentence": true
    },
    {
        "source_sentence": "思惟諸佛復有五事，一者思惟十方過去未來現在諸佛初始發心，具煩惱性亦如我今，終成正覺為無上尊。",
        "from": "T32n1659_001:0509c01_12",
        "context_with_next_sentence": true
    },
    {
        "source_sentence": "以此緣故發菩提心。",
        "from": "T32n1659_001:0509c02_2",
        "context_with_next_sentence": true
    },
    {
        "source_sentence": "二者思惟一切三世諸佛發大勇猛，各各能得無上菩提；",
        "from": "T32n1659_001:0509c03_7",
        "context_with_next_sentence": true
    },
    {
        "source_sentence": "若此菩提是可得法，我亦應得。",
        "from": "T32n1659_001:0509c04_2",
        "context_with_next_sentence": true
    },
    {
        "source_sentence": "緣此事故發菩提心。",
        "from": "T32n1659_001:0509c04_11",
        "context_with_next_sentence": true
    },
    {
        "source_sentence": "三者思惟一切三世諸佛發大明慧，於無明㲉中建立勝心積集苦行，皆能自拔超出三界；",
        "from": "T32n1659_001:0509c06_12",
        "context_with_next_sentence": true
    },
    {
        "source_sentence": "我亦如是，當自拔濟。",
        "from": "T32n1659_001:0509c07_2",
        "context_with_next_sentence": true
    },
    {
        "source_sentence": "緣此事故發菩提心。",
        "from": "T32n1659_001:0509c07_11",
        "context_with_next_sentence": true
    },
    {
        "source_sentence": "四者思惟一切三世諸佛為人中雄，皆度生死煩惱大海；",
        "from": "T32n1659_001:0509c08_17",
        "context_with_next_sentence": true
    },
    {
        "source_sentence": "我亦丈夫，亦當能度。",
        "from": "T32n1659_001:0509c09_8",
        "context_with_next_sentence": true
    },
    {
        "source_sentence": "緣此事故發菩提心。",
        "from": "T32n1659_001:0509c09_17",
        "context_with_next_sentence": true
    },
    {
        "source_sentence": "五者思惟一切三世諸佛發大精進，捨身命財求一切智；",
        "from": "T32n1659_001:0509c11_3",
        "context_with_next_sentence": true
    },
    {
        "source_sentence": "我今亦當隨學諸佛。",
        "from": "T32n1659_001:0509c11_12",
        "context_with_next_sentence": true
    },
    {
        "source_sentence": "緣此事故發菩提心。",
        "from": "T32n1659_001:0509c12_2",
        "context_with_next_sentence": true
    },
    {
        "source_sentence": "觀身過患發菩提心復有五事，一者自觀我身五陰四大俱能興造無量惡業，欲捨離故。",
        "from": "T32n1659_001:0509c14_3",
        "context_with_next_sentence": true
    },
    {
        "source_sentence": "二者自觀我身九孔常流臭穢不淨，生厭離故。",
        "from": "T32n1659_001:0509c15_6",
        "context_with_next_sentence": true
    },
    {
        "source_sentence": "三者自觀我身有貪瞋癡無量煩惱燒然善心，欲除滅故。",
        "from": "T32n1659_001:0509c16_12",
        "context_with_next_sentence": true
    },
    {
        "source_sentence": "四者自觀我身如泡如沫念念生滅，是可捨法，欲棄捐故。",
        "from": "T32n1659_001:0509c17_19",
        "context_with_next_sentence": true
    },
    {
        "source_sentence": "五者自觀我身無明所覆常造惡業，輪迴六趣無利益故，求最勝果發菩提心。",
        "from": "T32n1659_001:0509c19_14",
        "context_with_next_sentence": true
    },
    {
        "source_sentence": "復有五事，一者見諸如來相好莊嚴、光明清徹、遇者除惱，為修集故。",
        "from": "T32n1659_001:0509c21_6",
        "context_with_next_sentence": true
    },
    {
        "source_sentence": "二者見諸如來法身常住清淨無染，為修集故。",
        "from": "T32n1659_001:0509c22_8",
        "context_with_next_sentence": true
    },
    {
        "source_sentence": "三者見諸如來有戒、定、慧、解脫、解脫知見清淨法聚，為修集故。",
        "from": "T32n1659_001:0509c23_18",
        "context_with_next_sentence": true
    },
    {
        "source_sentence": "四者見諸如來有十力、四無所畏、大悲、三念處，為修集故。",
        "from": "T32n1659_001:0509c25_4",
        "context_with_next_sentence": true
    },
    {
        "source_sentence": "五者見諸如來有一切智，憐愍眾生慈悲普覆，能為一切愚迷正道。",
        "from": "T32n1659_001:0509c26_15",
        "context_with_next_sentence": true
    },
    {
        "source_sentence": "為修集故，慈愍眾生發菩提心。",
        "from": "T32n1659_001:0509c27_11",
        "context_with_next_sentence": true
    },
    {
        "source_sentence": "復有五事，一者見諸眾生為無明所縛、二者見諸眾生為眾苦所纏、三者見諸眾生集不善業、四者見諸眾生造極重惡、五者見諸眾生不修正法。",
        "from": "T32n1659_001:0510a01_16",
        "context_with_next_sentence": true
    },
    {
        "source_sentence": "無明所縛復有四事，一者見諸眾生為癡愛所惑受大劇苦、二者見諸眾生不信因果造作惡業、三者見諸眾生捨離正法信受邪道、四者見諸眾生沒煩惱河四流所漂。",
        "from": "T32n1659_001:0510a05_12",
        "context_with_next_sentence": true
    },
    {
        "source_sentence": "眾苦所纏復有四事，一者見諸眾生畏生老病死，不求解脫而復造業；",
        "from": "T32n1659_001:0510a07_6",
        "context_with_next_sentence": true
    },
    {
        "source_sentence": "二者見諸眾生憂悲惱苦而常造作，無有休息；",
        "from": "T32n1659_001:0510a08_8",
        "context_with_next_sentence": true
    },
    {
        "source_sentence": "三者見諸眾生愛別離苦而不覺悟，方便染著；",
        "from": "T32n1659_001:0510a09_9",
        "context_with_next_sentence": true
    },
    {
        "source_sentence": "四者見諸眾生怨憎會苦常起嫌嫉，更復造怨。",
        "from": "T32n1659_001:0510a10_10",
        "context_with_next_sentence": true
    },
    {
        "source_sentence": "集不善業復有四事，一者見諸眾生為愛欲故造作諸惡、二者見諸眾生知欲生苦而不捨欲、三者見諸眾生雖欲求樂不具戒足、四者見諸眾生雖不樂苦造苦不息。",
        "from": "T32n1659_001:0510a14_5",
        "context_with_next_sentence": true
    },
    {
        "source_sentence": "造極重惡復有四事，一者見諸眾生毀犯重戒，雖復憂懼而猶放逸；",
        "from": "T32n1659_001:0510a15_16",
        "context_with_next_sentence": true
    },
    {
        "source_sentence": "二者見諸眾生興造極惡五無間業，兇頑自蔽不生慚愧；",
        "from": "T32n1659_001:0510a17_3",
        "context_with_next_sentence": true
    },
    {
        "source_sentence": "三者見諸眾生謗毀大乘方等正法，專愚自執方起憍慢；",
        "from": "T32n1659_001:0510a18_8",
        "context_with_next_sentence": true
    },
    {
        "source_sentence": "四者見諸眾生雖懷聰哲而具斷善根，反自貢高永無改悔。",
        "from": "T32n1659_001:0510a19_15",
        "context_with_next_sentence": true
    },
    {
        "source_sentence": "不修正法復有四事，一者見諸眾生生於八難，不聞正法不知修善；",
        "from": "T32n1659_001:0510a21_7",
        "context_with_next_sentence": true
    },
    {
        "source_sentence": "二者見諸眾生值佛出世，聞說正法不能受持；",
        "from": "T32n1659_001:0510a22_8",
        "context_with_next_sentence": true
    },
    {
        "source_sentence": "三者見諸眾生染習外道，苦身修業永離出要；",
        "from": "T32n1659_001:0510a23_10",
        "context_with_next_sentence": true
    },
    {
        "source_sentence": "四者見諸眾生修得非想非非想定謂是涅槃，善報既盡還墮三塗。",
        "from": "T32n1659_001:0510a25_1",
        "context_with_next_sentence": true
    },
    {
        "source_sentence": "菩薩見諸眾生無明造業長夜受苦，捨離正法迷於出路，為是等故發大慈悲，志求阿耨多羅三藐三菩提，如救頭燃。",
        "from": "T32n1659_001:0510a27_13",
        "context_with_next_sentence": true
    },
    {
        "source_sentence": "一切眾生有苦惱者，我當拔濟令無有餘。",
        "from": "T32n1659_001:0510a28_13",
        "context_with_next_sentence": true
    },
    {
        "source_sentence": "諸佛子！",
        "from": "T32n1659_001:0510a28_17",
        "context_with_next_sentence": true
    },
    {
        "source_sentence": "我今略說初行菩薩緣事發心，若廣說者無量無邊。",
        "from": "T32n1659_001:0510b01_1",
        "context_with_next_sentence": true
    },
    {
        "source_sentence": "3 願誓品發菩提心經論願誓品第三菩薩云何發趣菩提？",
        "from": "T32n1659_001:0510b03_8",
        "context_with_next_sentence": true
    },
    {
        "source_sentence": "以何業行成就菩提？",
        "from": "T32n1659_001:0510b03_17",
        "context_with_next_sentence": true
    },
    {
        "source_sentence": "發心菩薩住乾慧地，先當堅固發於正願，攝受一切無量眾生。",
        "from": "T32n1659_001:0510b05_6",
        "context_with_next_sentence": true
    },
    {
        "source_sentence": "「我求無上菩提，救護度脫令無有餘，皆令究竟無餘涅槃。",
        "from": "T32n1659_001:0510b06_12",
        "context_with_next_sentence": true
    },
    {
        "source_sentence": "」是故初始發心大悲為首，以悲心故能發轉勝十大正願。",
        "from": "T32n1659_001:0510b07_17",
        "context_with_next_sentence": true
    },
    {
        "source_sentence": "何謂為十？",
        "from": "T32n1659_001:0510b08_3",
        "context_with_next_sentence": true
    },
    {
        "source_sentence": "願我先世及以今身所種善根，以此善根施與一切無邊眾生，悉共迴向無上菩提。",
        "from": "T32n1659_001:0510b10_2",
        "context_with_next_sentence": true
    },
    {
        "source_sentence": "令我此願念念增長，世世所生常繫在心終不忘失，為陀羅尼之所守護。",
        "from": "T32n1659_001:0510b11_15",
        "context_with_next_sentence": true
    },
    {
        "source_sentence": "願我迴向大菩提已，以此善根，於一切生處常得供養一切諸佛，永必不生無佛國土。",
        "from": "T32n1659_001:0510b13_14",
        "context_with_next_sentence": true
    },
    {
        "source_sentence": "願我得生諸佛國已，常得親近隨侍左右如影隨形，無剎那頃遠離諸佛。",
        "from": "T32n1659_001:0510b15_8",
        "context_with_next_sentence": true
    },
    {
        "source_sentence": "願我得親近佛已，隨我所應為我說法，即得成就菩薩五通。",
        "from": "T32n1659_001:0510b16_16",
        "context_with_next_sentence": true
    },
    {
        "source_sentence": "願我成就菩薩五通已，即能通達世諦假名流布，解了第一義諦如真實性，得正法智。",
        "from": "T32n1659_001:0510b18_17",
        "context_with_next_sentence": true
    },
    {
        "source_sentence": "願我得正法智已，以無厭心為眾生說，示教利喜皆令開解。",
        "from": "T32n1659_001:0510b20_5",
        "context_with_next_sentence": true
    },
    {
        "source_sentence": "願我能開解諸眾生已，以佛神力遍至十方無餘世界，供養諸佛、聽受正法、廣攝眾生。",
        "from": "T32n1659_001:0510b22_6",
        "context_with_next_sentence": true
    },
    {
        "source_sentence": "願我於諸佛所受正法已，即能隨轉清淨法輪，十方世界一切眾生聽我法者、聞我名者，即得捨離一切煩惱發菩提心。",
        "from": "T32n1659_001:0510b24_19",
        "context_with_next_sentence": true
    },
    {
        "source_sentence": "願我能令一切眾生發菩提心已，常隨將護，除無利益、與無量樂，捨身命財攝受眾生、荷負正法。",
        "from": "T32n1659_001:0510b27_3",
        "context_with_next_sentence": true
    },
    {
        "source_sentence": "願我能負荷正法已，雖行正法心無所行，如諸菩薩行於正法，而無所行亦無不行。",
        "from": "T32n1659_001:0510b29_2",
        "context_with_next_sentence": true
    },
    {
        "source_sentence": "為化眾生不捨正願，是名發心菩薩十大正願。",
        "from": "T32n1659_001:0510c01_3",
        "context_with_next_sentence": true
    },
    {
        "source_sentence": "此十大願遍眾生界，攝受一切恒沙諸願。",
        "from": "T32n1659_001:0510c02_2",
        "context_with_next_sentence": true
    },
    {
        "source_sentence": "若眾生盡我願乃盡，而眾生實不可盡，我此大願亦無有盡。",
        "from": "T32n1659_001:0510c03_10",
        "context_with_next_sentence": true
    },
    {
        "source_sentence": "復次布施是菩提因，攝取一切諸眾生故。",
        "from": "T32n1659_001:0510c04_8",
        "context_with_next_sentence": true
    },
    {
        "source_sentence": "持戒是菩提因，具足眾善滿本願故。",
        "from": "T32n1659_001:0510c05_5",
        "context_with_next_sentence": true
    },
    {
        "source_sentence": "忍辱是菩提因，成就三十二相八十隨形好故。",
        "from": "T32n1659_001:0510c06_6",
        "context_with_next_sentence": true
    },
    {
        "source_sentence": "精進是菩提因，增長善行，於諸眾生勤教化故。",
        "from": "T32n1659_001:0510c07_7",
        "context_with_next_sentence": true
    },
    {
        "source_sentence": "禪定是菩提因，菩薩善自調伏，能知眾生諸心行故。",
        "from": "T32n1659_001:0510c08_12",
        "context_with_next_sentence": true
    },
    {
        "source_sentence": "智慧是菩提因，具足能知諸法性相故。",
        "from": "T32n1659_001:0510c09_9",
        "context_with_next_sentence": true
    },
    {
        "source_sentence": "取要言之，六波羅蜜是菩提正因，四無量心、三十七品、諸萬善行共相助成。",
        "from": "T32n1659_001:0510c11_4",
        "context_with_next_sentence": true
    },
    {
        "source_sentence": "若菩薩修集六波羅蜜，隨其所行，漸漸得近阿耨多羅三藐三菩提。",
        "from": "T32n1659_001:0510c12_15",
        "context_with_next_sentence": true
    },
    {
        "source_sentence": "諸佛子！",
        "from": "T32n1659_001:0510c12_19",
        "context_with_next_sentence": true
    },
    {
        "source_sentence": "求菩提者應不放逸，放逸之行能壞善根。",
        "from": "T32n1659_001:0510c13_17",
        "context_with_next_sentence": true
    },
    {
        "source_sentence": "若菩薩制伏六根不放逸者，是人能修六波羅蜜。",
        "from": "T32n1659_001:0510c15_1",
        "context_with_next_sentence": true
    },
    {
        "source_sentence": "菩薩發心先建至誠立決定誓，立誓之人終不放逸懈怠慢緩。",
        "from": "T32n1659_001:0510c16_8",
        "context_with_next_sentence": true
    },
    {
        "source_sentence": "何以故？",
        "from": "T32n1659_001:0510c16_12",
        "context_with_next_sentence": true
    },
    {
        "source_sentence": "立決定誓，有五事持故。",
        "from": "T32n1659_001:0510c17_4",
        "context_with_next_sentence": true
    },
    {
        "source_sentence": "一者能堅固其心、二者能制伏煩惱、三者能遮放逸、四者能破五蓋、五者能勤修行六波羅蜜。",
        "from": "T32n1659_001:0510c19_7",
        "context_with_next_sentence": true
    },
    {
        "source_sentence": "如佛所讚：",
        "from": "T32n1659_001:0510c19_12",
        "context_with_next_sentence": true
    },
    {
        "source_sentence": "「如來大智尊，　　顯說功德證，",
        "from": "T32n1659_001:0510c20_0",
        "context_with_next_sentence": true
    },
    {
        "source_sentence": "忍慧福業力，　　誓願力最勝。",
        "from": "T32n1659_001:0510c21_13",
        "context_with_next_sentence": true
    },
    {
        "source_sentence": "」云何立誓？",
        "from": "T32n1659_001:0510c22_4",
        "context_with_next_sentence": true
    },
    {
        "source_sentence": "若有人來種種求索，我於爾時隨有施與，乃至不生一念慳悋之心。",
        "from": "T32n1659_001:0510c23_14",
        "context_with_next_sentence": true
    },
    {
        "source_sentence": "若生惡心如彈指頃、以施因緣求淨報者，我即欺十方世界無量無邊阿僧祇現在諸佛，於未來世亦當必定不成阿耨多羅三藐三菩提。",
        "from": "T32n1659_001:0510c26_16",
        "context_with_next_sentence": true
    },
    {
        "source_sentence": "若我持戒，乃至失命，建立淨心誓無改悔。",
        "from": "T32n1659_001:0510c27_17",
        "context_with_next_sentence": true
    },
    {
        "source_sentence": "若我修忍，為他侵害乃至割截，常生慈愛誓無恚礙。",
        "from": "T32n1659_001:0510c29_1",
        "context_with_next_sentence": true
    },
    {
        "source_sentence": "若我修精進，遭逢寒暑王賊水火師子虎狼無水穀處，要必堅強其心，誓不退沒。",
        "from": "T32n1659_001:0511a01_17",
        "context_with_next_sentence": true
    },
    {
        "source_sentence": "若我修禪，為外事所嬈不得攝心，要繫念在境，誓不暫起非法亂想。",
        "from": "T32n1659_001:0511a03_8",
        "context_with_next_sentence": true
    },
    {
        "source_sentence": "若我修集智慧，觀一切法如實性，隨順受持，於善不善、有為無為、生死涅槃不起二見。",
        "from": "T32n1659_001:0511a05_8",
        "context_with_next_sentence": true
    },
    {
        "source_sentence": "若我心悔恚礙退沒亂想，起於二見如彈指頃，而以戒、忍、精進、禪、智求淨報者，我即欺十方世界無量無邊阿僧祇現在諸佛，於未來世亦當必定不成阿耨多羅三藐三菩提。",
        "from": "T32n1659_001:0511a09_7",
        "context_with_next_sentence": true
    },
    {
        "source_sentence": "菩薩以十大願持正法行，以六大誓制放逸心，必能精勤修集六波羅蜜，成阿耨多羅三藐三菩提。",
        "from": "T32n1659_001:0511a11_12",
        "context_with_next_sentence": true
    },
    {
        "source_sentence": "4 檀波羅蜜品發菩提心經論檀波羅蜜品第四云何菩薩修行布施？",
        "from": "T32n1659_001:0511a13_8",
        "context_with_next_sentence": true
    },
    {
        "source_sentence": "布施若為自利他利及二俱利，如是布施則能莊嚴菩提之道。",
        "from": "T32n1659_001:0511a14_16",
        "context_with_next_sentence": true
    },
    {
        "source_sentence": "菩薩為欲調伏眾生令離苦惱，是故行施。",
        "from": "T32n1659_001:0511a15_16",
        "context_with_next_sentence": true
    },
    {
        "source_sentence": "修行施者，於己財物常生捨心，於來求者起尊重心，如父母師長、善知識想。",
        "from": "T32n1659_001:0511a17_12",
        "context_with_next_sentence": true
    },
    {
        "source_sentence": "於貧窮下賤起憐愍心，如一子想，隨所須與心喜恭敬。",
        "from": "T32n1659_001:0511a18_16",
        "context_with_next_sentence": true
    },
    {
        "source_sentence": "是名菩薩初修施心。",
        "from": "T32n1659_001:0511a19_5",
        "context_with_next_sentence": true
    },
    {
        "source_sentence": "修布施故善名流布，隨所生處財寶豐盈，是名自利。",
        "from": "T32n1659_001:0511a20_9",
        "context_with_next_sentence": true
    },
    {
        "source_sentence": "能令眾生心得滿足，教化調伏使無慳悋，是名利他。",
        "from": "T32n1659_001:0511a21_13",
        "context_with_next_sentence": true
    },
    {
        "source_sentence": "以己所修無相大施，化諸眾生令同己利，是名俱利。",
        "from": "T32n1659_001:0511a22_17",
        "context_with_next_sentence": true
    },
    {
        "source_sentence": "因修布施獲得轉輪王位，攝受一切無量眾生，乃至得佛無盡法藏，是名莊嚴菩提之道。",
        "from": "T32n1659_001:0511a24_17",
        "context_with_next_sentence": true
    },
    {
        "source_sentence": "施有三種，一以法施、二無畏施、三財物施。",
        "from": "T32n1659_001:0511a25_18",
        "context_with_next_sentence": true
    },
    {
        "source_sentence": "以法施者，勸人受戒修出家心，為壞邪見說斷常四倒眾惡過患，分別開示真諦之義，讚精進功德、說放逸過惡，是名法施。",
        "from": "T32n1659_001:0511a28_13",
        "context_with_next_sentence": true
    },
    {
        "source_sentence": "若有眾生怖畏王者、師子虎狼、水火盜賊，菩薩見已能為救護，名無畏施。",
        "from": "T32n1659_001:0511b01_7",
        "context_with_next_sentence": true
    },
    {
        "source_sentence": "自於財物施而不悋，上至珍寶象馬車乘繒帛穀麥衣服飲食，下至󰉓摶一縷之綖，若多若少稱求者意隨所須與，是名財施。",
        "from": "T32n1659_001:0511b04_3",
        "context_with_next_sentence": true
    },
    {
        "source_sentence": "財施復有五種，一者至心施、二者信心施、三者隨時施、四者自手施、五者如法施。",
        "from": "T32n1659_001:0511b06_1",
        "context_with_next_sentence": true
    },
    {
        "source_sentence": "所不應施復有五事，非理求財不以施人，物不淨故。",
        "from": "T32n1659_001:0511b07_4",
        "context_with_next_sentence": true
    },
    {
        "source_sentence": "酒及毒藥不以施人，亂眾生故。",
        "from": "T32n1659_001:0511b07_18",
        "context_with_next_sentence": true
    },
    {
        "source_sentence": "罝羅機網不以施人，惱眾生故。",
        "from": "T32n1659_001:0511b08_12",
        "context_with_next_sentence": true
    },
    {
        "source_sentence": "刀杖弓箭不以施人，害眾生故。",
        "from": "T32n1659_001:0511b09_8",
        "context_with_next_sentence": true
    },
    {
        "source_sentence": "音樂女色不以施人，壞淨心故。",
        "from": "T32n1659_001:0511b10_3",
        "context_with_next_sentence": true
    },
    {
        "source_sentence": "取要言之，不如法物惱亂眾生，不以施人。",
        "from": "T32n1659_001:0511b11_3",
        "context_with_next_sentence": true
    },
    {
        "source_sentence": "自餘一切能令眾生得安樂者，名如法施。",
        "from": "T32n1659_001:0511b12_2",
        "context_with_next_sentence": true
    },
    {
        "source_sentence": "樂施之人，復獲五種名聞善利，一者常得親近一切賢聖、二者一切眾生之所樂見、三者入大眾時人所宗敬、四者好名善譽流聞十方、五者能為菩提作上妙因。",
        "from": "T32n1659_001:0511b15_15",
        "context_with_next_sentence": true
    },
    {
        "source_sentence": "菩薩之人名一切施，一切施者非謂多財，謂施心也。",
        "from": "T32n1659_001:0511b16_19",
        "context_with_next_sentence": true
    },
    {
        "source_sentence": "如法求財持以布施，名一切施。",
        "from": "T32n1659_001:0511b17_13",
        "context_with_next_sentence": true
    },
    {
        "source_sentence": "以清淨心無諂曲施，名一切施。",
        "from": "T32n1659_001:0511b18_8",
        "context_with_next_sentence": true
    },
    {
        "source_sentence": "見貧窮者憐愍心施，名一切施。",
        "from": "T32n1659_001:0511b19_2",
        "context_with_next_sentence": true
    },
    {
        "source_sentence": "見厄苦者慈悲心施，名一切施。",
        "from": "T32n1659_001:0511b19_16",
        "context_with_next_sentence": true
    },
    {
        "source_sentence": "居貧少財而能用施，名一切施。",
        "from": "T32n1659_001:0511b20_11",
        "context_with_next_sentence": true
    },
    {
        "source_sentence": "愛重寶物開意能施，名一切施。",
        "from": "T32n1659_001:0511b21_6",
        "context_with_next_sentence": true
    },
    {
        "source_sentence": "不觀持戒毀戒田非田施，名一切施。",
        "from": "T32n1659_001:0511b22_3",
        "context_with_next_sentence": true
    },
    {
        "source_sentence": "不求人天妙善樂施，名一切施。",
        "from": "T32n1659_001:0511b22_17",
        "context_with_next_sentence": true
    },
    {
        "source_sentence": "志求無上大菩提施，名一切施。",
        "from": "T32n1659_001:0511b23_12",
        "context_with_next_sentence": true
    },
    {
        "source_sentence": "欲施、施時、施已不悔，名一切施。",
        "from": "T32n1659_001:0511b24_8",
        "context_with_next_sentence": true
    },
    {
        "source_sentence": "若以華施，具陀羅尼七覺華故。",
        "from": "T32n1659_001:0511b25_3",
        "context_with_next_sentence": true
    },
    {
        "source_sentence": "若以香施，具戒定慧熏塗身故。",
        "from": "T32n1659_001:0511b25_17",
        "context_with_next_sentence": true
    },
    {
        "source_sentence": "若以果施，具足成就無漏果故。",
        "from": "T32n1659_001:0511b26_11",
        "context_with_next_sentence": true
    },
    {
        "source_sentence": "若以食施，具足命辯色力樂故。",
        "from": "T32n1659_001:0511b27_6",
        "context_with_next_sentence": true
    },
    {
        "source_sentence": "以衣服施，具清淨色，除無慚愧故。",
        "from": "T32n1659_001:0511b28_2",
        "context_with_next_sentence": true
    },
    {
        "source_sentence": "以燈明施，具足佛眼，照了一切諸法性故。",
        "from": "T32n1659_001:0511b29_1",
        "context_with_next_sentence": true
    },
    {
        "source_sentence": "以象馬車乘施，得無上乘，具足神通故。",
        "from": "T32n1659_001:0511b29_19",
        "context_with_next_sentence": true
    },
    {
        "source_sentence": "以纓絡施，具足八十隨形好故。",
        "from": "T32n1659_001:0511c01_12",
        "context_with_next_sentence": true
    },
    {
        "source_sentence": "以珍寶施，具足大人三十二相故。",
        "from": "T32n1659_001:0511c02_8",
        "context_with_next_sentence": true
    },
    {
        "source_sentence": "以筋力僕使施，具佛十力、四無畏故。",
        "from": "T32n1659_001:0511c03_6",
        "context_with_next_sentence": true
    },
    {
        "source_sentence": "取要言之，乃至國城妻子頭目手足，舉身施與心無悋惜，為得無上菩提度眾生故。",
        "from": "T32n1659_001:0511c05_3",
        "context_with_next_sentence": true
    },
    {
        "source_sentence": "菩薩摩訶薩修行布施，不見財物、施者、受者。",
        "from": "T32n1659_001:0511c06_4",
        "context_with_next_sentence": true
    },
    {
        "source_sentence": "以無相故，是則具足檀波羅蜜。",
        "from": "T32n1659_001:0511c06_18",
        "context_with_next_sentence": true
    },
    {
        "source_sentence": "5 尸羅波羅蜜品發菩提心經論尸羅波羅蜜品第五云何菩薩修行持戒？",
        "from": "T32n1659_001:0511c08_8",
        "context_with_next_sentence": true
    },
    {
        "source_sentence": "持戒若為自利他利及二俱利，如是持戒則能莊嚴菩提之道。",
        "from": "T32n1659_001:0511c09_16",
        "context_with_next_sentence": true
    },
    {
        "source_sentence": "菩薩為欲調伏眾生令離苦惱，是故持戒。",
        "from": "T32n1659_001:0511c10_16",
        "context_with_next_sentence": true
    },
    {
        "source_sentence": "修持戒者，悉淨一切身口意業，於不善行心能捨遠，善能呵嘖惡行毀禁，於小罪中心常恐怖，是名菩薩初持戒心。",
        "from": "T32n1659_001:0511c13_8",
        "context_with_next_sentence": true
    },
    {
        "source_sentence": "修持戒故，遠離一切諸惡過患，常生善處，是名自利。",
        "from": "T32n1659_001:0511c14_13",
        "context_with_next_sentence": true
    },
    {
        "source_sentence": "教化眾生令不犯惡，是名利他。",
        "from": "T32n1659_001:0511c15_8",
        "context_with_next_sentence": true
    },
    {
        "source_sentence": "以己所修向菩提戒，化諸眾生令同己利，是名俱利。",
        "from": "T32n1659_001:0511c16_12",
        "context_with_next_sentence": true
    },
    {
        "source_sentence": "因修持戒，獲得離欲乃至漏盡成最正覺，是名莊嚴菩提之道。",
        "from": "T32n1659_001:0511c18_2",
        "context_with_next_sentence": true
    },
    {
        "source_sentence": "戒有三種，一者身、二者口、三者心。",
        "from": "T32n1659_001:0511c18_19",
        "context_with_next_sentence": true
    },
    {
        "source_sentence": "持身戒者，永離一切殺、盜、婬行，不奪物命、不侵他財、不犯外色，又亦不為殺等因緣及其方便，不以杖木瓦石傷害眾生。",
        "from": "T32n1659_001:0511c21_12",
        "context_with_next_sentence": true
    },
    {
        "source_sentence": "若物屬他、他所受用，一草一葉不與不取。",
        "from": "T32n1659_001:0511c22_11",
        "context_with_next_sentence": true
    },
    {
        "source_sentence": "又亦未甞眄睞細色，於四威儀恭謹詳審，是名身戒。",
        "from": "T32n1659_001:0511c23_15",
        "context_with_next_sentence": true
    },
    {
        "source_sentence": "持口戒者，斷除一切妄語、兩舌、惡口、綺語，常不欺誑離間和合、誹謗毀呰、文飾言辭，及造方便惱觸於人。",
        "from": "T32n1659_001:0511c26_3",
        "context_with_next_sentence": true
    },
    {
        "source_sentence": "言則至誠柔軟忠信，言常饒益勸化修善，是名口戒。",
        "from": "T32n1659_001:0511c27_7",
        "context_with_next_sentence": true
    },
    {
        "source_sentence": "持心戒者，除滅貪欲、瞋恚、邪見，常修軟心，不作過罪，信是罪業得惡果報，思惟力故不造諸惡，於輕罪中生極重想，設誤作者恐怖憂悔。",
        "from": "T32n1659_001:0512a01_7",
        "context_with_next_sentence": true
    },
    {
        "source_sentence": "於眾生所不起瞋惱，見眾生已生愛念心，知恩報恩心無慳悋，樂作福德常以化人，常修慈心憐愍一切，是名心戒。",
        "from": "T32n1659_001:0512a03_19",
        "context_with_next_sentence": true
    },
    {
        "source_sentence": "是十善業戒，有五事利益，一者能制惡行、二者能作善心、三者能遮煩惱、四者成就淨心、五者能增長戒。",
        "from": "T32n1659_001:0512a06_6",
        "context_with_next_sentence": true
    },
    {
        "source_sentence": "若人善修不放逸行，具足正念分別善惡，當知是人決定能修十善業戒。",
        "from": "T32n1659_001:0512a07_18",
        "context_with_next_sentence": true
    },
    {
        "source_sentence": "八萬四千無量戒品，悉皆攝在十善戒中。",
        "from": "T32n1659_001:0512a08_17",
        "context_with_next_sentence": true
    },
    {
        "source_sentence": "是十善戒能為一切善戒根本，斷身口意惡，能制一切不善之法，故名為戒。",
        "from": "T32n1659_001:0512a10_12",
        "context_with_next_sentence": true
    },
    {
        "source_sentence": "戒有五種，一者波羅提木叉戒、二者定共戒、三者無漏戒、四者攝根戒、五者無作戒。",
        "from": "T32n1659_001:0512a12_10",
        "context_with_next_sentence": true
    },
    {
        "source_sentence": "白四羯磨從師而受，名波羅提木叉戒。",
        "from": "T32n1659_001:0512a13_9",
        "context_with_next_sentence": true
    },
    {
        "source_sentence": "根本四禪、四未到禪，是名定共戒。",
        "from": "T32n1659_001:0512a14_4",
        "context_with_next_sentence": true
    },
    {
        "source_sentence": "根本四禪、初禪未到，名無漏戒。",
        "from": "T32n1659_001:0512a14_19",
        "context_with_next_sentence": true
    },
    {
        "source_sentence": "收攝諸根、修正念心，見聞覺知色聲香味觸不生放逸，名攝根戒。",
        "from": "T32n1659_001:0512a16_9",
        "context_with_next_sentence": true
    },
    {
        "source_sentence": "捨身後世更不作惡，名無作戒。",
        "from": "T32n1659_001:0512a17_3",
        "context_with_next_sentence": true
    },
    {
        "source_sentence": "菩薩修戒，不與聲聞辟支佛共，以不共故名善持戒，善持戒故則能利益一切眾生。",
        "from": "T32n1659_001:0512a19_1",
        "context_with_next_sentence": true
    },
    {
        "source_sentence": "持慈心戒，救護眾生令安樂故。",
        "from": "T32n1659_001:0512a19_15",
        "context_with_next_sentence": true
    },
    {
        "source_sentence": "持悲心戒，忍受諸苦拔危難故。",
        "from": "T32n1659_001:0512a20_10",
        "context_with_next_sentence": true
    },
    {
        "source_sentence": "持喜心戒，歡樂修善不懈怠故。",
        "from": "T32n1659_001:0512a21_5",
        "context_with_next_sentence": true
    },
    {
        "source_sentence": "持捨心戒，怨親平等離愛恚故。",
        "from": "T32n1659_001:0512a21_19",
        "context_with_next_sentence": true
    },
    {
        "source_sentence": "持惠施戒，教化調伏諸眾生故。",
        "from": "T32n1659_001:0512a22_13",
        "context_with_next_sentence": true
    },
    {
        "source_sentence": "持忍辱戒，心常柔軟無恚礙故。",
        "from": "T32n1659_001:0512a23_7",
        "context_with_next_sentence": true
    },
    {
        "source_sentence": "持精進戒，善業日增不退還故。",
        "from": "T32n1659_001:0512a24_2",
        "context_with_next_sentence": true
    },
    {
        "source_sentence": "持禪定戒，離欲不善長禪支故。",
        "from": "T32n1659_001:0512a24_16",
        "context_with_next_sentence": true
    },
    {
        "source_sentence": "持智慧戒，多聞善根無厭足故。",
        "from": "T32n1659_001:0512a25_11",
        "context_with_next_sentence": true
    },
    {
        "source_sentence": "持親近善知識戒，助成菩提無上道故。",
        "from": "T32n1659_001:0512a26_8",
        "context_with_next_sentence": true
    },
    {
        "source_sentence": "持遠離惡知識戒，捨離三惡八難處故。",
        "from": "T32n1659_001:0512a27_7",
        "context_with_next_sentence": true
    },
    {
        "source_sentence": "菩薩之人持淨戒者，不依欲界、不近色界、不住無色界，是清淨戒，捨離欲塵、除瞋恚礙、滅無明障，是清淨戒。",
        "from": "T32n1659_001:0512a29_17",
        "context_with_next_sentence": true
    },
    {
        "source_sentence": "離斷常二邊、不逆因緣，是清淨戒。",
        "from": "T32n1659_001:0512b01_12",
        "context_with_next_sentence": true
    },
    {
        "source_sentence": "不著色受想行識假名之相，是清淨戒。",
        "from": "T32n1659_001:0512b02_9",
        "context_with_next_sentence": true
    },
    {
        "source_sentence": "不繫於因、不起諸見、不住疑悔，是清淨戒。",
        "from": "T32n1659_001:0512b03_8",
        "context_with_next_sentence": true
    },
    {
        "source_sentence": "不住貪瞋癡三不善根，是清淨戒。",
        "from": "T32n1659_001:0512b04_3",
        "context_with_next_sentence": true
    },
    {
        "source_sentence": "不住我慢、憍慢、增上慢、慢慢、大慢，柔和善順，是清淨戒。",
        "from": "T32n1659_001:0512b05_8",
        "context_with_next_sentence": true
    },
    {
        "source_sentence": "利衰毀譽稱譏苦樂不以傾動，是清淨戒。",
        "from": "T32n1659_001:0512b06_7",
        "context_with_next_sentence": true
    },
    {
        "source_sentence": "不染世諦虛妄假名，順於真諦，是清淨戒。",
        "from": "T32n1659_001:0512b07_6",
        "context_with_next_sentence": true
    },
    {
        "source_sentence": "不惱不熱、寂滅離相，是清淨戒。",
        "from": "T32n1659_001:0512b07_21",
        "context_with_next_sentence": true
    },
    {
        "source_sentence": "取要言之，乃至不惜身命，觀無常想生於厭離，勤行善根勇猛精進，是清淨戒。",
        "from": "T32n1659_001:0512b09_15",
        "context_with_next_sentence": true
    },
    {
        "source_sentence": "菩薩摩訶薩修行持戒，不見淨心，以離想故，是則具足尸羅波羅蜜。",
        "from": "T32n1659_001:0512b11_5",
        "context_with_next_sentence": true
    },
    {
        "source_sentence": "6 羼提波羅蜜品發菩提心經論羼提波羅蜜品第六云何菩薩修行忍辱？",
        "from": "T32n1659_001:0512b13_8",
        "context_with_next_sentence": true
    },
    {
        "source_sentence": "忍辱若為自利他利及二俱利，如是忍辱則能莊嚴菩提之道。",
        "from": "T32n1659_001:0512b14_16",
        "context_with_next_sentence": true
    },
    {
        "source_sentence": "菩薩為欲調伏眾生，令離苦惱故修忍辱。",
        "from": "T32n1659_001:0512b15_16",
        "context_with_next_sentence": true
    },
    {
        "source_sentence": "修忍辱者，心常謙下一切眾生，剛強憍慢捨而不行，見麁惡者起憐愍心，言常柔濡勸化修善，能分別說瞋恚和忍果報差別，是名菩薩初忍辱心。",
        "from": "T32n1659_001:0512b19_3",
        "context_with_next_sentence": true
    },
    {
        "source_sentence": "修忍辱故，遠離眾惡身心安樂，是名自利。",
        "from": "T32n1659_001:0512b20_3",
        "context_with_next_sentence": true
    },
    {
        "source_sentence": "化導眾生皆令和順，是名利他。",
        "from": "T32n1659_001:0512b20_17",
        "context_with_next_sentence": true
    },
    {
        "source_sentence": "以己所修無上大忍化諸眾生令同己利，是名俱利。",
        "from": "T32n1659_001:0512b22_2",
        "context_with_next_sentence": true
    },
    {
        "source_sentence": "因修忍辱獲得端政，人所宗敬，乃至得佛上妙相好，是名莊嚴菩提之道。",
        "from": "T32n1659_001:0512b23_15",
        "context_with_next_sentence": true
    },
    {
        "source_sentence": "忍辱有三，謂身、口、意。",
        "from": "T32n1659_001:0512b24_8",
        "context_with_next_sentence": true
    },
    {
        "source_sentence": "云何身忍？",
        "from": "T32n1659_001:0512b24_13",
        "context_with_next_sentence": true
    },
    {
        "source_sentence": "若他加惡侵毀撾打乃至傷害，悉能忍受；",
        "from": "T32n1659_001:0512b25_10",
        "context_with_next_sentence": true
    },
    {
        "source_sentence": "見諸眾生危逼恐懼，以身代之而無疲怠，是名身忍。",
        "from": "T32n1659_001:0512b26_15",
        "context_with_next_sentence": true
    },
    {
        "source_sentence": "云何口忍？",
        "from": "T32n1659_001:0512b27_1",
        "context_with_next_sentence": true
    },
    {
        "source_sentence": "若見罵者默受不報；",
        "from": "T32n1659_001:0512b27_10",
        "context_with_next_sentence": true
    },
    {
        "source_sentence": "若見非理來呵嘖者，當濡語附順；",
        "from": "T32n1659_001:0512b28_7",
        "context_with_next_sentence": true
    },
    {
        "source_sentence": "若有加誣橫生誹謗皆當忍受，是名口忍。",
        "from": "T32n1659_001:0512b29_6",
        "context_with_next_sentence": true
    },
    {
        "source_sentence": "云何意忍？",
        "from": "T32n1659_001:0512b29_11",
        "context_with_next_sentence": true
    },
    {
        "source_sentence": "見有瞋者心不懷恨，若有觸惱其心不亂，若有譏毀心亦無怨，是名意忍。",
        "from": "T32n1659_001:0512c02_4",
        "context_with_next_sentence": true
    },
    {
        "source_sentence": "世間打者有二種，一者實、二者橫。",
        "from": "T32n1659_001:0512c02_20",
        "context_with_next_sentence": true
    },
    {
        "source_sentence": "若有罪過，若人慊疑為彼所打，自應忍受如服甘露，於彼人所應生恭敬。",
        "from": "T32n1659_001:0512c04_13",
        "context_with_next_sentence": true
    },
    {
        "source_sentence": "所以者何？",
        "from": "T32n1659_001:0512c04_18",
        "context_with_next_sentence": true
    },
    {
        "source_sentence": "善能教誡調伏於我，令我得離諸過罪故。",
        "from": "T32n1659_001:0512c05_16",
        "context_with_next_sentence": true
    },
    {
        "source_sentence": "若橫加惡傷害於我，當自思惟：",
        "from": "T32n1659_001:0512c06_11",
        "context_with_next_sentence": true
    },
    {
        "source_sentence": "我今無罪，當是過去宿業所招，是亦應忍。",
        "from": "T32n1659_001:0512c07_10",
        "context_with_next_sentence": true
    },
    {
        "source_sentence": "復應思念：",
        "from": "T32n1659_001:0512c07_15",
        "context_with_next_sentence": true
    },
    {
        "source_sentence": "四大假合、五眾緣會，誰受打者？",
        "from": "T32n1659_001:0512c08_11",
        "context_with_next_sentence": true
    },
    {
        "source_sentence": "又觀前人如癡如狂，我當愍之，云何不忍？",
        "from": "T32n1659_001:0512c09_9",
        "context_with_next_sentence": true
    },
    {
        "source_sentence": "又罵者亦有二種，一實、二虛。",
        "from": "T32n1659_001:0512c10_2",
        "context_with_next_sentence": true
    },
    {
        "source_sentence": "若說實者，我應生慚。",
        "from": "T32n1659_001:0512c10_12",
        "context_with_next_sentence": true
    },
    {
        "source_sentence": "若說虛者，無豫我事，猶如響聲亦如風過無損於我，是故應忍。",
        "from": "T32n1659_001:0512c11_19",
        "context_with_next_sentence": true
    },
    {
        "source_sentence": "又瞋者亦爾，他來瞋我我當忍受；",
        "from": "T32n1659_001:0512c12_14",
        "context_with_next_sentence": true
    },
    {
        "source_sentence": "若瞋彼者，於未來世當墮惡道受大苦惱。",
        "from": "T32n1659_001:0512c13_12",
        "context_with_next_sentence": true
    },
    {
        "source_sentence": "以是因緣，我身若被斫截分離，不應生瞋，應當深觀往業因緣，當修慈悲憐愍一切。",
        "from": "T32n1659_001:0512c15_11",
        "context_with_next_sentence": true
    },
    {
        "source_sentence": "如是小苦不能忍者，我即不能自調伏心，云何當能調伏眾生，令得解脫一切惡法成無上果？",
        "from": "T32n1659_001:0512c17_12",
        "context_with_next_sentence": true
    },
    {
        "source_sentence": "若有智人樂修忍辱，是人常得顏貌端正多饒財寶，人見歡喜敬仰伏從。",
        "from": "T32n1659_001:0512c19_6",
        "context_with_next_sentence": true
    },
    {
        "source_sentence": "復當觀察，若人形殘、顏色醜惡、諸根不具、乏於財物，當知皆是瞋因緣得。",
        "from": "T32n1659_001:0512c20_20",
        "context_with_next_sentence": true
    },
    {
        "source_sentence": "以是因緣，智者應當深修忍辱。",
        "from": "T32n1659_001:0512c21_13",
        "context_with_next_sentence": true
    },
    {
        "source_sentence": "生忍因緣有十事，一者不觀於我及我所相、二者不念種姓、三者破除憍慢、四者惡來不報、五者觀無常想、六者修於慈悲、七者心不放逸、八者捨於飢渴苦樂等事、九者斷除瞋恚、十者修習智慧。",
        "from": "T32n1659_001:0512c26_3",
        "context_with_next_sentence": true
    },
    {
        "source_sentence": "若人能成如是十事，當知是人能修於忍。",
        "from": "T32n1659_001:0512c27_3",
        "context_with_next_sentence": true
    },
    {
        "source_sentence": "菩薩摩訶薩修於清淨畢竟忍時，若入空、無相、無願無作，不與見覺願作和合，不猗著空無相無願無作，是諸見覺願作皆空，如是忍者是無二相，是名清淨畢竟忍也。",
        "from": "T32n1659_001:0513a01_17",
        "context_with_next_sentence": true
    },
    {
        "source_sentence": "若入盡結、若入寂滅，不與結生死合，不猗盡結寂滅諸結生死皆空，如是忍者是無二相，是名清淨畢竟忍也。",
        "from": "T32n1659_001:0513a04_8",
        "context_with_next_sentence": true
    },
    {
        "source_sentence": "若性不自生、不從他生、不和合生，亦無有出不可破壞，不可壞者是不可盡，如是忍者是無二相，是名清淨畢竟忍也。",
        "from": "T32n1659_001:0513a07_2",
        "context_with_next_sentence": true
    },
    {
        "source_sentence": "無作非作、無所猗著、無分別、無莊嚴、無修治、無發進，終不造生，如是忍者是無生忍。",
        "from": "T32n1659_001:0513a09_1",
        "context_with_next_sentence": true
    },
    {
        "source_sentence": "如是菩薩修行是忍，得受記忍。",
        "from": "T32n1659_001:0513a09_15",
        "context_with_next_sentence": true
    },
    {
        "source_sentence": "菩薩摩訶薩修行忍辱，性相盡空，無眾生故，是則具足羼提波羅蜜。",
        "from": "T32n1659_001:0513a11_6",
        "context_with_next_sentence": true
    },
    {
        "source_sentence": "發菩提心經論卷上",
        "from": "T32n1659_001:0513a12_100",
        "context_with_next_sentence": false
    }
]