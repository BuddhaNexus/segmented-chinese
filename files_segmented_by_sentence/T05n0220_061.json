{
    "T05n0220_061:0343a04_0": "大般若波羅蜜多經卷第六十一",
    "T05n0220_061:0343a06_0": "三藏法師玄奘奉　詔譯",
    "T05n0220_061:0343a07_0": "初分讚大乘品第十六之六",
    "T05n0220_061:0343a08_0": "「善現！",
    "T05n0220_061:0343a08_1": "前際異生不可得，後際異生不可得，中際異生不可得，三世平等中異生亦不可得。",
    "T05n0220_061:0343a10_2": "所以者何？",
    "T05n0220_061:0343a10_3": "善現！",
    "T05n0220_061:0343a10_4": "平等中過去未來現在異生皆不可得。",
    "T05n0220_061:0343a11_5": "何以故？",
    "T05n0220_061:0343a11_6": "平等中平等性尚不可得，何況平等中有過去未來現在異生可得！",
    "T05n0220_061:0343a13_7": "以我、有情乃至知者、見者不可得故。",
    "T05n0220_061:0343a13_8": "善現！",
    "T05n0220_061:0343a14_9": "前際聲聞、獨覺、菩薩、如來不可得，後際聲聞、獨覺、菩薩、如來不可得，中際聲聞、獨覺、菩薩、如來不可得，三世平等中聲聞、獨覺、菩薩、如來亦不可得。",
    "T05n0220_061:0343a17_10": "所以者何？",
    "T05n0220_061:0343a17_11": "善現！",
    "T05n0220_061:0343a17_12": "平等中過去未來現在聲聞、獨覺、菩薩、如來皆不可得。",
    "T05n0220_061:0343a19_13": "何以故？",
    "T05n0220_061:0343a19_14": "平等中平等性尚不可得，何況平等中有過去未來現在聲聞、獨覺、菩薩、如來可得！",
    "T05n0220_061:0343a21_15": "以我、有情乃至知者、見者不可得故。",
    "T05n0220_061:0343a23_0": "「善現！",
    "T05n0220_061:0343a23_1": "諸菩薩摩訶薩修行般若波羅蜜多時，住此三世平等相中，精勤修學一切智智，無取著故速得圓滿。",
    "T05n0220_061:0343a25_2": "善現！",
    "T05n0220_061:0343a25_3": "是名菩薩摩訶薩三世平等大乘相。",
    "T05n0220_061:0343a26_4": "若菩薩摩訶薩安住如是大乘相中，超勝一切世間天、人、阿素洛等，速能證得一切智智，利樂有情。」",
    "T05n0220_061:0343a28_5": "爾時，具壽善現白佛言：「世尊！",
    "T05n0220_061:0343a29_6": "善哉！",
    "T05n0220_061:0343a29_7": "善哉！",
    "T05n0220_061:0343a29_8": "如來、應、正等覺善說正說菩薩摩訶薩大乘。",
    "T05n0220_061:0343b01_9": "世尊！",
    "T05n0220_061:0343b01_10": "如是大乘最尊最妙，過去諸菩薩摩訶薩於此中學，已得一切智智；未來諸菩薩摩訶薩於此中學，當得一切智智；現在十方無量無數無邊世界一切菩薩摩訶薩於此中學，今得一切智智。",
    "T05n0220_061:0343b06_11": "是故大乘最尊最妙，一切智智真勝所依。」",
    "T05n0220_061:0343b07_12": "佛告善現：「如是！",
    "T05n0220_061:0343b07_13": "如是！",
    "T05n0220_061:0343b07_14": "如汝所說。",
    "T05n0220_061:0343b07_15": "過去、未來、現在諸菩薩摩訶薩皆依大乘精勤修學，速證無上正等菩提，是故大乘最尊最妙。」",
    "T05n0220_061:0343b11_0": "初分隨順品第十七",
    "T05n0220_061:0343b12_0": "爾時，滿慈子白佛言：「世尊！",
    "T05n0220_061:0343b12_1": "如來先令尊者善現為諸菩薩摩訶薩宣說般若波羅蜜多，而今何故乃說大乘？」",
    "T05n0220_061:0343b14_2": "具壽善現即白佛言：「世尊！",
    "T05n0220_061:0343b15_3": "我向所說大乘將無違越般若波羅蜜多耶？」",
    "T05n0220_061:0343b16_4": "佛告善現：「汝向所說大乘於般若波羅蜜多悉皆隨順無所違越。",
    "T05n0220_061:0343b17_5": "何以故？",
    "T05n0220_061:0343b17_6": "善現！",
    "T05n0220_061:0343b18_0": "一切善法、菩提分法、若聲聞法、若獨覺法、若菩薩法、若諸佛法，如是一切無不攝入般若波羅蜜多。」",
    "T05n0220_061:0343b20_1": "時，具壽善現復白佛言：「世尊！",
    "T05n0220_061:0343b21_0": "何等一切善法、菩提分法、若聲聞法、若獨覺法、若菩薩法、若諸佛法，皆悉攝入般若波羅蜜多耶？」",
    "T05n0220_061:0343b23_1": "佛言：「善現！",
    "T05n0220_061:0343b23_2": "若布施波羅蜜多、淨戒波羅蜜多、安忍波羅蜜多、精進波羅蜜多、靜慮波羅蜜多、般若波羅蜜多，若四靜慮、四無量、四無色定，若四念住、四正斷、四神足、五根、五力、七等覺支、八聖道支，若空解脫門、無相解脫門、無願解脫門，若五眼、六神通，若佛十力、四無所畏、四無礙解、大慈、大悲、大喜、大捨、十八佛不共法，若一切智、道相智、一切相智，若無忘失法、恒住捨性，善現！",
    "T05n0220_061:0343c02_3": "諸如是等一切善法、菩提分法，若聲聞法、若獨覺法、若菩薩法、若諸佛法，如是一切皆悉攝入般若波羅蜜多。",
    "T05n0220_061:0343c06_0": "「復次，善現！",
    "T05n0220_061:0343c06_1-0": "若大乘，若般若波羅蜜多，若靜慮、精進、安忍、淨戒、布施波羅蜜多；若色，若受、想、行、識；若眼處，若耳、鼻、舌、身、意處；若色處，若聲、香、味、觸、法處；若眼界、色界、眼識界及眼觸、眼觸為緣所生諸受；若耳界、聲界、耳識界及耳觸、耳觸為緣所生諸受；若鼻界、香界、鼻識界及鼻觸、鼻觸為緣所生諸受；若舌界、味界、",
    "T05n0220_061:0343c06_1-1": "舌識界及舌觸、舌觸為緣所生諸受；若身界、觸界、身識界及身觸、身觸為緣所生諸受；若意界、法界、意識界及意觸、意觸為緣所生諸受；若地界，若水、火、風、空、識界；若苦聖諦，若集、滅、道聖諦；若無明，若行、識、名色、六處、觸、受、愛、取、有、生、老死愁歎苦憂惱；若欲界，若色、無色界；若善法、非善法，若有記、無記法，",
    "T05n0220_061:0343c06_1-2": "若有漏、無漏法，若有為、無為法，若世間、出世間法；若四靜慮，若四無量、四無色定；若八解脫，若八勝處、九次第定、十遍處；若四念住，若四正斷、四神足、五根、五力、七等覺支、八聖道支；若空解脫門，若無相、無願解脫門；若五眼，若六神通；若佛十力，若四無所畏、四無礙解、大慈、大悲、大喜、大捨、十八佛不共法、一切智、",
    "T05n0220_061:0343c06_1-3": "道相智、一切相智；若無忘失法，若恒住捨性；若一切陀羅尼門，若一切三摩地門；若諸如來，若佛所覺所說法、律；若內空，若外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；若真如，若法界、法性、不虛妄性、不變異性、",
    "T05n0220_061:0343c06_1-4": "不思議界、虛空界、斷界、離界、滅界、平等性、離生性、法定、法住、無性界、無相界、無作界、無為界、安隱界、寂靜界、本無、實際、究竟、涅槃，如是等一切法皆非相應非不相應、非有色非無色、非有見非無見、非有對非無對，咸同一相，所謂無相。",
    "T05n0220_061:0344a10_2": "善現！",
    "T05n0220_061:0344a10_3": "由此因緣，汝向所說大乘於般若波羅蜜多悉皆隨順無所違越。",
    "T05n0220_061:0344a12_4": "所以者何？",
    "T05n0220_061:0344a12_5": "「善現！",
    "T05n0220_061:0344a12_6": "大乘不異般若波羅蜜多，般若波羅蜜多不異大乘。",
    "T05n0220_061:0344a13_7": "何以故？",
    "T05n0220_061:0344a13_8": "若大乘，若般若波羅蜜多，其性無二無二分故。",
    "T05n0220_061:0344a14_9": "「善現！",
    "T05n0220_061:0344a14_10": "大乘不異靜慮、精進、安忍、淨戒、布施波羅蜜多，靜慮、精進、安忍、淨戒、布施波羅蜜多不異大乘。",
    "T05n0220_061:0344a17_11": "何以故？",
    "T05n0220_061:0344a17_12": "若大乘，若靜慮、精進、安忍、淨戒、布施波羅蜜多，其性無二無二分故。",
    "T05n0220_061:0344a18_13": "「善現！",
    "T05n0220_061:0344a18_14": "大乘不異四靜慮，四靜慮不異大乘。",
    "T05n0220_061:0344a19_15": "何以故？",
    "T05n0220_061:0344a19_16": "若大乘，若四靜慮，其性無二無二分故。",
    "T05n0220_061:0344a20_17": "善現！",
    "T05n0220_061:0344a20_18": "大乘不異四無量、四無色定，四無量、四無色定不異大乘。",
    "T05n0220_061:0344a22_19": "何以故？",
    "T05n0220_061:0344a22_20": "若大乘，若四無量、四無色定，其性無二無二分故。",
    "T05n0220_061:0344a23_21": "「善現！",
    "T05n0220_061:0344a23_22": "大乘不異八解脫，八解脫不異大乘。",
    "T05n0220_061:0344a24_23": "何以故？",
    "T05n0220_061:0344a24_24": "若大乘，若八解脫，其性無二無二分故。",
    "T05n0220_061:0344a25_25": "善現！",
    "T05n0220_061:0344a25_26": "大乘不異八勝處、九次第定、十遍處，八勝處、九次第定、十遍處不異大乘。",
    "T05n0220_061:0344a27_27": "何以故？",
    "T05n0220_061:0344a27_28": "若大乘，若八勝處、九次第定、十遍處，其性無二無二分故。",
    "T05n0220_061:0344a28_29": "「善現！",
    "T05n0220_061:0344a28_30": "大乘不異四念住，四念住不異大乘。",
    "T05n0220_061:0344a29_31": "何以故？",
    "T05n0220_061:0344a29_32": "若大乘，若四念住，其性無二無二分故。",
    "T05n0220_061:0344b01_33": "善現！",
    "T05n0220_061:0344b01_34": "大乘不異四正斷、四神足、五根、五力、七等覺支、八聖道支，四正斷乃至八聖道支不異大乘。",
    "T05n0220_061:0344b03_35": "何以故？",
    "T05n0220_061:0344b04_36": "若大乘，若四正斷乃至八聖道支，其性無二無二分故。",
    "T05n0220_061:0344b05_37": "「善現！",
    "T05n0220_061:0344b05_38": "大乘不異空解脫門，空解脫門不異大乘。",
    "T05n0220_061:0344b06_39": "何以故？",
    "T05n0220_061:0344b06_40": "若大乘，若空解脫門，其性無二無二分故。",
    "T05n0220_061:0344b07_41": "善現！",
    "T05n0220_061:0344b07_42": "大乘不異無相、無願解脫門，無相、無願解脫門不異大乘。",
    "T05n0220_061:0344b09_0": "何以故？",
    "T05n0220_061:0344b09_1": "若大乘，若無相、無願解脫門，其性無二無二分故。",
    "T05n0220_061:0344b10_2": "「善現！",
    "T05n0220_061:0344b10_3": "大乘不異五眼，五眼不異大乘。",
    "T05n0220_061:0344b11_4": "何以故？",
    "T05n0220_061:0344b11_5": "若大乘，若五眼，其性無二無二分故。",
    "T05n0220_061:0344b12_6": "善現！",
    "T05n0220_061:0344b12_7": "大乘不異六神通，六神通不異大乘。",
    "T05n0220_061:0344b13_8": "何以故？",
    "T05n0220_061:0344b13_9": "若大乘，若六神通，其性無二無二分故。",
    "T05n0220_061:0344b14_10": "「善現！",
    "T05n0220_061:0344b14_11": "大乘不異佛十力，佛十力不異大乘。",
    "T05n0220_061:0344b15_12": "何以故？",
    "T05n0220_061:0344b15_13": "若大乘，若佛十力，其性無二無二分故。",
    "T05n0220_061:0344b16_14": "善現！",
    "T05n0220_061:0344b16_15": "大乘不異四無所畏、四無礙解、大慈、大悲、大喜、大捨、十八佛不共法、一切智、道相智、一切相智，四無所畏乃至一切相智不異大乘。",
    "T05n0220_061:0344b19_16": "何以故？",
    "T05n0220_061:0344b19_17": "若大乘，若四無所畏乃至一切相智，其性無二無二分故。",
    "T05n0220_061:0344b20_18": "「善現！",
    "T05n0220_061:0344b21_19": "大乘不異無忘失法，無忘失法不異大乘。",
    "T05n0220_061:0344b22_20": "何以故？",
    "T05n0220_061:0344b22_21": "若大乘，若無忘失法，其性無二無二分故。",
    "T05n0220_061:0344b23_22": "善現！",
    "T05n0220_061:0344b23_23": "大乘不異恒住捨性，恒住捨性不異大乘。",
    "T05n0220_061:0344b24_24": "何以故？",
    "T05n0220_061:0344b24_25": "若大乘，若恒住捨性，其性無二無二分故。",
    "T05n0220_061:0344b25_26": "「善現！",
    "T05n0220_061:0344b25_27": "大乘不異蘊、界、處等空不空法，蘊、界、處等空不空法不異大乘。",
    "T05n0220_061:0344b27_28": "何以故？",
    "T05n0220_061:0344b27_29": "若大乘，若蘊、界、處等空不空法，其性無二無二分故。",
    "T05n0220_061:0344b28_30": "「善現！",
    "T05n0220_061:0344b28_31": "由此因緣，汝向所說大乘於般若波羅蜜多悉皆隨順無所違越，若說大乘則為已說般若波羅蜜多，若說般若波羅蜜多則為已說大乘，如是二法無別異故。」",
    "T05n0220_061:0344c05_0": "初分無所得品第十八之一",
    "T05n0220_061:0344c06_0": "爾時，具壽善現白佛言：「世尊！",
    "T05n0220_061:0344c06_1": "前際菩薩摩訶薩不可得，後際菩薩摩訶薩不可得，中際菩薩摩訶薩不可得。",
    "T05n0220_061:0344c08_2": "「世尊！",
    "T05n0220_061:0344c08_3": "色無邊故，當知菩薩摩訶薩亦無邊；受、想、行、識無邊故，當知菩薩摩訶薩亦無邊。",
    "T05n0220_061:0344c10_4": "「世尊！",
    "T05n0220_061:0344c10_5": "眼處無邊故，當知菩薩摩訶薩亦無邊；耳、鼻、舌、身、意處無邊故，當知菩薩摩訶薩亦無邊。",
    "T05n0220_061:0344c12_6": "「世尊！",
    "T05n0220_061:0344c12_7": "色處無邊故，當知菩薩摩訶薩亦無邊；聲、香、味、觸、法處無邊故，當知菩薩摩訶薩亦無邊。",
    "T05n0220_061:0344c14_8": "「世尊！",
    "T05n0220_061:0344c14_9": "眼界無邊故，當知菩薩摩訶薩亦無邊；色界、眼識界及眼觸、眼觸為緣所生諸受無邊故，當知菩薩摩訶薩亦無邊。",
    "T05n0220_061:0344c17_10": "「世尊！",
    "T05n0220_061:0344c17_11": "耳界無邊故，當知菩薩摩訶薩亦無邊；聲界、耳識界及耳觸、耳觸為緣所生諸受無邊故，當知菩薩摩訶薩亦無邊。",
    "T05n0220_061:0344c20_12": "「世尊！",
    "T05n0220_061:0344c20_13": "鼻界無邊故，當知菩薩摩訶薩亦無邊；香界、鼻識界及鼻觸、鼻觸為緣所生諸受無邊故，當知菩薩摩訶薩亦無邊。",
    "T05n0220_061:0344c22_14": "「世尊！",
    "T05n0220_061:0344c23_0": "舌界無邊故，當知菩薩摩訶薩亦無邊；味界、舌識界及舌觸、舌觸為緣所生諸受無邊故，當知菩薩摩訶薩亦無邊。",
    "T05n0220_061:0344c25_1": "「世尊！",
    "T05n0220_061:0344c25_2": "身界無邊故，當知菩薩摩訶薩亦無邊；觸界、身識界及身觸、身觸為緣所生諸受無邊故，當知菩薩摩訶薩亦無邊。",
    "T05n0220_061:0344c28_3": "「世尊！",
    "T05n0220_061:0344c28_4": "意界無邊故，當知菩薩摩訶薩亦無邊；法界、意識界及意觸、意觸為緣所生諸受無邊故，當知菩薩摩訶薩亦無邊。",
    "T05n0220_061:0345a02_0": "「世尊！",
    "T05n0220_061:0345a02_1": "地界無邊故，當知菩薩摩訶薩亦無邊；水、火、風、空、識界無邊故，當知菩薩摩訶薩亦無邊。",
    "T05n0220_061:0345a04_2": "「世尊！",
    "T05n0220_061:0345a04_3": "苦聖諦無邊故，當知菩薩摩訶薩亦無邊；集、滅、道聖諦無邊故，當知菩薩摩訶薩亦無邊。",
    "T05n0220_061:0345a06_4": "「世尊！",
    "T05n0220_061:0345a06_5": "無明無邊故，當知菩薩摩訶薩亦無邊；行、識、名色、六處、觸、受、愛、取、有、生、老死愁歎苦憂惱無邊故，當知菩薩摩訶薩亦無邊。",
    "T05n0220_061:0345a09_6": "「世尊！",
    "T05n0220_061:0345a09_7": "布施波羅蜜多無邊故，當知菩薩摩訶薩亦無邊；淨戒、安忍、精進、靜慮、般若波羅蜜多無邊故，當知菩薩摩訶薩亦無邊。",
    "T05n0220_061:0345a12_0": "「世尊！",
    "T05n0220_061:0345a12_1": "四靜慮無邊故，當知菩薩摩訶薩亦無邊；四無量、四無色定無邊故，當知菩薩摩訶薩亦無邊。",
    "T05n0220_061:0345a14_2": "「世尊！",
    "T05n0220_061:0345a14_3": "八解脫無邊故當知菩薩摩訶薩亦無邊；八勝處、九次第定、十遍處無邊故，當知菩薩摩訶薩亦無邊。",
    "T05n0220_061:0345a16_4": "「世尊！",
    "T05n0220_061:0345a16_5": "四念住無邊故，當知菩薩摩訶薩亦無邊；四正斷、四神足、五根、五力、七等覺支、八聖道支無邊故，當知菩薩摩訶薩亦無邊。",
    "T05n0220_061:0345a19_6": "「世尊！",
    "T05n0220_061:0345a19_7": "空解脫門無邊故，當知菩薩摩訶薩亦無邊；無相、無願解脫門無邊故，當知菩薩摩訶薩亦無邊。",
    "T05n0220_061:0345a22_0": "「世尊！",
    "T05n0220_061:0345a22_1": "五眼無邊故，當知菩薩摩訶薩亦無邊；六神通無邊故，當知菩薩摩訶薩亦無邊。",
    "T05n0220_061:0345a23_2": "「世尊！",
    "T05n0220_061:0345a24_3": "佛十力無邊故，當知菩薩摩訶薩亦無邊；四無所畏、四無礙解、大慈、大悲、大喜、大捨、十八佛不共法、一切智、道相智、一切相智無邊故，當知菩薩摩訶薩亦無邊。",
    "T05n0220_061:0345a27_4": "「世尊！",
    "T05n0220_061:0345a27_5": "無忘失法無邊故，當知菩薩摩訶薩亦無邊；恒住捨性無邊故，當知菩薩摩訶薩亦無邊。",
    "T05n0220_061:0345a29_6": "「世尊！",
    "T05n0220_061:0345a29_7": "一切陀羅尼門無邊故，當知菩薩摩訶薩亦無邊；一切三摩地門無邊故，當知菩薩摩訶薩亦無邊。",
    "T05n0220_061:0345b03_8": "「世尊！",
    "T05n0220_061:0345b03_9": "內空無邊故，當知菩薩摩訶薩亦無邊；外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空無邊故，當知菩薩摩訶薩亦無邊。",
    "T05n0220_061:0345b08_10": "「世尊！",
    "T05n0220_061:0345b08_11": "真如無邊故，當知菩薩摩訶薩亦無邊；法界、法性、不虛妄性、不變異性、不思議界、虛空界、斷界、離界、滅界、平等性、離生性、法定、法住、無性界、無相界、無作界、無為界、安隱界、寂靜界、本無、實際、究竟、涅槃無邊故，當知菩薩摩訶薩亦無邊。",
    "T05n0220_061:0345b14_0": "「世尊！",
    "T05n0220_061:0345b14_1": "聲聞乘無邊故，當知菩薩摩訶薩亦無邊；獨覺乘無邊故，當知菩薩摩訶薩亦無邊；大乘無邊故，當知菩薩摩訶薩亦無邊。",
    "T05n0220_061:0345b18_0": "「世尊！",
    "T05n0220_061:0345b18_1": "即色菩薩摩訶薩無所有不可得，離色菩薩摩訶薩無所有不可得；即受、想、行、識菩薩摩訶薩無所有不可得，離受、想、行、識菩薩摩訶薩無所有不可得。",
    "T05n0220_061:0345b21_2": "「世尊！",
    "T05n0220_061:0345b21_3": "即眼處菩薩摩訶薩無所有不可得，離眼處菩薩摩訶薩無所有不可得；即耳、鼻、舌、身、意處菩薩摩訶薩無所有不可得，離耳、鼻、舌、身、意處菩薩摩訶薩無所有不可得。",
    "T05n0220_061:0345b25_4": "「世尊！",
    "T05n0220_061:0345b25_5": "即色處菩薩摩訶薩無所有不可得，離色處菩薩摩訶薩無所有不可得；即聲、香、味、觸、法處菩薩摩訶薩無所有不可得，離聲、香、味、觸、法處菩薩摩訶薩無所有不可得。",
    "T05n0220_061:0345b29_6": "「世尊！",
    "T05n0220_061:0345b29_7": "即眼界菩薩摩訶薩無所有不可得，離眼界菩薩摩訶薩無所有不可得；即色界、眼識界及眼觸、眼觸為緣所生諸受菩薩摩訶薩無所有不可得，離色界、眼識界及眼觸、眼觸為緣所生諸受菩薩摩訶薩無所有不可得。",
    "T05n0220_061:0345c05_8": "「世尊！",
    "T05n0220_061:0345c05_9": "即耳界菩薩摩訶薩無所有不可得，離耳界菩薩摩訶薩無所有不可得；即聲界、耳識界及耳觸、耳觸為緣所生諸受菩薩摩訶薩無所有不可得，離聲界、耳識界及耳觸、耳觸為緣所生諸受菩薩摩訶薩無所有不可得。",
    "T05n0220_061:0345c10_10": "「世尊！",
    "T05n0220_061:0345c10_11": "即鼻界菩薩摩訶薩無所有不可得，離鼻界菩薩摩訶薩無所有不可得；即香界、鼻識界及鼻觸、鼻觸為緣所生諸受菩薩摩訶薩無所有不可得，離香界、鼻識界及鼻觸、鼻觸為緣所生諸受菩薩摩訶薩無所有不可得。",
    "T05n0220_061:0345c15_12": "「世尊！",
    "T05n0220_061:0345c15_13": "即舌界菩薩摩訶薩無所有不可得，離舌界菩薩摩訶薩無所有不可得；即味界、舌識界及舌觸、舌觸為緣所生諸受菩薩摩訶薩無所有不可得，離味界、舌識界及舌觸、舌觸為緣所生諸受菩薩摩訶薩無所有不可得。",
    "T05n0220_061:0345c20_14": "「世尊！",
    "T05n0220_061:0345c20_15": "即身界菩薩摩訶薩無所有不可得，離身界菩薩摩訶薩無所有不可得；即觸界、身識界及身觸、身觸為緣所生諸受菩薩摩訶薩無所有不可得，離觸界、身識界及身觸、身觸為緣所生諸受菩薩摩訶薩無所有不可得。",
    "T05n0220_061:0345c25_16": "「世尊！",
    "T05n0220_061:0345c25_17": "即意界菩薩摩訶薩無所有不可得，離意界菩薩摩訶薩無所有不可得；即法界、意識界及意觸、意觸為緣所生諸受菩薩摩訶薩無所有不可得，離法界、意識界及意觸、意觸為緣所生諸受菩薩摩訶薩無所有不可得。",
    "T05n0220_061:0346a01_18": "「世尊！",
    "T05n0220_061:0346a01_19": "即地界菩薩摩訶薩無所有不可得，離地界菩薩摩訶薩無所有不可得；即水、火、風、空、識界菩薩摩訶薩無所有不可得，離水、火、風、空、識界菩薩摩訶薩無所有不可得。",
    "T05n0220_061:0346a05_20": "「世尊！",
    "T05n0220_061:0346a05_21": "即苦聖諦菩薩摩訶薩無所有不可得，離苦聖諦菩薩摩訶薩無所有不可得；即集、滅、道聖諦菩薩摩訶薩無所有不可得，離集、滅、道聖諦菩薩摩訶薩無所有不可得。",
    "T05n0220_061:0346a09_22": "「世尊！",
    "T05n0220_061:0346a09_23": "即無明菩薩摩訶薩無所有不可得，離無明菩薩摩訶薩無所有不可得；即行、識、名色、六處、觸受、愛、取、有、生、老死愁歎苦憂惱菩薩摩訶薩無所有不可得，離行乃至老死愁歎苦憂惱菩薩摩訶薩無所有不可得。",
    "T05n0220_061:0346a14_24": "「世尊！",
    "T05n0220_061:0346a14_25": "即布施波羅蜜多菩薩摩訶薩無所有不可得，離布施波羅蜜多菩薩摩訶薩無所有不可得；即淨戒、安忍、精進、靜慮、般若波羅蜜多菩薩摩訶薩無所有不可得，離淨戒、安忍、精進、靜慮、般若波羅蜜多菩薩摩訶薩無所有不可得。",
    "T05n0220_061:0346a19_26": "「世尊！",
    "T05n0220_061:0346a19_27": "即四靜慮菩薩摩訶薩無所有不可得，離四靜慮菩薩摩訶薩無所有不可得；即四無量、四無色定菩薩摩訶薩無所有不可得，離四無量、四無色定菩薩摩訶薩無所有不可得。",
    "T05n0220_061:0346a23_28": "「世尊！",
    "T05n0220_061:0346a24_29": "即八解脫菩薩摩訶薩無所有不可得，離八解脫菩薩摩訶薩無所有不可得；即八勝處、九次第定、十遍處菩薩摩訶薩無所有不可得，離八勝處、九次第定、十遍處菩薩摩訶薩無所有不可得。",
    "T05n0220_061:0346a28_30": "「世尊！",
    "T05n0220_061:0346a28_31": "即四念住菩薩摩訶薩無所有不可得，離四念住菩薩摩訶薩無所有不可得；即四正斷、四神足、五根、五力、七等覺支、八聖道支菩薩摩訶薩無所有不可得，離四正斷乃至八聖道支菩薩摩訶薩無所有不可得。",
    "T05n0220_061:0346b04_32": "「世尊！",
    "T05n0220_061:0346b04_33": "即空解脫門菩薩摩訶薩無所有不可得，離空解脫門菩薩摩訶薩無所有不可得；即無相、無願解脫門菩薩摩訶薩無所有不可得，離無相、無願解脫門菩薩摩訶薩無所有不可得。",
    "T05n0220_061:0346b08_34": "「世尊！",
    "T05n0220_061:0346b08_35": "即五眼菩薩摩訶薩無所有不可得，離五眼菩薩摩訶薩無所有不可得；即六神通菩薩摩訶薩無所有不可得，離六神通菩薩摩訶薩無所有不可得。",
    "T05n0220_061:0346b12_36": "「世尊！",
    "T05n0220_061:0346b12_37": "即佛十力菩薩摩訶薩無所有不可得，離佛十力菩薩摩訶薩無所有不可得；即四無所畏、四無礙解、大慈、大悲、大喜、大捨、十八佛不共法、一切智、道相智、一切相智菩薩摩訶薩無所有不可得，離四無所畏乃至一切相智菩薩摩訶薩無所有不可得。",
    "T05n0220_061:0346b18_38": "「世尊！",
    "T05n0220_061:0346b18_39": "即道相智菩薩摩訶薩無所有不可得，離道相智菩薩摩訶薩無所有不可得。",
    "T05n0220_061:0346b20_0": "「世尊！",
    "T05n0220_061:0346b20_1": "即無忘失法菩薩摩訶薩無所有不可得，離無忘失法菩薩摩訶薩無所有不可得；即恒住捨性菩薩摩訶薩無所有不可得，離恒住捨性菩薩摩訶薩無所有不可得。",
    "T05n0220_061:0346b23_2": "「世尊！",
    "T05n0220_061:0346b24_3": "即一切陀羅尼門菩薩摩訶薩無所有不可得，離一切陀羅尼門菩薩摩訶薩無所有不可得；即一切三摩地門菩薩摩訶薩無所有不可得，離一切三摩地門菩薩摩訶薩無所有不可得。",
    "T05n0220_061:0346b28_4": "「世尊！",
    "T05n0220_061:0346b28_5": "即內空菩薩摩訶薩無所有不可得，離內空菩薩摩訶薩無所有不可得；即外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空菩薩摩訶薩無所有不可得，離外空乃至無性自性空菩薩摩訶薩無所有不可得。",
    "T05n0220_061:0346c06_6": "「世尊！",
    "T05n0220_061:0346c06_7": "即真如菩薩摩訶薩無所有不可得，離真如菩薩摩訶薩無所有不可得；即法界、法性、不虛妄性、不變異性、不思議界、虛空界、斷界、離界、滅界、平等性、離生性、法定、法住、無性界、無相界、無作界、無為界、安隱界、寂靜界、本無、實際、究竟涅槃菩薩摩訶薩無所有不可得，離法界、法性乃至實際、究竟涅槃菩薩摩訶薩無所有不可得。",
    "T05n0220_061:0346c13_8": "「世尊！",
    "T05n0220_061:0346c13_9": "即聲聞乘菩薩摩訶薩無所有不可得，離聲聞乘菩薩摩訶薩無所有不可得；即獨覺乘菩薩摩訶薩無所有不可得，離獨覺乘菩薩摩訶薩無所有不可得；即大乘菩薩摩訶薩無所有不可得，離大乘菩薩摩訶薩無所有不可得。",
    "T05n0220_061:0346c19_10": "「世尊！",
    "T05n0220_061:0346c19_11": "即聲聞補特伽羅菩薩摩訶薩無所有不可得，離聲聞補特伽羅菩薩摩訶薩無所有不可得；即獨覺、大乘補特伽羅菩薩摩訶薩無所有不可得，離獨覺、大乘補特伽羅菩薩摩訶薩無所有不可得。",
    "T05n0220_061:0346c23_12": "「世尊！",
    "T05n0220_061:0346c23_13": "我於一切法，以一切種、一切處、一切時求菩薩摩訶薩，都無所見竟不可得，云何令我以般若波羅蜜多教誡教授諸菩薩摩訶薩？",
    "T05n0220_061:0346c26_14": "世尊！",
    "T05n0220_061:0346c27_0": "菩薩摩訶薩但有假名，如說我等畢竟不生，諸法亦爾，都無自性。",
    "T05n0220_061:0346c28_1": "世尊！",
    "T05n0220_061:0346c28_2": "色等諸法畢竟不生，若畢竟不生則不名色等。",
    "T05n0220_061:0346c29_3": "世尊！",
    "T05n0220_061:0346c29_4": "我豈能以畢竟不生般若波羅蜜多教誡教授畢竟不生諸菩薩摩訶薩？",
    "T05n0220_061:0347a02_5": "世尊！",
    "T05n0220_061:0347a02_6": "離畢竟不生亦無菩薩摩訶薩能行無上正等菩提。",
    "T05n0220_061:0347a03_7": "世尊！",
    "T05n0220_061:0347a04_8": "若菩薩摩訶薩聞作是說，其心不驚、不恐、不怖、不沈、不沒亦不憂悔，當知是菩薩摩訶薩能行般若波羅蜜多。」",
    "T05n0220_061:0347a07_0": "時，舍利子問善現言：「何緣故說前際菩薩摩訶薩不可得，後際菩薩摩訶薩不可得，中際菩薩摩訶薩不可得？",
    "T05n0220_061:0347a09_1": "何緣故說色等無邊故，菩薩摩訶薩亦無邊？",
    "T05n0220_061:0347a10_2": "何緣故說即色等菩薩摩訶薩無所有不可得，離色等菩薩摩訶薩無所有不可得？",
    "T05n0220_061:0347a12_3": "何緣故說我於一切法，以一切種、一切處、一切時求菩薩摩訶薩都無所見竟不可得，云何令我以般若波羅蜜多教誡教授諸菩薩摩訶薩？",
    "T05n0220_061:0347a15_4": "何緣故說菩薩摩訶薩但有假名？",
    "T05n0220_061:0347a16_5": "何緣故說如說我等畢竟不生？",
    "T05n0220_061:0347a17_6": "何緣故說諸法亦爾，都無自性？",
    "T05n0220_061:0347a17_7": "何緣故說色等諸法畢竟不生？",
    "T05n0220_061:0347a18_8": "何緣故說若畢竟不生則不名色等？",
    "T05n0220_061:0347a19_9": "何緣故說我豈能以畢竟不生般若波羅蜜多教誡教授諸菩薩摩訶薩？",
    "T05n0220_061:0347a21_0": "何緣故說離畢竟不生亦無菩薩摩訶薩能行無上正等菩提？",
    "T05n0220_061:0347a22_1": "何緣故說若菩薩摩訶薩聞作是說，其心不驚、不恐、不怖、不沈、不沒亦不憂悔，當知是菩薩摩訶薩能行般若波羅蜜多？」",
    "T05n0220_061:0347a26_0": "爾時，具壽善現答舍利子言：「如尊者所云『何緣故說前際菩薩摩訶薩不可得，後際菩薩摩訶薩不可得，中際菩薩摩訶薩不可得？』",
    "T05n0220_061:0347a29_0": "者，舍利子！",
    "T05n0220_061:0347a29_1": "有情無所有故，前、後、中際菩薩摩訶薩不可得；有情空故，前、後、中際菩薩摩訶薩不可得；有情遠離故，前、後、中際菩薩摩訶薩不可得；有情無自性故，前、後、中際菩薩摩訶薩不可得。",
    "T05n0220_061:0347b04_2": "何以故？",
    "T05n0220_061:0347b04_3": "舍利子！",
    "T05n0220_061:0347b04_4": "有情無所有、空、遠離、無自性中，前、後、中際菩薩摩訶薩皆不可得故。",
    "T05n0220_061:0347b06_5": "舍利子！",
    "T05n0220_061:0347b06_6": "非有情無所有有異，非有情空有異，非有情遠離有異，非有情無自性有異，非前際菩薩摩訶薩有異，非後際菩薩摩訶薩有異，非中際菩薩摩訶薩有異。",
    "T05n0220_061:0347b10_7": "舍利子！",
    "T05n0220_061:0347b10_8": "若有情無所有，若有情空，若有情遠離，若有情無自性，若前際菩薩摩訶薩，若後際菩薩摩訶薩，若中際菩薩摩訶薩，如是一切法無二無二分。",
    "T05n0220_061:0347b13_9": "舍利子！",
    "T05n0220_061:0347b13_10": "由此緣故我作是說：前際菩薩摩訶薩不可得，後際菩薩摩訶薩不可得，中際菩薩摩訶薩不可得。",
    "T05n0220_061:0347b17_0": "「舍利子！",
    "T05n0220_061:0347b17_1": "色無所有故，前、後、中際菩薩摩訶薩不可得；受、想、行、識無所有故，前、後、中際菩薩摩訶薩不可得。",
    "T05n0220_061:0347b19_2": "色空故，前、後、中際菩薩摩訶薩不可得；受、想、行、識空故，前、後、中際菩薩摩訶薩不可得。",
    "T05n0220_061:0347b21_3": "色遠離故，前、後、中際菩薩摩訶薩不可得；受、想、行、識遠離故，前、後、中際菩薩摩訶薩不可得。",
    "T05n0220_061:0347b23_4": "色無自性故，前、後、中際菩薩摩訶薩不可得；受、想、行、識無自性故，前、後、中際菩薩摩訶薩不可得。",
    "T05n0220_061:0347b25_5": "何以故？",
    "T05n0220_061:0347b25_6": "舍利子！",
    "T05n0220_061:0347b25_7": "色、受、想、行、識無所有、空、遠離、無自性中，前、後、中際菩薩摩訶薩皆不可得故。",
    "T05n0220_061:0347b27_8": "舍利子！",
    "T05n0220_061:0347b27_9": "非色、受、想、行、識無所有有異，非色、受、想、行、識空有異，非色、受、想、行、識遠離有異，非色、受、想、行、識無自性有異，非前際菩薩摩訶薩有異，非後際菩薩摩訶薩有異，非中際菩薩摩訶薩有異。",
    "T05n0220_061:0347c03_10": "舍利子！",
    "T05n0220_061:0347c03_11": "若色、受、想、行、識無所有，若色、受、想、行、識空，若色、受、想、行、識遠離，若色、受、想、行、識無自性，若前際菩薩摩訶薩，若後際菩薩摩訶薩，若中際菩薩摩訶薩，如是一切法無二無二分。",
    "T05n0220_061:0347c07_12": "舍利子！",
    "T05n0220_061:0347c07_13": "由此緣故我作是說：前際菩薩摩訶薩不可得，後際菩薩摩訶薩不可得，中際菩薩摩訶薩不可得。",
    "T05n0220_061:0347c11_0": "「舍利子！",
    "T05n0220_061:0347c11_1": "眼處無所有故，前、後、中際菩薩摩訶薩不可得；耳、鼻、舌、身、意處無所有故，前、後、中際菩薩摩訶薩不可得。",
    "T05n0220_061:0347c13_2": "眼處空故，前、後、中際菩薩摩訶薩不可得；耳、鼻、舌、身、意處空故，前、後、中際菩薩摩訶薩不可得。",
    "T05n0220_061:0347c15_3": "眼處遠離故，前、後、中際菩薩摩訶薩不可得；耳、鼻、舌、身、意處遠離故，前、後、中際菩薩摩訶薩不可得。",
    "T05n0220_061:0347c17_4": "眼處無自性故，前、後、中際菩薩摩訶薩不可得；耳、鼻、舌、身、意處無自性故，前、後、中際菩薩摩訶薩不可得。",
    "T05n0220_061:0347c20_5": "何以故？",
    "T05n0220_061:0347c20_6": "舍利子！",
    "T05n0220_061:0347c20_7": "眼、耳、鼻、舌、身、意處無所有、空、遠離、無自性中，前、後、中際菩薩摩訶薩皆不可得故。",
    "T05n0220_061:0347c22_8": "舍利子！",
    "T05n0220_061:0347c22_9": "非眼、耳、鼻、舌、身、意處無所有有異，非眼、耳、鼻、舌、身、意處空有異，非眼、耳、鼻、舌、身、意處遠離有異，非眼、耳、鼻、舌、身、意處無自性有異，非前際菩薩摩訶薩有異，非後際菩薩摩訶薩有異，非中際菩薩摩訶薩有異。",
    "T05n0220_061:0347c27_10": "舍利子！",
    "T05n0220_061:0347c27_11": "若眼、耳、鼻、舌、身、意處無所有，若眼、耳、鼻、舌、身、意處空，若眼、耳、鼻、舌、身、意處遠離，若眼、耳、鼻、舌、身、意處無自性，若前際菩薩摩訶薩，若後際菩薩摩訶薩，若中際菩薩摩訶薩，如是一切法無二無二分。",
    "T05n0220_061:0348a03_0": "舍利子！",
    "T05n0220_061:0348a03_1": "由此緣故我作是說：前際菩薩摩訶薩不可得，後際菩薩摩訶薩不可得，中際菩薩摩訶薩不可得。",
    "T05n0220_061:0348a05_2": "「舍利子！",
    "T05n0220_061:0348a05_3": "色處無所有故，前、後、中際菩薩摩訶薩不可得；聲、香、味、觸、法處無所有故，前、後、中際菩薩摩訶薩不可得。",
    "T05n0220_061:0348a08_0": "色處空故，前、後、中際菩薩摩訶薩不可得；聲、香、味、觸、法處空故，前、後、中際菩薩摩訶薩不可得。",
    "T05n0220_061:0348a10_1": "色處遠離故，前、後、中際菩薩摩訶薩不可得；聲、香、味、觸、法處遠離故，前、後、中際菩薩摩訶薩不可得。",
    "T05n0220_061:0348a12_2": "色處無自性故，前、後、中際菩薩摩訶薩不可得；聲、香、味、觸、法處無自性故，前、後、中際菩薩摩訶薩不可得。",
    "T05n0220_061:0348a14_3": "何以故？",
    "T05n0220_061:0348a14_4": "舍利子！",
    "T05n0220_061:0348a15_5": "色、聲、香、味、觸、法處無所有、空、遠離、無自性中，前、後、中際菩薩摩訶薩皆不可得故。",
    "T05n0220_061:0348a16_6": "舍利子！",
    "T05n0220_061:0348a17_7": "非色、聲、香、味、觸、法處無所有有異，非色、聲、香、味、觸、法處空有異，非色、聲、香、味、觸、法處遠離有異，非色、聲、香、味、觸、法處無自性有異，非前際菩薩摩訶薩有異，非後際菩薩摩訶薩有異，非中際菩薩摩訶薩有異。",
    "T05n0220_061:0348a21_8": "舍利子！",
    "T05n0220_061:0348a22_9": "若色、聲、香、味、觸、法處無所有，若色、聲、香、味、觸、法處空，若色、聲、香、味、觸、法處遠離，若色、聲、香、味、觸、法處無自性，若前際菩薩摩訶薩，若後際菩薩摩訶薩，若中際菩薩摩訶薩，如是一切法無二無二分。",
    "T05n0220_061:0348a26_10": "舍利子！",
    "T05n0220_061:0348a26_11": "由此緣故我作是說：前際菩薩摩訶薩不可得，後際菩薩摩訶薩不可得，中際菩薩摩訶薩不可得。",
    "T05n0220_061:0348a29_12": "「舍利子！",
    "T05n0220_061:0348a29_13": "眼界無所有故，前、後、中際菩薩摩訶薩不可得；色界、眼識界及眼觸、眼觸為緣所生諸受無所有故，前、後、中際菩薩摩訶薩不可得。",
    "T05n0220_061:0348b03_14": "眼界空故，前、後、中際菩薩摩訶薩不可得；色界、眼識界及眼觸、眼觸為緣所生諸受空故，前、後、中際菩薩摩訶薩不可得。",
    "T05n0220_061:0348b06_15": "眼界遠離故，前、後、中際菩薩摩訶薩不可得；色界、眼識界及眼觸、眼觸為緣所生諸受遠離故，前、後、中際菩薩摩訶薩不可得。",
    "T05n0220_061:0348b08_16": "眼界無自性故，前、後、中際菩薩摩訶薩不可得，色界、眼識界及眼觸、眼觸為緣所生諸受無自性故，前、後、中際菩薩摩訶薩不可得。",
    "T05n0220_061:0348b11_17": "何以故？",
    "T05n0220_061:0348b12_0": "舍利子！",
    "T05n0220_061:0348b12_1": "眼界、色界、眼識界及眼觸、眼觸為緣所生諸受無所有、空、遠離、無自性中，前、後、中際菩薩摩訶薩皆不可得故。",
    "T05n0220_061:0348b14_2": "舍利子！",
    "T05n0220_061:0348b14_3": "非眼界乃至眼觸為緣所生諸受無所有有異，非眼界乃至眼觸為緣所生諸受空有異，非眼界乃至眼觸為緣所生諸受遠離有異，非眼界乃至眼觸為緣所生諸受無自性有異，非前際菩薩摩訶薩有異，非後際菩薩摩訶薩有異，非中際菩薩摩訶薩有異。",
    "T05n0220_061:0348b20_4": "舍利子！",
    "T05n0220_061:0348b21_0": "若眼界乃至眼觸為緣所生諸受無所有，若眼界乃至眼觸為緣所生諸受空，若眼界乃至眼觸為緣所生諸受遠離，若眼界乃至眼觸為緣所生諸受無自性，若前際菩薩摩訶薩，若後際菩薩摩訶薩，若中際菩薩摩訶薩，如是一切法無二無二分。",
    "T05n0220_061:0348b26_1": "舍利子！",
    "T05n0220_061:0348b26_2": "由此緣故我作是說：前際菩薩摩訶薩不可得，後際菩薩摩訶薩不可得，中際菩薩摩訶薩不可得。",
    "T05n0220_061:0348c01_0": "大般若波羅蜜多經卷第六十一"
}