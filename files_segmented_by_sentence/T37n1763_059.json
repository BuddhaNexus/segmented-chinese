[
    {
        "source_sentence": "6大般涅槃經集解卷第五十九",
        "from": "T37n1763_059:0561c20_0",
        "context_with_next_sentence": true
    },
    {
        "source_sentence": "　廣出與六師論我無我義",
        "from": "T37n1763_059:0561c22_0",
        "context_with_next_sentence": true
    },
    {
        "source_sentence": "　廣釋娑羅雙樹緣起",
        "from": "T37n1763_059:0561c23_0",
        "context_with_next_sentence": true
    },
    {
        "source_sentence": "　廣釋二月十五日緣起　廣釋一切法性無住住義　廣釋涅槃無相義　廣釋定慧捨相奢摩他等相師子吼品之第六爾時六師周遍六城至唯說如來常樂我淨。",
        "from": "T37n1763_059:0561c29_17",
        "context_with_next_sentence": true
    },
    {
        "source_sentence": "案。",
        "from": "T37n1763_059:0562a01_1",
        "context_with_next_sentence": true
    },
    {
        "source_sentence": "僧亮曰。",
        "from": "T37n1763_059:0562a01_5",
        "context_with_next_sentence": true
    },
    {
        "source_sentence": "師子吼能令眠者覺悟也。",
        "from": "T37n1763_059:0562a01_16",
        "context_with_next_sentence": true
    },
    {
        "source_sentence": "佛說中道。",
        "from": "T37n1763_059:0562a02_1",
        "context_with_next_sentence": true
    },
    {
        "source_sentence": "能悟偏執之眠也。",
        "from": "T37n1763_059:0562a02_9",
        "context_with_next_sentence": true
    },
    {
        "source_sentence": "寶亮曰。",
        "from": "T37n1763_059:0562a02_13",
        "context_with_next_sentence": true
    },
    {
        "source_sentence": "外道既窮於此處。",
        "from": "T37n1763_059:0562a03_1",
        "context_with_next_sentence": true
    },
    {
        "source_sentence": "故求欲論義也。",
        "from": "T37n1763_059:0562a03_8",
        "context_with_next_sentence": true
    },
    {
        "source_sentence": "爾時六師復作是言至嚮喻於眼見者喻我。",
        "from": "T37n1763_059:0562a04_17",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_059:0562a05_4",
        "context_with_next_sentence": true
    },
    {
        "source_sentence": "根機不同，俱是執著，而憍陳如聞無常以受道，六師因我樂以反真也。",
        "from": "T37n1763_059:0562a06_17",
        "context_with_next_sentence": true
    },
    {
        "source_sentence": "聞我則欣同，故說已解以自多。",
        "from": "T37n1763_059:0562a07_12",
        "context_with_next_sentence": true
    },
    {
        "source_sentence": "而此說非色為我，謂與佛解不同也。",
        "from": "T37n1763_059:0562a08_9",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_059:0562a08_13",
        "context_with_next_sentence": true
    },
    {
        "source_sentence": "此中往復，不異下先尼中但自猶有徒眾、未有所稱，至於徒黨都盡，十師方現受降伏，歸還正道也。",
        "from": "T37n1763_059:0562a10_17",
        "context_with_next_sentence": true
    },
    {
        "source_sentence": "佛告六師：",
        "from": "T37n1763_059:0562a11_4",
        "context_with_next_sentence": true
    },
    {
        "source_sentence": "若言見者至聞見六塵當知無我。",
        "from": "T37n1763_059:0562a11_18",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_059:0562a12_4",
        "context_with_next_sentence": true
    },
    {
        "source_sentence": "此下有三開難所執我。",
        "from": "T37n1763_059:0562a12_14",
        "context_with_next_sentence": true
    },
    {
        "source_sentence": "此即第一難，謂根非我，應如人向之異，一向之中具見聞也。",
        "from": "T37n1763_059:0562a14_3",
        "context_with_next_sentence": true
    },
    {
        "source_sentence": "所引向喻雖經百年至年邁根熟亦應無異。",
        "from": "T37n1763_059:0562a15_17",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_059:0562a16_4",
        "context_with_next_sentence": true
    },
    {
        "source_sentence": "第三難，向辨無用，知見非向。",
        "from": "T37n1763_059:0562a16_18",
        "context_with_next_sentence": true
    },
    {
        "source_sentence": "今明根熟則昧，故知見色根非是我也。",
        "from": "T37n1763_059:0562a17_16",
        "context_with_next_sentence": true
    },
    {
        "source_sentence": "人向異故見內見外至若不見者云何有我。",
        "from": "T37n1763_059:0562a18_17",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_059:0562a19_4",
        "context_with_next_sentence": true
    },
    {
        "source_sentence": "第三難，若不內外俱見，豈是於我耶？",
        "from": "T37n1763_059:0562a20_1",
        "context_with_next_sentence": true
    },
    {
        "source_sentence": "六師復言：",
        "from": "T37n1763_059:0562a21_4",
        "context_with_next_sentence": true
    },
    {
        "source_sentence": "瞿曇！",
        "from": "T37n1763_059:0562a21_7",
        "context_with_next_sentence": true
    },
    {
        "source_sentence": "若無我者至有我者即常樂淨。",
        "from": "T37n1763_059:0562a21_20",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_059:0562a22_4",
        "context_with_next_sentence": true
    },
    {
        "source_sentence": "明見屬眾緣，無別見者也。",
        "from": "T37n1763_059:0562a22_16",
        "context_with_next_sentence": true
    },
    {
        "source_sentence": "六師言：",
        "from": "T37n1763_059:0562a23_3",
        "context_with_next_sentence": true
    },
    {
        "source_sentence": "瞿曇！",
        "from": "T37n1763_059:0562a23_6",
        "context_with_next_sentence": true
    },
    {
        "source_sentence": "色亦非我至遍一切處猶如虛空。",
        "from": "T37n1763_059:0562a23_20",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_059:0562a24_4",
        "context_with_next_sentence": true
    },
    {
        "source_sentence": "然色等以因緣故，具有四過。",
        "from": "T37n1763_059:0562a24_17",
        "context_with_next_sentence": true
    },
    {
        "source_sentence": "我所以說我相同虛空，不以因緣成遍一切處，難以分數分也。",
        "from": "T37n1763_059:0562a26_6",
        "context_with_next_sentence": true
    },
    {
        "source_sentence": "湛然常住，不可生滅，而能知能見，常御諸情也。",
        "from": "T37n1763_059:0562a27_8",
        "context_with_next_sentence": true
    },
    {
        "source_sentence": "佛言：",
        "from": "T37n1763_059:0562a28_2",
        "context_with_next_sentence": true
    },
    {
        "source_sentence": "若遍有者則不應言至若無常者云何云遍。",
        "from": "T37n1763_059:0562a29_1",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_059:0562a29_6",
        "context_with_next_sentence": true
    },
    {
        "source_sentence": "有兩開。",
        "from": "T37n1763_059:0562a29_10",
        "context_with_next_sentence": true
    },
    {
        "source_sentence": "此第一難，言汝我既是見者，今物若遍，見亦應遍。",
        "from": "T37n1763_059:0562b01_14",
        "context_with_next_sentence": true
    },
    {
        "source_sentence": "遍則無物，物則不遍也。",
        "from": "T37n1763_059:0562b02_4",
        "context_with_next_sentence": true
    },
    {
        "source_sentence": "若遍有者五道之中至云何而言轉受人天。",
        "from": "T37n1763_059:0562b03_17",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_059:0562b04_4",
        "context_with_next_sentence": true
    },
    {
        "source_sentence": "第二難也。",
        "from": "T37n1763_059:0562b04_9",
        "context_with_next_sentence": true
    },
    {
        "source_sentence": "若遍五道，則一時合者，不得捨人受天也。",
        "from": "T37n1763_059:0562b05_9",
        "context_with_next_sentence": true
    },
    {
        "source_sentence": "汝言遍者一耶多耶？",
        "from": "T37n1763_059:0562b06_8",
        "context_with_next_sentence": true
    },
    {
        "source_sentence": "我若一者則無父子怨親中人。",
        "from": "T37n1763_059:0562b07_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_059:0562b07_7",
        "context_with_next_sentence": true
    },
    {
        "source_sentence": "第三難也。",
        "from": "T37n1763_059:0562b07_12",
        "context_with_next_sentence": true
    },
    {
        "source_sentence": "既言是一，云何有尊卑之異耶？",
        "from": "T37n1763_059:0562b08_6",
        "context_with_next_sentence": true
    },
    {
        "source_sentence": "我若多者一切眾生至善業惡業愚智差別。",
        "from": "T37n1763_059:0562b09_17",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_059:0562b10_4",
        "context_with_next_sentence": true
    },
    {
        "source_sentence": "第四難也。",
        "from": "T37n1763_059:0562b10_9",
        "context_with_next_sentence": true
    },
    {
        "source_sentence": "若各有自在之生，豈有愚智之別耶？",
        "from": "T37n1763_059:0562b11_6",
        "context_with_next_sentence": true
    },
    {
        "source_sentence": "造業亦理然是同也。",
        "from": "T37n1763_059:0562b11_15",
        "context_with_next_sentence": true
    },
    {
        "source_sentence": "瞿曇！",
        "from": "T37n1763_059:0562b12_2",
        "context_with_next_sentence": true
    },
    {
        "source_sentence": "眾生我者無有邊際至眾生業果不得無差。",
        "from": "T37n1763_059:0562b13_1",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_059:0562b13_6",
        "context_with_next_sentence": true
    },
    {
        "source_sentence": "外道救義，但救多我之切也。",
        "from": "T37n1763_059:0562b13_19",
        "context_with_next_sentence": true
    },
    {
        "source_sentence": "我有遍常，不遍常法，非法不遍也。",
        "from": "T37n1763_059:0562b14_15",
        "context_with_next_sentence": true
    },
    {
        "source_sentence": "常我雖遍，然行法則智、行非法則愚，不得無差也。",
        "from": "T37n1763_059:0562b15_17",
        "context_with_next_sentence": true
    },
    {
        "source_sentence": "佛言：",
        "from": "T37n1763_059:0562b16_2",
        "context_with_next_sentence": true
    },
    {
        "source_sentence": "六師！",
        "from": "T37n1763_059:0562b16_5",
        "context_with_next_sentence": true
    },
    {
        "source_sentence": "法與非法至若不爾者云何言遍。",
        "from": "T37n1763_059:0562b16_19",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_059:0562b17_4",
        "context_with_next_sentence": true
    },
    {
        "source_sentence": "我若遍者，應各各具二。",
        "from": "T37n1763_059:0562b17_15",
        "context_with_next_sentence": true
    },
    {
        "source_sentence": "具二者，業根應等。",
        "from": "T37n1763_059:0562b18_4",
        "context_with_next_sentence": true
    },
    {
        "source_sentence": "若不爾，云何言遍耶？",
        "from": "T37n1763_059:0562b18_14",
        "context_with_next_sentence": true
    },
    {
        "source_sentence": "瞿曇！",
        "from": "T37n1763_059:0562b19_2",
        "context_with_next_sentence": true
    },
    {
        "source_sentence": "譬如一室燈百千燈至脩善行惡不相雜合。",
        "from": "T37n1763_059:0562b20_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_059:0562b20_7",
        "context_with_next_sentence": true
    },
    {
        "source_sentence": "救義。",
        "from": "T37n1763_059:0562b20_10",
        "context_with_next_sentence": true
    },
    {
        "source_sentence": "意如燈之小大，皆遍一室，不容以小故不遍也。",
        "from": "T37n1763_059:0562b21_11",
        "context_with_next_sentence": true
    },
    {
        "source_sentence": "汝等若言我如燈者至眾生我者則不如是。",
        "from": "T37n1763_059:0562b22_17",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_059:0562b23_4",
        "context_with_next_sentence": true
    },
    {
        "source_sentence": "破此執有三開。",
        "from": "T37n1763_059:0562b23_11",
        "context_with_next_sentence": true
    },
    {
        "source_sentence": "此第一，從緣生故，緣大燈大，所以能有異也。",
        "from": "T37n1763_059:0562b24_13",
        "context_with_next_sentence": true
    },
    {
        "source_sentence": "我不從緣，不應異也。",
        "from": "T37n1763_059:0562b25_2",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_059:0562b25_6",
        "context_with_next_sentence": true
    },
    {
        "source_sentence": "燈之與明悉從緣有，我既不爾，云何為喻？",
        "from": "T37n1763_059:0562b26_6",
        "context_with_next_sentence": true
    },
    {
        "source_sentence": "燈明要有本有末，在主之炎為本、譬上之明為末，成我不從身出，出住在異處，故無我也。",
        "from": "T37n1763_059:0562b28_7",
        "context_with_next_sentence": true
    },
    {
        "source_sentence": "明從燈出住在異處至從身而出住在異處。",
        "from": "T37n1763_059:0562b29_17",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_059:0562c01_4",
        "context_with_next_sentence": true
    },
    {
        "source_sentence": "第二難也。",
        "from": "T37n1763_059:0562c01_9",
        "context_with_next_sentence": true
    },
    {
        "source_sentence": "燈與明異，我與法非法不異。",
        "from": "T37n1763_059:0562c02_2",
        "context_with_next_sentence": true
    },
    {
        "source_sentence": "若異者，我則不遍也。",
        "from": "T37n1763_059:0562c02_12",
        "context_with_next_sentence": true
    },
    {
        "source_sentence": "彼燈光明與闇共住至當知初明與闇共住。",
        "from": "T37n1763_059:0562c03_17",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_059:0562c04_4",
        "context_with_next_sentence": true
    },
    {
        "source_sentence": "第三難也。",
        "from": "T37n1763_059:0562c04_9",
        "context_with_next_sentence": true
    },
    {
        "source_sentence": "初燈小故，不能破於大闇，與闇共住。",
        "from": "T37n1763_059:0562c05_6",
        "context_with_next_sentence": true
    },
    {
        "source_sentence": "闇處無明，明則不遍也。",
        "from": "T37n1763_059:0562c05_17",
        "context_with_next_sentence": true
    },
    {
        "source_sentence": "瞿曇！",
        "from": "T37n1763_059:0562c06_2",
        "context_with_next_sentence": true
    },
    {
        "source_sentence": "若無我者誰作善惡至師子吼者名大涅槃。",
        "from": "T37n1763_059:0562c07_1",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_059:0562c07_6",
        "context_with_next_sentence": true
    },
    {
        "source_sentence": "不作無善惡也。",
        "from": "T37n1763_059:0562c07_13",
        "context_with_next_sentence": true
    },
    {
        "source_sentence": "惡是作業，必應有作者。",
        "from": "T37n1763_059:0562c08_4",
        "context_with_next_sentence": true
    },
    {
        "source_sentence": "我是作者，作者是有為無常也。",
        "from": "T37n1763_059:0562c08_18",
        "context_with_next_sentence": true
    },
    {
        "source_sentence": "善男子！",
        "from": "T37n1763_059:0562c09_3",
        "context_with_next_sentence": true
    },
    {
        "source_sentence": "東方雙者破於無常至大寂定者名大涅槃。",
        "from": "T37n1763_059:0562c10_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_059:0562c10_7",
        "context_with_next_sentence": true
    },
    {
        "source_sentence": "八樹擬八法也，八法於茲而顯也。",
        "from": "T37n1763_059:0562c11_3",
        "context_with_next_sentence": true
    },
    {
        "source_sentence": "猶明處是耳。",
        "from": "T37n1763_059:0562c11_9",
        "context_with_next_sentence": true
    },
    {
        "source_sentence": "師子吼言：",
        "from": "T37n1763_059:0562c12_4",
        "context_with_next_sentence": true
    },
    {
        "source_sentence": "世尊！",
        "from": "T37n1763_059:0562c12_7",
        "context_with_next_sentence": true
    },
    {
        "source_sentence": "如來何故至我於二月入大涅槃。",
        "from": "T37n1763_059:0562c13_1",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_059:0562c13_6",
        "context_with_next_sentence": true
    },
    {
        "source_sentence": "有待時漏盡者，時節即道也。",
        "from": "T37n1763_059:0562c13_19",
        "context_with_next_sentence": true
    },
    {
        "source_sentence": "說如來真實者，就起四倒之時破說者。",
        "from": "T37n1763_059:0562c14_16",
        "context_with_next_sentence": true
    },
    {
        "source_sentence": "六時者，猶是三時各分為二也。",
        "from": "T37n1763_059:0562c15_11",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_059:0562c15_15",
        "context_with_next_sentence": true
    },
    {
        "source_sentence": "修道之第五文，次時為道也。",
        "from": "T37n1763_059:0562c16_8",
        "context_with_next_sentence": true
    },
    {
        "source_sentence": "既是眾生入道之津，由遣其橫計之情，令覺虛而安理也。",
        "from": "T37n1763_059:0562c17_13",
        "context_with_next_sentence": true
    },
    {
        "source_sentence": "師子吼言：",
        "from": "T37n1763_059:0562c18_4",
        "context_with_next_sentence": true
    },
    {
        "source_sentence": "如來初生至而是母人實不死也。",
        "from": "T37n1763_059:0562c18_18",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_059:0562c19_4",
        "context_with_next_sentence": true
    },
    {
        "source_sentence": "以初生乃至初得道皆方便，非圓極故，因未滿而顯之也。",
        "from": "T37n1763_059:0562c20_10",
        "context_with_next_sentence": true
    },
    {
        "source_sentence": "今所明理圓，寄滿月也。",
        "from": "T37n1763_059:0562c21_1",
        "context_with_next_sentence": true
    },
    {
        "source_sentence": "師子吼菩薩言：",
        "from": "T37n1763_059:0562c22_6",
        "context_with_next_sentence": true
    },
    {
        "source_sentence": "世尊！",
        "from": "T37n1763_059:0562c22_9",
        "context_with_next_sentence": true
    },
    {
        "source_sentence": "何等比丘能莊嚴此娑羅雙樹。",
        "from": "T37n1763_059:0562c23_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_059:0562c23_7",
        "context_with_next_sentence": true
    },
    {
        "source_sentence": "修道之第六，寄人以明道，所謂待伴漏盡也。",
        "from": "T37n1763_059:0562c24_9",
        "context_with_next_sentence": true
    },
    {
        "source_sentence": "善男子！",
        "from": "T37n1763_059:0562c25_3",
        "context_with_next_sentence": true
    },
    {
        "source_sentence": "若有比丘受持讀誦至常住於此娑羅樹木。",
        "from": "T37n1763_059:0562c26_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_059:0562c26_7",
        "context_with_next_sentence": true
    },
    {
        "source_sentence": "法由人弘，故問弘法之人也。",
        "from": "T37n1763_059:0562c27_2",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_059:0562c27_6",
        "context_with_next_sentence": true
    },
    {
        "source_sentence": "眾生根性不同，若應以千人為緣，少一人則不悟，要須數足。",
        "from": "T37n1763_059:0562c28_13",
        "context_with_next_sentence": true
    },
    {
        "source_sentence": "今略數人，若廣列者其事亦難，具可頓顯也。",
        "from": "T37n1763_059:0562c29_12",
        "context_with_next_sentence": true
    },
    {
        "source_sentence": "佛言：",
        "from": "T37n1763_059:0563a01_2",
        "context_with_next_sentence": true
    },
    {
        "source_sentence": "善男子！",
        "from": "T37n1763_059:0563a01_6",
        "context_with_next_sentence": true
    },
    {
        "source_sentence": "一切諸法至汝云何言願如來住。",
        "from": "T37n1763_059:0563a01_20",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_059:0563a02_4",
        "context_with_next_sentence": true
    },
    {
        "source_sentence": "修道之第七文，次遣著以明道也。",
        "from": "T37n1763_059:0563a03_2",
        "context_with_next_sentence": true
    },
    {
        "source_sentence": "道者，忘懷為德。",
        "from": "T37n1763_059:0563a03_10",
        "context_with_next_sentence": true
    },
    {
        "source_sentence": "如其存住，即便背道。",
        "from": "T37n1763_059:0563a03_20",
        "context_with_next_sentence": true
    },
    {
        "source_sentence": "今就此門中有三翻，皆是遣執也。",
        "from": "T37n1763_059:0563a04_14",
        "context_with_next_sentence": true
    },
    {
        "source_sentence": "善男子！",
        "from": "T37n1763_059:0563a05_3",
        "context_with_next_sentence": true
    },
    {
        "source_sentence": "凡言住者名為色法至南西北方四維上下。",
        "from": "T37n1763_059:0563a06_2",
        "context_with_next_sentence": true
    },
    {
        "source_sentence": "案寶亮曰：",
        "from": "T37n1763_059:0563a06_7",
        "context_with_next_sentence": true
    },
    {
        "source_sentence": "第一釋疑，云如來既入涅槃，便不得自在。",
        "from": "T37n1763_059:0563a07_7",
        "context_with_next_sentence": true
    },
    {
        "source_sentence": "今遣此執也。",
        "from": "T37n1763_059:0563a07_13",
        "context_with_next_sentence": true
    },
    {
        "source_sentence": "佛已斷一切色縛，累盡而體無相。",
        "from": "T37n1763_059:0563a08_8",
        "context_with_next_sentence": true
    },
    {
        "source_sentence": "若不達於空，可存有去住也。",
        "from": "T37n1763_059:0563a09_1",
        "context_with_next_sentence": true
    },
    {
        "source_sentence": "善男子！",
        "from": "T37n1763_059:0563a10_3",
        "context_with_next_sentence": true
    },
    {
        "source_sentence": "若有說言身口意惡至於拘尸城亦無是處。",
        "from": "T37n1763_059:0563a11_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_059:0563a11_7",
        "context_with_next_sentence": true
    },
    {
        "source_sentence": "有為相續，故住竟無實住。",
        "from": "T37n1763_059:0563a11_19",
        "context_with_next_sentence": true
    },
    {
        "source_sentence": "如來永斷有為，不應請住也。",
        "from": "T37n1763_059:0563a12_12",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_059:0563a12_16",
        "context_with_next_sentence": true
    },
    {
        "source_sentence": "第二遣執。",
        "from": "T37n1763_059:0563a13_1",
        "context_with_next_sentence": true
    },
    {
        "source_sentence": "向既辨道相，但空理難安，於下愚未悟，故引譬以明理，謂必然功夫行善不可使得惡果，亦不可使行惡得善果。",
        "from": "T37n1763_059:0563a15_11",
        "context_with_next_sentence": true
    },
    {
        "source_sentence": "兩因既不可使迴換，明道是無相無為，竟何所住耶？",
        "from": "T37n1763_059:0563a16_15",
        "context_with_next_sentence": true
    },
    {
        "source_sentence": "善男子！",
        "from": "T37n1763_059:0563a17_3",
        "context_with_next_sentence": true
    },
    {
        "source_sentence": "如來今於此拘尸城至以是因緣入禪定窟。",
        "from": "T37n1763_059:0563a18_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_059:0563a18_7",
        "context_with_next_sentence": true
    },
    {
        "source_sentence": "上云涅槃無生無諸有，如來即涅槃，而言王宮之生、雙樹之滅，謂以出動為生、入寂為滅，應物之迹也。",
        "from": "T37n1763_059:0563a20_14",
        "context_with_next_sentence": true
    },
    {
        "source_sentence": "何故？",
        "from": "T37n1763_059:0563a20_17",
        "context_with_next_sentence": true
    },
    {
        "source_sentence": "入禪定窟者，將顯現滅之旨以益當時，故發問也。",
        "from": "T37n1763_059:0563a21_18",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_059:0563a22_3",
        "context_with_next_sentence": true
    },
    {
        "source_sentence": "勸行佛所入定，為化眾生得無相涅槃也。",
        "from": "T37n1763_059:0563a23_2",
        "context_with_next_sentence": true
    },
    {
        "source_sentence": "師子吼言：",
        "from": "T37n1763_059:0563a24_4",
        "context_with_next_sentence": true
    },
    {
        "source_sentence": "世尊！",
        "from": "T37n1763_059:0563a24_7",
        "context_with_next_sentence": true
    },
    {
        "source_sentence": "無相定者至以是義故涅槃名常。",
        "from": "T37n1763_059:0563a25_1",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_059:0563a25_6",
        "context_with_next_sentence": true
    },
    {
        "source_sentence": "重問涅槃無相義也。",
        "from": "T37n1763_059:0563a25_15",
        "context_with_next_sentence": true
    },
    {
        "source_sentence": "明涅槃之中無十相之苦，欲令行者修因起之為樂，知著相為失、無相為得也。",
        "from": "T37n1763_059:0563a27_13",
        "context_with_next_sentence": true
    },
    {
        "source_sentence": "說道有廣有略，初從滅定訖時方廣門也。",
        "from": "T37n1763_059:0563a28_10",
        "context_with_next_sentence": true
    },
    {
        "source_sentence": "今略門有二，但說始終此定也。",
        "from": "T37n1763_059:0563a29_5",
        "context_with_next_sentence": true
    },
    {
        "source_sentence": "師子吼言：",
        "from": "T37n1763_059:0563b01_4",
        "context_with_next_sentence": true
    },
    {
        "source_sentence": "世尊！",
        "from": "T37n1763_059:0563b01_7",
        "context_with_next_sentence": true
    },
    {
        "source_sentence": "何等比丘至修集捨相是名三相。",
        "from": "T37n1763_059:0563b02_1",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_059:0563b02_6",
        "context_with_next_sentence": true
    },
    {
        "source_sentence": "已說涅槃無相之利，利由因得，故問也。",
        "from": "T37n1763_059:0563b03_5",
        "context_with_next_sentence": true
    },
    {
        "source_sentence": "時時修集至是名三相，一是修時、一是應修時也。",
        "from": "T37n1763_059:0563b04_8",
        "context_with_next_sentence": true
    },
    {
        "source_sentence": "定能除亂、慧除顛倒、捨調遲速，略問舉要，此三者涅槃之要行也。",
        "from": "T37n1763_059:0563b05_17",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_059:0563b06_2",
        "context_with_next_sentence": true
    },
    {
        "source_sentence": "修道之第八文也。",
        "from": "T37n1763_059:0563b06_10",
        "context_with_next_sentence": true
    },
    {
        "source_sentence": "出能修道人，明菩薩無時不修定慧捨三法，故言時時也。",
        "from": "T37n1763_059:0563b07_15",
        "context_with_next_sentence": true
    },
    {
        "source_sentence": "師子吼言：",
        "from": "T37n1763_059:0563b08_4",
        "context_with_next_sentence": true
    },
    {
        "source_sentence": "世尊！",
        "from": "T37n1763_059:0563b08_7",
        "context_with_next_sentence": true
    },
    {
        "source_sentence": "云何名為至慧捨二相亦復如是。",
        "from": "T37n1763_059:0563b09_1",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_059:0563b09_6",
        "context_with_next_sentence": true
    },
    {
        "source_sentence": "若心在緣不散為定，念念取緣，皆不散也。",
        "from": "T37n1763_059:0563b10_6",
        "context_with_next_sentence": true
    },
    {
        "source_sentence": "心在一境至不名三昧，若心相續一境，名定也。",
        "from": "T37n1763_059:0563b11_7",
        "context_with_next_sentence": true
    },
    {
        "source_sentence": "如其非定非一切智者，緣四則非定。",
        "from": "T37n1763_059:0563b12_3",
        "context_with_next_sentence": true
    },
    {
        "source_sentence": "所以互破者，修定慧為一切智。",
        "from": "T37n1763_059:0563b12_17",
        "context_with_next_sentence": true
    },
    {
        "source_sentence": "一切智者無法不知，名一切智。",
        "from": "T37n1763_059:0563b13_11",
        "context_with_next_sentence": true
    },
    {
        "source_sentence": "審定名智一體具二，不具非一切智也。",
        "from": "T37n1763_059:0563b14_9",
        "context_with_next_sentence": true
    },
    {
        "source_sentence": "非一切智云何名定者，若不餘緣，不知一切，非直失一切。",
        "from": "T37n1763_059:0563b15_15",
        "context_with_next_sentence": true
    },
    {
        "source_sentence": "亦復失知下，以行為異耳。",
        "from": "T37n1763_059:0563b16_7",
        "context_with_next_sentence": true
    },
    {
        "source_sentence": "定慧亦如是者，亦以非定破慧、非慧破定也。",
        "from": "T37n1763_059:0563b17_7",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_059:0563b17_11",
        "context_with_next_sentence": true
    },
    {
        "source_sentence": "既唱此三名，時眾有疑，故師子吼於一法中作三難也。",
        "from": "T37n1763_059:0563b18_14",
        "context_with_next_sentence": true
    },
    {
        "source_sentence": "舉定為隅耳，慧捨亦然也。",
        "from": "T37n1763_059:0563b19_7",
        "context_with_next_sentence": true
    },
    {
        "source_sentence": "此第一，謂眾生自有三昧，何須修耶？",
        "from": "T37n1763_059:0563b20_3",
        "context_with_next_sentence": true
    },
    {
        "source_sentence": "第二難云：",
        "from": "T37n1763_059:0563b20_8",
        "context_with_next_sentence": true
    },
    {
        "source_sentence": "定本攝心一境，佛既遍緣萬境，便應非定也。",
        "from": "T37n1763_059:0563b21_9",
        "context_with_next_sentence": true
    },
    {
        "source_sentence": "第三難云：",
        "from": "T37n1763_059:0563b21_14",
        "context_with_next_sentence": true
    },
    {
        "source_sentence": "若以一行得三昧者，是則六度之中唯一禪是，餘五應非。",
        "from": "T37n1763_059:0563b22_19",
        "context_with_next_sentence": true
    },
    {
        "source_sentence": "若定不能生智，亦非定也。",
        "from": "T37n1763_059:0563b23_11",
        "context_with_next_sentence": true
    },
    {
        "source_sentence": "佛言：",
        "from": "T37n1763_059:0563b24_2",
        "context_with_next_sentence": true
    },
    {
        "source_sentence": "善男子！",
        "from": "T37n1763_059:0563b24_6",
        "context_with_next_sentence": true
    },
    {
        "source_sentence": "如汝所言至如是餘緣亦一境故。",
        "from": "T37n1763_059:0563b24_20",
        "context_with_next_sentence": true
    },
    {
        "source_sentence": "案寶亮曰：",
        "from": "T37n1763_059:0563b25_4",
        "context_with_next_sentence": true
    },
    {
        "source_sentence": "先遣第二難，唯使一境中得定，則一切境悉靜照，故言如是餘緣亦一境也。",
        "from": "T37n1763_059:0563b27_1",
        "context_with_next_sentence": true
    },
    {
        "source_sentence": "行亦如是。",
        "from": "T37n1763_059:0563b28_4",
        "context_with_next_sentence": true
    },
    {
        "source_sentence": "案寶亮曰：",
        "from": "T37n1763_059:0563b28_9",
        "context_with_next_sentence": true
    },
    {
        "source_sentence": "答第三難也。",
        "from": "T37n1763_059:0563b28_15",
        "context_with_next_sentence": true
    },
    {
        "source_sentence": "夫六度之行無非是靜，悉緣中解用，豈非智耶？",
        "from": "T37n1763_059:0563b29_17",
        "context_with_next_sentence": true
    },
    {
        "source_sentence": "又言眾生先有三昧至云何而言不須修集。",
        "from": "T37n1763_059:0563c01_17",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_059:0563c02_4",
        "context_with_next_sentence": true
    },
    {
        "source_sentence": "答意雖分分別四諦，皆得重緣，亦定亦智。",
        "from": "T37n1763_059:0563c03_4",
        "context_with_next_sentence": true
    },
    {
        "source_sentence": "善三昧者，為涅槃修善三昧，非心住境，便是涅槃因也。",
        "from": "T37n1763_059:0563c04_9",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_059:0563c04_13",
        "context_with_next_sentence": true
    },
    {
        "source_sentence": "答第一難也。",
        "from": "T37n1763_059:0563c04_19",
        "context_with_next_sentence": true
    },
    {
        "source_sentence": "此言三昧，名善三昧。",
        "from": "T37n1763_059:0563c05_8",
        "context_with_next_sentence": true
    },
    {
        "source_sentence": "一切眾生心行雖有善惡，不取此心為定也。",
        "from": "T37n1763_059:0563c06_7",
        "context_with_next_sentence": true
    },
    {
        "source_sentence": "以住如是善三昧中至見佛性者名為捨相。",
        "from": "T37n1763_059:0563c07_17",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_059:0563c08_4",
        "context_with_next_sentence": true
    },
    {
        "source_sentence": "此下廣說善不善相也。",
        "from": "T37n1763_059:0563c08_14",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_059:0563c08_18",
        "context_with_next_sentence": true
    },
    {
        "source_sentence": "此下凡有三翻，明此三法也。",
        "from": "T37n1763_059:0563c09_11",
        "context_with_next_sentence": true
    },
    {
        "source_sentence": "第一直總明定慧捨相。",
        "from": "T37n1763_059:0563c10_2",
        "context_with_next_sentence": true
    },
    {
        "source_sentence": "第二從奢摩他名為能滅，以去別解此三法也。",
        "from": "T37n1763_059:0563c11_3",
        "context_with_next_sentence": true
    },
    {
        "source_sentence": "第三從奢摩他有二種，世間出世間以下，偏釋定慧二法也。",
        "from": "T37n1763_059:0563c12_10",
        "context_with_next_sentence": true
    },
    {
        "source_sentence": "十住菩薩智慧力多三昧力少者，若攝心在境，不馳蕩外緣，目之為定。",
        "from": "T37n1763_059:0563c14_2",
        "context_with_next_sentence": true
    },
    {
        "source_sentence": "十住菩薩未居極位，不免企上之心，故義言智多定少耳。",
        "from": "T37n1763_059:0563c15_7",
        "context_with_next_sentence": true
    },
    {
        "source_sentence": "此非了義言也。",
        "from": "T37n1763_059:0563c15_14",
        "context_with_next_sentence": true
    },
    {
        "source_sentence": "奢摩他者名為能滅至亦名不行是名為捨。",
        "from": "T37n1763_059:0563c16_17",
        "context_with_next_sentence": true
    },
    {
        "source_sentence": "案寶亮曰：",
        "from": "T37n1763_059:0563c17_4",
        "context_with_next_sentence": true
    },
    {
        "source_sentence": "第二釋也。",
        "from": "T37n1763_059:0563c17_9",
        "context_with_next_sentence": true
    },
    {
        "source_sentence": "奢摩他，此名為定，此中以五種義釋定。",
        "from": "T37n1763_059:0563c18_7",
        "context_with_next_sentence": true
    },
    {
        "source_sentence": "也毘婆舍那，此言智慧，此文中有六義釋也。",
        "from": "T37n1763_059:0563c19_7",
        "context_with_next_sentence": true
    },
    {
        "source_sentence": "憂畢叉者，此言捨，據空解為目，文中有四義釋也。",
        "from": "T37n1763_059:0563c20_10",
        "context_with_next_sentence": true
    },
    {
        "source_sentence": "善男子！",
        "from": "T37n1763_059:0563c21_3",
        "context_with_next_sentence": true
    },
    {
        "source_sentence": "奢摩他者有二種至善男子是名三昧相。",
        "from": "T37n1763_059:0563c22_1",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_059:0563c22_6",
        "context_with_next_sentence": true
    },
    {
        "source_sentence": "上總說，今別三相之能也。",
        "from": "T37n1763_059:0563c22_18",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_059:0563c23_2",
        "context_with_next_sentence": true
    },
    {
        "source_sentence": "第三別釋定慧深淺之相。",
        "from": "T37n1763_059:0563c23_13",
        "context_with_next_sentence": true
    },
    {
        "source_sentence": "捨無別體，故不分門也。",
        "from": "T37n1763_059:0563c24_4",
        "context_with_next_sentence": true
    },
    {
        "source_sentence": "此中自有二意：",
        "from": "T37n1763_059:0563c24_11",
        "context_with_next_sentence": true
    },
    {
        "source_sentence": "一正各辨定慧深淺之相；",
        "from": "T37n1763_059:0563c25_3",
        "context_with_next_sentence": true
    },
    {
        "source_sentence": "第二明修定慧有所為。",
        "from": "T37n1763_059:0563c25_13",
        "context_with_next_sentence": true
    },
    {
        "source_sentence": "定中深淺相者，世間曰有相定，出世間名無相定也。",
        "from": "T37n1763_059:0563c26_17",
        "context_with_next_sentence": true
    },
    {
        "source_sentence": "此先辨定深淺相也。",
        "from": "T37n1763_059:0563c27_6",
        "context_with_next_sentence": true
    },
    {
        "source_sentence": "善男子！",
        "from": "T37n1763_059:0563c28_3",
        "context_with_next_sentence": true
    },
    {
        "source_sentence": "慧有二種至復有四種所謂觀四真諦。",
        "from": "T37n1763_059:0563c28_19",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_059:0563c29_4",
        "context_with_next_sentence": true
    },
    {
        "source_sentence": "下別說定慧二體。",
        "from": "T37n1763_059:0563c29_12",
        "context_with_next_sentence": true
    },
    {
        "source_sentence": "捨無別體，不說也。",
        "from": "T37n1763_059:0564a01_2",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_059:0564a01_6",
        "context_with_next_sentence": true
    },
    {
        "source_sentence": "辨慧之深淺相也。",
        "from": "T37n1763_059:0564a01_14",
        "context_with_next_sentence": true
    },
    {
        "source_sentence": "善男子！",
        "from": "T37n1763_059:0564a02_3",
        "context_with_next_sentence": true
    },
    {
        "source_sentence": "為三事故修奢摩他至為破一切諸煩惱故。",
        "from": "T37n1763_059:0564a03_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_059:0564a03_7",
        "context_with_next_sentence": true
    },
    {
        "source_sentence": "上說三相多能，今說為能中要者故修也。",
        "from": "T37n1763_059:0564a04_6",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_059:0564a04_10",
        "context_with_next_sentence": true
    },
    {
        "source_sentence": "第二重，次明修定慧有所為也。",
        "from": "T37n1763_059:0564a05_4",
        "context_with_next_sentence": true
    },
    {
        "source_sentence": "先有三句明定，後有三句明慧。",
        "from": "T37n1763_059:0564a05_18",
        "context_with_next_sentence": true
    },
    {
        "source_sentence": "合定慧二門，凡成六句釋義也。",
        "from": "T37n1763_059:0564a06_12",
        "context_with_next_sentence": true
    },
    {
        "source_sentence": "大般涅槃經集解卷第五十九",
        "from": "T37n1763_059:0564a07_100",
        "context_with_next_sentence": false
    }
]