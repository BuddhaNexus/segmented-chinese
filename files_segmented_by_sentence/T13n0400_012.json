[
    {
        "source_sentence": "佛說海意菩薩所問淨印法門經",
        "from": "T13n0400_012:0504c08_0",
        "context_with_next_sentence": true
    },
    {
        "source_sentence": "卷第十二",
        "from": "T13n0400_012:0504c09_0",
        "context_with_next_sentence": true
    },
    {
        "source_sentence": "西天譯經三藏朝散大夫試鴻臚卿傳梵",
        "from": "T13n0400_012:0504c11_0",
        "context_with_next_sentence": true
    },
    {
        "source_sentence": "大師賜紫沙門臣法護等奉　詔譯世尊說是攝受大乘等諸法時，會中四萬四千眾生及千天人，悉發阿耨多羅三藐三菩提心，二萬八千菩薩得無生法忍。",
        "from": "T13n0400_012:0504c15_14",
        "context_with_next_sentence": true
    },
    {
        "source_sentence": "而此三千大千世界六種震動，有大光明廣照十方，有千天人處于空中，言音互發喜躍回旋。",
        "from": "T13n0400_012:0504c17_16",
        "context_with_next_sentence": true
    },
    {
        "source_sentence": "復雨殊妙天諸寶花，鼓吹歌音奏天妙樂，而為供養。",
        "from": "T13n0400_012:0504c19_1",
        "context_with_next_sentence": true
    },
    {
        "source_sentence": "以妙偈詞而讚嘆曰：",
        "from": "T13n0400_012:0504c19_10",
        "context_with_next_sentence": true
    },
    {
        "source_sentence": "「如是最上大法藏，　　如來今日親開示；",
        "from": "T13n0400_012:0504c20_18",
        "context_with_next_sentence": true
    },
    {
        "source_sentence": "久已安住大悲心，　　為諸眾生明顯了。",
        "from": "T13n0400_012:0504c21_17",
        "context_with_next_sentence": true
    },
    {
        "source_sentence": "」說此偈已，又作是言：",
        "from": "T13n0400_012:0504c22_9",
        "context_with_next_sentence": true
    },
    {
        "source_sentence": "「世尊！",
        "from": "T13n0400_012:0504c22_13",
        "context_with_next_sentence": true
    },
    {
        "source_sentence": "若人於此如來所說大法寶藏，而能受持極少分者，是人速能解脫一切地獄恐怖，次第當轉無上法輪。",
        "from": "T13n0400_012:0504c24_17",
        "context_with_next_sentence": true
    },
    {
        "source_sentence": "世尊！",
        "from": "T13n0400_012:0504c25_1",
        "context_with_next_sentence": true
    },
    {
        "source_sentence": "譬如有人去彼州城聚落不遠，見地伏藏中有無盡珍寶充滿，是人以具利益心故，見已即時詣州城中語諸人言：",
        "from": "T13n0400_012:0504c27_11",
        "context_with_next_sentence": true
    },
    {
        "source_sentence": "『汝等善來，汝若欲求諸珍寶者，我知方處，當示於汝無盡伏藏。",
        "from": "T13n0400_012:0504c29_1",
        "context_with_next_sentence": true
    },
    {
        "source_sentence": "』世尊！",
        "from": "T13n0400_012:0504c29_5",
        "context_with_next_sentence": true
    },
    {
        "source_sentence": "彼州城中有一類人，雖聞其言而不信受。",
        "from": "T13n0400_012:0505a01_2",
        "context_with_next_sentence": true
    },
    {
        "source_sentence": "有一類人信其所說，即同其人詣伏藏所，隨自力能恣取其寶，如其智量得寶而還。",
        "from": "T13n0400_012:0505a02_19",
        "context_with_next_sentence": true
    },
    {
        "source_sentence": "然彼伏藏取而無盡，亦無分別此人我與、彼人不與，此人應取、彼不應取。",
        "from": "T13n0400_012:0505a04_13",
        "context_with_next_sentence": true
    },
    {
        "source_sentence": "何以故？",
        "from": "T13n0400_012:0505a04_17",
        "context_with_next_sentence": true
    },
    {
        "source_sentence": "而是伏藏無分別故。",
        "from": "T13n0400_012:0505a05_6",
        "context_with_next_sentence": true
    },
    {
        "source_sentence": "世尊！",
        "from": "T13n0400_012:0505a05_9",
        "context_with_next_sentence": true
    },
    {
        "source_sentence": "諸佛所說大法寶藏亦復如是，佛於阿僧祇俱胝那庾多百千劫中，積集如是無上廣大妙法寶藏，既積集已，詣菩提場成正覺果，後於波羅奈國鹿野苑中轉大法輪。",
        "from": "T13n0400_012:0505a09_5",
        "context_with_next_sentence": true
    },
    {
        "source_sentence": "今日世尊又復轉此集會正法，開示無上大法寶藏。",
        "from": "T13n0400_012:0505a10_10",
        "context_with_next_sentence": true
    },
    {
        "source_sentence": "而佛世尊以無取心，於諸眾生起大悲行作利益事。",
        "from": "T13n0400_012:0505a11_12",
        "context_with_next_sentence": true
    },
    {
        "source_sentence": "諸不知者，以妙梵音普遍告諭諸天及人、阿修羅等，而表示言：",
        "from": "T13n0400_012:0505a13_2",
        "context_with_next_sentence": true
    },
    {
        "source_sentence": "『汝等來此受持無上廣大法寶，此法能盡生、老、病、死諸苦邊際，能施一切無盡妙樂。",
        "from": "T13n0400_012:0505a14_21",
        "context_with_next_sentence": true
    },
    {
        "source_sentence": "』世尊！",
        "from": "T13n0400_012:0505a15_2",
        "context_with_next_sentence": true
    },
    {
        "source_sentence": "或有一類不具於信愚癡之人，於此正法不生勝解，復不正順不能分別，故不生信。",
        "from": "T13n0400_012:0505a17_1",
        "context_with_next_sentence": true
    },
    {
        "source_sentence": "或有一類具信之者，於此正法能善分別，而生勝解復起正順，以能分別故深生淨信；",
        "from": "T13n0400_012:0505a19_1",
        "context_with_next_sentence": true
    },
    {
        "source_sentence": "是人乃能於佛如來大法寶藏，隨力堪任取其法寶。",
        "from": "T13n0400_012:0505a20_4",
        "context_with_next_sentence": true
    },
    {
        "source_sentence": "自取寶已，復令他人於彼諸乘解脫法中而生信解。",
        "from": "T13n0400_012:0505a21_7",
        "context_with_next_sentence": true
    },
    {
        "source_sentence": "或有樂住聲聞乘性，或有樂住緣覺乘性，或有樂住阿耨多羅三藐三菩提者。",
        "from": "T13n0400_012:0505a23_3",
        "context_with_next_sentence": true
    },
    {
        "source_sentence": "然佛如來無上最勝大法寶藏而無窮盡，亦無分別。",
        "from": "T13n0400_012:0505a24_7",
        "context_with_next_sentence": true
    },
    {
        "source_sentence": "「又復，世尊！",
        "from": "T13n0400_012:0505a24_14",
        "context_with_next_sentence": true
    },
    {
        "source_sentence": "今此無上大法寶藏，如是廣大開發顯示，而諸眾生於此法寶總略乃至極少分中，有不能取者。",
        "from": "T13n0400_012:0505a26_15",
        "context_with_next_sentence": true
    },
    {
        "source_sentence": "是人不得寶故，於長夜中行三惡趣無有窮盡。",
        "from": "T13n0400_012:0505a27_16",
        "context_with_next_sentence": true
    },
    {
        "source_sentence": "世尊！",
        "from": "T13n0400_012:0505a27_19",
        "context_with_next_sentence": true
    },
    {
        "source_sentence": "若復有人於此無上大法寶藏，少略乃至或能受持一四句偈者，是人具足七種聖財而不貧匱，何況有能於此廣大集會正法，少略一品信奉受持，或復二、三、四、五，若十、二十，逮七十品，乃至終畢能受持者，是人所獲功德不可稱計。",
        "from": "T13n0400_012:0505b04_5",
        "context_with_next_sentence": true
    },
    {
        "source_sentence": "何以故？",
        "from": "T13n0400_012:0505b04_9",
        "context_with_next_sentence": true
    },
    {
        "source_sentence": "今此法門不離菩提心故，為諸眾生起大悲心所逼切故。",
        "from": "T13n0400_012:0505b05_14",
        "context_with_next_sentence": true
    },
    {
        "source_sentence": "是故若人能起淨心，受持、讀誦、為他說者，應知彼人得受阿耨多羅三藐三菩提記，當坐道場降伏諸魔，於大乘中得大神通。",
        "from": "T13n0400_012:0505b08_11",
        "context_with_next_sentence": true
    },
    {
        "source_sentence": "」爾時，世尊讚諸天子言：",
        "from": "T13n0400_012:0505b09_2",
        "context_with_next_sentence": true
    },
    {
        "source_sentence": "「善哉，善哉！",
        "from": "T13n0400_012:0505b09_9",
        "context_with_next_sentence": true
    },
    {
        "source_sentence": "諸天子眾！",
        "from": "T13n0400_012:0505b09_14",
        "context_with_next_sentence": true
    },
    {
        "source_sentence": "汝等善說。",
        "from": "T13n0400_012:0505b09_19",
        "context_with_next_sentence": true
    },
    {
        "source_sentence": "當知善能於此正法受持、讀誦而生勝解、如理修行者，是人建立一切語言勝妙功德；",
        "from": "T13n0400_012:0505b11_15",
        "context_with_next_sentence": true
    },
    {
        "source_sentence": "是人得至一切智頂；",
        "from": "T13n0400_012:0505b12_6",
        "context_with_next_sentence": true
    },
    {
        "source_sentence": "復知是人廣為一切世間作智慧光普遍照曜，詣菩提場，不久當成阿耨多羅三藐三菩提果。",
        "from": "T13n0400_012:0505b14_8",
        "context_with_next_sentence": true
    },
    {
        "source_sentence": "何以故？",
        "from": "T13n0400_012:0505b14_12",
        "context_with_next_sentence": true
    },
    {
        "source_sentence": "由能乘御此大乘故。",
        "from": "T13n0400_012:0505b15_2",
        "context_with_next_sentence": true
    },
    {
        "source_sentence": "」爾時，世尊重說頌曰：",
        "from": "T13n0400_012:0505b15_13",
        "context_with_next_sentence": true
    },
    {
        "source_sentence": "「建立此最勝，　　廣大諸佛乘；",
        "from": "T13n0400_012:0505b16_14",
        "context_with_next_sentence": true
    },
    {
        "source_sentence": "如虛空光明，　　越諸世間故。",
        "from": "T13n0400_012:0505b17_13",
        "context_with_next_sentence": true
    },
    {
        "source_sentence": "出離三有已，　　往詣菩提場；",
        "from": "T13n0400_012:0505b18_13",
        "context_with_next_sentence": true
    },
    {
        "source_sentence": "無彼有著心，　　已離諸繫著。",
        "from": "T13n0400_012:0505b19_13",
        "context_with_next_sentence": true
    },
    {
        "source_sentence": "俱胝劫積集，　　廣大清淨說；",
        "from": "T13n0400_012:0505b20_13",
        "context_with_next_sentence": true
    },
    {
        "source_sentence": "布施調止門，　　令內心深固。",
        "from": "T13n0400_012:0505b21_13",
        "context_with_next_sentence": true
    },
    {
        "source_sentence": "由戒止諸罪，　　身心得清淨；",
        "from": "T13n0400_012:0505b22_13",
        "context_with_next_sentence": true
    },
    {
        "source_sentence": "離諸怖畏心，　　往詣菩提場。",
        "from": "T13n0400_012:0505b23_13",
        "context_with_next_sentence": true
    },
    {
        "source_sentence": "平等心及意，　　容受諸眾生；",
        "from": "T13n0400_012:0505b24_13",
        "context_with_next_sentence": true
    },
    {
        "source_sentence": "超勝於餘乘，　　謂諸下乘等。",
        "from": "T13n0400_012:0505b25_13",
        "context_with_next_sentence": true
    },
    {
        "source_sentence": "趣此大乘法，　　令眾生歡喜；",
        "from": "T13n0400_012:0505b26_13",
        "context_with_next_sentence": true
    },
    {
        "source_sentence": "高建大法幢，　　神足御如馬。",
        "from": "T13n0400_012:0505b27_13",
        "context_with_next_sentence": true
    },
    {
        "source_sentence": "聞精進相續，　　禪定為床坐，",
        "from": "T13n0400_012:0505b28_0",
        "context_with_next_sentence": true
    },
    {
        "source_sentence": "忍辱力隨得，　　大智慧灌頂。",
        "from": "T13n0400_012:0505b29_13",
        "context_with_next_sentence": true
    },
    {
        "source_sentence": "摧伏諸外眾，　　破諸魔軍已；",
        "from": "T13n0400_012:0505c01_13",
        "context_with_next_sentence": true
    },
    {
        "source_sentence": "詣淨菩提場，　　趣向大乘法。",
        "from": "T13n0400_012:0505c02_13",
        "context_with_next_sentence": true
    },
    {
        "source_sentence": "慈心為甲冑，　　怨惡不能壞；",
        "from": "T13n0400_012:0505c03_13",
        "context_with_next_sentence": true
    },
    {
        "source_sentence": "行堅固大悲，　　趣向深法理。",
        "from": "T13n0400_012:0505c04_13",
        "context_with_next_sentence": true
    },
    {
        "source_sentence": "四禪、四神足，　　乘四無量行，",
        "from": "T13n0400_012:0505c05_0",
        "context_with_next_sentence": true
    },
    {
        "source_sentence": "調御菩提心，　　不捨諸正道。",
        "from": "T13n0400_012:0505c06_13",
        "context_with_next_sentence": true
    },
    {
        "source_sentence": "十方無邊際，　　一切眾生界；",
        "from": "T13n0400_012:0505c07_13",
        "context_with_next_sentence": true
    },
    {
        "source_sentence": "悉於此大乘，　　乘御而修進。",
        "from": "T13n0400_012:0505c08_13",
        "context_with_next_sentence": true
    },
    {
        "source_sentence": "無苦亦無樂，　　非減亦非增；",
        "from": "T13n0400_012:0505c09_13",
        "context_with_next_sentence": true
    },
    {
        "source_sentence": "最上佛乘中，　　具如是神力。",
        "from": "T13n0400_012:0505c10_13",
        "context_with_next_sentence": true
    },
    {
        "source_sentence": "修行四念處，　　及彼四正斷，",
        "from": "T13n0400_012:0505c11_0",
        "context_with_next_sentence": true
    },
    {
        "source_sentence": "四神足亦然，　　五根、五力等；",
        "from": "T13n0400_012:0505c12_14",
        "context_with_next_sentence": true
    },
    {
        "source_sentence": "如佛所讚說，　　具七覺支寶，",
        "from": "T13n0400_012:0505c13_0",
        "context_with_next_sentence": true
    },
    {
        "source_sentence": "遊行八正道，　　往詣菩提場。",
        "from": "T13n0400_012:0505c14_13",
        "context_with_next_sentence": true
    },
    {
        "source_sentence": "寂止諸煩惱，　　圓具法光明；",
        "from": "T13n0400_012:0505c15_13",
        "context_with_next_sentence": true
    },
    {
        "source_sentence": "破一切暗塵，　　顯出於三有。",
        "from": "T13n0400_012:0505c16_13",
        "context_with_next_sentence": true
    },
    {
        "source_sentence": "神力普能召，　　帝釋、梵王等；",
        "from": "T13n0400_012:0505c17_14",
        "context_with_next_sentence": true
    },
    {
        "source_sentence": "汝等各善御，　　此無比大乘。",
        "from": "T13n0400_012:0505c18_13",
        "context_with_next_sentence": true
    },
    {
        "source_sentence": "諸波羅蜜多，　　謂施、戒及忍，",
        "from": "T13n0400_012:0505c19_0",
        "context_with_next_sentence": true
    },
    {
        "source_sentence": "精進、禪定門，　　勝慧智神力。",
        "from": "T13n0400_012:0505c20_14",
        "context_with_next_sentence": true
    },
    {
        "source_sentence": "及彼方便行，　　所攝真實願；",
        "from": "T13n0400_012:0505c21_13",
        "context_with_next_sentence": true
    },
    {
        "source_sentence": "縱百千魔軍，　　此悉能摧伏。",
        "from": "T13n0400_012:0505c22_13",
        "context_with_next_sentence": true
    },
    {
        "source_sentence": "毀戒諸眾生，　　勤造諸罪業；",
        "from": "T13n0400_012:0505c23_13",
        "context_with_next_sentence": true
    },
    {
        "source_sentence": "高勝諸菩薩，　　集多種功德。",
        "from": "T13n0400_012:0505c24_13",
        "context_with_next_sentence": true
    },
    {
        "source_sentence": "若所起諸心，　　菩提心廣大；",
        "from": "T13n0400_012:0505c25_13",
        "context_with_next_sentence": true
    },
    {
        "source_sentence": "能御大乘人，　　彼悉能觀察。",
        "from": "T13n0400_012:0505c26_13",
        "context_with_next_sentence": true
    },
    {
        "source_sentence": "所有世間典，　　種種義及行；",
        "from": "T13n0400_012:0505c27_13",
        "context_with_next_sentence": true
    },
    {
        "source_sentence": "乃至出世間，　　真實諸善法。",
        "from": "T13n0400_012:0505c28_13",
        "context_with_next_sentence": true
    },
    {
        "source_sentence": "有學及無學，　　緣覺諸聖人；",
        "from": "T13n0400_012:0505c29_13",
        "context_with_next_sentence": true
    },
    {
        "source_sentence": "住於佛乘者，　　悉入彼彼門。",
        "from": "T13n0400_012:0506a01_13",
        "context_with_next_sentence": true
    },
    {
        "source_sentence": "若種種煩惱，　　及種種心行；",
        "from": "T13n0400_012:0506a02_13",
        "context_with_next_sentence": true
    },
    {
        "source_sentence": "諸苦惱眾生，　　輪轉有為界。",
        "from": "T13n0400_012:0506a03_13",
        "context_with_next_sentence": true
    },
    {
        "source_sentence": "住於佛乘者，　　菩薩悉能觀；",
        "from": "T13n0400_012:0506a04_13",
        "context_with_next_sentence": true
    },
    {
        "source_sentence": "令彼等息苦，　　趣向畢竟乘。",
        "from": "T13n0400_012:0506a05_13",
        "context_with_next_sentence": true
    },
    {
        "source_sentence": "又諸懈怠人，　　劣弱無勢力；",
        "from": "T13n0400_012:0506a06_13",
        "context_with_next_sentence": true
    },
    {
        "source_sentence": "而不能運心，　　盡眾生苦際。",
        "from": "T13n0400_012:0506a07_13",
        "context_with_next_sentence": true
    },
    {
        "source_sentence": "由聞大乘已，　　彼心生恐怖；",
        "from": "T13n0400_012:0506a08_13",
        "context_with_next_sentence": true
    },
    {
        "source_sentence": "唯求自樂因，　　不作利他行。",
        "from": "T13n0400_012:0506a09_13",
        "context_with_next_sentence": true
    },
    {
        "source_sentence": "若明解大力，　　有大智菩薩；",
        "from": "T13n0400_012:0506a10_13",
        "context_with_next_sentence": true
    },
    {
        "source_sentence": "精進力具圓，　　眾生常利益。",
        "from": "T13n0400_012:0506a11_13",
        "context_with_next_sentence": true
    },
    {
        "source_sentence": "行大悲方便，　　內心性清淨；",
        "from": "T13n0400_012:0506a12_13",
        "context_with_next_sentence": true
    },
    {
        "source_sentence": "由乘最上乘，　　故彼心歡喜。",
        "from": "T13n0400_012:0506a13_13",
        "context_with_next_sentence": true
    },
    {
        "source_sentence": "普盡諸世間，　　無邊種種行，",
        "from": "T13n0400_012:0506a14_0",
        "context_with_next_sentence": true
    },
    {
        "source_sentence": "上、中、下等差，　　根性及意樂，",
        "from": "T13n0400_012:0506a15_0",
        "context_with_next_sentence": true
    },
    {
        "source_sentence": "乘此最上乘，　　具大智菩薩，",
        "from": "T13n0400_012:0506a16_0",
        "context_with_next_sentence": true
    },
    {
        "source_sentence": "剎那能遍知，　　諸眾生心行。",
        "from": "T13n0400_012:0506a17_13",
        "context_with_next_sentence": true
    },
    {
        "source_sentence": "身得妙相好，　　莊嚴諸身分；",
        "from": "T13n0400_012:0506a18_13",
        "context_with_next_sentence": true
    },
    {
        "source_sentence": "語出悅美音，　　一切聞皆喜。",
        "from": "T13n0400_012:0506a19_13",
        "context_with_next_sentence": true
    },
    {
        "source_sentence": "心意得清淨，　　具禪定、神通；",
        "from": "T13n0400_012:0506a20_14",
        "context_with_next_sentence": true
    },
    {
        "source_sentence": "由乘最上乘，　　獲廣大功德。",
        "from": "T13n0400_012:0506a21_13",
        "context_with_next_sentence": true
    },
    {
        "source_sentence": "此最上佛乘，　　三界遍聞故；",
        "from": "T13n0400_012:0506a22_13",
        "context_with_next_sentence": true
    },
    {
        "source_sentence": "乃至一切佛，　　聖佛眼不斷。",
        "from": "T13n0400_012:0506a23_13",
        "context_with_next_sentence": true
    },
    {
        "source_sentence": "增長最上眼，　　謂法眼熾然；",
        "from": "T13n0400_012:0506a24_13",
        "context_with_next_sentence": true
    },
    {
        "source_sentence": "超越三界眾，　　即諸阿羅漢。",
        "from": "T13n0400_012:0506a25_13",
        "context_with_next_sentence": true
    },
    {
        "source_sentence": "此乘淨微妙，　　不墮穢土中；",
        "from": "T13n0400_012:0506a26_13",
        "context_with_next_sentence": true
    },
    {
        "source_sentence": "菩薩御此乘，　　剎那見諸佛。",
        "from": "T13n0400_012:0506a27_13",
        "context_with_next_sentence": true
    },
    {
        "source_sentence": "十方界往已，　　無疲亦無減；",
        "from": "T13n0400_012:0506a28_13",
        "context_with_next_sentence": true
    },
    {
        "source_sentence": "觀此無比乘，　　有如是神變。",
        "from": "T13n0400_012:0506a29_13",
        "context_with_next_sentence": true
    },
    {
        "source_sentence": "御佛乘大士，　　遍行諸世間；",
        "from": "T13n0400_012:0506b01_13",
        "context_with_next_sentence": true
    },
    {
        "source_sentence": "超勝及比倫，　　求之俱不得。",
        "from": "T13n0400_012:0506b02_13",
        "context_with_next_sentence": true
    },
    {
        "source_sentence": "世間一勇猛，　　菩薩大威神；",
        "from": "T13n0400_012:0506b03_13",
        "context_with_next_sentence": true
    },
    {
        "source_sentence": "由乘最上乘，　　能怖魔軍眾。",
        "from": "T13n0400_012:0506b04_13",
        "context_with_next_sentence": true
    },
    {
        "source_sentence": "獲色力威勢，　　及得廣大富；",
        "from": "T13n0400_012:0506b05_13",
        "context_with_next_sentence": true
    },
    {
        "source_sentence": "或帝釋、梵王，　　輪王、護世等；",
        "from": "T13n0400_012:0506b06_15",
        "context_with_next_sentence": true
    },
    {
        "source_sentence": "乃至天及人，　　得是三界樂；",
        "from": "T13n0400_012:0506b07_13",
        "context_with_next_sentence": true
    },
    {
        "source_sentence": "由乘最上乘，　　妙樂悉圓具。",
        "from": "T13n0400_012:0506b08_13",
        "context_with_next_sentence": true
    },
    {
        "source_sentence": "菩薩心無高，　　而亦復無下；",
        "from": "T13n0400_012:0506b09_13",
        "context_with_next_sentence": true
    },
    {
        "source_sentence": "能施諸所愛，　　施已不求報。",
        "from": "T13n0400_012:0506b10_13",
        "context_with_next_sentence": true
    },
    {
        "source_sentence": "以歡喜慈心，　　亦施於頭目；",
        "from": "T13n0400_012:0506b11_13",
        "context_with_next_sentence": true
    },
    {
        "source_sentence": "由乘最上乘，　　迴向菩提故。",
        "from": "T13n0400_012:0506b12_13",
        "context_with_next_sentence": true
    },
    {
        "source_sentence": "菩薩持淨戒，　　或具於梵行；",
        "from": "T13n0400_012:0506b13_13",
        "context_with_next_sentence": true
    },
    {
        "source_sentence": "禁戒淨光明，　　煥耀踰日月。",
        "from": "T13n0400_012:0506b14_13",
        "context_with_next_sentence": true
    },
    {
        "source_sentence": "色相及富盛，　　悉無所希求；",
        "from": "T13n0400_012:0506b15_13",
        "context_with_next_sentence": true
    },
    {
        "source_sentence": "由乘最上乘，　　為救度眾生。",
        "from": "T13n0400_012:0506b16_13",
        "context_with_next_sentence": true
    },
    {
        "source_sentence": "菩薩聞惡言，　　不忿亦不恚；",
        "from": "T13n0400_012:0506b17_13",
        "context_with_next_sentence": true
    },
    {
        "source_sentence": "正使碎其身，　　亦護諸群品。",
        "from": "T13n0400_012:0506b18_13",
        "context_with_next_sentence": true
    },
    {
        "source_sentence": "此身即易得，　　法王值極難；",
        "from": "T13n0400_012:0506b19_13",
        "context_with_next_sentence": true
    },
    {
        "source_sentence": "由乘最上乘，　　得此忍清淨。",
        "from": "T13n0400_012:0506b20_13",
        "context_with_next_sentence": true
    },
    {
        "source_sentence": "菩薩於無邊，　　百千劫已來；",
        "from": "T13n0400_012:0506b21_13",
        "context_with_next_sentence": true
    },
    {
        "source_sentence": "循環惡趣中，　　流轉生死界。",
        "from": "T13n0400_012:0506b22_13",
        "context_with_next_sentence": true
    },
    {
        "source_sentence": "發大精進力，　　為救度眾生；",
        "from": "T13n0400_012:0506b23_13",
        "context_with_next_sentence": true
    },
    {
        "source_sentence": "由乘最上乘，　　精進力成就。",
        "from": "T13n0400_012:0506b24_13",
        "context_with_next_sentence": true
    },
    {
        "source_sentence": "菩薩得寂靜，　　柔軟勝妙樂；",
        "from": "T13n0400_012:0506b25_13",
        "context_with_next_sentence": true
    },
    {
        "source_sentence": "知定功德法，　　慈眼視眾生。",
        "from": "T13n0400_012:0506b26_13",
        "context_with_next_sentence": true
    },
    {
        "source_sentence": "是中無少分，　　味著禪定樂；",
        "from": "T13n0400_012:0506b27_13",
        "context_with_next_sentence": true
    },
    {
        "source_sentence": "唯思念希求，　　得見於諸佛。",
        "from": "T13n0400_012:0506b28_13",
        "context_with_next_sentence": true
    },
    {
        "source_sentence": "菩薩知諸法，　　因緣所生空；",
        "from": "T13n0400_012:0506b29_13",
        "context_with_next_sentence": true
    },
    {
        "source_sentence": "我法及眾生，　　彼皆無所得。",
        "from": "T13n0400_012:0506c01_13",
        "context_with_next_sentence": true
    },
    {
        "source_sentence": "諸見善清淨，　　勝慧調伏心；",
        "from": "T13n0400_012:0506c02_13",
        "context_with_next_sentence": true
    },
    {
        "source_sentence": "由乘最上乘，　　此妙慧清淨。",
        "from": "T13n0400_012:0506c03_13",
        "context_with_next_sentence": true
    },
    {
        "source_sentence": "所有四聖諦，　　四無量、四定，",
        "from": "T13n0400_012:0506c04_0",
        "context_with_next_sentence": true
    },
    {
        "source_sentence": "及五種智通，　　四無礙解等；",
        "from": "T13n0400_012:0506c05_13",
        "context_with_next_sentence": true
    },
    {
        "source_sentence": "於四攝法中，　　法施為最上；",
        "from": "T13n0400_012:0506c06_13",
        "context_with_next_sentence": true
    },
    {
        "source_sentence": "如是功德門，　　皆從佛乘出。",
        "from": "T13n0400_012:0506c07_13",
        "context_with_next_sentence": true
    },
    {
        "source_sentence": "所有十力等，　　無邊諸佛法；",
        "from": "T13n0400_012:0506c08_13",
        "context_with_next_sentence": true
    },
    {
        "source_sentence": "佛人中師子，　　說法若其吼。",
        "from": "T13n0400_012:0506c09_13",
        "context_with_next_sentence": true
    },
    {
        "source_sentence": "眉間及口中，　　無見頂放光；",
        "from": "T13n0400_012:0506c10_13",
        "context_with_next_sentence": true
    },
    {
        "source_sentence": "由乘最上乘，　　菩薩不難得。",
        "from": "T13n0400_012:0506c11_13",
        "context_with_next_sentence": true
    },
    {
        "source_sentence": "諸佛有三種，　　最勝大神通；",
        "from": "T13n0400_012:0506c12_13",
        "context_with_next_sentence": true
    },
    {
        "source_sentence": "調伏於世間，　　照明諸心意。",
        "from": "T13n0400_012:0506c13_13",
        "context_with_next_sentence": true
    },
    {
        "source_sentence": "諸佛所說法，　　其果利不虛；",
        "from": "T13n0400_012:0506c14_13",
        "context_with_next_sentence": true
    },
    {
        "source_sentence": "由乘最上乘，　　疾速皆獲得。",
        "from": "T13n0400_012:0506c15_13",
        "context_with_next_sentence": true
    },
    {
        "source_sentence": "佛語義相應，　　無染無過失；",
        "from": "T13n0400_012:0506c16_13",
        "context_with_next_sentence": true
    },
    {
        "source_sentence": "緊那羅梵音，　　軟美復悅意。",
        "from": "T13n0400_012:0506c17_13",
        "context_with_next_sentence": true
    },
    {
        "source_sentence": "普攝諸世間，　　眾生言音等；",
        "from": "T13n0400_012:0506c18_13",
        "context_with_next_sentence": true
    },
    {
        "source_sentence": "聞佛妙音聲，　　一切皆歡喜。",
        "from": "T13n0400_012:0506c19_13",
        "context_with_next_sentence": true
    },
    {
        "source_sentence": "菩薩非久獲，　　如是佛言音；",
        "from": "T13n0400_012:0506c20_13",
        "context_with_next_sentence": true
    },
    {
        "source_sentence": "等空佛剎中，　　一切皆表示。",
        "from": "T13n0400_012:0506c21_13",
        "context_with_next_sentence": true
    },
    {
        "source_sentence": "普遍悉能聞，　　法義相應語；",
        "from": "T13n0400_012:0506c22_13",
        "context_with_next_sentence": true
    },
    {
        "source_sentence": "眾生聞皆樂，　　煩惱悉蠲除。",
        "from": "T13n0400_012:0506c23_13",
        "context_with_next_sentence": true
    },
    {
        "source_sentence": "假使以神力，　　能至虛空邊；",
        "from": "T13n0400_012:0506c24_13",
        "context_with_next_sentence": true
    },
    {
        "source_sentence": "十方海水中，　　亦能知其量。",
        "from": "T13n0400_012:0506c25_13",
        "context_with_next_sentence": true
    },
    {
        "source_sentence": "無邊眾生行，　　剎那心尚知；",
        "from": "T13n0400_012:0506c26_13",
        "context_with_next_sentence": true
    },
    {
        "source_sentence": "唯佛最上乘，　　功德說無盡。",
        "from": "T13n0400_012:0506c27_13",
        "context_with_next_sentence": true
    },
    {
        "source_sentence": "」爾時，世尊復告海意菩薩摩訶薩言：",
        "from": "T13n0400_012:0506c28_15",
        "context_with_next_sentence": true
    },
    {
        "source_sentence": "「海意！",
        "from": "T13n0400_012:0506c28_19",
        "context_with_next_sentence": true
    },
    {
        "source_sentence": "是故當知！",
        "from": "T13n0400_012:0506c29_3",
        "context_with_next_sentence": true
    },
    {
        "source_sentence": "若有菩薩欲於如是廣大正法，密作護持令法久住；",
        "from": "T13n0400_012:0507a01_6",
        "context_with_next_sentence": true
    },
    {
        "source_sentence": "自心潔白已，於他眾生及補特伽羅，所有一切上、中、下根能遍知者，應當受持如是句義。",
        "from": "T13n0400_012:0507a03_6",
        "context_with_next_sentence": true
    },
    {
        "source_sentence": "所謂門句、印句、及金剛句。",
        "from": "T13n0400_012:0507a03_19",
        "context_with_next_sentence": true
    },
    {
        "source_sentence": "得受持已，如義解了，以慧相應，最勝方便如理伺察。",
        "from": "T13n0400_012:0507a05_4",
        "context_with_next_sentence": true
    },
    {
        "source_sentence": "海意！",
        "from": "T13n0400_012:0507a05_7",
        "context_with_next_sentence": true
    },
    {
        "source_sentence": "何者名為門句？",
        "from": "T13n0400_012:0507a05_14",
        "context_with_next_sentence": true
    },
    {
        "source_sentence": "所謂諸施設門，表示一切法分別義。",
        "from": "T13n0400_012:0507a06_11",
        "context_with_next_sentence": true
    },
    {
        "source_sentence": "阿字門，表示一切法無生義；",
        "from": "T13n0400_012:0507a07_5",
        "context_with_next_sentence": true
    },
    {
        "source_sentence": "波字門，表示一切法勝義諦；",
        "from": "T13n0400_012:0507a07_18",
        "context_with_next_sentence": true
    },
    {
        "source_sentence": "那字門，表示一切法了知名、色義；",
        "from": "T13n0400_012:0507a08_15",
        "context_with_next_sentence": true
    },
    {
        "source_sentence": "捺字門，表示一切法調伏寂靜義；",
        "from": "T13n0400_012:0507a09_9",
        "context_with_next_sentence": true
    },
    {
        "source_sentence": "娑字門，表示一切法出過諸著義；",
        "from": "T13n0400_012:0507a10_5",
        "context_with_next_sentence": true
    },
    {
        "source_sentence": "多字門，表示一切法隨住真如義；",
        "from": "T13n0400_012:0507a11_1",
        "context_with_next_sentence": true
    },
    {
        "source_sentence": "迦字門，表示一切法了達業報義；",
        "from": "T13n0400_012:0507a11_16",
        "context_with_next_sentence": true
    },
    {
        "source_sentence": "又娑字門，表示一切法平等無差別義；",
        "from": "T13n0400_012:0507a12_14",
        "context_with_next_sentence": true
    },
    {
        "source_sentence": "摩字門，表示一切法大悲義；",
        "from": "T13n0400_012:0507a13_7",
        "context_with_next_sentence": true
    },
    {
        "source_sentence": "誐字門，表示一切法最極甚深難徹源底義；",
        "from": "T13n0400_012:0507a14_7",
        "context_with_next_sentence": true
    },
    {
        "source_sentence": "惹字門，表示一切法超越老死義；",
        "from": "T13n0400_012:0507a15_3",
        "context_with_next_sentence": true
    },
    {
        "source_sentence": "馱字門，表示一切法法界無分別義；",
        "from": "T13n0400_012:0507a15_19",
        "context_with_next_sentence": true
    },
    {
        "source_sentence": "設字門，表示一切法圓滿奢摩他義；",
        "from": "T13n0400_012:0507a16_15",
        "context_with_next_sentence": true
    },
    {
        "source_sentence": "佉字門，表示一切法虛空煥明義；",
        "from": "T13n0400_012:0507a17_10",
        "context_with_next_sentence": true
    },
    {
        "source_sentence": "叉字門，表示一切法普盡無生義；",
        "from": "T13n0400_012:0507a18_6",
        "context_with_next_sentence": true
    },
    {
        "source_sentence": "倪野字門，表示一切法智無著義；",
        "from": "T13n0400_012:0507a19_2",
        "context_with_next_sentence": true
    },
    {
        "source_sentence": "他字門，表示一切法善解處非處義；",
        "from": "T13n0400_012:0507a19_18",
        "context_with_next_sentence": true
    },
    {
        "source_sentence": "塞迦字門，表示一切法了知諸蘊義；",
        "from": "T13n0400_012:0507a20_15",
        "context_with_next_sentence": true
    },
    {
        "source_sentence": "姹字門，表示一切法畢竟無邊際義；",
        "from": "T13n0400_012:0507a21_11",
        "context_with_next_sentence": true
    },
    {
        "source_sentence": "身寂靜門，表示一切法無貪染義；",
        "from": "T13n0400_012:0507a22_7",
        "context_with_next_sentence": true
    },
    {
        "source_sentence": "心寂靜門，表示一切法調伏瞋、癡義；",
        "from": "T13n0400_012:0507a23_5",
        "context_with_next_sentence": true
    },
    {
        "source_sentence": "止息門，表示一切法歸趣無著義；",
        "from": "T13n0400_012:0507a23_20",
        "context_with_next_sentence": true
    },
    {
        "source_sentence": "深固門，表示一切法出離三際義；",
        "from": "T13n0400_012:0507a24_14",
        "context_with_next_sentence": true
    },
    {
        "source_sentence": "住實性門，表示一切法住法界義；",
        "from": "T13n0400_012:0507a25_11",
        "context_with_next_sentence": true
    },
    {
        "source_sentence": "無取門，表示一切法解脫相義；",
        "from": "T13n0400_012:0507a26_5",
        "context_with_next_sentence": true
    },
    {
        "source_sentence": "無執著門，表示一切法離諍論義；",
        "from": "T13n0400_012:0507a27_1",
        "context_with_next_sentence": true
    },
    {
        "source_sentence": "無雜染門，表示一切法清淨相義；",
        "from": "T13n0400_012:0507a27_16",
        "context_with_next_sentence": true
    },
    {
        "source_sentence": "法自性門，表示一切法本來明淨義；",
        "from": "T13n0400_012:0507a28_13",
        "context_with_next_sentence": true
    },
    {
        "source_sentence": "妙光明門，表示一切法煥明義；",
        "from": "T13n0400_012:0507a29_8",
        "context_with_next_sentence": true
    },
    {
        "source_sentence": "觀想門，表示一切法離散義；",
        "from": "T13n0400_012:0507b01_2",
        "context_with_next_sentence": true
    },
    {
        "source_sentence": "無攝藏門，表示一切法不和合義；",
        "from": "T13n0400_012:0507b01_17",
        "context_with_next_sentence": true
    },
    {
        "source_sentence": "菩提門，表示一切法平等一味義；",
        "from": "T13n0400_012:0507b02_13",
        "context_with_next_sentence": true
    },
    {
        "source_sentence": "涅槃門，表示一切法離諸煩惱義。",
        "from": "T13n0400_012:0507b03_8",
        "context_with_next_sentence": true
    },
    {
        "source_sentence": "海意！",
        "from": "T13n0400_012:0507b03_11",
        "context_with_next_sentence": true
    },
    {
        "source_sentence": "如是等門句，能受持者，得自心潔白已，於他眾生及補特伽羅上、中、下根，悉能了知。",
        "from": "T13n0400_012:0507b05_11",
        "context_with_next_sentence": true
    },
    {
        "source_sentence": "「復次，海意！",
        "from": "T13n0400_012:0507b06_6",
        "context_with_next_sentence": true
    },
    {
        "source_sentence": "何名印句？",
        "from": "T13n0400_012:0507b06_11",
        "context_with_next_sentence": true
    },
    {
        "source_sentence": "所謂一切法解脫印所印。",
        "from": "T13n0400_012:0507b07_1",
        "context_with_next_sentence": true
    },
    {
        "source_sentence": "法本無二，二清淨故。",
        "from": "T13n0400_012:0507b07_11",
        "context_with_next_sentence": true
    },
    {
        "source_sentence": "一切法二邊無邊印所印，斷、常清淨故。",
        "from": "T13n0400_012:0507b08_9",
        "context_with_next_sentence": true
    },
    {
        "source_sentence": "一切法盡離貪印所印，盡門盡際中無盡無邊際故。",
        "from": "T13n0400_012:0507b09_10",
        "context_with_next_sentence": true
    },
    {
        "source_sentence": "一切法無高、無下印所印，平等性實際清淨故。",
        "from": "T13n0400_012:0507b10_12",
        "context_with_next_sentence": true
    },
    {
        "source_sentence": "一切法如虛空印所印，出過五眼道故。",
        "from": "T13n0400_012:0507b11_10",
        "context_with_next_sentence": true
    },
    {
        "source_sentence": "一切法住虛空印所印，法界即虛空界故。",
        "from": "T13n0400_012:0507b12_9",
        "context_with_next_sentence": true
    },
    {
        "source_sentence": "一切法無分別印所印，法界涉入故。",
        "from": "T13n0400_012:0507b13_7",
        "context_with_next_sentence": true
    },
    {
        "source_sentence": "一切法法界印所印，法無分別相故。",
        "from": "T13n0400_012:0507b14_4",
        "context_with_next_sentence": true
    },
    {
        "source_sentence": "一切法真如印所印，前後際如實故。",
        "from": "T13n0400_012:0507b15_1",
        "context_with_next_sentence": true
    },
    {
        "source_sentence": "一切法實際印所印，本來清淨故。",
        "from": "T13n0400_012:0507b15_16",
        "context_with_next_sentence": true
    },
    {
        "source_sentence": "一切法空印所印，有為同等故。",
        "from": "T13n0400_012:0507b16_11",
        "context_with_next_sentence": true
    },
    {
        "source_sentence": "一切法無相印所印，遠離差別諸所緣故。",
        "from": "T13n0400_012:0507b17_11",
        "context_with_next_sentence": true
    },
    {
        "source_sentence": "一切法無願印所印，離諸所求故。",
        "from": "T13n0400_012:0507b18_7",
        "context_with_next_sentence": true
    },
    {
        "source_sentence": "一切法無常印所印，自性無性無相故。",
        "from": "T13n0400_012:0507b19_5",
        "context_with_next_sentence": true
    },
    {
        "source_sentence": "一切法苦印所印，五蘊善積集相故。",
        "from": "T13n0400_012:0507b20_2",
        "context_with_next_sentence": true
    },
    {
        "source_sentence": "一切法無我印所印，自性無我故。",
        "from": "T13n0400_012:0507b20_17",
        "context_with_next_sentence": true
    },
    {
        "source_sentence": "一切法寂靜印所印，畢竟無動故。",
        "from": "T13n0400_012:0507b21_13",
        "context_with_next_sentence": true
    },
    {
        "source_sentence": "一切法誠諦印所印，普遍攝入勝義諦故。",
        "from": "T13n0400_012:0507b22_12",
        "context_with_next_sentence": true
    },
    {
        "source_sentence": "一切法無動印所印，種子無住故。",
        "from": "T13n0400_012:0507b23_8",
        "context_with_next_sentence": true
    },
    {
        "source_sentence": "一切法不壞印所印，畢竟決定故。",
        "from": "T13n0400_012:0507b24_4",
        "context_with_next_sentence": true
    },
    {
        "source_sentence": "一切法如如印所印，前、後際不斷故。",
        "from": "T13n0400_012:0507b25_1",
        "context_with_next_sentence": true
    },
    {
        "source_sentence": "一切法三世平等印所印，於一切處同一味故。",
        "from": "T13n0400_012:0507b26_2",
        "context_with_next_sentence": true
    },
    {
        "source_sentence": "一切法無生印所印，自性無所有故。",
        "from": "T13n0400_012:0507b26_18",
        "context_with_next_sentence": true
    },
    {
        "source_sentence": "一切法無滅印所印，自性無生故。",
        "from": "T13n0400_012:0507b27_14",
        "context_with_next_sentence": true
    },
    {
        "source_sentence": "一切法不相待印所印，離增上慢故。",
        "from": "T13n0400_012:0507b28_11",
        "context_with_next_sentence": true
    },
    {
        "source_sentence": "一切法無戲論印所印，一切尋伺無積集故。",
        "from": "T13n0400_012:0507b29_11",
        "context_with_next_sentence": true
    },
    {
        "source_sentence": "一切法明了無相印所印，無諸色相所表示故。",
        "from": "T13n0400_012:0507c01_12",
        "context_with_next_sentence": true
    },
    {
        "source_sentence": "一切法無染印所印，依止斷故。",
        "from": "T13n0400_012:0507c02_7",
        "context_with_next_sentence": true
    },
    {
        "source_sentence": "一切法無成辦印所印，對治不可得故。",
        "from": "T13n0400_012:0507c03_5",
        "context_with_next_sentence": true
    },
    {
        "source_sentence": "一切法非業報印所印，一切無造作故。",
        "from": "T13n0400_012:0507c04_3",
        "context_with_next_sentence": true
    },
    {
        "source_sentence": "一切法無為印所印，悉離生、滅諸分位故。",
        "from": "T13n0400_012:0507c05_2",
        "context_with_next_sentence": true
    },
    {
        "source_sentence": "一切法平等性印所印，諸法等虛空悉無差別故。",
        "from": "T13n0400_012:0507c06_4",
        "context_with_next_sentence": true
    },
    {
        "source_sentence": "海意！",
        "from": "T13n0400_012:0507c06_7",
        "context_with_next_sentence": true
    },
    {
        "source_sentence": "此等名為印句。",
        "from": "T13n0400_012:0507c06_14",
        "context_with_next_sentence": true
    },
    {
        "source_sentence": "是諸印句，乃是過去、未來、現在諸佛世尊菩提之印。",
        "from": "T13n0400_012:0507c07_18",
        "context_with_next_sentence": true
    },
    {
        "source_sentence": "如是印句，所有八萬四千法蘊於中出生。",
        "from": "T13n0400_012:0507c08_16",
        "context_with_next_sentence": true
    },
    {
        "source_sentence": "如是印句，普攝諸佛及諸菩薩最上智印，速疾證得無生法忍。",
        "from": "T13n0400_012:0507c10_5",
        "context_with_next_sentence": true
    },
    {
        "source_sentence": "海意！",
        "from": "T13n0400_012:0507c10_8",
        "context_with_next_sentence": true
    },
    {
        "source_sentence": "如是等印句，所有不種善根諸眾生等而不得聞；",
        "from": "T13n0400_012:0507c11_10",
        "context_with_next_sentence": true
    },
    {
        "source_sentence": "又此法門善能降伏一切魔業。",
        "from": "T13n0400_012:0507c12_5",
        "context_with_next_sentence": true
    },
    {
        "source_sentence": "海意！",
        "from": "T13n0400_012:0507c12_8",
        "context_with_next_sentence": true
    },
    {
        "source_sentence": "所有無盡總持寶篋，而能藏攝彼一切法，是法皆從印句中出。",
        "from": "T13n0400_012:0507c13_16",
        "context_with_next_sentence": true
    },
    {
        "source_sentence": "又復八萬四千三摩地門，及遍入八萬四千眾生心行，及千波羅蜜門，悉從如是印句中出，而此印句亦復隨入彼彼法門。",
        "from": "T13n0400_012:0507c16_11",
        "context_with_next_sentence": true
    },
    {
        "source_sentence": "佛說海意菩薩所問淨印法門經卷第十二",
        "from": "T13n0400_012:0507c17_100",
        "context_with_next_sentence": false
    }
]