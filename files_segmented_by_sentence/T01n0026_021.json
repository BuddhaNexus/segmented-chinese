{
    "T01n0026_021:0560b19_0": "中阿含經卷第二十一",
    "T01n0026_021:0560b21_0": "東晉罽賓三藏瞿曇僧伽提婆譯",
    "T01n0026_021:0560b22_0": "（八四）中阿含長壽王品無刺經第十三(第",
    "T01n0026_021:0560b23_0": "二小土城誦)",
    "T01n0026_021:0560b24_0": "我聞如是：一時，佛遊鞞舍離，在獼猴江邊高樓臺觀。",
    "T01n0026_021:0560b25_1": "此諸名德、長老上尊、大弟子等，謂遮羅、優簸遮羅、賢善、賢患、無患、耶舍上稱，如是此諸名德、長老上尊、大弟子等，亦遊鞞舍離獼猴江邊高樓臺觀，並皆近佛葉屋邊住。",
    "T01n0026_021:0560b29_2": "諸鞞舍離麗掣聞世尊遊鞞舍離獼猴江邊高樓臺觀，便作是念：「我等寧可作大如意足，作王威德，高聲唱傳，出鞞舍離，往詣佛所供養禮事。」",
    "T01n0026_021:0560c03_3": "時，諸名德、長老上尊、大弟子等，聞諸鞞舍離麗掣作大如意足，作王威德，高聲唱傳，出鞞舍離，來詣佛所供養禮事，便作是念：「禪以聲為刺，世尊亦說禪以聲為刺，我等寧可往詣牛角娑羅林，在彼無亂，遠離獨住，閑居靜處，宴坐思惟。」",
    "T01n0026_021:0560c09_4": "於是，諸名德、長老上尊、大弟子等，往詣牛角娑羅林，在彼無亂，遠離獨住，閑居靜處，宴坐思惟。",
    "T01n0026_021:0560c11_5": "爾時，眾多鞞舍離麗掣作大如意足，作王威德，高聲唱傳，出鞞舍離，往詣佛所供養禮事。",
    "T01n0026_021:0560c13_6": "或有鞞舍離麗掣，稽首佛足，却坐一面，或有與佛共相問訊，却坐一面，或有叉手向佛，却坐一面，或有遙見佛已，默然而坐。",
    "T01n0026_021:0560c16_7": "彼時，眾多鞞舍離麗掣各坐已定，世尊為彼說法，勸發渴仰，成就歡喜，無量方便為彼說法，勸發渴仰，成就歡喜已，默然而住。",
    "T01n0026_021:0560c19_8": "於是，眾多鞞舍離麗掣，世尊為彼說法，勸發渴仰，成就歡喜已，即從坐起，稽首佛足，繞三匝而去。",
    "T01n0026_021:0560c21_9": "鞞舍離麗掣去後不久。",
    "T01n0026_021:0560c22_0": "於是，世尊問諸比丘：「諸長老上尊、大弟子等為至何許？」",
    "T01n0026_021:0560c23_1": "諸比丘白曰：「世尊！",
    "T01n0026_021:0560c23_2": "諸長老上尊、大弟子等，聞諸鞞舍離麗掣作大如意足，作王威德，高聲唱傳，出鞞舍離，來詣佛所供養禮事，便作是念：『禪以聲為刺，世尊亦說禪以聲為刺。",
    "T01n0026_021:0560c27_3": "我等寧可往詣牛角娑羅林，在彼無亂，遠離獨住，閑居靜處，宴坐思惟。』",
    "T01n0026_021:0560c29_4": "世尊！",
    "T01n0026_021:0560c29_5": "諸長老上尊、大弟子等共往詣彼。」",
    "T01n0026_021:0561a01_0": "於是，世尊聞已嘆曰：「善哉！",
    "T01n0026_021:0561a01_1": "善哉！",
    "T01n0026_021:0561a01_2": "若長老上尊、大弟子等應如是說：『禪以聲為刺，世尊亦說禪以聲為刺。』",
    "T01n0026_021:0561a03_3": "所以者何？",
    "T01n0026_021:0561a03_4": "我實如是說，禪有刺，持戒者以犯戒為刺，護諸根者以嚴飾身為刺，修習惡露者以淨相為刺，修習慈心者以恚為刺，離酒者以飲酒為刺，梵行者以見女色為刺。",
    "T01n0026_021:0561a07_5": "入初禪者以聲為刺，入第二禪者以覺觀為刺，入第三禪者以喜為刺，入第四禪者以入息出息為刺，入空處者以色想為刺，入識處者以空處想為刺，入無所有處者以識處想為刺，入無想處者以無所有處想為刺，入想知滅定者以想知為刺。",
    "T01n0026_021:0561a13_6": "「復次，有三刺：欲刺、恚刺、愚癡之刺。",
    "T01n0026_021:0561a14_7": "此三刺者，漏盡阿羅訶已斷、已知，拔絕根本，滅不復生，是為阿羅訶無刺、阿羅訶離刺、阿羅訶無刺離刺。」",
    "T01n0026_021:0561a17_8": "佛說如是。",
    "T01n0026_021:0561a17_9": "彼諸比丘聞佛所說，歡喜奉行。",
    "T01n0026_021:0561a19_0": "無刺經第十三竟(八百三十五字)",
    "T01n0026_021:0561a20_0": "（八五）中阿含長壽王品真人經第十四(第",
    "T01n0026_021:0561a21_0": "二小土城誦)",
    "T01n0026_021:0561a22_0": "我聞如是：一時，佛遊舍衛國，在勝林給孤獨園。",
    "T01n0026_021:0561a23_1": "爾時，世尊告諸比丘：「我今為汝說真人法及不真人法，諦聽，諦聽，善思念之。」",
    "T01n0026_021:0561a24_2": "時，諸比丘受教而聽。",
    "T01n0026_021:0561a25_3": "佛言：「云何不真人法？",
    "T01n0026_021:0561a25_4": "或有一人是豪貴族出家學道，餘者不然，彼因是豪貴族故，自貴賤他，是謂不真人法。",
    "T01n0026_021:0561a27_5": "真人法者作如是觀：『我不因此是豪貴族故，斷婬、怒、癡。』",
    "T01n0026_021:0561a29_6": "或有一人不是豪貴出家學道，彼行法如法，隨順於法，向法次法，彼因此故，得供養恭敬，如是趣向得真諦法者，不自貴、不賤他，是謂真人法。",
    "T01n0026_021:0561b03_7": "「復次，或有一人端正可愛，餘者不然，彼因端正可愛故，自貴賤他，是謂不真人法。",
    "T01n0026_021:0561b05_8": "真人法者作如是觀：『我不因此端正可愛故，斷婬、怒、癡。』",
    "T01n0026_021:0561b07_9": "或有一人不端正可愛，彼行法如法，隨順於法，向法次法，彼因此故，得供養恭敬，如是趣向得真諦法者，不自貴、不賤他，是謂真人法。",
    "T01n0026_021:0561b10_10": "「復次，或有一人才辯工談，餘者不然，彼因才辯工談故，自貴賤他，是謂不真人法。",
    "T01n0026_021:0561b12_11": "真人法者作如是觀：『我不因此才辯工談故，斷婬、怒、癡。』",
    "T01n0026_021:0561b13_12": "或有一人無才辯工談，彼行法如法，隨順於法，向法次法，彼因此故，得供養恭敬，如是趣向得真諦法者，不自貴、不賤他，是謂真人法。",
    "T01n0026_021:0561b16_13": "「復次，或有一人是長老，為王者所識及眾人所知，而有大福，餘者不然，彼因是長老，為王者所識及眾人所知，而有大福故，自貴賤他，是謂不真人法。",
    "T01n0026_021:0561b20_14": "真人法者作如是觀：『我不因此是長老，為王者所識及眾人所知，而有大福故，斷婬、怒、癡。』",
    "T01n0026_021:0561b22_15": "或有一人非是長老，不為王者所識及眾人所知，亦無大福，彼行法如法，隨順於法，向法次法，彼因此故，得供養恭敬，如是趣向得真諦法者，不自貴、不賤他，是謂真人法。",
    "T01n0026_021:0561b26_16": "「復次，或有一人誦經、持律、學阿毘曇，諳阿含慕，多學經書，餘者不然，彼因諳阿含慕，多學經書故，自貴賤他，是謂不真人法。",
    "T01n0026_021:0561b29_17": "真人法者作如是觀：『我不因此諳阿含慕，多學經書故，斷婬、怒、癡。』",
    "T01n0026_021:0561c02_18": "或有一人不諳阿含慕，亦不多學經書，彼行法如法，隨順於法，向法次法，彼因此故，得供養恭敬，如是趣向得真諦法者，不自貴、不賤他，是謂真人法。",
    "T01n0026_021:0561c06_19": "「復次，或有一人著糞掃衣，攝三法服，持不慢衣，餘者不然，彼因持不慢衣故，自貴賤他，是謂不真人法。",
    "T01n0026_021:0561c08_20": "真人法者作如是觀：『我不因此持不慢衣故，斷婬、怒、癡。』",
    "T01n0026_021:0561c10_21": "或有一人不持不慢衣，彼行法如法，隨順於法，向法次法，彼因此故，得供養恭敬，如是趣向得真諦法者，不自貴、不賤他，是謂真人法。",
    "T01n0026_021:0561c13_22": "「復次，或有一人常行乞食，飯齊五升，限七家食，或復一食，過中不飲漿，餘者不然，彼因過中不飲漿故，自貴賤他，是謂不真人法。",
    "T01n0026_021:0561c16_23": "真人法者作如是觀：『我不因此過中不飲漿故，斷婬、怒、癡。』",
    "T01n0026_021:0561c17_24": "或有一人不斷過中飲漿，彼行法如法，隨順於法，向法次法，彼因此故，得供養恭敬，如是趣向得真諦法者，不自貴、不賤他，是謂真人法。",
    "T01n0026_021:0561c21_25": "「復次，或有一人在無事處、山林樹下，或住高巖，或止露地，或處塚間，或能知時，餘者不然，彼因此知時故，自貴賤他，是謂不真人法。",
    "T01n0026_021:0561c24_26": "真人法者作如是觀：『我不因此知時故，斷婬、怒、癡。』",
    "T01n0026_021:0561c25_27": "或有一人而不知時，彼行法如法，隨順於法，向法次法，彼因此故，得供養恭敬，如是趣向得真諦法者，不自貴、不賤他，是謂真人法。",
    "T01n0026_021:0561c28_28": "「復次，或有一人逮得初禪，彼因得初禪故，自貴賤他，是謂不真人法。",
    "T01n0026_021:0562a01_29": "真人法者作如是觀：『初禪者，世尊說無量種，若有計者是謂愛也。』",
    "T01n0026_021:0562a03_30": "彼因此故，得供養恭敬，如是趣向得真諦法者，不自貴、不賤他，是謂真人法。",
    "T01n0026_021:0562a04_31": "「復次，或有一人得第二、第三、第四禪，得空處、識處、無所有處、非有想非無想處，餘者不然，彼因得非有想非無想處故，自貴賤他，是謂不真人法。",
    "T01n0026_021:0562a08_32": "真人法者作如是觀：『非有想非無想處，世尊說無量種，若有計者是謂愛也。』",
    "T01n0026_021:0562a10_33": "彼因此故，得供養恭敬，如是趣向得真諦法者，不自貴、不賤他，是謂真人法。",
    "T01n0026_021:0562a12_0": "「諸比丘！",
    "T01n0026_021:0562a12_1": "是謂真人法、不真人法，汝等當知真人法、不真人法，知真人法、不真人法已，捨離不真人法，學真人法，汝等當學如是。」",
    "T01n0026_021:0562a15_0": "佛說如是。",
    "T01n0026_021:0562a15_1": "彼諸比丘聞佛所說，歡喜奉行。",
    "T01n0026_021:0562a16_0": "　豪貴、端正、談　　長老、誦諸經　衣、食、無事、禪　　四無色在後真人經第十四竟(千二百九十三字)（八六）中阿含長壽王品說處經第十五(第二小土城誦)我聞如是：一時，佛遊舍衛國，在勝林給孤獨園。",
    "T01n0026_021:0562a22_1": "爾時，尊者阿難則於晡時從宴坐起，將諸年少比丘往詣佛所，稽首佛足，却住一面，諸年少比丘亦稽首佛足，却坐一面。",
    "T01n0026_021:0562a25_0": "尊者阿難白曰：「世尊！",
    "T01n0026_021:0562a25_1": "此諸年少比丘我當云何教呵？",
    "T01n0026_021:0562a26_2": "云何訓誨？",
    "T01n0026_021:0562a26_3": "云何為彼而說法耶？」",
    "T01n0026_021:0562a27_0": "世尊告曰：「阿難！",
    "T01n0026_021:0562a27_1": "汝當為諸年少比丘說處及教處。",
    "T01n0026_021:0562a28_2": "若為諸年少比丘說處及教處者，彼便得安隱，得力得樂，身心不煩熱，終身行梵行。」",
    "T01n0026_021:0562b01_3": "尊者阿難叉手向佛，白曰：「世尊！",
    "T01n0026_021:0562b02_4": "今正是時。",
    "T01n0026_021:0562b02_5": "善逝！",
    "T01n0026_021:0562b02_6": "今正是時。",
    "T01n0026_021:0562b02_7": "若世尊為諸年少比丘說處及教處者，我與諸年少比丘從世尊聞已，當善受持。」",
    "T01n0026_021:0562b04_8": "世尊告曰：「阿難！",
    "T01n0026_021:0562b05_9": "汝等諦聽，善思念之。",
    "T01n0026_021:0562b05_10": "我當為汝及諸年少比丘廣分別說。」",
    "T01n0026_021:0562b06_11": "尊者阿難等受教而聽。",
    "T01n0026_021:0562b07_0": "世尊告曰：「阿難！",
    "T01n0026_021:0562b07_1": "我本為汝說五盛陰，色盛陰，覺、想、行、識盛陰。",
    "T01n0026_021:0562b08_2": "阿難！",
    "T01n0026_021:0562b08_3": "此五盛陰，汝當為諸年少比丘說以教彼，若為諸年少比丘說教此五盛陰者，彼便得安隱，得力得樂，身心不煩熱，終身行梵行。",
    "T01n0026_021:0562b11_4": "「阿難！",
    "T01n0026_021:0562b11_5": "我本為汝說六內處，眼處，耳、鼻、舌、身、意處。",
    "T01n0026_021:0562b12_6": "阿難！",
    "T01n0026_021:0562b12_7": "此六內處，汝當為諸年少比丘說以教彼，若為諸年少比丘說教此六內處者，彼便得安隱，得力得樂，身心不煩熱，終身行梵行。",
    "T01n0026_021:0562b16_0": "「阿難！",
    "T01n0026_021:0562b16_1": "我本為汝說六外處，色處，聲、香、味、觸、法處。",
    "T01n0026_021:0562b17_2": "阿難！",
    "T01n0026_021:0562b17_3": "此六外處，汝當為諸年少比丘說以教彼，若為諸年少比丘說教此六外處者，彼便得安隱，得力得樂，身心不煩熱，終身行梵行。",
    "T01n0026_021:0562b20_4": "「阿難！",
    "T01n0026_021:0562b20_5": "我本為汝說六識身，眼識，耳、鼻、舌、身、意識。",
    "T01n0026_021:0562b21_6": "阿難！",
    "T01n0026_021:0562b21_7": "此六識身，汝當為諸年少比丘說以教彼，若為諸年少比丘說教此六識身者，彼便得安隱，得力得樂，身心不煩熱，終身行梵行。",
    "T01n0026_021:0562b24_8": "「阿難！",
    "T01n0026_021:0562b24_9": "我本為汝說六更樂身，眼更樂，耳、鼻、舌、身、意更樂。",
    "T01n0026_021:0562b25_10": "阿難！",
    "T01n0026_021:0562b26_11": "此六更樂身，汝當為諸年少比丘說以教彼，若為諸年少比丘說教此六更樂身者，彼便得安隱，得力得樂，身心不煩熱，終身行梵行。",
    "T01n0026_021:0562b29_12": "「阿難！",
    "T01n0026_021:0562b29_13": "我本為汝說六覺身，眼覺，耳、鼻、舌、身、意覺。",
    "T01n0026_021:0562c01_14": "阿難！",
    "T01n0026_021:0562c01_15": "此六覺身，汝當為諸年少比丘說以教彼，若為諸年少比丘說教此六覺身者，彼便得安隱，得力得樂，身心不煩熱，終身行梵行。",
    "T01n0026_021:0562c04_16": "「阿難！",
    "T01n0026_021:0562c04_17": "我本為汝說六想身，眼想，耳、鼻、舌、身、意想。",
    "T01n0026_021:0562c05_18": "阿難！",
    "T01n0026_021:0562c05_19": "此六想身，汝當為諸年少比丘說以教彼，若為諸年少比丘說教此六想身者，彼便得安隱，得力得樂，身心不煩熱，終身行梵行。",
    "T01n0026_021:0562c09_0": "「阿難！",
    "T01n0026_021:0562c09_1": "我本為汝說六思身，眼思，耳、鼻、舌、身、意思。",
    "T01n0026_021:0562c10_2": "阿難！",
    "T01n0026_021:0562c10_3": "此六思身，汝當為諸年少比丘說以教彼，若為諸年少比丘說教此六思身者，彼便得安隱，得力得樂，身心不煩熱，終身行梵行。",
    "T01n0026_021:0562c13_4": "「阿難！",
    "T01n0026_021:0562c13_5": "我本為汝說六愛身，眼愛，耳、鼻、舌、身、意愛。",
    "T01n0026_021:0562c14_6": "阿難！",
    "T01n0026_021:0562c14_7": "此六愛身，汝當為諸年少比丘說以教彼，若為諸年少比丘說教此六愛身者，彼便得安隱，得力得樂，身心不煩熱，終身行梵行。",
    "T01n0026_021:0562c17_8": "「阿難！",
    "T01n0026_021:0562c17_9": "我本為汝說六界，地界，水、火、風、空、識界。",
    "T01n0026_021:0562c18_10": "阿難！",
    "T01n0026_021:0562c19_0": "此六界，汝當為諸年少比丘說以教彼，若為諸年少比丘說教此六界者，彼便得安隱，得力得樂，身心不煩熱，終身行梵行。",
    "T01n0026_021:0562c22_0": "「阿難！",
    "T01n0026_021:0562c22_1": "我本為汝說因緣起及因緣起所生法。",
    "T01n0026_021:0562c23_0": "若有此則有彼，若無此則無彼，若生此則生彼，若滅此則滅彼。",
    "T01n0026_021:0562c24_1": "緣無明行，緣行識，緣識名色，緣名色六處，緣六處更樂，緣更樂覺，緣覺愛，緣愛受，緣受有，緣有生，緣生老死。",
    "T01n0026_021:0562c27_2": "若無明滅則行滅，行滅則識滅，識滅則名色滅，名色滅則六處滅，六處滅則更樂滅，更樂滅則覺滅，覺滅則愛滅，愛滅則受滅，受滅則有滅，有滅則生滅，生滅則老死滅。",
    "T01n0026_021:0563a02_3": "阿難！",
    "T01n0026_021:0563a02_4": "此因緣起及因緣起所生法，汝當為諸年少比丘說以教彼，若為諸年少比丘說教此因緣起及因緣起所生法者，彼便得安隱，得力得樂，身心不煩熱，終身行梵行。",
    "T01n0026_021:0563a06_5": "「阿難！",
    "T01n0026_021:0563a06_6": "我本為汝說四念處，觀身如身，觀覺、心、法如法。",
    "T01n0026_021:0563a07_7": "阿難！",
    "T01n0026_021:0563a07_8": "此四念處，汝當為諸年少比丘說以教彼，若為諸年少比丘說教此四念處者，彼便得安隱，得力得樂，身心不煩熱，終身行梵行。",
    "T01n0026_021:0563a10_9": "「阿難！",
    "T01n0026_021:0563a10_10": "我本為汝說四正斷，比丘者，已生惡不善法為斷故，起欲求方便行，精勤舉心斷。",
    "T01n0026_021:0563a12_11": "未生惡不善法為不生故，起欲求方便行，精勤舉心斷。",
    "T01n0026_021:0563a14_12": "未生善法為生故，起欲求方便行，精勤舉心斷。",
    "T01n0026_021:0563a15_13": "已生善法為住故、不忘故、不退故、轉增多故、廣布故、滿具足故，起欲求方便行，精勤舉心斷。",
    "T01n0026_021:0563a17_14": "阿難！",
    "T01n0026_021:0563a17_15": "此四正斷，汝當為諸年少比丘說以教彼，若為諸年少比丘說教此四正斷者，彼便得安隱，得力得樂，身心不煩熱，終身行梵行。",
    "T01n0026_021:0563a20_16": "「阿難！",
    "T01n0026_021:0563a20_17": "我本為汝說四如意足，比丘者，成就欲定燒諸行，修習如意足，依於無欲、依離、依滅，願至非品，如是精進定、心定，成就觀定燒諸行。",
    "T01n0026_021:0563a23_18": "修習如意足，依於無欲、依離、依滅，願至非品。",
    "T01n0026_021:0563a24_19": "阿難！",
    "T01n0026_021:0563a24_20": "此四如意足，汝當為諸年少比丘說以教彼，若為諸年少比丘說教此四如意足者，彼便得安隱，得力得樂，身心不煩熱，終身行梵行。",
    "T01n0026_021:0563a28_21": "「阿難！",
    "T01n0026_021:0563a28_22": "我本為汝說四禪，比丘者，離欲、離惡不善之法，至得第四禪成就遊。",
    "T01n0026_021:0563a29_23": "阿難！",
    "T01n0026_021:0563a29_24": "此四禪，汝當為諸年少比丘說以教彼，若為諸年少比丘說教此四禪者，彼便得安隱，得力得樂，身心不煩熱，終身行梵行。",
    "T01n0026_021:0563b03_25": "「阿難！",
    "T01n0026_021:0563b04_26": "我本為汝說四聖諦，苦聖諦、苦習、苦滅、苦滅道聖諦。",
    "T01n0026_021:0563b05_27": "阿難！",
    "T01n0026_021:0563b05_28": "此四聖諦，汝當為諸年少比丘說以教彼，若為諸年少比丘說教此四聖諦者，彼便得安隱，得力得樂，身心不煩熱，終身行梵行。",
    "T01n0026_021:0563b08_29": "「阿難！",
    "T01n0026_021:0563b08_30": "我本為汝說四想，比丘者，有小想、有大想、有無量想、有無所有想。",
    "T01n0026_021:0563b10_31": "阿難！",
    "T01n0026_021:0563b10_32": "此四想，汝當為諸年少比丘說以教彼，若為諸年少比丘說教此四想者，彼便得安隱，得力得樂，身心不煩熱，終身行梵行。",
    "T01n0026_021:0563b13_33": "「阿難！",
    "T01n0026_021:0563b13_34": "我本為汝說四無量，比丘者，心與慈俱，遍滿一方成就遊。",
    "T01n0026_021:0563b14_35": "如是二三四方、四維上下，普周一切，心與慈俱，無結、無怨、無恚、無諍，極廣甚大，無量善修，遍滿一切世間成就遊；如是悲、喜心與捨俱，無結、無怨、無恚、無諍，極廣甚大，無量善修，遍滿一切世間成就遊。",
    "T01n0026_021:0563b19_36": "阿難！",
    "T01n0026_021:0563b19_37": "此四無量，汝當為諸年少比丘說以教彼，若為諸年少比丘說教此四無量者，彼便得安隱，得力得樂，身心不煩熱，終身行梵行。",
    "T01n0026_021:0563b22_38": "「阿難！",
    "T01n0026_021:0563b22_39": "我本為汝說四無色，比丘者，斷一切色想，乃至得非有想非無想處成就遊。",
    "T01n0026_021:0563b24_40": "阿難！",
    "T01n0026_021:0563b24_41": "此四無色，汝當為諸年少比丘說以教彼，若為諸年少比丘說教此四無色者，彼便得安隱，得力得樂，身心不煩熱，終身行梵行。",
    "T01n0026_021:0563b27_42": "「阿難！",
    "T01n0026_021:0563b28_0": "我本為汝說四聖種，比丘、比丘尼者，得麁素衣而知止足，非為衣故求滿其意。",
    "T01n0026_021:0563b29_1": "若未得衣，不憂悒，不啼泣，不搥胸，不癡惑；若得衣者，不染不著，不欲不貪，不觸不計。",
    "T01n0026_021:0563c03_2": "見災患知出要而用衣，如此事利不懈怠而正知者，是謂比丘、比丘尼正住舊聖種。",
    "T01n0026_021:0563c05_3": "如是食、住處，欲斷樂斷、欲修樂修，彼因欲斷樂斷、欲修樂修故，不自貴、不賤他，如此事利不懈怠而正知者，是謂比丘、比丘尼正住舊聖種。",
    "T01n0026_021:0563c08_4": "阿難！",
    "T01n0026_021:0563c08_5": "此四聖種，汝當為諸年少比丘說以教彼，若為諸年少比丘說教此四聖種者，彼便得安隱，得力得樂，身心不煩熱，終身行梵行。",
    "T01n0026_021:0563c11_6": "「阿難！",
    "T01n0026_021:0563c11_7": "我本為汝說四沙門果，須陀洹、斯陀含、阿那含、最上阿羅漢果。",
    "T01n0026_021:0563c13_8": "阿難！",
    "T01n0026_021:0563c13_9": "此四沙門果，汝當為諸年少比丘說以教彼，若為諸年少比丘說教此四沙門果者，彼便得安隱，得力得樂，身心不煩熱，終身行梵行。",
    "T01n0026_021:0563c16_10": "「阿難！",
    "T01n0026_021:0563c16_11": "我本為汝說五熟解脫想，無常想、無常苦想、苦無我想、不淨惡露想、一切世間不可樂想。",
    "T01n0026_021:0563c18_12": "阿難！",
    "T01n0026_021:0563c18_13": "此五熟解脫想，汝當為諸年少比丘說以教彼，若為諸年少比丘說教此五熟解脫想者，彼便得安隱，得力得樂，身心不煩熱，終身行梵行。",
    "T01n0026_021:0563c22_14": "「阿難！",
    "T01n0026_021:0563c22_15": "我本為汝說五解脫處，若比丘、比丘尼因此故，未解脫心得解脫，未盡諸漏得盡無餘，未得無上涅槃得無上涅槃。",
    "T01n0026_021:0563c25_16": "云何為五？",
    "T01n0026_021:0563c25_17": "阿難！",
    "T01n0026_021:0563c25_18": "世尊為比丘、比丘尼說法，諸智梵行者亦為比丘、比丘尼說法。",
    "T01n0026_021:0563c27_19": "阿難！",
    "T01n0026_021:0563c27_20": "若世尊為比丘、比丘尼說法，諸智梵行者亦為比丘、比丘尼說法，彼聞法已，便知法解義；彼因知法解義故，便得歡悅；因歡悅故，便得歡喜；因歡喜故，便得止身；因止身故，便得覺樂；因覺樂故，便得心定。",
    "T01n0026_021:0564a02_21": "阿難！",
    "T01n0026_021:0564a03_22": "比丘、比丘尼因心定故，便得見如實、知如真；因見如實、知如真故，便得厭；因厭故，便得無欲；因無欲故，便得解脫；因解脫故，便得知解脫，生已盡，梵行已立，所作已辦，不更受有，知如真。",
    "T01n0026_021:0564a07_23": "阿難！",
    "T01n0026_021:0564a07_24": "是謂第一解脫處，因此故，比丘、比丘尼未解脫心得解脫，未盡諸漏得盡無餘，未得無上涅槃得無上涅槃。",
    "T01n0026_021:0564a10_25": "「復次，阿難！",
    "T01n0026_021:0564a10_26": "世尊不為比丘、比丘尼說法，諸智梵行者亦不為比丘、比丘尼說法，但如本所聞、所誦習法而廣讀之。",
    "T01n0026_021:0564a12_27": "若不廣讀本所聞、所誦習法者，但隨本所聞、所誦習法為他廣說。",
    "T01n0026_021:0564a14_28": "若不為他廣說本所聞、所誦習法者，但隨本所聞、所誦習法心思惟分別。",
    "T01n0026_021:0564a16_29": "若心不思惟分別本所聞、所誦習法者，但善受持諸三昧相。",
    "T01n0026_021:0564a17_30": "阿難！",
    "T01n0026_021:0564a17_31": "若比丘、比丘尼善受持諸三昧相者，便知法解義，彼因知法解義故，便得歡悅；因歡悅故，便得歡喜；因歡喜故，便得止身；因止身故，便得覺樂；因覺樂故，便得心定。",
    "T01n0026_021:0564a21_32": "阿難！",
    "T01n0026_021:0564a21_33": "比丘、比丘尼因心定故，便得見如實、知如真；因見如實、知如真故，便得厭；因厭故，便得無欲；因無欲故，便得解脫；因解脫故，便得知解脫，生已盡，梵行已立，所作已辦，不更受有，知如真。",
    "T01n0026_021:0564a26_34": "阿難！",
    "T01n0026_021:0564a26_35": "是謂第五解脫處，因此故，比丘、比丘尼未解脫心得解脫，未盡諸漏得盡無餘，未得無上涅槃得無上涅槃。",
    "T01n0026_021:0564a28_36": "阿難！",
    "T01n0026_021:0564a28_37": "此五解脫處，汝當為諸年少比丘說以教彼，若為諸年少比丘說教此五解脫處者，彼便得安隱，得力得樂，身心不煩熱，終身行梵行。",
    "T01n0026_021:0564b03_38": "「阿難！",
    "T01n0026_021:0564b03_39": "我本為汝說五根，信根，精進、念、定、慧根。",
    "T01n0026_021:0564b04_40": "阿難！",
    "T01n0026_021:0564b04_41": "此五根，汝當為諸年少比丘說以教彼，若為諸年少比丘說教此五根者，彼便得安隱，得力得樂，身心不煩熱，終身行梵行。",
    "T01n0026_021:0564b07_42": "「阿難！",
    "T01n0026_021:0564b07_43": "我本為汝說五力，信力，精進、念、定、慧力。",
    "T01n0026_021:0564b08_44": "阿難！",
    "T01n0026_021:0564b08_45": "此五力，汝當為諸年少比丘說以教彼，若為諸年少比丘說教此五力者，彼便得安隱，得力得樂，身心不煩熱，終身行梵行。",
    "T01n0026_021:0564b11_46": "「阿難！",
    "T01n0026_021:0564b11_47": "我本為汝說五出要界。",
    "T01n0026_021:0564b12_48": "云何為五？",
    "T01n0026_021:0564b12_49": "阿難！",
    "T01n0026_021:0564b12_50": "多聞聖弟子極重善觀欲，彼因極重善觀欲故，心便不向欲，不樂欲，不近欲，不信解欲；若欲心生，即時融消燋縮，轉還不得舒張，捨離不住欲，穢惡厭患欲。",
    "T01n0026_021:0564b16_51": "阿難！",
    "T01n0026_021:0564b16_52": "猶如雞毛及筋，持著火中，即時融消燋縮，轉還不得舒張。",
    "T01n0026_021:0564b17_53": "阿難！",
    "T01n0026_021:0564b18_0": "多聞聖弟子亦復如是極重善觀欲，彼因極重善觀欲故，心便不向欲，不樂欲，不近欲，不信解欲；若欲心生，即時融消燋縮，轉還不得舒張，捨離不住欲，穢惡厭患欲。",
    "T01n0026_021:0564b22_1": "觀無欲，心向無欲，樂無欲，近無欲，信解無欲，心無礙，心無濁，心得樂，能致樂，遠離一切欲及因欲生諸漏煩熱憂慼。",
    "T01n0026_021:0564b24_2": "解彼脫彼，復解脫彼，彼不復受此覺，謂覺因欲生，如是欲出要。",
    "T01n0026_021:0564b26_3": "阿難！",
    "T01n0026_021:0564b26_4": "是謂第一出要界。",
    "T01n0026_021:0564b27_0": "「復次，阿難！",
    "T01n0026_021:0564b27_1": "多聞聖弟子極重善觀恚，彼因極重善觀恚故，心便不向恚，不樂恚，不近恚，不信解恚；若恚心生，即時融消燋縮，轉還不得舒張，捨離不住恚，穢惡厭患恚。",
    "T01n0026_021:0564c02_0": "阿難！",
    "T01n0026_021:0564c02_1": "猶如雞毛及筋，持著火中，即時融消燋縮，轉還不得舒張。",
    "T01n0026_021:0564c03_2": "阿難！",
    "T01n0026_021:0564c03_3": "多聞聖弟子亦復如是極重善觀恚，彼因極重善觀恚故，心便不向恚，不樂恚，不近恚，不信解恚；若恚心生，即時融消燋縮，轉還不得舒張，捨離不住恚，穢惡厭患恚。",
    "T01n0026_021:0564c07_4": "觀無恚，心向無恚，樂無恚，近無恚，信解無恚，心無礙，心無濁，心得樂，能致樂，遠離一切恚，及因恚生諸漏煩熱憂慼。",
    "T01n0026_021:0564c10_5": "解彼脫彼，復解脫彼，彼不復受此覺，謂覺因恚生，如是恚出要。",
    "T01n0026_021:0564c12_0": "阿難！",
    "T01n0026_021:0564c12_1": "是謂第二出要界。",
    "T01n0026_021:0564c12_2": "「復次，阿難！",
    "T01n0026_021:0564c12_3": "多聞聖弟子極重善觀害，彼因極重善觀害故，心便不向害，不樂害，不近害，不信解害；若害心生，即時融消燋縮，轉還不得舒張，捨離不住害，穢惡厭患害。",
    "T01n0026_021:0564c16_4": "阿難！",
    "T01n0026_021:0564c16_5": "猶如鷄毛及筋，持著火中，即時融消燋縮，轉還不得舒張。",
    "T01n0026_021:0564c18_0": "阿難！",
    "T01n0026_021:0564c18_1": "多聞聖弟子亦復如是極重善觀害，彼因極重善觀害故，心便不向害，不樂害，不近害，不信解害；若害心生，即時融消燋縮，轉還不得舒張，捨離不住害，穢惡厭患害。",
    "T01n0026_021:0564c22_2": "觀無害，心向無害，樂無害，近無害，信解無害，心無礙，心無濁，心得樂，能致樂，遠離一切害及因害生諸漏煩熱憂慼。",
    "T01n0026_021:0564c24_3": "解彼脫彼，復解脫彼，彼不復受此覺，謂覺因害生，如是害出要。",
    "T01n0026_021:0564c26_4": "阿難！",
    "T01n0026_021:0564c26_5": "是謂第三出要界。",
    "T01n0026_021:0564c26_6": "「復次，阿難！",
    "T01n0026_021:0564c27_7": "多聞聖弟子極重善觀色，彼因極重善觀色故，心便不向色，不樂色，不近色，不信解色；若色心生，即時融消燋縮，轉還不得舒張，捨離不住色，穢惡厭患色。",
    "T01n0026_021:0565a01_8": "阿難！",
    "T01n0026_021:0565a02_9": "猶如雞毛及筋，持著火中，即時融消燋縮，轉還不得舒張。",
    "T01n0026_021:0565a03_10": "阿難！",
    "T01n0026_021:0565a03_11": "多聞聖弟子亦復如是極重善觀色，彼因極重善觀色故，心便不向色，不樂色，不近色，不信解色；若色心生，即時融消燋縮，轉還不得舒張，捨離不住色，穢惡厭患色。",
    "T01n0026_021:0565a07_12": "觀無色，心向無色，樂無色，近無色，信解無色，心無礙，心無濁，心得樂，能致樂，遠離一切色及因色生諸漏煩熱憂慼。",
    "T01n0026_021:0565a10_13": "解彼脫彼，復解脫彼，彼不復受此覺，謂覺因色生，如是色出要。",
    "T01n0026_021:0565a11_14": "阿難！",
    "T01n0026_021:0565a12_0": "是謂第四出要界。",
    "T01n0026_021:0565a12_1": "「復次，阿難！",
    "T01n0026_021:0565a12_2": "多聞聖弟子極重善觀己身，彼因極重善觀己身故，心便不向己身，不樂己身，不近己身，不信解己身；若己身心生，即時融消燋縮，轉還不得舒張，捨離不住己身，穢惡厭患己身。",
    "T01n0026_021:0565a16_3": "阿難！",
    "T01n0026_021:0565a17_0": "猶如鷄毛及筋，持著火中，即時融消燋縮，轉還不得舒張。",
    "T01n0026_021:0565a18_1": "阿難！",
    "T01n0026_021:0565a18_2": "多聞聖弟子亦復如是極重善觀己身，彼因極重善觀己身故，心便不向己身，不樂己身，不近己身，不信解己身；若己身心生，即時融消燋縮，轉還不得舒張，捨離不住己身，穢惡厭患己身。",
    "T01n0026_021:0565a23_0": "觀無己身，心向無己身，樂無己身，近無己身，信解無己身，心無礙，心無濁，心得樂，能致樂，遠離一切己身及因己身生諸漏煩熱憂慼。",
    "T01n0026_021:0565a26_1": "解彼脫彼，復解脫彼，彼不復受此覺，謂覺因己身生，如是己身出要。",
    "T01n0026_021:0565a27_2": "阿難！",
    "T01n0026_021:0565a27_3": "是謂第五出要界。",
    "T01n0026_021:0565a28_4": "「阿難！",
    "T01n0026_021:0565a28_5": "此五出要界，汝當為諸年少比丘說以教彼，若為諸年少比丘說教此五出要界者，彼便得安隱，得力得樂，身心不煩熱，終身行梵行。",
    "T01n0026_021:0565b02_6": "「阿難！",
    "T01n0026_021:0565b02_7": "我本為汝說七財，信財，戒、慚、愧、聞、施、慧財。",
    "T01n0026_021:0565b03_8": "阿難！",
    "T01n0026_021:0565b03_9": "此七財，汝當為諸年少比丘說以教彼，若為諸年少比丘說教此七財者，彼便得安隱，得力得樂，身心不煩熱，終身行梵行。",
    "T01n0026_021:0565b06_10": "「阿難！",
    "T01n0026_021:0565b07_0": "我本為汝說七力，信力，精進、慚、愧、念、定、慧力。",
    "T01n0026_021:0565b08_0": "阿難！",
    "T01n0026_021:0565b08_1": "此七力，汝當為諸年少比丘說以教彼，若為諸年少比丘說教此七力者，彼便得安隱，得力得樂，身心不煩熱，終身行梵行。",
    "T01n0026_021:0565b11_2": "「阿難！",
    "T01n0026_021:0565b11_3": "我本為汝說七覺支，念覺支，擇法、精進、喜、息、定、捨覺支。",
    "T01n0026_021:0565b12_4": "阿難！",
    "T01n0026_021:0565b12_5": "此七覺支，汝當為諸年少比丘說以教彼，若為諸年少比丘說教此七覺支者，彼便得安隱，得力得樂，身心不煩熱，終身行梵行。",
    "T01n0026_021:0565b15_6": "「阿難！",
    "T01n0026_021:0565b15_7": "我本為汝說八支聖道，正見、正志、正語、正業、正命、正方便、正念、正定，是謂為八。",
    "T01n0026_021:0565b17_8": "阿難！",
    "T01n0026_021:0565b17_9": "此八支聖道，汝當為諸年少比丘說以教彼，若為諸年少比丘說教此八支聖道者，彼便得安隱，得力得樂，身心不煩熱，終身行梵行。」",
    "T01n0026_021:0565b21_10": "於是，尊者阿難叉手向佛，白曰：「世尊！",
    "T01n0026_021:0565b22_0": "甚奇！",
    "T01n0026_021:0565b22_1": "甚特！",
    "T01n0026_021:0565b22_2": "世尊為諸年少比丘說處及教處。」",
    "T01n0026_021:0565b23_3": "世尊告曰：「阿難！",
    "T01n0026_021:0565b23_4": "如是，如是。",
    "T01n0026_021:0565b23_5": "甚奇！",
    "T01n0026_021:0565b23_6": "甚特！",
    "T01n0026_021:0565b24_0": "我為諸年少比丘說處及教處。",
    "T01n0026_021:0565b24_1": "阿難！",
    "T01n0026_021:0565b24_2": "若汝從如來復問頂法及頂法退者，汝便於如來極信歡喜。」",
    "T01n0026_021:0565b26_3": "於是，尊者阿難叉手向佛，白曰：「世尊！",
    "T01n0026_021:0565b27_4": "今正是時。",
    "T01n0026_021:0565b27_5": "善逝！",
    "T01n0026_021:0565b27_6": "今正是時。",
    "T01n0026_021:0565b27_7": "若世尊為諸年少比丘說頂法及頂法退說及教者，我及諸年少比丘從世尊聞已，當善受持。」",
    "T01n0026_021:0565c01_8": "世尊告曰：「阿難！",
    "T01n0026_021:0565c01_9": "汝等諦聽，善思念之，我當為汝及諸年少比丘說頂法及頂法退。」",
    "T01n0026_021:0565c03_0": "尊者阿難等受教而聽。",
    "T01n0026_021:0565c03_1": "世尊告曰：「阿難！",
    "T01n0026_021:0565c03_2": "多聞聖弟子真實因心，思念稱量，善觀分別無常、苦、空、非我，彼如是思念，如是稱量，如是善觀分別，便生忍、生樂、生欲、欲聞、欲念、欲觀，阿難！",
    "T01n0026_021:0565c07_3": "是謂頂法。",
    "T01n0026_021:0565c07_4": "阿難！",
    "T01n0026_021:0565c07_5": "若得此頂法復失衰退，不修守護，不習精勤，阿難！",
    "T01n0026_021:0565c08_6": "是謂頂法退。",
    "T01n0026_021:0565c09_7": "如是內外識、更樂、覺、想、思、愛、界、因緣起，阿難！",
    "T01n0026_021:0565c10_8": "多聞聖弟子此因緣起及因緣起法，思念稱量，善觀分別無常、苦、空、非我，彼如是思念，如是稱量，如是善觀分別，便生忍、生樂、生欲，欲聞、欲念、欲觀。",
    "T01n0026_021:0565c13_9": "阿難！",
    "T01n0026_021:0565c13_10": "是謂頂法。",
    "T01n0026_021:0565c14_11": "阿難！",
    "T01n0026_021:0565c14_12": "若得此頂法復失衰退，不修守護，不習精勤，阿難！",
    "T01n0026_021:0565c15_13": "是謂頂法退。",
    "T01n0026_021:0565c15_14": "阿難！",
    "T01n0026_021:0565c15_15": "此頂法及頂法退，汝當為諸年少比丘說以教彼，若為諸年少比丘說教此頂法及頂法退者，彼便得安隱，得力得樂，身心不煩熱，終身行梵行。",
    "T01n0026_021:0565c19_16": "「阿難！",
    "T01n0026_021:0565c19_17": "我為汝等說處及教處，頂法及頂法退，如尊師所為弟子起大慈哀，憐念愍傷，求義及饒益，求安隱快樂者，我今已作。",
    "T01n0026_021:0565c22_18": "汝等當復自作，至無事處、山林樹下、空安靜處宴坐思惟，勿得放逸，勤加精進，莫令後悔。",
    "T01n0026_021:0565c24_19": "此是我之教勅，是我訓誨。」",
    "T01n0026_021:0565c25_20": "佛說如是。",
    "T01n0026_021:0565c25_21": "尊者阿難及諸年少比丘，聞佛所說，歡喜奉行。",
    "T01n0026_021:0565c27_0": "　陰、內、外、識、更　　覺、想、思、愛、界　因緣、念、正斷　　如意、禪、諦、想　無量、無色、種　　沙門果、解脫　處、根、力、出要　　財、力、覺、道、頂說處經第十五竟(五千一百九十七字)中阿含經卷第二十一(七千三百二十四字)長壽王品第二竟(四萬四千九百四十七字)"
}