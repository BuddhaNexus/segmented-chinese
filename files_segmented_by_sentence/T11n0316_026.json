[
    {
        "source_sentence": "2佛說大乘菩薩藏正法經卷",
        "from": "T11n0316_026:0846a18_0",
        "context_with_next_sentence": true
    },
    {
        "source_sentence": "第二十六",
        "from": "T11n0316_026:0846a19_0",
        "context_with_next_sentence": true
    },
    {
        "source_sentence": "西天譯經三藏銀青光祿大夫",
        "from": "T11n0316_026:0846a21_0",
        "context_with_next_sentence": true
    },
    {
        "source_sentence": "試光祿卿慈覺傳梵大師賜紫沙門臣法護等奉　詔譯精進波羅蜜多品第九之二「復次舍利子！",
        "from": "T11n0316_026:0846a25_6",
        "context_with_next_sentence": true
    },
    {
        "source_sentence": "時彼有情多起邪見橫生計執，說法苾芻亦復減少，為人輕賤不生尊重，亦不恭敬親近供養。",
        "from": "T11n0316_026:0846a27_7",
        "context_with_next_sentence": true
    },
    {
        "source_sentence": "有諸苾芻非法說法，於其正法不樂親近。",
        "from": "T11n0316_026:0846a28_6",
        "context_with_next_sentence": true
    },
    {
        "source_sentence": "設見有人於諸契經而生恭敬尊重供養，有大力能種種稱讚者，共生侮慢。",
        "from": "T11n0316_026:0846b01_1",
        "context_with_next_sentence": true
    },
    {
        "source_sentence": "舍利子！",
        "from": "T11n0316_026:0846b01_5",
        "context_with_next_sentence": true
    },
    {
        "source_sentence": "時彼苾芻得離欲者愛樂受持，未離欲者於諸契經不樂受持，於大眾前隨順魔眾，此是第八魔事，智者於此應當了知，不應隨順。",
        "from": "T11n0316_026:0846b04_3",
        "context_with_next_sentence": true
    },
    {
        "source_sentence": "舍利子！",
        "from": "T11n0316_026:0846b04_7",
        "context_with_next_sentence": true
    },
    {
        "source_sentence": "若有苾芻於諸契經雖生愛樂受持讀誦解說書寫，為利養故隨順世間諸有情等起偷盜業，於三種事數數作意。",
        "from": "T11n0316_026:0846b06_17",
        "context_with_next_sentence": true
    },
    {
        "source_sentence": "何等為三？",
        "from": "T11n0316_026:0846b07_3",
        "context_with_next_sentence": true
    },
    {
        "source_sentence": "所謂貪著衣服、飲食及諸臥具。",
        "from": "T11n0316_026:0846b07_17",
        "context_with_next_sentence": true
    },
    {
        "source_sentence": "於此三事而多追求，此是第九魔事，智者於此應當了知，不應隨順。",
        "from": "T11n0316_026:0846b09_8",
        "context_with_next_sentence": true
    },
    {
        "source_sentence": "舍利子！",
        "from": "T11n0316_026:0846b09_12",
        "context_with_next_sentence": true
    },
    {
        "source_sentence": "若有苾芻於此大乘諸契經中行相應行，而能發起最上精進，書寫受持愛樂讀誦廣為人說。",
        "from": "T11n0316_026:0846b11_12",
        "context_with_next_sentence": true
    },
    {
        "source_sentence": "時彼苾芻為魔所持，業煩惱障之所覆蔽，於雜染法隨順愛樂，戲論語言而常相應，躭著睡眠。",
        "from": "T11n0316_026:0846b13_16",
        "context_with_next_sentence": true
    },
    {
        "source_sentence": "於睡眠中亦樂耽著諸雜染法，又復耽著衒惑女事，深樂隨順如是行相，於諸契經不樂書寫受持讀誦廣為人說。",
        "from": "T11n0316_026:0846b16_7",
        "context_with_next_sentence": true
    },
    {
        "source_sentence": "舍利子！",
        "from": "T11n0316_026:0846b16_11",
        "context_with_next_sentence": true
    },
    {
        "source_sentence": "時彼苾芻，於如來教生愛樂者，不欲斷滅如來聖教。",
        "from": "T11n0316_026:0846b17_14",
        "context_with_next_sentence": true
    },
    {
        "source_sentence": "不愛樂者，惡業苾芻為魔所著，欲令佛法速疾斷滅。",
        "from": "T11n0316_026:0846b18_17",
        "context_with_next_sentence": true
    },
    {
        "source_sentence": "此是第十魔事。",
        "from": "T11n0316_026:0846b19_5",
        "context_with_next_sentence": true
    },
    {
        "source_sentence": "舍利子！",
        "from": "T11n0316_026:0846b19_9",
        "context_with_next_sentence": true
    },
    {
        "source_sentence": "如是十法，諸有智者應當於此一一了知，不應隨順。",
        "from": "T11n0316_026:0846b20_12",
        "context_with_next_sentence": true
    },
    {
        "source_sentence": "」爾時世尊說伽陀曰：",
        "from": "T11n0316_026:0846b21_2",
        "context_with_next_sentence": true
    },
    {
        "source_sentence": "「時彼所有一切處，　　由彼業故魔障生，",
        "from": "T11n0316_026:0846b22_0",
        "context_with_next_sentence": true
    },
    {
        "source_sentence": "於諸白法悉棄捨，　　不樂思擇諸義利。",
        "from": "T11n0316_026:0846b23_17",
        "context_with_next_sentence": true
    },
    {
        "source_sentence": "勝慧減少惡慧增，　　於正法中不安住，",
        "from": "T11n0316_026:0846b24_0",
        "context_with_next_sentence": true
    },
    {
        "source_sentence": "樂聞非法悉能行，　　墮惡趣中為境界。",
        "from": "T11n0316_026:0846b25_17",
        "context_with_next_sentence": true
    },
    {
        "source_sentence": "如是展轉命終時，　　覆藏瑕玼為救護，",
        "from": "T11n0316_026:0846b26_0",
        "context_with_next_sentence": true
    },
    {
        "source_sentence": "尊重親教阿闍梨，　　一時俱墮於惡趣。",
        "from": "T11n0316_026:0846b27_17",
        "context_with_next_sentence": true
    },
    {
        "source_sentence": "我於俱胝千劫中，　　為利世間修苦行，",
        "from": "T11n0316_026:0846b28_0",
        "context_with_next_sentence": true
    },
    {
        "source_sentence": "常於有情思善巧，　　悉令遠離三毒火。",
        "from": "T11n0316_026:0846b29_17",
        "context_with_next_sentence": true
    },
    {
        "source_sentence": "我時證得大菩提，　　能轉清淨妙法輪，",
        "from": "T11n0316_026:0846c01_0",
        "context_with_next_sentence": true
    },
    {
        "source_sentence": "於人天中無與等，　　世出世間稱第一。",
        "from": "T11n0316_026:0846c02_17",
        "context_with_next_sentence": true
    },
    {
        "source_sentence": "我今不應當棄捨，　　世間有情極難得，",
        "from": "T11n0316_026:0846c03_0",
        "context_with_next_sentence": true
    },
    {
        "source_sentence": "令彼魔眾悉退散，　　皆能離苦獲安樂。",
        "from": "T11n0316_026:0846c04_17",
        "context_with_next_sentence": true
    },
    {
        "source_sentence": "又令癡闇道路中，　　持六度等真善行，",
        "from": "T11n0316_026:0846c05_0",
        "context_with_next_sentence": true
    },
    {
        "source_sentence": "於諸佛教悉相應，　　而能獲得菩提道。",
        "from": "T11n0316_026:0846c06_17",
        "context_with_next_sentence": true
    },
    {
        "source_sentence": "於如是法聽受已，　　復能演說真實空，",
        "from": "T11n0316_026:0846c07_0",
        "context_with_next_sentence": true
    },
    {
        "source_sentence": "令彼安住正信中，　　是故得離諸魔眾。",
        "from": "T11n0316_026:0846c08_17",
        "context_with_next_sentence": true
    },
    {
        "source_sentence": "於此最上真實中，　　若有棄背真實法，",
        "from": "T11n0316_026:0846c09_0",
        "context_with_next_sentence": true
    },
    {
        "source_sentence": "非真實相作真實，　　不能遠離諸魔眾。",
        "from": "T11n0316_026:0846c10_17",
        "context_with_next_sentence": true
    },
    {
        "source_sentence": "若有有情於佛所，　　歡喜堅固生尊重，",
        "from": "T11n0316_026:0846c11_0",
        "context_with_next_sentence": true
    },
    {
        "source_sentence": "聽聞如是正法時，　　獲得吉祥勝義利。",
        "from": "T11n0316_026:0846c12_17",
        "context_with_next_sentence": true
    },
    {
        "source_sentence": "正信有情歡喜已，　　諸有魔眾生苦惱，",
        "from": "T11n0316_026:0846c13_0",
        "context_with_next_sentence": true
    },
    {
        "source_sentence": "於一切處作善時，　　魔眾競來為恐怖。",
        "from": "T11n0316_026:0846c14_17",
        "context_with_next_sentence": true
    },
    {
        "source_sentence": "時魔假作苾芻相，　　巧出語言相誑惑，",
        "from": "T11n0316_026:0846c15_0",
        "context_with_next_sentence": true
    },
    {
        "source_sentence": "於眾迅疾生動亂，　　謂菩提道非真實。",
        "from": "T11n0316_026:0846c16_17",
        "context_with_next_sentence": true
    },
    {
        "source_sentence": "自言我法真實因，　　汝應堅固求安住，",
        "from": "T11n0316_026:0846c17_0",
        "context_with_next_sentence": true
    },
    {
        "source_sentence": "發生如是戲論已，　　然後輕侮復毀謗。",
        "from": "T11n0316_026:0846c18_17",
        "context_with_next_sentence": true
    },
    {
        "source_sentence": "時彼苾芻魔所著，　　信魔語故生放逸，",
        "from": "T11n0316_026:0846c19_0",
        "context_with_next_sentence": true
    },
    {
        "source_sentence": "謂言此法非佛乘，　　因是棄捨涅盤道。",
        "from": "T11n0316_026:0846c20_17",
        "context_with_next_sentence": true
    },
    {
        "source_sentence": "復背正覺合諸塵，　　而於佛法不信受，",
        "from": "T11n0316_026:0846c21_0",
        "context_with_next_sentence": true
    },
    {
        "source_sentence": "由執我見麁重已，　　速疾墮落惡趣中。",
        "from": "T11n0316_026:0846c22_17",
        "context_with_next_sentence": true
    },
    {
        "source_sentence": "縱有少分諸苾芻，　　而復愛樂非真實，",
        "from": "T11n0316_026:0846c23_0",
        "context_with_next_sentence": true
    },
    {
        "source_sentence": "各於大乘空法中，　　互相伺求諸過失。",
        "from": "T11n0316_026:0846c24_17",
        "context_with_next_sentence": true
    },
    {
        "source_sentence": "縱遇最上真實法，　　以雜亂故不聽習，",
        "from": "T11n0316_026:0846c25_0",
        "context_with_next_sentence": true
    },
    {
        "source_sentence": "復於義理生恐怖，　　捨正法故無所歸。",
        "from": "T11n0316_026:0846c26_17",
        "context_with_next_sentence": true
    },
    {
        "source_sentence": "彼時無有說法者，　　不信解人而復眾，",
        "from": "T11n0316_026:0846c27_0",
        "context_with_next_sentence": true
    },
    {
        "source_sentence": "如是縱有說法師，　　悉皆棄捨不聽受。",
        "from": "T11n0316_026:0846c28_17",
        "context_with_next_sentence": true
    },
    {
        "source_sentence": "若於世尊末法中，　　復能利樂諸有情，",
        "from": "T11n0316_026:0846c29_0",
        "context_with_next_sentence": true
    },
    {
        "source_sentence": "彼時多有魔障侵，　　於此勿應生退屈。",
        "from": "T11n0316_026:0847a01_17",
        "context_with_next_sentence": true
    },
    {
        "source_sentence": "未來若有苾芻眾，　　決定於法生信解，",
        "from": "T11n0316_026:0847a02_0",
        "context_with_next_sentence": true
    },
    {
        "source_sentence": "寧喪身命堅護持，　　速獲證悟圓常果。",
        "from": "T11n0316_026:0847a03_17",
        "context_with_next_sentence": true
    },
    {
        "source_sentence": "」爾時舍利子及諸大苾芻等，於大眾中聞是修習大乘行者於諸險難能行正法，各各發起廣大無量堅固勇猛精進之力。",
        "from": "T11n0316_026:0847a06_13",
        "context_with_next_sentence": true
    },
    {
        "source_sentence": "如是行相，於此大乘菩薩藏正法，聽聞讀誦書寫受持展轉教示廣為人說。",
        "from": "T11n0316_026:0847a08_8",
        "context_with_next_sentence": true
    },
    {
        "source_sentence": "又復說是善巧譬喻：",
        "from": "T11n0316_026:0847a08_17",
        "context_with_next_sentence": true
    },
    {
        "source_sentence": "「譬若有人善能守護祖宗庫藏，今見財寶漸欲減沒而生憂惱。",
        "from": "T11n0316_026:0847a10_6",
        "context_with_next_sentence": true
    },
    {
        "source_sentence": "如我今見釋迦如來於無量百千俱胝那由他阿僧祇劫，修行是難得阿耨多羅三藐三菩提法漸將減沒。",
        "from": "T11n0316_026:0847a12_13",
        "context_with_next_sentence": true
    },
    {
        "source_sentence": "我等苾芻亦復如是共生憂惱，宜各發起廣大無量勇猛精進，堅持守護大乘菩薩正法寶藏。",
        "from": "T11n0316_026:0847a14_16",
        "context_with_next_sentence": true
    },
    {
        "source_sentence": "」又苾芻言：",
        "from": "T11n0316_026:0847a15_2",
        "context_with_next_sentence": true
    },
    {
        "source_sentence": "「譬如有人，有一親子端正殊妙，父母見時適悅其心，觀視子相目不暫捨。",
        "from": "T11n0316_026:0847a16_14",
        "context_with_next_sentence": true
    },
    {
        "source_sentence": "其子忽然於險難處墮落其中，有大飛禽捉持而去，又復墮落那落迦邊高險之處。",
        "from": "T11n0316_026:0847a18_11",
        "context_with_next_sentence": true
    },
    {
        "source_sentence": "時彼父母發勇悍力持取而還。",
        "from": "T11n0316_026:0847a19_6",
        "context_with_next_sentence": true
    },
    {
        "source_sentence": "如我今者佛滅度後，若有正士於無上法寶生大信敬欲求出離，而於彼時受持讀誦如說修行。",
        "from": "T11n0316_026:0847a21_9",
        "context_with_next_sentence": true
    },
    {
        "source_sentence": "我以如來無上法寶共相付囑，精進守護亦復如是，無令為彼諸惡人輩之所侵壞。",
        "from": "T11n0316_026:0847a23_6",
        "context_with_next_sentence": true
    },
    {
        "source_sentence": "」又苾芻言：",
        "from": "T11n0316_026:0847a23_12",
        "context_with_next_sentence": true
    },
    {
        "source_sentence": "「譬如世間聚集兵眾，行列陣勢欲相鬪戰。",
        "from": "T11n0316_026:0847a24_10",
        "context_with_next_sentence": true
    },
    {
        "source_sentence": "是時眾中少分有情，見彼軍眾心無怯弱安住其前，護諸兵眾無令鬪戰。",
        "from": "T11n0316_026:0847a26_3",
        "context_with_next_sentence": true
    },
    {
        "source_sentence": "又復眾中有多勇悍，見是兵眾心無怯弱安住其前，如是展轉乃立戰功。",
        "from": "T11n0316_026:0847a27_15",
        "context_with_next_sentence": true
    },
    {
        "source_sentence": "如我今者佛滅度後法欲滅時，若有有情內心堅固護持正法，親近善友樂求出離，被堅固鎧發起廣大精進之力破魔軍眾。",
        "from": "T11n0316_026:0847b01_11",
        "context_with_next_sentence": true
    },
    {
        "source_sentence": "如是行相，於法寶中若有少分精妙思擇亦復如是，乃至一四句偈為人演說令他隨喜，信受佛語不生疑謗，亦復告示令多有情隨喜稱讚過去未來現在諸佛無上妙法令其安住。",
        "from": "T11n0316_026:0847b05_13",
        "context_with_next_sentence": true
    },
    {
        "source_sentence": "」時諸苾芻乃至廣說無量譬喻。",
        "from": "T11n0316_026:0847b06_8",
        "context_with_next_sentence": true
    },
    {
        "source_sentence": "佛告舍利子：",
        "from": "T11n0316_026:0847b06_14",
        "context_with_next_sentence": true
    },
    {
        "source_sentence": "「如實行相，我說是人所得福聚，猶如虛空無有限量說不能盡。",
        "from": "T11n0316_026:0847b08_3",
        "context_with_next_sentence": true
    },
    {
        "source_sentence": "又舍利子！",
        "from": "T11n0316_026:0847b08_8",
        "context_with_next_sentence": true
    },
    {
        "source_sentence": "佛滅度後是人難得，我說名為是殊勝丈夫、是最上丈夫、是勇猛丈夫、是大丈夫，得佛法分，不樂自利小乘靜住，唯行堅固大乘正行。",
        "from": "T11n0316_026:0847b11_8",
        "context_with_next_sentence": true
    },
    {
        "source_sentence": "又復不樂讚歎自他名譽，唯樂讚歎大乘功德。",
        "from": "T11n0316_026:0847b12_10",
        "context_with_next_sentence": true
    },
    {
        "source_sentence": "舍利子！",
        "from": "T11n0316_026:0847b12_14",
        "context_with_next_sentence": true
    },
    {
        "source_sentence": "乃至臨命終時，於此正法亦復受持讀誦，於真實空決定勝解。",
        "from": "T11n0316_026:0847b14_2",
        "context_with_next_sentence": true
    },
    {
        "source_sentence": "「復次舍利子！",
        "from": "T11n0316_026:0847b15_6",
        "context_with_next_sentence": true
    },
    {
        "source_sentence": "於後末世破戒苾芻，亦復增盛毀謗正法，於諸世間外道經典多樂修習。",
        "from": "T11n0316_026:0847b16_17",
        "context_with_next_sentence": true
    },
    {
        "source_sentence": "舍利子！",
        "from": "T11n0316_026:0847b17_2",
        "context_with_next_sentence": true
    },
    {
        "source_sentence": "於此劫濁、煩惱濁、眾生濁、見濁、命濁惡世之中，若有苾芻能以勇銳破諸鬪諍而得安住，常願不離諸佛菩提，於三時中應作觀想善能安住。",
        "from": "T11n0316_026:0847b20_5",
        "context_with_next_sentence": true
    },
    {
        "source_sentence": "」爾時世尊說伽陀曰：",
        "from": "T11n0316_026:0847b20_15",
        "context_with_next_sentence": true
    },
    {
        "source_sentence": "「親近如來正法藏，　　能破一切老死苦，",
        "from": "T11n0316_026:0847b21_0",
        "context_with_next_sentence": true
    },
    {
        "source_sentence": "於自利行非相應，　　常樂利樂諸有情。",
        "from": "T11n0316_026:0847b22_17",
        "context_with_next_sentence": true
    },
    {
        "source_sentence": "於我所說正法中，　　恭敬愛樂能建立，",
        "from": "T11n0316_026:0847b23_0",
        "context_with_next_sentence": true
    },
    {
        "source_sentence": "彼堪我為調御師，　　即是如來真弟子。",
        "from": "T11n0316_026:0847b24_17",
        "context_with_next_sentence": true
    },
    {
        "source_sentence": "若於正法不樂聞，　　又復不能善安住，",
        "from": "T11n0316_026:0847b25_0",
        "context_with_next_sentence": true
    },
    {
        "source_sentence": "彼人墮落惡趣中，　　如輪於海速沈沒。",
        "from": "T11n0316_026:0847b26_17",
        "context_with_next_sentence": true
    },
    {
        "source_sentence": "於千俱胝劫數中，　　遇佛出世極難得，",
        "from": "T11n0316_026:0847b27_0",
        "context_with_next_sentence": true
    },
    {
        "source_sentence": "彼人為魔之所著，　　縱得遇佛生厭怠。",
        "from": "T11n0316_026:0847b28_17",
        "context_with_next_sentence": true
    },
    {
        "source_sentence": "「復次舍利子！",
        "from": "T11n0316_026:0847b29_6",
        "context_with_next_sentence": true
    },
    {
        "source_sentence": "過去九十一劫，彼時分中有佛出世，號毘婆尸如來、應供、正遍知、明行足、善逝、世間解、無上士、調御丈夫、天人師、佛、世尊。",
        "from": "T11n0316_026:0847c02_23",
        "context_with_next_sentence": true
    },
    {
        "source_sentence": "彼佛法中有六群苾芻：",
        "from": "T11n0316_026:0847c03_9",
        "context_with_next_sentence": true
    },
    {
        "source_sentence": "一名善見，二名妙利，三名作喜，四名賢吉，五名名稱，六名利牙，而生計執我、人、眾生、壽者、斷常等見，常行侮慢，共相呼集詣曠野中，而常議論差別惡行，如是各各而自謂言行百種善。",
        "from": "T11n0316_026:0847c07_11",
        "context_with_next_sentence": true
    },
    {
        "source_sentence": "而復召集一十二十乃至五十，以為群類，自所行法展轉教示，復立誓言：",
        "from": "T11n0316_026:0847c09_6",
        "context_with_next_sentence": true
    },
    {
        "source_sentence": "『若違我教必遭損害。",
        "from": "T11n0316_026:0847c09_16",
        "context_with_next_sentence": true
    },
    {
        "source_sentence": "』說是行已分首而去，或入聚落、或抵城邑、或自他舍乃至王城。",
        "from": "T11n0316_026:0847c11_3",
        "context_with_next_sentence": true
    },
    {
        "source_sentence": "時彼一人抵一聚落，還集種類，復各教示增損佛語。",
        "from": "T11n0316_026:0847c12_6",
        "context_with_next_sentence": true
    },
    {
        "source_sentence": "舍利子！",
        "from": "T11n0316_026:0847c12_10",
        "context_with_next_sentence": true
    },
    {
        "source_sentence": "云何作意增損佛語？",
        "from": "T11n0316_026:0847c12_19",
        "context_with_next_sentence": true
    },
    {
        "source_sentence": "時彼種類堅固執有我、人、眾生、壽者，『若無我者誰為往來？",
        "from": "T11n0316_026:0847c14_5",
        "context_with_next_sentence": true
    },
    {
        "source_sentence": "誰為坐臥？",
        "from": "T11n0316_026:0847c14_10",
        "context_with_next_sentence": true
    },
    {
        "source_sentence": "誰為語默？",
        "from": "T11n0316_026:0847c14_15",
        "context_with_next_sentence": true
    },
    {
        "source_sentence": "誰為施者？",
        "from": "T11n0316_026:0847c14_20",
        "context_with_next_sentence": true
    },
    {
        "source_sentence": "誰為受者？",
        "from": "T11n0316_026:0847c15_4",
        "context_with_next_sentence": true
    },
    {
        "source_sentence": "誰為飲食？",
        "from": "T11n0316_026:0847c15_9",
        "context_with_next_sentence": true
    },
    {
        "source_sentence": "誰苦誰樂？",
        "from": "T11n0316_026:0847c15_14",
        "context_with_next_sentence": true
    },
    {
        "source_sentence": "乃至一痒一痛誰為覺觸等者？",
        "from": "T11n0316_026:0847c16_7",
        "context_with_next_sentence": true
    },
    {
        "source_sentence": "』時彼眾中或有一人作如是言：",
        "from": "T11n0316_026:0847c17_2",
        "context_with_next_sentence": true
    },
    {
        "source_sentence": "『若說無有我、人、眾生、壽者，非我善友。",
        "from": "T11n0316_026:0847c17_22",
        "context_with_next_sentence": true
    },
    {
        "source_sentence": "』舍利子！",
        "from": "T11n0316_026:0847c18_2",
        "context_with_next_sentence": true
    },
    {
        "source_sentence": "時彼聚落男子女人、童男童女聞如是語，皆樂於彼執我見者而為善友，互相謂曰：",
        "from": "T11n0316_026:0847c19_19",
        "context_with_next_sentence": true
    },
    {
        "source_sentence": "『我於往昔有諸智者如實了知。",
        "from": "T11n0316_026:0847c20_13",
        "context_with_next_sentence": true
    },
    {
        "source_sentence": "真善友者，說無我、人、眾生、壽者。",
        "from": "T11n0316_026:0847c21_10",
        "context_with_next_sentence": true
    },
    {
        "source_sentence": "我今於彼先所尊者，不應親近恭敬供養。",
        "from": "T11n0316_026:0847c22_6",
        "context_with_next_sentence": true
    },
    {
        "source_sentence": "』舍利子！",
        "from": "T11n0316_026:0847c22_11",
        "context_with_next_sentence": true
    },
    {
        "source_sentence": "時彼六群苾芻後半月分還集一處，中有一苾芻謂言：",
        "from": "T11n0316_026:0847c23_14",
        "context_with_next_sentence": true
    },
    {
        "source_sentence": "『我已展轉教化五百種族以為眷屬。",
        "from": "T11n0316_026:0847c24_10",
        "context_with_next_sentence": true
    },
    {
        "source_sentence": "』「復次舍利子！",
        "from": "T11n0316_026:0847c25_6",
        "context_with_next_sentence": true
    },
    {
        "source_sentence": "時毘婆尸如來、應、正等覺有一聲聞苾芻，諸漏已盡無復煩惱，得阿羅漢果。",
        "from": "T11n0316_026:0847c26_19",
        "context_with_next_sentence": true
    },
    {
        "source_sentence": "既知是已，入彼五百聚落為諸男子女人、童男童女而說是言：",
        "from": "T11n0316_026:0847c28_7",
        "context_with_next_sentence": true
    },
    {
        "source_sentence": "『彼所說法是麁惡語、不真實語、無義利語。",
        "from": "T11n0316_026:0847c29_7",
        "context_with_next_sentence": true
    },
    {
        "source_sentence": "』時阿羅漢於彼眾中說伽陀曰：",
        "from": "T11n0316_026:0848a01_1",
        "context_with_next_sentence": true
    },
    {
        "source_sentence": "「『若於正法不了知，　　彼人即昧真聖道，",
        "from": "T11n0316_026:0848a02_0",
        "context_with_next_sentence": true
    },
    {
        "source_sentence": "汝於邪法堅執著，　　決定當墮諸惡趣。",
        "from": "T11n0316_026:0848a03_17",
        "context_with_next_sentence": true
    },
    {
        "source_sentence": "』「說是偈已，時彼六群苾芻眾等生大恚怒不樂信受。",
        "from": "T11n0316_026:0848a05_3",
        "context_with_next_sentence": true
    },
    {
        "source_sentence": "時阿羅漢生大慜念，讚歎佛已，復說伽陀曰：",
        "from": "T11n0316_026:0848a06_4",
        "context_with_next_sentence": true
    },
    {
        "source_sentence": "「『我佛所說真實法，　　一切有為悉無常，",
        "from": "T11n0316_026:0848a07_0",
        "context_with_next_sentence": true
    },
    {
        "source_sentence": "於諸法中皆無我，　　是不堅固非常住，",
        "from": "T11n0316_026:0848a08_0",
        "context_with_next_sentence": true
    },
    {
        "source_sentence": "又復諸行皆造作，　　體不實故空復空；",
        "from": "T11n0316_026:0848a09_17",
        "context_with_next_sentence": true
    },
    {
        "source_sentence": "愚夫癡迷堅執著，　　於幻法中生動亂。",
        "from": "T11n0316_026:0848a10_17",
        "context_with_next_sentence": true
    },
    {
        "source_sentence": "』「說是偈已，又語彼苾芻等眾：",
        "from": "T11n0316_026:0848a11_13",
        "context_with_next_sentence": true
    },
    {
        "source_sentence": "『諸佛如來所說法中，悉皆無有我、人、眾生、壽者。",
        "from": "T11n0316_026:0848a12_16",
        "context_with_next_sentence": true
    },
    {
        "source_sentence": "』時阿羅漢知彼苾芻等眾不樂信受，復說伽陀曰：",
        "from": "T11n0316_026:0848a13_15",
        "context_with_next_sentence": true
    },
    {
        "source_sentence": "「『若於施受生見執，　　復認覺觸分別有，",
        "from": "T11n0316_026:0848a14_0",
        "context_with_next_sentence": true
    },
    {
        "source_sentence": "於無我法不信從，　　彼皆墮落諸惡趣。",
        "from": "T11n0316_026:0848a15_17",
        "context_with_next_sentence": true
    },
    {
        "source_sentence": "』「舍利子！",
        "from": "T11n0316_026:0848a16_4",
        "context_with_next_sentence": true
    },
    {
        "source_sentence": "時彼有情於虛妄法，男子女人童男童女，所有語言而生信受，當有六萬八千人以邪見故，身壞命終皆墮無間大地獄中身受極苦。",
        "from": "T11n0316_026:0848a19_3",
        "context_with_next_sentence": true
    },
    {
        "source_sentence": "在地獄中復生多舌，舌如廣大千葉蓮華，於其舌上復以鐵犁耕破其舌；",
        "from": "T11n0316_026:0848a20_15",
        "context_with_next_sentence": true
    },
    {
        "source_sentence": "復有獄卒持百利杵擊刺罪人；",
        "from": "T11n0316_026:0848a21_9",
        "context_with_next_sentence": true
    },
    {
        "source_sentence": "復於空中雨熱鐵丸，其丸猛熾擊罪人身；",
        "from": "T11n0316_026:0848a22_8",
        "context_with_next_sentence": true
    },
    {
        "source_sentence": "又其鐵丸變成火聚，其焰極猛，罪人各見猛火燒身。",
        "from": "T11n0316_026:0848a23_12",
        "context_with_next_sentence": true
    },
    {
        "source_sentence": "畢是罪已從地獄出，當復墮於千頭魚中。",
        "from": "T11n0316_026:0848a24_11",
        "context_with_next_sentence": true
    },
    {
        "source_sentence": "」爾時世尊說伽陀曰：",
        "from": "T11n0316_026:0848a25_2",
        "context_with_next_sentence": true
    },
    {
        "source_sentence": "「時諸有情墮地獄，　　無量百千火聚中，",
        "from": "T11n0316_026:0848a26_0",
        "context_with_next_sentence": true
    },
    {
        "source_sentence": "空中震電復雨火，　　罪人身受極苦惱。",
        "from": "T11n0316_026:0848a27_17",
        "context_with_next_sentence": true
    },
    {
        "source_sentence": "一身復受一切苦，　　猛焰器仗從空下，",
        "from": "T11n0316_026:0848a28_0",
        "context_with_next_sentence": true
    },
    {
        "source_sentence": "百踰繕那皆充滿，　　各見身滿地獄中。",
        "from": "T11n0316_026:0848a29_17",
        "context_with_next_sentence": true
    },
    {
        "source_sentence": "各各復見於舌上，　　鋒鋩利箭猛來射，",
        "from": "T11n0316_026:0848b01_0",
        "context_with_next_sentence": true
    },
    {
        "source_sentence": "利刀分舌段段裂，　　始覺苦中極重苦。",
        "from": "T11n0316_026:0848b02_17",
        "context_with_next_sentence": true
    },
    {
        "source_sentence": "由隨惡友虛妄者，　　數數親近而愛敬，",
        "from": "T11n0316_026:0848b03_0",
        "context_with_next_sentence": true
    },
    {
        "source_sentence": "棄捨持戒清淨眾，　　是故墮此極苦中。",
        "from": "T11n0316_026:0848b04_17",
        "context_with_next_sentence": true
    },
    {
        "source_sentence": "「復次舍利子！",
        "from": "T11n0316_026:0848b05_6",
        "context_with_next_sentence": true
    },
    {
        "source_sentence": "彼六群苾芻眾以虛妄不實故，亦復當墮阿鼻大地獄中。",
        "from": "T11n0316_026:0848b06_10",
        "context_with_next_sentence": true
    },
    {
        "source_sentence": "其地獄量百踰繕那，各各自見身滿獄中。",
        "from": "T11n0316_026:0848b07_10",
        "context_with_next_sentence": true
    },
    {
        "source_sentence": "彼一一身復有千口，一一口中復生二舌，每舌縱廣四踰繕那。",
        "from": "T11n0316_026:0848b08_17",
        "context_with_next_sentence": true
    },
    {
        "source_sentence": "一一舌上五百鐵犁耕破其舌，復以熱鐵取舌燒烙，罪人痛苦口不能言。",
        "from": "T11n0316_026:0848b10_11",
        "context_with_next_sentence": true
    },
    {
        "source_sentence": "復於頭上百千俱胝種種苦具而來捶打。",
        "from": "T11n0316_026:0848b11_9",
        "context_with_next_sentence": true
    },
    {
        "source_sentence": "如是受罪滿百千俱胝那由他歲，畢是罪已，復入別別諸地獄中受諸罪苦，亦復如是。",
        "from": "T11n0316_026:0848b13_9",
        "context_with_next_sentence": true
    },
    {
        "source_sentence": "何以故？",
        "from": "T11n0316_026:0848b13_13",
        "context_with_next_sentence": true
    },
    {
        "source_sentence": "彼人為於諸佛教中常生毀謗，獲如是罪。",
        "from": "T11n0316_026:0848b14_11",
        "context_with_next_sentence": true
    },
    {
        "source_sentence": "「復次舍利子！",
        "from": "T11n0316_026:0848b15_6",
        "context_with_next_sentence": true
    },
    {
        "source_sentence": "彼佛世時，復有長者住白衣舍，名為安樂。",
        "from": "T11n0316_026:0848b16_4",
        "context_with_next_sentence": true
    },
    {
        "source_sentence": "其家富樂財寶，豐盛隨意受用。",
        "from": "T11n0316_026:0848b16_18",
        "context_with_next_sentence": true
    },
    {
        "source_sentence": "復有祖宗昔所積聚金銀琉璃、硨磲碼碯、真珠珊瑚如是等寶皆悉具足，諸有庫藏亦皆豐盈，奴婢僕從城邑人眾隨所驅使稱意無乏。",
        "from": "T11n0316_026:0848b19_16",
        "context_with_next_sentence": true
    },
    {
        "source_sentence": "是時長者愛樂承事離繫外道，修習邪法而生邪見。",
        "from": "T11n0316_026:0848b21_2",
        "context_with_next_sentence": true
    },
    {
        "source_sentence": "時長者妻名尾瑟鉢底，色相殊妙端正潔白，身相具足人所樂見。",
        "from": "T11n0316_026:0848b22_11",
        "context_with_next_sentence": true
    },
    {
        "source_sentence": "而生一子，端嚴殊特面貌圓滿，身體潔白人所愛樂。",
        "from": "T11n0316_026:0848b23_14",
        "context_with_next_sentence": true
    },
    {
        "source_sentence": "其子往昔曾於無量百千俱胝那由他佛所種諸善根。",
        "from": "T11n0316_026:0848b24_17",
        "context_with_next_sentence": true
    },
    {
        "source_sentence": "其子初生三開口笑，作如是言：",
        "from": "T11n0316_026:0848b25_13",
        "context_with_next_sentence": true
    },
    {
        "source_sentence": "『我今何故於此邪見種族中生？",
        "from": "T11n0316_026:0848b26_7",
        "context_with_next_sentence": true
    },
    {
        "source_sentence": "』其母聞子作是語已，驚怖惶駭身毛皆竪，棄捨其子周慞悶走。",
        "from": "T11n0316_026:0848b27_15",
        "context_with_next_sentence": true
    },
    {
        "source_sentence": "時有眾女見是事已，悉來集會共相詢問。",
        "from": "T11n0316_026:0848b28_14",
        "context_with_next_sentence": true
    },
    {
        "source_sentence": "聞說其子有如是言，是時眾女復生驚怖而各狂走，去已復來觀察議論，各相謂曰：",
        "from": "T11n0316_026:0848c01_12",
        "context_with_next_sentence": true
    },
    {
        "source_sentence": "『此初生子為復是天？",
        "from": "T11n0316_026:0848c02_2",
        "context_with_next_sentence": true
    },
    {
        "source_sentence": "為復是龍？",
        "from": "T11n0316_026:0848c02_7",
        "context_with_next_sentence": true
    },
    {
        "source_sentence": "為復是藥叉、羅剎、阿蘇囉、誐嚕拏、緊那囉、莫呼囉誐、鳩盤茶、必舍佐、人非人等？",
        "from": "T11n0316_026:0848c04_3",
        "context_with_next_sentence": true
    },
    {
        "source_sentence": "』生是疑已，時初生子謂眾女曰：",
        "from": "T11n0316_026:0848c04_18",
        "context_with_next_sentence": true
    },
    {
        "source_sentence": "『汝等吉祥具足人相，何故捨我驚怖狂走？",
        "from": "T11n0316_026:0848c05_15",
        "context_with_next_sentence": true
    },
    {
        "source_sentence": "』爾時童子對諸女眾說伽陀曰：",
        "from": "T11n0316_026:0848c06_9",
        "context_with_next_sentence": true
    },
    {
        "source_sentence": "「『汝眾女等勝吉祥，　　何於惡道不生怖？",
        "from": "T11n0316_026:0848c07_19",
        "context_with_next_sentence": true
    },
    {
        "source_sentence": "我今令汝悟真實，　　悉能遠離諸險難。",
        "from": "T11n0316_026:0848c08_17",
        "context_with_next_sentence": true
    },
    {
        "source_sentence": "我之父母并眷屬，　　於我悉皆非善友，",
        "from": "T11n0316_026:0848c09_0",
        "context_with_next_sentence": true
    },
    {
        "source_sentence": "我今為彼除邪見，　　不生險難諸惡道。",
        "from": "T11n0316_026:0848c10_17",
        "context_with_next_sentence": true
    },
    {
        "source_sentence": "』「舍利子！",
        "from": "T11n0316_026:0848c11_4",
        "context_with_next_sentence": true
    },
    {
        "source_sentence": "時彼童子父母并諸會眾，聞是童子說伽陀已，共詣其所。",
        "from": "T11n0316_026:0848c12_9",
        "context_with_next_sentence": true
    },
    {
        "source_sentence": "爾時童子於父母前，復說伽陀曰：",
        "from": "T11n0316_026:0848c13_4",
        "context_with_next_sentence": true
    },
    {
        "source_sentence": "「『所有庫藏諸財寶，　　五穀舍宅并供具，",
        "from": "T11n0316_026:0848c14_0",
        "context_with_next_sentence": true
    },
    {
        "source_sentence": "速疾捨我將布施，　　投佛出家作沙門。",
        "from": "T11n0316_026:0848c15_17",
        "context_with_next_sentence": true
    },
    {
        "source_sentence": "毘婆尸佛見住世，　　於三界中無與等，",
        "from": "T11n0316_026:0848c16_0",
        "context_with_next_sentence": true
    },
    {
        "source_sentence": "彼佛慧日照世間，　　我願出家為弟子。",
        "from": "T11n0316_026:0848c17_17",
        "context_with_next_sentence": true
    },
    {
        "source_sentence": "於佛正法得開示，　　利樂一切諸有情，",
        "from": "T11n0316_026:0848c18_0",
        "context_with_next_sentence": true
    },
    {
        "source_sentence": "彼佛慧日照世間，　　我願出家為弟子。",
        "from": "T11n0316_026:0848c19_17",
        "context_with_next_sentence": true
    },
    {
        "source_sentence": "我佛具足三十二，　　大丈夫相悉莊嚴，",
        "from": "T11n0316_026:0848c20_0",
        "context_with_next_sentence": true
    },
    {
        "source_sentence": "彼佛慧日照世間，　　我願出家為弟子。",
        "from": "T11n0316_026:0848c21_17",
        "context_with_next_sentence": true
    },
    {
        "source_sentence": "假使千俱胝劫中，　　未甞聞是佛名字，",
        "from": "T11n0316_026:0848c22_0",
        "context_with_next_sentence": true
    },
    {
        "source_sentence": "如優曇花難值遇，　　我願出家為弟子。",
        "from": "T11n0316_026:0848c23_17",
        "context_with_next_sentence": true
    },
    {
        "source_sentence": "』「舍利子！",
        "from": "T11n0316_026:0848c24_4",
        "context_with_next_sentence": true
    },
    {
        "source_sentence": "時彼父母語童子言：",
        "from": "T11n0316_026:0848c24_13",
        "context_with_next_sentence": true
    },
    {
        "source_sentence": "『汝能如是發清淨心投佛出家，我今所有祖宗庫藏二十俱胝金銀珍寶悉施於汝，令汝展轉自行布施。",
        "from": "T11n0316_026:0848c26_18",
        "context_with_next_sentence": true
    },
    {
        "source_sentence": "』時彼父母說伽陀曰：",
        "from": "T11n0316_026:0848c27_8",
        "context_with_next_sentence": true
    },
    {
        "source_sentence": "「『我今所有諸財寶，　　悉皆付汝將布施，",
        "from": "T11n0316_026:0848c28_0",
        "context_with_next_sentence": true
    },
    {
        "source_sentence": "由汝發起清淨心，　　隨處利樂諸有情。",
        "from": "T11n0316_026:0848c29_17",
        "context_with_next_sentence": true
    },
    {
        "source_sentence": "所有金銀諸珍寶，　　五穀舍宅并資具，",
        "from": "T11n0316_026:0849a01_0",
        "context_with_next_sentence": true
    },
    {
        "source_sentence": "由汝發起清淨心，　　速疾捨施利有情。",
        "from": "T11n0316_026:0849a02_17",
        "context_with_next_sentence": true
    },
    {
        "source_sentence": "床褥臥具諸受用，　　塗香花鬘末香等，",
        "from": "T11n0316_026:0849a03_0",
        "context_with_next_sentence": true
    },
    {
        "source_sentence": "由汝發起清淨心，　　隨處速疾行布施。",
        "from": "T11n0316_026:0849a04_17",
        "context_with_next_sentence": true
    },
    {
        "source_sentence": "佛寶法寶并僧寶，　　此為最上良福田，",
        "from": "T11n0316_026:0849a05_0",
        "context_with_next_sentence": true
    },
    {
        "source_sentence": "於彼廣行布施心，　　真實利樂於一切。",
        "from": "T11n0316_026:0849a06_17",
        "context_with_next_sentence": true
    },
    {
        "source_sentence": "』「時彼童子復為父母說伽陀曰：",
        "from": "T11n0316_026:0849a07_13",
        "context_with_next_sentence": true
    },
    {
        "source_sentence": "「『我欲往詣於佛所，　　大毘婆尸世尊前，",
        "from": "T11n0316_026:0849a08_0",
        "context_with_next_sentence": true
    },
    {
        "source_sentence": "廣作無量諸供養，　　利樂一切諸有情。",
        "from": "T11n0316_026:0849a09_17",
        "context_with_next_sentence": true
    },
    {
        "source_sentence": "若天若人諸眾等，　　樂求一切快樂事，",
        "from": "T11n0316_026:0849a10_0",
        "context_with_next_sentence": true
    },
    {
        "source_sentence": "我今往詣世尊前，　　願眾應當同詣彼。",
        "from": "T11n0316_026:0849a11_17",
        "context_with_next_sentence": true
    },
    {
        "source_sentence": "』「時彼童子說此偈已，作是思惟遍觀四方，白父母言：",
        "from": "T11n0316_026:0849a13_3",
        "context_with_next_sentence": true
    },
    {
        "source_sentence": "『我今往詣毘婆尸如來、應、正等覺所。",
        "from": "T11n0316_026:0849a13_21",
        "context_with_next_sentence": true
    },
    {
        "source_sentence": "』時彼眾等聞是事已各生驚疑，共相謂曰：",
        "from": "T11n0316_026:0849a14_17",
        "context_with_next_sentence": true
    },
    {
        "source_sentence": "『云何童子生於一日，能與父母如是議論？",
        "from": "T11n0316_026:0849a15_16",
        "context_with_next_sentence": true
    },
    {
        "source_sentence": "而復雙足舉步能行？",
        "from": "T11n0316_026:0849a16_6",
        "context_with_next_sentence": true
    },
    {
        "source_sentence": "』彼時乃有八萬四千俱胝等眾皆來集會，各各思惟互相謂曰：",
        "from": "T11n0316_026:0849a17_14",
        "context_with_next_sentence": true
    },
    {
        "source_sentence": "『今此童子為復是天？",
        "from": "T11n0316_026:0849a18_4",
        "context_with_next_sentence": true
    },
    {
        "source_sentence": "為復是龍？",
        "from": "T11n0316_026:0849a18_9",
        "context_with_next_sentence": true
    },
    {
        "source_sentence": "為復是藥叉、羅剎、揵闥縛、阿蘇囉、緊那囉、摩呼囉誐、人非人等？",
        "from": "T11n0316_026:0849a19_19",
        "context_with_next_sentence": true
    },
    {
        "source_sentence": "』時彼童子與諸眾等俱時共詣毘婆尸如來、應、正等覺所。",
        "from": "T11n0316_026:0849a21_2",
        "context_with_next_sentence": true
    },
    {
        "source_sentence": "爾時童子領眾行已，於虛空中有十千蓋而覆其上，又於空中高聲唱言：",
        "from": "T11n0316_026:0849a22_14",
        "context_with_next_sentence": true
    },
    {
        "source_sentence": "『無令為彼寒熱風雨之所損害。",
        "from": "T11n0316_026:0849a23_8",
        "context_with_next_sentence": true
    },
    {
        "source_sentence": "』又復空中現金色網彌覆其上。",
        "from": "T11n0316_026:0849a24_3",
        "context_with_next_sentence": true
    },
    {
        "source_sentence": "又於空中雨天妙花、種種末香、諸妙香等，復有清涼微風飄散此香。",
        "from": "T11n0316_026:0849a25_13",
        "context_with_next_sentence": true
    },
    {
        "source_sentence": "又於行路香水灑地、雨天寶衣，所雨天花積過于膝。",
        "from": "T11n0316_026:0849a26_18",
        "context_with_next_sentence": true
    },
    {
        "source_sentence": "又於行路八功德水無量池沼自然出現，一一池沼各有無量優曇鉢羅花、俱物頭花、奔拏利迦花等而為供養，復有七寶殊妙臺榭自然出現。",
        "from": "T11n0316_026:0849b01_2",
        "context_with_next_sentence": true
    },
    {
        "source_sentence": "又於行時種種角貝不鼓自鳴，出微妙音歌詠讚歎。",
        "from": "T11n0316_026:0849b02_5",
        "context_with_next_sentence": true
    },
    {
        "source_sentence": "於其左右無量珍寶自然莊嚴。",
        "from": "T11n0316_026:0849b02_18",
        "context_with_next_sentence": true
    },
    {
        "source_sentence": "時彼童子纔舉步時，各現一花而為履蹈，隨履蹈已隱沒不現。",
        "from": "T11n0316_026:0849b04_7",
        "context_with_next_sentence": true
    },
    {
        "source_sentence": "爾時童子於道路中，須臾之間回顧觀察，說伽陀曰：",
        "from": "T11n0316_026:0849b05_11",
        "context_with_next_sentence": true
    },
    {
        "source_sentence": "「『世有正理非正理，　　我今所行最上道，",
        "from": "T11n0316_026:0849b06_0",
        "context_with_next_sentence": true
    },
    {
        "source_sentence": "於非正道而不行，　　是故往詣正理尊。",
        "from": "T11n0316_026:0849b07_17",
        "context_with_next_sentence": true
    },
    {
        "source_sentence": "我於那庾多劫中，　　或時獲得人中身，",
        "from": "T11n0316_026:0849b08_0",
        "context_with_next_sentence": true
    },
    {
        "source_sentence": "復遇如來出世間，　　具足信解智慧力。",
        "from": "T11n0316_026:0849b09_17",
        "context_with_next_sentence": true
    },
    {
        "source_sentence": "』「舍利子！",
        "from": "T11n0316_026:0849b10_4",
        "context_with_next_sentence": true
    },
    {
        "source_sentence": "時彼童子說是偈已，於虛空中有八萬四千天人咸共讚歎，說伽陀曰：",
        "from": "T11n0316_026:0849b11_14",
        "context_with_next_sentence": true
    },
    {
        "source_sentence": "「『善哉善哉大智者，　　能說最上第一義，",
        "from": "T11n0316_026:0849b12_0",
        "context_with_next_sentence": true
    },
    {
        "source_sentence": "於諸非理悉棄捨，　　是故能行真正道。",
        "from": "T11n0316_026:0849b13_17",
        "context_with_next_sentence": true
    },
    {
        "source_sentence": "』「舍利子！",
        "from": "T11n0316_026:0849b14_4",
        "context_with_next_sentence": true
    },
    {
        "source_sentence": "時彼童子對諸天眾，復說伽陀曰：",
        "from": "T11n0316_026:0849b14_19",
        "context_with_next_sentence": true
    },
    {
        "source_sentence": "「『諸有能行正道者，　　廣說獲得和合義，",
        "from": "T11n0316_026:0849b15_0",
        "context_with_next_sentence": true
    },
    {
        "source_sentence": "於非正道堅執著，　　云何獲得相應理？",
        "from": "T11n0316_026:0849b16_17",
        "context_with_next_sentence": true
    },
    {
        "source_sentence": "』佛說大乘菩薩藏正法經卷第二十六",
        "from": "T11n0316_026:0849b17_100",
        "context_with_next_sentence": false
    }
]