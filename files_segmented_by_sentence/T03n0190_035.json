[
    {
        "source_sentence": "2佛本行集經卷第三十五",
        "from": "T03n0190_035:0815a02_0",
        "context_with_next_sentence": true
    },
    {
        "source_sentence": "隋天竺三藏闍那崛多譯",
        "from": "T03n0190_035:0815a04_0",
        "context_with_next_sentence": true
    },
    {
        "source_sentence": "耶輸陀因緣品下",
        "from": "T03n0190_035:0815a05_0",
        "context_with_next_sentence": true
    },
    {
        "source_sentence": "「爾時善覺大富長者，以諸親族數數慇懃共相曉喻，乃至第三，苦切勸諫，而彼長者意中不已，即將家僮，齎持大斧、簸箕杴鋤，及諸鍬钁、種種刀鋸，詣彼樹所，既到彼已，立於樹前而作是言：",
        "from": "T03n0190_035:0815a10_5",
        "context_with_next_sentence": true
    },
    {
        "source_sentence": "『汝樹當知！",
        "from": "T03n0190_035:0815a10_11",
        "context_with_next_sentence": true
    },
    {
        "source_sentence": "我從他聞，汝是神樹，名所求願一切皆得，若有人來求乞男女，悉皆果遂，而我無有一箇兒息，心內願樂，而不稱可。",
        "from": "T03n0190_035:0815a13_4",
        "context_with_next_sentence": true
    },
    {
        "source_sentence": "今從汝乞，若令我得生於好男，我當來作如是供養，作是報答。",
        "from": "T03n0190_035:0815a14_12",
        "context_with_next_sentence": true
    },
    {
        "source_sentence": "必汝不能與我子者，我當將此大斧鍬钁，斫掘汝樹，根本枝條，一切悉却，終不放汝。",
        "from": "T03n0190_035:0815a16_11",
        "context_with_next_sentence": true
    },
    {
        "source_sentence": "乃至令如馬藺根鬚，而留殘著，若掘到地，取汝根莖，段段斫斷，取汝枝柯，片片剉切，斫截割已，札札曬乾訖已，持火燒汝作灰；",
        "from": "T03n0190_035:0815a19_8",
        "context_with_next_sentence": true
    },
    {
        "source_sentence": "如灰塵已，或將汝灰，臨急疾河，向水而擲，或將汝灰，對猛大風，吹令四散。",
        "from": "T03n0190_035:0815a21_1",
        "context_with_next_sentence": true
    },
    {
        "source_sentence": "』「爾時，彼樹有神依之，神聞此語生大恐怖，憂惱不歡，又作是念：",
        "from": "T03n0190_035:0815a23_8",
        "context_with_next_sentence": true
    },
    {
        "source_sentence": "『我實不與他作男女，但人來者，自有業因，自有福力，而得男女。",
        "from": "T03n0190_035:0815a24_17",
        "context_with_next_sentence": true
    },
    {
        "source_sentence": "而彼等人，謂言此樹能與男女，既得願已，然後來報此樹之恩。",
        "from": "T03n0190_035:0815a26_4",
        "context_with_next_sentence": true
    },
    {
        "source_sentence": "』而彼樹神，悲泣流淚，作如是言：",
        "from": "T03n0190_035:0815a26_20",
        "context_with_next_sentence": true
    },
    {
        "source_sentence": "『此我生來所居之樹，以彼長者不得子故，其必當壞毀我此樹。",
        "from": "T03n0190_035:0815a28_7",
        "context_with_next_sentence": true
    },
    {
        "source_sentence": "』而彼樹神，於帝釋天，恒常承事。",
        "from": "T03n0190_035:0815a29_2",
        "context_with_next_sentence": true
    },
    {
        "source_sentence": "「爾時，彼神速疾往詣天主帝釋忉利天宮，到已長跪白帝釋天，作如是言：",
        "from": "T03n0190_035:0815b02_12",
        "context_with_next_sentence": true
    },
    {
        "source_sentence": "『依前長者求乞兒子得不禍福善惡之語，大善天王！",
        "from": "T03n0190_035:0815b03_15",
        "context_with_next_sentence": true
    },
    {
        "source_sentence": "唯願大天巧慧方便，早作如是精勤速疾，與彼長者端正之男，勿令於我此樹磨滅。",
        "from": "T03n0190_035:0815b05_14",
        "context_with_next_sentence": true
    },
    {
        "source_sentence": "』「爾時，天主帝釋大王告樹神曰：",
        "from": "T03n0190_035:0815b06_14",
        "context_with_next_sentence": true
    },
    {
        "source_sentence": "『汝之樹神！",
        "from": "T03n0190_035:0815b06_20",
        "context_with_next_sentence": true
    },
    {
        "source_sentence": "勿作是語。",
        "from": "T03n0190_035:0815b07_3",
        "context_with_next_sentence": true
    },
    {
        "source_sentence": "所以者何？",
        "from": "T03n0190_035:0815b07_8",
        "context_with_next_sentence": true
    },
    {
        "source_sentence": "今我亦復不能為於世間之人定與男女，但諸人輩自有福因而得男女。",
        "from": "T03n0190_035:0815b09_1",
        "context_with_next_sentence": true
    },
    {
        "source_sentence": "其理雖然，汝之樹神！",
        "from": "T03n0190_035:0815b09_11",
        "context_with_next_sentence": true
    },
    {
        "source_sentence": "少忍耐看，莫生憂惱，我當觀察彼之長者有因緣不？",
        "from": "T03n0190_035:0815b10_14",
        "context_with_next_sentence": true
    },
    {
        "source_sentence": "』時忉利天有一天子，五衰相現，不久定當墮落世間。",
        "from": "T03n0190_035:0815b11_18",
        "context_with_next_sentence": true
    },
    {
        "source_sentence": "五衰相何？",
        "from": "T03n0190_035:0815b12_3",
        "context_with_next_sentence": true
    },
    {
        "source_sentence": "一者彼天頭上妙花，忽然萎黃；",
        "from": "T03n0190_035:0815b12_17",
        "context_with_next_sentence": true
    },
    {
        "source_sentence": "二者彼天，自身腋下，汗汁流出；",
        "from": "T03n0190_035:0815b13_12",
        "context_with_next_sentence": true
    },
    {
        "source_sentence": "三者彼天，所著衣裳，垢膩不淨；",
        "from": "T03n0190_035:0815b14_6",
        "context_with_next_sentence": true
    },
    {
        "source_sentence": "四者彼天，身體威光，自然變改；",
        "from": "T03n0190_035:0815b15_1",
        "context_with_next_sentence": true
    },
    {
        "source_sentence": "五者彼天，常所居停，微妙寶床，忽然不樂，東西移徙。",
        "from": "T03n0190_035:0815b16_6",
        "context_with_next_sentence": true
    },
    {
        "source_sentence": "「爾時，天主釋提桓因語彼天子，作如是言：",
        "from": "T03n0190_035:0815b17_19",
        "context_with_next_sentence": true
    },
    {
        "source_sentence": "『善汝天子！",
        "from": "T03n0190_035:0815b18_3",
        "context_with_next_sentence": true
    },
    {
        "source_sentence": "若知時者，汝有善緣，植眾善本，常不放逸，謹慎畏罪，無諸過患，不造諸非，又復未曾作重惡業，直以嫉妬，汝今應當退失此處，必生人間於一善處。",
        "from": "T03n0190_035:0815b21_8",
        "context_with_next_sentence": true
    },
    {
        "source_sentence": "』「爾時天子白帝釋言：",
        "from": "T03n0190_035:0815b22_9",
        "context_with_next_sentence": true
    },
    {
        "source_sentence": "『願聞其處。",
        "from": "T03n0190_035:0815b22_15",
        "context_with_next_sentence": true
    },
    {
        "source_sentence": "』帝釋報言：",
        "from": "T03n0190_035:0815b22_21",
        "context_with_next_sentence": true
    },
    {
        "source_sentence": "『今此下方閻浮提地，有一大城名波羅㮈，而彼城有一大長者名曰善覺，彼長者家，大富饒財，多有勢力，乃至一切無所乏少，而彼無子。",
        "from": "T03n0190_035:0815b26_1",
        "context_with_next_sentence": true
    },
    {
        "source_sentence": "汝今發心，往波羅㮈，為彼作兒。",
        "from": "T03n0190_035:0815b26_16",
        "context_with_next_sentence": true
    },
    {
        "source_sentence": "』「時是天子，於過去世得天子身，種諸善根，而作生死解脫因緣，面向涅槃，背於煩惱，不取諸有，不愛一切有為中生，而彼一生，欲取漏盡，欲證聖道。",
        "from": "T03n0190_035:0815c01_7",
        "context_with_next_sentence": true
    },
    {
        "source_sentence": "而彼天子諮帝釋言：",
        "from": "T03n0190_035:0815c01_16",
        "context_with_next_sentence": true
    },
    {
        "source_sentence": "『大善天王！",
        "from": "T03n0190_035:0815c02_1",
        "context_with_next_sentence": true
    },
    {
        "source_sentence": "我今不欲處在居家以受世樂。",
        "from": "T03n0190_035:0815c02_14",
        "context_with_next_sentence": true
    },
    {
        "source_sentence": "「『又復，護明菩薩大士，不久從彼兜率天下，降神生於迦毘羅城釋種姓內，淨飯王宮，大夫人邊，右脇入胎，月滿而生。",
        "from": "T03n0190_035:0815c05_12",
        "context_with_next_sentence": true
    },
    {
        "source_sentence": "生已棄捨王位出家，當成阿耨多羅三藐三菩提，成已當轉無上法輪。",
        "from": "T03n0190_035:0815c07_3",
        "context_with_next_sentence": true
    },
    {
        "source_sentence": "我意欲於彼菩薩邊修行梵行。",
        "from": "T03n0190_035:0815c07_16",
        "context_with_next_sentence": true
    },
    {
        "source_sentence": "而彼長者，居家大有資財珍寶，多諸勢力，乃至一切種種豐饒，而其彼家放逸之處，我意不願向彼而生。",
        "from": "T03n0190_035:0815c10_4",
        "context_with_next_sentence": true
    },
    {
        "source_sentence": "』「爾時，天主帝釋大王語彼天子作如是言：",
        "from": "T03n0190_035:0815c11_18",
        "context_with_next_sentence": true
    },
    {
        "source_sentence": "『汝但乞願求生彼家，護明菩薩不久當成阿耨多羅三藐三菩提，成已當轉無上法輪。",
        "from": "T03n0190_035:0815c13_16",
        "context_with_next_sentence": true
    },
    {
        "source_sentence": "我於彼時，自當成就汝出家緣，亦助佐汝出家之事。",
        "from": "T03n0190_035:0815c15_1",
        "context_with_next_sentence": true
    },
    {
        "source_sentence": "』時彼天子報帝釋言：",
        "from": "T03n0190_035:0815c15_11",
        "context_with_next_sentence": true
    },
    {
        "source_sentence": "『善哉天王！",
        "from": "T03n0190_035:0815c15_17",
        "context_with_next_sentence": true
    },
    {
        "source_sentence": "若於彼時，王能如是佐助於我發心因緣，令得成就，當生彼家。",
        "from": "T03n0190_035:0815c17_4",
        "context_with_next_sentence": true
    },
    {
        "source_sentence": "』「爾時，天主帝釋大王報彼尼拘陀樹神言：",
        "from": "T03n0190_035:0815c18_18",
        "context_with_next_sentence": true
    },
    {
        "source_sentence": "『汝善樹神！",
        "from": "T03n0190_035:0815c19_3",
        "context_with_next_sentence": true
    },
    {
        "source_sentence": "若知時者，汝當速報彼長者知，而語之言：",
        "from": "T03n0190_035:0815c20_2",
        "context_with_next_sentence": true
    },
    {
        "source_sentence": "「善哉長者！",
        "from": "T03n0190_035:0815c20_8",
        "context_with_next_sentence": true
    },
    {
        "source_sentence": "汝所乞願，不久當生端正之子。",
        "from": "T03n0190_035:0815c21_1",
        "context_with_next_sentence": true
    },
    {
        "source_sentence": "生已不久捨家出家，當作沙門。",
        "from": "T03n0190_035:0815c21_15",
        "context_with_next_sentence": true
    },
    {
        "source_sentence": "」』「爾時，樹神從帝釋邊聞此語已，心大歡喜，踊躍充遍，不能自勝。",
        "from": "T03n0190_035:0815c23_8",
        "context_with_next_sentence": true
    },
    {
        "source_sentence": "速往詣彼大長者家，到已在空，隱身不現，語長者言：",
        "from": "T03n0190_035:0815c24_12",
        "context_with_next_sentence": true
    },
    {
        "source_sentence": "『大善長者！",
        "from": "T03n0190_035:0815c24_18",
        "context_with_next_sentence": true
    },
    {
        "source_sentence": "汝必當生智慧端正福德之子，但其生己，不久定應捨家出家而作沙門。",
        "from": "T03n0190_035:0815c26_8",
        "context_with_next_sentence": true
    },
    {
        "source_sentence": "』「爾時，長者報樹神言：",
        "from": "T03n0190_035:0815c27_10",
        "context_with_next_sentence": true
    },
    {
        "source_sentence": "『善哉天神！",
        "from": "T03n0190_035:0815c27_16",
        "context_with_next_sentence": true
    },
    {
        "source_sentence": "但願我生，我當方便不令捨家而作沙門。",
        "from": "T03n0190_035:0815c28_11",
        "context_with_next_sentence": true
    },
    {
        "source_sentence": "』時彼天子，從忉利天，墮落下來，與大長者婦腹受胎，既受胎已，彼婦即覺語長者言：",
        "from": "T03n0190_035:0816a01_10",
        "context_with_next_sentence": true
    },
    {
        "source_sentence": "『大善長者！",
        "from": "T03n0190_035:0816a01_16",
        "context_with_next_sentence": true
    },
    {
        "source_sentence": "應須歡喜，我已受胎。",
        "from": "T03n0190_035:0816a02_4",
        "context_with_next_sentence": true
    },
    {
        "source_sentence": "』「爾時，長者聞是語已，即為其婦立於最上將息之法，最上敷設，最上莊嚴，最上供承，最上飲食，最上服飾，而供給之，令其玩弄。",
        "from": "T03n0190_035:0816a05_17",
        "context_with_next_sentence": true
    },
    {
        "source_sentence": "「爾時，長者於波羅㮈四城門外，衢道陌頭多人處所，立無遮會，有來索者，求食與食，須飲與飲，欲鬘與鬘，索香與香，或須塗香，即與塗香。",
        "from": "T03n0190_035:0816a09_1",
        "context_with_next_sentence": true
    },
    {
        "source_sentence": "須床敷者，即與床敷，須資生者，悉具與之。",
        "from": "T03n0190_035:0816a10_1",
        "context_with_next_sentence": true
    },
    {
        "source_sentence": "時其家內所有財物，皆收內庫，一切酒坊，一切屠舍，並皆除斷。",
        "from": "T03n0190_035:0816a11_9",
        "context_with_next_sentence": true
    },
    {
        "source_sentence": "「時長者婦，或滿九月，或滿十月，其胎成熟，產一男兒，極大端正，可喜少雙，身體色黃，猶如金柱，頭頂團圓，猶如傘蓋，鼻如鸚鵡，長臂下垂，支節端直，諸根悉具，肌肉柔和，猶生酥摶。",
        "from": "T03n0190_035:0816a16_1",
        "context_with_next_sentence": true
    },
    {
        "source_sentence": "彼子生已，其上自然化出微妙七寶之蓋，而諸世人所見之者，皆大唱言：",
        "from": "T03n0190_035:0816a17_13",
        "context_with_next_sentence": true
    },
    {
        "source_sentence": "『希有！",
        "from": "T03n0190_035:0816a17_17",
        "context_with_next_sentence": true
    },
    {
        "source_sentence": "昔來未曾覩見。",
        "from": "T03n0190_035:0816a18_3",
        "context_with_next_sentence": true
    },
    {
        "source_sentence": "』「爾時，長者為彼童子立四乳母：",
        "from": "T03n0190_035:0816a19_14",
        "context_with_next_sentence": true
    },
    {
        "source_sentence": "一者抱持，二者洗浴，三者與乳，四者共戲。",
        "from": "T03n0190_035:0816a20_12",
        "context_with_next_sentence": true
    },
    {
        "source_sentence": "童子生後，長者恒於四城門外及交道頭，立無遮會，如前所設。",
        "from": "T03n0190_035:0816a21_19",
        "context_with_next_sentence": true
    },
    {
        "source_sentence": "又復集聚內外眷屬，而語之言：",
        "from": "T03n0190_035:0816a22_13",
        "context_with_next_sentence": true
    },
    {
        "source_sentence": "『我今已生如是兒子，汝等立名。",
        "from": "T03n0190_035:0816a23_8",
        "context_with_next_sentence": true
    },
    {
        "source_sentence": "』其眷屬等，相共平量，此子初生，上有寶蓋，自然出現，以是因緣，名聞流布，遍於一切，是故此子，應名上傘。",
        "from": "T03n0190_035:0816a25_16",
        "context_with_next_sentence": true
    },
    {
        "source_sentence": "於是後人相共稱喚，為耶輸陀耶輸陀者隋言上傘。",
        "from": "T03n0190_035:0816a26_17",
        "context_with_next_sentence": true
    },
    {
        "source_sentence": "其耶輸陀，於父母邊，唯止一子，父母愛念，不曾離心，眼欲恒看，目前養育，令其增長易觀易畜。",
        "from": "T03n0190_035:0816a28_15",
        "context_with_next_sentence": true
    },
    {
        "source_sentence": "而有偈說：",
        "from": "T03n0190_035:0816a28_20",
        "context_with_next_sentence": true
    },
    {
        "source_sentence": "「『福德之人疾增長，　　猶如良地蒔菓栽，",
        "from": "T03n0190_035:0816a29_0",
        "context_with_next_sentence": true
    },
    {
        "source_sentence": "薄運少祐無相人，　　似於道頭種諸樹。",
        "from": "T03n0190_035:0816b01_17",
        "context_with_next_sentence": true
    },
    {
        "source_sentence": "』「而彼童子，漸漸長成，既能行走，後依家法，教諸技能，使學作業，所謂書算，及造印記。",
        "from": "T03n0190_035:0816b03_18",
        "context_with_next_sentence": true
    },
    {
        "source_sentence": "出財與他，從外受入，貨易興販，染諸色繒，衣服裁縫，別諸香類，識達五穀，了別七珍及諸寶物。",
        "from": "T03n0190_035:0816b06_1",
        "context_with_next_sentence": true
    },
    {
        "source_sentence": "諸如是等，一切皆練，無不洞曉，工巧辯捷，利智聰明，悉皆成就，無人與等。",
        "from": "T03n0190_035:0816b07_16",
        "context_with_next_sentence": true
    },
    {
        "source_sentence": "及至年大，欲遣別停。",
        "from": "T03n0190_035:0816b08_6",
        "context_with_next_sentence": true
    },
    {
        "source_sentence": "「爾時，其父為彼童子，造立三堂：",
        "from": "T03n0190_035:0816b09_15",
        "context_with_next_sentence": true
    },
    {
        "source_sentence": "一擬冬坐，二擬春秋兩時而坐，三擬夏坐。",
        "from": "T03n0190_035:0816b10_12",
        "context_with_next_sentence": true
    },
    {
        "source_sentence": "擬冬坐堂，一向溫煖；",
        "from": "T03n0190_035:0816b11_2",
        "context_with_next_sentence": true
    },
    {
        "source_sentence": "擬夏坐者，一向風涼；",
        "from": "T03n0190_035:0816b11_12",
        "context_with_next_sentence": true
    },
    {
        "source_sentence": "擬於春秋二時坐者，不熱不寒，調和處中。",
        "from": "T03n0190_035:0816b12_12",
        "context_with_next_sentence": true
    },
    {
        "source_sentence": "其三堂內，所有器服，皆是眾寶之所雜成，所有飲食，最美最甘，心所樂見。",
        "from": "T03n0190_035:0816b14_4",
        "context_with_next_sentence": true
    },
    {
        "source_sentence": "其諸衣服，種種莊嚴，復以眾雜末香塗香，種種安置，立諸婇女，端正可憙，使相娛樂，於其宮內，堂殿前立種種階道，一一階道，有五百人，擎五百寶案，日初出時，則便安施，日沒已後，還擎收却。",
        "from": "T03n0190_035:0816b18_12",
        "context_with_next_sentence": true
    },
    {
        "source_sentence": "「其堂周匝，有五百人防護守視，身體皆著牢固鎧甲，手執刀棒，或持鐵輪三叉戟等，以用擬備；",
        "from": "T03n0190_035:0816b21_2",
        "context_with_next_sentence": true
    },
    {
        "source_sentence": "其三等堂，各各如是。",
        "from": "T03n0190_035:0816b21_12",
        "context_with_next_sentence": true
    },
    {
        "source_sentence": "畏耶輸陀童子忽然捨棄出家，其堂內外，門戶關鑰，皆悉牢固，其彼諸門開閉之聲，聞半由旬。",
        "from": "T03n0190_035:0816b23_13",
        "context_with_next_sentence": true
    },
    {
        "source_sentence": "「時，耶輸陀在彼堂殿，具足而受五欲快樂，逍遙嬉戲。",
        "from": "T03n0190_035:0816b25_4",
        "context_with_next_sentence": true
    },
    {
        "source_sentence": "于時世尊，在波羅㮈初轉無上法輪之後，帝釋天王從天上下，至耶輸陀宮殿之中，到已發覺耶輸陀言：",
        "from": "T03n0190_035:0816b27_12",
        "context_with_next_sentence": true
    },
    {
        "source_sentence": "『仁耶輸陀！",
        "from": "T03n0190_035:0816b27_18",
        "context_with_next_sentence": true
    },
    {
        "source_sentence": "仁今時至，必應不久捨家出家。",
        "from": "T03n0190_035:0816b28_11",
        "context_with_next_sentence": true
    },
    {
        "source_sentence": "』時，耶輸陀聞帝釋天如是言已，嘿然而受。",
        "from": "T03n0190_035:0816b29_10",
        "context_with_next_sentence": true
    },
    {
        "source_sentence": "既默受已，天曉之時，索駟馬車，欲往園中觀看善地。",
        "from": "T03n0190_035:0816c01_13",
        "context_with_next_sentence": true
    },
    {
        "source_sentence": "「爾時，世尊於晨朝時，著衣持鉢安庠而入波羅㮈城欲乞於食，即以長老阿奢踰時用為侍者。",
        "from": "T03n0190_035:0816c04_2",
        "context_with_next_sentence": true
    },
    {
        "source_sentence": "其耶輸陀，遙見如來向前而來，威儀端正，行步沈審，身體具足，諸相莊嚴，猶如虛空，滿於星宿。",
        "from": "T03n0190_035:0816c06_6",
        "context_with_next_sentence": true
    },
    {
        "source_sentence": "見已心生歡喜清淨，以內歡喜清淨之心，從車而下頂禮佛足，圍遶三匝，遶已還上車中而行。",
        "from": "T03n0190_035:0816c08_7",
        "context_with_next_sentence": true
    },
    {
        "source_sentence": "其耶輸陀，見於如來迴還未久，時佛知彼清淨之心，即便微㗛，放於光明。",
        "from": "T03n0190_035:0816c10_1",
        "context_with_next_sentence": true
    },
    {
        "source_sentence": "爾時，長老阿奢踰時整衣而立，偏袒右肩，右膝著地，合十指掌，向於如來，而白佛言：",
        "from": "T03n0190_035:0816c11_19",
        "context_with_next_sentence": true
    },
    {
        "source_sentence": "『希有世尊！",
        "from": "T03n0190_035:0816c12_3",
        "context_with_next_sentence": true
    },
    {
        "source_sentence": "何因緣故？",
        "from": "T03n0190_035:0816c12_8",
        "context_with_next_sentence": true
    },
    {
        "source_sentence": "微笑放光。",
        "from": "T03n0190_035:0816c12_13",
        "context_with_next_sentence": true
    },
    {
        "source_sentence": "』「爾時，佛告阿奢踰時，作如是言：",
        "from": "T03n0190_035:0816c13_15",
        "context_with_next_sentence": true
    },
    {
        "source_sentence": "『汝比丘！",
        "from": "T03n0190_035:0816c13_20",
        "context_with_next_sentence": true
    },
    {
        "source_sentence": "見此耶輸陀童子以不？",
        "from": "T03n0190_035:0816c14_7",
        "context_with_next_sentence": true
    },
    {
        "source_sentence": "』其至我邊，頂禮於我，三匝遶我，還退上車。",
        "from": "T03n0190_035:0816c15_7",
        "context_with_next_sentence": true
    },
    {
        "source_sentence": "阿奢踰時即白佛言：",
        "from": "T03n0190_035:0816c15_16",
        "context_with_next_sentence": true
    },
    {
        "source_sentence": "『唯然世尊！",
        "from": "T03n0190_035:0816c16_1",
        "context_with_next_sentence": true
    },
    {
        "source_sentence": "我向已見。",
        "from": "T03n0190_035:0816c16_6",
        "context_with_next_sentence": true
    },
    {
        "source_sentence": "』佛復告言：",
        "from": "T03n0190_035:0816c16_12",
        "context_with_next_sentence": true
    },
    {
        "source_sentence": "『汝今諦聽！",
        "from": "T03n0190_035:0816c16_18",
        "context_with_next_sentence": true
    },
    {
        "source_sentence": "此耶輸陀大善男子！",
        "from": "T03n0190_035:0816c17_4",
        "context_with_next_sentence": true
    },
    {
        "source_sentence": "今夜決定捨家出家，至於我邊，乞作沙門，作沙門已，不久而得阿羅漢果。",
        "from": "T03n0190_035:0816c18_17",
        "context_with_next_sentence": true
    },
    {
        "source_sentence": "』「時耶輸陀至園苑內，觀於善地，次第經行。",
        "from": "T03n0190_035:0816c19_19",
        "context_with_next_sentence": true
    },
    {
        "source_sentence": "時天帝釋，以神通力，即化作一死婦女屍，其身膖脹，將欲爛壞，蠅蛆雜蟲，處處唼食。",
        "from": "T03n0190_035:0816c21_17",
        "context_with_next_sentence": true
    },
    {
        "source_sentence": "時，耶輸陀見彼死屍如是臭爛，見已心生污癩之想，而自念言：",
        "from": "T03n0190_035:0816c23_4",
        "context_with_next_sentence": true
    },
    {
        "source_sentence": "『是臭爛身，有何可樂生於著心，而自放逸？",
        "from": "T03n0190_035:0816c24_4",
        "context_with_next_sentence": true
    },
    {
        "source_sentence": "復於此中，生於樂想？",
        "from": "T03n0190_035:0816c24_14",
        "context_with_next_sentence": true
    },
    {
        "source_sentence": "今已膿爛。",
        "from": "T03n0190_035:0816c24_19",
        "context_with_next_sentence": true
    },
    {
        "source_sentence": "』即口唱言：",
        "from": "T03n0190_035:0816c25_3",
        "context_with_next_sentence": true
    },
    {
        "source_sentence": "『我今不樂臭穢樂也。",
        "from": "T03n0190_035:0816c25_13",
        "context_with_next_sentence": true
    },
    {
        "source_sentence": "』欲還至家。",
        "from": "T03n0190_035:0816c25_19",
        "context_with_next_sentence": true
    },
    {
        "source_sentence": "而彼童子，從苑內出還入己堂，而彼在初夜欲眠睡時，天帝釋以神通力，令諸婇女悉皆著睡，而其家內，處處然燈，猶如臂大，堂堂盡照，令明不斷。",
        "from": "T03n0190_035:0816c29_7",
        "context_with_next_sentence": true
    },
    {
        "source_sentence": "「爾時，世尊當於彼夜作如是念：",
        "from": "T03n0190_035:0817a01_14",
        "context_with_next_sentence": true
    },
    {
        "source_sentence": "『今夜之中，其耶輸陀大善男子，決定勇猛，捨家出家，求作沙門。",
        "from": "T03n0190_035:0817a03_2",
        "context_with_next_sentence": true
    },
    {
        "source_sentence": "』如是念已，至於一河，名波羅那隋言斷除，渡至彼岸，自取草鋪，既鋪草已，結加趺坐，欲一夜眠，心為慈愍其耶輸陀善男子故。",
        "from": "T03n0190_035:0817a05_17",
        "context_with_next_sentence": true
    },
    {
        "source_sentence": "「時，耶輸陀正著睡眠，自然忽覺，而見堂內，處處安置臂許燈明，見諸婇女悉著睡眠。",
        "from": "T03n0190_035:0817a07_16",
        "context_with_next_sentence": true
    },
    {
        "source_sentence": "或有婇女，頸懸小鼓，或有婇女，挾於琵琶，或有婇女，挾於五絃，或有婇女抱持箜篌，或有婇女，以臂抱鼓，或有婇女，手執簫笛諸音聲等。",
        "from": "T03n0190_035:0817a10_20",
        "context_with_next_sentence": true
    },
    {
        "source_sentence": "或有婇女，露於半身，喘息而眠；",
        "from": "T03n0190_035:0817a11_14",
        "context_with_next_sentence": true
    },
    {
        "source_sentence": "或有婇女，頭髻解散，傾側而眠；",
        "from": "T03n0190_035:0817a12_8",
        "context_with_next_sentence": true
    },
    {
        "source_sentence": "或有婇女，流於涕唾不淨而眠；",
        "from": "T03n0190_035:0817a13_2",
        "context_with_next_sentence": true
    },
    {
        "source_sentence": "或有婇女，口齒相齩，作聲而眠；",
        "from": "T03n0190_035:0817a13_17",
        "context_with_next_sentence": true
    },
    {
        "source_sentence": "或有婇女覆面而眠；",
        "from": "T03n0190_035:0817a14_5",
        "context_with_next_sentence": true
    },
    {
        "source_sentence": "或有婇女仰面而眠。",
        "from": "T03n0190_035:0817a14_14",
        "context_with_next_sentence": true
    },
    {
        "source_sentence": "其耶輸陀，見於堂內諸婇女眠如是滿地，猶若死屍，一種無異。",
        "from": "T03n0190_035:0817a16_3",
        "context_with_next_sentence": true
    },
    {
        "source_sentence": "見已即生厭離之想，生大患想，心中樂欲求涅槃想，心欲建立向涅槃想。",
        "from": "T03n0190_035:0817a17_15",
        "context_with_next_sentence": true
    },
    {
        "source_sentence": "而作是念：",
        "from": "T03n0190_035:0817a18_1",
        "context_with_next_sentence": true
    },
    {
        "source_sentence": "『謂此大是恐怖之處！",
        "from": "T03n0190_035:0817a18_11",
        "context_with_next_sentence": true
    },
    {
        "source_sentence": "咄此大是擾亂不安怨嫌之處！",
        "from": "T03n0190_035:0817a19_4",
        "context_with_next_sentence": true
    },
    {
        "source_sentence": "』時耶輸陀如是見已，從其臥床忽然而起，脚著革屣，眾寶所成，論其價直，足二百千，著已意念，從堂欲下，至堂基邊，而無階道。",
        "from": "T03n0190_035:0817a22_2",
        "context_with_next_sentence": true
    },
    {
        "source_sentence": "時天帝釋，即將階道立著其前，身放光明，而此光明普照其家。",
        "from": "T03n0190_035:0817a23_10",
        "context_with_next_sentence": true
    },
    {
        "source_sentence": "「時耶輸陀見此明已，從堂而出，漸至父宮諸婇女邊，到已見父所臥堂內，用好香油，以為燈明，其炷如臂，迴地及柱，處處皆安。",
        "from": "T03n0190_035:0817a26_18",
        "context_with_next_sentence": true
    },
    {
        "source_sentence": "見諸婇女，皆著睡眠，懸抱樂器乃至如上，猶如死人在屍陀林，見已生於厭離之想，乃至生於極大恐怖。",
        "from": "T03n0190_035:0817a29_5",
        "context_with_next_sentence": true
    },
    {
        "source_sentence": "「時，耶輸陀從父堂出，漸至外門，見外門關，鑰鏁甚牢。",
        "from": "T03n0190_035:0817b02_4",
        "context_with_next_sentence": true
    },
    {
        "source_sentence": "而開門時，其聲遠徹聞半由旬。",
        "from": "T03n0190_035:0817b02_18",
        "context_with_next_sentence": true
    },
    {
        "source_sentence": "時天帝釋速疾開門，隱沒彼門不令作聲，畏耶輸陀出家之時有諸障礙。",
        "from": "T03n0190_035:0817b04_11",
        "context_with_next_sentence": true
    },
    {
        "source_sentence": "「時耶輸陀從家出已，至大城門，其門名跋陀羅婆提隋言賢主。",
        "from": "T03n0190_035:0817b06_7",
        "context_with_next_sentence": true
    },
    {
        "source_sentence": "既到於彼賢主城門，其門關閉門關甚牢，聲音遠聞，亦半由旬。",
        "from": "T03n0190_035:0817b07_15",
        "context_with_next_sentence": true
    },
    {
        "source_sentence": "時天帝釋，一念之頃開於彼門，又隱彼聲不令他聞。",
        "from": "T03n0190_035:0817b08_17",
        "context_with_next_sentence": true
    },
    {
        "source_sentence": "心如是念：",
        "from": "T03n0190_035:0817b09_3",
        "context_with_next_sentence": true
    },
    {
        "source_sentence": "『勿令有人障耶輸陀出家因緣。",
        "from": "T03n0190_035:0817b09_17",
        "context_with_next_sentence": true
    },
    {
        "source_sentence": "』「時，耶輸陀從城門出，漸漸至於波羅那河。",
        "from": "T03n0190_035:0817b10_19",
        "context_with_next_sentence": true
    },
    {
        "source_sentence": "爾時，彼河水忽暴漲，彌岸平滿，一切諸鳥，平頭而飲。",
        "from": "T03n0190_035:0817b12_3",
        "context_with_next_sentence": true
    },
    {
        "source_sentence": "時天帝釋，即便隱滅彼之光明。",
        "from": "T03n0190_035:0817b12_17",
        "context_with_next_sentence": true
    },
    {
        "source_sentence": "時耶輸陀至河此岸，即便停住，而口中唱：",
        "from": "T03n0190_035:0817b13_16",
        "context_with_next_sentence": true
    },
    {
        "source_sentence": "『謂此大患，咄大恐怖！",
        "from": "T03n0190_035:0817b14_6",
        "context_with_next_sentence": true
    },
    {
        "source_sentence": "』「爾時，世尊在河彼岸露地經行。",
        "from": "T03n0190_035:0817b15_14",
        "context_with_next_sentence": true
    },
    {
        "source_sentence": "爾時世尊為憐愍彼耶輸陀故，身放光明，以金色臂，展手而向耶輸陀邊，作如是言：",
        "from": "T03n0190_035:0817b17_11",
        "context_with_next_sentence": true
    },
    {
        "source_sentence": "『善來善來！",
        "from": "T03n0190_035:0817b17_17",
        "context_with_next_sentence": true
    },
    {
        "source_sentence": "汝耶輸陀！",
        "from": "T03n0190_035:0817b18_1",
        "context_with_next_sentence": true
    },
    {
        "source_sentence": "此處無患，此處無畏，此處安樂，此處自在。",
        "from": "T03n0190_035:0817b19_1",
        "context_with_next_sentence": true
    },
    {
        "source_sentence": "』而有偈說：",
        "from": "T03n0190_035:0817b19_7",
        "context_with_next_sentence": true
    },
    {
        "source_sentence": "「『如來既見彼心已，　　而口呼唱如是言：",
        "from": "T03n0190_035:0817b20_19",
        "context_with_next_sentence": true
    },
    {
        "source_sentence": "「汝來汝來耶輸陀，　　取此無畏涅槃路。",
        "from": "T03n0190_035:0817b21_18",
        "context_with_next_sentence": true
    },
    {
        "source_sentence": "世尊無所而不見，　　世尊無所而不知，",
        "from": "T03n0190_035:0817b22_0",
        "context_with_next_sentence": true
    },
    {
        "source_sentence": "是故能知於彼心，　　故言世尊諸明具。",
        "from": "T03n0190_035:0817b23_17",
        "context_with_next_sentence": true
    },
    {
        "source_sentence": "』「時，耶輸陀聞於世尊如是語已，即免一切心諸憂苦，即得心定。",
        "from": "T03n0190_035:0817b25_8",
        "context_with_next_sentence": true
    },
    {
        "source_sentence": "譬如有人後春行路，被諸熱惱，疲極飢渴，忽值一池，其水涼冷，入於其內，澡洗飲水，除滅一切熱惱諸苦。",
        "from": "T03n0190_035:0817b27_15",
        "context_with_next_sentence": true
    },
    {
        "source_sentence": "如是如是，其耶輸陀大善男子，聞佛如是安慰言已，即滅一切諸心憂惱，心得寂定。",
        "from": "T03n0190_035:0817b29_12",
        "context_with_next_sentence": true
    },
    {
        "source_sentence": "「時，耶輸陀大善男子，心生歡喜，踊躍無量，遍滿其體，不能自勝。",
        "from": "T03n0190_035:0817c02_8",
        "context_with_next_sentence": true
    },
    {
        "source_sentence": "脫彼眾寶所成革屣直二百千，棄已步入波羅那河。",
        "from": "T03n0190_035:0817c03_11",
        "context_with_next_sentence": true
    },
    {
        "source_sentence": "譬如有人捨於涕唾，無復心念即背而行。",
        "from": "T03n0190_035:0817c04_10",
        "context_with_next_sentence": true
    },
    {
        "source_sentence": "如是如是。",
        "from": "T03n0190_035:0817c04_15",
        "context_with_next_sentence": true
    },
    {
        "source_sentence": "其耶輸陀，棄捨革屣亦復如是，步入河渡，爾時彼河水故為淺。",
        "from": "T03n0190_035:0817c06_4",
        "context_with_next_sentence": true
    },
    {
        "source_sentence": "「時，耶輸陀善渡河已，至於彼岸，到世尊所。",
        "from": "T03n0190_035:0817c07_20",
        "context_with_next_sentence": true
    },
    {
        "source_sentence": "而耶輸陀，遙見世尊，威儀整頓，容止可觀，諸根寂靜，心意正定，乃至身以三十二相之所莊嚴，猶如虛空遍滿星宿，見已復生清淨歡喜，生歡喜已，漸到佛所，到佛所已，頂禮佛足，却住一面。",
        "from": "T03n0190_035:0817c12_6",
        "context_with_next_sentence": true
    },
    {
        "source_sentence": "「爾時，世尊見耶輸陀却一面已，即便為其次第說法，所謂說於布施之行，持戒之行，復說生天因緣之行，五欲罪患，諸漏未盡，尚有煩惱，讚歎出家清淨之法。",
        "from": "T03n0190_035:0817c16_11",
        "context_with_next_sentence": true
    },
    {
        "source_sentence": "而世尊知耶輸陀心已生歡喜，已生希有，心得柔軟，心得無礙，堪可受法。",
        "from": "T03n0190_035:0817c18_4",
        "context_with_next_sentence": true
    },
    {
        "source_sentence": "「爾時，世尊以佛所有令他喜言，令得道言，而向說法，所謂苦集滅道四諦，向耶輸陀，如是說時，時耶輸陀即於彼坐，遠離塵垢，盡煩惱界。",
        "from": "T03n0190_035:0817c22_1",
        "context_with_next_sentence": true
    },
    {
        "source_sentence": "離煩惱已，於諸法中，生淨法眼，所有結惑，皆滅除盡，如實證知。",
        "from": "T03n0190_035:0817c23_11",
        "context_with_next_sentence": true
    },
    {
        "source_sentence": "譬如淨衣無諸黑縷，入色即受。",
        "from": "T03n0190_035:0817c24_4",
        "context_with_next_sentence": true
    },
    {
        "source_sentence": "如是如是，其耶輸陀善男子心，即於彼坐，遠離塵垢，盡諸煩惱，乃至如實悉皆證知。",
        "from": "T03n0190_035:0817c26_2",
        "context_with_next_sentence": true
    },
    {
        "source_sentence": "「時，耶輸陀善男子婦，睡眠既覺，於其床上，忽然不見夫耶輸陀。",
        "from": "T03n0190_035:0817c28_8",
        "context_with_next_sentence": true
    },
    {
        "source_sentence": "彼心憶念耶輸陀故，兼復渴仰，思遲戀慕，即便往詣輸陀母邊，到已白言：",
        "from": "T03n0190_035:0818a01_3",
        "context_with_next_sentence": true
    },
    {
        "source_sentence": "『聖母！",
        "from": "T03n0190_035:0818a01_7",
        "context_with_next_sentence": true
    },
    {
        "source_sentence": "今知聖母愛子耶輸陀不？",
        "from": "T03n0190_035:0818a01_18",
        "context_with_next_sentence": true
    },
    {
        "source_sentence": "新婦昨夜，眠覺求覓，忽爾不見，不知何去？",
        "from": "T03n0190_035:0818a02_17",
        "context_with_next_sentence": true
    },
    {
        "source_sentence": "』「爾時，聖母聞是語已，憐憶愛念耶輸陀故，啼淚懊惱，急疾往詣耶輸陀父大長者邊，到已即白大長者言：",
        "from": "T03n0190_035:0818a05_7",
        "context_with_next_sentence": true
    },
    {
        "source_sentence": "『長者！",
        "from": "T03n0190_035:0818a05_11",
        "context_with_next_sentence": true
    },
    {
        "source_sentence": "今知仁所愛子耶輸陀不？",
        "from": "T03n0190_035:0818a06_2",
        "context_with_next_sentence": true
    },
    {
        "source_sentence": "』一一皆如新婦所說。",
        "from": "T03n0190_035:0818a06_12",
        "context_with_next_sentence": true
    },
    {
        "source_sentence": "「爾時，長者聞其宮中失耶輸陀，以憶念子耶輸陀故，遣使速往智慧人邊，或算師邊，博戲人邊，或婬女家，而告之言：",
        "from": "T03n0190_035:0818a09_12",
        "context_with_next_sentence": true
    },
    {
        "source_sentence": "『汝等人輩！",
        "from": "T03n0190_035:0818a09_18",
        "context_with_next_sentence": true
    },
    {
        "source_sentence": "宜速急疾往如是處求覓我子耶輸陀來。",
        "from": "T03n0190_035:0818a10_13",
        "context_with_next_sentence": true
    },
    {
        "source_sentence": "』「爾時，使者向波羅㮈城四衢道，振鈴而唱，如是告言：",
        "from": "T03n0190_035:0818a12_4",
        "context_with_next_sentence": true
    },
    {
        "source_sentence": "『若當有人能向我道見耶輸陀，知耶輸陀所在之處，所行之處，令我得見，令我得聞。",
        "from": "T03n0190_035:0818a14_2",
        "context_with_next_sentence": true
    },
    {
        "source_sentence": "我乞彼人百千價物。",
        "from": "T03n0190_035:0818a14_11",
        "context_with_next_sentence": true
    },
    {
        "source_sentence": "』即於後夜，教開城門，遣使疾馳，而遍告言：",
        "from": "T03n0190_035:0818a15_11",
        "context_with_next_sentence": true
    },
    {
        "source_sentence": "『汝等城外速疾往求我耶輸陀。",
        "from": "T03n0190_035:0818a16_4",
        "context_with_next_sentence": true
    },
    {
        "source_sentence": "』「爾時，長者耶輸陀父，當於彼夜天欲曉時，愁憂悵怏，啼哭泣淚，速疾往向跋陀羅提城門之邊，到已即出。",
        "from": "T03n0190_035:0818a19_7",
        "context_with_next_sentence": true
    },
    {
        "source_sentence": "漸漸行見其耶輸陀革屣蹤跡，見已尋逐革屣跡行，盡其跡已，於河岸上，見二百千價直革屣，少得本心，即作是念：",
        "from": "T03n0190_035:0818a21_18",
        "context_with_next_sentence": true
    },
    {
        "source_sentence": "『我所愛子耶輸陀者，今應不死。",
        "from": "T03n0190_035:0818a22_12",
        "context_with_next_sentence": true
    },
    {
        "source_sentence": "』出大喘息，心口念言：",
        "from": "T03n0190_035:0818a23_2",
        "context_with_next_sentence": true
    },
    {
        "source_sentence": "『若其身死，此之革屣，久應無有。",
        "from": "T03n0190_035:0818a23_18",
        "context_with_next_sentence": true
    },
    {
        "source_sentence": "』「時彼長者見革屣已，不觸不緣，棄捨而去。",
        "from": "T03n0190_035:0818a24_19",
        "context_with_next_sentence": true
    },
    {
        "source_sentence": "譬如有人，見他涕唾，不觀不念，棄捨而過。",
        "from": "T03n0190_035:0818a25_18",
        "context_with_next_sentence": true
    },
    {
        "source_sentence": "如是如是，其耶輸陀善男子父，見彼七寶所成一雙革屣，棄捨而過，即便渡彼波羅那河，尋求其子。",
        "from": "T03n0190_035:0818a28_3",
        "context_with_next_sentence": true
    },
    {
        "source_sentence": "爾時，世尊河邊遙見其耶輸陀善男子父向佛而來，世尊見已，作如是念：",
        "from": "T03n0190_035:0818a29_16",
        "context_with_next_sentence": true
    },
    {
        "source_sentence": "『此耶輸陀善男子父，既來求子，以愛念故，或能倉卒不避好惡，抱耶輸陀善男子身。",
        "from": "T03n0190_035:0818b02_13",
        "context_with_next_sentence": true
    },
    {
        "source_sentence": "我今可出變化神通，若作神通變化之事，而耶輸陀善男子父，在於此處，唯得以眼見耶輸陀善男子面，即便停住，勿令相觸。",
        "from": "T03n0190_035:0818b05_11",
        "context_with_next_sentence": true
    },
    {
        "source_sentence": "』「時耶輸陀善男子父，遙見世尊，威儀齊整，端正可喜，乃至譬如虛空中星莊嚴日月，心生歡喜，以歡喜心，往詣佛所。",
        "from": "T03n0190_035:0818b08_12",
        "context_with_next_sentence": true
    },
    {
        "source_sentence": "到佛所已，即白佛言：",
        "from": "T03n0190_035:0818b09_1",
        "context_with_next_sentence": true
    },
    {
        "source_sentence": "『善哉善哉！",
        "from": "T03n0190_035:0818b09_7",
        "context_with_next_sentence": true
    },
    {
        "source_sentence": "大德沙門，頗見我子耶輸陀者來此以不？",
        "from": "T03n0190_035:0818b10_4",
        "context_with_next_sentence": true
    },
    {
        "source_sentence": "』「爾時，佛告彼長者言：",
        "from": "T03n0190_035:0818b11_10",
        "context_with_next_sentence": true
    },
    {
        "source_sentence": "『大富長者！",
        "from": "T03n0190_035:0818b11_16",
        "context_with_next_sentence": true
    },
    {
        "source_sentence": "汝若知時，且少安坐，不久當得見耶輸陀。",
        "from": "T03n0190_035:0818b12_12",
        "context_with_next_sentence": true
    },
    {
        "source_sentence": "』時彼長者作如是念：",
        "from": "T03n0190_035:0818b13_2",
        "context_with_next_sentence": true
    },
    {
        "source_sentence": "『此大沙門！",
        "from": "T03n0190_035:0818b13_8",
        "context_with_next_sentence": true
    },
    {
        "source_sentence": "應不妄語，所言應實。",
        "from": "T03n0190_035:0818b13_18",
        "context_with_next_sentence": true
    },
    {
        "source_sentence": "』聞此語已，心生歡喜，踊躍充遍，不能自勝，頂禮佛足，却住一面，住一面已。",
        "from": "T03n0190_035:0818b15_11",
        "context_with_next_sentence": true
    },
    {
        "source_sentence": "「爾時，世尊即為長者次第方便如應說法，所謂行檀，及結使法悉皆滅已，如實證知。",
        "from": "T03n0190_035:0818b17_17",
        "context_with_next_sentence": true
    },
    {
        "source_sentence": "譬如淨衣易受染色，如是如是，時彼長者即於彼坐，遠離塵垢，如實證知，於諸法中，得法眼淨，渡煩惱海，越諸鄣礙，無復疑心，到無畏處，不從他聞。",
        "from": "T03n0190_035:0818b21_6",
        "context_with_next_sentence": true
    },
    {
        "source_sentence": "於世尊邊得聞法教，受佛歸依、受法歸依、受僧歸依，并受五戒。",
        "from": "T03n0190_035:0818b22_16",
        "context_with_next_sentence": true
    },
    {
        "source_sentence": "「爾時，人間彼大長者最在初首，為優婆塞，人身之中以三白成三歸依者，謂耶輸陀善男子父。",
        "from": "T03n0190_035:0818b25_2",
        "context_with_next_sentence": true
    },
    {
        "source_sentence": "其耶輸陀善男子父，於說法時，如是證見，如是觀行，得於道跡，見漏皆盡，一切法中，心得解脫。",
        "from": "T03n0190_035:0818b27_6",
        "context_with_next_sentence": true
    },
    {
        "source_sentence": "「爾時，世尊作如是念：",
        "from": "T03n0190_035:0818b28_10",
        "context_with_next_sentence": true
    },
    {
        "source_sentence": "『其耶輸陀善男子父，聞法見知，如實漏盡，心得解脫，不應在家受諸五欲，如昔在家。",
        "from": "T03n0190_035:0818c01_7",
        "context_with_next_sentence": true
    },
    {
        "source_sentence": "我今還可攝於神通。",
        "from": "T03n0190_035:0818c01_16",
        "context_with_next_sentence": true
    },
    {
        "source_sentence": "』爾時，世尊即攝神通，攝神通已，耶輸陀父即於彼坐，得見其子，見已而告耶輸陀言：",
        "from": "T03n0190_035:0818c03_16",
        "context_with_next_sentence": true
    },
    {
        "source_sentence": "『子耶輸陀！",
        "from": "T03n0190_035:0818c04_2",
        "context_with_next_sentence": true
    },
    {
        "source_sentence": "汝母憶汝受大苦惱，為汝故哭，為汝故悲，莫復為汝而取命終！",
        "from": "T03n0190_035:0818c05_11",
        "context_with_next_sentence": true
    },
    {
        "source_sentence": "汝可至彼與於彼命。",
        "from": "T03n0190_035:0818c06_2",
        "context_with_next_sentence": true
    },
    {
        "source_sentence": "』作是語已，其耶輸陀善男子即觀如來面。",
        "from": "T03n0190_035:0818c07_1",
        "context_with_next_sentence": true
    },
    {
        "source_sentence": "「爾時，世尊即便告彼耶輸陀父，作如是言：",
        "from": "T03n0190_035:0818c08_19",
        "context_with_next_sentence": true
    },
    {
        "source_sentence": "『汝大長者！",
        "from": "T03n0190_035:0818c09_3",
        "context_with_next_sentence": true
    },
    {
        "source_sentence": "於意云何？",
        "from": "T03n0190_035:0818c09_8",
        "context_with_next_sentence": true
    },
    {
        "source_sentence": "若有學人，已學諸智，已學見法，彼聞法時，證知漏盡，心得解脫，彼若迴心入於本家，能更復受五欲以不？",
        "from": "T03n0190_035:0818c11_14",
        "context_with_next_sentence": true
    },
    {
        "source_sentence": "』長者報言：",
        "from": "T03n0190_035:0818c11_20",
        "context_with_next_sentence": true
    },
    {
        "source_sentence": "『不也。",
        "from": "T03n0190_035:0818c12_3",
        "context_with_next_sentence": true
    },
    {
        "source_sentence": "世尊！",
        "from": "T03n0190_035:0818c12_6",
        "context_with_next_sentence": true
    },
    {
        "source_sentence": "』「爾時，世尊告長者言：",
        "from": "T03n0190_035:0818c13_10",
        "context_with_next_sentence": true
    },
    {
        "source_sentence": "『其耶輸陀善男子！",
        "from": "T03n0190_035:0818c13_19",
        "context_with_next_sentence": true
    },
    {
        "source_sentence": "今已學智見，證於諸法，如汝無異。",
        "from": "T03n0190_035:0818c14_13",
        "context_with_next_sentence": true
    },
    {
        "source_sentence": "今耶輸陀，聞說法時，證得道跡，諸漏已盡，心淨解脫。",
        "from": "T03n0190_035:0818c15_17",
        "context_with_next_sentence": true
    },
    {
        "source_sentence": "』佛告長者：",
        "from": "T03n0190_035:0818c16_1",
        "context_with_next_sentence": true
    },
    {
        "source_sentence": "『此耶輸陀善男子！",
        "from": "T03n0190_035:0818c16_10",
        "context_with_next_sentence": true
    },
    {
        "source_sentence": "今不應還歸住於家內受五欲事，如昔在家。",
        "from": "T03n0190_035:0818c17_9",
        "context_with_next_sentence": true
    },
    {
        "source_sentence": "』爾時長者即白佛言：",
        "from": "T03n0190_035:0818c17_19",
        "context_with_next_sentence": true
    },
    {
        "source_sentence": "『善哉！",
        "from": "T03n0190_035:0818c18_1",
        "context_with_next_sentence": true
    },
    {
        "source_sentence": "世尊！",
        "from": "T03n0190_035:0818c18_4",
        "context_with_next_sentence": true
    },
    {
        "source_sentence": "耶輸陀今生於人間，善得大利，善生世間，諸漏滅盡，心得解脫。",
        "from": "T03n0190_035:0818c19_12",
        "context_with_next_sentence": true
    },
    {
        "source_sentence": "』「爾時，世尊見耶輸陀善男子身，以諸瓔珞而莊嚴體，即說偈言：",
        "from": "T03n0190_035:0818c21_8",
        "context_with_next_sentence": true
    },
    {
        "source_sentence": "「『以諸瓔珞莊嚴身，　　寂定其心證於法，",
        "from": "T03n0190_035:0818c22_0",
        "context_with_next_sentence": true
    },
    {
        "source_sentence": "調伏諸根悉清淨，　　於諸眾生起大悲。",
        "from": "T03n0190_035:0818c23_17",
        "context_with_next_sentence": true
    },
    {
        "source_sentence": "若能如是諦實行，　　是則名為真梵行，",
        "from": "T03n0190_035:0818c24_0",
        "context_with_next_sentence": true
    },
    {
        "source_sentence": "亦名沙門釋種子，　　是亦名為比丘僧。",
        "from": "T03n0190_035:0818c25_17",
        "context_with_next_sentence": true
    },
    {
        "source_sentence": "』「時耶輸陀善男子父即白佛言：",
        "from": "T03n0190_035:0818c26_13",
        "context_with_next_sentence": true
    },
    {
        "source_sentence": "『善哉！",
        "from": "T03n0190_035:0818c26_17",
        "context_with_next_sentence": true
    },
    {
        "source_sentence": "世尊！",
        "from": "T03n0190_035:0818c26_20",
        "context_with_next_sentence": true
    },
    {
        "source_sentence": "願受我請，布施飲食，及耶輸陀善男子等。",
        "from": "T03n0190_035:0818c27_17",
        "context_with_next_sentence": true
    },
    {
        "source_sentence": "』爾時，世尊於長者邊，嘿然受請，為欲憐愍於長者故。",
        "from": "T03n0190_035:0818c29_1",
        "context_with_next_sentence": true
    },
    {
        "source_sentence": "「爾時，長者既見世尊嘿然受請，從座而起，頂禮佛足，圍遶三匝，辭佛而去。",
        "from": "T03n0190_035:0819a02_13",
        "context_with_next_sentence": true
    },
    {
        "source_sentence": "是時長者去未久間，其耶輸陀大善男子從坐而起，頂禮佛足，胡跪合掌，而白佛言：",
        "from": "T03n0190_035:0819a04_11",
        "context_with_next_sentence": true
    },
    {
        "source_sentence": "『善哉！",
        "from": "T03n0190_035:0819a04_15",
        "context_with_next_sentence": true
    },
    {
        "source_sentence": "世尊！",
        "from": "T03n0190_035:0819a04_18",
        "context_with_next_sentence": true
    },
    {
        "source_sentence": "唯願世尊！",
        "from": "T03n0190_035:0819a05_1",
        "context_with_next_sentence": true
    },
    {
        "source_sentence": "與我出家，受具足戒。",
        "from": "T03n0190_035:0819a05_11",
        "context_with_next_sentence": true
    },
    {
        "source_sentence": "』「爾時，佛告耶輸陀言：",
        "from": "T03n0190_035:0819a06_10",
        "context_with_next_sentence": true
    },
    {
        "source_sentence": "『善來比丘！",
        "from": "T03n0190_035:0819a06_16",
        "context_with_next_sentence": true
    },
    {
        "source_sentence": "汝今於我所說法中，行於梵行，正盡諸漏。",
        "from": "T03n0190_035:0819a07_13",
        "context_with_next_sentence": true
    },
    {
        "source_sentence": "』佛說是已，時其長老耶輸陀身，即成出家，得具足戒，為大沙門。",
        "from": "T03n0190_035:0819a09_2",
        "context_with_next_sentence": true
    },
    {
        "source_sentence": "當於是時，此世間中，七阿羅漢：",
        "from": "T03n0190_035:0819a09_17",
        "context_with_next_sentence": true
    },
    {
        "source_sentence": "一是世尊，及五比丘、耶輸陀等。",
        "from": "T03n0190_035:0819a10_11",
        "context_with_next_sentence": true
    },
    {
        "source_sentence": "「爾時，世尊於晨朝時，著衣持鉢，命耶輸陀用為侍者，向其父家。",
        "from": "T03n0190_035:0819a12_8",
        "context_with_next_sentence": true
    },
    {
        "source_sentence": "到彼家已，鋪座而坐。",
        "from": "T03n0190_035:0819a12_18",
        "context_with_next_sentence": true
    },
    {
        "source_sentence": "是時長老耶輸陀母，并及長老耶輸陀婦，來向佛邊，到佛所已，頂禮佛足，却坐一面，退一面已。",
        "from": "T03n0190_035:0819a15_1",
        "context_with_next_sentence": true
    },
    {
        "source_sentence": "世尊次第而為說法，所謂如是說布施行，乃至清淨，如來悉知彼等一切，心生歡喜清淨柔軟，心無障礙。",
        "from": "T03n0190_035:0819a17_8",
        "context_with_next_sentence": true
    },
    {
        "source_sentence": "「爾時世尊，所有諸佛令歡喜法，所謂苦諦，及苦集諦，苦滅得道，世尊為彼說是法時，彼等於坐，遠離諸塵，得清淨智，煩惱界盡，於諸法中，得淨法眼。",
        "from": "T03n0190_035:0819a21_6",
        "context_with_next_sentence": true
    },
    {
        "source_sentence": "所有垢法，諸可滅法，一切知已，皆悉滅盡，如實證知。",
        "from": "T03n0190_035:0819a22_11",
        "context_with_next_sentence": true
    },
    {
        "source_sentence": "譬如淨衣無有垢膩，隨所染入，而受其色。",
        "from": "T03n0190_035:0819a23_9",
        "context_with_next_sentence": true
    },
    {
        "source_sentence": "如是如是，彼等眷屬，坐於彼座，遠離塵垢，所有垢法，皆悉滅已，如實證知。",
        "from": "T03n0190_035:0819a25_2",
        "context_with_next_sentence": true
    },
    {
        "source_sentence": "彼等婦人，既見諸法，得證深入，到諸法邊，渡煩惱壙，得無疑畏，不從他人說法聽證。",
        "from": "T03n0190_035:0819a27_1",
        "context_with_next_sentence": true
    },
    {
        "source_sentence": "世尊教中，得知見已，歸依佛、法及歸依僧，即受五戒。",
        "from": "T03n0190_035:0819a28_6",
        "context_with_next_sentence": true
    },
    {
        "source_sentence": "「爾時，世間當於是日，最初人中三歸受戒，先得成為優婆夷者，所謂長老耶輸陀母，并及長老耶輸陀婦，所有一切諸眷屬等。",
        "from": "T03n0190_035:0819b02_16",
        "context_with_next_sentence": true
    },
    {
        "source_sentence": "「爾時，善覺大富長者，既聞世尊為其眷屬如應說法，聞已歡喜，即起辦食。",
        "from": "T03n0190_035:0819b04_13",
        "context_with_next_sentence": true
    },
    {
        "source_sentence": "長者及妻，并其新婦，自手將好種種美食，奉供養佛及耶輸陀。",
        "from": "T03n0190_035:0819b06_1",
        "context_with_next_sentence": true
    },
    {
        "source_sentence": "所謂舐𠲿咋噉㗘唼，其所施食，悉皆充足，恣意飽食。",
        "from": "T03n0190_035:0819b07_6",
        "context_with_next_sentence": true
    },
    {
        "source_sentence": "「爾時，長老耶輸陀父善覺、長者婦及新婦，見佛食訖收衣攝鉢，洗於手足，如是清淨安坐竟已，人別各自將一小鋪，次第相隨來向佛前依大小坐。",
        "from": "T03n0190_035:0819b11_5",
        "context_with_next_sentence": true
    },
    {
        "source_sentence": "爾時，世尊既見善覺長者眷屬如法而來坐於前已，如來慈愍，為欲度脫使離苦惱，是故為其如應說法。",
        "from": "T03n0190_035:0819b13_12",
        "context_with_next_sentence": true
    },
    {
        "source_sentence": "彼聞法已，心生歡喜，信心熾盛，威德增上。",
        "from": "T03n0190_035:0819b14_12",
        "context_with_next_sentence": true
    },
    {
        "source_sentence": "爾時，彼等既聽法已，乃至一切心生歡喜，如是知已。",
        "from": "T03n0190_035:0819b15_15",
        "context_with_next_sentence": true
    },
    {
        "source_sentence": "爾時，世尊即從坐起，其耶輸陀即隨佛行。",
        "from": "T03n0190_035:0819b16_13",
        "context_with_next_sentence": true
    },
    {
        "source_sentence": "佛本行集經卷第三十五",
        "from": "T03n0190_035:0819b17_100",
        "context_with_next_sentence": false
    }
]