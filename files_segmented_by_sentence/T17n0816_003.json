{
    "T17n0816_003:0808b13_0": "佛說道神足無極變化經卷第三",
    "T17n0816_003:0808b15_0": "西晉安息三藏安法欽譯",
    "T17n0816_003:0808b16_0": "於是月星天子語月天子言：「如是菩薩學，名為學菩薩。」",
    "T17n0816_003:0808b17_1": "復問：「何所是菩薩學？」",
    "T17n0816_003:0808b17_2": "報言：「天子！",
    "T17n0816_003:0808b18_0": "菩薩學於菩薩，於是無身無身行、無口無口行、無意無意行，是為菩薩學。",
    "T17n0816_003:0808b19_1": "菩薩於身無所學亦無所獲，亦無所失亦無所亡，如是，天子！",
    "T17n0816_003:0808b21_0": "菩薩學。」",
    "T17n0816_003:0808b21_1": "復言：「天子！",
    "T17n0816_003:0808b21_2": "如是學，為如來所授決耶？」",
    "T17n0816_003:0808b22_0": "月天子語月星天子言：「不。",
    "T17n0816_003:0808b22_1": "作是學者世尊不與決。",
    "T17n0816_003:0808b23_2": "何以故？",
    "T17n0816_003:0808b23_3": "不念於是學、不念有所說、亦不念我、亦不念有所求、亦不念我有所學，是名為學。",
    "T17n0816_003:0808b25_4": "語分部於世不合會、其有言我作是學，為不諦、為非說，不念言有我；亦不言是諦；亦不言我是菩薩學。」",
    "T17n0816_003:0808b27_5": "復問：「若有幾事，天子！",
    "T17n0816_003:0808b27_6": "得審諦報住？」",
    "T17n0816_003:0808b28_7": "答言：「於所願常高舉而不下亦不中間，於願常在心未曾休懈，雖有是而不作是法，為最是法，不如於是法審諦覺知，是名為住，為審諦住。」",
    "T17n0816_003:0808c02_8": "復問言：「天子！",
    "T17n0816_003:0808c02_9": "持何所法得如來授決？」",
    "T17n0816_003:0808c03_10": "報言：「不於凡人法有所捨，亦不於佛法有所得，用是故如來授決。",
    "T17n0816_003:0808c04_11": "天子！",
    "T17n0816_003:0808c04_12": "如是法無所捨，於是法無所得，我以是故為如來所授決。」",
    "T17n0816_003:0808c06_0": "復問：「如是，凡人為皆授決。",
    "T17n0816_003:0808c06_1": "何以故？",
    "T17n0816_003:0808c06_2": "如者不捨凡人，亦不捨凡人法，於佛法亦無所得。」",
    "T17n0816_003:0808c07_3": "復言：「天子！",
    "T17n0816_003:0808c08_4": "何因緣為凡人法？」",
    "T17n0816_003:0808c08_5": "復言：「法空，法界亦空？」",
    "T17n0816_003:0808c09_0": "復言：「天子！",
    "T17n0816_003:0808c09_1": "何因緣為佛法如者拘利佛亦如？」",
    "T17n0816_003:0808c10_0": "報言：「天子！",
    "T17n0816_003:0808c10_1": "能於虛空界、於法界，能有所捨不？」",
    "T17n0816_003:0808c11_0": "報言：「天子！",
    "T17n0816_003:0808c11_1": "不於如如者於拘利佛為可有所得？」",
    "T17n0816_003:0808c12_2": "報言：「不久。",
    "T17n0816_003:0808c12_3": "天子！",
    "T17n0816_003:0808c12_4": "如是天子！",
    "T17n0816_003:0808c12_5": "次第說，於凡人法無所捨；於佛法無所得。",
    "T17n0816_003:0808c13_6": "用是為如來所授決。」",
    "T17n0816_003:0808c14_7": "復言：「云何於空界、法界，於如、於拘利佛，從是得決耶？」",
    "T17n0816_003:0808c15_8": "報言：「天子！",
    "T17n0816_003:0808c15_9": "不爾。」",
    "T17n0816_003:0808c15_10": "復問言：「云何，天子！",
    "T17n0816_003:0808c16_11": "於空界、於法界、於如、於拘利佛，於是不得決，餘諸佛復從何所得決？」",
    "T17n0816_003:0808c17_12": "報言：「怛薩如、受決如，空界、法界怛薩拘利佛。",
    "T17n0816_003:0808c18_13": "如是天子！",
    "T17n0816_003:0808c18_14": "法乎法如此，法乎法也如是授決，是為受決。",
    "T17n0816_003:0808c19_15": "為得決已，不離阿耨多羅三耶三菩，不離阿惟三佛。」",
    "T17n0816_003:0808c21_16": "於是月星天子前白佛言：「世尊！",
    "T17n0816_003:0808c21_17": "是月天子逮得深慧，所說乃爾？」",
    "T17n0816_003:0808c22_18": "佛言：「如是說法，天子！",
    "T17n0816_003:0808c23_19": "菩薩為逮得忍，若求索、若發遣；若於一切諸法界，若說、若有所說，不能於法界有所見，不能有所語，亦不能有所傳。",
    "T17n0816_003:0808c25_20": "何以故？",
    "T17n0816_003:0808c25_21": "於法界無所語亦無所說：如是法界、如是人界。",
    "T17n0816_003:0808c26_22": "如是人界是為佛力處，如是佛力處一切諸法如是！",
    "T17n0816_003:0808c28_23": "如是天子！",
    "T17n0816_003:0808c28_24": "如是菩薩為如法住，如是住不復信餘事，亦不隨餘事，如是者當復因何等令佛有所說？」",
    "T17n0816_003:0809a01_25": "爾時賢者大目揵連於釋提桓因宮紫紺殿上，為諸天子眾說法。",
    "T17n0816_003:0809a02_26": "爾時大目揵連從座起便彷佯，心念言：「如來、無所著、等正覺在此，閻浮提為已空。",
    "T17n0816_003:0809a04_27": "閻浮提有無央數人飢虛，欲作功德，不見佛、不聞法，於所作為轉減。」",
    "T17n0816_003:0809a06_28": "於是大目揵連作是念已，持天眼遍視閻浮提，便見佛、如來、無所著、等正覺在萍沙宮中食，與大比丘眾千二百五十人俱。",
    "T17n0816_003:0809a08_29": "是時大目揵連復自見在佛左而坐，自見身形被服坐在佛邊無有增減，復自思惟：「得無世尊還閻浮提？」",
    "T17n0816_003:0809a11_30": "復更視巴質樹下，見佛世尊與無央數諸天眾圍繞而為說法，見舍利弗坐佛之右，自見目連與諸比丘坐佛之左，復與大比丘俱。",
    "T17n0816_003:0809a14_31": "於是賢者大目揵連見甚大可怪：「諸佛世尊所作為不可思議，諸佛世尊為威神為大，為能為大，分於閻浮提說法如故，而不斷絕於第二忉利天上為諸天說法。」",
    "T17n0816_003:0809a17_32": "爾時大目揵連復大疑怪，復更諦視。",
    "T17n0816_003:0809a18_33": "見佛在舍衛祇洹給孤獨園，與無央數眾圍繞而為說法。",
    "T17n0816_003:0809a19_34": "復自見在於會中如其像貌，舍利弗、摩訶迦旃延、分耨、須菩提、離越賢者、子劫頻奴，一切諸大弟子眾皆悉見，如在舍衛、如在羅閱祇、如在忉利天。",
    "T17n0816_003:0809a23_35": "於是大目揵連復重思惟閻浮提，復見迦維羅衛大國尼拘類，見佛從尼拘類園出，入迦維羅衛大國而行分衛。",
    "T17n0816_003:0809a25_36": "復見比丘形像如目連，於是復見佛在維耶離大國與大比丘眾俱，至離垢月童子家飲食。",
    "T17n0816_003:0809a27_37": "目連復自見色像貌與大比丘眾俱，於是大目揵連見佛在波羅柰大國從分衛還，自見色像貌亦在其中。",
    "T17n0816_003:0809b01_38": "復思惟遍視閻浮提，所在處皆見有佛，若樹下、若巖石間，及閻浮提地上佛悉遍滿，皆見佛、比丘僧俱圍繞。",
    "T17n0816_003:0809b03_39": "若干百千所在、聚落皆悉遍見。",
    "T17n0816_003:0809b04_40": "於是目連重復甚大疑怪？",
    "T17n0816_003:0809b04_41": "更思惟已，持天眼視欝單曰，見佛與比丘僧俱受食，亦自見身在其中、亦見餘弟子。",
    "T17n0816_003:0809b06_42": "復視弗于逮，亦見佛在大身眾人中而為說法；於拘耶尼地亦復如是，見佛世尊坐禪，無央數千眾皆見，為佛作禮。",
    "T17n0816_003:0809b09_43": "諸弟子眾亦各各隨其色像貌而坐三昧三摩越，亦自見身在其中。",
    "T17n0816_003:0809b10_44": "於是目連倍復疑怪？",
    "T17n0816_003:0809b11_45": "復坐思惟地上諸神，於是復見佛與諸弟子眾，亦復自見在其中及眾弟子，如是虛空中諸神亦見佛在其中，為虛空中諸無央數百千諸天而為說法，亦自見身與眾弟子在其中。",
    "T17n0816_003:0809b15_46": "如是第一四王天、上炎天、兜術天、尼摩羅提天、波羅尼蜜惒耶拔致天，乃至梵天遍視，復見佛在梵天與無央數百千梵天圍遶而為說法，亦自見身色像貌，及一切眾會者皆悉如大目揵連，神足變化在所作為皆悉爾，自見在中為一切而說法皆如目連。",
    "T17n0816_003:0809b21_47": "復變諸會者皆如舍利弗比丘，智慧光明於大眾中為師子吼。",
    "T17n0816_003:0809b22_48": "如是比各各自以慧力為說大弟子法。",
    "T17n0816_003:0809b23_49": "於是大目揵連驚怖衣毛為竪甚可怪，踊躍歡喜則生善心，三反自稱譽言：「乃爾乃爾！",
    "T17n0816_003:0809b25_50": "諸佛世尊甚大可怪，無罣礙行所作亦甚可怪。」",
    "T17n0816_003:0809b26_51": "大踊所成歡喜踊躍，五體投地讚歎言：「南無佛！」",
    "T17n0816_003:0809b27_52": "爾時聞大音聲響，忉利天皆為震動，於是無央數百千天聚會，俱到佛所白佛言：「唯，世尊！",
    "T17n0816_003:0809b29_53": "何因緣有是大音聲，感動是地乃爾！",
    "T17n0816_003:0809c01_54": "所問如是。",
    "T17n0816_003:0809c01_55": "如來！」",
    "T17n0816_003:0809c01_56": "佛言：「如是天子！",
    "T17n0816_003:0809c02_57": "大目揵連於佛大地踊躍自歸，五體投地，感動使爾！」",
    "T17n0816_003:0809c03_58": "佛言：「如是天子！",
    "T17n0816_003:0809c03_59": "是比丘目連當自來問於是。」",
    "T17n0816_003:0809c04_60": "比丘目連起住，疾疾往到佛所，前以頭面著佛足，遶佛三匝已住佛前，叉十指為佛作禮。",
    "T17n0816_003:0809c06_61": "是時目連於佛前說偈言：「持力不可稱，　　佛為已逮得；　如佛之所行，　　世雄難思議。",
    "T17n0816_003:0809c09_0": "　垢垢已離三，　　心意皆已調；　天人之中尊！",
    "T17n0816_003:0809c10_1": "　　一切所供養。",
    "T17n0816_003:0809c11_0": "　雖有百千日，　　滿於虛空中；　盲者無所見，　　盲者不蒙光。",
    "T17n0816_003:0809c13_0": "　十力放光明，　　弟子因所見；　一切諸弟子，　　不能及佛明。",
    "T17n0816_003:0809c15_0": "　從胎盲無見，　　弟子行亦爾！",
    "T17n0816_003:0809c16_0": "　不能知佛慧，　　亦復不能持。",
    "T17n0816_003:0809c17_0": "　雖有信受是，　　如來之法教；　於是無能知，　　不及尊所行。",
    "T17n0816_003:0809c19_0": "　譬若如大海，　　欲比牛跡水；　其德如須彌，　　喻之於芥子。",
    "T17n0816_003:0809c21_0": "　如日之光明，　　寧與螢火等；　佛世尊之德，　　弟子不能及。",
    "T17n0816_003:0809c23_0": "　不可以須彌，　　方之譬芥子；　日月之光明，　　比之於螢火；　比之牛跡水，　　不可以大海；　比之於弟子，　　不可以菩薩。",
    "T17n0816_003:0809c27_0": "　譬若如盲人，　　以比有目者；　若復有乞人，　　以比遮迦越！",
    "T17n0816_003:0809c29_0": "　譬如月光明，　　比之以星宿；　如佛世尊德，　　弟子不能當。",
    "T17n0816_003:0810a02_0": "　在於人間行，　　復現須彌頂；　所現譬如幻，　　一切蒙福祐。",
    "T17n0816_003:0810a04_0": "　不知佛在彼，　　我憶天下空；　不復得見佛，　　及與比丘僧。",
    "T17n0816_003:0810a06_0": "　我於此宮舍，　　常止坐其中；　為諸天婇女，　　教誡說法事。",
    "T17n0816_003:0810a08_0": "　便自以天眼，　　觀視閻浮利；　即見諸百國，　　謂之無福地。",
    "T17n0816_003:0810a10_0": "　思惟是天下，　　便即見世尊！",
    "T17n0816_003:0810a11_0": "　在於羅閱祇，　　與弟子共食。",
    "T17n0816_003:0810a12_0": "　在萍沙王家，　　處於大宮中；　與諸眾會俱，　　眷屬而圍遶。",
    "T17n0816_003:0810a14_0": "　在於是見佛，　　譬視氷山雪；　自見目連身，　　住止在佛左。",
    "T17n0816_003:0810a16_0": "　又見舍利弗！",
    "T17n0816_003:0810a16_1": "　　侍在佛之右；　并復及於餘，　　一切諸弟子。",
    "T17n0816_003:0810a18_0": "　我自憶呼佛，　　下在閻浮利；　還在忉利天，　　佛故在其處。",
    "T17n0816_003:0810a20_0": "　於是熟自視，　　止在忉利天；　諦復自思惟，　　處在閻浮利。",
    "T17n0816_003:0810a22_0": "　又復見世尊！",
    "T17n0816_003:0810a22_1": "　　在於舍衛國；　坐於大眾中，　　一切廣說法。",
    "T17n0816_003:0810a24_0": "　亦復自見身，　　在於大會中；　亦見舍利弗！",
    "T17n0816_003:0810a25_1": "　　及與諸弟子。",
    "T17n0816_003:0810a26_0": "　復現於釋種，　　現行而分衛；　見在維耶離，　　而行受人食。",
    "T17n0816_003:0810a28_0": "　現住波羅柰，　　行步而出入；　諸有所在處，　　皆自見其身。",
    "T17n0816_003:0810b01_0": "　現到欝單曰，　　與諸弟子眾；　共行而分衛，　　見到阿耨達。",
    "T17n0816_003:0810b03_0": "　亦現在於彼，　　與其弟子眾，　皆坐而共食。",
    "T17n0816_003:0810b04_1": "　　又復見世尊！",
    "T17n0816_003:0810b05_0": "　現至拘耶尼，　　復在弗于逮，　為無數拘利，　　而為說其義。",
    "T17n0816_003:0810b07_0": "　皆自見目連！",
    "T17n0816_003:0810b07_1": "　　在彼作變化；　自現神足力，　　示人本所行。",
    "T17n0816_003:0810b09_0": "　於是諸地神，　　見其所居處；　虛空諸神天，　　為之理法事。",
    "T17n0816_003:0810b11_0": "　皆悉具示之，　　今覩無上法；　在於四王天，　　皆為說正法。",
    "T17n0816_003:0810b13_0": "　於炎天所見，　　亦復悉如是！",
    "T17n0816_003:0810b14_0": "　見在兜術天，　　亦復見魔天。",
    "T17n0816_003:0810b15_0": "　現於尼摩羅，　　波耶尼蜜天；　悉見諸弟子，　　并及與世尊！",
    "T17n0816_003:0810b17_0": "　在於梵天上，　　所見亦如是！",
    "T17n0816_003:0810b18_0": "　為諸拘利梵，　　皆為其說法。",
    "T17n0816_003:0810b19_0": "　於是自見身，　　遍在諸梵中；　一切餘弟子，　　其眾皆如是。",
    "T17n0816_003:0810b21_0": "　前諸過去佛，　　所行皆如是；　經行及與樹，　　若龕及臥處。",
    "T17n0816_003:0810b23_0": "　於是皆悉見，　　無數諸法王；　其如是比類，　　皆如釋師子！",
    "T17n0816_003:0810b25_0": "　我自在是間，　　所見甚可怪；　其所見法事，　　雄特無過是。",
    "T17n0816_003:0810b27_0": "　諸佛之世尊！",
    "T17n0816_003:0810b27_1": "　　可怪放光明；　乃作是變化，　　神足中最尊。",
    "T17n0816_003:0810b29_0": "　在於忉利天，　　說法不往來；　悉遍閻浮提，　　處處皆悉見。",
    "T17n0816_003:0810c02_0": "　國邑與郡縣，　　聚落及餘處；　常等讚歎之，　　為其而說法。",
    "T17n0816_003:0810c04_0": "　如我之所覩，　　為皆見世尊！",
    "T17n0816_003:0810c05_0": "　并見諸弟子，　　為皆得寂定。",
    "T17n0816_003:0810c06_0": "　大拘路拘路，　　復及與離越；　迦旃延、分耨，　　及與大迦葉。",
    "T17n0816_003:0810c08_0": "　我皆為已見，　　諸佛世尊跡；　無數所讚歎，　　聞之若如海。",
    "T17n0816_003:0810c10_0": "　於是悉自見，　　其身皆在中；　無央數之德，　　其場聚如是！",
    "T17n0816_003:0810c12_0": "　如是大音聲，　　為在須彌頂；　以是禮世尊！",
    "T17n0816_003:0810c13_1": "　　其德難思議。",
    "T17n0816_003:0810c14_0": "　恐怖求自歸，　　衣毛為之竪；　今願持五體，　　頭面自歸禮。",
    "T17n0816_003:0810c16_0": "　如是大音聲，　　普周無不聞；　諸是三千界，　　皆為大震動。",
    "T17n0816_003:0810c18_0": "　在於須彌頂，　　廣放大光明；　我亦於是住，　　皆悉而遍見。",
    "T17n0816_003:0810c20_0": "　我於是驚怖，　　疾疾到佛所；　時即便往詣，　　前見人中尊！",
    "T17n0816_003:0810c22_0": "　而問於是法，　　恐懼心所怪；　皆施行何等？",
    "T17n0816_003:0810c23_1": "　　能作是變應。",
    "T17n0816_003:0810c24_0": "　何所是佛事？",
    "T17n0816_003:0810c24_1": "　　惟願為說之。",
    "T17n0816_003:0810c25_0": "　如是閻浮利，　　天上亦如此，　於東西南北，　　四面俱皆是；　若在於梵天，　　虛空亦復爾！",
    "T17n0816_003:0810c28_0": "　我自呼有德，　　施祐謂為益；　自恃得道時，　　神足為無比。",
    "T17n0816_003:0811a01_0": "　我求甚使疾，　　焦燒道根本；　違失如來行，　　遠離於佛慧。",
    "T17n0816_003:0811a03_0": "　於是自思念，　　是心無解脫；　本造當如是，　　發心求佛道。",
    "T17n0816_003:0811a05_0": "　今悔無所益，　　於行為了盡；　諸情悉已斷，　　於佛法無益。",
    "T17n0816_003:0811a07_0": "　譬如人入海，　　行採求眾寶；　捨摩尼不取，　　而更求污泥。",
    "T17n0816_003:0811a09_0": "　自察如我智，　　并復及餘人；　棄於世尊行，　　而反求弟子。",
    "T17n0816_003:0811a11_0": "　若疑有懈怠，　　是行不得佛；　精進發道意，　　合會諸善德。",
    "T17n0816_003:0811a13_0": "　如是勤苦行，　　可得過三界；　其能作是行，　　佛慧可疾得。",
    "T17n0816_003:0811a15_0": "　惟願稽首禮，　　歸命諸世尊！",
    "T17n0816_003:0811a16_0": "　其有逮得是，　　持最尊佛慧。",
    "T17n0816_003:0811a17_0": "　能現無極變，　　獨有釋師子！",
    "T17n0816_003:0811a18_0": "　諸有見聞者，　　疑惑為永除。」",
    "T17n0816_003:0811a19_0": "爾時佛讚賢者大目揵連：「如汝境界能視能見。",
    "T17n0816_003:0811a20_1": "復次目連！",
    "T17n0816_003:0811a20_2": "如諸佛世尊境界不可思惟，令一切人及蜎飛蠕動，皆得辟支佛，都合會是智、共消息，不能知不能見，何況汝一弟子而欲計量知是？",
    "T17n0816_003:0811a23_3": "一處之所作尚不能知，況佛境界而欲得知耶？",
    "T17n0816_003:0811a24_4": "如是目連！",
    "T17n0816_003:0811a24_5": "復次當來輩皆共聚會，是輩聚會已，共坐一處視道變化，如是如來等正覺變化現道神足，名為道變化、神足變化、無極變化，法言所說。」",
    "T17n0816_003:0811a27_6": "目連則言：「如是。",
    "T17n0816_003:0811a28_7": "世尊！」",
    "T17n0816_003:0811a28_8": "賢者大目揵連聞佛所說已，自見身在蓮華上，放身光明而在梵天，自於其處所語，四天下皆聞。",
    "T17n0816_003:0811b01_9": "於是目連說偈言：「佛出於世間，　　甚為難得值；　無數億百千，　　難計拘利劫。",
    "T17n0816_003:0811b04_0": "　譬如優曇鉢，　　其華甚難值；　如是佛難見，　　世尊過於是。",
    "T17n0816_003:0811b06_0": "　譬之若尊王，　　飛行遮迦越；　常而有神足，　　福德力亦爾！",
    "T17n0816_003:0811b08_0": "　其子有千人，　　七寶皆悉具；　往到於佛所，　　聽受上法言。",
    "T17n0816_003:0811b10_0": "　梵天與帝釋！",
    "T17n0816_003:0811b10_1": "　　所欲得自在；　若欲樂天上，　　復樂於人間。",
    "T17n0816_003:0811b12_0": "　五樂以自娛，　　恣心歡喜樂；　往到法王所，　　一切可得願。",
    "T17n0816_003:0811b14_0": "　若能有棄離，　　一切諸愛欲；　到於泥洹寂，　　如服甘露味。",
    "T17n0816_003:0811b16_0": "　其欲逮無極，　　得最神足力；　當詣世雄所，　　聽受上法言。",
    "T17n0816_003:0811b18_0": "　若有辟支佛！",
    "T17n0816_003:0811b18_1": "　　及與諸弟子；　於是兩足中，　　佛為最尊上。",
    "T17n0816_003:0811b20_0": "　降伏於魔王，　　并及諸官屬；　當往到如來！",
    "T17n0816_003:0811b21_1": "　　見於法之主！」",
    "T17n0816_003:0811b22_0": "於是大目揵連發起無央數那術億百千天子，欲界、色界疾疾各以所有天華、天香、天傅、飾華、天澤香，皆持欲往到佛所，各持是華供養散於佛上，以頭面稽首禮佛足，却住一面。",
    "T17n0816_003:0811b26_0": "於是目揵連以神足力聚會諸天眾共在一處已，便往到佛所，前以頭面著佛足，皆却住一面。",
    "T17n0816_003:0811b28_1": "佛爾時語目連言：「目連！",
    "T17n0816_003:0811b28_2": "聽我所說道神足變化無極法言。」",
    "T17n0816_003:0811b29_3": "於是目連受教而聽。",
    "T17n0816_003:0811b29_4": "「復次目連！",
    "T17n0816_003:0811c01_5": "三千大千剎土，百億日月、百億大海、百億須彌山、百億四天下，是名三千大千世界，為一佛剎。",
    "T17n0816_003:0811c03_6": "於目連意云何？",
    "T17n0816_003:0811c03_7": "呼一閻浮利謂我於是中得道？",
    "T17n0816_003:0811c04_8": "目連！",
    "T17n0816_003:0811c04_9": "莫作是視。",
    "T17n0816_003:0811c04_10": "何以故？",
    "T17n0816_003:0811c04_11": "目連！",
    "T17n0816_003:0811c05_0": "於一切四天下，隨其所願上中下而為說法，知誰當得阿惟三佛、誰在母腹中、誰在兜術天、誰復般泥洹，皆悉知。",
    "T17n0816_003:0811c08_0": "「復次目揵連！",
    "T17n0816_003:0811c08_1": "於是三千大千剎土東方，去是四天下，萬二千四天下。",
    "T17n0816_003:0811c09_2": "其四天下世界名無塵，有佛號字比羅耶摩提(晉言：如鏡明無垢)，今現在說法。",
    "T17n0816_003:0811c11_3": "復次目連！",
    "T17n0816_003:0811c11_4": "彼四天下世界人民無婬、怒、癡，常親近道法，樂聽受奉行；彼有求菩薩道者，少求辟支佛道者，求弟子行者甚眾多。",
    "T17n0816_003:0811c13_5": "「復次目連！",
    "T17n0816_003:0811c14_6": "彼佛（如鏡明無垢）一一所說法，九十九億人解弟子乘，於彼不說沙門之四德，不如是聞說沙門之四德。",
    "T17n0816_003:0811c16_7": "何等四德？",
    "T17n0816_003:0811c16_8": "須陀洹、斯陀含、阿那含、阿羅漢。",
    "T17n0816_003:0811c17_9": "「復次目連！",
    "T17n0816_003:0811c17_10": "彼世界人在一坐，皆得六通之證，逮八惟務禪，皆自念知為脫於生死，歡喜踊在虛空中，去地七仞，坐於虛空便般泥洹，身中出火還自燒身，亦無有骨亦不見灰，都無所有。",
    "T17n0816_003:0811c21_11": "如是目連！",
    "T17n0816_003:0811c21_12": "彼佛現在說法，寂然度人、寂然般泥洹。",
    "T17n0816_003:0811c22_13": "彼世界無取無與，若飢渴，所念飲食皆自然在前，衣被服飾譬如忉利天上。",
    "T17n0816_003:0811c24_14": "若起若滅若生，不因母人胞胎生，無有女人，因福自然而生。",
    "T17n0816_003:0811c25_15": "其地皆作黃金色。",
    "T17n0816_003:0811c26_16": "「復次目連！",
    "T17n0816_003:0811c26_17": "彼佛如來國土，人民壽五百歲，有長有短。",
    "T17n0816_003:0811c27_18": "於目連意云何？",
    "T17n0816_003:0811c27_19": "能知彼佛（如鏡明無垢如來）不？」",
    "T17n0816_003:0811c28_20": "目連則言：「不知。」",
    "T17n0816_003:0811c28_21": "「彼土如來則我身是！",
    "T17n0816_003:0811c29_22": "我於彼間以法而教導。",
    "T17n0816_003:0811c29_23": "如是目連！",
    "T17n0816_003:0812a01_0": "如是比名為道神足無極變化也，一切弟子、辟支佛皆悉過其上。",
    "T17n0816_003:0812a03_0": "「復次目連！",
    "T17n0816_003:0812a03_1": "於是三千大千剎土南方，去是萬八千四天下，世界名羅陀那三披(晉言：寶等有世界)，其世界有三寶（黃金、白銀、水精），彼世界佛號羅陀那揵頭(晉言：寶品)如來、至真、等正覺，今現在而說法。",
    "T17n0816_003:0812a07_2": "如是目連！",
    "T17n0816_003:0812a07_3": "復次彼佛如來為辟支佛行者說法，彼佛世界少菩薩、弟子。",
    "T17n0816_003:0812a08_4": "行者於彼剎沒，生於空無佛處，於彼處皆當得辟支佛。",
    "T17n0816_003:0812a09_5": "於目連意云何？",
    "T17n0816_003:0812a10_6": "知彼佛（寶品如來、無所著、等正覺）不？」",
    "T17n0816_003:0812a11_7": "目連言：「不知。",
    "T17n0816_003:0812a11_8": "天中天！」",
    "T17n0816_003:0812a11_9": "佛言：「則我身是！",
    "T17n0816_003:0812a12_0": "我於彼間說法以教導人，如是名為道神足無極之變化也。",
    "T17n0816_003:0812a13_1": "一切弟子及辟支佛去佛甚遠。",
    "T17n0816_003:0812a15_0": "「復次目連！",
    "T17n0816_003:0812a15_1": "於是三千大千剎土西方，去是四天下二萬二千四天下，其世界名羅陀那質多(晉言名：寶意)，其世界有七寶（黃金、白銀、琉璃、水精、瑪瑙、赤真珠、車渠是為七寶）。",
    "T17n0816_003:0812a18_2": "如是目連！",
    "T17n0816_003:0812a18_3": "彼世界以寶為樹，其經行處皆寶，以寶為交露帳，以寶為欄楯，皆以雜寶而挍莊之，以寶為浴，池中有八味之水，食飲皆自然，念便自然至，譬如兜術天上諸天被服、飲食，彼土人民亦如是！",
    "T17n0816_003:0812a23_4": "彼國土不聞母人，亦不見母人；亦無有母苦生者；亦無男子、母人合會者；亦無婬泆於欲；亦不婬泆於財；亦不婬泆於懈慢；亦不從胞胎生。",
    "T17n0816_003:0812a26_5": "彼世界一切人，生皆從蓮華藏化生於彼。",
    "T17n0816_003:0812a27_6": "目連！",
    "T17n0816_003:0812a27_7": "復次寶意世界，佛號寶等有如來、無所著、等正覺，於彼說法。",
    "T17n0816_003:0812a28_8": "彼佛如來不說餘事，純以菩薩篋藏令一切發三菩心，令不可復計阿僧祇人皆得無所從生法忍，復不可計阿僧祇人皆受決，當為阿耨多羅三耶三菩。",
    "T17n0816_003:0812b03_9": "彼佛世界無有弟子、緣一覺行者，皆悉菩薩，亦無有恩愛，心亦不念，滿彼四天下。",
    "T17n0816_003:0812b04_10": "彼國如來壽八萬四千歲；其土人民壽亦如是，有長有短。",
    "T17n0816_003:0812b06_11": "彼國人壽盡，不墮三惡道，不生邊地。",
    "T17n0816_003:0812b07_12": "彼國菩薩若於是壽盡，倍復生清淨剎土，面見諸佛世尊！",
    "T17n0816_003:0812b08_13": "於彼天若天龍、揵沓惒，其心不念一等無異，皆有薩芸若意。",
    "T17n0816_003:0812b09_14": "諸天龍、揵沓惒，雖有是名悉願同一，雖若干智等以無上智，若諸天龍、揵沓惒，若人，常服於智。",
    "T17n0816_003:0812b11_15": "如是，於目連意云何？",
    "T17n0816_003:0812b12_16": "彼寶等有如來現在說法，汝知不？」",
    "T17n0816_003:0812b13_17": "目連言：「不及。",
    "T17n0816_003:0812b13_18": "天中天！」",
    "T17n0816_003:0812b13_19": "佛言：「彼佛則我身是，我於彼間以法而教導。",
    "T17n0816_003:0812b14_20": "如是比名為道神足無極之變化也。",
    "T17n0816_003:0812b15_21": "非是羅漢、辟支佛所能及知。",
    "T17n0816_003:0812b16_0": "「復次目連！",
    "T17n0816_003:0812b16_1": "於是三千大千剎土北方，去是四天下世界三萬六千四天下，名無恐懼世界。",
    "T17n0816_003:0812b18_0": "其世界有兩寶（黃金、白銀）。",
    "T17n0816_003:0812b18_1": "彼佛世界，無泥犁身、無畜生身、無餓鬼，不畏生邊地。",
    "T17n0816_003:0812b19_2": "於彼無有虧戒者，於所見亦不毀；亦不虧種姓；亦不於餘道及尼揵波惒而有所信知。",
    "T17n0816_003:0812b21_3": "彼，目連！",
    "T17n0816_003:0812b21_4": "無恐懼四天下世界，佛號無畏與如來、無所著、等正覺，於彼說法。",
    "T17n0816_003:0812b23_5": "其佛如來便往到佛樹下，到佛樹下已，七十二億那術魔往到其所。",
    "T17n0816_003:0812b24_6": "是諸魔，是時如來現如菩薩求道未逮薩芸若；是時魔便化作七十二億那術樹；是時菩薩亦化作七十二億那術菩薩，各坐一一所作樹下。",
    "T17n0816_003:0812b28_7": "是時魔恐怖而大驚怪，自念言：『何所為？』",
    "T17n0816_003:0812b28_8": "審是菩薩者，欲於是座牽出之。",
    "T17n0816_003:0812b29_9": "是時諸化菩薩語魔化幻：『如汝諸魔眾，一切諸法皆亦如是，云何言何所？",
    "T17n0816_003:0812c02_10": "審是菩薩者而欲牽出之？",
    "T17n0816_003:0812c02_11": "我於是間禪念思惟，如我前後所作福，常發阿耨多羅三耶三菩心，以勸人令發意求菩薩道，汝云何無勸助意，反欲牽出？』",
    "T17n0816_003:0812c05_12": "菩薩禪定思惟：『若我所作惡事，不勸人令求菩薩者，自然滅去，何須乃欲相牽耶？",
    "T17n0816_003:0812c07_13": "以是故非汝所能牽，莫於是而作自侵。』",
    "T17n0816_003:0812c08_14": "於是魔復問菩薩言：『汝作幾所福而發阿耨多羅三耶三菩心，復能勸人令索菩薩道？』",
    "T17n0816_003:0812c10_15": "報言：『眾魔！",
    "T17n0816_003:0812c10_16": "譬如恒邊沙，一沙為一佛剎，滿其中珍寶持是施與；持是發道意，其所作功德復過於是！",
    "T17n0816_003:0812c12_17": "如是復次眾魔！",
    "T17n0816_003:0812c12_18": "如恒邊沙等世界，一切人皆滿其中，施以所安、恭敬承事至千劫中，如是功德福祐持用求道。』",
    "T17n0816_003:0812c15_0": "魔復問言：『卿所作功德乃爾！",
    "T17n0816_003:0812c15_1": "其有索菩薩奪處者，其罪云何？』",
    "T17n0816_003:0812c16_2": "菩薩報言：『如所說，爾所恒邊沙一切人，若有索，鑿是人眼皆出之，則作罪如是為多不？』",
    "T17n0816_003:0812c18_3": "魔報：『甚多。』",
    "T17n0816_003:0812c18_4": "菩薩報魔言：『若牽菩薩者，其罪甚倍多於是，為牽阿耨多羅三耶三菩。』",
    "T17n0816_003:0812c20_5": "爾時魔眾七十二億那術，以是方便見是變化，皆發阿耨多羅三耶三菩心。",
    "T17n0816_003:0812c22_6": "「是時諸發意菩薩，天華、天香、天不飾華、天澤香，皆舉持散菩薩上，天上千種諸伎樂持用供養娛樂菩薩，如是音樂聲皆說如是：『疾疾令三界之導師，疾成阿耨多羅三耶三菩阿惟三佛。』",
    "T17n0816_003:0812c26_7": "作是讚歎已，便見菩薩坐於樹下，已得阿耨多羅三耶三菩阿惟三佛。",
    "T17n0816_003:0812c27_8": "於是更有異百千天子心念：『如是諸魔眾今來到是，不復入三惡道，亦當得脫，便當為阿耨多羅三耶三菩心？』",
    "T17n0816_003:0813a01_9": "於是無恐懼施言：『今得佛，是故名無恐懼如來！",
    "T17n0816_003:0813a02_10": "何以故名？",
    "T17n0816_003:0813a02_11": "為無恐懼施。』",
    "T17n0816_003:0813a02_12": "無恐懼與審如是說是名時，諸世界皆聞知佛為得道。」",
    "T17n0816_003:0813a04_13": "佛言：「如是目連！",
    "T17n0816_003:0813a04_14": "彼世無恐懼施如來則我身是！",
    "T17n0816_003:0813a05_15": "我於彼世界以法而教導。",
    "T17n0816_003:0813a05_16": "如是目連！",
    "T17n0816_003:0813a06_17": "如來名為道神足無極之變化也，一切弟子、緣一覺所不能持。",
    "T17n0816_003:0813a08_0": "佛說道神足無極變化經卷第三"
}