[
    {
        "source_sentence": "佛說孝子經",
        "from": "T16n0687_001:0780b03_0",
        "context_with_next_sentence": true
    },
    {
        "source_sentence": "失譯人名今附西晉錄",
        "from": "T16n0687_001:0780b05_0",
        "context_with_next_sentence": true
    },
    {
        "source_sentence": "佛問諸沙門：「親之生子，懷之十月，身為重",
        "from": "T16n0687_001:0780b06_0",
        "context_with_next_sentence": true
    },
    {
        "source_sentence": "病；",
        "from": "T16n0687_001:0780b07_1",
        "context_with_next_sentence": true
    },
    {
        "source_sentence": "臨生之日，母危父怖，其情難言。",
        "from": "T16n0687_001:0780b07_16",
        "context_with_next_sentence": true
    },
    {
        "source_sentence": "既生之後，推燥臥濕，精誠之至，血化為乳，摩拭澡浴，衣食教詔，禮賂師友，奉貢君長；",
        "from": "T16n0687_001:0780b09_16",
        "context_with_next_sentence": true
    },
    {
        "source_sentence": "子顏和悅，親亦欣豫，子設慘慼，親心焦枯；",
        "from": "T16n0687_001:0780b10_16",
        "context_with_next_sentence": true
    },
    {
        "source_sentence": "出門愛念，入則存之，心懷惕惕，懼其不善。",
        "from": "T16n0687_001:0780b11_16",
        "context_with_next_sentence": true
    },
    {
        "source_sentence": "親恩若此，何以報之？",
        "from": "T16n0687_001:0780b12_6",
        "context_with_next_sentence": true
    },
    {
        "source_sentence": "」諸沙門對曰：",
        "from": "T16n0687_001:0780b12_13",
        "context_with_next_sentence": true
    },
    {
        "source_sentence": "「唯當盡禮慈心供養，以賽親恩。",
        "from": "T16n0687_001:0780b13_7",
        "context_with_next_sentence": true
    },
    {
        "source_sentence": "」世尊又曰：",
        "from": "T16n0687_001:0780b13_13",
        "context_with_next_sentence": true
    },
    {
        "source_sentence": "「子之養親，甘露百味以恣其口，天樂眾音以娛其耳，名衣上服光耀其身，兩肩荷負周流四海，訖子年命以賽養恩，可謂孝乎？",
        "from": "T16n0687_001:0780b16_11",
        "context_with_next_sentence": true
    },
    {
        "source_sentence": "」諸沙門曰：",
        "from": "T16n0687_001:0780b16_17",
        "context_with_next_sentence": true
    },
    {
        "source_sentence": "「惟孝之大莫尚乎茲？",
        "from": "T16n0687_001:0780b17_7",
        "context_with_next_sentence": true
    },
    {
        "source_sentence": "」世尊告曰：",
        "from": "T16n0687_001:0780b17_13",
        "context_with_next_sentence": true
    },
    {
        "source_sentence": "「未為孝矣！",
        "from": "T16n0687_001:0780b17_19",
        "context_with_next_sentence": true
    },
    {
        "source_sentence": "若親頑闇不奉三尊，兇虐殘戾，濫竊非理，婬妷外色，偽辭非道，酖愐荒亂，違背正真，兇㜸若斯，子當極諫以啟悟之。",
        "from": "T16n0687_001:0780b20_12",
        "context_with_next_sentence": true
    },
    {
        "source_sentence": "若猶瞢瞢未悟，即為義化，當牽譬引類，示王者之牢獄、諸囚之刑戮曰：",
        "from": "T16n0687_001:0780b22_6",
        "context_with_next_sentence": true
    },
    {
        "source_sentence": "『斯為不軌，身被眾毒，自招殞命。",
        "from": "T16n0687_001:0780b23_2",
        "context_with_next_sentence": true
    },
    {
        "source_sentence": "命終神去，繫于太山，湯火萬毒，獨呼無救。",
        "from": "T16n0687_001:0780b24_2",
        "context_with_next_sentence": true
    },
    {
        "source_sentence": "由彼履惡，遭斯重殃矣。",
        "from": "T16n0687_001:0780b24_13",
        "context_with_next_sentence": true
    },
    {
        "source_sentence": "』設復未移，吟泣啼嗷，絕不飲食，親雖不明，必以恩愛之痛，懼子死矣。",
        "from": "T16n0687_001:0780b26_8",
        "context_with_next_sentence": true
    },
    {
        "source_sentence": "猶當強忍伏心崇道，若親遷志奉佛五戒，仁惻不殺，清讓不盜，貞潔不婬，守信不欺，孝順不醉者，宗門之內，即親慈子孝，夫正婦貞，九族和睦，僕使順從，潤澤遠被，含血受恩，十方諸佛、天龍鬼神、有道之君、忠平之臣，黎庶萬姓無不敬愛，祐而安之。",
        "from": "T16n0687_001:0780c03_3",
        "context_with_next_sentence": true
    },
    {
        "source_sentence": "數有顛倒之政，󰦇嬖之輔，兇兒妖婦，千邪萬怪，無如已何。",
        "from": "T16n0687_001:0780c04_11",
        "context_with_next_sentence": true
    },
    {
        "source_sentence": "於是二親處世常安，壽終魂靈往生天上，諸佛共會得聞法言，獲道度世長與苦別。",
        "from": "T16n0687_001:0780c06_10",
        "context_with_next_sentence": true
    },
    {
        "source_sentence": "」佛告諸沙門：",
        "from": "T16n0687_001:0780c07_5",
        "context_with_next_sentence": true
    },
    {
        "source_sentence": "「覩世無孝，唯斯為孝耳。",
        "from": "T16n0687_001:0780c07_17",
        "context_with_next_sentence": true
    },
    {
        "source_sentence": "能令親去惡為善，奉持五戒，執三自歸，朝奉而暮終者，恩重於親乳哺之養、無量之惠。",
        "from": "T16n0687_001:0780c09_16",
        "context_with_next_sentence": true
    },
    {
        "source_sentence": "若不能以三尊之至化其親者，雖為孝養猶為不孝。",
        "from": "T16n0687_001:0780c11_1",
        "context_with_next_sentence": true
    },
    {
        "source_sentence": "無以𭒯妻遠賢不親，女情多欲，好色無倦，違孝殺親，國政荒亂，萬民流亡；",
        "from": "T16n0687_001:0780c12_14",
        "context_with_next_sentence": true
    },
    {
        "source_sentence": "本志惠施，禮式自撿，軟心崇仁，烝烝進德，潛意寂寞，學志叡達，名動諸天，明齊賢者，自穢妻聚，惑志女色，荒迷于欲，妖蠱姿態其變萬端。",
        "from": "T16n0687_001:0780c16_3",
        "context_with_next_sentence": true
    },
    {
        "source_sentence": "薄智之夫、淺見之士，覩其如此，不覺微漸，遂迴志沒身，從彼魃魅邪巧之亂，或危親殺君，悋色情蕩，忿嫉怠慢，散心盲冥，等行鳥獸，自古世來，無不由之殺身滅宗。",
        "from": "T16n0687_001:0781a01_1",
        "context_with_next_sentence": true
    },
    {
        "source_sentence": "是以沙門獨而不雙，清潔其志以道是務。",
        "from": "T16n0687_001:0781a02_1",
        "context_with_next_sentence": true
    },
    {
        "source_sentence": "奉斯明戒，為君即保四海，為臣即忠，以仁養民，即父法明子孝慈，夫信婦貞。",
        "from": "T16n0687_001:0781a03_17",
        "context_with_next_sentence": true
    },
    {
        "source_sentence": "優婆塞、優婆夷執行如是，世世逢佛見法得道。",
        "from": "T16n0687_001:0781a04_19",
        "context_with_next_sentence": true
    },
    {
        "source_sentence": "」佛說如是，弟子歡喜。",
        "from": "T16n0687_001:0781a05_9",
        "context_with_next_sentence": true
    },
    {
        "source_sentence": "佛說孝子經",
        "from": "T16n0687_001:0781a06_100",
        "context_with_next_sentence": false
    }
]