[
    {
        "source_sentence": "廣釋菩提心論卷第四",
        "from": "T32n1664_004:0570b11_0",
        "context_with_next_sentence": true
    },
    {
        "source_sentence": "蓮華戒菩薩造",
        "from": "T32n1664_004:0570b13_0",
        "context_with_next_sentence": true
    },
    {
        "source_sentence": "西天譯經三藏傳法大師",
        "from": "T32n1664_004:0570b14_0",
        "context_with_next_sentence": true
    },
    {
        "source_sentence": "賜紫臣施護等奉　詔譯復次此中如《寶雲經》說：",
        "from": "T32n1664_004:0570b16_11",
        "context_with_next_sentence": true
    },
    {
        "source_sentence": "菩薩云何得大乘法？",
        "from": "T32n1664_004:0570b16_20",
        "context_with_next_sentence": true
    },
    {
        "source_sentence": "謂若菩薩善學一切法，彼雖有學，而於學時及所學法悉不可得。",
        "from": "T32n1664_004:0570b18_8",
        "context_with_next_sentence": true
    },
    {
        "source_sentence": "雖於學中決定無所得，亦不於彼因緣法中而起斷見。",
        "from": "T32n1664_004:0570b19_12",
        "context_with_next_sentence": true
    },
    {
        "source_sentence": "如《聖法集經》說：",
        "from": "T32n1664_004:0570b20_8",
        "context_with_next_sentence": true
    },
    {
        "source_sentence": "云何是諸菩薩所行？",
        "from": "T32n1664_004:0570b20_17",
        "context_with_next_sentence": true
    },
    {
        "source_sentence": "謂若菩薩於身語意諸所行中，長時不捨一切眾生，內心發起大悲增上，為欲利樂諸眾生故，應作是念：",
        "from": "T32n1664_004:0570b23_3",
        "context_with_next_sentence": true
    },
    {
        "source_sentence": "若我現行及已行行，悉與一切眾生，施作廣大利益安樂。",
        "from": "T32n1664_004:0570b24_8",
        "context_with_next_sentence": true
    },
    {
        "source_sentence": "菩薩雖觀諸蘊如幻，亦不於中而生厭捨，一切所行悉無障礙。",
        "from": "T32n1664_004:0570b25_16",
        "context_with_next_sentence": true
    },
    {
        "source_sentence": "處如空聚，亦不於中而生厭捨，一切所行悉無障礙。",
        "from": "T32n1664_004:0570b27_1",
        "context_with_next_sentence": true
    },
    {
        "source_sentence": "界如蛇毒，亦不於中而生厭捨，一切所行悉無障礙。",
        "from": "T32n1664_004:0570b28_4",
        "context_with_next_sentence": true
    },
    {
        "source_sentence": "又復雖觀色如聚沫，亦不捨離如來色身相好。",
        "from": "T32n1664_004:0570b29_5",
        "context_with_next_sentence": true
    },
    {
        "source_sentence": "受如浮泡，亦不於諸如來禪定、三摩地、三摩鉢底出生妙樂中不起方便。",
        "from": "T32n1664_004:0570c01_17",
        "context_with_next_sentence": true
    },
    {
        "source_sentence": "想如陽焰，亦不於諸如來智中不起勝想。",
        "from": "T32n1664_004:0570c02_16",
        "context_with_next_sentence": true
    },
    {
        "source_sentence": "行如芭蕉，亦不於一切佛法行中而無所行。",
        "from": "T32n1664_004:0570c03_16",
        "context_with_next_sentence": true
    },
    {
        "source_sentence": "識如幻士，亦不於如來三業智為先導中而無所行。",
        "from": "T32n1664_004:0570c05_1",
        "context_with_next_sentence": true
    },
    {
        "source_sentence": "如是一切所行悉無障礙。",
        "from": "T32n1664_004:0570c05_12",
        "context_with_next_sentence": true
    },
    {
        "source_sentence": "復次諸經皆說，應知慧及方便，是諸菩薩正所行行。",
        "from": "T32n1664_004:0570c07_3",
        "context_with_next_sentence": true
    },
    {
        "source_sentence": "是故諸菩薩於彼無數一切行中，常所發起慧及方便，觀想修作長時無間，如是即得十二分位。",
        "from": "T32n1664_004:0570c09_6",
        "context_with_next_sentence": true
    },
    {
        "source_sentence": "是諸地位得安立已，彼彼位中勝上功德皆悉具足。",
        "from": "T32n1664_004:0570c10_9",
        "context_with_next_sentence": true
    },
    {
        "source_sentence": "所言十二分位者，謂信解行地乃至佛地。",
        "from": "T32n1664_004:0570c11_8",
        "context_with_next_sentence": true
    },
    {
        "source_sentence": "此等地中但除佛地，自餘皆是異生及菩薩攝。",
        "from": "T32n1664_004:0570c12_9",
        "context_with_next_sentence": true
    },
    {
        "source_sentence": "此中信解行地者，未能證得二無我理，一向發起堅固信解，魔不能動。",
        "from": "T32n1664_004:0570c14_2",
        "context_with_next_sentence": true
    },
    {
        "source_sentence": "彼信解力亦未能觀唯識實性，但於堅固信解法中立解行地。",
        "from": "T32n1664_004:0570c15_9",
        "context_with_next_sentence": true
    },
    {
        "source_sentence": "又諸地中，隨應各具無數三摩地、總持、解脫、神通等諸功德。",
        "from": "T32n1664_004:0570c16_18",
        "context_with_next_sentence": true
    },
    {
        "source_sentence": "如《寶雲經》說：",
        "from": "T32n1664_004:0570c17_7",
        "context_with_next_sentence": true
    },
    {
        "source_sentence": "安立四種順決擇分，而彼四位有軟中上智光明出，此四皆觀諸法無我。",
        "from": "T32n1664_004:0570c18_17",
        "context_with_next_sentence": true
    },
    {
        "source_sentence": "是中若有軟品智光明生，是為煖位，彼所證定名為明得。",
        "from": "T32n1664_004:0570c20_4",
        "context_with_next_sentence": true
    },
    {
        "source_sentence": "若有中品智光明生，是為頂位，彼所證定名為明增。",
        "from": "T32n1664_004:0570c21_7",
        "context_with_next_sentence": true
    },
    {
        "source_sentence": "若有最上外無對礙智光明生，於心分位離能取相，是名忍位，彼所證定名一分入。",
        "from": "T32n1664_004:0570c23_6",
        "context_with_next_sentence": true
    },
    {
        "source_sentence": "若於能取所取相中悉無所得，以無二智決定印彼二取相空，是為世第一位，彼所證定名為無間，從此無間入唯識性。",
        "from": "T32n1664_004:0570c26_2",
        "context_with_next_sentence": true
    },
    {
        "source_sentence": "此中總略如是等說，皆是信解行地所攝。",
        "from": "T32n1664_004:0570c27_1",
        "context_with_next_sentence": true
    },
    {
        "source_sentence": "復次十地，即十分位。",
        "from": "T32n1664_004:0570c28_9",
        "context_with_next_sentence": true
    },
    {
        "source_sentence": "彼初地者，從前世第一法無間初心得入見道，既獲聖性生大歡喜，是故說此名歡喜地。",
        "from": "T32n1664_004:0571a01_10",
        "context_with_next_sentence": true
    },
    {
        "source_sentence": "此能分證二無我理，得法無性真實智生，一切分別戲論悉離。",
        "from": "T32n1664_004:0571a02_17",
        "context_with_next_sentence": true
    },
    {
        "source_sentence": "此中能斷一百一十二見所斷惑，餘修所斷三界總有一十六惑如應而斷。",
        "from": "T32n1664_004:0571a04_11",
        "context_with_next_sentence": true
    },
    {
        "source_sentence": "此位菩薩得平等智，自利利他，於施波羅蜜多而得圓滿，安住三摩地，乃至未能遠離微細毀犯垢染。",
        "from": "T32n1664_004:0571a06_17",
        "context_with_next_sentence": true
    },
    {
        "source_sentence": "若能分得，進居二地。",
        "from": "T32n1664_004:0571a07_8",
        "context_with_next_sentence": true
    },
    {
        "source_sentence": "彼二地者，能離一切犯戒垢染，是故說此名離垢地。",
        "from": "T32n1664_004:0571a09_3",
        "context_with_next_sentence": true
    },
    {
        "source_sentence": "此位菩薩能正遠離微細犯戒垢染，於戒波羅蜜多而得圓滿，乃至未能成就勝三摩地、三摩鉢底及聞總持。",
        "from": "T32n1664_004:0571a11_12",
        "context_with_next_sentence": true
    },
    {
        "source_sentence": "若能分得，進居三地。",
        "from": "T32n1664_004:0571a12_2",
        "context_with_next_sentence": true
    },
    {
        "source_sentence": "彼三地者，能發無量勝智光明，是故說此名發光地。",
        "from": "T32n1664_004:0571a13_6",
        "context_with_next_sentence": true
    },
    {
        "source_sentence": "此位菩薩普盡獲得勝三摩地及聞總持，堪忍諸苦，於忍波羅蜜多而得圓滿已，於一切三摩鉢底愛心中捨，乃至未能廣修菩提分法。",
        "from": "T32n1664_004:0571a16_7",
        "context_with_next_sentence": true
    },
    {
        "source_sentence": "若能分得，進居四地。",
        "from": "T32n1664_004:0571a16_17",
        "context_with_next_sentence": true
    },
    {
        "source_sentence": "彼四地者，菩提分法慧焰能燒諸煩惱薪，是故說此名焰慧地。",
        "from": "T32n1664_004:0571a18_7",
        "context_with_next_sentence": true
    },
    {
        "source_sentence": "此位菩薩已離缺減語意分別，善修無缺減菩提分法，於精進波羅蜜多而得圓滿，乃至未能作四諦觀。",
        "from": "T32n1664_004:0571a20_14",
        "context_with_next_sentence": true
    },
    {
        "source_sentence": "若能分得，進居五地。",
        "from": "T32n1664_004:0571a21_4",
        "context_with_next_sentence": true
    },
    {
        "source_sentence": "彼五地者，於生死涅槃以善方便觀察平等，極難中勝是勝修習，是故說此名難勝地。",
        "from": "T32n1664_004:0571a23_17",
        "context_with_next_sentence": true
    },
    {
        "source_sentence": "此位菩薩於四聖諦中，能善觀察多所修作，於定波羅蜜多而得圓滿，從順決擇分出至此地中，始得無相之行，乃至未能作緣生觀。",
        "from": "T32n1664_004:0571a26_18",
        "context_with_next_sentence": true
    },
    {
        "source_sentence": "若能分得，進居六地。",
        "from": "T32n1664_004:0571a27_8",
        "context_with_next_sentence": true
    },
    {
        "source_sentence": "彼六地者，勝慧具已，而能隨轉一切佛法勝現前門，是故說此名現前地。",
        "from": "T32n1664_004:0571a29_12",
        "context_with_next_sentence": true
    },
    {
        "source_sentence": "此位菩薩能善觀察緣生之法，於慧波羅蜜多而得圓滿，獲無相行，乃至未能圓滿是行。",
        "from": "T32n1664_004:0571b02_12",
        "context_with_next_sentence": true
    },
    {
        "source_sentence": "若能分得，進居七地。",
        "from": "T32n1664_004:0571b03_2",
        "context_with_next_sentence": true
    },
    {
        "source_sentence": "彼七地者，於無功用方便道中，雖未能具，以涉遠故，是故說此名遠行地。",
        "from": "T32n1664_004:0571b04_15",
        "context_with_next_sentence": true
    },
    {
        "source_sentence": "此位菩薩觀一切相皆如化事，真實了知相用所行悉無違礙，彼能成就無相之行，於方便波羅蜜多而得圓滿，乃至未具無功用行。",
        "from": "T32n1664_004:0571b07_14",
        "context_with_next_sentence": true
    },
    {
        "source_sentence": "若能分得，進居八地。",
        "from": "T32n1664_004:0571b08_4",
        "context_with_next_sentence": true
    },
    {
        "source_sentence": "彼八地者，諸相用等悉不能動，是故說此名不動地。",
        "from": "T32n1664_004:0571b10_3",
        "context_with_next_sentence": true
    },
    {
        "source_sentence": "此位菩薩善得無相功用行，於願波羅蜜多而得圓滿，乃至未能分別一切相說法自在。",
        "from": "T32n1664_004:0571b12_3",
        "context_with_next_sentence": true
    },
    {
        "source_sentence": "若能分得，進居九地。",
        "from": "T32n1664_004:0571b12_13",
        "context_with_next_sentence": true
    },
    {
        "source_sentence": "彼九地者，具最勝慧善說諸法，是故說此名善慧地。",
        "from": "T32n1664_004:0571b14_3",
        "context_with_next_sentence": true
    },
    {
        "source_sentence": "此位菩薩得彼最勝四無礙解慧力相應，於力波羅蜜多而得圓滿，乃至未能於佛剎會中隨應化現說法利生自在圓滿。",
        "from": "T32n1664_004:0571b16_16",
        "context_with_next_sentence": true
    },
    {
        "source_sentence": "若能分得，進居十地。",
        "from": "T32n1664_004:0571b17_8",
        "context_with_next_sentence": true
    },
    {
        "source_sentence": "彼十地者，能於無邊一切世界布大法雲、灑甘露雨，是故說此名法雲地。",
        "from": "T32n1664_004:0571b19_12",
        "context_with_next_sentence": true
    },
    {
        "source_sentence": "此位菩薩勝智相應說法利生，作諸化事悉得自在，乃至未能於一切所知一切相中獲無礙智。",
        "from": "T32n1664_004:0571b21_14",
        "context_with_next_sentence": true
    },
    {
        "source_sentence": "若能分得，進居佛地。",
        "from": "T32n1664_004:0571b22_6",
        "context_with_next_sentence": true
    },
    {
        "source_sentence": "如上諸地所有建立行相，如《和合解脫經》說。",
        "from": "T32n1664_004:0571b23_20",
        "context_with_next_sentence": true
    },
    {
        "source_sentence": "又此諸地所有廣說蘊等清淨及分位相，餘處有文恐繁且止。",
        "from": "T32n1664_004:0571b25_7",
        "context_with_next_sentence": true
    },
    {
        "source_sentence": "復次佛地，即一分位。",
        "from": "T32n1664_004:0571b26_9",
        "context_with_next_sentence": true
    },
    {
        "source_sentence": "此佛地者，一切勝相皆悉具足，一切功德皆悉圓滿，已能普盡一切邊際，過此無別勝上分位。",
        "from": "T32n1664_004:0571b28_11",
        "context_with_next_sentence": true
    },
    {
        "source_sentence": "而佛地中所有功德，正使諸佛以妙言詞，而亦不能稱揚一分。",
        "from": "T32n1664_004:0571b29_19",
        "context_with_next_sentence": true
    },
    {
        "source_sentence": "是故當知，諸佛功德無量無邊不可稱計，唯佛世尊自然智觀自證知故。",
        "from": "T32n1664_004:0571c02_11",
        "context_with_next_sentence": true
    },
    {
        "source_sentence": "如《華嚴經》中所說功德，亦即一分未能窮盡故。",
        "from": "T32n1664_004:0571c03_13",
        "context_with_next_sentence": true
    },
    {
        "source_sentence": "況復我今造此論者，敢以言詞具讚說耶？",
        "from": "T32n1664_004:0571c04_12",
        "context_with_next_sentence": true
    },
    {
        "source_sentence": "又佛地中所有功德，總攝一切殊勝之義。",
        "from": "T32n1664_004:0571c05_11",
        "context_with_next_sentence": true
    },
    {
        "source_sentence": "如《楞伽經》說。",
        "from": "T32n1664_004:0571c05_19",
        "context_with_next_sentence": true
    },
    {
        "source_sentence": "復次頌曰：",
        "from": "T32n1664_004:0571c06_4",
        "context_with_next_sentence": true
    },
    {
        "source_sentence": "「應當了知三身者，　　普攝諸佛一切身，",
        "from": "T32n1664_004:0571c07_0",
        "context_with_next_sentence": true
    },
    {
        "source_sentence": "最上勝義法所依，　　是故開顯三身相。",
        "from": "T32n1664_004:0571c08_17",
        "context_with_next_sentence": true
    },
    {
        "source_sentence": "自性身及正報身，　　化身等三最勝上，",
        "from": "T32n1664_004:0571c09_0",
        "context_with_next_sentence": true
    },
    {
        "source_sentence": "分別諸佛所有身，　　初身與二為依止。",
        "from": "T32n1664_004:0571c10_17",
        "context_with_next_sentence": true
    },
    {
        "source_sentence": "已修難行希有行，　　百種鍊磨安忍心，",
        "from": "T32n1664_004:0571c11_0",
        "context_with_next_sentence": true
    },
    {
        "source_sentence": "所有一切眾善門，　　普能積集無遺棄。",
        "from": "T32n1664_004:0571c12_17",
        "context_with_next_sentence": true
    },
    {
        "source_sentence": "無量劫來久修習，　　大乘最上妙法門，",
        "from": "T32n1664_004:0571c13_0",
        "context_with_next_sentence": true
    },
    {
        "source_sentence": "一切障礙悉蠲除，　　盡滅無餘得清淨。",
        "from": "T32n1664_004:0571c14_17",
        "context_with_next_sentence": true
    },
    {
        "source_sentence": "因中所有微細障，　　果中智力悉拔除，",
        "from": "T32n1664_004:0571c15_0",
        "context_with_next_sentence": true
    },
    {
        "source_sentence": "譬如妙寶始開函，　　放淨光明照一切。",
        "from": "T32n1664_004:0571c16_17",
        "context_with_next_sentence": true
    },
    {
        "source_sentence": "隨順世間現有生，　　歷苦勤求菩提果，",
        "from": "T32n1664_004:0571c17_0",
        "context_with_next_sentence": true
    },
    {
        "source_sentence": "說法化利百千門，　　遍一切處善施作。",
        "from": "T32n1664_004:0571c18_17",
        "context_with_next_sentence": true
    },
    {
        "source_sentence": "如來高顯復不動，　　安住世間大聖尊，",
        "from": "T32n1664_004:0571c19_0",
        "context_with_next_sentence": true
    },
    {
        "source_sentence": "如彼須彌眾山王，　　觀仰巍巍最高勝。",
        "from": "T32n1664_004:0571c20_17",
        "context_with_next_sentence": true
    },
    {
        "source_sentence": "大以悲心為根本，　　三摩地門善出生，",
        "from": "T32n1664_004:0571c21_0",
        "context_with_next_sentence": true
    },
    {
        "source_sentence": "遍三有中現其身，　　一切無不示生處。",
        "from": "T32n1664_004:0571c22_17",
        "context_with_next_sentence": true
    },
    {
        "source_sentence": "如淨日輪放一光，　　普遍世間悉照耀，",
        "from": "T32n1664_004:0571c23_0",
        "context_with_next_sentence": true
    },
    {
        "source_sentence": "諸佛聖智妙光明，　　能知諸法亦如是。",
        "from": "T32n1664_004:0571c24_17",
        "context_with_next_sentence": true
    },
    {
        "source_sentence": "諸聲聞人所證果，　　出離世間為最勝，",
        "from": "T32n1664_004:0571c25_0",
        "context_with_next_sentence": true
    },
    {
        "source_sentence": "而彼聲聞所得中，　　又復不如緣覺地。",
        "from": "T32n1664_004:0571c26_17",
        "context_with_next_sentence": true
    },
    {
        "source_sentence": "緣覺若比菩薩地，　　於諸分中不及一，",
        "from": "T32n1664_004:0571c27_0",
        "context_with_next_sentence": true
    },
    {
        "source_sentence": "菩薩較計佛如來，　　倍多分中不及一。",
        "from": "T32n1664_004:0571c28_17",
        "context_with_next_sentence": true
    },
    {
        "source_sentence": "如來所證菩提果，　　無量功德不思議，",
        "from": "T32n1664_004:0571c29_0",
        "context_with_next_sentence": true
    },
    {
        "source_sentence": "如其時處所應行，　　隨順方便而善轉。",
        "from": "T32n1664_004:0572a01_17",
        "context_with_next_sentence": true
    },
    {
        "source_sentence": "果中所證最勝上，　　五根清淨妙用成，",
        "from": "T32n1664_004:0572a02_0",
        "context_with_next_sentence": true
    },
    {
        "source_sentence": "十二位中功德門，　　彼一切義皆能轉。",
        "from": "T32n1664_004:0572a03_17",
        "context_with_next_sentence": true
    },
    {
        "source_sentence": "果中所證最勝上，　　一切意道皆清淨，",
        "from": "T32n1664_004:0572a04_0",
        "context_with_next_sentence": true
    },
    {
        "source_sentence": "如其所證悉應知，　　一切無垢無分別。",
        "from": "T32n1664_004:0572a05_17",
        "context_with_next_sentence": true
    },
    {
        "source_sentence": "果中所證最勝上，　　攝諸義利皆清淨，",
        "from": "T32n1664_004:0572a06_0",
        "context_with_next_sentence": true
    },
    {
        "source_sentence": "佛剎清淨如所應，　　一切自在而出現。",
        "from": "T32n1664_004:0572a07_17",
        "context_with_next_sentence": true
    },
    {
        "source_sentence": "果中所證最勝上，　　一切分別悉清淨，",
        "from": "T32n1664_004:0572a08_0",
        "context_with_next_sentence": true
    },
    {
        "source_sentence": "所作不壞常時中，　　善修一切智事業。",
        "from": "T32n1664_004:0572a09_17",
        "context_with_next_sentence": true
    },
    {
        "source_sentence": "果中所證最勝上，　　一切清淨善安住，",
        "from": "T32n1664_004:0572a10_0",
        "context_with_next_sentence": true
    },
    {
        "source_sentence": "已得無住大涅槃，　　圓滿諸佛清淨句。",
        "from": "T32n1664_004:0572a11_17",
        "context_with_next_sentence": true
    },
    {
        "source_sentence": "果中所證最勝上，　　一切染法已清淨，",
        "from": "T32n1664_004:0572a12_0",
        "context_with_next_sentence": true
    },
    {
        "source_sentence": "不雜煩惱本無瑕，　　常入諸佛妙樂行。",
        "from": "T32n1664_004:0572a13_17",
        "context_with_next_sentence": true
    },
    {
        "source_sentence": "果中所證最勝上，　　想如虛空悉清淨，",
        "from": "T32n1664_004:0572a14_0",
        "context_with_next_sentence": true
    },
    {
        "source_sentence": "積集廣大勝義門，　　離諸色相而觀察。",
        "from": "T32n1664_004:0572a15_17",
        "context_with_next_sentence": true
    },
    {
        "source_sentence": "如來化相極廣大，　　此無量行皆清淨，",
        "from": "T32n1664_004:0572a16_0",
        "context_with_next_sentence": true
    },
    {
        "source_sentence": "成所作智妙難思，　　諸佛無垢勝依止。",
        "from": "T32n1664_004:0572a17_17",
        "context_with_next_sentence": true
    },
    {
        "source_sentence": "」此中當知，清淨法界即一切法真如，為一切法無顛倒自性正因，而能出生諸佛及諸佛智，離諸障染、建立三摩地總持法門，及餘無量福智諸行，成就一切眾生利樂等事，乃至成熟一切正法聞知種子，如是等相皆得成就。",
        "from": "T32n1664_004:0572a23_2",
        "context_with_next_sentence": true
    },
    {
        "source_sentence": "所言諸佛智者，謂即四智。",
        "from": "T32n1664_004:0572a23_14",
        "context_with_next_sentence": true
    },
    {
        "source_sentence": "初大圓鏡智，是智遠離我我所相，及離能取所取分別，不雜一切煩惱垢染，於一切所緣所行所知相中不忘不愚，智影相生現種依持。",
        "from": "T32n1664_004:0572a26_15",
        "context_with_next_sentence": true
    },
    {
        "source_sentence": "彼一切智所依清淨，是即真如所緣無分別智。",
        "from": "T32n1664_004:0572a27_16",
        "context_with_next_sentence": true
    },
    {
        "source_sentence": "二平等性智，得勝上所緣，是智能觀自他平等，已能安處無住涅槃，起大慈悲隨往一切現身現上，以善方便畢竟相應。",
        "from": "T32n1664_004:0572b01_11",
        "context_with_next_sentence": true
    },
    {
        "source_sentence": "三妙觀察智，普攝一切三摩地、三摩鉢底、總持法門，於一切所知分位無礙而轉，及能發生勝功德寶，方便現身善斷眾疑，如其所應能善說法。",
        "from": "T32n1664_004:0572b04_14",
        "context_with_next_sentence": true
    },
    {
        "source_sentence": "四成所作智，能以種種不思議方便，為他成熟一切所作，如應化度一切眾生。",
        "from": "T32n1664_004:0572b06_10",
        "context_with_next_sentence": true
    },
    {
        "source_sentence": "如是等相是為四智。",
        "from": "T32n1664_004:0572b06_19",
        "context_with_next_sentence": true
    },
    {
        "source_sentence": "復次頌曰：",
        "from": "T32n1664_004:0572b07_4",
        "context_with_next_sentence": true
    },
    {
        "source_sentence": "「三身分位二二一，　　二法二報一化身，",
        "from": "T32n1664_004:0572b08_0",
        "context_with_next_sentence": true
    },
    {
        "source_sentence": "諸佛清淨法界中，　　若一若多性不立。",
        "from": "T32n1664_004:0572b09_17",
        "context_with_next_sentence": true
    },
    {
        "source_sentence": "」此中意者，清淨法身猶如虛空而無形相，從是身中流出一切法，此等皆是妙無比喻最勝白法，清淨真理大利樂因，出生佛地最上善樂，而能圓滿無盡法海，復能具足清淨妙慧，即能成就大菩提心。",
        "from": "T32n1664_004:0572b14_10",
        "context_with_next_sentence": true
    },
    {
        "source_sentence": "如上所釋菩提心義，於諸經中略集要文，唯佛菩薩能盡知見。",
        "from": "T32n1664_004:0572b15_17",
        "context_with_next_sentence": true
    },
    {
        "source_sentence": "廣釋菩提心論卷第四",
        "from": "T32n1664_004:0572b16_100",
        "context_with_next_sentence": false
    }
]