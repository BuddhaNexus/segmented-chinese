{
    "T12n0387_003:1088b13_0": "大方等無想經卷第三",
    "T12n0387_003:1088b15_0": "北涼天竺三藏曇無讖譯",
    "T12n0387_003:1088b16_0": "◎大雲初分陀羅尼健度第三",
    "T12n0387_003:1088b17_0": "爾時，大雲密藏菩薩白佛言：「世尊！",
    "T12n0387_003:1088b17_1": "若有眾生，未入如是方等經者，當知是輩猶如盲、聾。",
    "T12n0387_003:1088b18_2": "此經中，有三十六種不退智寶，無邊心行意入陀羅尼門，即是一切諸法初門。",
    "T12n0387_003:1088b20_3": "唯願如來，為是等故，廣宣分別。」",
    "T12n0387_003:1088b21_4": "「佛言！",
    "T12n0387_003:1088b21_5": "善哉善哉！",
    "T12n0387_003:1088b21_6": "善男子！",
    "T12n0387_003:1088b21_7": "諦聽諦聽！",
    "T12n0387_003:1088b22_8": "善思念之，今當為汝分別解說。",
    "T12n0387_003:1088b22_9-0": "「此經中，有諸佛菩薩不退寶輪藏陀羅尼門；此經復有諸佛菩薩大雲不退清淨密水陀羅尼；復有諸佛菩薩大雲不退祕密光明陀羅尼；復有諸佛菩薩大雲不退大雨陀羅尼；復有諸佛菩薩大雲不退流水陀羅尼；復有諸佛菩薩大雲不退盡意陀羅尼；復有諸佛菩薩大雲不退電光陀羅尼；復有諸佛菩薩大雲不退涼電陀羅尼；復有諸佛菩薩大雲不退淨光陀羅尼；",
    "T12n0387_003:1088b22_9-1": "復有諸佛菩薩大雲不退彗星意陀羅尼；復有諸佛菩薩大雲不退密藏光意陀羅尼；復有諸佛菩薩大雲不退大呪意陀羅尼；復有諸佛菩薩大雲不退有德意陀羅尼；復有諸佛菩薩大雲不退虛空藏王陀羅尼；復有諸佛菩薩大雲不退大藥王陀羅尼；復有諸佛菩薩大雲不退大雨王陀羅尼；復有諸佛菩薩大雲不退稱意陀羅尼；復有諸佛菩薩大雲不退抧羅娑山意陀羅尼；",
    "T12n0387_003:1088b22_9-2": "復有諸佛菩薩大雲不退意行陀羅尼；復有諸佛菩薩大雲不退上高王陀羅尼；復有諸佛菩薩大雲不退潮王陀羅尼；復有諸佛菩薩大雲不退鵝王目陀羅尼；復有諸佛菩薩大雲不退大海智陀羅尼；復有諸佛菩薩大雲不退甚深意王精進陀羅尼；復有諸佛菩薩大雲不退雨種陀羅尼；復有諸佛菩薩大雲不退地鬘陀羅尼；復有諸佛菩薩大雲不退歡喜陀羅尼；",
    "T12n0387_003:1088b22_9-3": "復有諸佛菩薩大雲不退世意陀羅尼；復有諸佛菩薩大雲不退不動意陀羅尼；復有諸佛菩薩大雲不退地陀羅尼；復有諸佛菩薩大雲不退積聚陀羅尼；復有諸佛菩薩大雲不退水光陀羅尼；復有諸佛菩薩大雲不退無盡水藏陀羅尼；復有諸佛菩薩大雲不退水性月光陀羅尼；復有諸佛菩薩大雲不退水光體陀羅尼；復有諸佛菩薩大雲不退不可思意大海王陀羅尼。",
    "T12n0387_003:1088c28_0": "善男子！",
    "T12n0387_003:1088c28_1": "是名三十六種不退智寶無邊心行意入陀羅尼。」",
    "T12n0387_003:1088c29_2": "爾時，眾中有一天女，名曰寶鬘，上昇虛空，高七多羅樹，雨種種華、塗香、末香、幡蓋、伎樂，以供養佛，說偈讚曰：「如來大醫王！",
    "T12n0387_003:1089a03_3": "　　金剛身不壞，　意等慧殊勝，　　戒淨愍眾生；　除斷諸煩惱，　　猶如日破闇，　今說陀羅尼，　　如雲降大雨！」",
    "T12n0387_003:1089a07_0": "大雲初分密語健度第四",
    "T12n0387_003:1089a08_0": "爾時，大雲密藏菩薩言：「世尊！",
    "T12n0387_003:1089a08_1": "一切眾生，無明所盲，唯願如來，廣開顯示諸佛密語，然深智燈，作大明導。」",
    "T12n0387_003:1089a10_2": "佛言：「善哉善哉！",
    "T12n0387_003:1089a10_3": "善男子！",
    "T12n0387_003:1089a10_4": "諦聽諦聽！",
    "T12n0387_003:1089a11_5": "善思念之，吾當為汝然大法燈。",
    "T12n0387_003:1089a11_6": "此經中，有諸佛菩薩二十三種密語道迹入不狂行大法方便解脫門：斷我我所密語所入行解脫門；可畏色、不可畏色、下色密語所入解脫門；貪求不得密語所入解脫門；斷界、有界、無界密語門；有無明、無無明、有無無明密語門；有貪、無貪者，斷貪密語門；有愛、無愛者，斷愛密語門；有繫、無繫者，斷繫密語門；有瞋、無瞋者，斷瞋密語門；有闇、無闇，有光密語門；有鈍、無鈍，有利、大利密語門；有破、有析、有壞密語門；有苦、有樂、無有受者密語門；有慈、無慈、無愍密語門；有施無受者，有大施主密語門；有罵無受者，斷罵密語門；有淨、無淨，斷一切淨密語門；有等、無等，斷一切等密語門；有放逸、無放逸，斷放逸、不放逸密語門；空、不空、非空、非不空如來密語門；常、無常、非常、非無常如來密語門；我、無我、非我、非無我如來密語門；愛、無愛、非愛、非無愛如來密語門。",
    "T12n0387_003:1089a28_7": "善男子！",
    "T12n0387_003:1089a28_8": "是名二十三種密語道迹入不狂行大法方便解脫門。」",
    "T12n0387_003:1089b01_9": "爾時，眾中有一天子，名曰眾愛，與無量天子，上昇虛空，高十七多羅樹，雨諸華、香、幡蓋、伎樂以供養佛，說偈讚曰：「如來深密語，　　二乘所不解，　為眾故宣說，　　悉令得安樂。」",
    "T12n0387_003:1089b06_0": "大雲初分轉生有藏健度第五",
    "T12n0387_003:1089b07_0": "爾時，大雲密藏菩薩言：「世尊！",
    "T12n0387_003:1089b07_1": "有十神通，行入有生行藏微妙光王法門。",
    "T12n0387_003:1089b08_2": "唯願如來，分別廣說。」",
    "T12n0387_003:1089b09_3": "佛言：「善哉善哉！",
    "T12n0387_003:1089b09_4": "善男子！",
    "T12n0387_003:1089b09_5": "諦聽諦聽！",
    "T12n0387_003:1089b09_6": "善思念之，吾當為汝廣宣分別。",
    "T12n0387_003:1089b10_7": "此經中，有諸佛菩薩十有生樂王法門；復有有生求喜法門；復有有生虛渴法門；復有有生樂說法門；復有有生安法門；復有有生願法門；復有有生稱法門；復有有生體王法門；復有有生善王法門；復有有生無善不染行藏微妙法王法門。",
    "T12n0387_003:1089b16_8": "善男子！",
    "T12n0387_003:1089b16_9": "是名十神通行入有生行藏微妙光王法門。」",
    "T12n0387_003:1089b17_10": "時，大眾中有一天女，名曰愛光，以諸天華、種種雜香、幡蓋、伎樂以供養佛，而讚歎曰：「我今稽首禮，　　不生於諸有，　方便行諸趣，　　普為一切眾；　如來心自在，　　是故其身常，　為眾轉生死，　　如華無所染。」",
    "T12n0387_003:1089b24_0": "大雲初分得轉生死業煩惱健度第六",
    "T12n0387_003:1089b25_0": "爾時，大雲密藏菩薩言：「世尊！",
    "T12n0387_003:1089b25_1": "有十生死煩惱業田得心定願藏法門。",
    "T12n0387_003:1089b26_2": "唯願如來，廣為眾生分別解說。」",
    "T12n0387_003:1089b27_3": "佛言：「善哉善哉！",
    "T12n0387_003:1089b27_4": "善男子！",
    "T12n0387_003:1089b27_5": "諦聽諦聽！",
    "T12n0387_003:1089b28_6": "善思念之，吾當為汝開示解說。",
    "T12n0387_003:1089b28_7": "此經中，有得生死煩惱田果實法門；復有生死田樂王法門；復有生死莊嚴住心法門；復有生死喜地法門；復有生死期地法門；復有生死正見法門；復有生死眴法門；復有生死衣法門；復有生死久住法門；復有生死光明法門。",
    "T12n0387_003:1089c05_0": "善男子！",
    "T12n0387_003:1089c05_1": "是名十生死煩惱業田，得心定願藏法門。」",
    "T12n0387_003:1089c06_2": "爾時，眾中有龍王，名曰無毒，以諸雜香、上妙諸花、幡蓋、伎樂供養於佛，即說讚曰：「為諸眾生故，　　顯示生死義，　佛無煩惱業，　　為眾故處之。」",
    "T12n0387_003:1089c10_0": "大雲初分智狂入健度第七",
    "T12n0387_003:1089c11_0": "爾時，大雲密藏菩薩言：「世尊！",
    "T12n0387_003:1089c11_1": "有十種智狂不可思議神通王所入法門，唯願如來，廣開分別。」",
    "T12n0387_003:1089c13_2": "佛言：「善哉善哉！",
    "T12n0387_003:1089c13_3": "善男子！",
    "T12n0387_003:1089c13_4": "諦聽諦聽！",
    "T12n0387_003:1089c13_5": "善思念之，吾當為汝分別解說。",
    "T12n0387_003:1089c14_6": "此經中有得大安隱法門；無勝勝神通王法門；無稱稱光所入法門；無量量光所入法門；菩提時法門；期光法門；高梯法門；寬腹法門；持一切眾生法門；現在光法門。",
    "T12n0387_003:1089c18_7": "善男子！",
    "T12n0387_003:1089c18_8": "是名十種智狂不可思議神通王所入法門。」",
    "T12n0387_003:1089c19_9": "於是，眾中有一天女，名曰善鬘，以種種雜華、上妙諸香、幡蓋、伎樂以供養佛，即說讚曰：「佛心難思議！",
    "T12n0387_003:1089c22_10": "　　智身亦復然，　為化眾生故，　　廣開此法門。」",
    "T12n0387_003:1089c24_0": "大雲初分解脫轉福德藏法門健度第八爾時，大雲密藏菩薩言：「世尊！",
    "T12n0387_003:1089c25_1": "有十智甚深入無畏行法王法門，唯願如來，廣分別說。」",
    "T12n0387_003:1089c26_2": "佛言：「善哉善哉！",
    "T12n0387_003:1089c27_3": "善男子！",
    "T12n0387_003:1089c27_4": "諦聽諦聽！",
    "T12n0387_003:1089c27_5": "善思念之，吾當為汝分別解說。",
    "T12n0387_003:1089c28_6": "有解脫一切惡法法門；虛空藏法門；甚深安入法門；細針法門；海不動法門；智燈法門；身口法門；斷入一切煩惱法門；堅意入法門；淨意無礙法門。",
    "T12n0387_003:1090a02_7": "善男子！",
    "T12n0387_003:1090a02_8": "是名十智甚深入無畏行法王法門。」",
    "T12n0387_003:1090a03_9": "時，大眾中有一天女，名金光明，以種種雜華、上妙諸香、幡蓋、伎樂以供養佛，即說讚曰：「如來金色身，　　智寶為瓔珞，　善法之寶聚，　　猶須彌草木。」",
    "T12n0387_003:1090a08_0": "大雲初分解脫有德轉藏健度第九",
    "T12n0387_003:1090a09_0": "爾時，大雲密藏菩薩言：「世尊！",
    "T12n0387_003:1090a09_1": "有十種大雲見流不可思議功德寶藏法門，唯願如來，分別解說。」",
    "T12n0387_003:1090a11_2": "佛言：「善哉善哉！",
    "T12n0387_003:1090a11_3": "善男子！",
    "T12n0387_003:1090a11_4": "諦聽諦聽！",
    "T12n0387_003:1090a11_5": "善思念之，吾當為汝分別演說。",
    "T12n0387_003:1090a12_6": "有樂慈藏法門；樂悲藏法門；樂喜藏法門；樂捨藏法門；寶水流藏法門；大海行法門；如來所說法流法門；時入藏法門；想意寶藏入法門；一切大法聚法門。",
    "T12n0387_003:1090a16_7": "善男子！",
    "T12n0387_003:1090a16_8": "是名十種大雲見流不可思議功德寶藏法門。」",
    "T12n0387_003:1090a17_9": "時，大眾中有一天子，名智愛樂，以種種雜華、上妙諸香、幡蓋、伎樂以供養佛，即說讚曰：「如來無生滅，　　佛法難測量！",
    "T12n0387_003:1090a21_0": "　眾生無明覆，　　廣演於法界！」",
    "T12n0387_003:1090a22_0": "大雲初分轉功德行健度第十",
    "T12n0387_003:1090a23_0": "爾時，大雲密藏菩薩言：「世尊！",
    "T12n0387_003:1090a23_1": "有十種雨流不可思議功德藏法門，唯願如來，分別解說。」",
    "T12n0387_003:1090a24_2": "佛言：「善哉善哉！",
    "T12n0387_003:1090a25_3": "善男子！",
    "T12n0387_003:1090a25_4": "諦聽諦聽！",
    "T12n0387_003:1090a25_5": "善思念之。",
    "T12n0387_003:1090a26_0": "吾當為汝，廣宣分別。",
    "T12n0387_003:1090a26_1": "善男子！",
    "T12n0387_003:1090a26_2": "有雨網法門；有寶王法門；有雨大海王法門；有雨塵法門；有雨斷毒法門；有雨滿安樂法門；有雨體法門；有雨種種正見法門；有雨功德法門；有雨涼藥法門。",
    "T12n0387_003:1090b01_3": "善男子！",
    "T12n0387_003:1090b01_4": "是名十種雨流不可思議功德藏法門。」",
    "T12n0387_003:1090b02_5": "時，大眾中有一天子，名虛空雷，持諸華、香、幡蓋、伎樂以供養佛，即說讚曰：「諸佛如來說，　　上妙微密藏，　能令一切眾，　　永度煩惱流，　斷滅生死苦，　　一切永無餘，　深自覺悟得，　　涅槃常樂俱。",
    "T12n0387_003:1090b09_0": "　如來天中天，　　成就無量德！",
    "T12n0387_003:1090b10_0": "　今說《大雲經》，　　為眾發道心。」",
    "T12n0387_003:1090b11_0": "大雲初分雲虛空生健度第十一",
    "T12n0387_003:1090b12_0": "爾時，大雲密藏菩薩言：「世尊！",
    "T12n0387_003:1090b12_1": "有十種大雲得虛空定法門，唯願如來，善分別說。」",
    "T12n0387_003:1090b13_2": "佛言：「善哉善哉！",
    "T12n0387_003:1090b14_3": "善男子！",
    "T12n0387_003:1090b14_4": "諦聽諦聽！",
    "T12n0387_003:1090b14_5": "善思念之，吾當為汝分別解說。",
    "T12n0387_003:1090b15_6": "有善法王法門；見性法門；智無勝王法門；無憍慢法門；無盡意法門；不可思議法門；無礙法門；甚深法門；質直法門；虛空相法門。",
    "T12n0387_003:1090b18_7": "善男子！",
    "T12n0387_003:1090b18_8": "是名十種法門。」",
    "T12n0387_003:1090b18_9": "時，大眾中有一天女，名妙族姓，持諸香、華、幡蓋、伎樂以供養佛，即說讚曰：「如來深密藏，　　眾生所不解，　唯願為一切，　　分別令淺易。」",
    "T12n0387_003:1090b23_0": "大雲初分電光轉健度第十二",
    "T12n0387_003:1090b24_0": "爾時，大雲密藏菩薩言：「世尊！",
    "T12n0387_003:1090b24_1": "有十種大雲電光法門，唯願如來，廣分別說。」",
    "T12n0387_003:1090b25_2": "佛言：「善哉善哉！",
    "T12n0387_003:1090b26_3": "善男子！",
    "T12n0387_003:1090b26_4": "諦聽諦聽！",
    "T12n0387_003:1090b26_5": "善思念之，吾當為汝分別解說。",
    "T12n0387_003:1090b27_6": "有六通法門、功德法門、寶光法門、虛空精進法門、藏法門、戒調法門、功德藏法門、斷疑法門、琉璃意法門、清淨法門、功德甚深大海法門、壞一切結法門、金垢法門(梵本長三)。",
    "T12n0387_003:1090c01_7": "善男子！",
    "T12n0387_003:1090c02_8": "是名十法門。」",
    "T12n0387_003:1090c02_9": "時，大眾中有一天女，名曰善喜，持諸花、香、幡蓋、伎樂以供養佛，而讚歎曰：「如來大醫王！",
    "T12n0387_003:1090c05_10": "　　無身方便身，　無礙如虛空，　　廣說大雲經。」",
    "T12n0387_003:1090c07_0": "大雲初分電轉健度第十三",
    "T12n0387_003:1090c08_0": "爾時，大雲密藏菩薩言：「世尊！",
    "T12n0387_003:1090c08_1": "有十種寶電行法門，唯願如來，廣開分別。」",
    "T12n0387_003:1090c09_2": "佛言：「善哉善哉！",
    "T12n0387_003:1090c10_0": "善男子！",
    "T12n0387_003:1090c10_1": "諦聽諦聽！",
    "T12n0387_003:1090c10_2": "善思念之，吾當為汝分別解說。",
    "T12n0387_003:1090c11_3": "有電光寶王法門、利智慧法門、智慧能壞法門、初智法門、智海法門、法疑法門、吉祥法門、法鼓法門、須彌山法門、能壞闇法門、風等行法門(梵本長一)。",
    "T12n0387_003:1090c14_4": "善男子！",
    "T12n0387_003:1090c14_5": "是名十法門。」",
    "T12n0387_003:1090c14_6": "爾時，眾中有一天女，名恒河神，持諸香、華、幡蓋、伎樂以供養佛，而讚嘆曰：「無畏、無我心，　　無貪愍眾生；　以大方便故，　　而為一切世。",
    "T12n0387_003:1090c19_0": "　如來功德力，　　故令我得知，　無上、無邊身，　　不可得思議。",
    "T12n0387_003:1090c21_0": "　我聞是經已，　　永斷諸煩惱！」",
    "T12n0387_003:1090c22_0": "大雲初分神通健度第十四",
    "T12n0387_003:1090c23_0": "爾時，大雲密藏菩薩言：「世尊！",
    "T12n0387_003:1090c23_1": "有十種大雲電光幻法門，惟願如來，廣分別說。」",
    "T12n0387_003:1090c24_2": "佛言：「善哉善哉！",
    "T12n0387_003:1090c25_3": "善男子！",
    "T12n0387_003:1090c25_4": "諦聽諦聽！",
    "T12n0387_003:1090c25_5": "善思念之，吾當為汝分別解說。",
    "T12n0387_003:1090c26_6": "善男子！",
    "T12n0387_003:1090c26_7": "有調幻法門、調藏法門、樂法法門、求法法門、燒結法門、生一切法法門、斷諸諍訟法門、能消煩惱法門、上高法門、念無盡法門、度一切眾生法門(梵本長一)。",
    "T12n0387_003:1090c29_8": "善男子！",
    "T12n0387_003:1090c29_9": "是名十法門。」",
    "T12n0387_003:1091a01_10": "時，大眾中有一天女，名曰大喜，持諸華、香、幡蓋、伎樂以供養佛，以偈讚曰：「如來大神通！",
    "T12n0387_003:1091a03_11": "　　其身無動轉，　為眾斷生死，　　故說《大雲經》。」",
    "T12n0387_003:1091a05_0": "大雲初分寶雹健度第十五",
    "T12n0387_003:1091a06_0": "爾時，大雲密藏菩薩言：「世尊！",
    "T12n0387_003:1091a06_1": "有十種大神通法門，惟願如來，分別解說。」",
    "T12n0387_003:1091a07_2": "佛言：「善哉善哉！",
    "T12n0387_003:1091a08_0": "善男子！",
    "T12n0387_003:1091a08_1": "諦聽諦聽！",
    "T12n0387_003:1091a08_2": "善思念之，今當為汝分別解說。",
    "T12n0387_003:1091a09_3": "善男子！",
    "T12n0387_003:1091a09_4": "有寶雹法門、雹等法門、雹莊嚴王法門、雹燈法門、雹藥法門、雹同法門、雹無盡意法門、雹上上法門、雹上容法門、雹甚深法門。",
    "T12n0387_003:1091a12_5": "善男子！",
    "T12n0387_003:1091a12_6": "是名十種法門。」",
    "T12n0387_003:1091a12_7": "爾時，眾中有一天女，名曰嚴飾自喜，持諸香、華、幡蓋、伎樂以供養佛，即說讚曰：「世尊大雹王，　　天中天滿雨；　知諸煩惱業，　　而能永斷之。",
    "T12n0387_003:1091a17_0": "　凡夫結無邊，　　輪轉受生死；　菩薩無煩惱，　　故不至諸趣。」",
    "T12n0387_003:1091a19_0": "大雲初分金剛智健度第十六",
    "T12n0387_003:1091a20_0": "爾時，大雲密藏菩薩言：「世尊！",
    "T12n0387_003:1091a20_1": "有十智金剛行入智法門，惟願如來，廣分別說。」",
    "T12n0387_003:1091a21_2": "佛言：「善哉善哉！",
    "T12n0387_003:1091a22_3": "善男子！",
    "T12n0387_003:1091a22_4": "諦聽諦聽！",
    "T12n0387_003:1091a22_5": "善思念之，吾當為汝分別解說。",
    "T12n0387_003:1091a23_6": "有神通寶聚法門、喜王法門、神通平等法門、白鵝聲法門、虛空無礙法門、藥王法門、法幢法門、甚深大海法門、不動法門、無邊光法門、不可思議法門、無量劫法門(梵本長二)。",
    "T12n0387_003:1091a27_7": "善男子！",
    "T12n0387_003:1091a27_8": "是名十法門。」",
    "T12n0387_003:1091a27_9": "時，大眾中有一天女，名深智愛，持諸香、華、幡蓋、伎樂以供養佛，即說讚曰：「如來無上王！",
    "T12n0387_003:1091b01_10": "　　無生亦無滅，　為諸眾生故，　　示現於生滅。",
    "T12n0387_003:1091b03_0": "　真實常不變，　　為眾說無我，　其身如金剛，　　不可得沮壞。」",
    "T12n0387_003:1091b05_0": "大雲初分無盡健度第十七",
    "T12n0387_003:1091b06_0": "爾時，大雲密藏菩薩言：「世尊！",
    "T12n0387_003:1091b06_1": "有十無盡意入神通法門，惟願如來，廣分別說。」",
    "T12n0387_003:1091b07_2": "佛言：「善哉善哉！",
    "T12n0387_003:1091b08_3": "善男子！",
    "T12n0387_003:1091b08_4": "諦聽諦聽！",
    "T12n0387_003:1091b08_5": "善思念之，吾當為汝分別解說。",
    "T12n0387_003:1091b09_6": "有甘露意入法門、安寶法門、樂法門、喜法門、甚深精進法門、意行法門、無盡樂法門、常喜樂法門。",
    "T12n0387_003:1091b11_7": "善男子！",
    "T12n0387_003:1091b11_8": "是名十法門(梵本少二)。」",
    "T12n0387_003:1091b11_9": "爾時，眾中有一天女，名大寶輪，持諸香、華、幡蓋、伎樂以供養佛，即說讚曰：「如來無貧富，　　其身無觸礙，　憐愍一切故，　　樂說《大乘經》。」",
    "T12n0387_003:1091b16_0": "大雲初分正行健度第十八",
    "T12n0387_003:1091b17_0": "爾時，大雲密藏菩薩言：「世尊！",
    "T12n0387_003:1091b17_1": "有十正道法門，惟願如來，廣分別說。」",
    "T12n0387_003:1091b18_2": "佛言：「善哉善哉！",
    "T12n0387_003:1091b18_3": "善男子！",
    "T12n0387_003:1091b19_4": "諦聽諦聽！",
    "T12n0387_003:1091b19_5": "善思念之，吾當為汝分別宣說。",
    "T12n0387_003:1091b20_0": "有深廣行法門、健行法門、現力法門、健勝法門、一切天人法門、入一切時法門、不染一切時法門、一切道喜法門、斷一切惡道法門、大海常潮法門、大海神通法門(梵本長一)。",
    "T12n0387_003:1091b23_1": "善男子！",
    "T12n0387_003:1091b24_0": "是名十法門。」",
    "T12n0387_003:1091b24_1": "爾時，眾中有一天女，名曰善得，持諸香、華、幡蓋、伎樂以供養佛，即說讚曰：「如來無上尊，　　修集於正道，　雖成堅固藏，　　其心初無悋，　慈愍於眾生，　　及為我等故，　今於此寶座，　　宣說如是經。」",
    "T12n0387_003:1091c01_0": "大雲初分師子吼健度第十九",
    "T12n0387_003:1091c02_0": "爾時，大雲密藏菩薩言：「世尊！",
    "T12n0387_003:1091c02_1": "有十種甚深師子吼行法門，惟願如來，分別解說。」",
    "T12n0387_003:1091c03_2": "佛言：「善哉善哉！",
    "T12n0387_003:1091c04_3": "善男子！",
    "T12n0387_003:1091c04_4": "諦聽諦聽！",
    "T12n0387_003:1091c04_5": "善思念之，吾當為汝分別解說。",
    "T12n0387_003:1091c05_6": "有一切味吼法門、一切味喜法門、時神通王法門、蓮華法門、喜地法門、大喜地法門、四威儀法門、聖行法門、淨法門、一切法體法門。",
    "T12n0387_003:1091c08_7": "善男子！",
    "T12n0387_003:1091c08_8": "是名十法門。」",
    "T12n0387_003:1091c08_9": "時，大眾中有一天女，名微妙聲，持諸香、華、幡蓋、伎樂以供養佛，而說讚曰：「無上智微妙，　　猶如大海水，　其力難思議，　　故能師子吼；　為諸眾生故，　　生於憐愍心，　今說方等經，　　其意無所畏。」",
    "T12n0387_003:1091c15_0": "大雲初分師子吼神通健度第二十",
    "T12n0387_003:1091c16_0": "爾時，大雲密藏菩薩言：「世尊！",
    "T12n0387_003:1091c16_1": "有十師子吼神通法門，惟願如來，分別解說。」",
    "T12n0387_003:1091c17_2": "佛言：「善哉善哉！",
    "T12n0387_003:1091c18_3": "善男子！",
    "T12n0387_003:1091c18_4": "諦聽諦聽！",
    "T12n0387_003:1091c18_5": "善思念之，吾當為汝分別解說。",
    "T12n0387_003:1091c19_6": "有光法門、法蜂法門、法鼓法門、法寶法門、法藏法門、法力法門、法動法門、三匝法門、大地法門、難近法門、一切纓絡法門(梵本長一)。",
    "T12n0387_003:1091c22_7": "善男子！",
    "T12n0387_003:1091c22_8": "是名十法門。」",
    "T12n0387_003:1091c22_9": "時，大眾中有一天子，名師子吼，持諸香、華、幡蓋、伎樂以供養佛，而說讚曰：「如來無因喻，　　無勝、無有邊，　為諸眾生故，　　方便師子吼。」",
    "T12n0387_003:1091c27_0": "大雲初分善方便健度第二十一",
    "T12n0387_003:1091c28_0": "爾時，大雲密藏菩薩言：「世尊！",
    "T12n0387_003:1091c28_1": "有十入世間方便法門，惟願如來，廣分別說。」",
    "T12n0387_003:1091c29_2": "佛言：「善哉善哉！",
    "T12n0387_003:1092a01_3": "善男子！",
    "T12n0387_003:1092a01_4": "諦聽諦聽！",
    "T12n0387_003:1092a01_5": "善思念之，吾當為汝分別解說。",
    "T12n0387_003:1092a02_6": "有生王入法門、畢竟多方便入法門、信心入法門、師子神通法門、世界非世界法門、時一入法門善不善法門、能調惡人法門；有德王入法門、得一切恭敬法門、下業行法門(梵本長一)。",
    "T12n0387_003:1092a06_7": "善男子！",
    "T12n0387_003:1092a06_8": "是名十法門。」",
    "T12n0387_003:1092a06_9": "是時，眾中有一天子，名婆羅呵迦，持諸華、香、幡蓋、伎樂以供養佛，而說讚曰：「如來方便入涅槃，　　其身不動亦不滅，　所入禪定難思議，　　眾生不解謂永滅。」",
    "T12n0387_003:1092a11_0": "大雲初分神通健度第二十二",
    "T12n0387_003:1092a12_0": "爾時，大雲密藏菩薩言：「世尊！",
    "T12n0387_003:1092a12_1": "有十神通寶藏入法門，惟願如來，分別解說。」",
    "T12n0387_003:1092a13_2": "佛言：「善哉善哉！",
    "T12n0387_003:1092a14_3": "善男子！",
    "T12n0387_003:1092a14_4": "諦聽諦聽！",
    "T12n0387_003:1092a14_5": "善思念之，吾當為汝分別解說。",
    "T12n0387_003:1092a15_6": "有法周羅法門、大神通法門、寶香藏法門、師子吼入聚法門、破法相法門、栴檀涼法門、無相法門、無語法門、蓮華法門、稱法門。",
    "T12n0387_003:1092a18_7": "善男子！",
    "T12n0387_003:1092a18_8": "是名十法門。」",
    "T12n0387_003:1092a18_9": "是時，眾中有一天子，名增長有德，持諸華、香、幡蓋、伎樂以供養佛，即說讚曰：「三千大千界，　　佛於法自在，　法身不可見，　　為眾現相好。」",
    "T12n0387_003:1092a23_0": "大雲初分金翅鳥健度第二十三",
    "T12n0387_003:1092a24_0": "爾時，大雲密藏菩薩言：「世尊！",
    "T12n0387_003:1092a24_1": "有十金翅鳥神通所入法門，惟願如來，分別解說。」",
    "T12n0387_003:1092a25_2": "佛言：「善哉善哉！",
    "T12n0387_003:1092a26_3": "善男子！",
    "T12n0387_003:1092a26_4": "諦聽諦聽！",
    "T12n0387_003:1092a26_5": "善思念之，吾當為汝分別宣示。",
    "T12n0387_003:1092a27_6": "有能壞婆修吉龍王力神通王法門、自在力入法門、喜入法門、開勇入法門、大海時入法門、能壞大山法門、能壞風力法門、長見法門、能壞一切毒法門、得寶[口*(隹/乃)]法門。",
    "T12n0387_003:1092b01_7": "善男子！",
    "T12n0387_003:1092b02_8": "是名十法門。」",
    "T12n0387_003:1092b02_9": "是時，眾中有一天子，名深淨行，持諸華、香、幡蓋、伎樂以供養佛，即說讚曰：「如來大法王，　　慧眼喻千日，　定根金剛手，　　能壞諸煩惱。」",
    "T12n0387_003:1092b06_0": "大雲初分大捨健度第二十四",
    "T12n0387_003:1092b07_0": "爾時，大雲密藏菩薩言：「世尊！",
    "T12n0387_003:1092b07_1": "有十大捨時微妙神通王法門，惟願如來，分別解說。」",
    "T12n0387_003:1092b08_2": "佛言：「善哉善哉！",
    "T12n0387_003:1092b09_3": "善男子！",
    "T12n0387_003:1092b09_4": "諦聽諦聽！",
    "T12n0387_003:1092b09_5": "善思念之，吾當為汝分別解說。",
    "T12n0387_003:1092b10_6": "有無礙力甚深法門、戒住法門、戒廣王法門、戒界王法門、寶乳流法門、功德流微妙法門、慈力流法門、忍辱流法門、喜力流法門、捨力流法門。",
    "T12n0387_003:1092b13_7": "善男子！",
    "T12n0387_003:1092b13_8": "是名十法門。」",
    "T12n0387_003:1092b14_0": "是時，眾中有一天子，名寶貴德，持諸花、香、幡幢、伎樂以供養佛，即說讚曰：「禮佛無量力，　　常住不壞身，　為諸眾生故，　　說種種法界。」",
    "T12n0387_003:1092b18_0": "大雲初分無畏健度第二十五",
    "T12n0387_003:1092b19_0": "爾時，大雲密藏菩薩言：「世尊！",
    "T12n0387_003:1092b19_1": "有十無所畏大力神通所入法門，惟願如來，分別解說。」",
    "T12n0387_003:1092b20_2": "佛言：「善哉善哉！",
    "T12n0387_003:1092b21_3": "善男子！",
    "T12n0387_003:1092b21_4": "諦聽諦聽。",
    "T12n0387_003:1092b21_5": "善思念之，吾當為汝分別解說。",
    "T12n0387_003:1092b22_6": "有無所畏力神通法門、不悕樂根法門、寶聚法門、十有德法門、淨浣法門、淨光行法門、淨寶光法門、喜入法門、淨等法門、電光法門。",
    "T12n0387_003:1092b25_7": "善男子！",
    "T12n0387_003:1092b25_8": "是名十法門。」",
    "T12n0387_003:1092b25_9": "是時，眾中有一天子，名寶彗星，持諸華、香、幡蓋、伎樂以供養佛，即說讚曰：「如來祕密藏，　　甚深如大海，　為諸眾生故，　　淨行於法界。」",
    "T12n0387_003:1092c01_0": "大雲初分入行健度第二十六",
    "T12n0387_003:1092c02_0": "爾時，大雲密藏菩薩言：「世尊！",
    "T12n0387_003:1092c02_1": "有十入行法門，惟願如來，分別解說。」",
    "T12n0387_003:1092c03_2": "佛言：「善哉善哉！",
    "T12n0387_003:1092c03_3": "善男子！",
    "T12n0387_003:1092c04_4": "諦聽諦聽！",
    "T12n0387_003:1092c04_5": "善思念之，吾當為汝分別解說。",
    "T12n0387_003:1092c05_6": "有入藏法門、正行法門、正實法門、吉稱法門、稱法門、常喜法門、日鬚法門、悲力法門、忍辱法門、常淨法門。",
    "T12n0387_003:1092c07_7": "善男子！",
    "T12n0387_003:1092c07_8": "是名十法門。」",
    "T12n0387_003:1092c07_9": "是時，眾中有一天子，名寶正光，持諸華、香、幡蓋、伎樂以供養佛，即說偈讚曰：「如來智慧海，　　甚深難可測，　普為眾生故，　　今說《大雲經》。」",
    "T12n0387_003:1092c12_0": "大雲初分至心健度第二十七",
    "T12n0387_003:1092c13_0": "爾時，大雲密藏菩薩言：「世尊！",
    "T12n0387_003:1092c13_1": "有十種至心所入法門，惟願如來，分別解說。」",
    "T12n0387_003:1092c14_2": "佛言：「善哉善哉！",
    "T12n0387_003:1092c15_3": "善男子！",
    "T12n0387_003:1092c15_4": "諦聽諦聽！",
    "T12n0387_003:1092c15_5": "善思念之，吾當為汝分別解說。",
    "T12n0387_003:1092c16_6": "有住善界法門、大海智法門、智潮法門、神通行法門、虛空神通法門、無熱法門、初成法門、隨行法門、施喜法門、善至心法門。",
    "T12n0387_003:1092c18_7": "善男子！",
    "T12n0387_003:1092c19_8": "是名十法門。」",
    "T12n0387_003:1092c19_9": "是時，眾中有一天子，名波頭摩智，持諸華、香、幡蓋、伎樂以供養佛，即說讚曰：「如來無見頂，　　無勝無有上；　今放大光明，　　廣為諸眾生。」",
    "T12n0387_003:1092c24_0": "大雲初分勇力健度第二十八",
    "T12n0387_003:1092c25_0": "爾時，大雲密藏菩薩言：「世尊！",
    "T12n0387_003:1092c25_1": "有十勇王大力微妙法門，惟願如來，分別解說。」",
    "T12n0387_003:1092c26_2": "佛言：「善哉善哉！",
    "T12n0387_003:1092c27_3": "善男子！",
    "T12n0387_003:1092c27_4": "諦聽諦聽！",
    "T12n0387_003:1092c27_5": "善思念之，吾當為汝分別宣說。",
    "T12n0387_003:1092c28_6": "有健勝田行法門、首楞嚴法門、勇健神通法門、健力法門、健歸法門、眾生具足法門、智堅健行法門、壞嬾墮法門、廣力法門、健調光法門、健意法門(梵本長一)。",
    "T12n0387_003:1093a02_7": "善男子！",
    "T12n0387_003:1093a02_8": "是名十法門。」",
    "T12n0387_003:1093a03_9": "是時，眾中有一天子，名曰勇武，持諸花、香、幡幢、伎樂以供養佛，即說讚曰：「眷屬不可壞，　　猶如金剛寶，　摧伏魔官屬，　　為眾說是經。」",
    "T12n0387_003:1093a07_0": "大雲初分善健度第二十九",
    "T12n0387_003:1093a08_0": "爾時，大雲密藏菩薩言：「世尊！",
    "T12n0387_003:1093a08_1": "有十種善行大神通王所入法門，惟願如來，分別解說。」",
    "T12n0387_003:1093a09_2": "佛言：「善哉善哉！",
    "T12n0387_003:1093a10_3": "善男子！",
    "T12n0387_003:1093a10_4": "諦聽諦聽！",
    "T12n0387_003:1093a10_5": "善思念之，吾當為汝分別說之。",
    "T12n0387_003:1093a11_6": "有善寶調法門、善聚法門、善堂法門、善行法門、善意法門、善德法門、善淨法門、善調光法門、一切善行瓔珞法門(梵本少一)。",
    "T12n0387_003:1093a14_0": "善男子！",
    "T12n0387_003:1093a14_1": "是名十法門。」",
    "T12n0387_003:1093a14_2": "是時，眾中有一天女，名曰善護，持諸香、華、幡蓋、伎樂以供養佛，即說讚曰：「成就於善相，　　安坐善妙床，　廣為諸眾生，　　敷演無上法。」",
    "T12n0387_003:1093a19_0": "大雲初分神通健度第三十",
    "T12n0387_003:1093a20_0": "爾時，大雲密藏菩薩言：「世尊！",
    "T12n0387_003:1093a20_1": "有十三神通藏得開示法門，惟願如來，分別解說。」",
    "T12n0387_003:1093a21_2": "佛言：「善哉善哉！",
    "T12n0387_003:1093a22_3": "善男子！",
    "T12n0387_003:1093a22_4": "諦聽諦聽！",
    "T12n0387_003:1093a22_5": "善思念之，吾當為汝分別宣示。",
    "T12n0387_003:1093a23_6": "有樂神通窟法門、喜神通窟法門、大喜神通窟法門、行神通窟法門、師子神通窟法門、等神通窟法門、示神通窟法門、悲神通窟法門、捨神通窟法門(梵本少四)。",
    "T12n0387_003:1093a26_7": "善男子！",
    "T12n0387_003:1093a26_8": "是名十三法門。」",
    "T12n0387_003:1093a27_9": "是時，眾中有一天女，名大海意，持諸華、香、幡蓋、伎樂以供養佛，即說讚曰：「菩提樹常住，　　弟子樂依止，　安根不動搖，　　故得生定牙，　獲果常不變，　　是故稽首禮。」",
    "T12n0387_003:1093b03_0": "大雲初分智健度第三十一",
    "T12n0387_003:1093b04_0": "爾時，大雲密藏菩薩言：「世尊！",
    "T12n0387_003:1093b04_1": "有十智初行法門，惟願如來，分別說之。」",
    "T12n0387_003:1093b05_2": "佛言：「善哉善哉！",
    "T12n0387_003:1093b05_3": "善男子！",
    "T12n0387_003:1093b06_4": "諦聽諦聽！",
    "T12n0387_003:1093b06_5": "善思念之，吾當為汝分別解說。",
    "T12n0387_003:1093b07_6": "有法增長法門、喜食法門、無盡意法門、貪神通法門、施舟法門、不樂世間法門、莊嚴地法門、莊嚴界法門、樂調法門、住時法門。",
    "T12n0387_003:1093b09_7": "善男子！",
    "T12n0387_003:1093b10_8": "是名十法門。」",
    "T12n0387_003:1093b10_9": "是時，眾中有一天女，名須曼那華，持諸華、香、幡蓋、伎樂以供養佛，即說讚曰：「如來戒無上，　　智慧無上上！",
    "T12n0387_003:1093b14_0": "　憐愍眾生故，　　廣說《大雲經》。」",
    "T12n0387_003:1093b15_0": "大雲初分智寶藏健度第三十二",
    "T12n0387_003:1093b16_0": "爾時，大雲密藏菩薩言：「世尊！",
    "T12n0387_003:1093b16_1": "有十智寶藏法門，惟願如來，分別解說。」",
    "T12n0387_003:1093b17_2": "佛言：「善哉善哉！",
    "T12n0387_003:1093b17_3": "善男子！",
    "T12n0387_003:1093b18_4": "諦聽諦聽！",
    "T12n0387_003:1093b18_5": "善思念之，吾當為汝分別宣示。",
    "T12n0387_003:1093b19_6": "有善持寶藏法門、法持法門、恭敬法門、心持法門、調王法門、正精進法門、大海寶藏法門、樂吉法門、智果法門、大吉法門、成就功德法門、端正法門、持戒精進法門(梵本長三)。",
    "T12n0387_003:1093b22_7": "善男子！",
    "T12n0387_003:1093b23_0": "是名十法門。」",
    "T12n0387_003:1093b23_1": "是時，眾中有一天女，字蓮華鬘，持諸華、香、幡蓋、伎樂以供養佛，即說讚曰：「如來大智海，　　我今至心禮，　深定祕密藏，　　大悲故宣說。",
    "T12n0387_003:1093b27_0": "　如來既自獲，　　常樂我淨等，　亦復令眾生，　　同己之所得。」",
    "T12n0387_003:1093b29_0": "大雲初分施健度第三十三",
    "T12n0387_003:1093c01_0": "爾時，大雲密藏菩薩言：「世尊！",
    "T12n0387_003:1093c01_1": "有十正知微妙寶藏法門，惟願如來，分別解說。」",
    "T12n0387_003:1093c02_2": "佛言：「善哉善哉！",
    "T12n0387_003:1093c03_3": "善男子！",
    "T12n0387_003:1093c03_4": "諦聽諦聽！",
    "T12n0387_003:1093c03_5": "善思念之，吾當為汝分別解說。",
    "T12n0387_003:1093c04_6": "有寶藏法門、淨藏法門、淨樂法門、施樂法門、施目法門、深藏法門、深法莊嚴法門、正見法門、愍一切眾生法門(梵本少一)。",
    "T12n0387_003:1093c06_7": "善男子！",
    "T12n0387_003:1093c07_0": "是名十法門。」",
    "T12n0387_003:1093c07_1": "是時，眾中有一天女，字法寶樂，持諸花、香、幡蓋、伎樂以供養佛，即說讚曰：「如來大施主，　　莊嚴大施聚，　施一切眾生，　　不觀田非田。」",
    "T12n0387_003:1093c11_0": "大雲初分福田健度第三十四",
    "T12n0387_003:1093c12_0": "爾時，大雲密藏菩薩言：「世尊！",
    "T12n0387_003:1093c12_1": "有十種福田種子法門，惟願如來，分別解說。」",
    "T12n0387_003:1093c13_2": "佛言：「善哉善哉！",
    "T12n0387_003:1093c14_3": "善男子！",
    "T12n0387_003:1093c14_4": "諦聽諦聽！",
    "T12n0387_003:1093c14_5": "善思念之，吾當為汝分別解說。",
    "T12n0387_003:1093c15_6": "有寶行勝法門、寶流雨法門、寶行聚法門、寶功德聚法門、寶正意法門、寶目法門寶意法門、寶光法門、寶燈法門、寶電法門、無盡意法門、寶住法門、一切寶田法門(梵本長三)。",
    "T12n0387_003:1093c18_7": "善男子！",
    "T12n0387_003:1093c19_8": "是名十法門。」",
    "T12n0387_003:1093c19_9": "是時，眾中有一天子，名曰寶雨，持諸香、華、幡蓋、伎樂以供養佛，即說讚曰：「諸佛等正覺，　　是世之福田，　大慈悲憐愍，　　一切諸眾生，　能了田非田，　　故名阿梨呵。」",
    "T12n0387_003:1093c25_0": "大雲初分正法健度第三十五",
    "T12n0387_003:1093c26_0": "爾時，大雲密藏菩薩言：「世尊！",
    "T12n0387_003:1093c26_1": "有十種真實神通安樂樂王所入法門，惟願如來，分別解說。」",
    "T12n0387_003:1093c28_0": "佛言：「善哉善哉！",
    "T12n0387_003:1093c28_1": "善男子！",
    "T12n0387_003:1093c28_2": "諦聽諦聽！",
    "T12n0387_003:1093c28_3": "善思念之，吾當為汝分別解說。",
    "T12n0387_003:1093c29_4": "有不動法門、住貌法門、不動樂法門、深住法門、不可思議聚法門、不可思議聚解脫法門、樂意法門、不可思議住法門、如來智印法門、一切大海無盡意法門。",
    "T12n0387_003:1094a04_5": "善男子！",
    "T12n0387_003:1094a04_6": "是名十法門。」",
    "T12n0387_003:1094a04_7": "是時，眾中有一天子，名曰大光，持諸香、華、幡蓋、伎樂以供養佛，即說讚曰：「諸佛婆伽婆，　　所說微妙法，　所為諸眾生，　　悉皆難思議！」",
    "T12n0387_003:1094a09_0": "大方等無想經卷第三"
}