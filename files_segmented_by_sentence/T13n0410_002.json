[
    {
        "source_sentence": "大方廣十輪經卷第二",
        "from": "T13n0410_002:0686a05_0",
        "context_with_next_sentence": true
    },
    {
        "source_sentence": "失譯人名今附北涼錄",
        "from": "T13n0410_002:0686a07_0",
        "context_with_next_sentence": true
    },
    {
        "source_sentence": "2 諸天女問四大品諸天女問四大品第二",
        "from": "T13n0410_002:0686a08_0",
        "context_with_next_sentence": true
    },
    {
        "source_sentence": "爾時，地藏菩薩廣說如是大記莂經時，佉羅堤耶山六種震動，一切音樂不鼓自鳴，雨眾寶華，一切大眾皆悉戰慄生希有想。",
        "from": "T13n0410_002:0686a11_17",
        "context_with_next_sentence": true
    },
    {
        "source_sentence": "爾時，功德天女、功德樂天女、妙音聲天女、堅固地神天、未曾有天、大光明天，如是等天以為上首，與一萬八千及餘大自在鬼神，從坐而起，合掌向佛，白佛言：",
        "from": "T13n0410_002:0686a15_12",
        "context_with_next_sentence": true
    },
    {
        "source_sentence": "「希有，世尊！",
        "from": "T13n0410_002:0686a15_19",
        "context_with_next_sentence": true
    },
    {
        "source_sentence": "希有，善逝！",
        "from": "T13n0410_002:0686a16_2",
        "context_with_next_sentence": true
    },
    {
        "source_sentence": "我等雖於四大得自在力，而不能知四大根本初、中、後相起滅因緣，不識怨憎，不知是善、不善乃至親友。",
        "from": "T13n0410_002:0686a18_13",
        "context_with_next_sentence": true
    },
    {
        "source_sentence": "若善男子，得是甚深般若波羅蜜，能善分別如是四大初、中、後相，知諸生滅。",
        "from": "T13n0410_002:0686a20_9",
        "context_with_next_sentence": true
    },
    {
        "source_sentence": "」佛言：",
        "from": "T13n0410_002:0686a21_2",
        "context_with_next_sentence": true
    },
    {
        "source_sentence": "「如是，如是！",
        "from": "T13n0410_002:0686a21_9",
        "context_with_next_sentence": true
    },
    {
        "source_sentence": "天女！",
        "from": "T13n0410_002:0686a21_12",
        "context_with_next_sentence": true
    },
    {
        "source_sentence": "此善男子，得甚深般若波羅蜜，善知四大初、中、後者。",
        "from": "T13n0410_002:0686a22_15",
        "context_with_next_sentence": true
    },
    {
        "source_sentence": "譬如善神有如意珠，能雨種種無量寶雨有大利益。",
        "from": "T13n0410_002:0686a23_17",
        "context_with_next_sentence": true
    },
    {
        "source_sentence": "如是，善女天！",
        "from": "T13n0410_002:0686a24_6",
        "context_with_next_sentence": true
    },
    {
        "source_sentence": "此善男子復能雨於種種覺意無量諸寶，皆悉遍施一切眾生。",
        "from": "T13n0410_002:0686a25_14",
        "context_with_next_sentence": true
    },
    {
        "source_sentence": "「譬如寶渚能出無量若干種寶；",
        "from": "T13n0410_002:0686a26_13",
        "context_with_next_sentence": true
    },
    {
        "source_sentence": "是善男子滿足種種覺意等寶亦復如是。",
        "from": "T13n0410_002:0686a27_11",
        "context_with_next_sentence": true
    },
    {
        "source_sentence": "譬如波利質多羅樹，華初開時光色妙好；",
        "from": "T13n0410_002:0686a28_11",
        "context_with_next_sentence": true
    },
    {
        "source_sentence": "如是善男子以無量佛法而自莊嚴亦復如是。",
        "from": "T13n0410_002:0686a29_11",
        "context_with_next_sentence": true
    },
    {
        "source_sentence": "如師子王於一切眾生中無能驚者；",
        "from": "T13n0410_002:0686b01_9",
        "context_with_next_sentence": true
    },
    {
        "source_sentence": "如是善男子於諸眾中亦復如是得無所畏。",
        "from": "T13n0410_002:0686b02_10",
        "context_with_next_sentence": true
    },
    {
        "source_sentence": "「譬如日出滅一切闇；",
        "from": "T13n0410_002:0686b03_9",
        "context_with_next_sentence": true
    },
    {
        "source_sentence": "如是善男子能除眾生一切諂曲、結、使之闇亦復如是。",
        "from": "T13n0410_002:0686b04_15",
        "context_with_next_sentence": true
    },
    {
        "source_sentence": "譬如明月照四天下，能令迷者還得正道；",
        "from": "T13n0410_002:0686b05_13",
        "context_with_next_sentence": true
    },
    {
        "source_sentence": "如是善男子能令未入三乘迷於生死曠野道者，皆使迴向得其正道安住三乘。",
        "from": "T13n0410_002:0686b07_11",
        "context_with_next_sentence": true
    },
    {
        "source_sentence": "「譬如大地百穀種子及諸藥木，一切眾生悉依增長；",
        "from": "T13n0410_002:0686b09_3",
        "context_with_next_sentence": true
    },
    {
        "source_sentence": "如是善男子，一切助道諸餘善法皆得增長。",
        "from": "T13n0410_002:0686b10_3",
        "context_with_next_sentence": true
    },
    {
        "source_sentence": "「譬如須彌山王能善堅固，安住一切令無增減；",
        "from": "T13n0410_002:0686b12_2",
        "context_with_next_sentence": true
    },
    {
        "source_sentence": "如是善男子，安住佛法而不捨於一切眾生，善根堅固無有缺減不令漏失。",
        "from": "T13n0410_002:0686b13_17",
        "context_with_next_sentence": true
    },
    {
        "source_sentence": "「譬如虛空，一切眾生行住出入依止而住；",
        "from": "T13n0410_002:0686b14_18",
        "context_with_next_sentence": true
    },
    {
        "source_sentence": "如是善男子，一切眾生亦皆依止，增長一切無量功德。",
        "from": "T13n0410_002:0686b16_3",
        "context_with_next_sentence": true
    },
    {
        "source_sentence": "」爾時，一切大眾聞是地藏菩薩名號，生希有心得未曾有，恭敬尊重皆大歡喜，皆悉諦觀地藏菩薩目不暫捨。",
        "from": "T13n0410_002:0686b19_8",
        "context_with_next_sentence": true
    },
    {
        "source_sentence": "爾時，世尊欲重宣此義，而說偈言：",
        "from": "T13n0410_002:0686b20_6",
        "context_with_next_sentence": true
    },
    {
        "source_sentence": "「頭陀功德盡和合，　　諸聲聞眾無異相，",
        "from": "T13n0410_002:0686b21_0",
        "context_with_next_sentence": true
    },
    {
        "source_sentence": "地藏菩薩真大士，　　為禮世尊而來此。",
        "from": "T13n0410_002:0686b22_17",
        "context_with_next_sentence": true
    },
    {
        "source_sentence": "度三惡趣諸苦惱，　　為禮世尊而來此，",
        "from": "T13n0410_002:0686b23_0",
        "context_with_next_sentence": true
    },
    {
        "source_sentence": "諸天普雨無量種，　　皆為供養世尊故。",
        "from": "T13n0410_002:0686b24_17",
        "context_with_next_sentence": true
    },
    {
        "source_sentence": "而諦觀察於四方，　　離垢照明天帝釋；",
        "from": "T13n0410_002:0686b25_17",
        "context_with_next_sentence": true
    },
    {
        "source_sentence": "合掌一心向於佛，　　皆欲勸請於世尊。",
        "from": "T13n0410_002:0686b26_17",
        "context_with_next_sentence": true
    },
    {
        "source_sentence": "我今欲見此大眾，　　摩尼寶珠出光明；",
        "from": "T13n0410_002:0686b27_17",
        "context_with_next_sentence": true
    },
    {
        "source_sentence": "一切福田最廣大，　　悉見光明而普照。",
        "from": "T13n0410_002:0686b28_17",
        "context_with_next_sentence": true
    },
    {
        "source_sentence": "世尊神通光明照，　　今為誰故而顯現？",
        "from": "T13n0410_002:0686b29_17",
        "context_with_next_sentence": true
    },
    {
        "source_sentence": "諸來大眾最勇猛？",
        "from": "T13n0410_002:0686c01_7",
        "context_with_next_sentence": true
    },
    {
        "source_sentence": "　　地藏至此真佛子。",
        "from": "T13n0410_002:0686c01_17",
        "context_with_next_sentence": true
    },
    {
        "source_sentence": "伏藏七寶滿足施，　　佛藏珍寶是無畏；",
        "from": "T13n0410_002:0686c02_17",
        "context_with_next_sentence": true
    },
    {
        "source_sentence": "種子即是大菩薩，　　一切眾生之商主。",
        "from": "T13n0410_002:0686c03_17",
        "context_with_next_sentence": true
    },
    {
        "source_sentence": "此主能生佛法寶，　　大功德海而精進；",
        "from": "T13n0410_002:0686c04_17",
        "context_with_next_sentence": true
    },
    {
        "source_sentence": "大悲體性甚聰哲，　　能救一切眾生苦。",
        "from": "T13n0410_002:0686c05_17",
        "context_with_next_sentence": true
    },
    {
        "source_sentence": "亦能救度諸怖畏。",
        "from": "T13n0410_002:0686c06_7",
        "context_with_next_sentence": true
    },
    {
        "source_sentence": "能生善根如大地，　　亦如金剛摧諸結，",
        "from": "T13n0410_002:0686c07_0",
        "context_with_next_sentence": true
    },
    {
        "source_sentence": "為大施主解脫寶，　　漂諸煩惱如大水；",
        "from": "T13n0410_002:0686c08_17",
        "context_with_next_sentence": true
    },
    {
        "source_sentence": "如蓋普覆煩惱熱，　　亦如良醫除眾病，",
        "from": "T13n0410_002:0686c09_0",
        "context_with_next_sentence": true
    },
    {
        "source_sentence": "於一食頃讚地藏，　　過諸菩薩百億劫。",
        "from": "T13n0410_002:0686c10_17",
        "context_with_next_sentence": true
    },
    {
        "source_sentence": "如諸智者無量德，　　是故地藏大名稱，",
        "from": "T13n0410_002:0686c11_0",
        "context_with_next_sentence": true
    },
    {
        "source_sentence": "煩惱繫縛諸眾生，　　皆令遠離得解脫；",
        "from": "T13n0410_002:0686c12_17",
        "context_with_next_sentence": true
    },
    {
        "source_sentence": "得首楞嚴大三昧，　　能度諸禪至彼岸。",
        "from": "T13n0410_002:0686c13_17",
        "context_with_next_sentence": true
    },
    {
        "source_sentence": "十二因緣悉清淨，　　其智廣大如虛空；",
        "from": "T13n0410_002:0686c14_17",
        "context_with_next_sentence": true
    },
    {
        "source_sentence": "無量佛國諸眾生，　　皆悉能滅黑闇聚。",
        "from": "T13n0410_002:0686c15_17",
        "context_with_next_sentence": true
    },
    {
        "source_sentence": "而於一切四禪中，　　遍觀佛國修諸行；",
        "from": "T13n0410_002:0686c16_17",
        "context_with_next_sentence": true
    },
    {
        "source_sentence": "能令眾生入三昧，　　皆悉得離煩惱熱。",
        "from": "T13n0410_002:0686c17_17",
        "context_with_next_sentence": true
    },
    {
        "source_sentence": "眾生過去惡業故，　　常處刀、兵、疾疫劫；",
        "from": "T13n0410_002:0686c18_19",
        "context_with_next_sentence": true
    },
    {
        "source_sentence": "於此世間受苦惱，　　彼善男子能救脫。",
        "from": "T13n0410_002:0686c19_17",
        "context_with_next_sentence": true
    },
    {
        "source_sentence": "一切六道諸眾生，　　常為苦惱之所逼；",
        "from": "T13n0410_002:0686c20_17",
        "context_with_next_sentence": true
    },
    {
        "source_sentence": "當悉歸命於地藏，　　當令苦惱悉消滅。",
        "from": "T13n0410_002:0686c21_17",
        "context_with_next_sentence": true
    },
    {
        "source_sentence": "眾生輪轉沒諸苦，　　互相殘賊起鬪諍；",
        "from": "T13n0410_002:0686c22_17",
        "context_with_next_sentence": true
    },
    {
        "source_sentence": "若能歸命地藏者，　　令彼鬪諍皆悉忍。",
        "from": "T13n0410_002:0686c23_17",
        "context_with_next_sentence": true
    },
    {
        "source_sentence": "趣於三惡甚可畏，　　所求不得常苦惱；",
        "from": "T13n0410_002:0686c24_17",
        "context_with_next_sentence": true
    },
    {
        "source_sentence": "亦當歸命於地藏，　　一切皆得除怖畏。",
        "from": "T13n0410_002:0686c25_17",
        "context_with_next_sentence": true
    },
    {
        "source_sentence": "若修持戒及念定，　　欲得多聞智慧者；",
        "from": "T13n0410_002:0686c26_17",
        "context_with_next_sentence": true
    },
    {
        "source_sentence": "皆當歸命於地藏，　　隨心所願悉滿足。",
        "from": "T13n0410_002:0686c27_17",
        "context_with_next_sentence": true
    },
    {
        "source_sentence": "欲得如是諸功德，　　及以工巧善種子；",
        "from": "T13n0410_002:0686c28_17",
        "context_with_next_sentence": true
    },
    {
        "source_sentence": "皆當歸命於地藏，　　令彼所願悉滿足。",
        "from": "T13n0410_002:0686c29_17",
        "context_with_next_sentence": true
    },
    {
        "source_sentence": "一切藥、穀諸福田，　　乃至欲求男、女等；",
        "from": "T13n0410_002:0687a01_19",
        "context_with_next_sentence": true
    },
    {
        "source_sentence": "皆當歸命於地藏，　　令彼所願悉滿足。",
        "from": "T13n0410_002:0687a02_17",
        "context_with_next_sentence": true
    },
    {
        "source_sentence": "若欲修行諸功德，　　一切所有依大地；",
        "from": "T13n0410_002:0687a03_17",
        "context_with_next_sentence": true
    },
    {
        "source_sentence": "藥、穀滋茂而潤澤，　　亦因地藏得增長。",
        "from": "T13n0410_002:0687a04_18",
        "context_with_next_sentence": true
    },
    {
        "source_sentence": "結業煩惱所覆障，　　造作十惡諸不善；",
        "from": "T13n0410_002:0687a05_17",
        "context_with_next_sentence": true
    },
    {
        "source_sentence": "皆當歸命於地藏，　　悉除結使重惡罪。",
        "from": "T13n0410_002:0687a06_17",
        "context_with_next_sentence": true
    },
    {
        "source_sentence": "能以正法示眾生，　　作種種形隨應說；",
        "from": "T13n0410_002:0687a07_17",
        "context_with_next_sentence": true
    },
    {
        "source_sentence": "具修布施諸功德，　　欲救眾生起大悲。",
        "from": "T13n0410_002:0687a08_17",
        "context_with_next_sentence": true
    },
    {
        "source_sentence": "假使滿足於百劫，　　不可分別其功德；",
        "from": "T13n0410_002:0687a09_17",
        "context_with_next_sentence": true
    },
    {
        "source_sentence": "是名功德之大藏，　　一切皆當供養之。",
        "from": "T13n0410_002:0687a10_17",
        "context_with_next_sentence": true
    },
    {
        "source_sentence": "」3 發問本業斷結品佛說大方廣十輪經發問本業斷結品第三爾時，地藏菩薩摩訶薩，從座而起整其衣服，長跪叉手右膝著地，合掌向佛白言：",
        "from": "T13n0410_002:0687a13_15",
        "context_with_next_sentence": true
    },
    {
        "source_sentence": "「世尊！",
        "from": "T13n0410_002:0687a13_19",
        "context_with_next_sentence": true
    },
    {
        "source_sentence": "如我今者欲發少問，唯願聽許，時為解說。",
        "from": "T13n0410_002:0687a14_18",
        "context_with_next_sentence": true
    },
    {
        "source_sentence": "」佛言：",
        "from": "T13n0410_002:0687a15_2",
        "context_with_next_sentence": true
    },
    {
        "source_sentence": "「汝是真善丈夫，為欲顯示一切眾生無礙智慧，亦令他人作大丈夫；",
        "from": "T13n0410_002:0687a16_13",
        "context_with_next_sentence": true
    },
    {
        "source_sentence": "若有所問隨汝意答，勿生疑難。",
        "from": "T13n0410_002:0687a17_9",
        "context_with_next_sentence": true
    },
    {
        "source_sentence": "如來今日當為解說，令汝歡喜。",
        "from": "T13n0410_002:0687a18_4",
        "context_with_next_sentence": true
    },
    {
        "source_sentence": "」爾時，地藏菩薩以偈問曰：",
        "from": "T13n0410_002:0687a18_17",
        "context_with_next_sentence": true
    },
    {
        "source_sentence": "「曾於十三劫，　　修行佛福田；",
        "from": "T13n0410_002:0687a19_14",
        "context_with_next_sentence": true
    },
    {
        "source_sentence": "飢饉與疾疫，　　悉為眾生滅。",
        "from": "T13n0410_002:0687a20_13",
        "context_with_next_sentence": true
    },
    {
        "source_sentence": "為億諸佛等，　　造不思議供；",
        "from": "T13n0410_002:0687a21_13",
        "context_with_next_sentence": true
    },
    {
        "source_sentence": "今見大會集，　　清淨眾俱來。",
        "from": "T13n0410_002:0687a22_13",
        "context_with_next_sentence": true
    },
    {
        "source_sentence": "聰哲勤精進，　　皆來至此會；",
        "from": "T13n0410_002:0687a23_13",
        "context_with_next_sentence": true
    },
    {
        "source_sentence": "一時而雲集，　　無有諸濁惡。",
        "from": "T13n0410_002:0687a24_13",
        "context_with_next_sentence": true
    },
    {
        "source_sentence": "濁世多譏嫌，　　作惡損淨行；",
        "from": "T13n0410_002:0687a25_13",
        "context_with_next_sentence": true
    },
    {
        "source_sentence": "云何不善識，　　擾亂毀威儀，",
        "from": "T13n0410_002:0687a26_0",
        "context_with_next_sentence": true
    },
    {
        "source_sentence": "皆與惡逆俱，　　誹謗於正法；",
        "from": "T13n0410_002:0687a27_13",
        "context_with_next_sentence": true
    },
    {
        "source_sentence": "毀訾諸賢聖，　　妄著於斷常。",
        "from": "T13n0410_002:0687a28_13",
        "context_with_next_sentence": true
    },
    {
        "source_sentence": "造作十惡業，　　不畏後世苦；",
        "from": "T13n0410_002:0687a29_13",
        "context_with_next_sentence": true
    },
    {
        "source_sentence": "破壞三乘法，　　諂曲趣惡道。",
        "from": "T13n0410_002:0687b01_13",
        "context_with_next_sentence": true
    },
    {
        "source_sentence": "無明蔽其目，　　貪嫉多姦偽；",
        "from": "T13n0410_002:0687b02_13",
        "context_with_next_sentence": true
    },
    {
        "source_sentence": "云何轉法輪，　　解脫諸諂曲？",
        "from": "T13n0410_002:0687b03_13",
        "context_with_next_sentence": true
    },
    {
        "source_sentence": "煩惱金剛俱，　　云何得斷離？",
        "from": "T13n0410_002:0687b04_13",
        "context_with_next_sentence": true
    },
    {
        "source_sentence": "云何為總持？",
        "from": "T13n0410_002:0687b05_5",
        "context_with_next_sentence": true
    },
    {
        "source_sentence": "　　忍辱能柔和。",
        "from": "T13n0410_002:0687b05_13",
        "context_with_next_sentence": true
    },
    {
        "source_sentence": "此集未曾有，　　令我值世將；",
        "from": "T13n0410_002:0687b06_13",
        "context_with_next_sentence": true
    },
    {
        "source_sentence": "諸處未曾見，　　如是之大眾。",
        "from": "T13n0410_002:0687b07_13",
        "context_with_next_sentence": true
    },
    {
        "source_sentence": "具足頭陀行，　　久修菩提道；",
        "from": "T13n0410_002:0687b08_13",
        "context_with_next_sentence": true
    },
    {
        "source_sentence": "云何於此處，　　成佛轉法輪？",
        "from": "T13n0410_002:0687b09_13",
        "context_with_next_sentence": true
    },
    {
        "source_sentence": "」爾時，佛告地藏菩薩：",
        "from": "T13n0410_002:0687b10_9",
        "context_with_next_sentence": true
    },
    {
        "source_sentence": "「善哉，善哉！",
        "from": "T13n0410_002:0687b10_16",
        "context_with_next_sentence": true
    },
    {
        "source_sentence": "善男子！",
        "from": "T13n0410_002:0687b10_20",
        "context_with_next_sentence": true
    },
    {
        "source_sentence": "汝於過去恒河沙佛所已問此義。",
        "from": "T13n0410_002:0687b11_12",
        "context_with_next_sentence": true
    },
    {
        "source_sentence": "如是之法汝亦曾聞，具智慧行功德滿足，以方便力渡於彼岸。",
        "from": "T13n0410_002:0687b13_4",
        "context_with_next_sentence": true
    },
    {
        "source_sentence": "汝為成就諸餘眾生安樂利益故，亦欲令一切菩薩摩訶薩眾滿足一切方便伏藏，為具六波羅蜜，欲滿一切智海；",
        "from": "T13n0410_002:0687b16_1",
        "context_with_next_sentence": true
    },
    {
        "source_sentence": "為迴諸帝王使不墮惡道，欲令十方世界三寶熾盛正法久住，以是義故問於如來。",
        "from": "T13n0410_002:0687b18_2",
        "context_with_next_sentence": true
    },
    {
        "source_sentence": "善男子！",
        "from": "T13n0410_002:0687b18_6",
        "context_with_next_sentence": true
    },
    {
        "source_sentence": "汝今諦聽，諦聽！",
        "from": "T13n0410_002:0687b18_14",
        "context_with_next_sentence": true
    },
    {
        "source_sentence": "當為汝說。",
        "from": "T13n0410_002:0687b18_19",
        "context_with_next_sentence": true
    },
    {
        "source_sentence": "」地藏菩薩白佛言：",
        "from": "T13n0410_002:0687b19_6",
        "context_with_next_sentence": true
    },
    {
        "source_sentence": "「唯然，世尊！",
        "from": "T13n0410_002:0687b19_13",
        "context_with_next_sentence": true
    },
    {
        "source_sentence": "願樂欲聞。",
        "from": "T13n0410_002:0687b19_18",
        "context_with_next_sentence": true
    },
    {
        "source_sentence": "」佛言：",
        "from": "T13n0410_002:0687b19_22",
        "context_with_next_sentence": true
    },
    {
        "source_sentence": "「此是如來過去本誓願力成就十輪，如此國土有五濁惡世，一切淨法皆悉損減。",
        "from": "T13n0410_002:0687b21_15",
        "context_with_next_sentence": true
    },
    {
        "source_sentence": "離聖七財遠諸智人，為斷常網之所覆障。",
        "from": "T13n0410_002:0687b22_14",
        "context_with_next_sentence": true
    },
    {
        "source_sentence": "載惡道車不畏後世，常處無明黑闇之中。",
        "from": "T13n0410_002:0687b23_14",
        "context_with_next_sentence": true
    },
    {
        "source_sentence": "具行十惡能造五逆，誹謗正法毀訾賢聖，遠離一切諸善功德成就惡法。",
        "from": "T13n0410_002:0687b25_11",
        "context_with_next_sentence": true
    },
    {
        "source_sentence": "能於如是多惡世界，悉令安隱得無所畏，成就先聖最勝之法，能轉法輪制諸怨敵，皆悉降伏摧滅煩惱猶如金剛，令諸眾生安住三乘阿鞞跋致地。",
        "from": "T13n0410_002:0687b29_4",
        "context_with_next_sentence": true
    },
    {
        "source_sentence": "「善男子！",
        "from": "T13n0410_002:0687c01_4",
        "context_with_next_sentence": true
    },
    {
        "source_sentence": "譬如有人遠離功德，世界國土或自境內，而有軍起；",
        "from": "T13n0410_002:0687c02_7",
        "context_with_next_sentence": true
    },
    {
        "source_sentence": "或為隣國外來強兵之所踐害；",
        "from": "T13n0410_002:0687c03_2",
        "context_with_next_sentence": true
    },
    {
        "source_sentence": "憂愁惱亂種種鬪諍，及諸諂偽欺誑妄語有種種病；",
        "from": "T13n0410_002:0687c04_6",
        "context_with_next_sentence": true
    },
    {
        "source_sentence": "愚闇所蔽目視不了，為童子鬼魍魅所持；",
        "from": "T13n0410_002:0687c05_6",
        "context_with_next_sentence": true
    },
    {
        "source_sentence": "阿鉢摩羅之所惑著，身體乾枯狂亂失心；",
        "from": "T13n0410_002:0687c06_6",
        "context_with_next_sentence": true
    },
    {
        "source_sentence": "諸根醜陋手足不具，常乏財產無有福祿，不為一切之所憙樂；",
        "from": "T13n0410_002:0687c07_14",
        "context_with_next_sentence": true
    },
    {
        "source_sentence": "多歸異道起諸邪見，心意顛倒趣三惡道。",
        "from": "T13n0410_002:0687c08_15",
        "context_with_next_sentence": true
    },
    {
        "source_sentence": "如是國土多諸耆舊，以為輔相臣佐吏民，爵祿有序而與同好不相侵害。",
        "from": "T13n0410_002:0687c10_10",
        "context_with_next_sentence": true
    },
    {
        "source_sentence": "如是建國，則有無量種種明制調伏人民，施、戒、慈、忍威儀具足，難行苦行一切備滿；",
        "from": "T13n0410_002:0687c12_10",
        "context_with_next_sentence": true
    },
    {
        "source_sentence": "以如是福德因緣，眾生諸根皆悉具足，身體長大威德熾盛相好端嚴，常為一切尊重恭敬，皆共親友仁性寬慈聰敏多智。",
        "from": "T13n0410_002:0687c15_6",
        "context_with_next_sentence": true
    },
    {
        "source_sentence": "若有尊重及諸王子備此德者，以諸香湯，調和冷暖以用洗浴，著鮮淨衣其光如寶。",
        "from": "T13n0410_002:0687c17_8",
        "context_with_next_sentence": true
    },
    {
        "source_sentence": "頂上復有如是寶珠真金華鬘，手繫素繒種種華鬘、金、銀、真珠以為璫環，雜寶珠網而作臂指，種種環玔如是等寶莊嚴其身。",
        "from": "T13n0410_002:0687c20_7",
        "context_with_next_sentence": true
    },
    {
        "source_sentence": "先所奉事天及諸仙一切帝釋，悉皆聽許敷置高座；",
        "from": "T13n0410_002:0687c21_12",
        "context_with_next_sentence": true
    },
    {
        "source_sentence": "如前父王登尊位時。",
        "from": "T13n0410_002:0687c22_3",
        "context_with_next_sentence": true
    },
    {
        "source_sentence": "昇如是座紹王位已，一切龍王、天帝、阿修羅帝、鳩槃茶帝，是前父王所有鍾鼓，今受位時亦擊此鼓。",
        "from": "T13n0410_002:0687c24_10",
        "context_with_next_sentence": true
    },
    {
        "source_sentence": "如是音聲遍滿城邑，一切剎利、婆羅門、毘舍、首陀，澡浴身體著鮮淨衣，種種諸寶，繒蓋、幢幡、金、銀、摩尼真珠、珊瑚、琉璃、珂貝，一切珍寶，以新王立，見有如是吉祥等相故種種獻奉。",
        "from": "T13n0410_002:0687c28_15",
        "context_with_next_sentence": true
    },
    {
        "source_sentence": "「爾時，新王紹灌頂位，先王所置宿舊先臣，隨其所能各為職司。",
        "from": "T13n0410_002:0688a01_6",
        "context_with_next_sentence": true
    },
    {
        "source_sentence": "若己國內自有軍興，及以隣國起諸兵眾，隨有怨敵悉皆殄滅，守護己國無諸毀損，善增眷屬更相親友。",
        "from": "T13n0410_002:0688a03_15",
        "context_with_next_sentence": true
    },
    {
        "source_sentence": "「善男子！",
        "from": "T13n0410_002:0688a04_4",
        "context_with_next_sentence": true
    },
    {
        "source_sentence": "若能如是，名為初輪灌頂王位。",
        "from": "T13n0410_002:0688a04_18",
        "context_with_next_sentence": true
    },
    {
        "source_sentence": "於其國土得安樂住初伏怨敵，壽命長遠守護身命。",
        "from": "T13n0410_002:0688a06_2",
        "context_with_next_sentence": true
    },
    {
        "source_sentence": "如是，如是！",
        "from": "T13n0410_002:0688a06_8",
        "context_with_next_sentence": true
    },
    {
        "source_sentence": "善男子！",
        "from": "T13n0410_002:0688a06_12",
        "context_with_next_sentence": true
    },
    {
        "source_sentence": "若人處於五濁諸惡世界，遠離於佛，是故此中一切眾生，心多瞋恚更相侵逼，一切人民皆悉愁惱。",
        "from": "T13n0410_002:0688a08_16",
        "context_with_next_sentence": true
    },
    {
        "source_sentence": "愚闇癡冥起於斷、常，種種鬪訟、貪嫉、諂偽，作諸欺誑悉具十惡，取著眾生惱亂人民，種種煩惱及諸過患，是故遠離甚深法眼，為瞋恚病之所擾害。",
        "from": "T13n0410_002:0688a12_5",
        "context_with_next_sentence": true
    },
    {
        "source_sentence": "心常遠離棄捨真實一切法味，意想散亂譏訶善法樂所愛味，常為煩惱及諸邪見惑網所覆。",
        "from": "T13n0410_002:0688a14_9",
        "context_with_next_sentence": true
    },
    {
        "source_sentence": "歸依六師傷敗聖道趣向三惡。",
        "from": "T13n0410_002:0688a15_5",
        "context_with_next_sentence": true
    },
    {
        "source_sentence": "有諸菩薩摩訶薩，已曾親近、供養過去無量諸佛，能度一切智慧大海，安住諸佛所行之道，皆悉集會到於我所。",
        "from": "T13n0410_002:0688a17_17",
        "context_with_next_sentence": true
    },
    {
        "source_sentence": "汝以修集種種布施，善能調伏成就苦行遠離諸惡，久修諸佛難行苦行。",
        "from": "T13n0410_002:0688a19_13",
        "context_with_next_sentence": true
    },
    {
        "source_sentence": "常念智慧、方便、福德、大慈、大悲莊嚴瓔珞廣大伏藏，一切禪定、總持、忍辱，諸地大海皆已具足，不生諂誑幻偽之心。",
        "from": "T13n0410_002:0688a22_6",
        "context_with_next_sentence": true
    },
    {
        "source_sentence": "身相柔和滿足忍辱，而常善順以自莊嚴，皆悉近於一切智海。",
        "from": "T13n0410_002:0688a23_14",
        "context_with_next_sentence": true
    },
    {
        "source_sentence": "其色盛妙光明具足，能為一切聲聞、辟支佛作大導師；",
        "from": "T13n0410_002:0688a25_1",
        "context_with_next_sentence": true
    },
    {
        "source_sentence": "亦與一切生死怖畏眾生為作安慰。",
        "from": "T13n0410_002:0688a25_16",
        "context_with_next_sentence": true
    },
    {
        "source_sentence": "即是拘樓孫佛、拘那含牟尼佛、迦葉佛如是等如來之子，於賢劫中最為上首。",
        "from": "T13n0410_002:0688a27_13",
        "context_with_next_sentence": true
    },
    {
        "source_sentence": "以禪定智水而自洗浴，著慚愧衣，是最勝大仙所行之處；",
        "from": "T13n0410_002:0688a29_2",
        "context_with_next_sentence": true
    },
    {
        "source_sentence": "亦是解脫功德華鬘；",
        "from": "T13n0410_002:0688a29_11",
        "context_with_next_sentence": true
    },
    {
        "source_sentence": "亦名一切種智無生真實而自莊嚴；",
        "from": "T13n0410_002:0688b01_7",
        "context_with_next_sentence": true
    },
    {
        "source_sentence": "是三善行能為三界作密雲蓋已，於過去一切佛土善得安住，處於金剛三昧之座。",
        "from": "T13n0410_002:0688b03_7",
        "context_with_next_sentence": true
    },
    {
        "source_sentence": "亦於過去聲聞、辟支佛所，安置尊座四念處座；",
        "from": "T13n0410_002:0688b04_8",
        "context_with_next_sentence": true
    },
    {
        "source_sentence": "亦是先佛所安置座。",
        "from": "T13n0410_002:0688b04_17",
        "context_with_next_sentence": true
    },
    {
        "source_sentence": "於一切智渚住於菩提，能轉法輪紹三寶種令使不絕，擊於法鼓出大音聲遍滿三界。",
        "from": "T13n0410_002:0688b07_2",
        "context_with_next_sentence": true
    },
    {
        "source_sentence": "以此法輪聲使諸天人、阿修羅、迦樓羅、緊那羅、摩睺羅伽、人非人等，鳩槃茶、富單那、迦吒富單那、餓鬼、毘舍闍，皆以四聖諦寂滅之相而自莊嚴。",
        "from": "T13n0410_002:0688b10_9",
        "context_with_next_sentence": true
    },
    {
        "source_sentence": "三轉十二行法輪，昔所未轉如今轉之，一切沙門婆羅門，若天、若魔、若梵皆不能轉，為欲利益安樂一切諸天人故。",
        "from": "T13n0410_002:0688b13_5",
        "context_with_next_sentence": true
    },
    {
        "source_sentence": "「善男子！",
        "from": "T13n0410_002:0688b14_4",
        "context_with_next_sentence": true
    },
    {
        "source_sentence": "是名轉於初輪。",
        "from": "T13n0410_002:0688b14_11",
        "context_with_next_sentence": true
    },
    {
        "source_sentence": "若今世、後世是處、非處如實而知，到於安隱無畏之處，一切怨敵自然降伏。",
        "from": "T13n0410_002:0688b16_5",
        "context_with_next_sentence": true
    },
    {
        "source_sentence": "如實而知能轉梵輪，處處現於五濁惡世。",
        "from": "T13n0410_002:0688b17_4",
        "context_with_next_sentence": true
    },
    {
        "source_sentence": "諸弟子等正師子吼，若作五逆罪業眾生成就十惡，如是人等碎諸煩惱猶如金剛，斷諸有漏令得解脫，隨其所欲安置三乘住不退地。",
        "from": "T13n0410_002:0688b20_8",
        "context_with_next_sentence": true
    },
    {
        "source_sentence": "「善男子！",
        "from": "T13n0410_002:0688b21_4",
        "context_with_next_sentence": true
    },
    {
        "source_sentence": "譬如有人初登王位，受灌頂已，觀察去、來三世若干等種無量王事；",
        "from": "T13n0410_002:0688b22_14",
        "context_with_next_sentence": true
    },
    {
        "source_sentence": "而以智慧觀察業因一切果報，隨其性相而置爵位。",
        "from": "T13n0410_002:0688b23_17",
        "context_with_next_sentence": true
    },
    {
        "source_sentence": "以此三業故，令其國土增長安樂，隣國怨敵悉皆摧伏。",
        "from": "T13n0410_002:0688b25_5",
        "context_with_next_sentence": true
    },
    {
        "source_sentence": "何等為三？",
        "from": "T13n0410_002:0688b25_10",
        "context_with_next_sentence": true
    },
    {
        "source_sentence": "如灌頂王剎利，為護命故防備怨敵與他戰鬪，經營王宮及諸國土一切奉祿人民產業；",
        "from": "T13n0410_002:0688b27_11",
        "context_with_next_sentence": true
    },
    {
        "source_sentence": "是名灌頂大王成就第二輪。",
        "from": "T13n0410_002:0688b28_5",
        "context_with_next_sentence": true
    },
    {
        "source_sentence": "隣國怨敵不能侵害，守護身命長壽安樂。",
        "from": "T13n0410_002:0688b29_5",
        "context_with_next_sentence": true
    },
    {
        "source_sentence": "如是，善男子！",
        "from": "T13n0410_002:0688b29_12",
        "context_with_next_sentence": true
    },
    {
        "source_sentence": "如來始成佛道得無上智，過去、未來、現在一切法眼，亦如三世諸佛所得法眼。",
        "from": "T13n0410_002:0688c02_7",
        "context_with_next_sentence": true
    },
    {
        "source_sentence": "故修行正法，為欲觀察一切業報差別之相，具深法眼分別業因，能令善根一切熾盛長夜安隱；",
        "from": "T13n0410_002:0688c04_14",
        "context_with_next_sentence": true
    },
    {
        "source_sentence": "悉使眾生成就種種無量之樂；",
        "from": "T13n0410_002:0688c05_8",
        "context_with_next_sentence": true
    },
    {
        "source_sentence": "能使一切外道怨敵自然降伏。",
        "from": "T13n0410_002:0688c06_3",
        "context_with_next_sentence": true
    },
    {
        "source_sentence": "「何等為三業？",
        "from": "T13n0410_002:0688c07_6",
        "context_with_next_sentence": true
    },
    {
        "source_sentence": "坐禪、誦經、營理僧事。",
        "from": "T13n0410_002:0688c07_17",
        "context_with_next_sentence": true
    },
    {
        "source_sentence": "云何為禪？",
        "from": "T13n0410_002:0688c08_1",
        "context_with_next_sentence": true
    },
    {
        "source_sentence": "禪有十種。",
        "from": "T13n0410_002:0688c08_6",
        "context_with_next_sentence": true
    },
    {
        "source_sentence": "何等為十？",
        "from": "T13n0410_002:0688c08_11",
        "context_with_next_sentence": true
    },
    {
        "source_sentence": "第一知身；",
        "from": "T13n0410_002:0688c08_16",
        "context_with_next_sentence": true
    },
    {
        "source_sentence": "知身六入；",
        "from": "T13n0410_002:0688c09_2",
        "context_with_next_sentence": true
    },
    {
        "source_sentence": "知我、我所；",
        "from": "T13n0410_002:0688c09_8",
        "context_with_next_sentence": true
    },
    {
        "source_sentence": "知業因為因自在受生；",
        "from": "T13n0410_002:0688c09_18",
        "context_with_next_sentence": true
    },
    {
        "source_sentence": "知種種愛無明黑闇；",
        "from": "T13n0410_002:0688c10_8",
        "context_with_next_sentence": true
    },
    {
        "source_sentence": "知所親愛無有真實，屬眾因緣欲苦相續流注不絕，為滅此等令悉除斷。",
        "from": "T13n0410_002:0688c12_5",
        "context_with_next_sentence": true
    },
    {
        "source_sentence": "「云何為業流？",
        "from": "T13n0410_002:0688c13_6",
        "context_with_next_sentence": true
    },
    {
        "source_sentence": "觀察一切三種業行，是名業流。",
        "from": "T13n0410_002:0688c14_1",
        "context_with_next_sentence": true
    },
    {
        "source_sentence": "生死無際愛因緣有，是名煩惱流。",
        "from": "T13n0410_002:0688c14_16",
        "context_with_next_sentence": true
    },
    {
        "source_sentence": "煩惱因緣故，無明和合能生名色；",
        "from": "T13n0410_002:0688c15_11",
        "context_with_next_sentence": true
    },
    {
        "source_sentence": "名色和合因緣故能生六入；",
        "from": "T13n0410_002:0688c16_5",
        "context_with_next_sentence": true
    },
    {
        "source_sentence": "六入因緣故能生觸；",
        "from": "T13n0410_002:0688c16_14",
        "context_with_next_sentence": true
    },
    {
        "source_sentence": "觸因緣故能生受；",
        "from": "T13n0410_002:0688c17_3",
        "context_with_next_sentence": true
    },
    {
        "source_sentence": "受因緣故能生後有；",
        "from": "T13n0410_002:0688c17_12",
        "context_with_next_sentence": true
    },
    {
        "source_sentence": "後有因緣故能生生；",
        "from": "T13n0410_002:0688c18_2",
        "context_with_next_sentence": true
    },
    {
        "source_sentence": "生因緣故能生老、病、死、苦；",
        "from": "T13n0410_002:0688c18_16",
        "context_with_next_sentence": true
    },
    {
        "source_sentence": "是名苦流。",
        "from": "T13n0410_002:0688c19_1",
        "context_with_next_sentence": true
    },
    {
        "source_sentence": "如是三流皆從愛生。",
        "from": "T13n0410_002:0688c19_10",
        "context_with_next_sentence": true
    },
    {
        "source_sentence": "何以故？",
        "from": "T13n0410_002:0688c19_14",
        "context_with_next_sentence": true
    },
    {
        "source_sentence": "因無明業，愛為水潤，為欲枯涸此三流故，樂觀無常名無常忍。",
        "from": "T13n0410_002:0688c21_4",
        "context_with_next_sentence": true
    },
    {
        "source_sentence": "能觀無常、苦、空、無我，信一切法愚癡無智；",
        "from": "T13n0410_002:0688c22_4",
        "context_with_next_sentence": true
    },
    {
        "source_sentence": "如幻、如炎、如水中月、如夢，空、無相、無願；",
        "from": "T13n0410_002:0688c23_4",
        "context_with_next_sentence": true
    },
    {
        "source_sentence": "寂滅無生、空無諸相；",
        "from": "T13n0410_002:0688c23_14",
        "context_with_next_sentence": true
    },
    {
        "source_sentence": "常觀五陰空、無相、無願；",
        "from": "T13n0410_002:0688c24_5",
        "context_with_next_sentence": true
    },
    {
        "source_sentence": "隨順忍樂觀察出息、入息，繫念安般增數、減數；",
        "from": "T13n0410_002:0688c25_7",
        "context_with_next_sentence": true
    },
    {
        "source_sentence": "觀住、觀滅、并觀住滅；",
        "from": "T13n0410_002:0688c25_18",
        "context_with_next_sentence": true
    },
    {
        "source_sentence": "還數有二種：",
        "from": "T13n0410_002:0688c26_3",
        "context_with_next_sentence": true
    },
    {
        "source_sentence": "意與覺觀俱滅；",
        "from": "T13n0410_002:0688c26_10",
        "context_with_next_sentence": true
    },
    {
        "source_sentence": "於覺觀取出息、入息相；",
        "from": "T13n0410_002:0688c27_3",
        "context_with_next_sentence": true
    },
    {
        "source_sentence": "減數有二：",
        "from": "T13n0410_002:0688c27_8",
        "context_with_next_sentence": true
    },
    {
        "source_sentence": "依止有出能除覺觀，出息、入息取其相貌。",
        "from": "T13n0410_002:0688c28_8",
        "context_with_next_sentence": true
    },
    {
        "source_sentence": "觀住有二種：",
        "from": "T13n0410_002:0688c28_14",
        "context_with_next_sentence": true
    },
    {
        "source_sentence": "觀出、入息，見其滅想心能住定。",
        "from": "T13n0410_002:0688c29_11",
        "context_with_next_sentence": true
    },
    {
        "source_sentence": "滅有二種：",
        "from": "T13n0410_002:0688c29_16",
        "context_with_next_sentence": true
    },
    {
        "source_sentence": "盡除諸結深淨於見，修出入息觀察五陰。",
        "from": "T13n0410_002:0689a01_16",
        "context_with_next_sentence": true
    },
    {
        "source_sentence": "何以故？",
        "from": "T13n0410_002:0689a02_2",
        "context_with_next_sentence": true
    },
    {
        "source_sentence": "此出入息名色盛陰；",
        "from": "T13n0410_002:0689a02_11",
        "context_with_next_sentence": true
    },
    {
        "source_sentence": "亦名受、想、行、識等盛陰；",
        "from": "T13n0410_002:0689a03_2",
        "context_with_next_sentence": true
    },
    {
        "source_sentence": "是名五盛陰種種不相應相。",
        "from": "T13n0410_002:0689a03_14",
        "context_with_next_sentence": true
    },
    {
        "source_sentence": "「復有五種：",
        "from": "T13n0410_002:0689a04_5",
        "context_with_next_sentence": true
    },
    {
        "source_sentence": "非新、非故、非有、非聚、非言，如是五種。",
        "from": "T13n0410_002:0689a05_3",
        "context_with_next_sentence": true
    },
    {
        "source_sentence": "以此五陰觀三種業，以此三業觀究竟盡。",
        "from": "T13n0410_002:0689a06_4",
        "context_with_next_sentence": true
    },
    {
        "source_sentence": "復觀六處，有我、我所，有業，無明為田，愛為濕潤，究竟滅盡。",
        "from": "T13n0410_002:0689a07_12",
        "context_with_next_sentence": true
    },
    {
        "source_sentence": "以是觀察，具四念處，修集滿足，四念處、四正勤、四如意足、五根、五力、七覺分、八聖道分，乃至能滿十八不共法，得無生忍及一切智，具足首楞嚴三昧。",
        "from": "T13n0410_002:0689a11_3",
        "context_with_next_sentence": true
    },
    {
        "source_sentence": "修出、入息安般三昧，滿足一切正法住處。",
        "from": "T13n0410_002:0689a12_2",
        "context_with_next_sentence": true
    },
    {
        "source_sentence": "若能如是修諸禪定，則是供養過去、未來一切諸佛，是名佛子，從佛口生、從正法生。",
        "from": "T13n0410_002:0689a14_2",
        "context_with_next_sentence": true
    },
    {
        "source_sentence": "有能如此善修禪者，或是大士諸菩薩等；",
        "from": "T13n0410_002:0689a15_3",
        "context_with_next_sentence": true
    },
    {
        "source_sentence": "或是漏盡辟支、羅漢如所修集；",
        "from": "T13n0410_002:0689a15_17",
        "context_with_next_sentence": true
    },
    {
        "source_sentence": "是名菩薩摩訶薩，則能滿足十八不共法具一切智。",
        "from": "T13n0410_002:0689a17_3",
        "context_with_next_sentence": true
    },
    {
        "source_sentence": "「善男子！",
        "from": "T13n0410_002:0689a18_4",
        "context_with_next_sentence": true
    },
    {
        "source_sentence": "是人不久當得阿耨多羅三藐三菩提，亦是三世如來世尊甚深法眼。",
        "from": "T13n0410_002:0689a19_15",
        "context_with_next_sentence": true
    },
    {
        "source_sentence": "滿足業行觀察果報，安住眾生於十種禪定。",
        "from": "T13n0410_002:0689a20_15",
        "context_with_next_sentence": true
    },
    {
        "source_sentence": "如是，善男子！",
        "from": "T13n0410_002:0689a21_3",
        "context_with_next_sentence": true
    },
    {
        "source_sentence": "則能轉於如來所轉禪定法輪。",
        "from": "T13n0410_002:0689a21_16",
        "context_with_next_sentence": true
    },
    {
        "source_sentence": "彼善男子，云何修於如來誦習？",
        "from": "T13n0410_002:0689a22_12",
        "context_with_next_sentence": true
    },
    {
        "source_sentence": "若有比丘、比丘尼、優婆塞、優婆夷，善男子！",
        "from": "T13n0410_002:0689a23_14",
        "context_with_next_sentence": true
    },
    {
        "source_sentence": "有少信心微薄善根，於世諦中善根未熟，令彼眾生於初、中、後夜，以時誦習修禪喜悅求無上智。",
        "from": "T13n0410_002:0689a26_2",
        "context_with_next_sentence": true
    },
    {
        "source_sentence": "我於爾時安置大乘修習禪定，讀誦、受持、種種供養，自誦、教人誦，自說、教人說，自供養、教人供養，自住大乘亦教人住大乘，互相教化滅諸煩惱；",
        "from": "T13n0410_002:0689a29_12",
        "context_with_next_sentence": true
    },
    {
        "source_sentence": "皆為得於無上道利，亦欲滅諸眾生無量等苦，亦為得入無所畏處涅槃之城。",
        "from": "T13n0410_002:0689b02_10",
        "context_with_next_sentence": true
    },
    {
        "source_sentence": "若有眾生樂求辟支佛者，為說十二因緣法。",
        "from": "T13n0410_002:0689b03_13",
        "context_with_next_sentence": true
    },
    {
        "source_sentence": "樂求聲聞者，為說百千四種阿含，及與無量阿毘曇等教，令誦習如說修行。",
        "from": "T13n0410_002:0689b05_9",
        "context_with_next_sentence": true
    },
    {
        "source_sentence": "善男子！",
        "from": "T13n0410_002:0689b05_13",
        "context_with_next_sentence": true
    },
    {
        "source_sentence": "是名如來修誦習輪。",
        "from": "T13n0410_002:0689b06_3",
        "context_with_next_sentence": true
    },
    {
        "source_sentence": "善男子！",
        "from": "T13n0410_002:0689b06_7",
        "context_with_next_sentence": true
    },
    {
        "source_sentence": "若有鈍根眾生，為欲發起善根因緣，懈怠、少智、忘失正念，貪著住處、衣服、飲食、四事供養，遠離一切諸善知識；",
        "from": "T13n0410_002:0689b08_19",
        "context_with_next_sentence": true
    },
    {
        "source_sentence": "如此眾生，教令勸化料理僧事及與佛法和上阿闍梨故，是善男子！",
        "from": "T13n0410_002:0689b10_12",
        "context_with_next_sentence": true
    },
    {
        "source_sentence": "則為安置如來勸化營事福處。",
        "from": "T13n0410_002:0689b11_7",
        "context_with_next_sentence": true
    },
    {
        "source_sentence": "如是善男子，如實知於修習業法。",
        "from": "T13n0410_002:0689b12_4",
        "context_with_next_sentence": true
    },
    {
        "source_sentence": "善男子！",
        "from": "T13n0410_002:0689b12_8",
        "context_with_next_sentence": true
    },
    {
        "source_sentence": "是名第二佛輪，具足三業成熟眾生輪，到於安隱無畏之處，能師子吼轉梵法輪，令諸外敵皆悉降伏，如實能知眾生因緣。",
        "from": "T13n0410_002:0689b15_4",
        "context_with_next_sentence": true
    },
    {
        "source_sentence": "「善男子！",
        "from": "T13n0410_002:0689b16_4",
        "context_with_next_sentence": true
    },
    {
        "source_sentence": "譬如灌頂剎利王，沙門、婆羅門、毘舍、首陀，諦善觀察誰有勇健，種種伎能，多聞、持戒；",
        "from": "T13n0410_002:0689b18_4",
        "context_with_next_sentence": true
    },
    {
        "source_sentence": "善知分別有功德者，方便、智慧，能勤精進堅固不退，種種福德而自莊嚴。",
        "from": "T13n0410_002:0689b19_15",
        "context_with_next_sentence": true
    },
    {
        "source_sentence": "於是眾中作灌頂剎利王，隨其相貌，金、銀、珍寶、倉庫、󰝿帛，及諸田宅、奴婢、僕使，皆悉給與此國。",
        "from": "T13n0410_002:0689b21_22",
        "context_with_next_sentence": true
    },
    {
        "source_sentence": "若有於眾生中能持戒者，如此眾生亦給短乏。",
        "from": "T13n0410_002:0689b23_2",
        "context_with_next_sentence": true
    },
    {
        "source_sentence": "若有眾生不持戒者，少於精進、懈怠、懶惰、忘失正念，無慈愍心亦無返復，不畏後世在欲淤泥。",
        "from": "T13n0410_002:0689b25_7",
        "context_with_next_sentence": true
    },
    {
        "source_sentence": "如是灌頂剎利大王，隨其事相謫罰安慰，或以教令謫罰、或以繫閉謫罰、或以財物謫罰、或復有奪種種產業、或有罰其鞭杖、或有截其支節、或有斬其身首，有如是等無量教授；",
        "from": "T13n0410_002:0689b29_13",
        "context_with_next_sentence": true
    },
    {
        "source_sentence": "是名灌頂剎利大王第三輪也。",
        "from": "T13n0410_002:0689c01_9",
        "context_with_next_sentence": true
    },
    {
        "source_sentence": "能令增益己之國土，降伏一切諸惡外敵，守護身命令得長壽。",
        "from": "T13n0410_002:0689c03_2",
        "context_with_next_sentence": true
    },
    {
        "source_sentence": "「如是，如是！",
        "from": "T13n0410_002:0689c03_9",
        "context_with_next_sentence": true
    },
    {
        "source_sentence": "善男子！",
        "from": "T13n0410_002:0689c04_3",
        "context_with_next_sentence": true
    },
    {
        "source_sentence": "若我聲聞弟子，離於智慧、方便、福德及諸調伏，忘失正念亂心放逸，歸依於我，我知體性隨其相貌而調伏之。",
        "from": "T13n0410_002:0689c06_12",
        "context_with_next_sentence": true
    },
    {
        "source_sentence": "若有貢高難可調伏，心不恭敬不堅持戒，為法久住而調伏之。",
        "from": "T13n0410_002:0689c08_4",
        "context_with_next_sentence": true
    },
    {
        "source_sentence": "若起心念，教令心悔，又須言語而謫罰者，驅令下意終不與語。",
        "from": "T13n0410_002:0689c09_14",
        "context_with_next_sentence": true
    },
    {
        "source_sentence": "亦於僧中謫罰令其禮拜，呵詰嫌責不同僧利。",
        "from": "T13n0410_002:0689c10_16",
        "context_with_next_sentence": true
    },
    {
        "source_sentence": "或在僧前四體投地自歸伏罪，或時驅出不得共住。",
        "from": "T13n0410_002:0689c12_4",
        "context_with_next_sentence": true
    },
    {
        "source_sentence": "我知眾生種種體性，心所趣向，能生信解。",
        "from": "T13n0410_002:0689c13_6",
        "context_with_next_sentence": true
    },
    {
        "source_sentence": "為利彼故，除其黑闇、乾竭駛流，得涅槃樂，為欲調伏破戒眾生，廣說諸經地獄等苦。",
        "from": "T13n0410_002:0689c15_7",
        "context_with_next_sentence": true
    },
    {
        "source_sentence": "若有眾生能起信敬淨意方便，隨彼體相說諸善根，為具善故乃至令得到無畏城。",
        "from": "T13n0410_002:0689c17_7",
        "context_with_next_sentence": true
    },
    {
        "source_sentence": "善男子！",
        "from": "T13n0410_002:0689c17_11",
        "context_with_next_sentence": true
    },
    {
        "source_sentence": "是名第三輪也。",
        "from": "T13n0410_002:0689c17_18",
        "context_with_next_sentence": true
    },
    {
        "source_sentence": "以如是輪，隨彼眾生得種種解，修行諸業悉具善本，使得安隱到無畏處，如彼賢聖轉佛法輪，外道怨敵自然降伏，能師子吼。",
        "from": "T13n0410_002:0689c21_2",
        "context_with_next_sentence": true
    },
    {
        "source_sentence": "「善男子！",
        "from": "T13n0410_002:0689c22_4",
        "context_with_next_sentence": true
    },
    {
        "source_sentence": "譬如灌頂剎利大王，於國人民有若干種邪歸、邪見、邪解、邪出家，或於吉相專修如此，無量苦惱傷害眾生。",
        "from": "T13n0410_002:0689c24_13",
        "context_with_next_sentence": true
    },
    {
        "source_sentence": "灌頂大王以先王舊法，為彼眾生令專修學斷除倒見，先王舊善治國之法亦使修行。",
        "from": "T13n0410_002:0689c26_14",
        "context_with_next_sentence": true
    },
    {
        "source_sentence": "灌頂剎利大王制法，令諸眾生悉同一意俱共調伏，同一悕望同所樂欲，同共歸趣皆令和合。",
        "from": "T13n0410_002:0689c28_17",
        "context_with_next_sentence": true
    },
    {
        "source_sentence": "隨順先王舊國之法聽受詔命，皆共隨伏同奉國法。",
        "from": "T13n0410_002:0690a01_4",
        "context_with_next_sentence": true
    },
    {
        "source_sentence": "爾時，灌頂剎利大王，常與國人同其飲食而共戲樂，不相疑猜心相體信共行王法，是名灌頂大王第四輪也。",
        "from": "T13n0410_002:0690a03_14",
        "context_with_next_sentence": true
    },
    {
        "source_sentence": "「以如是輪能令己國悉得增長，并制怨敵皆悉降伏，能保國土守護壽命。",
        "from": "T13n0410_002:0690a05_13",
        "context_with_next_sentence": true
    },
    {
        "source_sentence": "善男子！",
        "from": "T13n0410_002:0690a05_17",
        "context_with_next_sentence": true
    },
    {
        "source_sentence": "如來世尊，見諸眾生有若干種邪歸、邪見、悕樂邪業。",
        "from": "T13n0410_002:0690a07_3",
        "context_with_next_sentence": true
    },
    {
        "source_sentence": "觀諸眾生，以是因緣，己於過去諸佛如來在大眾前，數數開示佛法因果，說六波羅蜜修行正道，說佛、法、僧三寶聖種，數數顯現一切業報，示教利喜而將導之，令諸邪見悉得解脫，及與四眾亦皆解脫。",
        "from": "T13n0410_002:0690a12_1",
        "context_with_next_sentence": true
    },
    {
        "source_sentence": "具修善行柔和調順，遊戲四念處，於諸解脫知見正道，悉得快樂令法久住。",
        "from": "T13n0410_002:0690a13_16",
        "context_with_next_sentence": true
    },
    {
        "source_sentence": "使三寶種終不斷絕，乃至四正勤、四如意足、五根、五力、七覺分、八聖道分，一切禪定解脫知見，悉得自在遊戲無礙。",
        "from": "T13n0410_002:0690a16_11",
        "context_with_next_sentence": true
    },
    {
        "source_sentence": "如是，善男子！",
        "from": "T13n0410_002:0690a16_18",
        "context_with_next_sentence": true
    },
    {
        "source_sentence": "是名如來第四輪也。",
        "from": "T13n0410_002:0690a17_7",
        "context_with_next_sentence": true
    },
    {
        "source_sentence": "「如來成就如是輪故，令諸眾生一切歸依，皆修善業同其知見，安隱快樂悉令住於無畏之地。",
        "from": "T13n0410_002:0690a20_4",
        "context_with_next_sentence": true
    },
    {
        "source_sentence": "高勝大仙所證之處轉佛法輪，一切沙門、婆羅門、諸梵魔天所不能轉。",
        "from": "T13n0410_002:0690a21_17",
        "context_with_next_sentence": true
    },
    {
        "source_sentence": "摧伏天魔一切外道，於四眾中能師子吼。",
        "from": "T13n0410_002:0690a22_16",
        "context_with_next_sentence": true
    },
    {
        "source_sentence": "「善男子！",
        "from": "T13n0410_002:0690a23_4",
        "context_with_next_sentence": true
    },
    {
        "source_sentence": "譬如灌頂大王，能令己國及他人民，若自妻色心無厭足。",
        "from": "T13n0410_002:0690a24_10",
        "context_with_next_sentence": true
    },
    {
        "source_sentence": "於他產業并諸妻色皆生貪著，守護城郭禁諸雜物，國土村邑及以王宮，乃至戍邏皆悉遮制緻密堅固。",
        "from": "T13n0410_002:0690a26_18",
        "context_with_next_sentence": true
    },
    {
        "source_sentence": "善男子！",
        "from": "T13n0410_002:0690a27_3",
        "context_with_next_sentence": true
    },
    {
        "source_sentence": "是名第五灌頂大王禁制輪也。",
        "from": "T13n0410_002:0690a27_16",
        "context_with_next_sentence": true
    },
    {
        "source_sentence": "「時灌頂王，如是成就輪已，能令外諸怨敵皆悉降伏，亦使己國常得增長救護身命。",
        "from": "T13n0410_002:0690b01_1",
        "context_with_next_sentence": true
    },
    {
        "source_sentence": "「善男子！",
        "from": "T13n0410_002:0690b02_4",
        "context_with_next_sentence": true
    },
    {
        "source_sentence": "如來多陀阿伽度，能令魔王波旬，九十五種眾邪外道，及諸無量一切眾生，於己產業心無厭足，乃至欲害我故，以火坑毒飯，推山欲壓，放其醉象，或拔利劍，以如是等而逐於我，或以塵穢而坌於佛，或以婬慾而謗如來，或言非人亦非丈夫，如是種種誹謗毀呰，而口惡罵於佛、法、僧，為諸利養眾因緣故，而生嫉妬誹謗聲聞。",
        "from": "T13n0410_002:0690b10_4",
        "context_with_next_sentence": true
    },
    {
        "source_sentence": "如來世尊善守六根住四梵處，教諸聲聞，或以四念處，以四辯才，為說聲聞三解脫門。",
        "from": "T13n0410_002:0690b12_6",
        "context_with_next_sentence": true
    },
    {
        "source_sentence": "如是，如來有若干種，或以世間法及出世間法，能令一切如實而知。",
        "from": "T13n0410_002:0690b13_17",
        "context_with_next_sentence": true
    },
    {
        "source_sentence": "善男子！",
        "from": "T13n0410_002:0690b14_3",
        "context_with_next_sentence": true
    },
    {
        "source_sentence": "是名如來第五輪也。",
        "from": "T13n0410_002:0690b14_12",
        "context_with_next_sentence": true
    },
    {
        "source_sentence": "「如來修如是輪，以出世間智，令他眾生種種歸依，皆同產業共其知見，安隱快樂住無所畏。",
        "from": "T13n0410_002:0690b17_4",
        "context_with_next_sentence": true
    },
    {
        "source_sentence": "是諸高勝大仙居處轉佛法輪，沙門、婆羅門、諸梵魔天所不能轉，悉能摧伏一切天魔及諸外道，於四眾中能師子吼。",
        "from": "T13n0410_002:0690b20_1",
        "context_with_next_sentence": true
    },
    {
        "source_sentence": "大方廣十輪經卷第二",
        "from": "T13n0410_002:0690b21_100",
        "context_with_next_sentence": false
    }
]