[
    {
        "source_sentence": "佛說頂生王因緣經卷第三",
        "from": "T03n0165_003:0398a12_0",
        "context_with_next_sentence": true
    },
    {
        "source_sentence": "西天譯經三藏朝奉大夫試光祿卿傳",
        "from": "T03n0165_003:0398a14_0",
        "context_with_next_sentence": true
    },
    {
        "source_sentence": "法大師賜紫沙門臣施護等奉　詔譯",
        "from": "T03n0165_003:0398a15_0",
        "context_with_next_sentence": true
    },
    {
        "source_sentence": "「復次，大王！",
        "from": "T03n0165_003:0398a16_6",
        "context_with_next_sentence": true
    },
    {
        "source_sentence": "其上即是三十三天所居之處，彼有龍王住於水際，所謂難陀龍王、烏波難陀龍王、阿說多哩龍王、母唧隣那龍王、摩那斯龍王、伊羅鉢怛羅龍王等，住壽經劫，護持世間，力無能敵。",
        "from": "T03n0165_003:0398a20_7",
        "context_with_next_sentence": true
    },
    {
        "source_sentence": "是諸龍王與堅首天、持鬘天、常驕天、四大王天，同為守護三十三天。",
        "from": "T03n0165_003:0398a21_17",
        "context_with_next_sentence": true
    },
    {
        "source_sentence": "若阿修羅來鬪戰時，即各對敵及為震警。",
        "from": "T03n0165_003:0398a22_16",
        "context_with_next_sentence": true
    },
    {
        "source_sentence": "「爾時，頂生王將復前進，為諸龍王遮止導翼兵眾。",
        "from": "T03n0165_003:0398a24_2",
        "context_with_next_sentence": true
    },
    {
        "source_sentence": "王乃問言：",
        "from": "T03n0165_003:0398a24_7",
        "context_with_next_sentence": true
    },
    {
        "source_sentence": "『何不進邪？",
        "from": "T03n0165_003:0398a24_13",
        "context_with_next_sentence": true
    },
    {
        "source_sentence": "』時主兵神答言：",
        "from": "T03n0165_003:0398a24_21",
        "context_with_next_sentence": true
    },
    {
        "source_sentence": "『天子！",
        "from": "T03n0165_003:0398a25_3",
        "context_with_next_sentence": true
    },
    {
        "source_sentence": "此是龍王遮止兵眾。",
        "from": "T03n0165_003:0398a25_12",
        "context_with_next_sentence": true
    },
    {
        "source_sentence": "』王言：",
        "from": "T03n0165_003:0398a25_16",
        "context_with_next_sentence": true
    },
    {
        "source_sentence": "『而龍王者，傍生之類，非我所敵，今悉驅令為我導翼。",
        "from": "T03n0165_003:0398a26_18",
        "context_with_next_sentence": true
    },
    {
        "source_sentence": "』言已，諸龍即導王前至堅首天王所。",
        "from": "T03n0165_003:0398a27_15",
        "context_with_next_sentence": true
    },
    {
        "source_sentence": "彼天王問言：",
        "from": "T03n0165_003:0398a28_2",
        "context_with_next_sentence": true
    },
    {
        "source_sentence": "『汝等何故奔馳來此？",
        "from": "T03n0165_003:0398a28_12",
        "context_with_next_sentence": true
    },
    {
        "source_sentence": "』諸龍答言：",
        "from": "T03n0165_003:0398a28_18",
        "context_with_next_sentence": true
    },
    {
        "source_sentence": "『人間有王，名曰頂生，彼將至此，故我導前。",
        "from": "T03n0165_003:0398a29_17",
        "context_with_next_sentence": true
    },
    {
        "source_sentence": "』時堅首天王即復遮止不令前進。",
        "from": "T03n0165_003:0398b01_10",
        "context_with_next_sentence": true
    },
    {
        "source_sentence": "王乃問言：",
        "from": "T03n0165_003:0398b01_15",
        "context_with_next_sentence": true
    },
    {
        "source_sentence": "『何不進邪？",
        "from": "T03n0165_003:0398b02_1",
        "context_with_next_sentence": true
    },
    {
        "source_sentence": "』主兵神答言：",
        "from": "T03n0165_003:0398b02_8",
        "context_with_next_sentence": true
    },
    {
        "source_sentence": "『天子！",
        "from": "T03n0165_003:0398b02_12",
        "context_with_next_sentence": true
    },
    {
        "source_sentence": "此有堅首天王遮止兵眾。",
        "from": "T03n0165_003:0398b03_2",
        "context_with_next_sentence": true
    },
    {
        "source_sentence": "』王言：",
        "from": "T03n0165_003:0398b03_6",
        "context_with_next_sentence": true
    },
    {
        "source_sentence": "『此堅首天亦使為我導翼之者。",
        "from": "T03n0165_003:0398b03_20",
        "context_with_next_sentence": true
    },
    {
        "source_sentence": "』言已，彼天即導王前至持鬘天王所。",
        "from": "T03n0165_003:0398b04_15",
        "context_with_next_sentence": true
    },
    {
        "source_sentence": "彼天王問言：",
        "from": "T03n0165_003:0398b05_2",
        "context_with_next_sentence": true
    },
    {
        "source_sentence": "『汝今何故奔馳來此？",
        "from": "T03n0165_003:0398b05_12",
        "context_with_next_sentence": true
    },
    {
        "source_sentence": "』天王答言：",
        "from": "T03n0165_003:0398b05_18",
        "context_with_next_sentence": true
    },
    {
        "source_sentence": "『人間有王，名曰頂生，彼將至此，故我導前。",
        "from": "T03n0165_003:0398b06_17",
        "context_with_next_sentence": true
    },
    {
        "source_sentence": "』時持鬘天王即復遮止不令前進。",
        "from": "T03n0165_003:0398b07_10",
        "context_with_next_sentence": true
    },
    {
        "source_sentence": "王乃問言：",
        "from": "T03n0165_003:0398b07_15",
        "context_with_next_sentence": true
    },
    {
        "source_sentence": "『何不進邪？",
        "from": "T03n0165_003:0398b08_1",
        "context_with_next_sentence": true
    },
    {
        "source_sentence": "』主兵神答言：",
        "from": "T03n0165_003:0398b08_8",
        "context_with_next_sentence": true
    },
    {
        "source_sentence": "『天子！",
        "from": "T03n0165_003:0398b08_12",
        "context_with_next_sentence": true
    },
    {
        "source_sentence": "此有持鬘天王遮止兵眾。",
        "from": "T03n0165_003:0398b09_2",
        "context_with_next_sentence": true
    },
    {
        "source_sentence": "』王言：",
        "from": "T03n0165_003:0398b09_6",
        "context_with_next_sentence": true
    },
    {
        "source_sentence": "『此持鬘天亦使為我導翼之者。",
        "from": "T03n0165_003:0398b09_20",
        "context_with_next_sentence": true
    },
    {
        "source_sentence": "』言已，彼天即導王前至常驕天王所。",
        "from": "T03n0165_003:0398b10_14",
        "context_with_next_sentence": true
    },
    {
        "source_sentence": "彼天王問言：",
        "from": "T03n0165_003:0398b11_1",
        "context_with_next_sentence": true
    },
    {
        "source_sentence": "『汝今何故奔馳來此？",
        "from": "T03n0165_003:0398b11_11",
        "context_with_next_sentence": true
    },
    {
        "source_sentence": "』天王答言：",
        "from": "T03n0165_003:0398b11_17",
        "context_with_next_sentence": true
    },
    {
        "source_sentence": "『人間有王，名曰頂生，彼將至此，故我導前。",
        "from": "T03n0165_003:0398b12_16",
        "context_with_next_sentence": true
    },
    {
        "source_sentence": "』時常驕天王即復遮止不令前進。",
        "from": "T03n0165_003:0398b13_10",
        "context_with_next_sentence": true
    },
    {
        "source_sentence": "王乃問言：",
        "from": "T03n0165_003:0398b13_15",
        "context_with_next_sentence": true
    },
    {
        "source_sentence": "『何不進邪？",
        "from": "T03n0165_003:0398b14_1",
        "context_with_next_sentence": true
    },
    {
        "source_sentence": "』主兵神答言：",
        "from": "T03n0165_003:0398b14_8",
        "context_with_next_sentence": true
    },
    {
        "source_sentence": "『天子！",
        "from": "T03n0165_003:0398b14_12",
        "context_with_next_sentence": true
    },
    {
        "source_sentence": "此有常驕天王遮止兵眾。",
        "from": "T03n0165_003:0398b15_2",
        "context_with_next_sentence": true
    },
    {
        "source_sentence": "』王言：",
        "from": "T03n0165_003:0398b15_6",
        "context_with_next_sentence": true
    },
    {
        "source_sentence": "『此常驕天亦使為我導翼之者。",
        "from": "T03n0165_003:0398b15_20",
        "context_with_next_sentence": true
    },
    {
        "source_sentence": "』言已，彼天即導王前至四大天王所。",
        "from": "T03n0165_003:0398b16_15",
        "context_with_next_sentence": true
    },
    {
        "source_sentence": "彼天王問言：",
        "from": "T03n0165_003:0398b17_2",
        "context_with_next_sentence": true
    },
    {
        "source_sentence": "『汝今何故奔馳來此？",
        "from": "T03n0165_003:0398b17_12",
        "context_with_next_sentence": true
    },
    {
        "source_sentence": "』天王答言：",
        "from": "T03n0165_003:0398b17_18",
        "context_with_next_sentence": true
    },
    {
        "source_sentence": "『人間有王，名曰頂生，彼將至此，故我導前。",
        "from": "T03n0165_003:0398b18_17",
        "context_with_next_sentence": true
    },
    {
        "source_sentence": "』「爾時四大天王互相議曰：",
        "from": "T03n0165_003:0398b19_7",
        "context_with_next_sentence": true
    },
    {
        "source_sentence": "『此人間王，具大福德，有大名稱，我等豈能與相違背。",
        "from": "T03n0165_003:0398b20_11",
        "context_with_next_sentence": true
    },
    {
        "source_sentence": "』言已，俱詣帝釋天主所，具陳上事。",
        "from": "T03n0165_003:0398b21_7",
        "context_with_next_sentence": true
    },
    {
        "source_sentence": "時帝釋天主言：",
        "from": "T03n0165_003:0398b21_14",
        "context_with_next_sentence": true
    },
    {
        "source_sentence": "『此大福德，有大名稱，我亦不應與相違背。",
        "from": "T03n0165_003:0398b22_12",
        "context_with_next_sentence": true
    },
    {
        "source_sentence": "』言已，即持妙閼伽瓶，前起承迎。",
        "from": "T03n0165_003:0398b23_7",
        "context_with_next_sentence": true
    },
    {
        "source_sentence": "「爾時，頂生王遙見須彌山上樹林蓊欝，其密如雲，聳直紺青，色狀殊麗；",
        "from": "T03n0165_003:0398b25_12",
        "context_with_next_sentence": true
    },
    {
        "source_sentence": "乃問導翼夜叉神禰舞迦言：",
        "from": "T03n0165_003:0398b26_4",
        "context_with_next_sentence": true
    },
    {
        "source_sentence": "『前有樹林斯名何等？",
        "from": "T03n0165_003:0398b26_14",
        "context_with_next_sentence": true
    },
    {
        "source_sentence": "』禰舞迦答言：",
        "from": "T03n0165_003:0398b27_1",
        "context_with_next_sentence": true
    },
    {
        "source_sentence": "『天子！",
        "from": "T03n0165_003:0398b27_5",
        "context_with_next_sentence": true
    },
    {
        "source_sentence": "此是三十三天中，波利質多羅樹及俱毘陀羅樹等，彼諸天眾夏四月中，於其樹下五欲娛樂嬉戲自在。",
        "from": "T03n0165_003:0398b29_10",
        "context_with_next_sentence": true
    },
    {
        "source_sentence": "天子！",
        "from": "T03n0165_003:0398b29_13",
        "context_with_next_sentence": true
    },
    {
        "source_sentence": "今時往彼亦受斯樂。",
        "from": "T03n0165_003:0398c01_3",
        "context_with_next_sentence": true
    },
    {
        "source_sentence": "』時王聞已，謂諸臣佐言：",
        "from": "T03n0165_003:0398c01_15",
        "context_with_next_sentence": true
    },
    {
        "source_sentence": "『汝等前見樹林如雲紺青不？",
        "from": "T03n0165_003:0398c02_6",
        "context_with_next_sentence": true
    },
    {
        "source_sentence": "』臣佐答言：",
        "from": "T03n0165_003:0398c02_12",
        "context_with_next_sentence": true
    },
    {
        "source_sentence": "『唯然已見。",
        "from": "T03n0165_003:0398c02_18",
        "context_with_next_sentence": true
    },
    {
        "source_sentence": "』王言：",
        "from": "T03n0165_003:0398c02_22",
        "context_with_next_sentence": true
    },
    {
        "source_sentence": "『此是三十三天中，波利質多羅樹及俱毘陀羅樹等，彼諸天眾夏四月中，於其樹下五欲娛樂嬉戲自在；",
        "from": "T03n0165_003:0398c05_6",
        "context_with_next_sentence": true
    },
    {
        "source_sentence": "汝等往彼亦受斯樂。",
        "from": "T03n0165_003:0398c05_15",
        "context_with_next_sentence": true
    },
    {
        "source_sentence": "』「時頂生王又復前進，見須彌山上白雲高起聚若山峯，復問禰舞迦言：",
        "from": "T03n0165_003:0398c07_8",
        "context_with_next_sentence": true
    },
    {
        "source_sentence": "『前有白雲聚若高峯，斯名何等？",
        "from": "T03n0165_003:0398c08_2",
        "context_with_next_sentence": true
    },
    {
        "source_sentence": "』禰舞迦答言：",
        "from": "T03n0165_003:0398c08_9",
        "context_with_next_sentence": true
    },
    {
        "source_sentence": "『天子！",
        "from": "T03n0165_003:0398c08_13",
        "context_with_next_sentence": true
    },
    {
        "source_sentence": "此是三十三天中善法之堂，彼天子眾與四大天王常共集會，思惟觀察稱量世間，若天若人諸所有事。",
        "from": "T03n0165_003:0398c10_17",
        "context_with_next_sentence": true
    },
    {
        "source_sentence": "天子！",
        "from": "T03n0165_003:0398c11_1",
        "context_with_next_sentence": true
    },
    {
        "source_sentence": "今時宜應往彼。",
        "from": "T03n0165_003:0398c11_8",
        "context_with_next_sentence": true
    },
    {
        "source_sentence": "』其王聞已，謂諸臣佐言：",
        "from": "T03n0165_003:0398c11_20",
        "context_with_next_sentence": true
    },
    {
        "source_sentence": "『汝等前見白雲高起聚若山峯不？",
        "from": "T03n0165_003:0398c12_12",
        "context_with_next_sentence": true
    },
    {
        "source_sentence": "』臣佐答言：",
        "from": "T03n0165_003:0398c12_18",
        "context_with_next_sentence": true
    },
    {
        "source_sentence": "『唯然已見。",
        "from": "T03n0165_003:0398c13_3",
        "context_with_next_sentence": true
    },
    {
        "source_sentence": "』王言：",
        "from": "T03n0165_003:0398c13_7",
        "context_with_next_sentence": true
    },
    {
        "source_sentence": "『此是三十三天中善法之堂，彼天子眾與四大天王常共集會，思惟觀察稱量世間，若天若人諸所有事；",
        "from": "T03n0165_003:0398c15_13",
        "context_with_next_sentence": true
    },
    {
        "source_sentence": "汝等今時宜應往彼。",
        "from": "T03n0165_003:0398c16_3",
        "context_with_next_sentence": true
    },
    {
        "source_sentence": "』「復次，須彌山上三十三天中有善見城，其城縱廣正等二千五百由旬，周匝十千由旬，有七重城，彼一一城高一由旬半，純金所成。",
        "from": "T03n0165_003:0398c19_18",
        "context_with_next_sentence": true
    },
    {
        "source_sentence": "金城之上一一復有四種女牆，金、銀、瑠璃、頗胝迦成；",
        "from": "T03n0165_003:0398c21_3",
        "context_with_next_sentence": true
    },
    {
        "source_sentence": "復有重牆通往來道亦四寶成。",
        "from": "T03n0165_003:0398c21_16",
        "context_with_next_sentence": true
    },
    {
        "source_sentence": "彼城中地有百一種采繪嚴飾，又復柔軟如兜羅緜及如妙㲲，下足隨陷舉足隨起。",
        "from": "T03n0165_003:0398c23_15",
        "context_with_next_sentence": true
    },
    {
        "source_sentence": "有天曼陀羅華散布其地深可膝量，香風時來吹去萎華更雨新者。",
        "from": "T03n0165_003:0398c25_6",
        "context_with_next_sentence": true
    },
    {
        "source_sentence": "彼善見城有一千一門，其一一門長二由旬半，闊半由旬，皆以牛頭旃檀香木所成；",
        "from": "T03n0165_003:0398c27_5",
        "context_with_next_sentence": true
    },
    {
        "source_sentence": "彼一一門，金、銀、瑠璃、頗胝迦寶間錯莊嚴，狀如星象及半月相。",
        "from": "T03n0165_003:0398c28_13",
        "context_with_next_sentence": true
    },
    {
        "source_sentence": "又一一門各有五百青衣夜叉，身被甲冑而作守衛；",
        "from": "T03n0165_003:0398c29_16",
        "context_with_next_sentence": true
    },
    {
        "source_sentence": "又能護持三十三天諸天子眾作諸善利。",
        "from": "T03n0165_003:0399a01_14",
        "context_with_next_sentence": true
    },
    {
        "source_sentence": "城中街衢長二百五十由旬，闊十二由旬，種種莊嚴金沙布地，觸處遍灑旃檀香水，金繩交絡垂金鈴鐸以界道側。",
        "from": "T03n0165_003:0399a04_7",
        "context_with_next_sentence": true
    },
    {
        "source_sentence": "「街衢左右復有種種清淨池沼，金、銀、瑠璃、頗胝迦等以布其底，池之四面有四梯陛，金、銀、瑠璃、頗胝迦成；",
        "from": "T03n0165_003:0399a06_17",
        "context_with_next_sentence": true
    },
    {
        "source_sentence": "彼池沼中有四寶臺，金、銀、瑠璃、頗胝迦等間錯莊嚴；",
        "from": "T03n0165_003:0399a07_20",
        "context_with_next_sentence": true
    },
    {
        "source_sentence": "若金為臺即銀為柱及以梁棟，若銀為臺即金為柱及以梁棟，若瑠璃為臺即頗胝迦為柱及以梁棟，若頗胝迦為臺即瑠璃為柱及以梁棟；",
        "from": "T03n0165_003:0399a11_2",
        "context_with_next_sentence": true
    },
    {
        "source_sentence": "清涼甘美水滿池中；",
        "from": "T03n0165_003:0399a11_11",
        "context_with_next_sentence": true
    },
    {
        "source_sentence": "優鉢羅華、鉢訥摩華、俱母陀華、奔拏利迦華等，遍覆其內。",
        "from": "T03n0165_003:0399a12_18",
        "context_with_next_sentence": true
    },
    {
        "source_sentence": "復有種種水鳥遊戲池中出妙音聲，謂高遠聲、悅意聲、美妙聲等。",
        "from": "T03n0165_003:0399a14_7",
        "context_with_next_sentence": true
    },
    {
        "source_sentence": "「復有種種華樹果樹，直生端立圓無缺減，如結鬘師取以妙線，妙巧安布盤結成鬘，華果樹林亦復如是。",
        "from": "T03n0165_003:0399a16_13",
        "context_with_next_sentence": true
    },
    {
        "source_sentence": "彼樹復有種種飛鳥，遊止其上出妙音聲。",
        "from": "T03n0165_003:0399a17_12",
        "context_with_next_sentence": true
    },
    {
        "source_sentence": "又彼城中有青、黃、赤、白四色劫波衣樹，其樹所出四色妙衣；",
        "from": "T03n0165_003:0399a19_1",
        "context_with_next_sentence": true
    },
    {
        "source_sentence": "若彼天男及天女等思其衣者，纔起心時而自至手。",
        "from": "T03n0165_003:0399a20_4",
        "context_with_next_sentence": true
    },
    {
        "source_sentence": "又有種種妙音樂樹，所謂簫、笛、琴、箜篌等；",
        "from": "T03n0165_003:0399a21_3",
        "context_with_next_sentence": true
    },
    {
        "source_sentence": "若彼天男及天女等思音樂者，纔起心時其樂自鳴。",
        "from": "T03n0165_003:0399a22_6",
        "context_with_next_sentence": true
    },
    {
        "source_sentence": "又有種種妙莊嚴樹，彼樹所出手釧足環，及身莊嚴妙好之具；",
        "from": "T03n0165_003:0399a23_14",
        "context_with_next_sentence": true
    },
    {
        "source_sentence": "若彼天男及天女等思莊嚴具者，纔起心時而自至手。",
        "from": "T03n0165_003:0399a24_18",
        "context_with_next_sentence": true
    },
    {
        "source_sentence": "又有四色蘇陀味食，謂青、黃、赤、白；",
        "from": "T03n0165_003:0399a25_17",
        "context_with_next_sentence": true
    },
    {
        "source_sentence": "若彼天男及天女等思其食者，纔起心時而自至手。",
        "from": "T03n0165_003:0399a26_18",
        "context_with_next_sentence": true
    },
    {
        "source_sentence": "又有四種所飲之漿，謂末度漿、摩達網漿、迦譚末梨漿、播曩漿等。",
        "from": "T03n0165_003:0399a28_10",
        "context_with_next_sentence": true
    },
    {
        "source_sentence": "復有種種殊妙莊嚴殿堂樓閣，諸天女眾或處其中安隱而坐，或觀視遊行，悉有種種輿輦服用莊嚴之具，天女駢隘擊鼓奏歌，爇眾名香豐諸飲食。",
        "from": "T03n0165_003:0399b02_16",
        "context_with_next_sentence": true
    },
    {
        "source_sentence": "而彼天眾與諸眷屬嬉戲娛樂，隨自福力受斯勝果。",
        "from": "T03n0165_003:0399b04_1",
        "context_with_next_sentence": true
    },
    {
        "source_sentence": "「復次，善見城東二十由旬，有園名寶車，縱廣正等二百五十由旬，周匝千由旬，內外嚴麗殊妙可觀。",
        "from": "T03n0165_003:0399b07_4",
        "context_with_next_sentence": true
    },
    {
        "source_sentence": "園有金牆高半由旬；",
        "from": "T03n0165_003:0399b07_13",
        "context_with_next_sentence": true
    },
    {
        "source_sentence": "金牆之上有四女牆，金、銀、瑠璃、頗胝迦成；",
        "from": "T03n0165_003:0399b08_15",
        "context_with_next_sentence": true
    },
    {
        "source_sentence": "復有重牆通往來道亦四寶作。",
        "from": "T03n0165_003:0399b09_6",
        "context_with_next_sentence": true
    },
    {
        "source_sentence": "其園中地有百一種采繪嚴飾；",
        "from": "T03n0165_003:0399b10_1",
        "context_with_next_sentence": true
    },
    {
        "source_sentence": "又復柔軟如兜羅緜及如妙㲲，下足隨陷舉足隨起。",
        "from": "T03n0165_003:0399b11_4",
        "context_with_next_sentence": true
    },
    {
        "source_sentence": "有天曼陀羅華散布其地，深可膝量，香風時來吹去萎華更雨新者。",
        "from": "T03n0165_003:0399b12_14",
        "context_with_next_sentence": true
    },
    {
        "source_sentence": "寶車園中有大池沼，縱廣正等五十由旬，周匝二百由旬，金、銀、瑠璃、頗胝迦等以布其底；",
        "from": "T03n0165_003:0399b14_17",
        "context_with_next_sentence": true
    },
    {
        "source_sentence": "池之四面有四梯陛，金、銀、瑠璃、頗胝迦成；",
        "from": "T03n0165_003:0399b15_16",
        "context_with_next_sentence": true
    },
    {
        "source_sentence": "彼池沼中有四寶臺，金、銀、瑠璃、頗胝迦等間錯莊嚴；",
        "from": "T03n0165_003:0399b16_19",
        "context_with_next_sentence": true
    },
    {
        "source_sentence": "若金為臺即銀為柱及以梁棟，若銀為臺即金為柱及以梁棟，若瑠璃為臺即頗胝迦為柱及以梁棟，若頗胝迦為臺即瑠璃為柱及以梁棟；",
        "from": "T03n0165_003:0399b20_1",
        "context_with_next_sentence": true
    },
    {
        "source_sentence": "清涼甘美水滿池中；",
        "from": "T03n0165_003:0399b20_10",
        "context_with_next_sentence": true
    },
    {
        "source_sentence": "優鉢羅華、鉢訥摩華、俱母陀華、奔拏利迦華等，遍覆其內。",
        "from": "T03n0165_003:0399b21_16",
        "context_with_next_sentence": true
    },
    {
        "source_sentence": "復有種種水鳥遊戲池中出妙音聲，謂高遠聲、悅意聲、美妙聲等。",
        "from": "T03n0165_003:0399b23_6",
        "context_with_next_sentence": true
    },
    {
        "source_sentence": "復有種種華樹果樹，直生端立圓無缺減，如結鬘師取以妙線妙，巧安布盤結成鬘，華果樹林亦復如是。",
        "from": "T03n0165_003:0399b25_13",
        "context_with_next_sentence": true
    },
    {
        "source_sentence": "彼樹復有種種飛鳥，遊止其上出妙音聲。",
        "from": "T03n0165_003:0399b26_12",
        "context_with_next_sentence": true
    },
    {
        "source_sentence": "觸處皆有青、黃、赤、白四色劫波衣樹，其樹所出四色妙衣。",
        "from": "T03n0165_003:0399b27_18",
        "context_with_next_sentence": true
    },
    {
        "source_sentence": "又有種種妙音樂樹，所謂簫、笛、琴、箜篌等。",
        "from": "T03n0165_003:0399b28_19",
        "context_with_next_sentence": true
    },
    {
        "source_sentence": "又有種種妙莊嚴樹，彼樹所出手釧足環，及身莊嚴妙好之具。",
        "from": "T03n0165_003:0399c01_5",
        "context_with_next_sentence": true
    },
    {
        "source_sentence": "又有四色蘇陀味食，謂青、黃、赤、白。",
        "from": "T03n0165_003:0399c02_3",
        "context_with_next_sentence": true
    },
    {
        "source_sentence": "若彼天男及天女等隨所思者，纔起心時而皆自至。",
        "from": "T03n0165_003:0399c03_5",
        "context_with_next_sentence": true
    },
    {
        "source_sentence": "又有四種所飲之漿，謂末度漿、摩達網漿、迦譚末梨漿、播曩漿等。",
        "from": "T03n0165_003:0399c04_15",
        "context_with_next_sentence": true
    },
    {
        "source_sentence": "復有種種殊妙莊嚴殿堂樓閣，諸天女眾或處其中安隱而坐，或觀視遊行，悉有種種輿輦服用莊嚴之具。",
        "from": "T03n0165_003:0399c07_4",
        "context_with_next_sentence": true
    },
    {
        "source_sentence": "天女駢隘擊鼓奏歌，爇眾名香，豐諸飲食。",
        "from": "T03n0165_003:0399c08_3",
        "context_with_next_sentence": true
    },
    {
        "source_sentence": "而彼天眾與諸眷屬嬉戲娛樂，隨自福力受斯勝果。",
        "from": "T03n0165_003:0399c09_6",
        "context_with_next_sentence": true
    },
    {
        "source_sentence": "「園中道路長二十由旬，闊半由旬，清淨嚴飾金沙布地；",
        "from": "T03n0165_003:0399c10_11",
        "context_with_next_sentence": true
    },
    {
        "source_sentence": "觸處遍灑旃檀香水；",
        "from": "T03n0165_003:0399c11_2",
        "context_with_next_sentence": true
    },
    {
        "source_sentence": "金繩交絡垂金鈴鐸；",
        "from": "T03n0165_003:0399c11_11",
        "context_with_next_sentence": true
    },
    {
        "source_sentence": "道路左右亦有種種華果樹林，飛鳥遊戲出妙音聲；",
        "from": "T03n0165_003:0399c12_14",
        "context_with_next_sentence": true
    },
    {
        "source_sentence": "亦有四色劫波衣樹及音樂樹莊嚴樹等；",
        "from": "T03n0165_003:0399c13_12",
        "context_with_next_sentence": true
    },
    {
        "source_sentence": "復有四種莊嚴輿輦，謂象乘、馬乘、車乘、寶輿；",
        "from": "T03n0165_003:0399c14_16",
        "context_with_next_sentence": true
    },
    {
        "source_sentence": "若彼天男及天女等思其乘馭往遊戲者，纔起心時隨思即至，乘已遊行受諸快樂。",
        "from": "T03n0165_003:0399c16_12",
        "context_with_next_sentence": true
    },
    {
        "source_sentence": "「此園何故名為寶車？",
        "from": "T03n0165_003:0399c17_2",
        "context_with_next_sentence": true
    },
    {
        "source_sentence": "謂此園中所有池沼、華果、樹林、衣服、嚴具及天女等，皆以眾寶所莊嚴故；",
        "from": "T03n0165_003:0399c18_14",
        "context_with_next_sentence": true
    },
    {
        "source_sentence": "又有寶車諸天子眾乘馭遊戲，以是緣故名寶車園。",
        "from": "T03n0165_003:0399c19_17",
        "context_with_next_sentence": true
    },
    {
        "source_sentence": "「復次，寶車園東二十由旬，有寶嚴地，縱廣正等二百五十由旬，周匝千由旬；",
        "from": "T03n0165_003:0399c21_12",
        "context_with_next_sentence": true
    },
    {
        "source_sentence": "有百一種采繪嚴飾清淨柔軟；",
        "from": "T03n0165_003:0399c22_7",
        "context_with_next_sentence": true
    },
    {
        "source_sentence": "其地中間有四寶臺間錯莊嚴；",
        "from": "T03n0165_003:0399c23_2",
        "context_with_next_sentence": true
    },
    {
        "source_sentence": "天曼陀羅華散布其地；",
        "from": "T03n0165_003:0399c23_12",
        "context_with_next_sentence": true
    },
    {
        "source_sentence": "道路長二十由旬，闊半由旬清淨嚴飾；",
        "from": "T03n0165_003:0399c24_10",
        "context_with_next_sentence": true
    },
    {
        "source_sentence": "華果、樹林、衣服、音樂、莊嚴等樹一一具足；",
        "from": "T03n0165_003:0399c25_8",
        "context_with_next_sentence": true
    },
    {
        "source_sentence": "亦有輿輦隨思即至受諸快樂。",
        "from": "T03n0165_003:0399c26_3",
        "context_with_next_sentence": true
    },
    {
        "source_sentence": "彼有天仙修習梵行。",
        "from": "T03n0165_003:0399c26_12",
        "context_with_next_sentence": true
    },
    {
        "source_sentence": "「復次，善見城南二十由旬，有園名麤堅，縱廣正等二百五十由旬，周匝千由旬，內外嚴麗殊妙可觀；",
        "from": "T03n0165_003:0399c28_17",
        "context_with_next_sentence": true
    },
    {
        "source_sentence": "園有金牆高一由旬；",
        "from": "T03n0165_003:0399c29_7",
        "context_with_next_sentence": true
    },
    {
        "source_sentence": "金牆之上有四女牆，金、銀、瑠璃、頗胝迦成；",
        "from": "T03n0165_003:0400a01_7",
        "context_with_next_sentence": true
    },
    {
        "source_sentence": "復有重牆通往來道亦四寶作。",
        "from": "T03n0165_003:0400a02_1",
        "context_with_next_sentence": true
    },
    {
        "source_sentence": "其園中地有百一種采繪嚴飾；",
        "from": "T03n0165_003:0400a02_14",
        "context_with_next_sentence": true
    },
    {
        "source_sentence": "又復柔軟如兜羅緜及如妙㲲，下足隨陷舉足隨起。",
        "from": "T03n0165_003:0400a03_18",
        "context_with_next_sentence": true
    },
    {
        "source_sentence": "有天曼陀羅華散布其地深可膝量，香風時來吹去萎華更雨新者。",
        "from": "T03n0165_003:0400a05_9",
        "context_with_next_sentence": true
    },
    {
        "source_sentence": "「麤堅園中有大池沼，縱廣正等五十由旬，周匝二百由旬，金、銀、瑠璃、頗胝迦等以布其底；",
        "from": "T03n0165_003:0400a07_10",
        "context_with_next_sentence": true
    },
    {
        "source_sentence": "池之四面有四梯陛，金、銀、瑠璃、頗胝迦成；",
        "from": "T03n0165_003:0400a08_11",
        "context_with_next_sentence": true
    },
    {
        "source_sentence": "彼池沼中有四寶臺，金、銀、瑠璃、頗胝迦等間錯莊嚴，若金為臺即銀為柱及以梁棟，若銀為臺即金為柱及以梁棟，若瑠璃為臺即頗胝迦為柱及以梁棟，若頗胝迦為臺即瑠璃為柱及以梁棟；",
        "from": "T03n0165_003:0400a12_14",
        "context_with_next_sentence": true
    },
    {
        "source_sentence": "清涼甘美水滿池中；",
        "from": "T03n0165_003:0400a13_4",
        "context_with_next_sentence": true
    },
    {
        "source_sentence": "優鉢羅華、鉢訥摩華、俱母陀華、奔拏利迦華等，遍覆其內；",
        "from": "T03n0165_003:0400a14_10",
        "context_with_next_sentence": true
    },
    {
        "source_sentence": "復有種種水鳥遊戲池中，出妙音聲，謂高遠聲、悅意聲、美妙聲等。",
        "from": "T03n0165_003:0400a16_1",
        "context_with_next_sentence": true
    },
    {
        "source_sentence": "「復有種種華樹果樹，直生端立圓無缺減，如結鬘師取以妙線，妙巧安布盤結成鬘，華果樹林亦復如是。",
        "from": "T03n0165_003:0400a18_8",
        "context_with_next_sentence": true
    },
    {
        "source_sentence": "彼樹復有種種飛鳥，遊止其上出妙音聲。",
        "from": "T03n0165_003:0400a19_7",
        "context_with_next_sentence": true
    },
    {
        "source_sentence": "觸處皆有青、黃、赤、白四色劫波衣樹，其樹所出四色妙衣；",
        "from": "T03n0165_003:0400a20_13",
        "context_with_next_sentence": true
    },
    {
        "source_sentence": "又有種種妙音樂樹，所謂簫、笛、琴、箜篌等；",
        "from": "T03n0165_003:0400a21_15",
        "context_with_next_sentence": true
    },
    {
        "source_sentence": "又有種種妙莊嚴樹，彼樹所出手釧足環，及身莊嚴妙好之具；",
        "from": "T03n0165_003:0400a23_1",
        "context_with_next_sentence": true
    },
    {
        "source_sentence": "又有四色蘇陀味食，謂青、黃、赤、白。",
        "from": "T03n0165_003:0400a23_19",
        "context_with_next_sentence": true
    },
    {
        "source_sentence": "若彼天男及天女等隨所思者，纔起心時而皆自至。",
        "from": "T03n0165_003:0400a25_1",
        "context_with_next_sentence": true
    },
    {
        "source_sentence": "又有四種所飲之漿，謂末度漿、摩達網漿、迦譚末梨漿、播曩漿等。",
        "from": "T03n0165_003:0400a26_12",
        "context_with_next_sentence": true
    },
    {
        "source_sentence": "復有種種殊妙莊嚴殿堂樓閣，諸天女等或處其中安隱而坐、或觀視遊行，悉有種種輿輦服用莊嚴之具，天女駢隘擊鼓奏歌，爇眾名香豐諸飲食。",
        "from": "T03n0165_003:0400b01_1",
        "context_with_next_sentence": true
    },
    {
        "source_sentence": "而彼天眾與諸眷屬嬉戲娛樂，隨自福力受斯勝果。",
        "from": "T03n0165_003:0400b02_4",
        "context_with_next_sentence": true
    },
    {
        "source_sentence": "「園中道路長二十由旬，闊半由旬，清淨嚴飾金沙布地；",
        "from": "T03n0165_003:0400b03_8",
        "context_with_next_sentence": true
    },
    {
        "source_sentence": "觸處遍灑旃檀香水，金繩交絡垂金鈴鐸。",
        "from": "T03n0165_003:0400b04_8",
        "context_with_next_sentence": true
    },
    {
        "source_sentence": "道路左右亦有種種華果樹林，飛鳥遊戲出妙音聲；",
        "from": "T03n0165_003:0400b05_12",
        "context_with_next_sentence": true
    },
    {
        "source_sentence": "亦有四色劫波衣樹及音樂樹莊嚴樹等；",
        "from": "T03n0165_003:0400b06_10",
        "context_with_next_sentence": true
    },
    {
        "source_sentence": "復有四種莊嚴輿輦，謂象乘、馬乘、車乘、寶輿；",
        "from": "T03n0165_003:0400b07_14",
        "context_with_next_sentence": true
    },
    {
        "source_sentence": "若彼天男及天女等思其乘馭往遊戲者，纔起心時隨思即至，乘已遊行受諸快樂。",
        "from": "T03n0165_003:0400b09_10",
        "context_with_next_sentence": true
    },
    {
        "source_sentence": "「此園何故名為麤堅？",
        "from": "T03n0165_003:0400b10_1",
        "context_with_next_sentence": true
    },
    {
        "source_sentence": "謂此園中所有池沼、華果、樹林、衣服、嚴具及天女等悉麤堅故；",
        "from": "T03n0165_003:0400b11_8",
        "context_with_next_sentence": true
    },
    {
        "source_sentence": "又此園中諸天子眾，若身若心皆悉麤猛而好鬪戰，由是緣故名麤堅園。",
        "from": "T03n0165_003:0400b13_2",
        "context_with_next_sentence": true
    },
    {
        "source_sentence": "佛說頂生王因緣經卷第三",
        "from": "T03n0165_003:0400b14_100",
        "context_with_next_sentence": false
    }
]