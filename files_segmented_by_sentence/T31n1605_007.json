[
    {
        "source_sentence": "大乘阿毘達磨集論卷第七",
        "from": "T31n1605_007:0690b02_0",
        "context_with_next_sentence": true
    },
    {
        "source_sentence": "無著菩薩造",
        "from": "T31n1605_007:0690b04_0",
        "context_with_next_sentence": true
    },
    {
        "source_sentence": "三藏法師玄奘奉　詔譯",
        "from": "T31n1605_007:0690b05_0",
        "context_with_next_sentence": true
    },
    {
        "source_sentence": "2決擇分中得品第三之二云何建立現觀？",
        "from": "T31n1605_007:0690b07_6",
        "context_with_next_sentence": true
    },
    {
        "source_sentence": "略有十種，謂法現觀、義現觀、真現觀、後現觀、寶現觀、不行現觀、究竟現觀、聲聞現觀、獨覺現觀、菩薩現觀。",
        "from": "T31n1605_007:0690b09_16",
        "context_with_next_sentence": true
    },
    {
        "source_sentence": "何等法現觀？",
        "from": "T31n1605_007:0690b10_5",
        "context_with_next_sentence": true
    },
    {
        "source_sentence": "謂於諸諦增上法中已得上品淨信勝解隨信而行。",
        "from": "T31n1605_007:0690b11_8",
        "context_with_next_sentence": true
    },
    {
        "source_sentence": "何等義現觀？",
        "from": "T31n1605_007:0690b12_5",
        "context_with_next_sentence": true
    },
    {
        "source_sentence": "謂於諸諦增上法中已得上品諦察法忍，此忍居順決擇分位，此由三種如理作意所顯發故。",
        "from": "T31n1605_007:0690b14_7",
        "context_with_next_sentence": true
    },
    {
        "source_sentence": "復成三品，謂上軟、上中、上上。",
        "from": "T31n1605_007:0690b15_1",
        "context_with_next_sentence": true
    },
    {
        "source_sentence": "何等真現觀？",
        "from": "T31n1605_007:0690b15_7",
        "context_with_next_sentence": true
    },
    {
        "source_sentence": "謂已得見道十六心剎那位所有聖道。",
        "from": "T31n1605_007:0690b16_4",
        "context_with_next_sentence": true
    },
    {
        "source_sentence": "又見道中得現觀邊安立諦，世俗智不現在前，於修道位此世俗智方可現前。",
        "from": "T31n1605_007:0690b17_18",
        "context_with_next_sentence": true
    },
    {
        "source_sentence": "何等後現觀？",
        "from": "T31n1605_007:0690b18_5",
        "context_with_next_sentence": true
    },
    {
        "source_sentence": "謂一切修道。",
        "from": "T31n1605_007:0690b18_11",
        "context_with_next_sentence": true
    },
    {
        "source_sentence": "何等寶現觀？",
        "from": "T31n1605_007:0690b19_5",
        "context_with_next_sentence": true
    },
    {
        "source_sentence": "謂於佛證淨、於法證淨、於僧證淨。",
        "from": "T31n1605_007:0690b20_2",
        "context_with_next_sentence": true
    },
    {
        "source_sentence": "何等不行現觀？",
        "from": "T31n1605_007:0690b20_9",
        "context_with_next_sentence": true
    },
    {
        "source_sentence": "謂已證得無作律儀，雖居學位而謂我今已盡那落迦、已盡傍生、已盡餓鬼、已盡顛墜惡趣，我不復造惡趣業感惡趣異熟。",
        "from": "T31n1605_007:0690b23_4",
        "context_with_next_sentence": true
    },
    {
        "source_sentence": "何等究竟現觀？",
        "from": "T31n1605_007:0690b23_11",
        "context_with_next_sentence": true
    },
    {
        "source_sentence": "如道諦中究竟道說。",
        "from": "T31n1605_007:0690b24_1",
        "context_with_next_sentence": true
    },
    {
        "source_sentence": "何等聲聞現觀？",
        "from": "T31n1605_007:0690b24_8",
        "context_with_next_sentence": true
    },
    {
        "source_sentence": "謂前所說七種現觀，從聞他音而證得故，名聲聞現觀。",
        "from": "T31n1605_007:0690b25_12",
        "context_with_next_sentence": true
    },
    {
        "source_sentence": "何等獨覺現觀？",
        "from": "T31n1605_007:0690b26_6",
        "context_with_next_sentence": true
    },
    {
        "source_sentence": "謂前所說七種現觀，不由他音而證得故，名獨覺現觀。",
        "from": "T31n1605_007:0690b27_11",
        "context_with_next_sentence": true
    },
    {
        "source_sentence": "何等菩薩現觀？",
        "from": "T31n1605_007:0690b27_18",
        "context_with_next_sentence": true
    },
    {
        "source_sentence": "謂諸菩薩於前所說七現觀中，起修習忍而不作證，然於菩薩極喜地中入諸菩薩正性決定，是名菩薩現觀。",
        "from": "T31n1605_007:0690c01_8",
        "context_with_next_sentence": true
    },
    {
        "source_sentence": "聲聞現觀、菩薩現觀有何差別？",
        "from": "T31n1605_007:0690c02_13",
        "context_with_next_sentence": true
    },
    {
        "source_sentence": "略說有十一種，謂境界差別、任持差別、通達差別、誓願差別、出離差別、攝受差別、建立差別、眷屬差別、勝生差別、生差別、果差別。",
        "from": "T31n1605_007:0690c05_15",
        "context_with_next_sentence": true
    },
    {
        "source_sentence": "其果差別復有十種，謂轉依差別、功德圓滿差別、五相差別、三身差別、涅槃差別、證得和合智用差別、障清淨差別、和合作業差別、方便示現成等正覺入般涅槃差別、五種拔濟差別。",
        "from": "T31n1605_007:0690c10_3",
        "context_with_next_sentence": true
    },
    {
        "source_sentence": "諸無量等最勝功德何現觀攝？",
        "from": "T31n1605_007:0690c10_16",
        "context_with_next_sentence": true
    },
    {
        "source_sentence": "後現觀、究竟現觀攝。",
        "from": "T31n1605_007:0690c11_7",
        "context_with_next_sentence": true
    },
    {
        "source_sentence": "彼復云何？",
        "from": "T31n1605_007:0690c11_12",
        "context_with_next_sentence": true
    },
    {
        "source_sentence": "謂無量解脫、勝處、遍處、無諍、願智、無礙解、神通、相隨好、清淨、力、無畏、念住、不護、無忘失法、永斷習氣、大悲、不共佛法、一切種妙智，如是等功德，諸契經中處處宣說。",
        "from": "T31n1605_007:0690c15_2",
        "context_with_next_sentence": true
    },
    {
        "source_sentence": "無量者，謂四無量。",
        "from": "T31n1605_007:0690c16_8",
        "context_with_next_sentence": true
    },
    {
        "source_sentence": "云何慈？",
        "from": "T31n1605_007:0690c16_12",
        "context_with_next_sentence": true
    },
    {
        "source_sentence": "謂依止靜慮，於諸有情與樂相應意樂住具足中若定若慧，及彼相應諸心心所。",
        "from": "T31n1605_007:0690c18_6",
        "context_with_next_sentence": true
    },
    {
        "source_sentence": "云何悲？",
        "from": "T31n1605_007:0690c18_10",
        "context_with_next_sentence": true
    },
    {
        "source_sentence": "謂依止靜慮，於諸有情離苦意樂住具足中若定若慧，餘如前說。",
        "from": "T31n1605_007:0690c19_18",
        "context_with_next_sentence": true
    },
    {
        "source_sentence": "云何喜？",
        "from": "T31n1605_007:0690c20_3",
        "context_with_next_sentence": true
    },
    {
        "source_sentence": "謂依止靜慮，於諸有情不離樂意樂住具足中若定若慧，餘如前說。",
        "from": "T31n1605_007:0690c21_13",
        "context_with_next_sentence": true
    },
    {
        "source_sentence": "云何捨？",
        "from": "T31n1605_007:0690c21_17",
        "context_with_next_sentence": true
    },
    {
        "source_sentence": "謂依止靜慮，於諸有情利益意樂住具足中若定若慧，餘如前說。",
        "from": "T31n1605_007:0690c23_7",
        "context_with_next_sentence": true
    },
    {
        "source_sentence": "解脫者，謂八解脫。",
        "from": "T31n1605_007:0690c23_16",
        "context_with_next_sentence": true
    },
    {
        "source_sentence": "云何有色觀諸色？",
        "from": "T31n1605_007:0690c24_3",
        "context_with_next_sentence": true
    },
    {
        "source_sentence": "謂依止靜慮於內未伏見者色想，或現安立見者色想，觀所見色住具足中若定若慧，及彼相應諸心心所，乃至為解脫變化障。",
        "from": "T31n1605_007:0690c27_1",
        "context_with_next_sentence": true
    },
    {
        "source_sentence": "云何內無色想觀外諸色？",
        "from": "T31n1605_007:0690c27_12",
        "context_with_next_sentence": true
    },
    {
        "source_sentence": "謂依止靜慮，於已伏見者色想，或現安立見者無色想，觀所見色住具足中若定若慧，餘如前說。",
        "from": "T31n1605_007:0690c29_15",
        "context_with_next_sentence": true
    },
    {
        "source_sentence": "云何淨解脫身作證具足住？",
        "from": "T31n1605_007:0691a01_8",
        "context_with_next_sentence": true
    },
    {
        "source_sentence": "謂依止靜慮，於內淨不淨諸色，已得展轉相待想、展轉相入想、展轉一味想故，於彼已得住具足中若定若慧，餘如前說，乃至為解脫淨不淨變化煩惱生起障。",
        "from": "T31n1605_007:0691a05_1",
        "context_with_next_sentence": true
    },
    {
        "source_sentence": "云何無邊空處解脫？",
        "from": "T31n1605_007:0691a05_10",
        "context_with_next_sentence": true
    },
    {
        "source_sentence": "謂於隨順解脫無邊空處住具足中若定若慧，餘如前說。",
        "from": "T31n1605_007:0691a06_15",
        "context_with_next_sentence": true
    },
    {
        "source_sentence": "如無邊空處解脫，無邊識處、無所有處、非想非非想處解脫亦爾。",
        "from": "T31n1605_007:0691a08_5",
        "context_with_next_sentence": true
    },
    {
        "source_sentence": "乃至為解脫寂靜解脫無滯礙障。",
        "from": "T31n1605_007:0691a09_1",
        "context_with_next_sentence": true
    },
    {
        "source_sentence": "云何想受滅解脫？",
        "from": "T31n1605_007:0691a09_9",
        "context_with_next_sentence": true
    },
    {
        "source_sentence": "謂依止非想非非想處解脫，超過諸餘寂靜解脫，住於似真解脫，住具足中心心所滅，為解脫想受滅障。",
        "from": "T31n1605_007:0691a11_15",
        "context_with_next_sentence": true
    },
    {
        "source_sentence": "勝處者，謂八勝處。",
        "from": "T31n1605_007:0691a12_8",
        "context_with_next_sentence": true
    },
    {
        "source_sentence": "前四勝處由二解脫所建立，後四勝處由一解脫所建立。",
        "from": "T31n1605_007:0691a13_13",
        "context_with_next_sentence": true
    },
    {
        "source_sentence": "此中解脫是意解所緣，勝處是勝伏所緣，自在轉故。",
        "from": "T31n1605_007:0691a14_17",
        "context_with_next_sentence": true
    },
    {
        "source_sentence": "依有情數非有情數說色少多，依淨不淨說色好惡，依人與天說色劣勝，餘如解脫中說。",
        "from": "T31n1605_007:0691a16_17",
        "context_with_next_sentence": true
    },
    {
        "source_sentence": "勝伏所緣，故名勝處。",
        "from": "T31n1605_007:0691a17_7",
        "context_with_next_sentence": true
    },
    {
        "source_sentence": "遍處者，謂十遍處，所緣遍滿故名遍處。",
        "from": "T31n1605_007:0691a18_17",
        "context_with_next_sentence": true
    },
    {
        "source_sentence": "於其遍滿住具足中若定若慧，及彼相應心心所法，是名遍處。",
        "from": "T31n1605_007:0691a20_6",
        "context_with_next_sentence": true
    },
    {
        "source_sentence": "何故於遍處建立地等？",
        "from": "T31n1605_007:0691a20_16",
        "context_with_next_sentence": true
    },
    {
        "source_sentence": "由此遍處觀所依能依色皆遍滿故，餘隨所應如解脫說。",
        "from": "T31n1605_007:0691a22_2",
        "context_with_next_sentence": true
    },
    {
        "source_sentence": "如是遍處能成滿解脫。",
        "from": "T31n1605_007:0691a22_12",
        "context_with_next_sentence": true
    },
    {
        "source_sentence": "無諍者，謂依止靜慮，於防護他所應起煩惱住具足中若定若慧，及彼相應諸心心所。",
        "from": "T31n1605_007:0691a24_17",
        "context_with_next_sentence": true
    },
    {
        "source_sentence": "願智者，謂依止靜慮，於為了所知願具足中若定若慧，餘如前說。",
        "from": "T31n1605_007:0691a26_8",
        "context_with_next_sentence": true
    },
    {
        "source_sentence": "無礙解者，謂四無礙解。",
        "from": "T31n1605_007:0691a27_10",
        "context_with_next_sentence": true
    },
    {
        "source_sentence": "云何法無礙解？",
        "from": "T31n1605_007:0691a27_17",
        "context_with_next_sentence": true
    },
    {
        "source_sentence": "謂依止靜慮，於一切法名差別無礙具足中若定若慧，餘如前說。",
        "from": "T31n1605_007:0691a29_6",
        "context_with_next_sentence": true
    },
    {
        "source_sentence": "云何義無礙解？",
        "from": "T31n1605_007:0691a29_13",
        "context_with_next_sentence": true
    },
    {
        "source_sentence": "謂依止靜慮，於諸相及意趣無礙具足中若定若慧，餘如前說。",
        "from": "T31n1605_007:0691b02_1",
        "context_with_next_sentence": true
    },
    {
        "source_sentence": "云何訓詞無礙解？",
        "from": "T31n1605_007:0691b02_9",
        "context_with_next_sentence": true
    },
    {
        "source_sentence": "謂依止靜慮，於諸方言音及訓釋諸法言詞無礙具足中若定若慧，餘如前說。",
        "from": "T31n1605_007:0691b04_3",
        "context_with_next_sentence": true
    },
    {
        "source_sentence": "云何辯才無礙解？",
        "from": "T31n1605_007:0691b04_11",
        "context_with_next_sentence": true
    },
    {
        "source_sentence": "謂依止靜慮，於諸法差別無礙具足中若定若慧，餘如前說。",
        "from": "T31n1605_007:0691b05_17",
        "context_with_next_sentence": true
    },
    {
        "source_sentence": "神通者，謂六神通。",
        "from": "T31n1605_007:0691b06_8",
        "context_with_next_sentence": true
    },
    {
        "source_sentence": "云何神境通？",
        "from": "T31n1605_007:0691b06_14",
        "context_with_next_sentence": true
    },
    {
        "source_sentence": "謂依止靜慮，於種種神變威德具足中若定若慧，及彼相應諸心心所。",
        "from": "T31n1605_007:0691b08_5",
        "context_with_next_sentence": true
    },
    {
        "source_sentence": "云何天耳通？",
        "from": "T31n1605_007:0691b08_11",
        "context_with_next_sentence": true
    },
    {
        "source_sentence": "謂依止靜慮，於隨聞種種音聲威德具足中若定若慧，餘如前說。",
        "from": "T31n1605_007:0691b10_1",
        "context_with_next_sentence": true
    },
    {
        "source_sentence": "云何心差別通？",
        "from": "T31n1605_007:0691b10_8",
        "context_with_next_sentence": true
    },
    {
        "source_sentence": "謂依止靜慮，於入他有情心行差別威德具足中若定若慧，餘如前說。",
        "from": "T31n1605_007:0691b11_18",
        "context_with_next_sentence": true
    },
    {
        "source_sentence": "云何宿住隨念通？",
        "from": "T31n1605_007:0691b12_7",
        "context_with_next_sentence": true
    },
    {
        "source_sentence": "謂依止靜慮，於隨念前際所行威德具足中若定若慧，餘如前說。",
        "from": "T31n1605_007:0691b13_16",
        "context_with_next_sentence": true
    },
    {
        "source_sentence": "云何死生通？",
        "from": "T31n1605_007:0691b14_3",
        "context_with_next_sentence": true
    },
    {
        "source_sentence": "謂依止靜慮，於觀有情死生差別威德具足中若定若慧，餘如前說。",
        "from": "T31n1605_007:0691b15_13",
        "context_with_next_sentence": true
    },
    {
        "source_sentence": "云何漏盡通？",
        "from": "T31n1605_007:0691b15_19",
        "context_with_next_sentence": true
    },
    {
        "source_sentence": "謂依止靜慮，於漏盡智威德具足中若定若慧，及彼相應諸心心所。",
        "from": "T31n1605_007:0691b17_10",
        "context_with_next_sentence": true
    },
    {
        "source_sentence": "相隨好者，謂依止靜慮，於相隨好莊嚴所依示現具足中若定若慧，及彼相應諸心心所，并彼所起異熟。",
        "from": "T31n1605_007:0691b19_17",
        "context_with_next_sentence": true
    },
    {
        "source_sentence": "清淨者，謂四清淨。",
        "from": "T31n1605_007:0691b20_8",
        "context_with_next_sentence": true
    },
    {
        "source_sentence": "云何依止清淨？",
        "from": "T31n1605_007:0691b20_15",
        "context_with_next_sentence": true
    },
    {
        "source_sentence": "謂依止靜慮，於隨所欲依止取住捨具足中若定若慧，及彼相應諸心心所。",
        "from": "T31n1605_007:0691b22_8",
        "context_with_next_sentence": true
    },
    {
        "source_sentence": "云何境界清淨？",
        "from": "T31n1605_007:0691b22_15",
        "context_with_next_sentence": true
    },
    {
        "source_sentence": "謂依止靜慮，於隨所欲境界變化智具足中若定若慧，餘如前說。",
        "from": "T31n1605_007:0691b24_6",
        "context_with_next_sentence": true
    },
    {
        "source_sentence": "云何心清淨？",
        "from": "T31n1605_007:0691b24_12",
        "context_with_next_sentence": true
    },
    {
        "source_sentence": "謂依止靜慮，於如所欲三摩地門自在具足中若定若慧，餘如前說。",
        "from": "T31n1605_007:0691b26_2",
        "context_with_next_sentence": true
    },
    {
        "source_sentence": "云何智清淨？",
        "from": "T31n1605_007:0691b26_8",
        "context_with_next_sentence": true
    },
    {
        "source_sentence": "謂依止靜慮，於隨所欲陀羅尼門任持具足中若定若慧，餘如前說。",
        "from": "T31n1605_007:0691b27_18",
        "context_with_next_sentence": true
    },
    {
        "source_sentence": "力者，謂如來十力。",
        "from": "T31n1605_007:0691b28_8",
        "context_with_next_sentence": true
    },
    {
        "source_sentence": "云何處非處智力？",
        "from": "T31n1605_007:0691b28_16",
        "context_with_next_sentence": true
    },
    {
        "source_sentence": "謂依止靜慮，於一切種處非處智具足中若定若慧，及彼相應諸心心所。",
        "from": "T31n1605_007:0691c01_8",
        "context_with_next_sentence": true
    },
    {
        "source_sentence": "云何自業智力？",
        "from": "T31n1605_007:0691c01_15",
        "context_with_next_sentence": true
    },
    {
        "source_sentence": "謂依止靜慮，於一切種自業智具足中若定若慧，餘如前說。",
        "from": "T31n1605_007:0691c03_3",
        "context_with_next_sentence": true
    },
    {
        "source_sentence": "餘力隨應當知亦爾。",
        "from": "T31n1605_007:0691c03_12",
        "context_with_next_sentence": true
    },
    {
        "source_sentence": "無畏者，謂四無畏。",
        "from": "T31n1605_007:0691c04_8",
        "context_with_next_sentence": true
    },
    {
        "source_sentence": "云何正等覺無畏？",
        "from": "T31n1605_007:0691c04_16",
        "context_with_next_sentence": true
    },
    {
        "source_sentence": "謂依止靜慮，由自利門，於一切種所知境界正等覺自稱德號建立具足中若定若慧，及彼相應諸心心所。",
        "from": "T31n1605_007:0691c07_4",
        "context_with_next_sentence": true
    },
    {
        "source_sentence": "云何漏盡無畏？",
        "from": "T31n1605_007:0691c07_11",
        "context_with_next_sentence": true
    },
    {
        "source_sentence": "謂依止靜慮，由自利門，於一切種漏盡自稱德號建立具足中若定若慧，餘如前說。",
        "from": "T31n1605_007:0691c09_9",
        "context_with_next_sentence": true
    },
    {
        "source_sentence": "云何障法無畏？",
        "from": "T31n1605_007:0691c09_16",
        "context_with_next_sentence": true
    },
    {
        "source_sentence": "謂依止靜慮，由利他門，於一切種說障礙法自稱德號建立具足中若定若慧，餘如前說。",
        "from": "T31n1605_007:0691c11_15",
        "context_with_next_sentence": true
    },
    {
        "source_sentence": "云何出苦道無畏？",
        "from": "T31n1605_007:0691c12_4",
        "context_with_next_sentence": true
    },
    {
        "source_sentence": "謂依止靜慮，由利他門，於一切種說出苦道法自稱德號建立具足中若定若慧，餘如前說。",
        "from": "T31n1605_007:0691c14_6",
        "context_with_next_sentence": true
    },
    {
        "source_sentence": "念住者，即三念住，謂御大眾時，於一切種雜染不現行具足中若定若慧，餘如前說。",
        "from": "T31n1605_007:0691c16_16",
        "context_with_next_sentence": true
    },
    {
        "source_sentence": "不護者，即三不護，謂御大眾時，於隨所欲教授教誡方便具足中若定若慧，餘如前說。",
        "from": "T31n1605_007:0691c18_17",
        "context_with_next_sentence": true
    },
    {
        "source_sentence": "無忘失法者，謂於一切種，隨其所作所說明記具足中若定若慧，餘如前說。",
        "from": "T31n1605_007:0691c20_12",
        "context_with_next_sentence": true
    },
    {
        "source_sentence": "永斷習氣者，謂一切智者於非一切智所作不現行具足中若定若慧，餘如前說。",
        "from": "T31n1605_007:0691c22_15",
        "context_with_next_sentence": true
    },
    {
        "source_sentence": "大悲者，謂於緣無間苦境大悲住具足中若定若慧，餘如前說。",
        "from": "T31n1605_007:0691c24_8",
        "context_with_next_sentence": true
    },
    {
        "source_sentence": "不共佛法者，即十八種不共佛法。",
        "from": "T31n1605_007:0691c25_14",
        "context_with_next_sentence": true
    },
    {
        "source_sentence": "謂於不共身語意業清淨具足中、於所依及果根未得不退具足中、於不共業現行具足中、於不共智住具足中若定若慧，餘如前說。",
        "from": "T31n1605_007:0691c28_14",
        "context_with_next_sentence": true
    },
    {
        "source_sentence": "一切種妙智者，謂於蘊界處一切種妙智性具足中若定若慧，及彼相應諸心心所。",
        "from": "T31n1605_007:0692a01_16",
        "context_with_next_sentence": true
    },
    {
        "source_sentence": "云何引發如是等功德？",
        "from": "T31n1605_007:0692a02_9",
        "context_with_next_sentence": true
    },
    {
        "source_sentence": "謂依止清淨四靜慮。",
        "from": "T31n1605_007:0692a02_18",
        "context_with_next_sentence": true
    },
    {
        "source_sentence": "若外道若聲聞若菩薩等，引發四無量五神通，多分依止邊際第四靜慮，若聲聞若菩薩若如來等引發所餘功德。",
        "from": "T31n1605_007:0692a05_10",
        "context_with_next_sentence": true
    },
    {
        "source_sentence": "何因引發如是功德？",
        "from": "T31n1605_007:0692a06_1",
        "context_with_next_sentence": true
    },
    {
        "source_sentence": "謂依止靜慮數數思惟，隨所建立法故。",
        "from": "T31n1605_007:0692a06_18",
        "context_with_next_sentence": true
    },
    {
        "source_sentence": "如是等功德略有二種：",
        "from": "T31n1605_007:0692a07_8",
        "context_with_next_sentence": true
    },
    {
        "source_sentence": "一現前發起自所作用、二安住自性。",
        "from": "T31n1605_007:0692a08_5",
        "context_with_next_sentence": true
    },
    {
        "source_sentence": "若現發起自所作用，以出世後所得世俗智為體。",
        "from": "T31n1605_007:0692a09_7",
        "context_with_next_sentence": true
    },
    {
        "source_sentence": "若安住自性，用出世智為體。",
        "from": "T31n1605_007:0692a10_1",
        "context_with_next_sentence": true
    },
    {
        "source_sentence": "無量作何業？",
        "from": "T31n1605_007:0692a11_5",
        "context_with_next_sentence": true
    },
    {
        "source_sentence": "謂捨所治障，哀愍住故，能速圓滿福德資糧，成熟有情心無厭倦。",
        "from": "T31n1605_007:0692a12_14",
        "context_with_next_sentence": true
    },
    {
        "source_sentence": "解脫作何業？",
        "from": "T31n1605_007:0692a13_5",
        "context_with_next_sentence": true
    },
    {
        "source_sentence": "謂引發變化事，於淨不淨變化無有艱難，於寂靜解脫無有滯礙，能住第一寂靜聖住，由勝解思惟故。",
        "from": "T31n1605_007:0692a15_11",
        "context_with_next_sentence": true
    },
    {
        "source_sentence": "勝處作何業？",
        "from": "T31n1605_007:0692a16_5",
        "context_with_next_sentence": true
    },
    {
        "source_sentence": "謂能令前三解脫所緣境界自在而轉，由勝伏所緣故。",
        "from": "T31n1605_007:0692a17_10",
        "context_with_next_sentence": true
    },
    {
        "source_sentence": "遍處作何業？",
        "from": "T31n1605_007:0692a18_5",
        "context_with_next_sentence": true
    },
    {
        "source_sentence": "謂善能成辦解脫所緣，遍滿流布故。",
        "from": "T31n1605_007:0692a19_2",
        "context_with_next_sentence": true
    },
    {
        "source_sentence": "無諍作何業？",
        "from": "T31n1605_007:0692a20_5",
        "context_with_next_sentence": true
    },
    {
        "source_sentence": "謂所發語言聞皆信伏，愛護他心最為勝故，如其所應發語言故。",
        "from": "T31n1605_007:0692a21_14",
        "context_with_next_sentence": true
    },
    {
        "source_sentence": "願智作何業？",
        "from": "T31n1605_007:0692a22_5",
        "context_with_next_sentence": true
    },
    {
        "source_sentence": "謂能善記別三世等事，一切世間咸所恭敬，由遠一切眾眾所歸仰故。",
        "from": "T31n1605_007:0692a23_16",
        "context_with_next_sentence": true
    },
    {
        "source_sentence": "無礙解作何業？",
        "from": "T31n1605_007:0692a24_6",
        "context_with_next_sentence": true
    },
    {
        "source_sentence": "謂善說法要悅眾生心，能絕一切所疑網故。",
        "from": "T31n1605_007:0692a25_6",
        "context_with_next_sentence": true
    },
    {
        "source_sentence": "神通作何業？",
        "from": "T31n1605_007:0692a26_5",
        "context_with_next_sentence": true
    },
    {
        "source_sentence": "謂以身業語業記心，化導有情令入聖教，善知有情一切心行及過未已，如應教授令永出離。",
        "from": "T31n1605_007:0692a28_7",
        "context_with_next_sentence": true
    },
    {
        "source_sentence": "相及隨好作何業？",
        "from": "T31n1605_007:0692a28_15",
        "context_with_next_sentence": true
    },
    {
        "source_sentence": "謂能令暫見，謂大丈夫心生淨信。",
        "from": "T31n1605_007:0692a29_11",
        "context_with_next_sentence": true
    },
    {
        "source_sentence": "清淨作何業？",
        "from": "T31n1605_007:0692b01_5",
        "context_with_next_sentence": true
    },
    {
        "source_sentence": "謂由此勢力故取生有，隨其樂欲，或住一劫、或復劫餘、或捨壽行，或於諸法自在而轉、或於諸定自在而轉、或復任持諸佛正法。",
        "from": "T31n1605_007:0692b04_3",
        "context_with_next_sentence": true
    },
    {
        "source_sentence": "力作何業？",
        "from": "T31n1605_007:0692b05_4",
        "context_with_next_sentence": true
    },
    {
        "source_sentence": "謂為除捨無因惡因論、不作而得論，無倒宣說增上生道，悟入一切有情心行正說法品，意樂隨眠境界資糧當能出離，隨其所應宣說決定勝道降伏諸魔，善能記別一切問論。",
        "from": "T31n1605_007:0692b09_4",
        "context_with_next_sentence": true
    },
    {
        "source_sentence": "無畏作何業？",
        "from": "T31n1605_007:0692b10_5",
        "context_with_next_sentence": true
    },
    {
        "source_sentence": "謂處大眾中自正建立我為大師，摧伏一切邪難外道。",
        "from": "T31n1605_007:0692b11_10",
        "context_with_next_sentence": true
    },
    {
        "source_sentence": "念住作何業？",
        "from": "T31n1605_007:0692b12_5",
        "context_with_next_sentence": true
    },
    {
        "source_sentence": "謂能不染污攝御大眾。",
        "from": "T31n1605_007:0692b12_15",
        "context_with_next_sentence": true
    },
    {
        "source_sentence": "不護作何業謂能無間斷教授教誡所化徒眾。",
        "from": "T31n1605_007:0692b13_15",
        "context_with_next_sentence": true
    },
    {
        "source_sentence": "無忘失法作何業？",
        "from": "T31n1605_007:0692b14_7",
        "context_with_next_sentence": true
    },
    {
        "source_sentence": "謂能不捨離一切佛事。",
        "from": "T31n1605_007:0692b14_17",
        "context_with_next_sentence": true
    },
    {
        "source_sentence": "永斷習氣作何業？",
        "from": "T31n1605_007:0692b15_6",
        "context_with_next_sentence": true
    },
    {
        "source_sentence": "謂離諸煩惱，亦不顯現似諸煩惱所作事業。",
        "from": "T31n1605_007:0692b16_6",
        "context_with_next_sentence": true
    },
    {
        "source_sentence": "大悲作何業？",
        "from": "T31n1605_007:0692b17_5",
        "context_with_next_sentence": true
    },
    {
        "source_sentence": "謂日夜六時遍觀世間。",
        "from": "T31n1605_007:0692b17_15",
        "context_with_next_sentence": true
    },
    {
        "source_sentence": "不共佛法作何業？",
        "from": "T31n1605_007:0692b18_4",
        "context_with_next_sentence": true
    },
    {
        "source_sentence": "謂由身語意業清淨已得不退，若行若住映蔽一切聽聞獨覺。",
        "from": "T31n1605_007:0692b19_11",
        "context_with_next_sentence": true
    },
    {
        "source_sentence": "一切種妙智作何業？",
        "from": "T31n1605_007:0692b20_8",
        "context_with_next_sentence": true
    },
    {
        "source_sentence": "謂能絕一切有情一切疑網，令正法眼長時得住，由此有情未成熟者令其成熟，已成熟者令得解脫。",
        "from": "T31n1605_007:0692b22_14",
        "context_with_next_sentence": true
    },
    {
        "source_sentence": "於上所說現觀位中，證得後後勝品道時，捨前所得下劣品道。",
        "from": "T31n1605_007:0692b24_7",
        "context_with_next_sentence": true
    },
    {
        "source_sentence": "又即此時集斷，作證於無餘依涅槃界位。",
        "from": "T31n1605_007:0692b25_6",
        "context_with_next_sentence": true
    },
    {
        "source_sentence": "聲聞獨覺一切聖道，無不皆由頓捨所捨，非諸菩薩，是故唯說諸菩薩等為無盡善根者、無盡功德者。",
        "from": "T31n1605_007:0692b27_12",
        "context_with_next_sentence": true
    },
    {
        "source_sentence": "何故建立諸無記事？",
        "from": "T31n1605_007:0692b28_2",
        "context_with_next_sentence": true
    },
    {
        "source_sentence": "由彼所問不如理故。",
        "from": "T31n1605_007:0692b28_11",
        "context_with_next_sentence": true
    },
    {
        "source_sentence": "何故所問不如理耶？",
        "from": "T31n1605_007:0692b29_2",
        "context_with_next_sentence": true
    },
    {
        "source_sentence": "遠離因果染淨所應思處故。",
        "from": "T31n1605_007:0692b29_14",
        "context_with_next_sentence": true
    },
    {
        "source_sentence": "何緣菩薩已入菩薩超昇離生位，而非預流耶？",
        "from": "T31n1605_007:0692c02_1",
        "context_with_next_sentence": true
    },
    {
        "source_sentence": "由得不住道，一向預流行不成就故。",
        "from": "T31n1605_007:0692c02_17",
        "context_with_next_sentence": true
    },
    {
        "source_sentence": "何緣亦非一來耶？",
        "from": "T31n1605_007:0692c03_5",
        "context_with_next_sentence": true
    },
    {
        "source_sentence": "故受諸有無量生故。",
        "from": "T31n1605_007:0692c03_14",
        "context_with_next_sentence": true
    },
    {
        "source_sentence": "何緣亦非不還耶？",
        "from": "T31n1605_007:0692c04_3",
        "context_with_next_sentence": true
    },
    {
        "source_sentence": "安住靜慮還生欲界故。",
        "from": "T31n1605_007:0692c04_13",
        "context_with_next_sentence": true
    },
    {
        "source_sentence": "又諸菩薩已得諦現觀，於十地修道位唯修所知障對治道，非煩惱障對治道。",
        "from": "T31n1605_007:0692c06_14",
        "context_with_next_sentence": true
    },
    {
        "source_sentence": "若得菩提時，頓斷煩惱障及所知障，頓成阿羅漢及如來。",
        "from": "T31n1605_007:0692c08_1",
        "context_with_next_sentence": true
    },
    {
        "source_sentence": "此諸菩薩雖未永斷一切煩惱，然此煩惱猶如呪藥所伏諸毒，不起一切煩惱過失，一切地中如阿羅漢已斷煩惱。",
        "from": "T31n1605_007:0692c10_11",
        "context_with_next_sentence": true
    },
    {
        "source_sentence": "又諸菩薩於所知境應修善巧，於諸方便應修善巧，於虛妄分別應修善巧，於無分別應修善巧，於時時中應修練根。",
        "from": "T31n1605_007:0692c13_12",
        "context_with_next_sentence": true
    },
    {
        "source_sentence": "云何所知境？",
        "from": "T31n1605_007:0692c14_5",
        "context_with_next_sentence": true
    },
    {
        "source_sentence": "謂略有六種：",
        "from": "T31n1605_007:0692c14_11",
        "context_with_next_sentence": true
    },
    {
        "source_sentence": "一迷亂、二迷亂所依、三不迷亂所依、四迷亂不迷亂、五不迷亂、六不迷亂等流。",
        "from": "T31n1605_007:0692c16_8",
        "context_with_next_sentence": true
    },
    {
        "source_sentence": "云何方便善巧？",
        "from": "T31n1605_007:0692c17_6",
        "context_with_next_sentence": true
    },
    {
        "source_sentence": "謂略有四種：",
        "from": "T31n1605_007:0692c17_12",
        "context_with_next_sentence": true
    },
    {
        "source_sentence": "一成熟有情方便善巧、二圓滿佛法方便善巧、三速證通慧方便善巧、四道無斷絕方便善巧。",
        "from": "T31n1605_007:0692c19_14",
        "context_with_next_sentence": true
    },
    {
        "source_sentence": "云何虛妄分別？",
        "from": "T31n1605_007:0692c20_6",
        "context_with_next_sentence": true
    },
    {
        "source_sentence": "謂略有十種：",
        "from": "T31n1605_007:0692c20_12",
        "context_with_next_sentence": true
    },
    {
        "source_sentence": "一根本分別、二相分別、三相顯現分別、四相變異分別、五相顯現變異分別、六他引分別、七不如理分別、八如理分別、九執著分別、十散亂分別。",
        "from": "T31n1605_007:0692c23_19",
        "context_with_next_sentence": true
    },
    {
        "source_sentence": "此復十種，一無性分別、二有性分別、三增益分別、四損減分別、五一性分別、六異性分別、七自性分別、八差別分別、九隨名義分別、十隨義名分別。",
        "from": "T31n1605_007:0692c27_8",
        "context_with_next_sentence": true
    },
    {
        "source_sentence": "云何無分別？",
        "from": "T31n1605_007:0692c28_5",
        "context_with_next_sentence": true
    },
    {
        "source_sentence": "謂略有三種：",
        "from": "T31n1605_007:0692c28_11",
        "context_with_next_sentence": true
    },
    {
        "source_sentence": "一知足無分別、二無顛倒無分別、三無戲論無分別。",
        "from": "T31n1605_007:0692c29_15",
        "context_with_next_sentence": true
    },
    {
        "source_sentence": "如此三種，異生、聲聞、菩薩如其次第應知。",
        "from": "T31n1605_007:0693a01_16",
        "context_with_next_sentence": true
    },
    {
        "source_sentence": "其相無戲論無分別，復離五相：",
        "from": "T31n1605_007:0693a02_9",
        "context_with_next_sentence": true
    },
    {
        "source_sentence": "一非無作意故、二非超過作意故、三非寂靜故、四非自性故、五非於所緣作加行故，謂於所緣不起加行。",
        "from": "T31n1605_007:0693a04_15",
        "context_with_next_sentence": true
    },
    {
        "source_sentence": "若諸菩薩性是利根，云何復令修練根行？",
        "from": "T31n1605_007:0693a05_14",
        "context_with_next_sentence": true
    },
    {
        "source_sentence": "謂令依利軟根引發利中根，復依利中根引發利利根故。",
        "from": "T31n1605_007:0693a07_1",
        "context_with_next_sentence": true
    },
    {
        "source_sentence": "4 論議品大乘阿毘達磨集論決擇分中論議品第四云何論議決擇？",
        "from": "T31n1605_007:0693a09_6",
        "context_with_next_sentence": true
    },
    {
        "source_sentence": "略說有七種：",
        "from": "T31n1605_007:0693a09_12",
        "context_with_next_sentence": true
    },
    {
        "source_sentence": "謂義決擇、釋決擇、分別顯示決擇、等論決擇、攝決擇、論軌決擇、祕密決擇。",
        "from": "T31n1605_007:0693a11_7",
        "context_with_next_sentence": true
    },
    {
        "source_sentence": "何等義決擇？",
        "from": "T31n1605_007:0693a12_5",
        "context_with_next_sentence": true
    },
    {
        "source_sentence": "謂依六義而起決擇。",
        "from": "T31n1605_007:0693a12_14",
        "context_with_next_sentence": true
    },
    {
        "source_sentence": "何等六義？",
        "from": "T31n1605_007:0693a12_19",
        "context_with_next_sentence": true
    },
    {
        "source_sentence": "謂自性義、因義、果義、業義、相應義、轉義。",
        "from": "T31n1605_007:0693a13_20",
        "context_with_next_sentence": true
    },
    {
        "source_sentence": "自性義者，謂三自性。",
        "from": "T31n1605_007:0693a14_7",
        "context_with_next_sentence": true
    },
    {
        "source_sentence": "因義者，謂三因：",
        "from": "T31n1605_007:0693a14_15",
        "context_with_next_sentence": true
    },
    {
        "source_sentence": "一生因、二轉因、三成因。",
        "from": "T31n1605_007:0693a15_6",
        "context_with_next_sentence": true
    },
    {
        "source_sentence": "果義者，謂五果：",
        "from": "T31n1605_007:0693a15_14",
        "context_with_next_sentence": true
    },
    {
        "source_sentence": "一異熟果、二等流果、三增上果、四事用果、五離繫果。",
        "from": "T31n1605_007:0693a16_18",
        "context_with_next_sentence": true
    },
    {
        "source_sentence": "業義者，謂五業：",
        "from": "T31n1605_007:0693a17_6",
        "context_with_next_sentence": true
    },
    {
        "source_sentence": "一取受業、二作用業、三加行業、四轉變業、五證得業。",
        "from": "T31n1605_007:0693a18_11",
        "context_with_next_sentence": true
    },
    {
        "source_sentence": "相應義者，謂五相應：",
        "from": "T31n1605_007:0693a19_1",
        "context_with_next_sentence": true
    },
    {
        "source_sentence": "一聚結相應、二隨逐相應、三連綴相應、四分位相應、五轉變相應。",
        "from": "T31n1605_007:0693a20_11",
        "context_with_next_sentence": true
    },
    {
        "source_sentence": "轉義者，謂五轉：",
        "from": "T31n1605_007:0693a20_19",
        "context_with_next_sentence": true
    },
    {
        "source_sentence": "一相轉、二安住轉、三顛倒轉、四不顛倒轉、五差別轉。",
        "from": "T31n1605_007:0693a22_3",
        "context_with_next_sentence": true
    },
    {
        "source_sentence": "何等釋決擇？",
        "from": "T31n1605_007:0693a23_5",
        "context_with_next_sentence": true
    },
    {
        "source_sentence": "謂能解釋諸經宗要。",
        "from": "T31n1605_007:0693a23_14",
        "context_with_next_sentence": true
    },
    {
        "source_sentence": "此復云何？",
        "from": "T31n1605_007:0693a24_1",
        "context_with_next_sentence": true
    },
    {
        "source_sentence": "略有六種：",
        "from": "T31n1605_007:0693a24_6",
        "context_with_next_sentence": true
    },
    {
        "source_sentence": "一所遍知事、二所遍知義、三遍知因緣、四遍知自性、五遍知果、六彼證受。",
        "from": "T31n1605_007:0693a25_20",
        "context_with_next_sentence": true
    },
    {
        "source_sentence": "又十四門辯釋決擇。",
        "from": "T31n1605_007:0693a26_8",
        "context_with_next_sentence": true
    },
    {
        "source_sentence": "何等十四？",
        "from": "T31n1605_007:0693a26_13",
        "context_with_next_sentence": true
    },
    {
        "source_sentence": "謂攝釋門、攝事門、總別分門、後後開引門、遮止門、轉變字門、壞不壞門、安立補特伽羅門、安立差別門、理趣門、遍知等門、力無力門、別別引門、引發門。",
        "from": "T31n1605_007:0693b01_3",
        "context_with_next_sentence": true
    },
    {
        "source_sentence": "何等分別顯示決擇？",
        "from": "T31n1605_007:0693b01_12",
        "context_with_next_sentence": true
    },
    {
        "source_sentence": "謂於如所說蘊等諸法中隨其所應，作一行順前句順後句、二句三句四句、述可句遮止句等。",
        "from": "T31n1605_007:0693b03_14",
        "context_with_next_sentence": true
    },
    {
        "source_sentence": "何等等論決擇？",
        "from": "T31n1605_007:0693b04_6",
        "context_with_next_sentence": true
    },
    {
        "source_sentence": "謂依八。",
        "from": "T31n1605_007:0693b04_10",
        "context_with_next_sentence": true
    },
    {
        "source_sentence": "何八？",
        "from": "T31n1605_007:0693b04_13",
        "context_with_next_sentence": true
    },
    {
        "source_sentence": "若之詞問答決擇一切真偽。",
        "from": "T31n1605_007:0693b05_6",
        "context_with_next_sentence": true
    },
    {
        "source_sentence": "復有四種等論決擇道理：",
        "from": "T31n1605_007:0693b05_17",
        "context_with_next_sentence": true
    },
    {
        "source_sentence": "一能破、二能立、三能斷、四能覺。",
        "from": "T31n1605_007:0693b06_14",
        "context_with_next_sentence": true
    },
    {
        "source_sentence": "何等攝決擇？",
        "from": "T31n1605_007:0693b07_5",
        "context_with_next_sentence": true
    },
    {
        "source_sentence": "謂由十處攝諸決擇。",
        "from": "T31n1605_007:0693b07_14",
        "context_with_next_sentence": true
    },
    {
        "source_sentence": "何等十處？",
        "from": "T31n1605_007:0693b07_19",
        "context_with_next_sentence": true
    },
    {
        "source_sentence": "一成所作決擇處、二趣入決擇處、三勝解決擇處、四道理決擇處、五論決擇處、六通達決擇處、七清淨決擇處、八引發決擇處、九句差別決擇處、十不由功用暫作意時一切義成決擇處。",
        "from": "T31n1605_007:0693b12_3",
        "context_with_next_sentence": true
    },
    {
        "source_sentence": "何等論軌決擇？",
        "from": "T31n1605_007:0693b13_6",
        "context_with_next_sentence": true
    },
    {
        "source_sentence": "略有七種：",
        "from": "T31n1605_007:0693b13_11",
        "context_with_next_sentence": true
    },
    {
        "source_sentence": "一論體、二論處、三論依、四論莊嚴、五論負、六論出離、七論多所作法。",
        "from": "T31n1605_007:0693b15_2",
        "context_with_next_sentence": true
    },
    {
        "source_sentence": "第一論體復有六種：",
        "from": "T31n1605_007:0693b16_8",
        "context_with_next_sentence": true
    },
    {
        "source_sentence": "一言論、二尚論、三諍論、四毀論、五順論、六教論。",
        "from": "T31n1605_007:0693b17_13",
        "context_with_next_sentence": true
    },
    {
        "source_sentence": "言論者，謂一切世間語言。",
        "from": "T31n1605_007:0693b18_4",
        "context_with_next_sentence": true
    },
    {
        "source_sentence": "尚論者，謂諸世間所隨聞論，世智所尚故。",
        "from": "T31n1605_007:0693b19_3",
        "context_with_next_sentence": true
    },
    {
        "source_sentence": "諍論者，謂互相違返所立言論。",
        "from": "T31n1605_007:0693b19_17",
        "context_with_next_sentence": true
    },
    {
        "source_sentence": "毀論者，謂更相憤怒發麁惡言。",
        "from": "T31n1605_007:0693b20_11",
        "context_with_next_sentence": true
    },
    {
        "source_sentence": "順論者，謂隨順清淨智見所有決擇言論。",
        "from": "T31n1605_007:0693b21_9",
        "context_with_next_sentence": true
    },
    {
        "source_sentence": "教論者，謂教導有情心未定者令其心定，心已定者令得解脫所有言論。",
        "from": "T31n1605_007:0693b23_3",
        "context_with_next_sentence": true
    },
    {
        "source_sentence": "第二論處，謂或於王家、或於執理家、或對淳質堪為量者、或對善伴、或對善解法義沙門婆羅門等而起論端。",
        "from": "T31n1605_007:0693b26_8",
        "context_with_next_sentence": true
    },
    {
        "source_sentence": "第三論依，謂依此立論略有二種：",
        "from": "T31n1605_007:0693b27_4",
        "context_with_next_sentence": true
    },
    {
        "source_sentence": "一所成立、二能成立。",
        "from": "T31n1605_007:0693b27_14",
        "context_with_next_sentence": true
    },
    {
        "source_sentence": "所成立有二種：",
        "from": "T31n1605_007:0693b28_1",
        "context_with_next_sentence": true
    },
    {
        "source_sentence": "一自性、二差別。",
        "from": "T31n1605_007:0693b28_9",
        "context_with_next_sentence": true
    },
    {
        "source_sentence": "能成立有八種：",
        "from": "T31n1605_007:0693b28_16",
        "context_with_next_sentence": true
    },
    {
        "source_sentence": "一立宗、二立因、三立喻、四合、五結、六現量、七比量、八聖教量。",
        "from": "T31n1605_007:0693c01_2",
        "context_with_next_sentence": true
    },
    {
        "source_sentence": "所成立自性者，謂我自性或法自性。",
        "from": "T31n1605_007:0693c01_18",
        "context_with_next_sentence": true
    },
    {
        "source_sentence": "差別者，謂我差別或法差別。",
        "from": "T31n1605_007:0693c02_11",
        "context_with_next_sentence": true
    },
    {
        "source_sentence": "立宗者，謂以所應成自所許義，宣示於他令彼解了。",
        "from": "T31n1605_007:0693c03_14",
        "context_with_next_sentence": true
    },
    {
        "source_sentence": "立因者，謂即於所成未顯了義，正說現量可得不可得等信解之相。",
        "from": "T31n1605_007:0693c05_5",
        "context_with_next_sentence": true
    },
    {
        "source_sentence": "立喻者，謂以所見邊與未所見邊和會正說。",
        "from": "T31n1605_007:0693c06_5",
        "context_with_next_sentence": true
    },
    {
        "source_sentence": "合者，為引所餘此種類義，令就此法正說理趣。",
        "from": "T31n1605_007:0693c07_6",
        "context_with_next_sentence": true
    },
    {
        "source_sentence": "結者，謂到究竟趣所有正說。",
        "from": "T31n1605_007:0693c07_19",
        "context_with_next_sentence": true
    },
    {
        "source_sentence": "現量者，謂自正明了無迷亂義。",
        "from": "T31n1605_007:0693c08_13",
        "context_with_next_sentence": true
    },
    {
        "source_sentence": "比量者，謂現餘信解。",
        "from": "T31n1605_007:0693c09_3",
        "context_with_next_sentence": true
    },
    {
        "source_sentence": "聖教量者，謂不違二量之教。",
        "from": "T31n1605_007:0693c09_16",
        "context_with_next_sentence": true
    },
    {
        "source_sentence": "第四論莊嚴，謂依論正理而發論端，深為善美，名論莊嚴。",
        "from": "T31n1605_007:0693c11_2",
        "context_with_next_sentence": true
    },
    {
        "source_sentence": "此復六種：",
        "from": "T31n1605_007:0693c11_7",
        "context_with_next_sentence": true
    },
    {
        "source_sentence": "一善自他宗、二言音圓滿、三無畏、四辯才、五敦肅、六應供。",
        "from": "T31n1605_007:0693c12_14",
        "context_with_next_sentence": true
    },
    {
        "source_sentence": "第五論負，謂捨言、言屈、言過。",
        "from": "T31n1605_007:0693c13_14",
        "context_with_next_sentence": true
    },
    {
        "source_sentence": "捨言者，謂自發言稱己論失、稱他論德。",
        "from": "T31n1605_007:0693c14_10",
        "context_with_next_sentence": true
    },
    {
        "source_sentence": "言屈者，謂假託餘事方便而退，或說外事而捨本宗、或現忿怒憍慢覆藏等，如經廣說。",
        "from": "T31n1605_007:0693c16_9",
        "context_with_next_sentence": true
    },
    {
        "source_sentence": "言過者，略有九種：",
        "from": "T31n1605_007:0693c16_18",
        "context_with_next_sentence": true
    },
    {
        "source_sentence": "一雜亂、二麁獷、三不辯了、四無限量、五非義相應、六不應時、七不決定、八不顯了、九不相續。",
        "from": "T31n1605_007:0693c19_2",
        "context_with_next_sentence": true
    },
    {
        "source_sentence": "第六論出離，謂觀察德失令論出離或復不作。",
        "from": "T31n1605_007:0693c21_1",
        "context_with_next_sentence": true
    },
    {
        "source_sentence": "若知敵論非正法器、時眾無德，自無善巧不應興論。",
        "from": "T31n1605_007:0693c22_4",
        "context_with_next_sentence": true
    },
    {
        "source_sentence": "若知敵論是正法器、時眾有德，自有善巧方可興論。",
        "from": "T31n1605_007:0693c23_7",
        "context_with_next_sentence": true
    },
    {
        "source_sentence": "第七論多所作法，略有三種：",
        "from": "T31n1605_007:0693c24_12",
        "context_with_next_sentence": true
    },
    {
        "source_sentence": "一善達自他宗，由此堪能遍興談論；",
        "from": "T31n1605_007:0693c25_8",
        "context_with_next_sentence": true
    },
    {
        "source_sentence": "二無畏，由此堪能處一切眾而興論端；",
        "from": "T31n1605_007:0693c26_6",
        "context_with_next_sentence": true
    },
    {
        "source_sentence": "三辯才，由此堪能於諸問難皆善辯答。",
        "from": "T31n1605_007:0693c27_4",
        "context_with_next_sentence": true
    },
    {
        "source_sentence": "復次若欲自求利益安樂，於諸論軌應善通達，不應與他而興諍論。",
        "from": "T31n1605_007:0693c29_10",
        "context_with_next_sentence": true
    },
    {
        "source_sentence": "如薄伽梵於《大乘阿毘達磨經》中說如是言：",
        "from": "T31n1605_007:0694a01_10",
        "context_with_next_sentence": true
    },
    {
        "source_sentence": "若諸菩薩欲勤精進修諸善品、欲行真實法隨法行、欲善攝益一切有情、欲得速證阿耨多羅三藐三菩提者，當正觀察十二處法，不應與他共興諍論。",
        "from": "T31n1605_007:0694a04_17",
        "context_with_next_sentence": true
    },
    {
        "source_sentence": "何等十二？",
        "from": "T31n1605_007:0694a05_3",
        "context_with_next_sentence": true
    },
    {
        "source_sentence": "一者宣說證無上義微妙法時，其信解者甚為難得。",
        "from": "T31n1605_007:0694a06_6",
        "context_with_next_sentence": true
    },
    {
        "source_sentence": "二者作受教心而請問者甚為難得。",
        "from": "T31n1605_007:0694a07_3",
        "context_with_next_sentence": true
    },
    {
        "source_sentence": "三者時眾賢善觀察德失甚為難得。",
        "from": "T31n1605_007:0694a07_18",
        "context_with_next_sentence": true
    },
    {
        "source_sentence": "四者凡所興論能離六失甚為難得。",
        "from": "T31n1605_007:0694a08_14",
        "context_with_next_sentence": true
    },
    {
        "source_sentence": "何等為六？",
        "from": "T31n1605_007:0694a09_1",
        "context_with_next_sentence": true
    },
    {
        "source_sentence": "謂執著邪宗失、矯亂語失、所作語言不應時失、言退屈失、麁惡語失、心恚怒失。",
        "from": "T31n1605_007:0694a10_18",
        "context_with_next_sentence": true
    },
    {
        "source_sentence": "五者凡興論時不懷獷毒甚為難得。",
        "from": "T31n1605_007:0694a11_13",
        "context_with_next_sentence": true
    },
    {
        "source_sentence": "六者凡興論時善護他心甚為難得。",
        "from": "T31n1605_007:0694a12_10",
        "context_with_next_sentence": true
    },
    {
        "source_sentence": "七者凡興論時善護定心甚為難得。",
        "from": "T31n1605_007:0694a13_7",
        "context_with_next_sentence": true
    },
    {
        "source_sentence": "八者凡興論時欲令己劣他得勝心甚為難得。",
        "from": "T31n1605_007:0694a14_8",
        "context_with_next_sentence": true
    },
    {
        "source_sentence": "九者己劣他勝心不煩惱甚為難得。",
        "from": "T31n1605_007:0694a15_5",
        "context_with_next_sentence": true
    },
    {
        "source_sentence": "十者心已煩惱得安隱住甚為難得。",
        "from": "T31n1605_007:0694a16_2",
        "context_with_next_sentence": true
    },
    {
        "source_sentence": "十一者既不安住常修善法甚為難得。",
        "from": "T31n1605_007:0694a16_18",
        "context_with_next_sentence": true
    },
    {
        "source_sentence": "十二者於諸善法既不恒修，心未得定能速得定、心已得定能速解脫甚為難得。",
        "from": "T31n1605_007:0694a18_15",
        "context_with_next_sentence": true
    },
    {
        "source_sentence": "何等祕密決擇？",
        "from": "T31n1605_007:0694a19_6",
        "context_with_next_sentence": true
    },
    {
        "source_sentence": "謂說餘義名句文身，隱密轉變更顯餘義。",
        "from": "T31n1605_007:0694a20_5",
        "context_with_next_sentence": true
    },
    {
        "source_sentence": "如契經言：",
        "from": "T31n1605_007:0694a20_10",
        "context_with_next_sentence": true
    },
    {
        "source_sentence": "「逆害於父母，　　王及二多聞，",
        "from": "T31n1605_007:0694a21_0",
        "context_with_next_sentence": true
    },
    {
        "source_sentence": "誅國及隨行，　　是人說清淨。",
        "from": "T31n1605_007:0694a22_13",
        "context_with_next_sentence": true
    },
    {
        "source_sentence": "」又契經言：",
        "from": "T31n1605_007:0694a23_4",
        "context_with_next_sentence": true
    },
    {
        "source_sentence": "「不信不知恩，　　斷蜜無容處，",
        "from": "T31n1605_007:0694a24_0",
        "context_with_next_sentence": true
    },
    {
        "source_sentence": "恒食人所吐，　　是最上丈夫。",
        "from": "T31n1605_007:0694a25_13",
        "context_with_next_sentence": true
    },
    {
        "source_sentence": "」又契經言：",
        "from": "T31n1605_007:0694a26_4",
        "context_with_next_sentence": true
    },
    {
        "source_sentence": "「覺不堅為堅，　　善住於顛倒，",
        "from": "T31n1605_007:0694a27_0",
        "context_with_next_sentence": true
    },
    {
        "source_sentence": "極煩惱所惱，　　得最上菩提。",
        "from": "T31n1605_007:0694a28_13",
        "context_with_next_sentence": true
    },
    {
        "source_sentence": "」又契經言：",
        "from": "T31n1605_007:0694a29_4",
        "context_with_next_sentence": true
    },
    {
        "source_sentence": "菩薩摩訶薩成就五法，施波羅蜜多速得圓滿。",
        "from": "T31n1605_007:0694b01_5",
        "context_with_next_sentence": true
    },
    {
        "source_sentence": "何等為五？",
        "from": "T31n1605_007:0694b01_10",
        "context_with_next_sentence": true
    },
    {
        "source_sentence": "一者增益慳悋法性、二者於施有倦、三者憎惡乞求、四者無暫少施、五者遠離於施。",
        "from": "T31n1605_007:0694b03_8",
        "context_with_next_sentence": true
    },
    {
        "source_sentence": "又契經言：",
        "from": "T31n1605_007:0694b04_4",
        "context_with_next_sentence": true
    },
    {
        "source_sentence": "菩薩摩訶薩成就五法名梵行者，成就第一清淨梵行。",
        "from": "T31n1605_007:0694b05_8",
        "context_with_next_sentence": true
    },
    {
        "source_sentence": "何等為五，一者常求以欲離欲、二者捨斷欲法、三者欲貪已生即便堅執、四者怖治欲法、五者三二數貪。",
        "from": "T31n1605_007:0694b07_16",
        "context_with_next_sentence": true
    },
    {
        "source_sentence": "何故此論名為「大乘阿毘達磨集」？",
        "from": "T31n1605_007:0694b08_15",
        "context_with_next_sentence": true
    },
    {
        "source_sentence": "略有三義，謂等所集故、遍所集故、正所集故。",
        "from": "T31n1605_007:0694b09_15",
        "context_with_next_sentence": true
    },
    {
        "source_sentence": "大乘阿毘達磨集論卷第七",
        "from": "T31n1605_007:0694b10_100",
        "context_with_next_sentence": false
    }
]