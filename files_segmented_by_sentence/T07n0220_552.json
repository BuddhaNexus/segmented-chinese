{
    "T07n0220_552:0841c10_0": "大般若波羅蜜多經卷第五百五",
    "T07n0220_552:0841c11_0": "十二",
    "T07n0220_552:0841c13_0": "三藏法師玄奘奉　詔譯",
    "T07n0220_552:0841c14_0": "第四分善友品第二十二之二",
    "T07n0220_552:0841c15_0": "爾時，具壽善現復白佛言：「世尊！",
    "T07n0220_552:0841c15_1": "為即般若波羅蜜多，能行般若波羅蜜多不？」",
    "T07n0220_552:0841c16_2": "「不爾！",
    "T07n0220_552:0841c16_3": "善現！」",
    "T07n0220_552:0841c16_4": "「世尊！",
    "T07n0220_552:0841c17_5": "為離般若波羅蜜多有法可得，能行般若波羅蜜多不？」",
    "T07n0220_552:0841c18_6": "「不爾！",
    "T07n0220_552:0841c18_7": "善現！」",
    "T07n0220_552:0841c18_8": "「世尊！",
    "T07n0220_552:0841c18_9": "為即般若波羅蜜多空，能行般若波羅蜜多不？」",
    "T07n0220_552:0841c19_10": "「不爾！",
    "T07n0220_552:0841c19_11": "善現！」",
    "T07n0220_552:0841c19_12": "「世尊！",
    "T07n0220_552:0841c20_13": "為離般若波羅蜜多空有法可得，能行般若波羅蜜多不？」",
    "T07n0220_552:0841c21_14": "「不爾！",
    "T07n0220_552:0841c21_15": "善現！」",
    "T07n0220_552:0841c21_16": "「世尊！",
    "T07n0220_552:0841c21_17": "為即空，能行般若波羅蜜多不？」",
    "T07n0220_552:0841c22_18": "「不爾！",
    "T07n0220_552:0841c22_19": "善現！」",
    "T07n0220_552:0841c22_20": "「世尊！",
    "T07n0220_552:0841c22_21": "為離空有法可得，能行般若波羅蜜多不？」",
    "T07n0220_552:0841c23_22": "「不爾！",
    "T07n0220_552:0841c23_23": "善現！」",
    "T07n0220_552:0841c23_24": "「世尊！",
    "T07n0220_552:0841c24_25": "為即空，能行空不？」",
    "T07n0220_552:0841c24_26": "「不爾！",
    "T07n0220_552:0841c24_27": "善現！」",
    "T07n0220_552:0841c24_28": "「世尊！",
    "T07n0220_552:0841c24_29": "為離空有法可得，能行空不？」",
    "T07n0220_552:0841c25_30": "「不爾！",
    "T07n0220_552:0841c25_31": "善現！」",
    "T07n0220_552:0841c25_32": "「世尊！",
    "T07n0220_552:0841c25_33": "為即般若波羅蜜多，能行空不？」",
    "T07n0220_552:0841c26_34": "「不爾！",
    "T07n0220_552:0841c26_35": "善現！」",
    "T07n0220_552:0841c26_36": "「世尊！",
    "T07n0220_552:0841c26_37": "為離般若波羅蜜多有法可得，能行空不？」",
    "T07n0220_552:0841c27_38": "「不爾！",
    "T07n0220_552:0841c27_39": "善現！」",
    "T07n0220_552:0841c28_40": "「世尊！",
    "T07n0220_552:0841c28_41": "為即色，能行般若波羅蜜多不？」",
    "T07n0220_552:0841c28_42": "「不爾！",
    "T07n0220_552:0841c29_0": "善現！」",
    "T07n0220_552:0841c29_1": "「世尊！",
    "T07n0220_552:0841c29_2": "為離色有法可得，能行般若波羅蜜多不？」",
    "T07n0220_552:0842a01_3": "「不爾！",
    "T07n0220_552:0842a01_4": "善現！」",
    "T07n0220_552:0842a01_5": "「世尊！",
    "T07n0220_552:0842a01_6": "為即受、想、行、識，能行般若波羅蜜多不？」",
    "T07n0220_552:0842a02_7": "「不爾！",
    "T07n0220_552:0842a02_8": "善現！」",
    "T07n0220_552:0842a02_9": "「世尊！",
    "T07n0220_552:0842a02_10": "為離受、想、行、識有法可得，能行般若波羅蜜多不？」",
    "T07n0220_552:0842a03_11": "「不爾！",
    "T07n0220_552:0842a04_0": "善現！」",
    "T07n0220_552:0842a04_1": "「世尊！",
    "T07n0220_552:0842a04_2": "為即色空，能行般若波羅蜜多不？」",
    "T07n0220_552:0842a05_0": "「不爾！",
    "T07n0220_552:0842a05_1": "善現！」",
    "T07n0220_552:0842a05_2": "「世尊！",
    "T07n0220_552:0842a05_3": "為離色空有法可得，能行般若波羅蜜多不？」",
    "T07n0220_552:0842a06_4": "「不爾！",
    "T07n0220_552:0842a06_5": "善現！」",
    "T07n0220_552:0842a06_6": "「世尊！",
    "T07n0220_552:0842a06_7": "為即受、想、行、識空，能行般若波羅蜜多不？」",
    "T07n0220_552:0842a07_8": "「不爾！",
    "T07n0220_552:0842a07_9": "善現！」",
    "T07n0220_552:0842a07_10": "「世尊！",
    "T07n0220_552:0842a08_0": "為離受、想、行、識空有法可得，能行般若波羅蜜多不？」",
    "T07n0220_552:0842a09_1": "「不爾！",
    "T07n0220_552:0842a09_2": "善現！」",
    "T07n0220_552:0842a09_3": "「世尊！",
    "T07n0220_552:0842a09_4": "為即色，能行空不？」",
    "T07n0220_552:0842a09_5": "「不爾！",
    "T07n0220_552:0842a10_0": "善現！」",
    "T07n0220_552:0842a10_1": "「世尊！",
    "T07n0220_552:0842a10_2": "為離色有法可得，能行空不？」",
    "T07n0220_552:0842a10_3": "「不爾！",
    "T07n0220_552:0842a11_0": "善現！」",
    "T07n0220_552:0842a11_1": "「世尊！",
    "T07n0220_552:0842a11_2": "為即受、想、行、識，能行空不？」",
    "T07n0220_552:0842a11_3": "「不爾！",
    "T07n0220_552:0842a11_4": "善現！」",
    "T07n0220_552:0842a12_5": "「世尊！",
    "T07n0220_552:0842a12_6": "為離受、想、行、識有法可得，能行空不？」",
    "T07n0220_552:0842a13_0": "「不爾！",
    "T07n0220_552:0842a13_1": "善現！」",
    "T07n0220_552:0842a13_2": "「世尊！",
    "T07n0220_552:0842a13_3": "為即色空，能行空不？」",
    "T07n0220_552:0842a13_4": "「不爾！",
    "T07n0220_552:0842a13_5": "善現！」",
    "T07n0220_552:0842a14_6": "「世尊！",
    "T07n0220_552:0842a14_7": "為離色空有法可得，能行空不？」",
    "T07n0220_552:0842a14_8": "「不爾！",
    "T07n0220_552:0842a15_0": "善現！」",
    "T07n0220_552:0842a15_1": "「世尊！",
    "T07n0220_552:0842a15_2": "為即受、想、行、識空，能行空不？」",
    "T07n0220_552:0842a15_3": "「不爾！",
    "T07n0220_552:0842a16_0": "善現！」",
    "T07n0220_552:0842a16_1": "「世尊！",
    "T07n0220_552:0842a16_2": "為離受、想、行、識空有法可得，能行空不？」",
    "T07n0220_552:0842a17_3": "「不爾！",
    "T07n0220_552:0842a17_4": "善現！」",
    "T07n0220_552:0842a17_5": "「世尊！",
    "T07n0220_552:0842a17_6": "為即一切法，能行般若波羅蜜多不？」",
    "T07n0220_552:0842a18_7": "「不爾！",
    "T07n0220_552:0842a18_8": "善現！」",
    "T07n0220_552:0842a18_9": "「世尊！",
    "T07n0220_552:0842a18_10": "為離一切法有法可得，能行般若波羅蜜多不？」",
    "T07n0220_552:0842a19_11": "「不爾！",
    "T07n0220_552:0842a19_12": "善現！」",
    "T07n0220_552:0842a19_13": "「世尊！",
    "T07n0220_552:0842a20_14": "為即一切法空，能行般若波羅蜜多不？」",
    "T07n0220_552:0842a20_15": "「不爾！",
    "T07n0220_552:0842a21_16": "善現！」",
    "T07n0220_552:0842a21_17": "「世尊！",
    "T07n0220_552:0842a21_18": "為離一切法空有法可得，能行般若波羅蜜多不？」",
    "T07n0220_552:0842a22_19": "「不爾！",
    "T07n0220_552:0842a22_20": "善現！」",
    "T07n0220_552:0842a22_21": "「世尊！",
    "T07n0220_552:0842a22_22": "為即一切法，能行空不？」",
    "T07n0220_552:0842a23_23": "「不爾！",
    "T07n0220_552:0842a23_24": "善現！」",
    "T07n0220_552:0842a23_25": "「世尊！",
    "T07n0220_552:0842a23_26": "為離一切法有法可得，能行空不？」",
    "T07n0220_552:0842a24_27": "「不爾！",
    "T07n0220_552:0842a24_28": "善現！」",
    "T07n0220_552:0842a24_29": "「世尊！",
    "T07n0220_552:0842a24_30": "為即一切法空，能行空不？」",
    "T07n0220_552:0842a25_31": "「不爾！",
    "T07n0220_552:0842a25_32": "善現！」",
    "T07n0220_552:0842a25_33": "「世尊！",
    "T07n0220_552:0842a25_34": "為離一切法空有法可得，能行空不？」",
    "T07n0220_552:0842a26_35": "「不爾！",
    "T07n0220_552:0842a26_36": "善現！」",
    "T07n0220_552:0842a26_37": "爾時，善現便白佛言：「若爾，諸菩薩摩訶薩以何等法，能行般若波羅蜜多及能行空？」",
    "T07n0220_552:0842a28_38": "佛告善現：「於意云何？",
    "T07n0220_552:0842a29_39": "汝見有法能行般若波羅蜜多及能行空不？」",
    "T07n0220_552:0842b01_40": "善現對曰：「不也！",
    "T07n0220_552:0842b01_41": "世尊！」",
    "T07n0220_552:0842b01_42": "佛告善現：「於意云何？",
    "T07n0220_552:0842b02_43": "汝見有般若波羅蜜多及見有空是菩薩摩訶薩所行處不？」",
    "T07n0220_552:0842b03_44": "善現對曰：「不也！",
    "T07n0220_552:0842b03_45": "世尊！」",
    "T07n0220_552:0842b03_46": "佛告善現：「於意云何？",
    "T07n0220_552:0842b04_47": "汝所不見法，是法可得不？」",
    "T07n0220_552:0842b04_48": "善現對曰：「不也！",
    "T07n0220_552:0842b05_49": "世尊！」",
    "T07n0220_552:0842b05_50": "佛告善現：「於意云何？",
    "T07n0220_552:0842b05_51": "不可得法，有生滅不？」",
    "T07n0220_552:0842b06_52": "善現對曰：「不也！",
    "T07n0220_552:0842b06_53": "世尊！」",
    "T07n0220_552:0842b06_54": "佛告善現：「汝所不見、所不得法所有實相，即是菩薩無生法忍。",
    "T07n0220_552:0842b08_55": "若菩薩摩訶薩成就如是無生法忍，便於無上正等菩提堪得受記。",
    "T07n0220_552:0842b09_56": "善現當知！",
    "T07n0220_552:0842b10_0": "是菩薩摩訶薩於佛十力、四無所畏、四無礙解、大慈、大悲、大喜、大捨及十八佛不共法等無量無邊殊勝功德，名能精進如實行者。",
    "T07n0220_552:0842b12_1": "若能如是精進修行，不得無上正等覺智、一切相智、大智、妙智、一切智智、大商主智，無有是處。」",
    "T07n0220_552:0842b15_2": "具壽善現復白佛言：「諸菩薩摩訶薩為以一切法無生法性，於佛無上正等菩提得受記不？」",
    "T07n0220_552:0842b17_3": "「不爾！",
    "T07n0220_552:0842b17_4": "善現！」",
    "T07n0220_552:0842b17_5": "「世尊！",
    "T07n0220_552:0842b17_6": "諸菩薩摩訶薩為以一切法有生法性，於佛無上正等菩提得受記不？」",
    "T07n0220_552:0842b19_7": "「不爾！",
    "T07n0220_552:0842b19_8": "善現！」",
    "T07n0220_552:0842b19_9": "「世尊！",
    "T07n0220_552:0842b19_10": "諸菩薩摩訶薩為以一切法有生無生法性，於佛無上正等菩提得受記不？」",
    "T07n0220_552:0842b21_11": "「不爾！",
    "T07n0220_552:0842b21_12": "善現！」",
    "T07n0220_552:0842b21_13": "「世尊！",
    "T07n0220_552:0842b21_14": "諸菩薩摩訶薩為以一切法非有生非無生法性，於佛無上正等菩提得受記不？」",
    "T07n0220_552:0842b23_15": "「不爾！",
    "T07n0220_552:0842b23_16": "善現！」",
    "T07n0220_552:0842b23_17": "爾時，善現便白佛言：「若爾，云何諸菩薩摩訶薩於佛無上正等菩提堪得受記？」",
    "T07n0220_552:0842b25_18": "佛告善現：「於意云何？",
    "T07n0220_552:0842b25_19": "汝見有法於佛無上正等菩提得受記不？」",
    "T07n0220_552:0842b26_20": "善現對曰：「不也！",
    "T07n0220_552:0842b27_21": "世尊！",
    "T07n0220_552:0842b27_22": "我不見法於佛無上正等菩提堪得受記，亦不見法於佛無上正等菩提有能證者，證時、證處及由此證若所證法皆亦不見。",
    "T07n0220_552:0842c01_0": "何以故？",
    "T07n0220_552:0842c01_1": "以一切法皆無所得，於一切法無所得中，能證、所證、證時、證處及由此證不可得故。」",
    "T07n0220_552:0842c03_2": "佛告善現：「如是！",
    "T07n0220_552:0842c03_3": "如是！",
    "T07n0220_552:0842c03_4": "如汝所說。",
    "T07n0220_552:0842c03_5": "善現當知！",
    "T07n0220_552:0842c04_0": "若菩薩摩訶薩於一切法無所得時，不作是念：『我於無上正等菩提當能證得，我用是法於如是時、於如是處證得無上正等菩提。』」",
    "T07n0220_552:0842c07_0": "第四分天主品第二十三",
    "T07n0220_552:0842c08_0": "爾時，天帝釋白佛言：「世尊！",
    "T07n0220_552:0842c08_1": "如是般若波羅蜜多最為甚深難見難覺。」",
    "T07n0220_552:0842c09_2": "爾時，佛告天帝釋言：「如是！",
    "T07n0220_552:0842c10_3": "如是！",
    "T07n0220_552:0842c10_4": "如汝所說。",
    "T07n0220_552:0842c10_5": "憍尸迦！",
    "T07n0220_552:0842c10_6": "如是般若波羅蜜多最為甚深，如是般若波羅蜜多難見難覺。",
    "T07n0220_552:0842c12_7": "憍尸迦！",
    "T07n0220_552:0842c12_8": "虛空甚深故，如是般若波羅蜜多最為甚深，虛空難見難覺故，如是般若波羅蜜多難見難覺。",
    "T07n0220_552:0842c14_9": "何以故？",
    "T07n0220_552:0842c14_10": "憍尸迦！",
    "T07n0220_552:0842c14_11": "如是般若波羅蜜多自性遠離都無所有，如虛空故。」",
    "T07n0220_552:0842c15_12": "時，天帝釋復白佛言：「非少善根諸有情類，能於如是甚深難見難覺般若波羅蜜多，至心聽聞、受持、讀誦、精勤修學、如理思惟、廣為有情分別解說。」",
    "T07n0220_552:0842c19_13": "爾時，佛告天帝釋言：「如是！",
    "T07n0220_552:0842c19_14": "如是！",
    "T07n0220_552:0842c19_15": "如汝所說。",
    "T07n0220_552:0842c20_16": "憍尸迦！",
    "T07n0220_552:0842c20_17": "非少善根諸有情類，能於如是甚深難見難覺般若波羅蜜多，至心聽聞、受持、讀誦、精勤修學、如理思惟、廣為有情分別解說，或能書寫廣令流布，是諸有情功德無量。",
    "T07n0220_552:0842c24_18": "「憍尸迦！",
    "T07n0220_552:0842c24_19": "假使於此贍部洲中，一切有情悉皆成就十善業道。",
    "T07n0220_552:0842c25_20": "於意云何？",
    "T07n0220_552:0842c25_21": "是諸有情功德多不？」",
    "T07n0220_552:0842c26_22": "天帝釋曰：「甚多！",
    "T07n0220_552:0842c26_23": "世尊！",
    "T07n0220_552:0842c26_24": "甚多！",
    "T07n0220_552:0842c26_25": "善逝！」",
    "T07n0220_552:0842c26_26": "佛言：「憍尸迦！",
    "T07n0220_552:0842c27_27": "有善男子、善女人等，於此般若波羅蜜多甚深經典，至心聽聞、受持、讀誦、精勤修學、如理思惟、廣為有情分別解說，或能書寫廣令流布，是善男子、善女人等所獲福聚於前功德，百倍為勝，千倍為勝，乃至鄔波尼殺曇倍亦復為勝。」",
    "T07n0220_552:0843a03_28": "爾時，會中有一苾芻告天帝釋：「憍尸迦！",
    "T07n0220_552:0843a04_29": "若善男子、善女人等，於此般若波羅蜜多甚深經典，至心聽聞、受持、讀誦、精勤修學、如理思惟、廣為有情分別解說，或復書寫廣令流布，是善男子、善女人等所獲福聚勝於仁者。」",
    "T07n0220_552:0843a08_30": "天帝釋言：「是善男子、善女人等初一發心尚勝於我，況於般若波羅蜜多甚深經典，至心聽聞、受持、讀誦、精勤修學、如理思惟、廣為有情分別解說，或復書寫廣令流布！",
    "T07n0220_552:0843a12_0": "「苾芻當知！",
    "T07n0220_552:0843a12_1": "是菩薩摩訶薩所獲福聚，亦勝一切世間天、人、阿素洛等所有功德。",
    "T07n0220_552:0843a13_2": "「苾芻當知！",
    "T07n0220_552:0843a14_0": "是菩薩摩訶薩所獲福聚，非唯普勝世間天、人、阿素洛等所有功德，亦勝一切預流、一來、不還、阿羅漢、獨覺所有功德。",
    "T07n0220_552:0843a16_1": "「苾芻當知！",
    "T07n0220_552:0843a16_2": "是菩薩摩訶薩所獲福聚，非唯普勝一切預流、一來、不還、阿羅漢、獨覺所有功德，亦勝一切菩薩摩訶薩遠離般若波羅蜜多方便善巧，為大施主修行布施。",
    "T07n0220_552:0843a20_3": "「苾芻當知！",
    "T07n0220_552:0843a20_4": "是菩薩摩訶薩所獲福聚，亦勝一切菩薩摩訶薩遠離般若波羅蜜多方便善巧，常所修學清淨尸羅、無缺尸羅、無隙尸羅、無雜尸羅、無穢尸羅、圓滿戒蘊。",
    "T07n0220_552:0843a24_5": "「苾芻當知！",
    "T07n0220_552:0843a24_6": "是菩薩摩訶薩所獲福聚，亦勝一切菩薩摩訶薩遠離般若波羅蜜多方便善巧，常所修學圓滿安忍，圓滿寂靜、無瞋無恨乃至燋木亦無害心究竟安忍。",
    "T07n0220_552:0843a27_7": "「苾芻當知！",
    "T07n0220_552:0843a28_0": "是菩薩摩訶薩所獲福聚，亦勝一切菩薩摩訶薩遠離般若波羅蜜多方便善巧，常所修學勇猛精進，不捨善軛、無怠無下，身、語、意業圓滿精進。",
    "T07n0220_552:0843b02_1": "「苾芻當知！",
    "T07n0220_552:0843b02_2": "是菩薩摩訶薩所獲福聚，亦勝一切菩薩摩訶薩遠離般若波羅蜜多方便善巧，常所修學可愛靜慮、可樂靜慮、勇健靜慮、安住靜慮、自在靜慮、圓滿靜慮。",
    "T07n0220_552:0843b05_3": "「苾芻當知！",
    "T07n0220_552:0843b06_4": "是菩薩摩訶薩所獲福聚，亦勝一切菩薩摩訶薩遠離般若波羅蜜多方便善巧，常所修學諸餘善根。",
    "T07n0220_552:0843b08_5": "「苾芻當知！",
    "T07n0220_552:0843b08_6": "是菩薩摩訶薩如說修行甚深般若波羅蜜多，有方便善巧故，皆勝一切世間天、人、阿素洛等，亦勝一切聲聞、獨覺，亦勝一切遠離般若波羅蜜多方便善巧諸菩薩眾。",
    "T07n0220_552:0843b12_7": "所以者何？",
    "T07n0220_552:0843b12_8": "是菩薩摩訶薩如說修行甚深般若波羅蜜多，於深般若波羅蜜多究竟隨轉。",
    "T07n0220_552:0843b14_9": "是菩薩摩訶薩能紹一切智智種性令不斷絕，常不遠離諸佛、菩薩、真淨善友。",
    "T07n0220_552:0843b16_10": "是菩薩摩訶薩如是修行殊勝淨行，常不遠離妙菩提座，降伏眾魔制諸外道。",
    "T07n0220_552:0843b18_0": "是菩薩摩訶薩如是學時方便善巧，常能濟拔溺煩惱泥諸有情類。",
    "T07n0220_552:0843b19_1": "是菩薩摩訶薩如是學時方便善巧，常學菩薩摩訶薩眾所應學法，不學聲聞、獨覺乘等所應學法。",
    "T07n0220_552:0843b21_2": "「苾芻當知！",
    "T07n0220_552:0843b22_0": "是菩薩摩訶薩於深般若波羅蜜多如是學時，諸天神眾皆大歡喜，護世四王各領天眾來至其所，供養恭敬、尊重讚歎，咸作是言：『善哉！",
    "T07n0220_552:0843b25_1": "大士！",
    "T07n0220_552:0843b25_2": "當勤精進學諸菩薩摩訶薩眾所應學法，勿學聲聞、獨覺乘等所應學法，若如是學疾當安坐妙菩提座，速證無上正等菩提。",
    "T07n0220_552:0843b28_0": "如先如來、應、正等覺受四天王所奉四鉢，汝亦當受；如昔護世四大天王奉上四鉢，我亦當奉。』",
    "T07n0220_552:0843c01_1": "「苾芻當知！",
    "T07n0220_552:0843c01_2": "是菩薩摩訶薩如是學時，我等天帝尚領天眾來至其所，供養恭敬、尊重讚歎，況餘天神不詣其所！",
    "T07n0220_552:0843c03_3": "「苾芻當知！",
    "T07n0220_552:0843c03_4": "是菩薩摩訶薩如是學時，一切如來、應、正等覺及諸菩薩摩訶薩眾，并諸天、龍、阿素洛等，常隨護念。",
    "T07n0220_552:0843c06_5": "由此因緣，是菩薩摩訶薩一切世間險難、危厄、身心憂苦皆不侵害，世間所有四大相違種種疾病皆於身中永無所有，唯除重業轉現輕受。",
    "T07n0220_552:0843c09_6": "「苾芻當知！",
    "T07n0220_552:0843c09_7": "是菩薩摩訶薩如說修行甚深般若波羅蜜多方便善巧，獲如是等現世功德、後世功德無量無邊。」",
    "T07n0220_552:0843c11_8": "時，阿難陀竊作是念：「天主帝釋為自辯才讚說如是甚深般若波羅蜜多及諸菩薩功德勝利，為是如來威神之力？」",
    "T07n0220_552:0843c14_9": "時，天帝釋承佛威神，知阿難陀心之所念，白言：「大德！",
    "T07n0220_552:0843c15_10": "我所讚說甚深般若波羅蜜多及諸菩薩功德勝利，皆是如來威神之力。」",
    "T07n0220_552:0843c17_11": "爾時，佛告阿難陀言：「如是！",
    "T07n0220_552:0843c17_12": "如是！",
    "T07n0220_552:0843c17_13": "今天帝釋讚說如是甚深般若波羅蜜多及諸菩薩功德勝利，當知皆是如來神力非自辯才。",
    "T07n0220_552:0843c19_14": "所以者何？",
    "T07n0220_552:0843c20_15": "甚深般若波羅蜜多及諸菩薩摩訶薩眾功德勝利，定非一切世間天、人、阿素洛等所能讚說。」",
    "T07n0220_552:0843c23_0": "第四分無雜無異品第二十四",
    "T07n0220_552:0843c24_0": "爾時，佛告阿難陀言：「若時菩薩摩訶薩思惟般若波羅蜜多，習學般若波羅蜜多，修行般若波羅蜜多。",
    "T07n0220_552:0843c26_1": "是時，三千大千世界一切惡魔皆生猶豫，咸作是念：『此菩薩摩訶薩為於中間證於實際，退墮聲聞或獨覺地；為趣無上正等菩提，能盡未來利樂一切？』",
    "T07n0220_552:0843c29_2": "「復次，慶喜！",
    "T07n0220_552:0843c29_3": "若時菩薩摩訶薩安住般若波羅蜜多，是時惡魔生大憂苦，身心戰慄如中毒箭。",
    "T07n0220_552:0844a02_4": "「復次，慶喜！",
    "T07n0220_552:0844a03_0": "若時菩薩摩訶薩修行般若波羅蜜多，是時惡魔來到其所，化作種種可怖畏事，所謂刀劍、惡獸、毒蛇，猛火熾燃四方俱發，欲令菩薩身心驚懼，迷失無上正等覺心，於所修行心生退屈，乃至發起一念亂意，障礙無上正等菩提，是彼惡魔深心所願。」",
    "T07n0220_552:0844a08_1": "爾時，慶喜便白佛言：「為諸菩薩摩訶薩修行般若波羅蜜多時，皆為惡魔之所擾亂，為有擾亂不擾亂者？」",
    "T07n0220_552:0844a10_2": "佛告慶喜：「非諸菩薩摩訶薩修行般若波羅蜜多時，皆為惡魔之所擾亂，然有擾亂不擾亂者。」",
    "T07n0220_552:0844a13_3": "具壽慶喜復白佛言：「何等菩薩摩訶薩修行般若波羅蜜多時，為諸惡魔之所擾亂？",
    "T07n0220_552:0844a14_4": "何等菩薩摩訶薩修行般若波羅蜜多時，不為惡魔之所擾亂？」",
    "T07n0220_552:0844a16_5": "佛告慶喜：「若菩薩摩訶薩先世聞說甚深般若波羅蜜多，無信解心、毀訾、誹謗，是菩薩摩訶薩修行般若波羅蜜多時，便為惡魔之所擾亂。",
    "T07n0220_552:0844a19_6": "若菩薩摩訶薩先世聞說甚深般若波羅蜜多，有信解心、不起毀謗，是菩薩摩訶薩修行般若波羅蜜多時，不為惡魔之所擾亂。",
    "T07n0220_552:0844a22_7": "「復次，慶喜！",
    "T07n0220_552:0844a22_8": "若菩薩摩訶薩聞說如是甚深般若波羅蜜多，疑惑猶豫為有為無、為實不實？",
    "T07n0220_552:0844a24_9": "是菩薩摩訶薩修行般若波羅蜜多時，便為惡魔之所擾亂。",
    "T07n0220_552:0844a25_10": "若菩薩摩訶薩聞說如是甚深般若波羅蜜多，其心都無疑惑猶豫、信定實有，是菩薩摩訶薩修行般若波羅蜜多時，不為惡魔之所擾亂。",
    "T07n0220_552:0844a28_11": "「復次，慶喜！",
    "T07n0220_552:0844a29_12": "若菩薩摩訶薩遠離善友，為諸惡友之所攝持，不聞般若波羅蜜多甚深義處，由不聞故不能解了，不解了故不能修習，不修習故不能請問：云何應修甚深般若波羅蜜多？",
    "T07n0220_552:0844b03_13": "云何應學甚深般若波羅蜜多？",
    "T07n0220_552:0844b04_14": "是菩薩摩訶薩修行般若波羅蜜多時，便為惡魔之所擾亂。",
    "T07n0220_552:0844b05_15": "若菩薩摩訶薩親近善友，不為惡友之所攝持，得聞般若波羅蜜多甚深義處，由得聞故便能解了，由解了故即能修習，由修習故便能請問：云何應修甚深般若波羅蜜多？",
    "T07n0220_552:0844b09_16": "云何應學甚深般若波羅蜜多？",
    "T07n0220_552:0844b10_17": "是菩薩摩訶薩修行般若波羅蜜多時，不為惡魔之所擾亂。",
    "T07n0220_552:0844b11_18": "「復次，慶喜！",
    "T07n0220_552:0844b12_19": "若菩薩摩訶薩遠離般若波羅蜜多，攝受、讚歎非真妙法，是菩薩摩訶薩修行般若波羅蜜多時，便為惡魔之所擾亂。",
    "T07n0220_552:0844b14_20": "若菩薩摩訶薩親近般若波羅蜜多，不攝、不讚非真妙法，是菩薩摩訶薩修行般若波羅蜜多時，不為惡魔之所擾亂。",
    "T07n0220_552:0844b17_21": "「復次，慶喜！",
    "T07n0220_552:0844b17_22": "若菩薩摩訶薩遠離般若波羅蜜多，於真妙法毀呰、誹謗。",
    "T07n0220_552:0844b18_23": "爾時，惡魔便作是念：『今此菩薩與我為伴，由彼毀謗真妙法故，便有無量初學大乘諸菩薩眾於真妙法亦生毀謗，由此因緣我願圓滿。",
    "T07n0220_552:0844b22_0": "雖有無量新學大乘諸菩薩眾與我為伴，然不能令我願滿足，今此菩薩與我為伴，令我所願一切滿足，故此菩薩是我真伴，我應攝受令增勢力。』",
    "T07n0220_552:0844b25_1": "是菩薩摩訶薩修行般若波羅蜜多時，便為惡魔之所擾亂。",
    "T07n0220_552:0844b26_2": "若菩薩摩訶薩親近般若波羅蜜多，於真妙法讚歎信受，亦令無量新學大乘諸菩薩眾於真妙法讚歎信受，由此惡魔愁憂驚怖，是菩薩摩訶薩修行般若波羅蜜多時，不為惡魔之所擾亂。",
    "T07n0220_552:0844c01_3": "「復次，慶喜！",
    "T07n0220_552:0844c02_4": "若菩薩摩訶薩聞說般若波羅蜜多甚深經時，作如是語：『如是般若波羅蜜多理趣甚深、難見、難覺，何用宣說、聽聞、受持、讀誦、思惟、精勤修學、書寫流布？",
    "T07n0220_552:0844c05_5": "此經典為我尚不能得其源底，況餘薄福淺智者哉！』",
    "T07n0220_552:0844c06_6": "時，有無量新學大乘諸菩薩等，聞其所說心皆驚怖，便退無上正等覺心，墮於聲聞或獨覺地。",
    "T07n0220_552:0844c08_7": "是菩薩摩訶薩修行般若波羅蜜多時，便為惡魔之所擾亂。",
    "T07n0220_552:0844c10_8": "若菩薩摩訶薩聞說般若波羅蜜多甚深經時，作如是語：『如是般若波羅蜜多理趣甚深難見難覺，若不宣說、聽聞、受持、讀誦、思惟、精勤修學、書寫流布，能證無上正等菩提必無是處。』",
    "T07n0220_552:0844c14_9": "時，有無量新學大乘諸菩薩等，聞其所說歡喜踊躍，便於般若波羅蜜多常樂聽聞、受持、讀誦、令善通利、如理思惟、精進修行、為他演說、書寫流布，求趣無上正等菩提，是菩薩摩訶薩修行般若波羅蜜多時，不為惡魔之所擾亂。",
    "T07n0220_552:0844c19_10": "「復次，慶喜！",
    "T07n0220_552:0844c19_11": "若菩薩摩訶薩恃己所有功德善根，輕餘菩薩摩訶薩眾，謂作是言：『我能安住真遠離行，汝等皆無。",
    "T07n0220_552:0844c22_0": "我能修習真遠離行，汝等不能。』",
    "T07n0220_552:0844c22_1": "爾時，惡魔歡喜踊躍言：『此菩薩是吾伴侶，流轉生死未有出期。",
    "T07n0220_552:0844c24_2": "所以者何？",
    "T07n0220_552:0844c24_3": "是諸菩薩恃己所有功德善根，輕餘菩薩摩訶薩眾，便遠無上正等菩提，不能精勤空我境界。』",
    "T07n0220_552:0844c26_4": "是菩薩摩訶薩修行般若波羅蜜多時，便為惡魔之所擾亂。",
    "T07n0220_552:0844c27_5": "若菩薩摩訶薩不恃己有功德善根，輕餘菩薩摩訶薩眾，雖常精進修諸善法，而不執著諸善法相，是菩薩摩訶薩修行般若波羅蜜多時，不為惡魔之所擾亂。",
    "T07n0220_552:0845a02_6": "「復次，慶喜！",
    "T07n0220_552:0845a02_7": "若菩薩摩訶薩自恃名姓及所修習杜多功德，輕蔑諸餘修勝善法諸菩薩眾，常自讚歎、毀呰他人，實無不退轉菩薩摩訶薩諸行、狀、相而謂實有，起諸煩惱言：『汝等無菩薩名姓，唯我獨有。』",
    "T07n0220_552:0845a06_8": "由增上慢輕餘菩薩。",
    "T07n0220_552:0845a07_9": "爾時，惡魔便大歡喜，作如是念：『今此菩薩令我國土宮殿不空，增益地獄、傍生、鬼界。』",
    "T07n0220_552:0845a09_10": "是時，惡魔助其神力，令轉增益威勢辯才，由此多人信受其語，因斯勸發同彼惡見，同惡見已隨彼邪學，隨邪學已煩惱熾盛，心顛倒故，諸所發起身、語、意業皆能感得不可愛樂衰損苦果。",
    "T07n0220_552:0845a13_11": "由此因緣，增長地獄、傍生、鬼界，令魔宮殿國土充滿，由此惡魔歡喜踊躍，諸有所作隨意自在，是菩薩摩訶薩修行般若波羅蜜多時，便為惡魔之所擾亂。",
    "T07n0220_552:0845a16_12": "若菩薩摩訶薩不恃己有虛妄姓名及所修習杜多功德，輕蔑諸餘修勝善法諸菩薩眾，於諸功德離增上慢，常不自讚亦不毀他，能善覺知諸惡魔事，是菩薩摩訶薩修行般若波羅蜜多時，不為惡魔之所擾亂。",
    "T07n0220_552:0845a21_13": "「復次，慶喜！",
    "T07n0220_552:0845a21_14": "若時菩薩摩訶薩與求聲聞、獨覺乘者更相毀蔑、鬪諍、誹謗，是時惡魔見此事已，便作是念：『今此菩薩雖遠無上正等菩提而不極遠，雖近地獄、傍生、鬼界而不甚近。』",
    "T07n0220_552:0845a25_15": "作是念已，雖生歡喜而不踊躍。",
    "T07n0220_552:0845a26_16": "若時菩薩摩訶薩與諸菩薩摩訶薩眾更相毀蔑、鬪諍、誹謗，是時惡魔見此事已，便作是念：『此二菩薩極遠無上正等菩提，甚近地獄、傍生、鬼界。』",
    "T07n0220_552:0845a29_17": "作是念已歡喜踊躍，增其威勢，令二朋黨鬪諍不息，使餘無量無邊有情皆於大乘深心厭離，是菩薩摩訶薩修行般若波羅蜜多時，便為惡魔之所擾亂。",
    "T07n0220_552:0845b03_18": "若菩薩摩訶薩與求聲聞、獨覺乘者不相毀蔑、鬪諍、誹謗，方便化導令趣大乘，或令勤修自乘勝善，與求無上正等菩提善男子等不相毀蔑、鬪諍、誹謗，更相教誨修勝善法，速趣無上正等菩提，轉妙法輪度有情眾，是菩薩摩訶薩修行般若波羅蜜多時，不為惡魔之所擾亂。",
    "T07n0220_552:0845b10_19": "「復次，慶喜！",
    "T07n0220_552:0845b10_20": "若菩薩摩訶薩未得無上正等菩提不退轉記，於得無上正等菩提不退轉記諸菩薩摩訶薩起損害心，鬪諍、輕蔑、罵辱、誹謗，是菩薩摩訶薩隨起爾所念不饒益心，還退爾所劫曾修勝行，經爾所時遠離善友，還受爾所生死繫縛。",
    "T07n0220_552:0845b15_21": "若不棄捨大菩提心，還爾所劫被弘誓鎧，勤修勝行時無間斷，然後乃補所退功德。」",
    "T07n0220_552:0845b17_22": "爾時，慶喜便白佛言：「是菩薩摩訶薩所起惡心生死罪苦，為要流轉經爾所時，為於中間亦得出離？",
    "T07n0220_552:0845b19_23": "是菩薩摩訶薩所退勝行，為要精勤經爾所劫被弘誓鎧，修諸勝行時無間斷，然後乃補所退功德，為於中間有復本義？」",
    "T07n0220_552:0845b22_24": "佛告慶喜：「我為菩薩、獨覺、聲聞說有出罪還補善法。",
    "T07n0220_552:0845b23_25": "「慶喜當知！",
    "T07n0220_552:0845b23_26": "若菩薩摩訶薩未得無上正等菩提不退轉記，於得無上正等菩提不退轉記諸菩薩摩訶薩起損害心，鬪諍、輕蔑、毀辱、誹謗，後無慚愧懷惡不捨，不能如法發露悔過。",
    "T07n0220_552:0845b27_27": "我說彼類於其中間無有出罪還補善義，要爾所劫流轉生死，遠離善友眾苦所縛。",
    "T07n0220_552:0845b29_28": "若不棄捨大菩提心，要爾所劫被弘誓鎧，勤修勝行時無間斷，然後乃補所退功德。",
    "T07n0220_552:0845c02_29": "「若菩薩摩訶薩未得無上正等菩提不退轉記，於得無上正等菩提不退轉記諸菩薩摩訶薩起損害心，鬪諍、輕蔑、毀辱、誹謗，後生慚愧心不繫惡，尋能如法發露悔過，作如是念：『我今已得難得人身，何容復起如是過惡失大善利？",
    "T07n0220_552:0845c07_30": "我應饒益一切有情，何容於中反作衰損？",
    "T07n0220_552:0845c08_31": "我應恭敬一切有情如僕事主，何容於中反生憍慢、毀辱、凌蔑？",
    "T07n0220_552:0845c09_32": "我應忍受一切有情捶打訶罵，何容於彼反以暴惡身語加報？",
    "T07n0220_552:0845c11_33": "我應和解一切有情令相敬愛，何容復起勃惡語言與彼乖爭？",
    "T07n0220_552:0845c12_34": "我應堪耐一切有情長時履踐，猶如道路亦如橋樑，何容於彼反加凌辱？",
    "T07n0220_552:0845c14_35": "我求無上正等菩提，為拔有情生死大苦，令得究竟安樂涅槃，何容反欲加之以苦？",
    "T07n0220_552:0845c16_36": "我應從今盡未來際，如癡、如瘂、如聾、如盲，於諸有情無所分別。",
    "T07n0220_552:0845c17_37": "假使斬截頭足手臂、挑目、割耳、劓鼻、截舌、鋸解一切身分支體，於彼有情終不起惡。",
    "T07n0220_552:0845c19_38": "若我起惡，則便退壞所發無上正等覺心，障礙所求一切智智，不能利益安樂有情。』",
    "T07n0220_552:0845c21_39": "慶喜當知！",
    "T07n0220_552:0845c21_40": "是菩薩摩訶薩我說中間亦有出罪還補善義，非要經於爾所劫數流轉生死。",
    "T07n0220_552:0845c23_41": "惡魔於彼不能擾亂，疾證無上正等菩提。",
    "T07n0220_552:0845c24_42": "「復次，慶喜！",
    "T07n0220_552:0845c24_43": "諸菩薩摩訶薩與求聲聞、獨覺乘者不應交涉，設與交涉不應共住，設與共住不應與彼論義決擇。",
    "T07n0220_552:0845c26_44": "所以者何？",
    "T07n0220_552:0845c26_45": "若與彼類論義決擇，或當發起忿恚等心，或復令生麁惡言說；然諸菩薩於有情類不應發起忿恚等心，亦不應生麁惡言說，設被斬斫首足身分亦不應起忿恚惡言。",
    "T07n0220_552:0846a01_46": "所以者何？",
    "T07n0220_552:0846a01_47": "諸菩薩摩訶薩應作是念：『我求無上正等菩提，為拔有情生死眾苦，令得究竟利益安樂，何容於彼翻為惡事？』",
    "T07n0220_552:0846a04_48": "慶喜當知！",
    "T07n0220_552:0846a04_49": "若菩薩摩訶薩於有情類起忿恚心、發麁惡言，便礙無上正等菩提，亦壞無邊菩薩行法。",
    "T07n0220_552:0846a06_50": "是故菩薩摩訶薩眾欲得無上正等菩提，於諸有情不應忿恚，亦不應起麁惡言說。」",
    "T07n0220_552:0846a08_51": "爾時，慶喜便白佛言：「諸菩薩摩訶薩與菩薩摩訶薩云何共住？」",
    "T07n0220_552:0846a09_52": "佛告慶喜：「諸菩薩摩訶薩與菩薩摩訶薩共住相視應如大師。",
    "T07n0220_552:0846a11_53": "所以者何？",
    "T07n0220_552:0846a11_54": "諸菩薩摩訶薩與菩薩摩訶薩展轉相視，應作是念：『彼是我等真善知識，與我為伴同乘一舡、同行一道、同一所趣、同一事業，我等與彼學時、學處及所學法、若由此學皆無有異。』",
    "T07n0220_552:0846a15_55": "復作是念：『彼諸菩薩為我等說大菩提道，即我良伴亦我導師。",
    "T07n0220_552:0846a16_56": "若彼菩薩摩訶薩住雜作意，遠離一切智智相應作意，我當於中不同彼學。",
    "T07n0220_552:0846a18_57": "若彼菩薩摩訶薩離雜作意，不離一切智智相應作意，我當於中常同彼學。』",
    "T07n0220_552:0846a20_58": "慶喜當知！",
    "T07n0220_552:0846a20_59": "若菩薩摩訶薩能如是學，菩提資糧疾得圓滿，速證無上正等菩提，於其中間無障無難。」",
    "T07n0220_552:0846a23_0": "第四分迅速品第二十五之一",
    "T07n0220_552:0846a24_0": "爾時，具壽善現便白佛言：「世尊！",
    "T07n0220_552:0846a24_1": "若菩薩摩訶薩為盡故學，是學一切智智不？",
    "T07n0220_552:0846a25_2": "若菩薩摩訶薩為不生故學，是學一切智智不？",
    "T07n0220_552:0846a26_3": "若菩薩摩訶薩為滅故學，是學一切智智不？",
    "T07n0220_552:0846a27_4": "若菩薩摩訶薩為不起故學，是學一切智智不？",
    "T07n0220_552:0846a28_5": "若菩薩摩訶薩為非有故學，是學一切智智不？",
    "T07n0220_552:0846a29_6": "若菩薩摩訶薩為遠離故學，是學一切智智不？",
    "T07n0220_552:0846b01_7": "若菩薩摩訶薩為離染故學，是學一切智智不？",
    "T07n0220_552:0846b03_0": "若菩薩摩訶薩為虛空故學，是學一切智智不？",
    "T07n0220_552:0846b04_1": "若菩薩摩訶薩為法界故學，是學一切智智不？",
    "T07n0220_552:0846b05_2": "若菩薩摩訶薩為涅槃故學，是學一切智智不？」",
    "T07n0220_552:0846b06_3": "佛告善現：「若菩薩摩訶薩如是學時，非學一切智智。」",
    "T07n0220_552:0846b07_4": "具壽善現復白佛言：「何緣菩薩摩訶薩如是學時，非學一切智智？」",
    "T07n0220_552:0846b08_5": "佛告善現：「於意云何？",
    "T07n0220_552:0846b09_6": "佛證真如極圓滿故，說名如來、應、正等覺，如是真如可說為盡，乃至可說為涅槃不？」",
    "T07n0220_552:0846b11_7": "善現對曰：「不也！",
    "T07n0220_552:0846b11_8": "世尊！",
    "T07n0220_552:0846b11_9": "所以者何？",
    "T07n0220_552:0846b11_10": "真如離相不可說盡，乃至不可說為涅槃。」",
    "T07n0220_552:0846b12_11": "佛告善現：「是故菩薩摩訶薩如是學時，非學一切智智。",
    "T07n0220_552:0846b14_12": "善現當知！",
    "T07n0220_552:0846b14_13": "若菩薩摩訶薩不為盡故學，是學一切智智，乃至不為涅槃故學，是學一切智智。",
    "T07n0220_552:0846b16_14": "所以者何？",
    "T07n0220_552:0846b16_15": "佛證真如極圓滿故，說名如來、應、正等覺，爾時證得一切智智真如非盡乃至涅槃。",
    "T07n0220_552:0846b18_16": "是故菩薩摩訶薩如是學時，是學一切智智。",
    "T07n0220_552:0846b19_17": "「善現當知！",
    "T07n0220_552:0846b19_18": "若菩薩摩訶薩如是學時，是學般若波羅蜜多方便善巧，是學佛地，是學十力、四無所畏、四無礙解、大慈、大悲、大喜、大捨、十八佛不共法及餘無量無邊佛法，即為已學一切智智。",
    "T07n0220_552:0846b23_19": "「善現當知！",
    "T07n0220_552:0846b23_20": "若菩薩摩訶薩如是學時，至一切學究竟彼岸。",
    "T07n0220_552:0846b24_21": "「善現當知！",
    "T07n0220_552:0846b24_22": "若菩薩摩訶薩如是學時，一切天、魔及諸外道皆不能伏。",
    "T07n0220_552:0846b26_23": "「善現當知！",
    "T07n0220_552:0846b26_24": "若菩薩摩訶薩如是學時，速得菩薩不退法性。",
    "T07n0220_552:0846b27_25": "「善現當知！",
    "T07n0220_552:0846b27_26": "若菩薩摩訶薩如是學時，速住菩薩不退轉地。",
    "T07n0220_552:0846b28_27": "「善現當知！",
    "T07n0220_552:0846b29_28": "若菩薩摩訶薩如是學時，速當安坐妙菩提座。",
    "T07n0220_552:0846c01_29": "「善現當知！",
    "T07n0220_552:0846c01_30": "若菩薩摩訶薩如是學時，行自祖父如來行處。",
    "T07n0220_552:0846c02_31": "「善現當知！",
    "T07n0220_552:0846c02_32": "若菩薩摩訶薩如是學時，即為已學與諸有情為依護法，是學大慈、大悲性故。",
    "T07n0220_552:0846c04_33": "「善現當知！",
    "T07n0220_552:0846c04_34": "若菩薩摩訶薩如是學時，是學三轉、十二行相無上法輪。",
    "T07n0220_552:0846c05_35": "「善現當知！",
    "T07n0220_552:0846c06_36": "若菩薩摩訶薩如是學時，是學安處百千俱胝諸有情界，令住涅槃畢竟安樂。",
    "T07n0220_552:0846c07_37": "「善現當知！",
    "T07n0220_552:0846c08_38": "若菩薩摩訶薩如是學時，是學不斷如來種姓。",
    "T07n0220_552:0846c09_39": "「善現當知！",
    "T07n0220_552:0846c09_40": "若菩薩摩訶薩如是學時，是學諸佛開甘露門。",
    "T07n0220_552:0846c10_41": "「善現當知！",
    "T07n0220_552:0846c10_42": "若菩薩摩訶薩如是學時，是學安立無量無數無邊有情住三乘法。",
    "T07n0220_552:0846c12_43": "「善現當知！",
    "T07n0220_552:0846c12_44": "若菩薩摩訶薩如是學時，是學示現一切有情究竟寂滅真無為界，是為修學一切智智。",
    "T07n0220_552:0846c14_45": "「善現當知！",
    "T07n0220_552:0846c14_46": "如是學者，下劣有情所不能學。",
    "T07n0220_552:0846c15_47": "所以者何？",
    "T07n0220_552:0846c15_48": "如是學者，欲善拔濟一切有情生死大苦，欲善安立一切有情廣大勝事，欲與有情同受畢竟利益安樂，欲與有情同證無上正等菩提，欲與有情同學自利利他妙行，如太虛空無斷無盡。",
    "T07n0220_552:0846c19_49": "「復次，善現！",
    "T07n0220_552:0846c20_50": "若菩薩摩訶薩如是學時，決定不墮一切地獄、傍生、鬼界、阿素洛中，決定不生邊地達絮蔑戾車中，決定不生旃荼羅家、補羯娑家及餘種種貧窮、下賤、不律儀家，決定不生種種工巧、妓樂、商賈、雜穢之家。",
    "T07n0220_552:0846c24_51": "「復次，善現！",
    "T07n0220_552:0846c25_0": "若菩薩摩訶薩如是學時，隨所生處終不盲聾、瘖瘂、攣躄、根支殘缺、背僂、癲癎、癰疽、疥癩、痔漏、惡瘡，不長不短亦不黧黑，及無種種穢惡瘡病。",
    "T07n0220_552:0846c28_1": "「復次，善現！",
    "T07n0220_552:0846c28_2": "若菩薩摩訶薩如是學時，生生常得眷屬圓滿、諸根圓滿、支體圓滿，音聲清亮、形貌端嚴，言詞威肅眾人愛敬。",
    "T07n0220_552:0847a01_3": "「復次，善現！",
    "T07n0220_552:0847a02_4": "若菩薩摩訶薩如是學時，所生之處離害生命，離不與取，離欲邪行，離虛誑語，離麁惡語，離離間語，離雜穢語，亦離貪欲、瞋恚、邪見，終不攝受虛妄邪法，不以邪法而自活命，亦不攝受破戒、惡見、謗法有情以為親友。",
    "T07n0220_552:0847a06_5": "「復次，善現！",
    "T07n0220_552:0847a07_6": "若菩薩摩訶薩如是學時，終不生於耽樂少慧長壽天處。",
    "T07n0220_552:0847a08_7": "所以者何？",
    "T07n0220_552:0847a08_8": "是菩薩摩訶薩成就方便善巧勢力，由此方便善巧勢力，雖能數入靜慮、無量及無色定，而不隨彼勢力受生。",
    "T07n0220_552:0847a11_9": "甚深般若波羅蜜多所攝受故，成就如是方便善巧，於諸定中雖常獲得入出自在，而不隨彼諸定勢力生長壽天，廢修菩薩摩訶薩行。",
    "T07n0220_552:0847a14_10": "「復次，善現！",
    "T07n0220_552:0847a14_11": "若菩薩摩訶薩如是學時，得清淨力、清淨無畏、清淨佛法。」",
    "T07n0220_552:0847a15_12": "具壽善現便白佛言：「若一切法本性清淨，云何菩薩摩訶薩眾如是學時，復能證得清淨諸力、清淨無畏、清淨佛法？」",
    "T07n0220_552:0847a18_13": "佛告善現：「如是！",
    "T07n0220_552:0847a18_14": "如是！",
    "T07n0220_552:0847a18_15": "如汝所說。",
    "T07n0220_552:0847a19_16": "諸法本來自性清淨。",
    "T07n0220_552:0847a19_17": "是菩薩摩訶薩於一切法本性淨中，精勤修學甚深般若波羅蜜多方便善巧，如實通達心不沈沒亦無滯礙，遠離一切煩惱染著。",
    "T07n0220_552:0847a22_18": "故說菩薩如是學時，於一切法復得清淨，由此因緣得清淨力、清淨無畏、清淨佛法。",
    "T07n0220_552:0847a24_19": "「復次，善現！",
    "T07n0220_552:0847a24_20": "雖一切法本性清淨，而諸異生不知、見、覺。",
    "T07n0220_552:0847a25_21": "是菩薩摩訶薩為欲令彼知、見、覺故，發勤精進修行般若波羅蜜多方便善巧，作如是念：『我於諸法本性清淨知、見、覺已，如實開悟一切有情，令於諸法本性清淨亦知、見、覺。』",
    "T07n0220_552:0847a29_22": "是菩薩摩訶薩如是學時，得清淨力、清淨無畏、清淨佛法。",
    "T07n0220_552:0847b01_23": "「復次，善現！",
    "T07n0220_552:0847b02_24": "若菩薩摩訶薩如是學時，於諸有情心行差別皆能通達至極彼岸，方便善巧令諸有情知一切法本性清淨，證得畢竟清涼涅槃。",
    "T07n0220_552:0847b06_0": "大般若波羅蜜多經卷第五百五十二"
}