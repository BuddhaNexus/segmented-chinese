[
    {
        "source_sentence": "弟子死復生經",
        "from": "T17n0826_001:0868b16_0",
        "context_with_next_sentence": true
    },
    {
        "source_sentence": "宋居士沮渠京聲譯",
        "from": "T17n0826_001:0868b18_0",
        "context_with_next_sentence": true
    },
    {
        "source_sentence": "聞如是：一時佛在祇樹給孤獨園，與千二百",
        "from": "T17n0826_001:0868b19_0",
        "context_with_next_sentence": true
    },
    {
        "source_sentence": "五十比丘俱，菩薩萬二千人、神足弟子五百人俱。",
        "from": "T17n0826_001:0868b21_2",
        "context_with_next_sentence": true
    },
    {
        "source_sentence": "爾時有賢者優婆塞，本奉外九十六種道，厭苦禱祠委捨入法，奉戒不犯精進一心，勤於誦經好喜布施，笮意忍辱常有慈心，暴得疾病遂便命過。",
        "from": "T17n0826_001:0868b24_8",
        "context_with_next_sentence": true
    },
    {
        "source_sentence": "臨當死時，囑其親屬及其父母言：",
        "from": "T17n0826_001:0868b25_4",
        "context_with_next_sentence": true
    },
    {
        "source_sentence": "「我病若不諱之日，莫殯斂七日。",
        "from": "T17n0826_001:0868b25_19",
        "context_with_next_sentence": true
    },
    {
        "source_sentence": "若念我者，不違我言。",
        "from": "T17n0826_001:0868b26_9",
        "context_with_next_sentence": true
    },
    {
        "source_sentence": "」遂奄忽如死。",
        "from": "T17n0826_001:0868b26_16",
        "context_with_next_sentence": true
    },
    {
        "source_sentence": "父母親屬諸家如其所言，停屍七日，到八日親屬諸家言：",
        "from": "T17n0826_001:0868b28_1",
        "context_with_next_sentence": true
    },
    {
        "source_sentence": "「死人已八日眠，眠無所復知，當急殯斂。",
        "from": "T17n0826_001:0868b28_20",
        "context_with_next_sentence": true
    },
    {
        "source_sentence": "」父母言：",
        "from": "T17n0826_001:0868b29_3",
        "context_with_next_sentence": true
    },
    {
        "source_sentence": "「雖已日久，亦不膖脹亦不臭處，小復留之，以到十日。",
        "from": "T17n0826_001:0868c01_8",
        "context_with_next_sentence": true
    },
    {
        "source_sentence": "」語言未竟，死人便即開眼。",
        "from": "T17n0826_001:0868c02_2",
        "context_with_next_sentence": true
    },
    {
        "source_sentence": "諸家父母大小踊躍歡喜，未能動搖，諸家共守之。",
        "from": "T17n0826_001:0868c03_4",
        "context_with_next_sentence": true
    },
    {
        "source_sentence": "至十日，便能起坐，善能語言。",
        "from": "T17n0826_001:0868c03_18",
        "context_with_next_sentence": true
    },
    {
        "source_sentence": "眾人問所從來？",
        "from": "T17n0826_001:0868c04_5",
        "context_with_next_sentence": true
    },
    {
        "source_sentence": "盡見何等？",
        "from": "T17n0826_001:0868c04_10",
        "context_with_next_sentence": true
    },
    {
        "source_sentence": "言：",
        "from": "T17n0826_001:0868c04_12",
        "context_with_next_sentence": true
    },
    {
        "source_sentence": "「有吏兵來將我去，往到一大城。",
        "from": "T17n0826_001:0868c05_5",
        "context_with_next_sentence": true
    },
    {
        "source_sentence": "中有大獄，獄正黑，四面悉以鐵作城，城門悉燒鐵正赤。",
        "from": "T17n0826_001:0868c06_11",
        "context_with_next_sentence": true
    },
    {
        "source_sentence": "獄中繫人身，皆在大火中坐，上下火燒炙之，青烟出。",
        "from": "T17n0826_001:0868c07_15",
        "context_with_next_sentence": true
    },
    {
        "source_sentence": "或有人以刀割其肉，噉食之。",
        "from": "T17n0826_001:0868c08_9",
        "context_with_next_sentence": true
    },
    {
        "source_sentence": "獄中有王問我言：",
        "from": "T17n0826_001:0868c08_17",
        "context_with_next_sentence": true
    },
    {
        "source_sentence": "『若何等人？",
        "from": "T17n0826_001:0868c09_2",
        "context_with_next_sentence": true
    },
    {
        "source_sentence": "犯坐何等乃來到是中？",
        "from": "T17n0826_001:0868c09_12",
        "context_with_next_sentence": true
    },
    {
        "source_sentence": "是中治五逆、不孝父母、不忠信事其君，治諸惡人處，若罪何重乃爾？",
        "from": "T17n0826_001:0868c11_5",
        "context_with_next_sentence": true
    },
    {
        "source_sentence": "』答言：",
        "from": "T17n0826_001:0868c11_9",
        "context_with_next_sentence": true
    },
    {
        "source_sentence": "『我少小為人以來，為惡人所惑，奉事外道，少為世間愚癡，殺生祠祀天地，飲酒；",
        "from": "T17n0826_001:0868c13_5",
        "context_with_next_sentence": true
    },
    {
        "source_sentence": "又於市裏採取財利，升斗尺寸欲以自饒。",
        "from": "T17n0826_001:0868c14_4",
        "context_with_next_sentence": true
    },
    {
        "source_sentence": "會後與善師相得，相教作善，牽我入佛道中，得見沙門道人，授我五戒奉行十善。",
        "from": "T17n0826_001:0868c16_1",
        "context_with_next_sentence": true
    },
    {
        "source_sentence": "自爾以來至于今日不復犯惡，恩由明王哀我不及。",
        "from": "T17n0826_001:0868c17_5",
        "context_with_next_sentence": true
    },
    {
        "source_sentence": "』我便叩頭。",
        "from": "T17n0826_001:0868c17_11",
        "context_with_next_sentence": true
    },
    {
        "source_sentence": "「王即起，叉手謂我言：",
        "from": "T17n0826_001:0868c18_10",
        "context_with_next_sentence": true
    },
    {
        "source_sentence": "『止止，清信之人不應當爾！",
        "from": "T17n0826_001:0868c19_1",
        "context_with_next_sentence": true
    },
    {
        "source_sentence": "』便與我座，便坐。",
        "from": "T17n0826_001:0868c19_10",
        "context_with_next_sentence": true
    },
    {
        "source_sentence": "王便呼吏問之：",
        "from": "T17n0826_001:0868c19_17",
        "context_with_next_sentence": true
    },
    {
        "source_sentence": "『此乃無上正真弟子，汝曹等輩皆當從是人得度，以其人壽命自盡時乃當死耳！",
        "from": "T17n0826_001:0868c21_12",
        "context_with_next_sentence": true
    },
    {
        "source_sentence": "魂神自追隨行往受，若生天上，天神自當來迎之；",
        "from": "T17n0826_001:0868c22_16",
        "context_with_next_sentence": true
    },
    {
        "source_sentence": "若生人中，人中自當來迎之。",
        "from": "T17n0826_001:0868c23_10",
        "context_with_next_sentence": true
    },
    {
        "source_sentence": "何得將此尊人來入是五逆之處？",
        "from": "T17n0826_001:0868c24_5",
        "context_with_next_sentence": true
    },
    {
        "source_sentence": "』吏答王言：",
        "from": "T17n0826_001:0868c24_11",
        "context_with_next_sentence": true
    },
    {
        "source_sentence": "『世間多有是人，不畏王法、不畏四時、五行不拘，鬼神天地無所取錄，不可一二不問耶！",
        "from": "T17n0826_001:0868c26_10",
        "context_with_next_sentence": true
    },
    {
        "source_sentence": "是人橫行天下，無所拘制。",
        "from": "T17n0826_001:0868c27_3",
        "context_with_next_sentence": true
    },
    {
        "source_sentence": "有法師名之為沙門，髠剔頭髮被服踈陋，以法自大、多將弟子，東西南北無所取錄，移徙、葬埋、嫁女、取婦，不畏四時，毀敗改易不拘王相，是曹輩人應當治之。",
        "from": "T17n0826_001:0869a01_13",
        "context_with_next_sentence": true
    },
    {
        "source_sentence": "』「王言：",
        "from": "T17n0826_001:0869a01_18",
        "context_with_next_sentence": true
    },
    {
        "source_sentence": "『止止，卿為了不解是法耶？",
        "from": "T17n0826_001:0869a02_8",
        "context_with_next_sentence": true
    },
    {
        "source_sentence": "法服之人無所貴敬、他所畏難，諸釋、梵、日月中王，下及帝王、臣民皆所尊奉。",
        "from": "T17n0826_001:0869a04_4",
        "context_with_next_sentence": true
    },
    {
        "source_sentence": "尊奉是人得福無量，使人得道，不得輕慢是人，輕慢是人者自求罪苦。",
        "from": "T17n0826_001:0869a05_16",
        "context_with_next_sentence": true
    },
    {
        "source_sentence": "急案名錄，壽命應盡未？",
        "from": "T17n0826_001:0869a06_8",
        "context_with_next_sentence": true
    },
    {
        "source_sentence": "』吏白王言：",
        "from": "T17n0826_001:0869a06_14",
        "context_with_next_sentence": true
    },
    {
        "source_sentence": "『以命錄理之，未應死耶！",
        "from": "T17n0826_001:0869a07_3",
        "context_with_next_sentence": true
    },
    {
        "source_sentence": "尚有餘算二十。",
        "from": "T17n0826_001:0869a07_10",
        "context_with_next_sentence": true
    },
    {
        "source_sentence": "以其先小時所犯罪惡，後乃欲作善，是以取之，使其黨輩小復自下。",
        "from": "T17n0826_001:0869a09_2",
        "context_with_next_sentence": true
    },
    {
        "source_sentence": "』「王言：",
        "from": "T17n0826_001:0869a09_7",
        "context_with_next_sentence": true
    },
    {
        "source_sentence": "『人居世間少作惡至于百歲，是輩人罪當復云何？",
        "from": "T17n0826_001:0869a10_7",
        "context_with_next_sentence": true
    },
    {
        "source_sentence": "』吏言：",
        "from": "T17n0826_001:0869a10_11",
        "context_with_next_sentence": true
    },
    {
        "source_sentence": "『是人但可以生不可以死，死便更連延當受罪苦痛，千劫萬劫無得解脫。",
        "from": "T17n0826_001:0869a12_4",
        "context_with_next_sentence": true
    },
    {
        "source_sentence": "』「時王曰：",
        "from": "T17n0826_001:0869a12_10",
        "context_with_next_sentence": true
    },
    {
        "source_sentence": "『其佛弟子有戒，精進不懈怠，為天神所貴敬。",
        "from": "T17n0826_001:0869a13_8",
        "context_with_next_sentence": true
    },
    {
        "source_sentence": "所以爾者，佛以大慈大悲護心、投心，以是四等心憂念十方天下，一切人民萬物、蜎飛蠕動之類佛皆哀傷之，功德流演十方天下。",
        "from": "T17n0826_001:0869a16_8",
        "context_with_next_sentence": true
    },
    {
        "source_sentence": "是故佛子，天神、地祇、鬼龍皆敬貴之，豈當拘王相、四時、五行耶？",
        "from": "T17n0826_001:0869a17_18",
        "context_with_next_sentence": true
    },
    {
        "source_sentence": "佛恩如四海不可得限量，百億恒水邊流沙尚可升量盡知其升數，佛恩不可得量耶！",
        "from": "T17n0826_001:0869a19_16",
        "context_with_next_sentence": true
    },
    {
        "source_sentence": "』吏白王言：",
        "from": "T17n0826_001:0869a20_3",
        "context_with_next_sentence": true
    },
    {
        "source_sentence": "『大王為奉佛淨戒耶？",
        "from": "T17n0826_001:0869a20_13",
        "context_with_next_sentence": true
    },
    {
        "source_sentence": "』王曰：",
        "from": "T17n0826_001:0869a20_17",
        "context_with_next_sentence": true
    },
    {
        "source_sentence": "『坐我不奉佛故，追罪來作此獄王。",
        "from": "T17n0826_001:0869a21_11",
        "context_with_next_sentence": true
    },
    {
        "source_sentence": "卿見此獄中，今現有數壽終不受，亦不敢當前，皆當叉手起往奉迎之，使案其所行善福，福神自來迎取之；",
        "from": "T17n0826_001:0869a24_2",
        "context_with_next_sentence": true
    },
    {
        "source_sentence": "未應死者自有護，速得除愈。",
        "from": "T17n0826_001:0869a24_15",
        "context_with_next_sentence": true
    },
    {
        "source_sentence": "若有人已入正法，後悔乃復還為外道，殺生祠祀，邪道惡鬼法見之得便，此則自無護。",
        "from": "T17n0826_001:0869a26_14",
        "context_with_next_sentence": true
    },
    {
        "source_sentence": "雖有千歲壽命，當逢九橫無病自死。",
        "from": "T17n0826_001:0869a27_12",
        "context_with_next_sentence": true
    },
    {
        "source_sentence": "所以爾者，救護神不祐之，如是者終不得解脫。",
        "from": "T17n0826_001:0869a28_14",
        "context_with_next_sentence": true
    },
    {
        "source_sentence": "「『若持戒比丘及諸弟子，當勤行六事。",
        "from": "T17n0826_001:0869a29_11",
        "context_with_next_sentence": true
    },
    {
        "source_sentence": "何等為六？",
        "from": "T17n0826_001:0869a29_16",
        "context_with_next_sentence": true
    },
    {
        "source_sentence": "一者、檀波羅蜜，當好布施無得慳惜；",
        "from": "T17n0826_001:0869b01_13",
        "context_with_next_sentence": true
    },
    {
        "source_sentence": "二者、尸羅波羅蜜，當護誡慎莫犯；",
        "from": "T17n0826_001:0869b02_10",
        "context_with_next_sentence": true
    },
    {
        "source_sentence": "三者、羼提波羅蜜，當忍辱笮意，心口莫瞋恚；",
        "from": "T17n0826_001:0869b03_11",
        "context_with_next_sentence": true
    },
    {
        "source_sentence": "四者、毘梨耶波羅蜜，當勤力精進莫懈怠；",
        "from": "T17n0826_001:0869b04_10",
        "context_with_next_sentence": true
    },
    {
        "source_sentence": "五者、禪波羅蜜，當一心定意莫放逸；",
        "from": "T17n0826_001:0869b05_7",
        "context_with_next_sentence": true
    },
    {
        "source_sentence": "六者、般若波羅蜜，當勤作經上口諷誦，當曉漚惒拘舍羅。",
        "from": "T17n0826_001:0869b06_13",
        "context_with_next_sentence": true
    },
    {
        "source_sentence": "是為六事，菩薩求道之本。",
        "from": "T17n0826_001:0869b07_5",
        "context_with_next_sentence": true
    },
    {
        "source_sentence": "「『復有六事——一者、眼，二者、耳，三者、鼻，四者、口，五者、身，六者、意——人欲求道蒙福，當護是六事。",
        "from": "T17n0826_001:0869b09_7",
        "context_with_next_sentence": true
    },
    {
        "source_sentence": "護眼莫著色，護耳莫著聲，護鼻莫著香，護口莫著味，護身莫著細滑，護意莫著愛欲。",
        "from": "T17n0826_001:0869b11_8",
        "context_with_next_sentence": true
    },
    {
        "source_sentence": "是為護六事。",
        "from": "T17n0826_001:0869b11_14",
        "context_with_next_sentence": true
    },
    {
        "source_sentence": "「『當復滅三事。",
        "from": "T17n0826_001:0869b12_1",
        "context_with_next_sentence": true
    },
    {
        "source_sentence": "何等為三？",
        "from": "T17n0826_001:0869b12_6",
        "context_with_next_sentence": true
    },
    {
        "source_sentence": "一者、淫泆，二者、瞋恚，三者、愚癡。",
        "from": "T17n0826_001:0869b13_2",
        "context_with_next_sentence": true
    },
    {
        "source_sentence": "是為三毒。",
        "from": "T17n0826_001:0869b13_7",
        "context_with_next_sentence": true
    },
    {
        "source_sentence": "「『當復滅五事。",
        "from": "T17n0826_001:0869b13_15",
        "context_with_next_sentence": true
    },
    {
        "source_sentence": "何等為五？",
        "from": "T17n0826_001:0869b13_20",
        "context_with_next_sentence": true
    },
    {
        "source_sentence": "一者、痛痒，二者、思想，三者、生死，四者、識，五者、愛欲。",
        "from": "T17n0826_001:0869b15_2",
        "context_with_next_sentence": true
    },
    {
        "source_sentence": "是為五陰。",
        "from": "T17n0826_001:0869b15_7",
        "context_with_next_sentence": true
    },
    {
        "source_sentence": "「『復有六衰。",
        "from": "T17n0826_001:0869b15_14",
        "context_with_next_sentence": true
    },
    {
        "source_sentence": "何等為六衰？",
        "from": "T17n0826_001:0869b15_20",
        "context_with_next_sentence": true
    },
    {
        "source_sentence": "一者、眼為色衰，二者、耳為聲衰，三者、鼻為香衰，四者、口為味衰，五者、身為細滑衰，六者、意為法衰。",
        "from": "T17n0826_001:0869b18_4",
        "context_with_next_sentence": true
    },
    {
        "source_sentence": "是為六衰。",
        "from": "T17n0826_001:0869b18_9",
        "context_with_next_sentence": true
    },
    {
        "source_sentence": "「『五陰、六情、三毒合為身中二十事，常在人身中，道人行道常當斷絕是二十事。",
        "from": "T17n0826_001:0869b20_5",
        "context_with_next_sentence": true
    },
    {
        "source_sentence": "不能禁絕是二十事，當墮人著罪中：",
        "from": "T17n0826_001:0869b21_3",
        "context_with_next_sentence": true
    },
    {
        "source_sentence": "六情不絕，當墮十八泥梨中；",
        "from": "T17n0826_001:0869b21_16",
        "context_with_next_sentence": true
    },
    {
        "source_sentence": "五陰不絕，當展轉五道中；",
        "from": "T17n0826_001:0869b22_8",
        "context_with_next_sentence": true
    },
    {
        "source_sentence": "三毒不絕，當入三惡道中。",
        "from": "T17n0826_001:0869b22_20",
        "context_with_next_sentence": true
    },
    {
        "source_sentence": "「『若善男子、善女人，禁制持戒身中二十事，如鏡之去垢清淨無穢、內外照明者，天下千百億萬人，有一人是佛弟子不？",
        "from": "T17n0826_001:0869b25_12",
        "context_with_next_sentence": true
    },
    {
        "source_sentence": "』吏言：",
        "from": "T17n0826_001:0869b25_16",
        "context_with_next_sentence": true
    },
    {
        "source_sentence": "『實自無有。",
        "from": "T17n0826_001:0869b26_1",
        "context_with_next_sentence": true
    },
    {
        "source_sentence": "』「王曰：",
        "from": "T17n0826_001:0869b26_6",
        "context_with_next_sentence": true
    },
    {
        "source_sentence": "『以是觀之，知佛功德大巍巍，淵泓堂堂乎，如巨海不可當耶！",
        "from": "T17n0826_001:0869b27_11",
        "context_with_next_sentence": true
    },
    {
        "source_sentence": "』吏白王言：",
        "from": "T17n0826_001:0869b27_17",
        "context_with_next_sentence": true
    },
    {
        "source_sentence": "『誠如大王所言，小吏罪之所致不別真偽，請得遣之還。",
        "from": "T17n0826_001:0869b29_3",
        "context_with_next_sentence": true
    },
    {
        "source_sentence": "』王曰：",
        "from": "T17n0826_001:0869b29_7",
        "context_with_next_sentence": true
    },
    {
        "source_sentence": "『善。",
        "from": "T17n0826_001:0869b29_10",
        "context_with_next_sentence": true
    },
    {
        "source_sentence": "』吏便辭謝人，使自還去，人便如從高墮下，㸌然而穌，便得生活。",
        "from": "T17n0826_001:0869c01_16",
        "context_with_next_sentence": true
    },
    {
        "source_sentence": "」父母便以車載，詣祇洹以白佛。",
        "from": "T17n0826_001:0869c02_11",
        "context_with_next_sentence": true
    },
    {
        "source_sentence": "佛便呼人問之，其以所見、所言答，佛便笑，五色光從頂上出，遶身三匝還從臍入。",
        "from": "T17n0826_001:0869c04_8",
        "context_with_next_sentence": true
    },
    {
        "source_sentence": "阿難便整衣服以膝著地，叉手白佛言：",
        "from": "T17n0826_001:0869c05_7",
        "context_with_next_sentence": true
    },
    {
        "source_sentence": "「佛不妄笑，笑當有意，願佛廣說其義！",
        "from": "T17n0826_001:0869c06_4",
        "context_with_next_sentence": true
    },
    {
        "source_sentence": "」佛言：",
        "from": "T17n0826_001:0869c06_8",
        "context_with_next_sentence": true
    },
    {
        "source_sentence": "「阿難！",
        "from": "T17n0826_001:0869c06_12",
        "context_with_next_sentence": true
    },
    {
        "source_sentence": "諦聽受眾會。",
        "from": "T17n0826_001:0869c06_18",
        "context_with_next_sentence": true
    },
    {
        "source_sentence": "」阿難受教而聽。",
        "from": "T17n0826_001:0869c07_2",
        "context_with_next_sentence": true
    },
    {
        "source_sentence": "佛言：",
        "from": "T17n0826_001:0869c07_5",
        "context_with_next_sentence": true
    },
    {
        "source_sentence": "「是間閻浮利天下為五逆惡世，子不孝父，臣不忠君，夫妻相欺，欺上罔下；",
        "from": "T17n0826_001:0869c08_19",
        "context_with_next_sentence": true
    },
    {
        "source_sentence": "人民佷戾，少有義理，輕慢無節，以強陵弱；",
        "from": "T17n0826_001:0869c09_19",
        "context_with_next_sentence": true
    },
    {
        "source_sentence": "富富相從，貧困守窮，貪利慳惜，無有慈心，但欲勝人。",
        "from": "T17n0826_001:0869c11_3",
        "context_with_next_sentence": true
    },
    {
        "source_sentence": "四王相守，鬼惡神司取其便。",
        "from": "T17n0826_001:0869c11_16",
        "context_with_next_sentence": true
    },
    {
        "source_sentence": "犯者則死，魂神展轉，隨行往受，當作餓鬼、畜生，地獄楚毒、痛掠笞斫、湯鑊燒煮。",
        "from": "T17n0826_001:0869c13_13",
        "context_with_next_sentence": true
    },
    {
        "source_sentence": "若有餘微之福得上生天，當在第六魔天，薄福短壽，不受法教。",
        "from": "T17n0826_001:0869c15_1",
        "context_with_next_sentence": true
    },
    {
        "source_sentence": "雖得作人，當作下賤奴婢；",
        "from": "T17n0826_001:0869c15_13",
        "context_with_next_sentence": true
    },
    {
        "source_sentence": "或作牛馬畜生、騾驢駱駝、象虎師子、鳥獸蟲蛾，困苦叵言，百劫、千劫、萬劫無得解脫。",
        "from": "T17n0826_001:0869c17_12",
        "context_with_next_sentence": true
    },
    {
        "source_sentence": "時適生便病，或時即死。",
        "from": "T17n0826_001:0869c18_2",
        "context_with_next_sentence": true
    },
    {
        "source_sentence": "若得為人，六情不具，癃殘、聾盲、瘖痾，如是困苦無極。",
        "from": "T17n0826_001:0869c19_6",
        "context_with_next_sentence": true
    },
    {
        "source_sentence": "「今是世上有一人，知世間有佛，聞經法，得見比丘僧，有善心好意恭敬慈心，捐九十六種道來入正法，自惟自剋奉受五戒，修行十善以滅十惡。",
        "from": "T17n0826_001:0869c22_12",
        "context_with_next_sentence": true
    },
    {
        "source_sentence": "爾時有一人，皆是維衛佛時得道人，功德同是人，其有百劫、千劫、萬劫之罪，皆悉滅盡。",
        "from": "T17n0826_001:0869c24_12",
        "context_with_next_sentence": true
    },
    {
        "source_sentence": "其人壽終已後，不復更見三惡道中。",
        "from": "T17n0826_001:0869c25_8",
        "context_with_next_sentence": true
    },
    {
        "source_sentence": "假有所犯，當追罪輕重詣地獄，王見之，衣毛當竪敬仰其人，帝王人民一切莫不尊奉，雖未得道，功德隆赫，天人龍鬼莫不稱歎。",
        "from": "T17n0826_001:0869c28_6",
        "context_with_next_sentence": true
    },
    {
        "source_sentence": "」佛語阿難：",
        "from": "T17n0826_001:0869c29_4",
        "context_with_next_sentence": true
    },
    {
        "source_sentence": "「我般泥洹後，世人多不敬法，喜自貢高自大輕蔑於人，薄賤正法，毀諸比丘，不與分衛，罵詈、瓦石擊之，無所拘畏。",
        "from": "T17n0826_001:0870a02_16",
        "context_with_next_sentence": true
    },
    {
        "source_sentence": "是曹輩人，皆從魔界中來，生為人故，復惡如是。",
        "from": "T17n0826_001:0870a03_16",
        "context_with_next_sentence": true
    },
    {
        "source_sentence": "其信樂佛法，則是上古先世時佛上足弟子，能知真偽隨奉正法，受持經戒復滅二十事，皆悉諸菩薩摩訶薩，非凡人耶！",
        "from": "T17n0826_001:0870a06_11",
        "context_with_next_sentence": true
    },
    {
        "source_sentence": "「人生當有死，無有不死者。",
        "from": "T17n0826_001:0870a07_3",
        "context_with_next_sentence": true
    },
    {
        "source_sentence": "持戒善人不惜身命，但念大慈大悲拯濟一切，為眾人作唱導。",
        "from": "T17n0826_001:0870a08_11",
        "context_with_next_sentence": true
    },
    {
        "source_sentence": "菩薩不懼生死之變，入生死度生死；",
        "from": "T17n0826_001:0870a09_8",
        "context_with_next_sentence": true
    },
    {
        "source_sentence": "入地獄說經戒，止惡為善；",
        "from": "T17n0826_001:0870a09_20",
        "context_with_next_sentence": true
    },
    {
        "source_sentence": "入餓鬼為說布施；",
        "from": "T17n0826_001:0870a10_7",
        "context_with_next_sentence": true
    },
    {
        "source_sentence": "入畜生為說婬泆亡人身；",
        "from": "T17n0826_001:0870a10_18",
        "context_with_next_sentence": true
    },
    {
        "source_sentence": "上天生為教諸天；",
        "from": "T17n0826_001:0870a11_7",
        "context_with_next_sentence": true
    },
    {
        "source_sentence": "人中為作法惡為善。",
        "from": "T17n0826_001:0870a11_16",
        "context_with_next_sentence": true
    },
    {
        "source_sentence": "人作地獄行則有地獄想；",
        "from": "T17n0826_001:0870a12_8",
        "context_with_next_sentence": true
    },
    {
        "source_sentence": "人作畜生行則有畜生想；",
        "from": "T17n0826_001:0870a13_1",
        "context_with_next_sentence": true
    },
    {
        "source_sentence": "人作天行則有天想；",
        "from": "T17n0826_001:0870a13_10",
        "context_with_next_sentence": true
    },
    {
        "source_sentence": "人作餓鬼行則有餓鬼想；",
        "from": "T17n0826_001:0870a14_3",
        "context_with_next_sentence": true
    },
    {
        "source_sentence": "人作人行則有人想。",
        "from": "T17n0826_001:0870a14_12",
        "context_with_next_sentence": true
    },
    {
        "source_sentence": "一切萬物皆無所有，但依所作名便有思想。",
        "from": "T17n0826_001:0870a15_12",
        "context_with_next_sentence": true
    },
    {
        "source_sentence": "今是賢者，眼所見其證分明，於世生已得為人，有福德奉正法，何不努力可自致得佛尊貴？",
        "from": "T17n0826_001:0870a17_15",
        "context_with_next_sentence": true
    },
    {
        "source_sentence": "何為作勤苦之業？",
        "from": "T17n0826_001:0870a18_4",
        "context_with_next_sentence": true
    },
    {
        "source_sentence": "身當自往受之，悔有何益？",
        "from": "T17n0826_001:0870a18_16",
        "context_with_next_sentence": true
    },
    {
        "source_sentence": "」佛語阿難：",
        "from": "T17n0826_001:0870a19_4",
        "context_with_next_sentence": true
    },
    {
        "source_sentence": "「法之欲興，世生善人；",
        "from": "T17n0826_001:0870a19_15",
        "context_with_next_sentence": true
    },
    {
        "source_sentence": "法之欲衰，惡人眾多。",
        "from": "T17n0826_001:0870a20_3",
        "context_with_next_sentence": true
    },
    {
        "source_sentence": "善相告語，各勤加精進經戒，為憂一切無常。",
        "from": "T17n0826_001:0870a21_4",
        "context_with_next_sentence": true
    },
    {
        "source_sentence": "無常力大，佛不常住。",
        "from": "T17n0826_001:0870a21_14",
        "context_with_next_sentence": true
    },
    {
        "source_sentence": "於世努力勤之，既以自度，復能救度一切人、非人。",
        "from": "T17n0826_001:0870a22_17",
        "context_with_next_sentence": true
    },
    {
        "source_sentence": "諸比丘！",
        "from": "T17n0826_001:0870a22_21",
        "context_with_next_sentence": true
    },
    {
        "source_sentence": "汝曹當及我在世，當努力，莫言佛常在，今不努力後悔何益？",
        "from": "T17n0826_001:0870a24_6",
        "context_with_next_sentence": true
    },
    {
        "source_sentence": "今以死人者名見諦。",
        "from": "T17n0826_001:0870a24_15",
        "context_with_next_sentence": true
    },
    {
        "source_sentence": "」見諦聞佛說經，父母諸家皆得阿羅漢道諦，即得阿惟越致，堅住不復動轉。",
        "from": "T17n0826_001:0870a26_10",
        "context_with_next_sentence": true
    },
    {
        "source_sentence": "諸比丘及諸菩薩、大弟子、天龍鬼神，聞經莫不歡喜，皆前為佛作禮而去。",
        "from": "T17n0826_001:0870a28_3",
        "context_with_next_sentence": true
    },
    {
        "source_sentence": "弟子死復生經",
        "from": "T17n0826_001:0870a29_100",
        "context_with_next_sentence": false
    }
]