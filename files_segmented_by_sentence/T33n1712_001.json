[
    {
        "source_sentence": "般若波羅蜜多心經略疏并序",
        "from": "T33n1712_001:0552a11_0",
        "context_with_next_sentence": true
    },
    {
        "source_sentence": "唐翻經沙門法藏述",
        "from": "T33n1712_001:0552a13_0",
        "context_with_next_sentence": true
    },
    {
        "source_sentence": "夫以真源素範，冲漠隔於筌罤，妙覺玄猷，",
        "from": "T33n1712_001:0552a14_0",
        "context_with_next_sentence": true
    },
    {
        "source_sentence": "奧頤超於言象，雖真俗雙泯，二諦恒存，空有兩亡，一味常顯。",
        "from": "T33n1712_001:0552a16_7",
        "context_with_next_sentence": true
    },
    {
        "source_sentence": "良以真空未甞不有，即有以辨於空，幻有未始不空，即空以明於有。",
        "from": "T33n1712_001:0552a17_18",
        "context_with_next_sentence": true
    },
    {
        "source_sentence": "有空有故不有，空有空故不空，不空之空空而非斷，不有之有有而不常；",
        "from": "T33n1712_001:0552a19_11",
        "context_with_next_sentence": true
    },
    {
        "source_sentence": "四執既亡，百非斯遣，般若玄旨，斯之謂歟？",
        "from": "T33n1712_001:0552a20_11",
        "context_with_next_sentence": true
    },
    {
        "source_sentence": "若歷事備陳，言過二十萬頌，若撮其樞要，理盡一十四行，是知詮真之教，乍廣略而隨緣，超言之宗，性圓通而俱現。",
        "from": "T33n1712_001:0552a23_2",
        "context_with_next_sentence": true
    },
    {
        "source_sentence": "「般若心經」者，實謂曜昏衢之高炬，濟苦海之迅航，拯物導迷，莫斯最為。",
        "from": "T33n1712_001:0552a24_14",
        "context_with_next_sentence": true
    },
    {
        "source_sentence": "然則「般若」以神鑒為體，「波羅蜜多」以到彼岸為功，「心」顯要妙所歸，「經」乃貫穿言教，從法就喻，詮旨為目，故言「般若波羅蜜多心經」。",
        "from": "T33n1712_001:0552a27_12",
        "context_with_next_sentence": true
    },
    {
        "source_sentence": "將釋此經，五門分別，一、教興，二、藏攝，三、宗趣，四、釋題，五、解文。",
        "from": "T33n1712_001:0552a29_9",
        "context_with_next_sentence": true
    },
    {
        "source_sentence": "初、教興者，依《大智度論》云，如須彌山王，非無因緣、非少因緣令得振動，般若教興亦復如是，具多因緣。",
        "from": "T33n1712_001:0552b02_13",
        "context_with_next_sentence": true
    },
    {
        "source_sentence": "一、謂欲破外道諸邪見故，二、欲迴二乘令入大乘故，三、令小菩薩不迷空故，四、令悟二諦中道生正見故，五、顯佛勝德生淨信故，六、欲令發大菩提心故，七、令修菩薩深、廣行故，八、令斷一切諸重障故，九、令得菩提、涅槃果故，十、流至後代益眾生故。",
        "from": "T33n1712_001:0552b08_8",
        "context_with_next_sentence": true
    },
    {
        "source_sentence": "略說此十，具收彼意，令此教興。",
        "from": "T33n1712_001:0552b09_4",
        "context_with_next_sentence": true
    },
    {
        "source_sentence": "第二、藏攝者，謂三藏之中契經藏攝，二藏之內菩薩藏收，權實教中實教所攝。",
        "from": "T33n1712_001:0552b11_2",
        "context_with_next_sentence": true
    },
    {
        "source_sentence": "第三、宗趣者，語之所表曰宗，宗之所歸曰趣，然先總後別，總以三種般若為宗。",
        "from": "T33n1712_001:0552b12_18",
        "context_with_next_sentence": true
    },
    {
        "source_sentence": "一、實相，謂所觀真性；",
        "from": "T33n1712_001:0552b13_10",
        "context_with_next_sentence": true
    },
    {
        "source_sentence": "二、觀照，謂能觀妙慧；",
        "from": "T33n1712_001:0552b13_21",
        "context_with_next_sentence": true
    },
    {
        "source_sentence": "三、文字，謂詮上之教。",
        "from": "T33n1712_001:0552b14_10",
        "context_with_next_sentence": true
    },
    {
        "source_sentence": "不越此三，故以為宗。",
        "from": "T33n1712_001:0552b14_20",
        "context_with_next_sentence": true
    },
    {
        "source_sentence": "別亦有三，一、教、義一對，以文字教為宗，餘二義為趣；",
        "from": "T33n1712_001:0552b16_4",
        "context_with_next_sentence": true
    },
    {
        "source_sentence": "二、境、智一對，以真空境為宗，觀照智為趣；",
        "from": "T33n1712_001:0552b17_4",
        "context_with_next_sentence": true
    },
    {
        "source_sentence": "三、因、果一對，以菩提因行為宗，菩提果德為趣。",
        "from": "T33n1712_001:0552b18_5",
        "context_with_next_sentence": true
    },
    {
        "source_sentence": "「般若波羅蜜多心經」。",
        "from": "T33n1712_001:0552b19_10",
        "context_with_next_sentence": true
    },
    {
        "source_sentence": "第四、釋題者亦有三，初、教義分二，謂「般若心」，是所詮之義；",
        "from": "T33n1712_001:0552b20_19",
        "context_with_next_sentence": true
    },
    {
        "source_sentence": "「經」之一字是能詮之教，即能詮般若之經，依義立名。",
        "from": "T33n1712_001:0552b22_2",
        "context_with_next_sentence": true
    },
    {
        "source_sentence": "二、就所詮義中，法、喻分二，謂「般若」等是所詮之法，「心」之一字是所引之喻，即般若內統要衷之妙義，況人心藏為主、為要，統極之本。",
        "from": "T33n1712_001:0552b25_4",
        "context_with_next_sentence": true
    },
    {
        "source_sentence": "三、就前法中有體用分二，謂「般若」是體，此云智慧，即神悟玄奧、妙證真源也；",
        "from": "T33n1712_001:0552b27_1",
        "context_with_next_sentence": true
    },
    {
        "source_sentence": "「波羅蜜多」是用，此云到彼岸，即由斯妙慧翻生死過盡，至真空之際，即簡不到彼岸之慧，故以為名。",
        "from": "T33n1712_001:0552b29_8",
        "context_with_next_sentence": true
    },
    {
        "source_sentence": "謂體即用故，法之喻故，義之教故，立斯名耳。",
        "from": "T33n1712_001:0552c01_9",
        "context_with_next_sentence": true
    },
    {
        "source_sentence": "「觀自在菩薩」。",
        "from": "T33n1712_001:0552c02_7",
        "context_with_next_sentence": true
    },
    {
        "source_sentence": "自下第五、解文。",
        "from": "T33n1712_001:0552c02_15",
        "context_with_next_sentence": true
    },
    {
        "source_sentence": "此既心經，是以無序及流通也。",
        "from": "T33n1712_001:0552c03_8",
        "context_with_next_sentence": true
    },
    {
        "source_sentence": "文中分二，初、顯了般若，後、「即說呪曰」下，明祕密般若。",
        "from": "T33n1712_001:0552c04_17",
        "context_with_next_sentence": true
    },
    {
        "source_sentence": "何以辨此二者，謂顯了明說，令生慧解，滅煩惱障；",
        "from": "T33n1712_001:0552c05_18",
        "context_with_next_sentence": true
    },
    {
        "source_sentence": "以呪祕密言，令誦生福，滅罪業障。",
        "from": "T33n1712_001:0552c06_14",
        "context_with_next_sentence": true
    },
    {
        "source_sentence": "為滅二障，成二嚴故，說此二分。",
        "from": "T33n1712_001:0552c07_9",
        "context_with_next_sentence": true
    },
    {
        "source_sentence": "就前文中亦二，初、略標綱要分，二、從「舍利子！",
        "from": "T33n1712_001:0552c08_12",
        "context_with_next_sentence": true
    },
    {
        "source_sentence": "色不異空」下，明廣陳實義分。",
        "from": "T33n1712_001:0552c09_4",
        "context_with_next_sentence": true
    },
    {
        "source_sentence": "以義非頓顯，故先略標，非略能具，故次廣釋。",
        "from": "T33n1712_001:0552c10_6",
        "context_with_next_sentence": true
    },
    {
        "source_sentence": "又前是據行略標，後即就解廣陳。",
        "from": "T33n1712_001:0552c11_2",
        "context_with_next_sentence": true
    },
    {
        "source_sentence": "前中有四，一、能觀人，二、所行行，三、觀行境，四、明能觀利益。",
        "from": "T33n1712_001:0552c12_10",
        "context_with_next_sentence": true
    },
    {
        "source_sentence": "且初、能觀人，「觀自在菩薩」者，是能觀人也，謂於理事無閡之境，觀達自在，故立此名。",
        "from": "T33n1712_001:0552c14_9",
        "context_with_next_sentence": true
    },
    {
        "source_sentence": "又觀機往救，自在無閡，故以為名焉。",
        "from": "T33n1712_001:0552c15_7",
        "context_with_next_sentence": true
    },
    {
        "source_sentence": "前釋就智，後釋就悲。",
        "from": "T33n1712_001:0552c15_17",
        "context_with_next_sentence": true
    },
    {
        "source_sentence": "菩謂菩提，此謂之覺；",
        "from": "T33n1712_001:0552c16_7",
        "context_with_next_sentence": true
    },
    {
        "source_sentence": "薩者薩埵，此曰眾生。",
        "from": "T33n1712_001:0552c16_17",
        "context_with_next_sentence": true
    },
    {
        "source_sentence": "謂此人以智上求菩提，用悲下救眾生，從境得名故。",
        "from": "T33n1712_001:0552c18_2",
        "context_with_next_sentence": true
    },
    {
        "source_sentence": "「行深般若波羅蜜多時」。",
        "from": "T33n1712_001:0552c19_11",
        "context_with_next_sentence": true
    },
    {
        "source_sentence": "二、明所行之行。",
        "from": "T33n1712_001:0552c19_19",
        "context_with_next_sentence": true
    },
    {
        "source_sentence": "謂般若妙行有其二種，一、淺即人空般若，二、深即法空般若，今簡淺異深，故云行深般若。",
        "from": "T33n1712_001:0552c22_1",
        "context_with_next_sentence": true
    },
    {
        "source_sentence": "言「時」者，謂此菩薩有時亦同二乘入人空觀，故《法華》云，應以聲聞身得度者，即現聲聞身等。",
        "from": "T33n1712_001:0552c24_4",
        "context_with_next_sentence": true
    },
    {
        "source_sentence": "今非彼時，故云行深時也。",
        "from": "T33n1712_001:0552c24_16",
        "context_with_next_sentence": true
    },
    {
        "source_sentence": "「照見五蘊皆空」。",
        "from": "T33n1712_001:0552c25_8",
        "context_with_next_sentence": true
    },
    {
        "source_sentence": "三、明觀行境。",
        "from": "T33n1712_001:0552c25_15",
        "context_with_next_sentence": true
    },
    {
        "source_sentence": "謂達見五蘊自性皆空，即二空理，深慧所見也。",
        "from": "T33n1712_001:0552c26_15",
        "context_with_next_sentence": true
    },
    {
        "source_sentence": "「度一切苦厄」。",
        "from": "T33n1712_001:0552c27_7",
        "context_with_next_sentence": true
    },
    {
        "source_sentence": "四、明利益。",
        "from": "T33n1712_001:0552c27_13",
        "context_with_next_sentence": true
    },
    {
        "source_sentence": "謂證見真空，苦惱斯盡，當得遠離分段、變易二種生死，證菩提、涅槃究竟樂果，故云度一切苦厄也。",
        "from": "T33n1712_001:0552c29_15",
        "context_with_next_sentence": true
    },
    {
        "source_sentence": "上來略標竟。",
        "from": "T33n1712_001:0553a01_3",
        "context_with_next_sentence": true
    },
    {
        "source_sentence": "「舍利子！",
        "from": "T33n1712_001:0553a02_4",
        "context_with_next_sentence": true
    },
    {
        "source_sentence": "色不異空，空不異色；",
        "from": "T33n1712_001:0553a02_14",
        "context_with_next_sentence": true
    },
    {
        "source_sentence": "色即是空，空即是色。",
        "from": "T33n1712_001:0553a03_2",
        "context_with_next_sentence": true
    },
    {
        "source_sentence": "受、想、行、識，亦復如是」。",
        "from": "T33n1712_001:0553a03_16",
        "context_with_next_sentence": true
    },
    {
        "source_sentence": "自下第二、明廣陳實義分，於中有五。",
        "from": "T33n1712_001:0553a04_9",
        "context_with_next_sentence": true
    },
    {
        "source_sentence": "一、拂外疑，二、顯法體，三、明所離，四、辨所得，五、結歎勝能。",
        "from": "T33n1712_001:0553a05_18",
        "context_with_next_sentence": true
    },
    {
        "source_sentence": "初段文有四釋，一、正去小乘疑，二、兼釋菩薩疑，三、便顯正義，四、就觀行釋。",
        "from": "T33n1712_001:0553a07_10",
        "context_with_next_sentence": true
    },
    {
        "source_sentence": "初中言「舍利子」者，舉疑人也。",
        "from": "T33n1712_001:0553a08_3",
        "context_with_next_sentence": true
    },
    {
        "source_sentence": "舍利是鳥名，此翻為鶖鷺鳥，以其人母聰悟迅疾，如彼鳥眼，因立其名，是彼之子，連母為號，故曰鶖子。",
        "from": "T33n1712_001:0553a10_11",
        "context_with_next_sentence": true
    },
    {
        "source_sentence": "是則母因鳥名，子連母號，聰慧第一，標為上首，故對之釋疑也。",
        "from": "T33n1712_001:0553a12_1",
        "context_with_next_sentence": true
    },
    {
        "source_sentence": "彼疑云：",
        "from": "T33n1712_001:0553a12_5",
        "context_with_next_sentence": true
    },
    {
        "source_sentence": "「我小乘有餘位中，見蘊無人，亦云法空，與此何別？",
        "from": "T33n1712_001:0553a13_8",
        "context_with_next_sentence": true
    },
    {
        "source_sentence": "」今釋云：",
        "from": "T33n1712_001:0553a13_13",
        "context_with_next_sentence": true
    },
    {
        "source_sentence": "「汝宗蘊中無人名蘊空，非蘊自空，是則蘊異於空。",
        "from": "T33n1712_001:0553a14_14",
        "context_with_next_sentence": true
    },
    {
        "source_sentence": "今明諸蘊自性本空，而不同彼，故云色不異空等。",
        "from": "T33n1712_001:0553a15_17",
        "context_with_next_sentence": true
    },
    {
        "source_sentence": "」又疑云：",
        "from": "T33n1712_001:0553a16_2",
        "context_with_next_sentence": true
    },
    {
        "source_sentence": "「我小乘中入無餘位，身、智俱盡，亦空無色等，與此何別？",
        "from": "T33n1712_001:0553a17_7",
        "context_with_next_sentence": true
    },
    {
        "source_sentence": "」釋云：",
        "from": "T33n1712_001:0553a17_11",
        "context_with_next_sentence": true
    },
    {
        "source_sentence": "「汝宗即色非空，滅色方空。",
        "from": "T33n1712_001:0553a18_1",
        "context_with_next_sentence": true
    },
    {
        "source_sentence": "今則不爾，色即是空，非色滅空，故不同彼。",
        "from": "T33n1712_001:0553a19_1",
        "context_with_next_sentence": true
    },
    {
        "source_sentence": "」以二乘疑不出此二，故就釋之。",
        "from": "T33n1712_001:0553a19_16",
        "context_with_next_sentence": true
    },
    {
        "source_sentence": "二兼釋菩薩疑者，依《寶性論》云，空亂意菩薩有三種疑。",
        "from": "T33n1712_001:0553a21_1",
        "context_with_next_sentence": true
    },
    {
        "source_sentence": "一、疑空異色，取色外空。",
        "from": "T33n1712_001:0553a21_13",
        "context_with_next_sentence": true
    },
    {
        "source_sentence": "今明色不異空，以斷彼疑。",
        "from": "T33n1712_001:0553a22_4",
        "context_with_next_sentence": true
    },
    {
        "source_sentence": "二、疑空滅色，取斷滅空。",
        "from": "T33n1712_001:0553a22_16",
        "context_with_next_sentence": true
    },
    {
        "source_sentence": "今明色即是空，非色滅空，以斷彼疑。",
        "from": "T33n1712_001:0553a23_13",
        "context_with_next_sentence": true
    },
    {
        "source_sentence": "三、疑空是物，取空為有。",
        "from": "T33n1712_001:0553a24_4",
        "context_with_next_sentence": true
    },
    {
        "source_sentence": "今明空即色，不可以空取空，以斷彼疑。",
        "from": "T33n1712_001:0553a25_3",
        "context_with_next_sentence": true
    },
    {
        "source_sentence": "三疑既盡，真空自顯也。",
        "from": "T33n1712_001:0553a25_14",
        "context_with_next_sentence": true
    },
    {
        "source_sentence": "三便顯正義者，但色空相望，有其三義。",
        "from": "T33n1712_001:0553a26_13",
        "context_with_next_sentence": true
    },
    {
        "source_sentence": "一、相違義。",
        "from": "T33n1712_001:0553a26_19",
        "context_with_next_sentence": true
    },
    {
        "source_sentence": "下文云，「空中無色」等，以空害色故，準此應云「色中無空」，以色違空故，若以互存，必互亡故。",
        "from": "T33n1712_001:0553a28_22",
        "context_with_next_sentence": true
    },
    {
        "source_sentence": "二、不相閡義，謂以色是幻色，必不閡空，以空是真空，必不妨幻色。",
        "from": "T33n1712_001:0553b01_9",
        "context_with_next_sentence": true
    },
    {
        "source_sentence": "若閡於色，即是斷空，非真空故；",
        "from": "T33n1712_001:0553b02_3",
        "context_with_next_sentence": true
    },
    {
        "source_sentence": "若閡於空，即是實色，非幻色故。",
        "from": "T33n1712_001:0553b02_18",
        "context_with_next_sentence": true
    },
    {
        "source_sentence": "三、明相作義，謂若此幻色舉體非空，不成幻色，是故由色即空，方得有色故。",
        "from": "T33n1712_001:0553b04_12",
        "context_with_next_sentence": true
    },
    {
        "source_sentence": "《大品》云，若諸法不空，即無道、無果等。",
        "from": "T33n1712_001:0553b05_11",
        "context_with_next_sentence": true
    },
    {
        "source_sentence": "《中論》云，「以有空義故，一切法得成」。",
        "from": "T33n1712_001:0553b06_8",
        "context_with_next_sentence": true
    },
    {
        "source_sentence": "故真空亦爾，準上應知。",
        "from": "T33n1712_001:0553b06_19",
        "context_with_next_sentence": true
    },
    {
        "source_sentence": "是故真空通有四義，一、廢己成他義，以空即是色故，即色現空隱也。",
        "from": "T33n1712_001:0553b08_9",
        "context_with_next_sentence": true
    },
    {
        "source_sentence": "二、泯他顯己義，以色是空故，即色盡空顯也。",
        "from": "T33n1712_001:0553b09_10",
        "context_with_next_sentence": true
    },
    {
        "source_sentence": "三、自他俱存義，以隱顯無二是真空故，謂色不異空為幻色色存也，空不異色名真空空顯也，以互不相礙，二俱存也。",
        "from": "T33n1712_001:0553b12_4",
        "context_with_next_sentence": true
    },
    {
        "source_sentence": "四、自他俱泯義，以舉體相即，全奪兩亡，絕二邊故。",
        "from": "T33n1712_001:0553b13_7",
        "context_with_next_sentence": true
    },
    {
        "source_sentence": "色望於空亦有四義，一、顯他自盡，二、自顯隱他，三、俱存，四、俱泯，並準前思之。",
        "from": "T33n1712_001:0553b15_2",
        "context_with_next_sentence": true
    },
    {
        "source_sentence": "是則幻色存亡無閡，真空隱顯自在，合為一味，圓通無寄，是其法也。",
        "from": "T33n1712_001:0553b16_13",
        "context_with_next_sentence": true
    },
    {
        "source_sentence": "四就觀行釋者有三，一、觀色即空以成止行，觀空即色以成觀行，空色無二，一念頓現，即止觀俱行，方為究竟。",
        "from": "T33n1712_001:0553b19_2",
        "context_with_next_sentence": true
    },
    {
        "source_sentence": "二、見色即空，成大智而不住生死；",
        "from": "T33n1712_001:0553b19_18",
        "context_with_next_sentence": true
    },
    {
        "source_sentence": "見空即色，成大悲而不住涅槃；",
        "from": "T33n1712_001:0553b20_12",
        "context_with_next_sentence": true
    },
    {
        "source_sentence": "以色、空境不二，悲、智念不殊，成無住處行。",
        "from": "T33n1712_001:0553b21_12",
        "context_with_next_sentence": true
    },
    {
        "source_sentence": "三、智者大師依《瓔珞經》立一心三觀義，一、從假入空觀，謂即是空故；",
        "from": "T33n1712_001:0553b23_3",
        "context_with_next_sentence": true
    },
    {
        "source_sentence": "二、從空入假觀，謂空即是色故；",
        "from": "T33n1712_001:0553b23_18",
        "context_with_next_sentence": true
    },
    {
        "source_sentence": "三、空、假平等觀，謂色、空無異故。",
        "from": "T33n1712_001:0553b24_14",
        "context_with_next_sentence": true
    },
    {
        "source_sentence": "「舍利子，是諸法空相」，第二、顯法體。",
        "from": "T33n1712_001:0553b25_18",
        "context_with_next_sentence": true
    },
    {
        "source_sentence": "於中有二，先總後別，今初也。",
        "from": "T33n1712_001:0553b26_10",
        "context_with_next_sentence": true
    },
    {
        "source_sentence": "言「是諸法空相」者，謂蘊等非一，故云諸法；",
        "from": "T33n1712_001:0553b27_9",
        "context_with_next_sentence": true
    },
    {
        "source_sentence": "顯此空狀，故云空相。",
        "from": "T33n1712_001:0553b27_19",
        "context_with_next_sentence": true
    },
    {
        "source_sentence": "《中邊論》云，「無二有此無，是二名空相」，言「無二」者，無能取、所取。",
        "from": "T33n1712_001:0553b29_6",
        "context_with_next_sentence": true
    },
    {
        "source_sentence": "有言，「有此無」者，有能取、所取。",
        "from": "T33n1712_001:0553b29_23",
        "context_with_next_sentence": true
    },
    {
        "source_sentence": "無是二、不二，名為空相。",
        "from": "T33n1712_001:0553c01_10",
        "context_with_next_sentence": true
    },
    {
        "source_sentence": "「不生不滅，不垢不淨，不增不減」，二別顯中，有三對六不。",
        "from": "T33n1712_001:0553c03_5",
        "context_with_next_sentence": true
    },
    {
        "source_sentence": "然有三釋，一、就位釋，二、就法釋，三、就觀行釋。",
        "from": "T33n1712_001:0553c04_8",
        "context_with_next_sentence": true
    },
    {
        "source_sentence": "初就位釋者，一、不生不滅，在道前凡位。",
        "from": "T33n1712_001:0553c05_5",
        "context_with_next_sentence": true
    },
    {
        "source_sentence": "謂諸凡夫死此生彼，流轉長劫，是生滅位；",
        "from": "T33n1712_001:0553c06_4",
        "context_with_next_sentence": true
    },
    {
        "source_sentence": "真空離此，故云不生不滅也。",
        "from": "T33n1712_001:0553c06_17",
        "context_with_next_sentence": true
    },
    {
        "source_sentence": "二、不垢不淨者，在道中菩薩等位。",
        "from": "T33n1712_001:0553c07_12",
        "context_with_next_sentence": true
    },
    {
        "source_sentence": "謂諸菩薩障染未盡，淨行已修，名垢淨位；",
        "from": "T33n1712_001:0553c08_12",
        "context_with_next_sentence": true
    },
    {
        "source_sentence": "真空離此，故名不垢不淨。",
        "from": "T33n1712_001:0553c09_3",
        "context_with_next_sentence": true
    },
    {
        "source_sentence": "三、不增不減者，在道後佛果位中。",
        "from": "T33n1712_001:0553c09_19",
        "context_with_next_sentence": true
    },
    {
        "source_sentence": "生死惑障昔未盡而今盡，是減也，修生萬德昔未圜而今圜，是增也；",
        "from": "T33n1712_001:0553c11_10",
        "context_with_next_sentence": true
    },
    {
        "source_sentence": "真空離此，故云不增不減。",
        "from": "T33n1712_001:0553c12_2",
        "context_with_next_sentence": true
    },
    {
        "source_sentence": "又《佛性論》中立三種佛性，一、道前名自性住佛性，二、道中名引出佛性，三、道後名至得果佛性。",
        "from": "T33n1712_001:0553c14_5",
        "context_with_next_sentence": true
    },
    {
        "source_sentence": "佛性唯一，就位分三；",
        "from": "T33n1712_001:0553c14_15",
        "context_with_next_sentence": true
    },
    {
        "source_sentence": "今真空無異，亦就位分異。",
        "from": "T33n1712_001:0553c15_7",
        "context_with_next_sentence": true
    },
    {
        "source_sentence": "又《法界無差別論》中，初、名染位，次、名染淨位，後、名純淨位，皆同此也。",
        "from": "T33n1712_001:0553c16_21",
        "context_with_next_sentence": true
    },
    {
        "source_sentence": "二就法釋者，謂此真空雖即色等，然色從緣起，真空不生；",
        "from": "T33n1712_001:0553c18_6",
        "context_with_next_sentence": true
    },
    {
        "source_sentence": "色從緣謝，真空不滅。",
        "from": "T33n1712_001:0553c18_16",
        "context_with_next_sentence": true
    },
    {
        "source_sentence": "又隨流不染，出障非淨。",
        "from": "T33n1712_001:0553c19_7",
        "context_with_next_sentence": true
    },
    {
        "source_sentence": "又障盡非減，德滿不增。",
        "from": "T33n1712_001:0553c19_18",
        "context_with_next_sentence": true
    },
    {
        "source_sentence": "此生滅等是有為法相，翻此以顯真空之相，故云空相也。",
        "from": "T33n1712_001:0553c21_4",
        "context_with_next_sentence": true
    },
    {
        "source_sentence": "三就觀行釋者，謂於三性立三無性觀。",
        "from": "T33n1712_001:0553c22_3",
        "context_with_next_sentence": true
    },
    {
        "source_sentence": "一、於遍計所執性作無相觀，謂彼即空無可生滅；",
        "from": "T33n1712_001:0553c23_6",
        "context_with_next_sentence": true
    },
    {
        "source_sentence": "二、於依他起性作無生觀，謂依他染淨從緣無性；",
        "from": "T33n1712_001:0553c24_8",
        "context_with_next_sentence": true
    },
    {
        "source_sentence": "三、於圜成實性作無性觀，謂前二不有而非減，觀智照現而不增。",
        "from": "T33n1712_001:0553c25_18",
        "context_with_next_sentence": true
    },
    {
        "source_sentence": "又在纏、出障，性無增減。",
        "from": "T33n1712_001:0553c26_11",
        "context_with_next_sentence": true
    },
    {
        "source_sentence": "又妄法無生滅，緣起非染淨，真空無增減。",
        "from": "T33n1712_001:0553c27_9",
        "context_with_next_sentence": true
    },
    {
        "source_sentence": "以此三無性，顯彼真空相。",
        "from": "T33n1712_001:0553c28_2",
        "context_with_next_sentence": true
    },
    {
        "source_sentence": "「是故空中無色，無受、想、行、識，無眼、耳、鼻、舌、身、意，無色、聲、香、味、觸、法，無眼界，乃至無意識界」，第三、明所離。",
        "from": "T33n1712_001:0554a02_6",
        "context_with_next_sentence": true
    },
    {
        "source_sentence": "然真空所離，歷法多門，統略有四，一、法相開合門，二、緣起逆順門，三、染淨因果門，四、境智能所門。",
        "from": "T33n1712_001:0554a04_12",
        "context_with_next_sentence": true
    },
    {
        "source_sentence": "初「是故空中」者，是前不生不滅等真空中故。",
        "from": "T33n1712_001:0554a05_11",
        "context_with_next_sentence": true
    },
    {
        "source_sentence": "「無色」等者，彼真空中無五蘊等法，此就相違門故云無也，理實皆悉不壞色等，以自性空不待壞故，下並準知。",
        "from": "T33n1712_001:0554a08_3",
        "context_with_next_sentence": true
    },
    {
        "source_sentence": "此中五蘊，即合色為一，開心為四。",
        "from": "T33n1712_001:0554a08_19",
        "context_with_next_sentence": true
    },
    {
        "source_sentence": "二「無眼」等者，空無十二處，十二處即合心為一、半，謂意處全及法處一分；",
        "from": "T33n1712_001:0554a10_11",
        "context_with_next_sentence": true
    },
    {
        "source_sentence": "開色為十、半，謂五根、五境為十處，及法處一分。",
        "from": "T33n1712_001:0554a11_13",
        "context_with_next_sentence": true
    },
    {
        "source_sentence": "三「無眼界」等者，空無十八界，十八界中即色、心俱開，準上可知。",
        "from": "T33n1712_001:0554a13_1",
        "context_with_next_sentence": true
    },
    {
        "source_sentence": "釋此三科，具如《對法》等論也。",
        "from": "T33n1712_001:0554a13_16",
        "context_with_next_sentence": true
    },
    {
        "source_sentence": "「無無明亦無無明盡，乃至無老死，亦無老死盡」，二、明緣起逆順門。",
        "from": "T33n1712_001:0554a15_11",
        "context_with_next_sentence": true
    },
    {
        "source_sentence": "「無無明」者，順觀無明流轉門，以其性空，故云無無明也。",
        "from": "T33n1712_001:0554a16_15",
        "context_with_next_sentence": true
    },
    {
        "source_sentence": "「亦無無明盡」，逆觀無明還滅門，以真空故無可盡也。",
        "from": "T33n1712_001:0554a17_19",
        "context_with_next_sentence": true
    },
    {
        "source_sentence": "此舉初支，中間十支，皆應準此，故云「乃至」，末後一支謂老死，亦流轉、還滅皆空也。",
        "from": "T33n1712_001:0554a19_15",
        "context_with_next_sentence": true
    },
    {
        "source_sentence": "「無苦、集、滅、道」，三、染淨因果門。",
        "from": "T33n1712_001:0554a20_18",
        "context_with_next_sentence": true
    },
    {
        "source_sentence": "「苦」、「集」是世間因果，謂苦是生死報，先舉令生厭；",
        "from": "T33n1712_001:0554a21_15",
        "context_with_next_sentence": true
    },
    {
        "source_sentence": "集是彼因，謂是煩惱、業，厭苦斷集，先果後因故也。",
        "from": "T33n1712_001:0554a22_20",
        "context_with_next_sentence": true
    },
    {
        "source_sentence": "「滅」、「道」是出世間因果，滅是涅槃果，先舉令欣；",
        "from": "T33n1712_001:0554a24_1",
        "context_with_next_sentence": true
    },
    {
        "source_sentence": "道是彼因，謂八正道，修之於後。",
        "from": "T33n1712_001:0554a24_16",
        "context_with_next_sentence": true
    },
    {
        "source_sentence": "皆空無有也。",
        "from": "T33n1712_001:0554a25_2",
        "context_with_next_sentence": true
    },
    {
        "source_sentence": "「無智亦無得」，四、境智能所門。",
        "from": "T33n1712_001:0554a26_15",
        "context_with_next_sentence": true
    },
    {
        "source_sentence": "非但空中無前諸法，彼知空智亦不可得，故云無智也；",
        "from": "T33n1712_001:0554a27_18",
        "context_with_next_sentence": true
    },
    {
        "source_sentence": "即此所知空理亦不可得，故云無得也。",
        "from": "T33n1712_001:0554a28_15",
        "context_with_next_sentence": true
    },
    {
        "source_sentence": "問：",
        "from": "T33n1712_001:0554a28_17",
        "context_with_next_sentence": true
    },
    {
        "source_sentence": "「前云空即是色等，明色等不亡，何以此文一切皆無，豈非此空是滅色耶？",
        "from": "T33n1712_001:0554b02_10",
        "context_with_next_sentence": true
    },
    {
        "source_sentence": "」答：",
        "from": "T33n1712_001:0554b02_13",
        "context_with_next_sentence": true
    },
    {
        "source_sentence": "「前雖不閡存而未甞不盡，今此都亡未甞不立，故《大品》云，諸法無所有，如是有。",
        "from": "T33n1712_001:0554b04_8",
        "context_with_next_sentence": true
    },
    {
        "source_sentence": "此無，此就無所有，前據如是有。",
        "from": "T33n1712_001:0554b05_3",
        "context_with_next_sentence": true
    },
    {
        "source_sentence": "又前就相作門，此就相害門，一法二義，隨說無違。",
        "from": "T33n1712_001:0554b06_7",
        "context_with_next_sentence": true
    },
    {
        "source_sentence": "」「以無所得故」，第四、明其所得。",
        "from": "T33n1712_001:0554b07_15",
        "context_with_next_sentence": true
    },
    {
        "source_sentence": "有二，初、牒前起後，二、正明所得，今初也。",
        "from": "T33n1712_001:0554b08_13",
        "context_with_next_sentence": true
    },
    {
        "source_sentence": "言「以無所得故」者，牒前起後也。",
        "from": "T33n1712_001:0554b09_7",
        "context_with_next_sentence": true
    },
    {
        "source_sentence": "以者，由也；",
        "from": "T33n1712_001:0554b09_13",
        "context_with_next_sentence": true
    },
    {
        "source_sentence": "故者，因也。",
        "from": "T33n1712_001:0554b09_19",
        "context_with_next_sentence": true
    },
    {
        "source_sentence": "由前無所得為因，令後有所得也，《大品》云，無所得故而得。",
        "from": "T33n1712_001:0554b11_3",
        "context_with_next_sentence": true
    },
    {
        "source_sentence": "「菩提薩埵依般若波羅蜜多故」，二、正明所得。",
        "from": "T33n1712_001:0554b12_21",
        "context_with_next_sentence": true
    },
    {
        "source_sentence": "有二，先、明菩薩得涅槃斷果，後、明諸佛得菩提智果。",
        "from": "T33n1712_001:0554b14_3",
        "context_with_next_sentence": true
    },
    {
        "source_sentence": "前中亦二，先、舉人依法，後、斷障得果，今初也。",
        "from": "T33n1712_001:0554b15_5",
        "context_with_next_sentence": true
    },
    {
        "source_sentence": "言「菩提薩埵」者，舉人也，義如前解。",
        "from": "T33n1712_001:0554b16_1",
        "context_with_next_sentence": true
    },
    {
        "source_sentence": "「依般若波羅蜜多故」者，明依此法行也。",
        "from": "T33n1712_001:0554b16_20",
        "context_with_next_sentence": true
    },
    {
        "source_sentence": "「故」者，起後也。",
        "from": "T33n1712_001:0554b17_5",
        "context_with_next_sentence": true
    },
    {
        "source_sentence": "「心無罣閡」，二、斷障得果。",
        "from": "T33n1712_001:0554b18_13",
        "context_with_next_sentence": true
    },
    {
        "source_sentence": "中有三，初、行成，二、斷障，三、得果，今初也。",
        "from": "T33n1712_001:0554b19_11",
        "context_with_next_sentence": true
    },
    {
        "source_sentence": "言「心無罣閡」者，行成也，謂惑不閡心故，境不閡智故。",
        "from": "T33n1712_001:0554b20_14",
        "context_with_next_sentence": true
    },
    {
        "source_sentence": "「無罣閡故，無有恐怖，遠離顛倒、夢想」，二、斷障也。",
        "from": "T33n1712_001:0554b22_2",
        "context_with_next_sentence": true
    },
    {
        "source_sentence": "言「無罣閡故」，牒前起後也。",
        "from": "T33n1712_001:0554b22_16",
        "context_with_next_sentence": true
    },
    {
        "source_sentence": "「無有恐怖」者，外無魔冤之怖，即惡緣息也。",
        "from": "T33n1712_001:0554b23_12",
        "context_with_next_sentence": true
    },
    {
        "source_sentence": "「遠離顛倒、夢想」者，內無惑障之倒，即惡因盡也。",
        "from": "T33n1712_001:0554b24_14",
        "context_with_next_sentence": true
    },
    {
        "source_sentence": "「究竟涅槃」，三、得果也。",
        "from": "T33n1712_001:0554b25_12",
        "context_with_next_sentence": true
    },
    {
        "source_sentence": "「涅槃」，此云圜寂，謂德無不備稱圜，障無不盡稱寂。",
        "from": "T33n1712_001:0554b26_12",
        "context_with_next_sentence": true
    },
    {
        "source_sentence": "簡異小乘化城權立，今則一得永常，故云「究竟」。",
        "from": "T33n1712_001:0554b27_16",
        "context_with_next_sentence": true
    },
    {
        "source_sentence": "又釋智能究竟盡涅槃之際，故云究竟。",
        "from": "T33n1712_001:0554b28_11",
        "context_with_next_sentence": true
    },
    {
        "source_sentence": "「三世諸佛依般若波羅蜜多故」，第二、得菩提智果。",
        "from": "T33n1712_001:0554c02_2",
        "context_with_next_sentence": true
    },
    {
        "source_sentence": "於中有二，初、舉人依法，二、明得果，今初也。",
        "from": "T33n1712_001:0554c03_1",
        "context_with_next_sentence": true
    },
    {
        "source_sentence": "謂三世諸佛更無異路，唯此一門，故云「依般若波羅蜜多故」也。",
        "from": "T33n1712_001:0554c04_9",
        "context_with_next_sentence": true
    },
    {
        "source_sentence": "「得阿耨多羅三藐三菩提」，二、正明得果也。",
        "from": "T33n1712_001:0554c05_20",
        "context_with_next_sentence": true
    },
    {
        "source_sentence": "「阿耨多羅」，此云無上也；",
        "from": "T33n1712_001:0554c06_12",
        "context_with_next_sentence": true
    },
    {
        "source_sentence": "「三藐」者，此云正也；",
        "from": "T33n1712_001:0554c06_23",
        "context_with_next_sentence": true
    },
    {
        "source_sentence": "次「三」者，此云等也；",
        "from": "T33n1712_001:0554c07_9",
        "context_with_next_sentence": true
    },
    {
        "source_sentence": "「菩提」，此云覺也；",
        "from": "T33n1712_001:0554c07_19",
        "context_with_next_sentence": true
    },
    {
        "source_sentence": "即無上正等覺也。",
        "from": "T33n1712_001:0554c08_2",
        "context_with_next_sentence": true
    },
    {
        "source_sentence": "覺有二義，一、正覺，即如理智，正觀真諦；",
        "from": "T33n1712_001:0554c09_1",
        "context_with_next_sentence": true
    },
    {
        "source_sentence": "二、等覺，即如量智，遍觀俗諦；",
        "from": "T33n1712_001:0554c09_16",
        "context_with_next_sentence": true
    },
    {
        "source_sentence": "皆至極無邊，故云無上也。",
        "from": "T33n1712_001:0554c10_7",
        "context_with_next_sentence": true
    },
    {
        "source_sentence": "上來所得竟。",
        "from": "T33n1712_001:0554c10_13",
        "context_with_next_sentence": true
    },
    {
        "source_sentence": "「故知般若波羅蜜多是大神呪，是大明呪，是無上呪，是無等等呪」，第五、結歎勝能。",
        "from": "T33n1712_001:0554c12_18",
        "context_with_next_sentence": true
    },
    {
        "source_sentence": "於中有二，先、別歎，後、總結，今初也。",
        "from": "T33n1712_001:0554c13_16",
        "context_with_next_sentence": true
    },
    {
        "source_sentence": "言「故知」者，牃前起後也。",
        "from": "T33n1712_001:0554c14_4",
        "context_with_next_sentence": true
    },
    {
        "source_sentence": "由佛菩薩依般若得菩提、涅槃果，「故知般若是大神呪」等，歎其勝能，略歎四德，然有三釋。",
        "from": "T33n1712_001:0554c16_4",
        "context_with_next_sentence": true
    },
    {
        "source_sentence": "一、就法釋。",
        "from": "T33n1712_001:0554c16_10",
        "context_with_next_sentence": true
    },
    {
        "source_sentence": "一、除障不虛名為神呪，二、智鑒無昧名為明呪，三、更無加過名無上呪，四、獨絕無倫名無等等呪。",
        "from": "T33n1712_001:0554c18_13",
        "context_with_next_sentence": true
    },
    {
        "source_sentence": "二、約功能釋。",
        "from": "T33n1712_001:0554c18_20",
        "context_with_next_sentence": true
    },
    {
        "source_sentence": "一、能破煩惱，二、能破無明，三、令因行滿，四、令果德圜。",
        "from": "T33n1712_001:0554c20_3",
        "context_with_next_sentence": true
    },
    {
        "source_sentence": "三、就位釋。",
        "from": "T33n1712_001:0554c20_9",
        "context_with_next_sentence": true
    },
    {
        "source_sentence": "一、過凡，二、越小，三、超因，四、齊果。",
        "from": "T33n1712_001:0554c21_4",
        "context_with_next_sentence": true
    },
    {
        "source_sentence": "謂無等之位互相濟等，故云「無等等」。",
        "from": "T33n1712_001:0554c22_2",
        "context_with_next_sentence": true
    },
    {
        "source_sentence": "《十地論》云，無等者，謂佛比餘眾生，彼非等故；",
        "from": "T33n1712_001:0554c23_1",
        "context_with_next_sentence": true
    },
    {
        "source_sentence": "重言等者，此彼法身等故。",
        "from": "T33n1712_001:0554c23_13",
        "context_with_next_sentence": true
    },
    {
        "source_sentence": "何故不但說無等耶？",
        "from": "T33n1712_001:0554c24_2",
        "context_with_next_sentence": true
    },
    {
        "source_sentence": "示現等正覺故。",
        "from": "T33n1712_001:0554c24_9",
        "context_with_next_sentence": true
    },
    {
        "source_sentence": "「能除一切苦，真實不虛」，二、總結勝能。",
        "from": "T33n1712_001:0554c25_19",
        "context_with_next_sentence": true
    },
    {
        "source_sentence": "謂三苦、八苦、一切苦也。",
        "from": "T33n1712_001:0554c26_9",
        "context_with_next_sentence": true
    },
    {
        "source_sentence": "又分段、變易，亦云一切苦也。",
        "from": "T33n1712_001:0554c27_1",
        "context_with_next_sentence": true
    },
    {
        "source_sentence": "除苦決定，故云真實不虛也。",
        "from": "T33n1712_001:0554c27_14",
        "context_with_next_sentence": true
    },
    {
        "source_sentence": "上來廣略不同，總明顯了般若竟。",
        "from": "T33n1712_001:0554c28_9",
        "context_with_next_sentence": true
    },
    {
        "source_sentence": "「故說般若波羅蜜多呪，即說呪曰」，自下第二段明祕密般若。",
        "from": "T33n1712_001:0555a02_6",
        "context_with_next_sentence": true
    },
    {
        "source_sentence": "於中有二，初、牒前起後，二、正說呪詞，今初也。",
        "from": "T33n1712_001:0555a03_7",
        "context_with_next_sentence": true
    },
    {
        "source_sentence": "前云是大神呪，未顯呪詞，故今說之。",
        "from": "T33n1712_001:0555a04_3",
        "context_with_next_sentence": true
    },
    {
        "source_sentence": "「羯諦羯諦，波羅羯諦，波羅僧羯諦，菩提薩婆訶」，二、正說呪詞。",
        "from": "T33n1712_001:0555a06_9",
        "context_with_next_sentence": true
    },
    {
        "source_sentence": "此有二義。",
        "from": "T33n1712_001:0555a06_14",
        "context_with_next_sentence": true
    },
    {
        "source_sentence": "一、不可釋，以是諸佛祕語，非因位所解，但當誦持，除障增福，亦不須強釋也。",
        "from": "T33n1712_001:0555a08_6",
        "context_with_next_sentence": true
    },
    {
        "source_sentence": "二、若欲強釋者，「羯諦」者，此云去也、度也，即深慧功能。",
        "from": "T33n1712_001:0555a09_11",
        "context_with_next_sentence": true
    },
    {
        "source_sentence": "重言「羯諦」者，自度、度他也。",
        "from": "T33n1712_001:0555a10_2",
        "context_with_next_sentence": true
    },
    {
        "source_sentence": "「波羅羯諦」者，「波羅」，此云彼岸，即度所到處也。",
        "from": "T33n1712_001:0555a11_2",
        "context_with_next_sentence": true
    },
    {
        "source_sentence": "「波羅僧羯諦」者，「僧」者，總也、溥也，即謂自他溥度，總到彼岸也。",
        "from": "T33n1712_001:0555a12_9",
        "context_with_next_sentence": true
    },
    {
        "source_sentence": "言「菩提」者，至何等彼岸？",
        "from": "T33n1712_001:0555a12_22",
        "context_with_next_sentence": true
    },
    {
        "source_sentence": "謂大菩提處也。",
        "from": "T33n1712_001:0555a13_6",
        "context_with_next_sentence": true
    },
    {
        "source_sentence": "言「薩婆訶」者，此云速疾，令前所作速疾成就故也。",
        "from": "T33n1712_001:0555a14_8",
        "context_with_next_sentence": true
    },
    {
        "source_sentence": "略釋絕筆，述懷頌曰：",
        "from": "T33n1712_001:0555a15_9",
        "context_with_next_sentence": true
    },
    {
        "source_sentence": "「般若深邃，累劫難逢，隨分讚釋，冀會真宗。",
        "from": "T33n1712_001:0555a16_9",
        "context_with_next_sentence": true
    },
    {
        "source_sentence": "」般若波羅蜜多心經略疏　法藏長安二年，於京清禪寺，翻經之暇，屬同禮部兼檢校雍州長史滎陽鄭公——清簡成性，忠孝自心。",
        "from": "T33n1712_001:0555a19_18",
        "context_with_next_sentence": true
    },
    {
        "source_sentence": "金柯玉葉之芳葩，九刊三王之重寄。",
        "from": "T33n1712_001:0555a20_13",
        "context_with_next_sentence": true
    },
    {
        "source_sentence": "羽儀朝序，城壍法門。",
        "from": "T33n1712_001:0555a21_3",
        "context_with_next_sentence": true
    },
    {
        "source_sentence": "始自青衿，迄于白首。",
        "from": "T33n1712_001:0555a21_13",
        "context_with_next_sentence": true
    },
    {
        "source_sentence": "持此心經數千萬遍，心游妙義口誦靈文——再三慇懃，令出略疏，輒以蠡管詎測高深云爾。",
        "from": "T33n1712_001:0555a23_12",
        "context_with_next_sentence": true
    },
    {
        "source_sentence": "般若心經贊序張說撰萬法起心，心人之主。",
        "from": "T33n1712_001:0555a26_9",
        "context_with_next_sentence": true
    },
    {
        "source_sentence": "三乘歸一，一法之宗。",
        "from": "T33n1712_001:0555a26_19",
        "context_with_next_sentence": true
    },
    {
        "source_sentence": "知心無所得是真得，見一無不通是玄通。",
        "from": "T33n1712_001:0555a27_17",
        "context_with_next_sentence": true
    },
    {
        "source_sentence": "如來說五蘊皆空——人本空也；",
        "from": "T33n1712_001:0555a28_13",
        "context_with_next_sentence": true
    },
    {
        "source_sentence": "如來說諸法空相——法亦空也。",
        "from": "T33n1712_001:0555a29_8",
        "context_with_next_sentence": true
    },
    {
        "source_sentence": "知法照空，見空捨法。",
        "from": "T33n1712_001:0555a29_18",
        "context_with_next_sentence": true
    },
    {
        "source_sentence": "二者知見，復非空耶？",
        "from": "T33n1712_001:0555b01_7",
        "context_with_next_sentence": true
    },
    {
        "source_sentence": "是故定與慧俱空中法。",
        "from": "T33n1712_001:0555b01_17",
        "context_with_next_sentence": true
    },
    {
        "source_sentence": "入此門者為明門，行此路者為超路。",
        "from": "T33n1712_001:0555b02_14",
        "context_with_next_sentence": true
    },
    {
        "source_sentence": "非夫行深般若者，其孰能證於此乎？",
        "from": "T33n1712_001:0555b03_12",
        "context_with_next_sentence": true
    },
    {
        "source_sentence": "祕書少監駙馬都尉滎陽鄭萬鈞，深藝之士也。",
        "from": "T33n1712_001:0555b04_14",
        "context_with_next_sentence": true
    },
    {
        "source_sentence": "學有傳癖，書成草聖。",
        "from": "T33n1712_001:0555b05_6",
        "context_with_next_sentence": true
    },
    {
        "source_sentence": "迺揮灑手翰，鐫刻心經；",
        "from": "T33n1712_001:0555b05_17",
        "context_with_next_sentence": true
    },
    {
        "source_sentence": "樹聖善之寶坊，啟未來之華業。",
        "from": "T33n1712_001:0555b06_11",
        "context_with_next_sentence": true
    },
    {
        "source_sentence": "佛以無依相而說，法本不生；",
        "from": "T33n1712_001:0555b07_6",
        "context_with_next_sentence": true
    },
    {
        "source_sentence": "我以無所得而傳，今則無滅。",
        "from": "T33n1712_001:0555b07_19",
        "context_with_next_sentence": true
    },
    {
        "source_sentence": "道存文字，意齊天壤。",
        "from": "T33n1712_001:0555b08_9",
        "context_with_next_sentence": true
    },
    {
        "source_sentence": "國老張說，聞而嘉焉。",
        "from": "T33n1712_001:0555b08_19",
        "context_with_next_sentence": true
    },
    {
        "source_sentence": "讚揚佛事，題之樂石。",
        "from": "T33n1712_001:0555b09_9",
        "context_with_next_sentence": true
    },
    {
        "source_sentence": "般若心經略疏",
        "from": "T33n1712_001:0555b10_100",
        "context_with_next_sentence": false
    }
]