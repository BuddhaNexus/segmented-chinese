[
    {
        "source_sentence": "佛說立世阿毘曇論卷第九",
        "from": "T32n1644_009:0215b02_0",
        "context_with_next_sentence": true
    },
    {
        "source_sentence": "陳西印度三藏真諦譯",
        "from": "T32n1644_009:0215b04_0",
        "context_with_next_sentence": true
    },
    {
        "source_sentence": "24 小三災品1 疾疫品小三災疾疫品第二十四",
        "from": "T32n1644_009:0215b05_0",
        "context_with_next_sentence": true
    },
    {
        "source_sentence": "佛世尊說：",
        "from": "T32n1644_009:0215b06_4",
        "context_with_next_sentence": true
    },
    {
        "source_sentence": "「一小劫者名為一劫，二十小劫亦名一劫，四十小劫亦名一劫，六十小劫亦名一劫，八十小劫名一大劫。",
        "from": "T32n1644_009:0215b08_11",
        "context_with_next_sentence": true
    },
    {
        "source_sentence": "云何一小劫名為一劫？",
        "from": "T32n1644_009:0215b09_2",
        "context_with_next_sentence": true
    },
    {
        "source_sentence": "是時提婆達多比丘，住地獄中受熟業報，佛世尊說住壽一劫，如是一小劫名一劫。",
        "from": "T32n1644_009:0215b10_19",
        "context_with_next_sentence": true
    },
    {
        "source_sentence": "云何二十小劫亦名一劫？",
        "from": "T32n1644_009:0215b11_10",
        "context_with_next_sentence": true
    },
    {
        "source_sentence": "如梵先行天二十小劫是其壽量，是諸梵天佛說住壽一劫，如是二十劫亦名一劫。",
        "from": "T32n1644_009:0215b13_7",
        "context_with_next_sentence": true
    },
    {
        "source_sentence": "云何四十小劫名為一劫？",
        "from": "T32n1644_009:0215b13_18",
        "context_with_next_sentence": true
    },
    {
        "source_sentence": "如梵眾天壽量四十小劫，佛說住壽一劫，如是四十小劫亦名一劫。",
        "from": "T32n1644_009:0215b15_9",
        "context_with_next_sentence": true
    },
    {
        "source_sentence": "云何六十小劫名為一劫？",
        "from": "T32n1644_009:0215b16_1",
        "context_with_next_sentence": true
    },
    {
        "source_sentence": "如大梵天壽量六十小劫，佛說住壽一劫，如是六十小劫亦名一劫。",
        "from": "T32n1644_009:0215b17_10",
        "context_with_next_sentence": true
    },
    {
        "source_sentence": "云何八十小劫名一大劫？",
        "from": "T32n1644_009:0215b18_3",
        "context_with_next_sentence": true
    },
    {
        "source_sentence": "佛說劫中世界散壞，劫中世界散壞已住，劫中世界起成，劫中世界起成已住。",
        "from": "T32n1644_009:0215b19_18",
        "context_with_next_sentence": true
    },
    {
        "source_sentence": "世界散壞等劫其數云何？",
        "from": "T32n1644_009:0215b20_9",
        "context_with_next_sentence": true
    },
    {
        "source_sentence": "」佛言：",
        "from": "T32n1644_009:0215b20_13",
        "context_with_next_sentence": true
    },
    {
        "source_sentence": "「比丘！",
        "from": "T32n1644_009:0215b20_17",
        "context_with_next_sentence": true
    },
    {
        "source_sentence": "經二十小劫世界散壞，次經二十小劫世界散壞已住，次經二十小劫世界起成，次經二十小劫世界起成已住。",
        "from": "T32n1644_009:0215b23_5",
        "context_with_next_sentence": true
    },
    {
        "source_sentence": "是二十小劫世界起成已住者，幾多已過？",
        "from": "T32n1644_009:0215b24_4",
        "context_with_next_sentence": true
    },
    {
        "source_sentence": "幾多未過？",
        "from": "T32n1644_009:0215b24_9",
        "context_with_next_sentence": true
    },
    {
        "source_sentence": "八小劫已過，十一小劫未來，第九一劫現在未盡。",
        "from": "T32n1644_009:0215b25_11",
        "context_with_next_sentence": true
    },
    {
        "source_sentence": "此第九一劫幾多已過？",
        "from": "T32n1644_009:0215b26_2",
        "context_with_next_sentence": true
    },
    {
        "source_sentence": "幾多在未來？",
        "from": "T32n1644_009:0215b26_8",
        "context_with_next_sentence": true
    },
    {
        "source_sentence": "未來定餘六百九十年在至梁末己卯年翻度此經為斷。",
        "from": "T32n1644_009:0215b27_12",
        "context_with_next_sentence": true
    },
    {
        "source_sentence": "是二十小劫中間，有三小災次第輪轉：",
        "from": "T32n1644_009:0215b28_3",
        "context_with_next_sentence": true
    },
    {
        "source_sentence": "一者大疾疫災、二大刀兵災、三大飢餓災。",
        "from": "T32n1644_009:0215b29_2",
        "context_with_next_sentence": true
    },
    {
        "source_sentence": "今第九劫，即第三災。",
        "from": "T32n1644_009:0215b29_12",
        "context_with_next_sentence": true
    },
    {
        "source_sentence": "此劫由飢餓故盡。",
        "from": "T32n1644_009:0215b29_20",
        "context_with_next_sentence": true
    },
    {
        "source_sentence": "」佛言：",
        "from": "T32n1644_009:0215c01_2",
        "context_with_next_sentence": true
    },
    {
        "source_sentence": "「比丘！",
        "from": "T32n1644_009:0215c01_6",
        "context_with_next_sentence": true
    },
    {
        "source_sentence": "是二十小劫世界起成得住中，第一劫小災起時，有大疾疫種種病，一切皆起閻浮提中。",
        "from": "T32n1644_009:0215c03_4",
        "context_with_next_sentence": true
    },
    {
        "source_sentence": "一切國土所有人民等遭疾疫，一切鬼神起瞋惡心損害世人。",
        "from": "T32n1644_009:0215c04_11",
        "context_with_next_sentence": true
    },
    {
        "source_sentence": "是時一切人民，壽命短促唯住十歲，身形矬小，或二搩手或三搩手，於其自量則八搩手。",
        "from": "T32n1644_009:0215c06_12",
        "context_with_next_sentence": true
    },
    {
        "source_sentence": "所可資食稊稗為上，人髮衣服以為第一，唯有刀仗以自莊嚴。",
        "from": "T32n1644_009:0215c08_1",
        "context_with_next_sentence": true
    },
    {
        "source_sentence": "是時諸人不行正法，非法貪著恒所染污，非理貪愛之所逼使，邪法欺張起諸過惡，佷戾難教不能行善，不知作福不救苦難，與邪惡法日夜相應，或身口意起三邪行，不能遠離殺生、偷盜、邪淫、妄語、惡口、兩舌、綺語、貪愛、瞋恚、邪見，不知恭敬父母師僧、沙門婆羅門及親友尊長，恣心所起種種惡業。",
        "from": "T32n1644_009:0215c14_14",
        "context_with_next_sentence": true
    },
    {
        "source_sentence": "此業能感壽命短促、能感多病、能感色形醜陋、能感身無威德、能感卑賤家生、能感貧窮困苦、能感愚癡邪見，如是等業日夜生長。",
        "from": "T32n1644_009:0215c17_13",
        "context_with_next_sentence": true
    },
    {
        "source_sentence": "如是人者與種種煩惱、惡業相應，由此極重邪行業故，漫風起吹，方所時節違失常度。",
        "from": "T32n1644_009:0215c19_12",
        "context_with_next_sentence": true
    },
    {
        "source_sentence": "由此漫風不平等吹，故天降雨不周正落。",
        "from": "T32n1644_009:0215c20_10",
        "context_with_next_sentence": true
    },
    {
        "source_sentence": "政應雨時，四王大臣忿行惡人不水遊戲，故不降雨。",
        "from": "T32n1644_009:0215c21_13",
        "context_with_next_sentence": true
    },
    {
        "source_sentence": "羅睺阿修羅王欲苦剡浮提人，或以手指或以背脊，接所降雨以置海中。",
        "from": "T32n1644_009:0215c23_7",
        "context_with_next_sentence": true
    },
    {
        "source_sentence": "復有鬼神欲苦剡浮提人，神力起火以承天雨令雨焦竭，或政雨時而起大風吹擲海中。",
        "from": "T32n1644_009:0215c25_7",
        "context_with_next_sentence": true
    },
    {
        "source_sentence": "以是因緣故天雨不等，一切種子樹藤藥草，並皆枯焦不復結實。",
        "from": "T32n1644_009:0215c26_16",
        "context_with_next_sentence": true
    },
    {
        "source_sentence": "設復結實，減色香味，不得長大、無有勢力。",
        "from": "T32n1644_009:0215c27_17",
        "context_with_next_sentence": true
    },
    {
        "source_sentence": "若人受用，無五種業，謂色、力、安樂、壽命、聰辯。",
        "from": "T32n1644_009:0215c28_20",
        "context_with_next_sentence": true
    },
    {
        "source_sentence": "由其邪惡，於自身中起諸重病，或癩或痟、或顛或瘻、或蟲或毒血、或吐血或泄漏、或水腫或嗽逆上氣、或風痺偏枯或虛勞下瘧、或惡瘡瘭疾、飲食不銷，如此重疾及餘輕病是時俱起。",
        "from": "T32n1644_009:0216a03_19",
        "context_with_next_sentence": true
    },
    {
        "source_sentence": "是時諸人嬰大病苦，又為惡鬼之所惱觸，欲求吉祥保護身命，故祠祀天神讀誦呪術，或恃邪見所起種種惡行，殺諸眾生，妄呪神鬼，求覓無病，作如此計：",
        "from": "T32n1644_009:0216a07_9",
        "context_with_next_sentence": true
    },
    {
        "source_sentence": "一切利養不及無病。",
        "from": "T32n1644_009:0216a07_18",
        "context_with_next_sentence": true
    },
    {
        "source_sentence": "一日一夜，無量眾生疾病疫死。",
        "from": "T32n1644_009:0216a08_12",
        "context_with_next_sentence": true
    },
    {
        "source_sentence": "末劫眾生如是，過失自然而生。",
        "from": "T32n1644_009:0216a09_6",
        "context_with_next_sentence": true
    },
    {
        "source_sentence": "云何如此？",
        "from": "T32n1644_009:0216a09_11",
        "context_with_next_sentence": true
    },
    {
        "source_sentence": "若人行不善法、不平等法，因是果報，於是時中法行、平等善行不可得故，一切眾生於此中生，劫濁自然而起。",
        "from": "T32n1644_009:0216a12_1",
        "context_with_next_sentence": true
    },
    {
        "source_sentence": "是時諸人依止麁見麁業，造作種種諸惡，捨命以後受生惡處，苦道退墮無安樂行。",
        "from": "T32n1644_009:0216a13_17",
        "context_with_next_sentence": true
    },
    {
        "source_sentence": "是時眾生多趣地獄、畜生、餓鬼、阿修羅道；",
        "from": "T32n1644_009:0216a14_18",
        "context_with_next_sentence": true
    },
    {
        "source_sentence": "是時大國王種悉皆崩亡，所有國土次第空廢，唯小郡縣是其所餘，相去遼遠各在一處。",
        "from": "T32n1644_009:0216a16_16",
        "context_with_next_sentence": true
    },
    {
        "source_sentence": "爾時諸人不行正法，非法貪著恒所染污，非理貪愛之所逼使，邪法欺張起諸過惡，佷戾難教不能行善，不知作福不救苦難，與邪惡法日夜相應，或身口意起三邪行，不能遠離殺生、偷盜、邪婬、妄語、惡口、兩舌、綺語、貪愛、瞋恚、邪見，不知恭敬父母師僧、沙門婆羅門及親友尊長，恣心所起種種惡業。",
        "from": "T32n1644_009:0216a23_11",
        "context_with_next_sentence": true
    },
    {
        "source_sentence": "此業能感壽命短促、能感多病、能感色形醜陋、能感身無威德、能感卑賤家生、能感貧窮困苦、能感愚癡邪見，如是等業日夜生長。",
        "from": "T32n1644_009:0216a26_10",
        "context_with_next_sentence": true
    },
    {
        "source_sentence": "如是人者疾病困苦，無人布施湯藥飲食。",
        "from": "T32n1644_009:0216a27_8",
        "context_with_next_sentence": true
    },
    {
        "source_sentence": "以是因緣，壽未應盡橫死無數，一日一夜，無量眾生疾病疫死。",
        "from": "T32n1644_009:0216a28_17",
        "context_with_next_sentence": true
    },
    {
        "source_sentence": "末劫眾生如是，過失自然而生。",
        "from": "T32n1644_009:0216a29_11",
        "context_with_next_sentence": true
    },
    {
        "source_sentence": "云何如此？",
        "from": "T32n1644_009:0216a29_16",
        "context_with_next_sentence": true
    },
    {
        "source_sentence": "由行惡法、不平等法，得是果報。",
        "from": "T32n1644_009:0216b01_11",
        "context_with_next_sentence": true
    },
    {
        "source_sentence": "於是時中，法行、平等行不可得故，一切眾生於此中生，劫濁自然故起。",
        "from": "T32n1644_009:0216b03_2",
        "context_with_next_sentence": true
    },
    {
        "source_sentence": "是時諸人依止麁見麁業，造作種種諸惡，捨命以後，受生修羅、餓鬼、畜生、地獄。",
        "from": "T32n1644_009:0216b04_20",
        "context_with_next_sentence": true
    },
    {
        "source_sentence": "時小郡縣次復荒蕪，唯少家在，相去轉遠各在一處。",
        "from": "T32n1644_009:0216b06_1",
        "context_with_next_sentence": true
    },
    {
        "source_sentence": "爾時諸人不行正法，所起種種惡業能感壽命短促，乃至愚癡邪見，如是等業日夜增長。",
        "from": "T32n1644_009:0216b08_1",
        "context_with_next_sentence": true
    },
    {
        "source_sentence": "是時諸人疾疫死者，無人送埋及燒棄擲，是時土地白骨所覆。",
        "from": "T32n1644_009:0216b09_8",
        "context_with_next_sentence": true
    },
    {
        "source_sentence": "一日一夜無數眾生疾病疫死，乃至居家次第空盡。",
        "from": "T32n1644_009:0216b10_12",
        "context_with_next_sentence": true
    },
    {
        "source_sentence": "「是時劫末唯七日在，於七日中，無量眾生遭疫病死盡，設有在者各散別處。",
        "from": "T32n1644_009:0216b12_6",
        "context_with_next_sentence": true
    },
    {
        "source_sentence": "時有一人合集剡浮提內男女，唯餘一萬，留為當來人種。",
        "from": "T32n1644_009:0216b13_13",
        "context_with_next_sentence": true
    },
    {
        "source_sentence": "於是時中皆行非法，唯此萬人能持善行，諸善鬼神欲令人種不斷絕故，擁護是人，以好滋味令入其毛孔，以業力故於劫中間，留人種子自然不斷。",
        "from": "T32n1644_009:0216b16_19",
        "context_with_next_sentence": true
    },
    {
        "source_sentence": "過七日後，是大疫病一時息滅，一切惡鬼皆悉捨去。",
        "from": "T32n1644_009:0216b18_3",
        "context_with_next_sentence": true
    },
    {
        "source_sentence": "隨諸眾生種種須欲，飲食衣服等應念所須，天即雨下，陰陽調和、美味出生，身形可愛相好還復，一切善法自然而起，清涼寂靖安樂無病，大悲入心，由大悲故大慈入心，由大慈故無惱害意，由無害意互得相見，生喜樂心、生忍受心、生無厭心，共相携持不相捨離。",
        "from": "T32n1644_009:0216b24_2",
        "context_with_next_sentence": true
    },
    {
        "source_sentence": "譬如相愛親友久不相見，忽得聚集，生喜樂心、生忍受心、生無厭心，共相携持不相捨離；",
        "from": "T32n1644_009:0216b26_2",
        "context_with_next_sentence": true
    },
    {
        "source_sentence": "時人相見亦復如是，因相愛念，男女共居。",
        "from": "T32n1644_009:0216b27_1",
        "context_with_next_sentence": true
    },
    {
        "source_sentence": "是前劫人壽命十歲，後劫人民從其而生，壽命最長色形奇特、威德最勝、神力自在、資生具足，壽命二十千歲。",
        "from": "T32n1644_009:0216b29_10",
        "context_with_next_sentence": true
    },
    {
        "source_sentence": "是時眾生如此，功德自然得成。",
        "from": "T32n1644_009:0216c01_4",
        "context_with_next_sentence": true
    },
    {
        "source_sentence": "云何如此？",
        "from": "T32n1644_009:0216c01_9",
        "context_with_next_sentence": true
    },
    {
        "source_sentence": "法行、平等行、善行是其果報。",
        "from": "T32n1644_009:0216c02_2",
        "context_with_next_sentence": true
    },
    {
        "source_sentence": "是時諸人與種種善法相應，身善行、口善行、意善行，捨壽命已後生善道及天道，捨壽命已還生人道，生人道已自然賢善，自性清淨自性道德，心性和雅戒品具足，常行勝善，遠離殺生、偷盜、邪婬、妄語、兩舌、惡口、綺語，無貪欲心無瞋恚心，捨邪見法修行正見，恭敬父母、沙門婆羅門、親友尊長，與種種善法相應。",
        "from": "T32n1644_009:0216c09_2",
        "context_with_next_sentence": true
    },
    {
        "source_sentence": "是業能感長壽、能感無病、能感色形端正、能感身有威德、能感富貴家生、能感大智，如是善業日夜生長。",
        "from": "T32n1644_009:0216c11_10",
        "context_with_next_sentence": true
    },
    {
        "source_sentence": "是時諸人依福德行生無量功德，捨壽以後更生天道及以善道，善道中住久久時節。",
        "from": "T32n1644_009:0216c13_8",
        "context_with_next_sentence": true
    },
    {
        "source_sentence": "如是初劫，中間由大疫病究竟窮盡，次第二劫來續，二十千歲是劫中間第一壽量。",
        "from": "T32n1644_009:0216c15_6",
        "context_with_next_sentence": true
    },
    {
        "source_sentence": "是人從前二十千歲人所生，是人壽命最長、色形奇特、威德最勝、神力自在、資生具足，壽命四十千歲。",
        "from": "T32n1644_009:0216c17_13",
        "context_with_next_sentence": true
    },
    {
        "source_sentence": "時諸眾生如此，功德自然得成。",
        "from": "T32n1644_009:0216c18_6",
        "context_with_next_sentence": true
    },
    {
        "source_sentence": "云何如此？",
        "from": "T32n1644_009:0216c18_11",
        "context_with_next_sentence": true
    },
    {
        "source_sentence": "法行、平等行、善行是其果報。",
        "from": "T32n1644_009:0216c19_4",
        "context_with_next_sentence": true
    },
    {
        "source_sentence": "是時諸人與種種善法相應，身善行、口善行、意善行，捨壽命已生善道及天道，捨壽命已還生人中，生人中已自然賢善，自性清淨、自性道德，心性和雅、戒品具足、常行勝善，遠離殺生、偷盜、邪婬、妄語、兩舌、惡口、綺語，無貪欲心、無瞋恚心，捨邪見法修行正見，恭敬父母、沙門及婆羅門、親友尊長，與種種善法相應。",
        "from": "T32n1644_009:0216c26_4",
        "context_with_next_sentence": true
    },
    {
        "source_sentence": "是業能感長壽、能感無病、能感色形端正、能感身有威德、能感富貴家生、能感大智，如是善業日夜生長。",
        "from": "T32n1644_009:0216c28_11",
        "context_with_next_sentence": true
    },
    {
        "source_sentence": "是時諸人依福德行生無量功德，捨壽命後更生天道及以善道，善道中住久久時節。",
        "from": "T32n1644_009:0217a01_10",
        "context_with_next_sentence": true
    },
    {
        "source_sentence": "如是說名第二劫，中間第二壽量四十千歲。",
        "from": "T32n1644_009:0217a02_9",
        "context_with_next_sentence": true
    },
    {
        "source_sentence": "是諸人從四十千歲人所生，是人壽命最長、色形奇特、威德最勝、神力自在、資生具足，壽命六十千歲。",
        "from": "T32n1644_009:0217a04_16",
        "context_with_next_sentence": true
    },
    {
        "source_sentence": "是時諸人與種種善法相應，身善行、口善行、意善行，捨壽命已生善道及天道，捨天壽已還生人中，生人中已自然賢善，自性清淨自性道德，心性和雅戒品具足、常行勝善，遠離殺生、偷盜、邪婬、妄語、兩舌、惡口、綺語，無貪欲心無瞋恚心，捨邪見法修行正見，恭敬父母、沙門及婆羅門、親友尊長，與種種善法相應。",
        "from": "T32n1644_009:0217a11_16",
        "context_with_next_sentence": true
    },
    {
        "source_sentence": "是業能感長壽、能感無病、能感色形端正、能感身有威德、能感富貴家生、能感大智，如是善業日夜生長。",
        "from": "T32n1644_009:0217a14_3",
        "context_with_next_sentence": true
    },
    {
        "source_sentence": "是時諸人依福德行生無量功德，捨壽命後更生天道及以善道，善道中住久久時節。",
        "from": "T32n1644_009:0217a16_2",
        "context_with_next_sentence": true
    },
    {
        "source_sentence": "如是說名第三劫，中間第三壽量六十千歲。",
        "from": "T32n1644_009:0217a17_2",
        "context_with_next_sentence": true
    },
    {
        "source_sentence": "次是諸人從六十千歲人所生，是人壽命最長、色形奇特、威德最勝、神力自在、資生具足，壽命八十千歲。",
        "from": "T32n1644_009:0217a19_9",
        "context_with_next_sentence": true
    },
    {
        "source_sentence": "如是剡浮提劫中間，所生眾生壽量長遠，究竟極此八十千年，是時女人年五百歲爾乃行嫁。",
        "from": "T32n1644_009:0217a21_10",
        "context_with_next_sentence": true
    },
    {
        "source_sentence": "是時諸人唯有七病，謂大小便利、寒、熱、婬欲心、飢、老。",
        "from": "T32n1644_009:0217a22_19",
        "context_with_next_sentence": true
    },
    {
        "source_sentence": "如是時中，一切國土富貴豐樂，無有怨賊及以盜竊，州郡縣邑人民村落，更相次比雞鳴相聞，耕種雖少收實巨多。",
        "from": "T32n1644_009:0217a25_6",
        "context_with_next_sentence": true
    },
    {
        "source_sentence": "是時諸人受功用業少，用宿世善業果多，舍宅車乘衣服財寶，生生之資稱意具足，雖復受用終身不壞。",
        "from": "T32n1644_009:0217a27_13",
        "context_with_next_sentence": true
    },
    {
        "source_sentence": "是時諸人安坐受樂，無所馳求，壽命八十千歲，住阿僧祇年乃至眾生未造十惡。",
        "from": "T32n1644_009:0217a29_9",
        "context_with_next_sentence": true
    },
    {
        "source_sentence": "從起十惡業道時節，壽命因此十歲減度，一百年則減十歲，次復百年復減十歲，次第漸減至餘十歲，最後十歲住不復減。",
        "from": "T32n1644_009:0217b03_5",
        "context_with_next_sentence": true
    },
    {
        "source_sentence": "長極八萬，短至十年；",
        "from": "T32n1644_009:0217b03_15",
        "context_with_next_sentence": true
    },
    {
        "source_sentence": "若佛不出世，次第如此；",
        "from": "T32n1644_009:0217b04_6",
        "context_with_next_sentence": true
    },
    {
        "source_sentence": "若佛出世，如正法住，眾生壽命暫住不減，隨正法稍減壽命漸減。",
        "from": "T32n1644_009:0217b05_14",
        "context_with_next_sentence": true
    },
    {
        "source_sentence": "」佛世尊說。",
        "from": "T32n1644_009:0217b05_20",
        "context_with_next_sentence": true
    },
    {
        "source_sentence": "如是我聞。",
        "from": "T32n1644_009:0217b06_4",
        "context_with_next_sentence": true
    },
    {
        "source_sentence": "2 刀兵品小三災刀兵品第二佛世尊說：",
        "from": "T32n1644_009:0217b08_4",
        "context_with_next_sentence": true
    },
    {
        "source_sentence": "「一小劫者名為一劫，餘如前說，乃至八十小劫名為大劫。",
        "from": "T32n1644_009:0217b09_9",
        "context_with_next_sentence": true
    },
    {
        "source_sentence": "云何八十小劫名一大劫？",
        "from": "T32n1644_009:0217b10_2",
        "context_with_next_sentence": true
    },
    {
        "source_sentence": "佛說劫中世界散壞，劫中世界散壞已住，劫中世界起成，劫中世界起成已住。",
        "from": "T32n1644_009:0217b11_17",
        "context_with_next_sentence": true
    },
    {
        "source_sentence": "」「世尊！",
        "from": "T32n1644_009:0217b12_1",
        "context_with_next_sentence": true
    },
    {
        "source_sentence": "散壞等劫其數云何？",
        "from": "T32n1644_009:0217b12_10",
        "context_with_next_sentence": true
    },
    {
        "source_sentence": "」佛言：",
        "from": "T32n1644_009:0217b12_14",
        "context_with_next_sentence": true
    },
    {
        "source_sentence": "「比丘！",
        "from": "T32n1644_009:0217b12_18",
        "context_with_next_sentence": true
    },
    {
        "source_sentence": "經二十小劫世界散壞，次經二十小劫世界散壞已住，次經二十小劫世界起成，次經二十小劫起成已住。",
        "from": "T32n1644_009:0217b15_3",
        "context_with_next_sentence": true
    },
    {
        "source_sentence": "是二十小劫世界起成得住中，第二劫小災起時，由大刀兵是劫究竟。",
        "from": "T32n1644_009:0217b16_14",
        "context_with_next_sentence": true
    },
    {
        "source_sentence": "是時閻浮提中，一切國土所有人民，遭大刀兵互相憎害，又起疾疫，一切鬼神起瞋惡心損害世人，是時一切人民壽命短促，唯住十歲，身形矬小，或二搩手或三搩手，所可資食稊稗為上，人髮為衣服以為第一，唯有刀仗以自莊嚴。",
        "from": "T32n1644_009:0217b21_18",
        "context_with_next_sentence": true
    },
    {
        "source_sentence": "是時諸人不行正法，非法貪著恒所染污，非理貪愛之所逼使，邪法欺張起諸過惡，佷戾相教不能行善，不知作福不救苦難，與邪惡法日夜相應，或身口意起三邪行，不能遠離殺生、偷盜、邪婬、妄語、兩舌、惡口、綺語、貪愛、瞋恚、邪見，不知恭敬父母、師僧、沙門婆羅門及親友尊長，恣心所起種種惡業。",
        "from": "T32n1644_009:0217b28_12",
        "context_with_next_sentence": true
    },
    {
        "source_sentence": "此業能感壽命短促、能感疾病、能感色形醜陋、能感身無威德、能感卑賤家生、能感貧窮困苦、能感愚癡邪見，如是等業日夜生長。",
        "from": "T32n1644_009:0217c02_11",
        "context_with_next_sentence": true
    },
    {
        "source_sentence": "如是人者與種種煩惱惡業相應，由此極重邪業行故，父母兒子互相鬪諍，兄弟姊妹、親友眷屬自相鬪諍，何況他人？",
        "from": "T32n1644_009:0217c05_7",
        "context_with_next_sentence": true
    },
    {
        "source_sentence": "是時諸人起鬪諍已，仍相手舞，或以瓦石、或以杖損，次乃刀杖互相怖畏乃至殺害。",
        "from": "T32n1644_009:0217c07_7",
        "context_with_next_sentence": true
    },
    {
        "source_sentence": "是時諸人起重瞋恚，行諸殺害以為戲樂。",
        "from": "T32n1644_009:0217c08_7",
        "context_with_next_sentence": true
    },
    {
        "source_sentence": "東方國王來伐西國，西方國王往伐東國，南北諸王亦復如是。",
        "from": "T32n1644_009:0217c09_16",
        "context_with_next_sentence": true
    },
    {
        "source_sentence": "是諸王以相罵為法，說人罪過以為法式，伺求間隙以為正事。",
        "from": "T32n1644_009:0217c11_7",
        "context_with_next_sentence": true
    },
    {
        "source_sentence": "行鬪諍已起怨家想，執持刀杖更相誅滅，於一日夜被害死者其數無量。",
        "from": "T32n1644_009:0217c13_2",
        "context_with_next_sentence": true
    },
    {
        "source_sentence": "劫末眾生如是過失自然而生。",
        "from": "T32n1644_009:0217c13_15",
        "context_with_next_sentence": true
    },
    {
        "source_sentence": "云何如此？",
        "from": "T32n1644_009:0217c14_2",
        "context_with_next_sentence": true
    },
    {
        "source_sentence": "若人行不善法、不平等法，得是果報。",
        "from": "T32n1644_009:0217c14_19",
        "context_with_next_sentence": true
    },
    {
        "source_sentence": "於是時中法行、平等行、善行不可得故，一切眾生於此中生，劫濁自然而起。",
        "from": "T32n1644_009:0217c16_12",
        "context_with_next_sentence": true
    },
    {
        "source_sentence": "是時諸人依止麁見麁業，造作種種諸惡，捨命已後受生惡處，苦道退墮無安樂行。",
        "from": "T32n1644_009:0217c18_10",
        "context_with_next_sentence": true
    },
    {
        "source_sentence": "是時眾生多生地獄、畜生、餓鬼、阿修羅道；",
        "from": "T32n1644_009:0217c19_10",
        "context_with_next_sentence": true
    },
    {
        "source_sentence": "是時大國王種悉皆崩亡，所有國土次第空廢，唯小郡縣是其所餘，蓋不足言，相去遼遠各在一處。",
        "from": "T32n1644_009:0217c21_13",
        "context_with_next_sentence": true
    },
    {
        "source_sentence": "爾時諸人不行正法，非法貪著恒所染污，非理貪愛之所逼使，邪法欺張起諸惡業，佷戾難教不能行善，不知作福不救苦難，與邪惡法日夜相應，或身口意起三邪行，不能離殺生、偷盜、邪婬、妄語、惡口、兩舌、綺語、貪愛、瞋恚、邪見，不能恭敬父母師僧、沙門婆羅門及親友尊長，恣心所起種種惡業。",
        "from": "T32n1644_009:0217c28_6",
        "context_with_next_sentence": true
    },
    {
        "source_sentence": "此業能感壽命短促、能感多病、能感色形醜陋、能感身無威德、能感卑賤家生、能感貧窮困苦、能感愚癡邪見，如是等業日夜生長。",
        "from": "T32n1644_009:0218a01_5",
        "context_with_next_sentence": true
    },
    {
        "source_sentence": "東方國人來伐西人，南北諸人亦復如是。",
        "from": "T32n1644_009:0218a02_4",
        "context_with_next_sentence": true
    },
    {
        "source_sentence": "是時諸人以相罵為法，說人罪過以為法式，伺求間隙以為正事。",
        "from": "T32n1644_009:0218a03_13",
        "context_with_next_sentence": true
    },
    {
        "source_sentence": "行鬪諍已起怨家想，執持刀杖更相誅滅，於一日夜被害死者其數無量。",
        "from": "T32n1644_009:0218a05_6",
        "context_with_next_sentence": true
    },
    {
        "source_sentence": "末劫眾生如是，過失自然而生。",
        "from": "T32n1644_009:0218a06_1",
        "context_with_next_sentence": true
    },
    {
        "source_sentence": "云何如此？",
        "from": "T32n1644_009:0218a06_6",
        "context_with_next_sentence": true
    },
    {
        "source_sentence": "若人不行善行、法行、平等行，得是果報。",
        "from": "T32n1644_009:0218a07_3",
        "context_with_next_sentence": true
    },
    {
        "source_sentence": "於是時中，法行、平等行、善行不可得故，一切眾生於此中生，劫濁自然而起。",
        "from": "T32n1644_009:0218a08_17",
        "context_with_next_sentence": true
    },
    {
        "source_sentence": "是時諸人依上麁業，造作種種諸惡，捨命以後更生惡處，苦道退墮無安樂行。",
        "from": "T32n1644_009:0218a10_12",
        "context_with_next_sentence": true
    },
    {
        "source_sentence": "是時眾生多生地獄、畜生、餓鬼、阿脩羅道，諸郡縣次復空盡，唯少家在，相去轉遠各在一處。",
        "from": "T32n1644_009:0218a12_13",
        "context_with_next_sentence": true
    },
    {
        "source_sentence": "是時東家來殺西家，西家復殺東家，南北諸家亦復如是。",
        "from": "T32n1644_009:0218a13_19",
        "context_with_next_sentence": true
    },
    {
        "source_sentence": "是時諸人以相罵為法，說人罪過以為法式，伺求間隙以為正事。",
        "from": "T32n1644_009:0218a15_8",
        "context_with_next_sentence": true
    },
    {
        "source_sentence": "行鬪諍已起怨家想，執持刀杖更相誅滅，於一日夜被害死者其數無量。",
        "from": "T32n1644_009:0218a17_2",
        "context_with_next_sentence": true
    },
    {
        "source_sentence": "末劫眾生如是，過失自然而生。",
        "from": "T32n1644_009:0218a17_16",
        "context_with_next_sentence": true
    },
    {
        "source_sentence": "云何如此？",
        "from": "T32n1644_009:0218a18_1",
        "context_with_next_sentence": true
    },
    {
        "source_sentence": "若人不行善行，不行正法行、平等行，得是惡業果。",
        "from": "T32n1644_009:0218a19_4",
        "context_with_next_sentence": true
    },
    {
        "source_sentence": "於是時中，正法行、平等行、善行不可得故，一切眾生於此中生，劫濁自然而起。",
        "from": "T32n1644_009:0218a20_19",
        "context_with_next_sentence": true
    },
    {
        "source_sentence": "是時諸人依止麁見麁業，造作種種諸惡，捨命以後更生惡處，苦道退墮無安樂行，是時眾生多生地獄、畜生、餓鬼、阿脩羅道。",
        "from": "T32n1644_009:0218a23_17",
        "context_with_next_sentence": true
    },
    {
        "source_sentence": "是時人家一時沒盡，縱餘殘人各各分散。",
        "from": "T32n1644_009:0218a24_14",
        "context_with_next_sentence": true
    },
    {
        "source_sentence": "此散人不行正法、起種種惡業，能感壽命短促乃至愚癡邪見。",
        "from": "T32n1644_009:0218a26_3",
        "context_with_next_sentence": true
    },
    {
        "source_sentence": "「是時劫末餘七日在，於七日中，手執草木即成刀杖，由此器仗互相殘害、怖畏困死。",
        "from": "T32n1644_009:0218a28_1",
        "context_with_next_sentence": true
    },
    {
        "source_sentence": "是時諸人怖懼刀杖逃竄林藪，或渡江水隱蔽孤洲，或入坑窟以避災難，或時相見仍各驚走恐怖失心，或時仆地譬如麞鹿遭逢獵師，是時諸人更遞相見怖畏如是。",
        "from": "T32n1644_009:0218b02_15",
        "context_with_next_sentence": true
    },
    {
        "source_sentence": "是七日中，刀兵橫死其數無量，設有在者各散別處。",
        "from": "T32n1644_009:0218b03_19",
        "context_with_next_sentence": true
    },
    {
        "source_sentence": "時有一人合集剡浮提男女，唯餘一萬，留為當來人種。",
        "from": "T32n1644_009:0218b05_4",
        "context_with_next_sentence": true
    },
    {
        "source_sentence": "於是時中皆行非法，唯此萬人能治善行，諸善鬼神欲令人種不斷絕故，擁護是人，以好滋味令入毛孔，以業力故於劫中間，留人種子自然不斷。",
        "from": "T32n1644_009:0218b08_10",
        "context_with_next_sentence": true
    },
    {
        "source_sentence": "過七日後，是大刀兵一時息滅，一切惡鬼皆悉捨去，隨諸眾生種種須欲，衣服飲食等應念所須，天即雨下，陰陽調和美味出生，身形可愛相好還復，一切善法自然而起。",
        "from": "T32n1644_009:0218b12_6",
        "context_with_next_sentence": true
    },
    {
        "source_sentence": "清涼寂靖安樂無病大悲入心，由大悲故大慈入心，由大慈故無惱害意，由無害意互得相見，生喜樂心、生忍受心、生無厭心，共相携持不相捨離。",
        "from": "T32n1644_009:0218b15_12",
        "context_with_next_sentence": true
    },
    {
        "source_sentence": "譬如相愛親友久不相見，忽得聚集，生喜樂心、生忍受心、生無厭心，共相携持不相捨離；",
        "from": "T32n1644_009:0218b17_12",
        "context_with_next_sentence": true
    },
    {
        "source_sentence": "時人相見亦復如是，因相愛念男女共居。",
        "from": "T32n1644_009:0218b18_11",
        "context_with_next_sentence": true
    },
    {
        "source_sentence": "是前劫人壽命十歲，後劫人民從其而生，壽命最長、色形奇特、威德最勝、神力自在、資生具足，壽命二十千歲。",
        "from": "T32n1644_009:0218b21_1",
        "context_with_next_sentence": true
    },
    {
        "source_sentence": "是時眾生如此，功德自然得成。",
        "from": "T32n1644_009:0218b21_15",
        "context_with_next_sentence": true
    },
    {
        "source_sentence": "云何如此？",
        "from": "T32n1644_009:0218b21_20",
        "context_with_next_sentence": true
    },
    {
        "source_sentence": "法行、平等行、善行是其果報。",
        "from": "T32n1644_009:0218b22_13",
        "context_with_next_sentence": true
    },
    {
        "source_sentence": "是時諸人與種種善法相應，身善行、口善行、意善行，捨壽命後生善道及天道，捨壽命已還生人道，生人道已自然賢善，自性清淨、自性道德，心性和雅、戒品具足、常行勝善，遠離殺生、偷盜、邪婬、妄語、兩舌、惡口、綺語，無貪欲心、無瞋恚心，捨邪見法修行正見，恭敬父母、沙門婆羅門、親友尊長，與種種善法相應。",
        "from": "T32n1644_009:0218b29_10",
        "context_with_next_sentence": true
    },
    {
        "source_sentence": "是業能感長壽、能感無病、能感色形端正、能感身有威德、能感富貴家生、能感大智，如是善業日夜生長。",
        "from": "T32n1644_009:0218c02_17",
        "context_with_next_sentence": true
    },
    {
        "source_sentence": "是時諸人依福德行生無量功德，捨壽命後更生天道及以善道，善道中住久久時節。",
        "from": "T32n1644_009:0218c04_15",
        "context_with_next_sentence": true
    },
    {
        "source_sentence": "如是初劫，中間由大刀兵究竟窮盡，次第三劫來續，二十千歲是劫中間第一壽量。",
        "from": "T32n1644_009:0218c06_12",
        "context_with_next_sentence": true
    },
    {
        "source_sentence": "是人從前二十千歲人所生，是人壽命最長、色形奇特、威德最勝、神力自在、資生具足，壽命四十千歲。",
        "from": "T32n1644_009:0218c08_20",
        "context_with_next_sentence": true
    },
    {
        "source_sentence": "時諸眾生如此，功德自然得成。",
        "from": "T32n1644_009:0218c09_13",
        "context_with_next_sentence": true
    },
    {
        "source_sentence": "云何如此？",
        "from": "T32n1644_009:0218c09_18",
        "context_with_next_sentence": true
    },
    {
        "source_sentence": "法行、平等行、善行是其果報。",
        "from": "T32n1644_009:0218c10_12",
        "context_with_next_sentence": true
    },
    {
        "source_sentence": "是時諸人與種種善法相應，身善行、口善行、意善行，捨壽命已生善道及天道，捨天壽命還生人中，生人中已自然賢善，自性清淨、自性道德，心性和雅、戒品具足、常行勝善，遠離殺生、偷盜、邪婬、妄語、兩舌、惡口、綺語，無貪欲心、無瞋恚心，捨於邪見修行正見，恭敬父母、沙門婆羅門、親友尊長，與種種善法相應。",
        "from": "T32n1644_009:0218c17_10",
        "context_with_next_sentence": true
    },
    {
        "source_sentence": "是業能感長壽、能感無病、能感色形端正、能感身有威德、能感富貴家生、能感大智，如是善業日夜生長。",
        "from": "T32n1644_009:0218c19_17",
        "context_with_next_sentence": true
    },
    {
        "source_sentence": "是時諸人依福德行增長無量功德，捨壽命後更生天道及以善道，善道中住久久時節。",
        "from": "T32n1644_009:0218c21_16",
        "context_with_next_sentence": true
    },
    {
        "source_sentence": "如是說名第三劫，中間第二壽量四十千歲。",
        "from": "T32n1644_009:0218c22_16",
        "context_with_next_sentence": true
    },
    {
        "source_sentence": "次復諸人從四十千歲人所生，是人壽命最長、身形奇特、威德最勝、神力自在、資生具足，壽命六十千歲。",
        "from": "T32n1644_009:0218c25_4",
        "context_with_next_sentence": true
    },
    {
        "source_sentence": "是時諸人與種種善法相應，身善行、口善行、意善行，捨壽命已生善道及天道，捨天道已還生人中，生人中已自然賢善，自性清淨、自性道德，心性和雅，戒品具足，常行勝善，遠離殺生、偷盜、邪婬、妄語、兩舌、惡口、綺語，無貪欲心、無瞋恚心，捨邪見法修行正法，恭敬父母，沙門婆羅門，親友尊長，與種種善法相應。",
        "from": "T32n1644_009:0219a03_2",
        "context_with_next_sentence": true
    },
    {
        "source_sentence": "是業能感長壽、能感無病、能感色形端正、能感身有威德、能感富貴家生、能感大智，如是善業日夜生長。",
        "from": "T32n1644_009:0219a05_8",
        "context_with_next_sentence": true
    },
    {
        "source_sentence": "是時諸人依福德行生無量功德，捨壽命後更生天道及以善道，善道中住久久時節。",
        "from": "T32n1644_009:0219a07_7",
        "context_with_next_sentence": true
    },
    {
        "source_sentence": "如是說名第三劫，中間第二壽量六十千歲。",
        "from": "T32n1644_009:0219a08_7",
        "context_with_next_sentence": true
    },
    {
        "source_sentence": "次是諸人從六十千歲人所生，是人壽命最長、色形奇特、威德最勝、神力自在、資生具足，壽命八十千歲。",
        "from": "T32n1644_009:0219a10_14",
        "context_with_next_sentence": true
    },
    {
        "source_sentence": "如是閻浮提劫中間，所生眾生壽量長遠，究竟極此八十千年，是時女人年五百歲爾乃行嫁。",
        "from": "T32n1644_009:0219a12_15",
        "context_with_next_sentence": true
    },
    {
        "source_sentence": "是時諸人唯有七病，謂大小便利、寒、熱、欲心、飢、老。",
        "from": "T32n1644_009:0219a13_22",
        "context_with_next_sentence": true
    },
    {
        "source_sentence": "如是時中，一切國土富貴豐樂，無有怨賊及以盜竊，州郡縣邑民人村落，更相次比雞鳴相聞，耕種雖少收實巨多。",
        "from": "T32n1644_009:0219a16_10",
        "context_with_next_sentence": true
    },
    {
        "source_sentence": "是時諸人受功用果少，用宿世善業果多，舍宅車乘衣服財寶，生生之資稱意具足，雖復受用終身不壞。",
        "from": "T32n1644_009:0219a18_16",
        "context_with_next_sentence": true
    },
    {
        "source_sentence": "是時諸人安坐受樂，無所馳求，壽命八十千歲，住阿僧祇年乃至眾生未造十惡。",
        "from": "T32n1644_009:0219a20_12",
        "context_with_next_sentence": true
    },
    {
        "source_sentence": "從起十惡業道時節，壽命因此十惡減，度一百年則減十歲，次復百年復減十歲，次第漸減至餘十歲，最後十歲住不復減。",
        "from": "T32n1644_009:0219a23_8",
        "context_with_next_sentence": true
    },
    {
        "source_sentence": "長極八萬，短至十年；",
        "from": "T32n1644_009:0219a23_18",
        "context_with_next_sentence": true
    },
    {
        "source_sentence": "若佛不出世，次第如此；",
        "from": "T32n1644_009:0219a24_9",
        "context_with_next_sentence": true
    },
    {
        "source_sentence": "若佛出世，如正法住時，眾生壽命暫住不減，隨正法稍減壽命漸減。",
        "from": "T32n1644_009:0219a25_18",
        "context_with_next_sentence": true
    },
    {
        "source_sentence": "」佛世尊說。",
        "from": "T32n1644_009:0219a26_4",
        "context_with_next_sentence": true
    },
    {
        "source_sentence": "如是我聞。",
        "from": "T32n1644_009:0219a26_9",
        "context_with_next_sentence": true
    },
    {
        "source_sentence": "3 飢餓品小三災飢餓災品第三佛世尊說：",
        "from": "T32n1644_009:0219a28_4",
        "context_with_next_sentence": true
    },
    {
        "source_sentence": "「一小劫者名為一劫，餘如前說，乃至八十小劫名一大劫。",
        "from": "T32n1644_009:0219a29_9",
        "context_with_next_sentence": true
    },
    {
        "source_sentence": "云何八十小劫名一大劫？",
        "from": "T32n1644_009:0219b01_2",
        "context_with_next_sentence": true
    },
    {
        "source_sentence": "佛說劫中世界散壞，劫中世界散壞已住，劫中世界起成，劫中世界起成已住。",
        "from": "T32n1644_009:0219b02_17",
        "context_with_next_sentence": true
    },
    {
        "source_sentence": "」「世尊！",
        "from": "T32n1644_009:0219b02_22",
        "context_with_next_sentence": true
    },
    {
        "source_sentence": "散壞等劫其數云何？",
        "from": "T32n1644_009:0219b03_8",
        "context_with_next_sentence": true
    },
    {
        "source_sentence": "」佛言：",
        "from": "T32n1644_009:0219b03_12",
        "context_with_next_sentence": true
    },
    {
        "source_sentence": "「比丘！",
        "from": "T32n1644_009:0219b03_16",
        "context_with_next_sentence": true
    },
    {
        "source_sentence": "經二十小劫世界散壞，次經二十小劫世界散壞已住，次經二十小劫世界起成，次經二十小劫起成已住。",
        "from": "T32n1644_009:0219b06_2",
        "context_with_next_sentence": true
    },
    {
        "source_sentence": "是二十小劫世界起得住中，第三劫小災起時，由大飢餓是劫究竟。",
        "from": "T32n1644_009:0219b07_12",
        "context_with_next_sentence": true
    },
    {
        "source_sentence": "於是時中災初欲起，由飢餓、由困苦、由天亢旱，是時剡浮提中，一切國土所有人民遭大疾疫，一切鬼神起瞋惡心損害世人。",
        "from": "T32n1644_009:0219b10_8",
        "context_with_next_sentence": true
    },
    {
        "source_sentence": "是時一切人民壽命短促，唯住十歲，身形矬小，或二搩手或三搩手。",
        "from": "T32n1644_009:0219b11_20",
        "context_with_next_sentence": true
    },
    {
        "source_sentence": "所可資食稊稗為上，人髮為衣以為上服，唯有刀杖以自莊嚴。",
        "from": "T32n1644_009:0219b13_7",
        "context_with_next_sentence": true
    },
    {
        "source_sentence": "是時諸人不行正法，非法貪著恒所染污，非理貪愛之所逼使，邪法欺張起諸過惡，佷戾難教不能行善，不知作福不救苦難，與邪惡法日夜相應，或身口意起三邪行，不能遠離殺生、偷盜、邪婬、妄語、兩舌、惡口、綺語、貪愛、瞋恚、邪見，不知恭敬父母師僧、沙門婆羅門及親友尊長，恣心所起種種惡業。",
        "from": "T32n1644_009:0219b20_2",
        "context_with_next_sentence": true
    },
    {
        "source_sentence": "此業能感壽命短促、能感病疾、能感色形醜陋、能感身無威德、能感卑賤家生、能感貧窮困苦、能感愚癡邪見，如是諸業日夜生長。",
        "from": "T32n1644_009:0219b23_2",
        "context_with_next_sentence": true
    },
    {
        "source_sentence": "如是人者與重煩惱惡業相應，由極重邪行故，二三年中天不降雨，由大旱故，穀貴飢饉舍羅柯行。",
        "from": "T32n1644_009:0219b25_6",
        "context_with_next_sentence": true
    },
    {
        "source_sentence": "是時人民微有勢力，見他有少資糧便往奪食，皆由飢所逼故。",
        "from": "T32n1644_009:0219b26_14",
        "context_with_next_sentence": true
    },
    {
        "source_sentence": "一切眾病飢餓為上，以此因緣，於一日夜飢餓死者其數無量。",
        "from": "T32n1644_009:0219b28_3",
        "context_with_next_sentence": true
    },
    {
        "source_sentence": "末劫眾生如是，過失自然而生。",
        "from": "T32n1644_009:0219b28_17",
        "context_with_next_sentence": true
    },
    {
        "source_sentence": "云何如爾？",
        "from": "T32n1644_009:0219b29_2",
        "context_with_next_sentence": true
    },
    {
        "source_sentence": "若人行不善行、非法行、不平等行，得是果報。",
        "from": "T32n1644_009:0219c01_2",
        "context_with_next_sentence": true
    },
    {
        "source_sentence": "於是時中，法行、平等行、善行不可得故，一切眾生於此中生，劫濁自然而起。",
        "from": "T32n1644_009:0219c02_15",
        "context_with_next_sentence": true
    },
    {
        "source_sentence": "是時諸人依止麁見麁業，造作種種諸惡，捨命以後更生惡處，苦道退墮無安樂行，是時眾生多生地獄、畜生、餓鬼、阿修羅道。",
        "from": "T32n1644_009:0219c05_14",
        "context_with_next_sentence": true
    },
    {
        "source_sentence": "時大國土次第空荒，唯小郡縣是其所餘，悉不足言，相去遼遠各在一處。",
        "from": "T32n1644_009:0219c07_5",
        "context_with_next_sentence": true
    },
    {
        "source_sentence": "爾時諸人不行正法，非法貪著恒所染污，非理貪愛之所逼使，邪法欺張起諸過惡，佷戾難教不能行善，不知作福不救苦難，與邪惡法日夜相應，或身口意起三邪行，不能遠離殺生、偷盜、邪婬、妄語、兩舌、惡口、綺語、貪愛、瞋恚、邪見，不能恭敬父母師僧、沙門婆羅門及親友尊長，恣心所起種種惡業。",
        "from": "T32n1644_009:0219c13_18",
        "context_with_next_sentence": true
    },
    {
        "source_sentence": "此業能感壽命短促、能感多病、能感色形醜陋、能感身無威德、能感卑賤家生、能感貧窮困苦、能感愚癡邪見，如是等業日夜相應。",
        "from": "T32n1644_009:0219c16_18",
        "context_with_next_sentence": true
    },
    {
        "source_sentence": "天不降雨，四五年中由大旱故，剡浮提地覓生草菜尚不可得，何況米穀繼諸眾生？",
        "from": "T32n1644_009:0219c18_15",
        "context_with_next_sentence": true
    },
    {
        "source_sentence": "從來人所憎惡不堪食者，謂烏、鵄、鵰鷲、狗、野干，此等禽獸悉取食之，由飢逼故。",
        "from": "T32n1644_009:0219c20_12",
        "context_with_next_sentence": true
    },
    {
        "source_sentence": "一切眾病飢餓為上，以此因緣，於一日夜飢餓死者其數無量。",
        "from": "T32n1644_009:0219c22_1",
        "context_with_next_sentence": true
    },
    {
        "source_sentence": "時小郡縣次復空盡，唯少家在，相去轉遠各在一處。",
        "from": "T32n1644_009:0219c23_4",
        "context_with_next_sentence": true
    },
    {
        "source_sentence": "爾時諸人不行正法，非法貪著恒所染污，非理貪愛之所逼使，邪法欺張起諸過惡，佷戾難教不能行善，不知作福不救苦難，與邪惡法日夜相應，或身口意起三邪行，不能遠離殺生、偷盜、邪婬、兩舌、惡口、綺語、妄言、貪愛、瞋恚、邪見，不能恭敬父母師僧、沙門婆羅門及親友尊長，恣心所起種種惡業。",
        "from": "T32n1644_009:0219c29_16",
        "context_with_next_sentence": true
    },
    {
        "source_sentence": "此業能感壽命短促、能感多病、能感色形醜陋、能感身無威德、能感卑賤家生、能感貧窮困苦、能感愚癡邪見，如是等業日夜相應。",
        "from": "T32n1644_009:0220a03_15",
        "context_with_next_sentence": true
    },
    {
        "source_sentence": "是時六七年間天不降雨，由大旱故，剡浮提人思欲見水尚不可得，何況飲之？",
        "from": "T32n1644_009:0220a05_11",
        "context_with_next_sentence": true
    },
    {
        "source_sentence": "唯四大河水猶深浚與海相通，尚須船度，但有此水可得受用，離此河外無復餘水。",
        "from": "T32n1644_009:0220a07_10",
        "context_with_next_sentence": true
    },
    {
        "source_sentence": "縱有殘民依此水住，採捕黿、鼉、魚、龜等屬水性之類以自資養，由飢逼故。",
        "from": "T32n1644_009:0220a09_3",
        "context_with_next_sentence": true
    },
    {
        "source_sentence": "一切眾病飢餓為上，以此因緣，於一日夜飢餓死者不可稱量。",
        "from": "T32n1644_009:0220a10_10",
        "context_with_next_sentence": true
    },
    {
        "source_sentence": "末劫眾生如此，過失自然而起。",
        "from": "T32n1644_009:0220a11_5",
        "context_with_next_sentence": true
    },
    {
        "source_sentence": "云何如此？",
        "from": "T32n1644_009:0220a11_10",
        "context_with_next_sentence": true
    },
    {
        "source_sentence": "若人行不善行、非法行、不平等行，得此果報。",
        "from": "T32n1644_009:0220a12_11",
        "context_with_next_sentence": true
    },
    {
        "source_sentence": "於是時中，法行、平等行、善行不可得故，一切眾生於此中生，劫濁自然而起。",
        "from": "T32n1644_009:0220a14_4",
        "context_with_next_sentence": true
    },
    {
        "source_sentence": "是時諸人依止麁見麁業，造種種諸惡，捨命以後更生惡處，苦道退墮無安樂行，是時眾生多生地獄、畜生、餓鬼、阿脩羅道。",
        "from": "T32n1644_009:0220a16_21",
        "context_with_next_sentence": true
    },
    {
        "source_sentence": "是所餘家次第空盡，縱復餘人各自星散。",
        "from": "T32n1644_009:0220a17_17",
        "context_with_next_sentence": true
    },
    {
        "source_sentence": "爾時諸人不行正法，非法貪著之所染污，非理貪愛之所逼使，邪法欺張起諸過惡，佷戾難教不能行善，不知作福不救苦難，與邪惡法日夜相應，或身口意起三邪行，不能遠離殺生、偷盜、邪婬、妄語、兩舌、惡口、綺語、貪愛、瞋恚、邪見，不能恭敬父母師僧、沙門婆羅門、親友尊長，恣心所起種種惡業。",
        "from": "T32n1644_009:0220a24_10",
        "context_with_next_sentence": true
    },
    {
        "source_sentence": "此業能感壽命短促、能感多病、能感色形醜陋、能感身無威德、能感卑賤家生、能感貧窮困苦、能感愚癡邪見，如是等業日夜相應。",
        "from": "T32n1644_009:0220a27_8",
        "context_with_next_sentence": true
    },
    {
        "source_sentence": "「是劫中間唯七日在，是七日中一日一夜，飢餓死者其數無量。",
        "from": "T32n1644_009:0220a28_16",
        "context_with_next_sentence": true
    },
    {
        "source_sentence": "縱有在者，各散別處。",
        "from": "T32n1644_009:0220a29_7",
        "context_with_next_sentence": true
    },
    {
        "source_sentence": "時有一人合集剡浮提內男女，共一萬人，留為當來人種。",
        "from": "T32n1644_009:0220b01_13",
        "context_with_next_sentence": true
    },
    {
        "source_sentence": "於此時中多行非法，唯此萬人能行善行，諸善鬼神欲令人種不斷絕故，擁護是人，以好滋味令入毛孔。",
        "from": "T32n1644_009:0220b03_19",
        "context_with_next_sentence": true
    },
    {
        "source_sentence": "以業力故於劫中間，留人種子自然不斷。",
        "from": "T32n1644_009:0220b04_17",
        "context_with_next_sentence": true
    },
    {
        "source_sentence": "過七日後，是大飢餓一時息滅，一切惡鬼皆悉捨去。",
        "from": "T32n1644_009:0220b06_2",
        "context_with_next_sentence": true
    },
    {
        "source_sentence": "時諸眾生種種須欲，衣服飲食等應念所須，天即雨下，陰陽調和美味生出，身形可愛相好還復。",
        "from": "T32n1644_009:0220b08_5",
        "context_with_next_sentence": true
    },
    {
        "source_sentence": "一切善法自然而起，清涼寂靖安樂無病，大悲入心，由大悲故大慈入心，由大慈故無惱害意，由無害意獲得相見，生喜樂心、生忍受心、生無厭心，共相携持不相捨離。",
        "from": "T32n1644_009:0220b12_1",
        "context_with_next_sentence": true
    },
    {
        "source_sentence": "譬如相愛親友久不相見，忽得聚集，生喜樂心、生忍受心、生無厭心，共相携持不相捨離；",
        "from": "T32n1644_009:0220b14_1",
        "context_with_next_sentence": true
    },
    {
        "source_sentence": "時人相見亦復如是，因相愛念男女共居。",
        "from": "T32n1644_009:0220b14_19",
        "context_with_next_sentence": true
    },
    {
        "source_sentence": "是前劫人壽命十歲，後劫人民從其而生，壽命最長、形色奇特、威德最勝、神力自在、資生具足，壽命二十千歲。",
        "from": "T32n1644_009:0220b17_9",
        "context_with_next_sentence": true
    },
    {
        "source_sentence": "是時眾生如此，功德自然得成。",
        "from": "T32n1644_009:0220b18_3",
        "context_with_next_sentence": true
    },
    {
        "source_sentence": "云何如此？",
        "from": "T32n1644_009:0220b18_8",
        "context_with_next_sentence": true
    },
    {
        "source_sentence": "法行、平等行、善行是其果報。",
        "from": "T32n1644_009:0220b19_1",
        "context_with_next_sentence": true
    },
    {
        "source_sentence": "是時諸人與種種善法相應，身善行、口善行、意善行，捨壽命後生善道及天道，捨壽命已還生人道，生人道已自然賢善，自性清淨、自性道德，心性和雅、戒品具足、常行勝善，遠離殺生、偷盜、邪婬、妄語、兩舌、惡口、綺言，無貪欲心、無瞋恚心，捨邪見法修行正見，恭敬父母、沙門婆羅門、親友尊長，與種種善法相應。",
        "from": "T32n1644_009:0220b25_20",
        "context_with_next_sentence": true
    },
    {
        "source_sentence": "是業能感長壽、能感無病、能感形色端正、能感身有威德、能感富貴家生、能感大智，如是善業日夜生長。",
        "from": "T32n1644_009:0220b28_6",
        "context_with_next_sentence": true
    },
    {
        "source_sentence": "是時諸人依福德行生無量功德，捨壽命後更生天道及以善道，善道中住久久時節。",
        "from": "T32n1644_009:0220c01_5",
        "context_with_next_sentence": true
    },
    {
        "source_sentence": "如是劫初，中間由大飢餓究竟窮盡，次餘劫來續，二十千歲是劫中間第一壽量。",
        "from": "T32n1644_009:0220c03_2",
        "context_with_next_sentence": true
    },
    {
        "source_sentence": "是人從前二十千歲人所生，是人壽命最長、形色奇特、威德最勝、神力自在、資生具足，壽命四十千歲。",
        "from": "T32n1644_009:0220c05_8",
        "context_with_next_sentence": true
    },
    {
        "source_sentence": "時諸眾生如是，功德自然得成。",
        "from": "T32n1644_009:0220c06_2",
        "context_with_next_sentence": true
    },
    {
        "source_sentence": "云何如此？",
        "from": "T32n1644_009:0220c06_7",
        "context_with_next_sentence": true
    },
    {
        "source_sentence": "法行、平等行、善行是其果報。",
        "from": "T32n1644_009:0220c06_21",
        "context_with_next_sentence": true
    },
    {
        "source_sentence": "是時諸人與種種善法相應，身善行、口善行、意善行，捨壽命已生善道及天道，捨天壽命還生人中，生人中已自然賢善，自性清淨、自性道德，心性和雅、戒品具足、常行勝善，遠離殺生、偷盜、邪婬、妄語、兩舌、惡口、綺語，無貪欲心、無瞋恚心，捨邪見心修行正見，恭敬父母、沙門婆羅門、親友尊長，與種種善法相應。",
        "from": "T32n1644_009:0220c13_18",
        "context_with_next_sentence": true
    },
    {
        "source_sentence": "是業能感無病、能感色形端正、能感身有威德、能感富貴家生、能感大智，如是善業日夜生長。",
        "from": "T32n1644_009:0220c16_1",
        "context_with_next_sentence": true
    },
    {
        "source_sentence": "是時諸人依福德行增長無量功德，捨壽命後更生天道及以善道，善道中住久久時節。",
        "from": "T32n1644_009:0220c18_1",
        "context_with_next_sentence": true
    },
    {
        "source_sentence": "如是說名第三劫，中間第二壽命四十千歲。",
        "from": "T32n1644_009:0220c19_1",
        "context_with_next_sentence": true
    },
    {
        "source_sentence": "次復諸人從四十千歲所生，是人壽命最長、身形奇特、威德最勝、神力自在、資生具足，壽命六十千歲。",
        "from": "T32n1644_009:0220c21_6",
        "context_with_next_sentence": true
    },
    {
        "source_sentence": "是時諸人與種種善法相應，身善行、口善行、意善行，捨壽命已生善道及天道，捨天道已還生人中，生人中已自然賢善，自性清淨、自性道德，心性和雅、戒品具足、常行勝善，遠離殺生、偷盜、邪婬、妄語、兩舌、惡口、綺語，無貪欲心、無瞋恚心，捨邪見法修行正法，恭敬父母、沙門婆羅門、親友尊長，與種種善法相應。",
        "from": "T32n1644_009:0220c28_5",
        "context_with_next_sentence": true
    },
    {
        "source_sentence": "是業能感長壽、能感無病、能感色形端正、能感身有威德、能感富貴家生、能感大智，如是善業日夜生長。",
        "from": "T32n1644_009:0221a01_12",
        "context_with_next_sentence": true
    },
    {
        "source_sentence": "是時諸人依福德行生無量功德，捨壽命後更生天道及以善道，善道中住久久時節。",
        "from": "T32n1644_009:0221a03_11",
        "context_with_next_sentence": true
    },
    {
        "source_sentence": "如是說名第三劫，中間第三壽量六十千歲。",
        "from": "T32n1644_009:0221a04_10",
        "context_with_next_sentence": true
    },
    {
        "source_sentence": "復次諸人從六十千歲人所生，是人壽命最長、色形奇特、威德最勝、神力自在、資生具足，壽命八十千歲。",
        "from": "T32n1644_009:0221a06_19",
        "context_with_next_sentence": true
    },
    {
        "source_sentence": "如是剡浮提劫中間，所生眾生壽量長遠，究竟極此八十千年，是時女人年五百歲爾乃行嫁。",
        "from": "T32n1644_009:0221a09_1",
        "context_with_next_sentence": true
    },
    {
        "source_sentence": "是時諸人唯有七病，謂大小便利、寒、熱、欲心、飢、老。",
        "from": "T32n1644_009:0221a10_5",
        "context_with_next_sentence": true
    },
    {
        "source_sentence": "如是時中，一切國土富貴豐樂，無有怨賊及以盜竊，州郡縣邑人民村落，更相次比鷄鳴相聞，耕種雖少收實巨多。",
        "from": "T32n1644_009:0221a12_14",
        "context_with_next_sentence": true
    },
    {
        "source_sentence": "是時諸人受功用果少，用宿世善業果多，舍宅車乘衣服財寶、資生之具稱意具足，雖復受用終身不壞。",
        "from": "T32n1644_009:0221a15_2",
        "context_with_next_sentence": true
    },
    {
        "source_sentence": "是時諸人安坐受樂，無所馳求，壽命八十千歲，住阿僧祇年乃至眾生未造十惡。",
        "from": "T32n1644_009:0221a16_17",
        "context_with_next_sentence": true
    },
    {
        "source_sentence": "從起十惡業道時節，壽命因此十惡減，度一百年則減十歲，復百年復減十歲，次第漸減至餘十歲，最後十歲住不復減。",
        "from": "T32n1644_009:0221a19_12",
        "context_with_next_sentence": true
    },
    {
        "source_sentence": "長極八萬，短至十年；",
        "from": "T32n1644_009:0221a20_2",
        "context_with_next_sentence": true
    },
    {
        "source_sentence": "若佛不出世，次第如此；",
        "from": "T32n1644_009:0221a20_13",
        "context_with_next_sentence": true
    },
    {
        "source_sentence": "若佛出世，如正法住時，眾生壽命暫住不減，隨正法稍減壽命漸減。",
        "from": "T32n1644_009:0221a22_3",
        "context_with_next_sentence": true
    },
    {
        "source_sentence": "」佛世尊說。",
        "from": "T32n1644_009:0221a22_9",
        "context_with_next_sentence": true
    },
    {
        "source_sentence": "如是我聞。",
        "from": "T32n1644_009:0221a22_14",
        "context_with_next_sentence": true
    },
    {
        "source_sentence": "立世阿毘曇論卷第九",
        "from": "T32n1644_009:0221a23_100",
        "context_with_next_sentence": false
    }
]