{
    "T05n0220_106:0584b15_0": "大般若波羅蜜多經卷第一百六",
    "T05n0220_106:0584b17_0": "三藏法師玄奘奉　詔譯",
    "T05n0220_106:0584b18_0": "初分校量功德品第三十之四",
    "T05n0220_106:0584b19_0": "爾時，會中所有四大王眾天乃至色究竟天，同時化作種種天花、衣服、瓔珞及香鬘等，踊身虛空而散佛上，合掌恭敬俱白佛言：「願此般若波羅蜜多在贍部洲人中久住。",
    "T05n0220_106:0584b22_1": "何以故？",
    "T05n0220_106:0584b23_0": "乃至般若波羅蜜多在贍部洲人中流布，當知此處佛寶、法寶、苾芻僧寶久住不滅，於此三千大千世界乃至十方無量、無數、無邊佛國亦復如是，由此菩薩摩訶薩眾及殊勝行亦可了知。",
    "T05n0220_106:0584b27_1": "世尊！",
    "T05n0220_106:0584b27_2": "隨諸方邑有善男子、善女人等，以淨信心書持如是甚深般若波羅蜜多恭敬供養，當知是處有妙光明，除滅闇冥生諸勝利。」",
    "T05n0220_106:0584c01_3": "爾時，佛告天帝釋等諸天眾言：「如是！",
    "T05n0220_106:0584c02_4": "如是！",
    "T05n0220_106:0584c02_5": "如汝所說。",
    "T05n0220_106:0584c02_6": "乃至般若波羅蜜多在贍部洲人中流布，當知此處佛寶、法寶、苾芻僧寶久住不滅，於此三千大千世界乃至十方無量、無數、無邊佛國亦復如是，由此菩薩摩訶薩眾及殊勝行亦可了知。",
    "T05n0220_106:0584c06_7": "隨諸方邑有善男子、善女人等，以淨信心書持如是甚深般若波羅蜜多恭敬供養，當知是處有妙光明，除滅闇冥生諸勝利。」",
    "T05n0220_106:0584c09_8": "時，諸天眾復化種種上妙天花、衣服、瓔珞及香鬘等而散佛上，重白佛言：「若善男子、善女人等於此般若波羅蜜多，至心聽聞、受持、讀誦、精勤修學、如理思惟，廣為有情宣說流布。",
    "T05n0220_106:0584c13_9": "是善男子、善女人等魔及眷屬不得其便，我等諸天亦常隨逐是善男子、善女人等勤加擁護令無損惱。",
    "T05n0220_106:0584c15_10": "何以故？",
    "T05n0220_106:0584c16_11": "是善男子、善女人等我等諸天敬事如佛，或如近佛尊重法故。」",
    "T05n0220_106:0584c18_0": "爾時，天帝釋白佛言：「世尊！",
    "T05n0220_106:0584c18_1": "若善男子、善女人等於此般若波羅蜜多，至心聽聞、受持、讀誦、精勤修學、如理思惟，廣為有情宣說流布，是善男子、善女人等非少善根能辦是事，定於先世無量佛所，多集善根、多發正願、多供養佛、多善知識之所攝受，乃能於此甚深般若波羅蜜多，至心聽聞、受持、讀誦、精勤修學、如理思惟，廣為有情宣說流布。",
    "T05n0220_106:0584c25_2": "世尊！",
    "T05n0220_106:0584c25_3": "欲得諸佛一切智智，當求般若波羅蜜多，欲得般若波羅蜜多，當求諸佛一切智智。",
    "T05n0220_106:0584c27_4": "何以故？",
    "T05n0220_106:0584c27_5": "諸佛所得一切智智，皆從般若波羅蜜多而得生故，如是般若波羅蜜多，皆從諸佛一切智智而得生故。",
    "T05n0220_106:0585a01_6": "所以者何？",
    "T05n0220_106:0585a01_7": "諸佛所得一切智智，不異般若波羅蜜多，如是般若波羅蜜多，不異諸佛一切智智，諸佛所得一切智智與此般若波羅蜜多，當知無二亦無二分。」",
    "T05n0220_106:0585a04_8": "爾時，佛告天帝釋言：「如是！",
    "T05n0220_106:0585a05_9": "如是！",
    "T05n0220_106:0585a05_10": "如汝所說。",
    "T05n0220_106:0585a05_11": "憍尸迦！",
    "T05n0220_106:0585a05_12": "欲得諸佛一切智智，當求般若波羅蜜多，欲得般若波羅蜜多，當求諸佛一切智智。",
    "T05n0220_106:0585a07_13": "何以故？",
    "T05n0220_106:0585a08_0": "諸佛所得一切智智皆從般若波羅蜜多而得生故，如是般若波羅蜜多，皆從諸佛一切智智而得生故。",
    "T05n0220_106:0585a10_1": "所以者何？",
    "T05n0220_106:0585a10_2": "諸佛所得一切智智，不異般若波羅蜜多，如是般若波羅蜜多不異諸佛一切智智，諸佛所得一切智智與此般若波羅蜜多，當知無二亦無二分，是故般若波羅蜜多功德威神甚為希有。」",
    "T05n0220_106:0585a15_0": "爾時，具壽慶喜白佛言：「世尊！",
    "T05n0220_106:0585a15_1": "何緣不廣稱讚布施波羅蜜多、淨戒波羅蜜多、安忍波羅蜜多、精進波羅蜜多、靜慮波羅蜜多，但廣稱讚般若波羅蜜多？",
    "T05n0220_106:0585a18_2": "「世尊！",
    "T05n0220_106:0585a18_3": "何緣不廣稱讚內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，但廣稱讚般若波羅蜜多？",
    "T05n0220_106:0585a22_4": "「世尊！",
    "T05n0220_106:0585a22_5": "何緣不廣稱讚真如、法界、法性、不虛妄性、不變異性、平等性、離生性、法定、法住、實際、虛空界、不思議界，但廣稱讚般若波羅蜜多？",
    "T05n0220_106:0585a25_6": "「世尊！",
    "T05n0220_106:0585a25_7": "何緣不廣稱讚苦聖諦、集聖諦、滅聖諦、道聖諦，但廣稱讚般若波羅蜜多？",
    "T05n0220_106:0585a27_8": "「世尊！",
    "T05n0220_106:0585a27_9": "何緣不廣稱讚四靜慮、四無量、四無色定，但廣稱讚般若波羅蜜多？",
    "T05n0220_106:0585a29_10": "「世尊！",
    "T05n0220_106:0585a29_11": "何緣不廣稱讚八解脫、八勝處、九次第定、十遍處，但廣稱讚般若波羅蜜多？",
    "T05n0220_106:0585b01_12": "「世尊！",
    "T05n0220_106:0585b02_13": "何緣不廣稱讚四念住、四正斷、四神足、五根、五力、七等覺支、八聖道支，但廣稱讚般若波羅蜜多？",
    "T05n0220_106:0585b04_14": "「世尊！",
    "T05n0220_106:0585b04_15": "何緣不廣稱讚空解脫門、無相解脫門、無願解脫門，但廣稱讚般若波羅蜜多？",
    "T05n0220_106:0585b06_16": "「世尊！",
    "T05n0220_106:0585b06_17": "何緣不廣稱讚五眼、六神通，但廣稱讚般若波羅蜜多？",
    "T05n0220_106:0585b07_18": "「世尊！",
    "T05n0220_106:0585b07_19": "何緣不廣稱讚佛十力、四無所畏、四無礙解、大慈、大悲、大喜、大捨、十八佛不共法，但廣稱讚般若波羅蜜多？",
    "T05n0220_106:0585b09_20": "「世尊！",
    "T05n0220_106:0585b10_0": "何緣不廣稱讚無忘失法、恒住捨性，但廣稱讚般若波羅蜜多？",
    "T05n0220_106:0585b11_1": "「世尊！",
    "T05n0220_106:0585b11_2": "何緣不廣稱讚一切智、道相智、一切相智，但廣稱讚般若波羅蜜多？",
    "T05n0220_106:0585b13_3": "「世尊！",
    "T05n0220_106:0585b13_4": "何緣不廣稱讚一切陀羅尼門、一切三摩地門，但廣稱讚般若波羅蜜多？",
    "T05n0220_106:0585b14_5": "「世尊！",
    "T05n0220_106:0585b14_6": "何緣不廣稱讚菩薩摩訶薩行，但廣稱讚般若波羅蜜多？",
    "T05n0220_106:0585b16_7": "「世尊！",
    "T05n0220_106:0585b16_8": "何緣不廣稱讚阿耨多羅三藐三菩提，但廣稱讚般若波羅蜜多？」",
    "T05n0220_106:0585b18_0": "佛言：「慶喜！",
    "T05n0220_106:0585b18_1": "汝今當知由此般若波羅蜜多與彼布施波羅蜜多、淨戒波羅蜜多、安忍波羅蜜多、精進波羅蜜多、靜慮波羅蜜多為尊為導故，我但廣稱讚般若波羅蜜多。",
    "T05n0220_106:0585b21_2": "「慶喜當知！",
    "T05n0220_106:0585b22_0": "由此般若波羅蜜多與彼內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空為尊為導故，我但廣稱讚般若波羅蜜多。",
    "T05n0220_106:0585b26_1": "「慶喜當知！",
    "T05n0220_106:0585b27_2": "由此般若波羅蜜多與彼真如、法界、法性、不虛妄性、不變異性、平等性、離生性、法定、法住、實際、虛空界、不思議界為尊為導故，我但廣稱讚般若波羅蜜多。",
    "T05n0220_106:0585c01_3": "「慶喜當知！",
    "T05n0220_106:0585c01_4": "由此般若波羅蜜多與彼苦聖諦、集聖諦、滅聖諦、道聖諦為尊為導故，我但廣稱讚般若波羅蜜多。",
    "T05n0220_106:0585c04_0": "「慶喜當知！",
    "T05n0220_106:0585c04_1": "由此般若波羅蜜多與彼四靜慮、四無量、四無色定為尊為導故，我但廣稱讚般若波羅蜜多。",
    "T05n0220_106:0585c06_2": "「慶喜當知！",
    "T05n0220_106:0585c06_3": "由此般若波羅蜜多與彼八解脫、八勝處、九次第定、十遍處為尊為導故，我但廣稱讚般若波羅蜜多。",
    "T05n0220_106:0585c08_4": "「慶喜當知！",
    "T05n0220_106:0585c09_5": "由此般若波羅蜜多與彼四念住、四正斷、四神足、五根、五力、七等覺支、八聖道支為尊為導故，我但廣稱讚般若波羅蜜多。",
    "T05n0220_106:0585c11_6": "「慶喜當知！",
    "T05n0220_106:0585c12_7": "由此般若波羅蜜多與彼空解脫門、無相解脫門、無願解脫門為尊為導故，我但廣稱讚般若波羅蜜多。",
    "T05n0220_106:0585c14_8": "「慶喜當知！",
    "T05n0220_106:0585c14_9": "由此般若波羅蜜多與彼五眼、六神通為尊為導故，我但廣稱讚般若波羅蜜多。",
    "T05n0220_106:0585c16_10": "「慶喜當知！",
    "T05n0220_106:0585c16_11": "由此般若波羅蜜多與彼佛十力、四無所畏、四無礙解、大慈、大悲、大喜、大捨、十八佛不共法為尊為導故，我但廣稱讚般若波羅蜜多。",
    "T05n0220_106:0585c19_12": "「慶喜當知！",
    "T05n0220_106:0585c19_13": "由此般若波羅蜜多與彼無忘失法、恒住捨性為尊為導故，我但廣稱讚般若波羅蜜多。",
    "T05n0220_106:0585c21_14": "「慶喜當知！",
    "T05n0220_106:0585c22_15": "由此般若波羅蜜多與彼一切智、道相智、一切相智為尊為導故，我但廣稱讚般若波羅蜜多。",
    "T05n0220_106:0585c24_16": "「慶喜當知！",
    "T05n0220_106:0585c24_17": "由此般若波羅蜜多與彼一切陀羅尼門、一切三摩地門為尊為導故，我但廣稱讚般若波羅蜜多。",
    "T05n0220_106:0585c26_18": "「慶喜當知！",
    "T05n0220_106:0585c26_19": "由此般若波羅蜜多與彼菩薩摩訶薩行為尊為導故，我但廣稱讚般若波羅蜜多。",
    "T05n0220_106:0585c28_20": "「慶喜當知！",
    "T05n0220_106:0585c29_0": "由此般若波羅蜜多與彼無上正等菩提為尊為導故，我但廣稱讚般若波羅蜜多。」",
    "T05n0220_106:0586a02_0": "佛言：「慶喜！",
    "T05n0220_106:0586a02_1": "於意云何？",
    "T05n0220_106:0586a02_2": "若不迴向一切智智而修布施波羅蜜多，可名真修布施波羅蜜多不？」",
    "T05n0220_106:0586a04_3": "慶喜答言：「不也！",
    "T05n0220_106:0586a04_4": "世尊！」",
    "T05n0220_106:0586a04_5": "佛言：「慶喜！",
    "T05n0220_106:0586a04_6": "要由迴向一切智智而修布施波羅蜜多，乃可名為真修布施波羅蜜多。」",
    "T05n0220_106:0586a06_7": "佛言：「慶喜！",
    "T05n0220_106:0586a06_8": "於意云何？",
    "T05n0220_106:0586a07_9": "若不迴向一切智智而修淨戒、安忍、精進、靜慮、般若波羅蜜多，可名真修淨戒、安忍、精進、靜慮、般若波羅蜜多不？」",
    "T05n0220_106:0586a09_10": "慶喜答言：「不也！",
    "T05n0220_106:0586a09_11": "世尊！」",
    "T05n0220_106:0586a10_12": "佛言：「慶喜！",
    "T05n0220_106:0586a10_13": "要由迴向一切智智而修淨戒、安忍、精進、靜慮、般若波羅蜜多，乃可名為真修淨戒、安忍、精進、靜慮、般若波羅蜜多故。",
    "T05n0220_106:0586a13_0": "此般若波羅蜜多於彼布施、淨戒、安忍、精進、靜慮波羅蜜多為尊為導故，我但廣稱讚般若波羅蜜多。」",
    "T05n0220_106:0586a15_1": "佛言：「慶喜！",
    "T05n0220_106:0586a15_2": "於意云何？",
    "T05n0220_106:0586a15_3": "若不迴向一切智智而住內空，可名真住內空不？」",
    "T05n0220_106:0586a16_4": "慶喜答言：「不也！",
    "T05n0220_106:0586a17_5": "世尊！」",
    "T05n0220_106:0586a17_6": "佛言：「慶喜！",
    "T05n0220_106:0586a17_7": "要由迴向一切智智而住內空，乃可名為真住內空。」",
    "T05n0220_106:0586a18_8": "佛言：「慶喜！",
    "T05n0220_106:0586a19_9": "於意云何？",
    "T05n0220_106:0586a19_10": "若不迴向一切智智而住外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，可名真住外空乃至無性自性空不？」",
    "T05n0220_106:0586a24_11": "慶喜答言：「不也！",
    "T05n0220_106:0586a24_12": "世尊！」",
    "T05n0220_106:0586a24_13": "佛言：「慶喜！",
    "T05n0220_106:0586a24_14": "要由迴向一切智智而住外空乃至無性自性空，乃可名為真住外空乃至無性自性空故。",
    "T05n0220_106:0586a26_15": "此般若波羅蜜多於彼內空乃至無性自性空為尊為導故，我但廣稱讚般若波羅蜜多。」",
    "T05n0220_106:0586a28_16": "佛言：「慶喜！",
    "T05n0220_106:0586a29_17": "於意云何？",
    "T05n0220_106:0586a29_18": "若不迴向一切智智而住真如，可名真住真如不？」",
    "T05n0220_106:0586b01_19": "慶喜答言：「不也！",
    "T05n0220_106:0586b01_20": "世尊！」",
    "T05n0220_106:0586b01_21": "佛言：「慶喜！",
    "T05n0220_106:0586b02_22": "要由迴向一切智智而住真如，乃可名為真住真如。」",
    "T05n0220_106:0586b03_23": "佛言：「慶喜！",
    "T05n0220_106:0586b03_24": "於意云何？",
    "T05n0220_106:0586b03_25": "若不迴向一切智智而住法界、法性、不虛妄性、不變異性、平等性、離生性、法定、法住、實際、虛空界、不思議界，可名真住法界乃至不思議界不？」",
    "T05n0220_106:0586b06_26": "慶喜答言：「不也！",
    "T05n0220_106:0586b07_27": "世尊！」",
    "T05n0220_106:0586b07_28": "佛言：「慶喜！",
    "T05n0220_106:0586b07_29": "要由迴向一切智智而住法界乃至不思議界，乃可名為真住法界乃至不思議界故。",
    "T05n0220_106:0586b09_30": "此般若波羅蜜多於彼真如乃至不思議界為尊為導故，我但廣稱讚般若波羅蜜多。」",
    "T05n0220_106:0586b11_31": "佛言：「慶喜！",
    "T05n0220_106:0586b11_32": "於意云何？",
    "T05n0220_106:0586b12_0": "若不迴向一切智智而住苦聖諦，可名真住苦聖諦不？」",
    "T05n0220_106:0586b13_1": "慶喜答言：「不也！",
    "T05n0220_106:0586b13_2": "世尊！」",
    "T05n0220_106:0586b13_3": "佛言：「慶喜！",
    "T05n0220_106:0586b14_0": "要由迴向一切智智而住苦聖諦，乃可名為真住苦聖諦。」",
    "T05n0220_106:0586b15_1": "佛言：「慶喜！",
    "T05n0220_106:0586b15_2": "於意云何？",
    "T05n0220_106:0586b15_3": "若不迴向一切智智而住集、滅、道聖諦，可名真住集、滅、道聖諦不？」",
    "T05n0220_106:0586b17_4": "慶喜答言：「不也！",
    "T05n0220_106:0586b17_5": "世尊！」",
    "T05n0220_106:0586b17_6": "佛言：「慶喜！",
    "T05n0220_106:0586b18_7": "要由迴向一切智智而住集、滅、道聖諦，乃可名為真住集、滅、道聖諦故。",
    "T05n0220_106:0586b19_8": "此般若波羅蜜多於彼苦、集、滅、道聖諦為尊為導故，我但廣稱讚般若波羅蜜多。」",
    "T05n0220_106:0586b21_9": "佛言：「慶喜！",
    "T05n0220_106:0586b21_10": "於意云何？",
    "T05n0220_106:0586b22_0": "若不迴向一切智智而修四靜慮，可名真修四靜慮不？」",
    "T05n0220_106:0586b23_1": "慶喜答言：「不也！",
    "T05n0220_106:0586b23_2": "世尊！」",
    "T05n0220_106:0586b23_3": "佛言：「慶喜！",
    "T05n0220_106:0586b24_0": "要由迴向一切智智而修四靜慮，乃可名為真修四靜慮。」",
    "T05n0220_106:0586b25_1": "佛言：「慶喜！",
    "T05n0220_106:0586b25_2": "於意云何？",
    "T05n0220_106:0586b25_3": "若不迴向一切智智而修四無量、四無色定，可名真修四無量、四無色定不？」",
    "T05n0220_106:0586b27_4": "慶喜答言：「不也！",
    "T05n0220_106:0586b27_5": "世尊！」",
    "T05n0220_106:0586b27_6": "佛言：「慶喜！",
    "T05n0220_106:0586b28_7": "要由迴向一切智智而修四無量、四無色定，乃可名為真修四無量、四無色定故。",
    "T05n0220_106:0586b29_8": "此般若波羅蜜多於彼四靜慮、四無量、四無色定為尊為導故，我但廣稱讚般若波羅蜜多。」",
    "T05n0220_106:0586c02_9": "佛言：「慶喜！",
    "T05n0220_106:0586c03_10": "於意云何？",
    "T05n0220_106:0586c03_11": "若不迴向一切智智而修八解脫，可名真修八解脫不？」",
    "T05n0220_106:0586c04_12": "慶喜答言：「不也！",
    "T05n0220_106:0586c05_0": "世尊！」",
    "T05n0220_106:0586c05_1": "佛言：「慶喜！",
    "T05n0220_106:0586c05_2": "要由迴向一切智智而修八解脫，乃可名為真修八解脫。」",
    "T05n0220_106:0586c06_3": "佛言：「慶喜！",
    "T05n0220_106:0586c07_0": "於意云何？",
    "T05n0220_106:0586c07_1": "若不迴向一切智智而修八勝處、九次第定、十遍處，可名真修八勝處、九次第定、十遍處不？」",
    "T05n0220_106:0586c09_2": "慶喜答言：「不也！",
    "T05n0220_106:0586c09_3": "世尊！」",
    "T05n0220_106:0586c09_4": "佛言：「慶喜！",
    "T05n0220_106:0586c10_5": "要由迴向一切智智而修八勝處、九次第定、十遍處，乃可名為真修八勝處、九次第定、十遍處故。",
    "T05n0220_106:0586c12_6": "此般若波羅蜜多於彼八解脫、八勝處、九次第定、十遍處為尊為導故，我但廣稱讚般若波羅蜜多。」",
    "T05n0220_106:0586c14_7": "佛言：「慶喜！",
    "T05n0220_106:0586c14_8": "於意云何？",
    "T05n0220_106:0586c15_0": "若不迴向一切智智而修四念住，可名真修四念住不？」",
    "T05n0220_106:0586c16_1": "慶喜答言：「不也！",
    "T05n0220_106:0586c16_2": "世尊！」",
    "T05n0220_106:0586c16_3": "佛言：「慶喜！",
    "T05n0220_106:0586c17_0": "要由迴向一切智智而修四念住，乃可名為真修四念住。」",
    "T05n0220_106:0586c18_1": "佛言：「慶喜！",
    "T05n0220_106:0586c18_2": "於意云何？",
    "T05n0220_106:0586c18_3": "若不迴向一切智智而修四正斷、四神足、五根、五力、七等覺支、八聖道支，可名真修四正斷、四神足、五根、五力、七等覺支、八聖道支不？」",
    "T05n0220_106:0586c21_4": "慶喜答言：「不也！",
    "T05n0220_106:0586c22_5": "世尊！」",
    "T05n0220_106:0586c22_6": "佛言：「慶喜！",
    "T05n0220_106:0586c22_7": "要由迴向一切智智而修四正斷、四神足、五根、五力、七等覺支、八聖道支，乃可名為真修四正斷、四神足、五根、五力、七等覺支、八聖道支故。",
    "T05n0220_106:0586c25_8": "此般若波羅蜜多於彼四念住、四正斷、四神足、五根、五力、七等覺支、八聖道支為尊為導故，我但廣稱讚般若波羅蜜多。」",
    "T05n0220_106:0586c28_9": "佛言：「慶喜！",
    "T05n0220_106:0586c28_10": "於意云何？",
    "T05n0220_106:0586c28_11": "若不迴向一切智智而修空解脫門，可名真修空解脫門不？」",
    "T05n0220_106:0587a01_12": "慶喜答言：「不也！",
    "T05n0220_106:0587a01_13": "世尊！」",
    "T05n0220_106:0587a01_14": "佛言：「慶喜！",
    "T05n0220_106:0587a01_15": "要由迴向一切智智而修空解脫門，乃可名為真修空解脫門。」",
    "T05n0220_106:0587a03_16": "佛言：「慶喜！",
    "T05n0220_106:0587a03_17": "於意云何？",
    "T05n0220_106:0587a03_18": "若不迴向一切智智而修無相、無願解脫門，可名真修無相、無願解脫門不？」",
    "T05n0220_106:0587a05_19": "慶喜答言：「不也！",
    "T05n0220_106:0587a05_20": "世尊！」",
    "T05n0220_106:0587a06_0": "佛言：「慶喜！",
    "T05n0220_106:0587a06_1": "要由迴向一切智智而修無相、無願解脫門，乃可名為真修無相、無願解脫門故。",
    "T05n0220_106:0587a08_2": "此般若波羅蜜多於彼空解脫門、無相解脫門、無願解脫門為尊為導故，我但廣稱讚般若波羅蜜多。」",
    "T05n0220_106:0587a10_3": "佛言：「慶喜！",
    "T05n0220_106:0587a10_4": "於意云何？",
    "T05n0220_106:0587a10_5": "若不迴向一切智智而修五眼，可名真修五眼不？」",
    "T05n0220_106:0587a12_0": "慶喜答言：「不也！",
    "T05n0220_106:0587a12_1": "世尊！」",
    "T05n0220_106:0587a12_2": "佛言：「慶喜！",
    "T05n0220_106:0587a12_3": "要由迴向一切智智而修五眼，乃可名為真修五眼。」",
    "T05n0220_106:0587a13_4": "佛言：「慶喜！",
    "T05n0220_106:0587a14_5": "於意云何？",
    "T05n0220_106:0587a14_6": "若不迴向一切智智而修六神通，可名真修六神通不？」",
    "T05n0220_106:0587a15_7": "慶喜答言：「不也！",
    "T05n0220_106:0587a16_8": "世尊！」",
    "T05n0220_106:0587a16_9": "佛言：「慶喜！",
    "T05n0220_106:0587a16_10": "要由迴向一切智智而修六神通，乃可名為真修六神通故。",
    "T05n0220_106:0587a17_11": "此般若波羅蜜多於彼五眼、六神通為尊為導故，我但廣稱讚般若波羅蜜多。」",
    "T05n0220_106:0587a19_12": "佛言：「慶喜！",
    "T05n0220_106:0587a19_13": "於意云何？",
    "T05n0220_106:0587a20_0": "若不迴向一切智智而修佛十力，可名真修佛十力不？」",
    "T05n0220_106:0587a21_1": "慶喜答言：「不也！",
    "T05n0220_106:0587a21_2": "世尊！」",
    "T05n0220_106:0587a21_3": "佛言：「慶喜！",
    "T05n0220_106:0587a22_0": "要由迴向一切智智而修佛十力，乃可名為真修佛十力。」",
    "T05n0220_106:0587a23_1": "佛言：「慶喜！",
    "T05n0220_106:0587a23_2": "於意云何？",
    "T05n0220_106:0587a23_3": "若不迴向一切智智而修四無所畏、四無礙解、大慈、大悲、大喜、大捨、十八佛不共法，可名真修四無所畏、四無礙解、大慈、大悲、大喜、大捨、十八佛不共法不？」",
    "T05n0220_106:0587a27_4": "慶喜答言：「不也！",
    "T05n0220_106:0587a27_5": "世尊！」",
    "T05n0220_106:0587a27_6": "佛言：「慶喜！",
    "T05n0220_106:0587a27_7": "要由迴向一切智智而修四無所畏、四無礙解、大慈、大悲、大喜、大捨、十八佛不共法，乃可名為真修四無所畏、四無礙解、大慈、大悲、大喜、大捨、十八佛不共法故。",
    "T05n0220_106:0587b02_8": "此般若波羅蜜多於彼佛十力、四無所畏、四無礙解、大慈、大悲、大喜、大捨、十八佛不共法為尊為導故，我但廣稱讚般若波羅蜜多。」",
    "T05n0220_106:0587b05_9": "佛言：「慶喜！",
    "T05n0220_106:0587b05_10": "於意云何？",
    "T05n0220_106:0587b05_11": "若不迴向一切智智而修無忘失法，可名真修無忘失法不？」",
    "T05n0220_106:0587b07_12": "慶喜答言：「不也！",
    "T05n0220_106:0587b07_13": "世尊！」",
    "T05n0220_106:0587b07_14": "佛言：「慶喜！",
    "T05n0220_106:0587b07_15": "要由迴向一切智智而修無忘失法，乃可名為真修無忘失法。」",
    "T05n0220_106:0587b09_16": "佛言：「慶喜！",
    "T05n0220_106:0587b09_17": "於意云何？",
    "T05n0220_106:0587b09_18": "若不迴向一切智智而修恒住捨性，可名真修恒住捨性不？」",
    "T05n0220_106:0587b11_19": "慶喜答言：「不也！",
    "T05n0220_106:0587b11_20": "世尊！」",
    "T05n0220_106:0587b11_21": "佛言：「慶喜！",
    "T05n0220_106:0587b12_0": "要由迴向一切智智而修恒住捨性，乃可名為真修恒住捨性故。",
    "T05n0220_106:0587b13_1": "此般若波羅蜜多於彼無忘失法、恒住捨性為尊為導故，我但廣稱讚般若波羅蜜多。」",
    "T05n0220_106:0587b15_2": "佛言：「慶喜！",
    "T05n0220_106:0587b15_3": "於意云何？",
    "T05n0220_106:0587b15_4": "若不迴向一切智智而修一切智，可名真修一切智不？」",
    "T05n0220_106:0587b17_5": "慶喜答言：「不也！",
    "T05n0220_106:0587b17_6": "世尊！」",
    "T05n0220_106:0587b17_7": "佛言：「慶喜！",
    "T05n0220_106:0587b17_8": "要由迴向一切智智而修一切智，乃可名為真修一切智。」",
    "T05n0220_106:0587b19_9": "佛言：「慶喜！",
    "T05n0220_106:0587b19_10": "於意云何？",
    "T05n0220_106:0587b19_11": "若不迴向一切智智而修道相智、一切相智，可名真修道相智、一切相智不？」",
    "T05n0220_106:0587b21_12": "慶喜答言：「不也！",
    "T05n0220_106:0587b21_13": "世尊！」",
    "T05n0220_106:0587b21_14": "佛言：「慶喜！",
    "T05n0220_106:0587b22_15": "要由迴向一切智智而修道相智、一切相智，乃可名為真修道相智、一切相智故。",
    "T05n0220_106:0587b23_16": "此般若波羅蜜多於彼一切智、道相智、一切相智為尊為導故，我但廣稱讚般若波羅蜜多。」",
    "T05n0220_106:0587b25_17": "佛言：「慶喜！",
    "T05n0220_106:0587b26_18": "於意云何？",
    "T05n0220_106:0587b26_19": "若不迴向一切智智而修一切陀羅尼門，可名真修一切陀羅尼門不？」",
    "T05n0220_106:0587b28_0": "慶喜答言：「不也！",
    "T05n0220_106:0587b28_1": "世尊！」",
    "T05n0220_106:0587b28_2": "佛言：「慶喜！",
    "T05n0220_106:0587b28_3": "要由迴向一切智智而修一切陀羅尼門，乃可名為真修一切陀羅尼門。」",
    "T05n0220_106:0587c01_4": "佛言：「慶喜！",
    "T05n0220_106:0587c01_5": "於意云何？",
    "T05n0220_106:0587c01_6": "若不迴向一切智智而修一切三摩地門，可名真修一切三摩地門不？」",
    "T05n0220_106:0587c03_7": "慶喜答言：「不也！",
    "T05n0220_106:0587c03_8": "世尊！」",
    "T05n0220_106:0587c04_0": "佛言：「慶喜！",
    "T05n0220_106:0587c04_1": "要由迴向一切智智而修一切三摩地門，乃可名為真修一切三摩地門故。",
    "T05n0220_106:0587c05_2": "此般若波羅蜜多於彼一切陀羅尼門、一切三摩地門為尊為導故，我但廣稱讚般若波羅蜜多。」",
    "T05n0220_106:0587c08_3": "佛言：「慶喜！",
    "T05n0220_106:0587c08_4": "於意云何？",
    "T05n0220_106:0587c08_5": "若不迴向一切智智而修菩薩摩訶薩行，可名真修菩薩摩訶薩行不？」",
    "T05n0220_106:0587c10_6": "慶喜答言：「不也！",
    "T05n0220_106:0587c10_7": "世尊！」",
    "T05n0220_106:0587c10_8": "佛言：「慶喜！",
    "T05n0220_106:0587c10_9": "要由迴向一切智智而修菩薩摩訶薩行，乃可名為真修菩薩摩訶薩行故。",
    "T05n0220_106:0587c12_10": "此般若波羅蜜多於彼菩薩摩訶薩行為尊為導故，我但廣稱讚般若波羅蜜多。」",
    "T05n0220_106:0587c14_11": "佛言：「慶喜！",
    "T05n0220_106:0587c14_12": "於意云何？",
    "T05n0220_106:0587c15_0": "若不迴向一切智智而修無上正等菩提，可名真修無上正等菩提不？」",
    "T05n0220_106:0587c16_1": "慶喜答言：「不也！",
    "T05n0220_106:0587c17_0": "世尊！」",
    "T05n0220_106:0587c17_1": "佛言：「慶喜！",
    "T05n0220_106:0587c17_2": "要由迴向一切智智而修無上正等菩提，乃可名為真修無上正等菩提故。",
    "T05n0220_106:0587c19_3": "此般若波羅蜜多於彼無上正等菩提為尊為導故，我但廣稱讚般若波羅蜜多。」",
    "T05n0220_106:0587c21_0": "具壽慶喜復白佛言：「世尊！",
    "T05n0220_106:0587c21_1": "云何迴向一切智智而修布施波羅蜜多？」",
    "T05n0220_106:0587c22_2": "佛言：「慶喜！",
    "T05n0220_106:0587c22_3": "以無二為方便、無生為方便、無所得為方便，修習布施波羅蜜多，是名迴向一切智智而修布施波羅蜜多。」",
    "T05n0220_106:0587c25_4": "「世尊！",
    "T05n0220_106:0587c25_5": "云何迴向一切智智而修淨戒、安忍、精進、靜慮、般若波羅蜜多？」",
    "T05n0220_106:0587c26_6": "「慶喜！",
    "T05n0220_106:0587c26_7": "以無二為方便，無生為方便、無所得為方便、修習淨戒、安忍、精進、靜慮、般若波羅蜜多，是名迴向一切智智而修淨戒、安忍、精進、靜慮、般若波羅蜜多。」",
    "T05n0220_106:0588a01_8": "「世尊！",
    "T05n0220_106:0588a01_9": "云何迴向一切智智而住內空？」",
    "T05n0220_106:0588a02_10": "「慶喜！",
    "T05n0220_106:0588a02_11": "以無二為方便、無生為方便、無所得為方便，安住內空，是名迴向一切智智而住內空。」",
    "T05n0220_106:0588a04_12": "「世尊！",
    "T05n0220_106:0588a04_13": "云何迴向一切智智而住外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空？」",
    "T05n0220_106:0588a08_14": "「慶喜！",
    "T05n0220_106:0588a08_15": "以無二為方便、無生為方便、無所得為方便，安住外空乃至無性自性空，是名迴向一切智智而住外空乃至無性自性空。」",
    "T05n0220_106:0588a11_16": "「世尊！",
    "T05n0220_106:0588a11_17": "云何迴向一切智智而住真如？」",
    "T05n0220_106:0588a11_18": "「慶喜！",
    "T05n0220_106:0588a12_19": "以無二為方便、無生為方便、無所得為方便，安住真如，是名迴向一切智智而住真如。」",
    "T05n0220_106:0588a14_20": "「世尊！",
    "T05n0220_106:0588a14_21": "云何迴向一切智智而住法界、法性、不虛妄性、不變異性、平等性、離生性、法定、法住、實際、虛空界、不思議界？」",
    "T05n0220_106:0588a16_22": "「慶喜！",
    "T05n0220_106:0588a16_23": "以無二為方便、無生為方便、無所得為方便，安住法界乃至不思議界，是名迴向一切智智而住法界乃至不思議界。」",
    "T05n0220_106:0588a19_24": "「世尊！",
    "T05n0220_106:0588a19_25": "云何迴向一切智智而住苦聖諦？」",
    "T05n0220_106:0588a20_26": "「慶喜！",
    "T05n0220_106:0588a20_27": "以無二為方便、無生為方便、無所得為方便，安住苦聖諦，是名迴向一切智智而住苦聖諦。」",
    "T05n0220_106:0588a22_28": "「世尊！",
    "T05n0220_106:0588a22_29": "云何迴向一切智智而住集、滅、道聖諦？」",
    "T05n0220_106:0588a23_30": "「慶喜！",
    "T05n0220_106:0588a23_31": "以無二為方便、無生為方便、無所得為方便，安住集、滅、道聖諦，是名迴向一切智智而住集、滅、道聖諦。」",
    "T05n0220_106:0588a25_32": "「世尊！",
    "T05n0220_106:0588a26_0": "云何迴向一切智智而修四靜慮？」",
    "T05n0220_106:0588a26_1": "「慶喜！",
    "T05n0220_106:0588a26_2": "以無二為方便、無生為方便、無所得為方便，修習四靜慮，是名迴向一切智智而修四靜慮。」",
    "T05n0220_106:0588a29_0": "「世尊！",
    "T05n0220_106:0588a29_1": "云何迴向一切智智而修四無量、四無色定？」",
    "T05n0220_106:0588b01_2": "「慶喜！",
    "T05n0220_106:0588b01_3": "以無二為方便、無生為方便、無所得為方便，修習四無量、四無色定，是名迴向一切智智而修四無量、四無色定。」",
    "T05n0220_106:0588b03_4": "「世尊！",
    "T05n0220_106:0588b04_0": "云何迴向一切智智而修八解脫？」",
    "T05n0220_106:0588b04_1": "「慶喜！",
    "T05n0220_106:0588b04_2": "以無二為方便、無生為方便、無所得為方便，修習八解脫，是名迴向一切智智而修八解脫。」",
    "T05n0220_106:0588b07_0": "「世尊！",
    "T05n0220_106:0588b07_1": "云何迴向一切智智而修八勝處、九次第定、十遍處？」",
    "T05n0220_106:0588b08_2": "「慶喜！",
    "T05n0220_106:0588b08_3": "以無二為方便、無生為方便、無所得為方便，修習八勝處、九次第定、十遍處，是名迴向一切智智而修八勝處、九次第定、十遍處。」",
    "T05n0220_106:0588b11_4": "「世尊！",
    "T05n0220_106:0588b11_5": "云何迴向一切智智而修四念住？」",
    "T05n0220_106:0588b12_6": "「慶喜！",
    "T05n0220_106:0588b12_7": "以無二為方便、無生為方便、無所得為方便，修習四念住，是名迴向一切智智而修四念住。」",
    "T05n0220_106:0588b14_8": "「世尊！",
    "T05n0220_106:0588b14_9": "云何迴向一切智智而修四正斷、四神足、五根、五力、七等覺支、八聖道支？」",
    "T05n0220_106:0588b16_10": "「慶喜！",
    "T05n0220_106:0588b16_11": "以無二為方便、無生為方便、無所得為方便，修習四正斷、四神足、五根、五力、七等覺支、八聖道支，是名迴向一切智智而修四正斷、四神足、五根、五力、七等覺支、八聖道支。」",
    "T05n0220_106:0588b20_12": "「世尊！",
    "T05n0220_106:0588b20_13": "云何迴向一切智智而修空解脫門？」",
    "T05n0220_106:0588b21_14": "「慶喜！",
    "T05n0220_106:0588b21_15": "以無二為方便、無生為方便、無所得為方便，修習空解脫門，是名迴向一切智智而修空解脫門。」",
    "T05n0220_106:0588b23_16": "「世尊！",
    "T05n0220_106:0588b23_17": "云何迴向一切智智而修無相、無願解脫門？」",
    "T05n0220_106:0588b24_18": "「慶喜！",
    "T05n0220_106:0588b24_19": "以無二為方便、無生為方便、無所得為方便，修習無相、無願解脫門，是名迴向一切智智而修無相、無願解脫門。」",
    "T05n0220_106:0588b27_20": "「世尊！",
    "T05n0220_106:0588b27_21": "云何迴向一切智智而修五眼？」",
    "T05n0220_106:0588b28_22": "「慶喜！",
    "T05n0220_106:0588b28_23": "以無二為方便、無生為方便、無所得為方便，修習五眼，是名迴向一切智智而修五眼。」",
    "T05n0220_106:0588c01_24": "「世尊！",
    "T05n0220_106:0588c01_25": "云何迴向一切智智而修六神通？」",
    "T05n0220_106:0588c02_26": "「慶喜！",
    "T05n0220_106:0588c02_27": "以無二為方便、無生為方便、無所得為方便，修習六神通，是名迴向一切智智而修六神通。」",
    "T05n0220_106:0588c04_28": "「世尊！",
    "T05n0220_106:0588c04_29": "云何迴向一切智智而修佛十力？」",
    "T05n0220_106:0588c05_30": "「慶喜！",
    "T05n0220_106:0588c05_31": "以無二為方便、無生為方便、無所得為方便，修習佛十力，是名迴向一切智智而修佛十力。」",
    "T05n0220_106:0588c07_32": "「世尊！",
    "T05n0220_106:0588c07_33": "云何迴向一切智智而修四無所畏、四無礙解、大慈、大悲、大喜、大捨、十八佛不共法？」",
    "T05n0220_106:0588c09_34": "「慶喜！",
    "T05n0220_106:0588c09_35": "以無二為方便、無生為方便、無所得為方便，修習四無所畏、四無礙解、大慈、大悲、大喜、大捨、十八佛不共法，是名迴向一切智智而修四無所畏、四無礙解、大慈、大悲、大喜、大捨、十八佛不共法。」",
    "T05n0220_106:0588c13_36": "「世尊！",
    "T05n0220_106:0588c14_37": "云何迴向一切智智而修無忘失法？」",
    "T05n0220_106:0588c14_38": "「慶喜！",
    "T05n0220_106:0588c15_0": "以無二為方便、無生為方便、無所得為方便，修習無忘失法，是名迴向一切智智而修無忘失法。」",
    "T05n0220_106:0588c17_1": "「世尊！",
    "T05n0220_106:0588c17_2": "云何迴向一切智智而修恒住捨性？」",
    "T05n0220_106:0588c18_3": "「慶喜！",
    "T05n0220_106:0588c18_4": "以無二為方便、無生為方便、無所得為方便，修習恒住捨性，是名迴向一切智智而修恒住捨性。」",
    "T05n0220_106:0588c20_5": "「世尊！",
    "T05n0220_106:0588c20_6": "云何迴向一切智智而修一切智？」",
    "T05n0220_106:0588c21_7": "「慶喜！",
    "T05n0220_106:0588c21_8": "以無二為方便、無生為方便、無所得為方便，修習一切智，是名迴向一切智智而修一切智。」",
    "T05n0220_106:0588c23_9": "「世尊！",
    "T05n0220_106:0588c23_10": "云何迴向一切智智而修道相智、一切相智？」",
    "T05n0220_106:0588c24_11": "「慶喜！",
    "T05n0220_106:0588c24_12": "以無二為方便、無生為方便、無所得為方便，修習道相智、一切相智，是名迴向一切智智而修道相智、一切相智。」",
    "T05n0220_106:0588c27_13": "「世尊！",
    "T05n0220_106:0588c27_14": "云何迴向一切智智而修一切陀羅尼門？」",
    "T05n0220_106:0588c28_15": "「慶喜！",
    "T05n0220_106:0588c28_16": "以無二為方便、無生為方便、無所得為方便，修習一切陀羅尼門，是名迴向一切智智而修一切陀羅尼門。」",
    "T05n0220_106:0589a02_17": "「世尊！",
    "T05n0220_106:0589a02_18": "云何迴向一切智智而修一切三摩地門？」",
    "T05n0220_106:0589a03_19": "「慶喜！",
    "T05n0220_106:0589a03_20": "以無二為方便、無生為方便、無所得為方便，修習一切三摩地門，是名迴向一切智智而修一切三摩地門。」",
    "T05n0220_106:0589a05_21": "「世尊！",
    "T05n0220_106:0589a05_22": "云何迴向一切智智而修菩薩摩訶薩行？」",
    "T05n0220_106:0589a06_23": "「慶喜！",
    "T05n0220_106:0589a06_24": "以無二為方便、無生為方便、無所得為方便，修習菩薩摩訶薩行，是名迴向一切智智而修菩薩摩訶薩行。」",
    "T05n0220_106:0589a09_25": "「世尊！",
    "T05n0220_106:0589a09_26": "云何迴向一切智智而修無上正等菩提？」",
    "T05n0220_106:0589a10_27": "「慶喜！",
    "T05n0220_106:0589a10_28": "以無二為方便、無生為方便、無所得為方便，修習無上正等菩提，是名迴向一切智智而修無上正等菩提。」",
    "T05n0220_106:0589a14_0": "具壽慶喜復白佛言：「世尊！",
    "T05n0220_106:0589a14_1": "以何無二為方便，迴向一切智智，修習布施、淨戒、安忍、精進、靜慮、般若波羅蜜多？",
    "T05n0220_106:0589a16_2": "以何無生為方便、無所得為方便，迴向一切智智，修習布施、淨戒、安忍、精進、靜慮、般若波羅蜜多？",
    "T05n0220_106:0589a18_3": "「世尊！",
    "T05n0220_106:0589a18_4": "以何無二為方便，迴向一切智智，安住內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空？",
    "T05n0220_106:0589a22_5": "以何無生為方便、無所得為方便，迴向一切智智，安住內空乃至無性自性空？",
    "T05n0220_106:0589a24_6": "「世尊！",
    "T05n0220_106:0589a24_7": "以何無二為方便，迴向一切智智，安住真如、法界、法性、不虛妄性、不變異性、平等性、離生性、法定、法住、實際、虛空界、不思議界？",
    "T05n0220_106:0589a27_8": "以何無生為方便、無所得為方便，迴向一切智智，安住真如乃至不思議界？",
    "T05n0220_106:0589a29_9": "「世尊！",
    "T05n0220_106:0589a29_10": "以何無二為方便，迴向一切智智，安住苦、集、滅、道聖諦？",
    "T05n0220_106:0589b01_11": "以何無生為方便、無所得為方便，迴向一切智智，安住苦、集、滅、道聖諦？",
    "T05n0220_106:0589b03_12": "「世尊！",
    "T05n0220_106:0589b03_13": "以何無二為方便，迴向一切智智，修習四靜慮、四無量、四無色定？",
    "T05n0220_106:0589b05_0": "以何無生為方便、無所得為方便，迴向一切智智，修習四靜慮、四無量、四無色定？",
    "T05n0220_106:0589b06_1": "「世尊！",
    "T05n0220_106:0589b06_2": "以何無二為方便，迴向一切智智，修習八解脫、八勝處、九次第定、十遍處？",
    "T05n0220_106:0589b08_3": "以何無生為方便、無所得為方便，迴向一切智智，修習八解脫、八勝處、九次第定、十遍處？",
    "T05n0220_106:0589b10_4": "「世尊！",
    "T05n0220_106:0589b10_5": "以何無二為方便，迴向一切智智，修習四念住、四正斷、四神足、五根、五力、七等覺支、八聖道支？",
    "T05n0220_106:0589b12_6": "以何無生為方便、無所得為方便，迴向一切智智，修習四念住、四正斷、四神足、五根、五力、七等覺支、八聖道支？",
    "T05n0220_106:0589b15_7": "「世尊！",
    "T05n0220_106:0589b15_8": "以何無二為方便，迴向一切智智，修習空解脫門、無相解脫門、無願解脫門？",
    "T05n0220_106:0589b17_9": "以何無生為方便、無所得為方便，迴向一切智智，修習空解脫門、無相解脫門、無願解脫門？",
    "T05n0220_106:0589b19_10": "「世尊！",
    "T05n0220_106:0589b19_11": "以何無二為方便，迴向一切智智，修習五眼、六神通？",
    "T05n0220_106:0589b20_12": "以何無生為方便、無所得為方便，迴向一切智智，修習五眼、六神通？",
    "T05n0220_106:0589b22_0": "大般若波羅蜜多經卷第一百六"
}