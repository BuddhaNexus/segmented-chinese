[
    {
        "source_sentence": "掌中論一卷",
        "from": "T31n1621_001:0884b10_0",
        "context_with_next_sentence": true
    },
    {
        "source_sentence": "陳那菩薩造",
        "from": "T31n1621_001:0884b12_0",
        "context_with_next_sentence": true
    },
    {
        "source_sentence": "三藏法師義淨奉　制譯",
        "from": "T31n1621_001:0884b13_0",
        "context_with_next_sentence": true
    },
    {
        "source_sentence": "論曰：",
        "from": "T31n1621_001:0884b14_2",
        "context_with_next_sentence": true
    },
    {
        "source_sentence": "謂於三界但有假名，實無外境，由妄執故。",
        "from": "T31n1621_001:0884b15_1",
        "context_with_next_sentence": true
    },
    {
        "source_sentence": "今欲為彼未證真者，決擇諸法自性之門，令無倒解，故造斯論。",
        "from": "T31n1621_001:0884b16_9",
        "context_with_next_sentence": true
    },
    {
        "source_sentence": "頌曰：",
        "from": "T31n1621_001:0884b16_12",
        "context_with_next_sentence": true
    },
    {
        "source_sentence": "於繩作蛇解，　　見繩知境無，",
        "from": "T31n1621_001:0884b17_0",
        "context_with_next_sentence": true
    },
    {
        "source_sentence": "若了彼分時，　　知如蛇解謬。",
        "from": "T31n1621_001:0884b18_13",
        "context_with_next_sentence": true
    },
    {
        "source_sentence": "論曰：",
        "from": "T31n1621_001:0884b19_2",
        "context_with_next_sentence": true
    },
    {
        "source_sentence": "如於非遠不分明處唯見繩蛇相似之事，未能了彼差別自性，被惑亂故，定執為蛇。",
        "from": "T31n1621_001:0884b20_20",
        "context_with_next_sentence": true
    },
    {
        "source_sentence": "後時了彼差別法已，知由妄執誑亂生故，但是錯解無有實事。",
        "from": "T31n1621_001:0884b22_7",
        "context_with_next_sentence": true
    },
    {
        "source_sentence": "復於繩處支分差別善觀察時，繩之自體亦不可得。",
        "from": "T31n1621_001:0884b23_11",
        "context_with_next_sentence": true
    },
    {
        "source_sentence": "如是知已，所有繩解，猶如蛇覺，唯有妄識。",
        "from": "T31n1621_001:0884b24_11",
        "context_with_next_sentence": true
    },
    {
        "source_sentence": "如於繩處有惑亂識，亦於彼分毫釐等處知相假藉、無實可得，是故緣繩及分等心所有相狀但唯妄識。",
        "from": "T31n1621_001:0884b26_15",
        "context_with_next_sentence": true
    },
    {
        "source_sentence": "頌曰：",
        "from": "T31n1621_001:0884b27_1",
        "context_with_next_sentence": true
    },
    {
        "source_sentence": "諸有假設事，　　詳觀自性時，",
        "from": "T31n1621_001:0884b28_0",
        "context_with_next_sentence": true
    },
    {
        "source_sentence": "從他皆假名，　　乃至世俗境。",
        "from": "T31n1621_001:0884b29_13",
        "context_with_next_sentence": true
    },
    {
        "source_sentence": "論曰：",
        "from": "T31n1621_001:0884c01_2",
        "context_with_next_sentence": true
    },
    {
        "source_sentence": "如於繩等支分之處別別分析審觀察時，知無實體，唯是妄心。",
        "from": "T31n1621_001:0884c02_11",
        "context_with_next_sentence": true
    },
    {
        "source_sentence": "如是應知，一切諸法但是假名，如瓶衣等物藉埿縷等成，乃至言說識所行境未至破壞名為瓶等。",
        "from": "T31n1621_001:0884c04_15",
        "context_with_next_sentence": true
    },
    {
        "source_sentence": "言「從他」者，謂從世俗言說而有，非於勝義。",
        "from": "T31n1621_001:0884c05_17",
        "context_with_next_sentence": true
    },
    {
        "source_sentence": "頌曰：",
        "from": "T31n1621_001:0884c05_20",
        "context_with_next_sentence": true
    },
    {
        "source_sentence": "無分非見故，　　至極同非有，",
        "from": "T31n1621_001:0884c06_0",
        "context_with_next_sentence": true
    },
    {
        "source_sentence": "但由惑亂心，　　智者不應執。",
        "from": "T31n1621_001:0884c07_13",
        "context_with_next_sentence": true
    },
    {
        "source_sentence": "論曰：",
        "from": "T31n1621_001:0884c08_2",
        "context_with_next_sentence": true
    },
    {
        "source_sentence": "若復執云諸有假事至極微位不可分析、復無方分是實有者，此即猶如空花及兔角等，不可見故、無力能生緣彼識故，所執極微定非實有。",
        "from": "T31n1621_001:0884c11_5",
        "context_with_next_sentence": true
    },
    {
        "source_sentence": "所以須說不可見因，由彼不能安立極微成實有故。",
        "from": "T31n1621_001:0884c12_9",
        "context_with_next_sentence": true
    },
    {
        "source_sentence": "所以者何？",
        "from": "T31n1621_001:0884c12_14",
        "context_with_next_sentence": true
    },
    {
        "source_sentence": "由有方分事差別故。",
        "from": "T31n1621_001:0884c13_4",
        "context_with_next_sentence": true
    },
    {
        "source_sentence": "猶如現見有瓶衣等物、東西北等，方分別故，斯皆現有支分可得。",
        "from": "T31n1621_001:0884c14_15",
        "context_with_next_sentence": true
    },
    {
        "source_sentence": "若言極微是現有者，必有方分，別異性故。",
        "from": "T31n1621_001:0884c15_14",
        "context_with_next_sentence": true
    },
    {
        "source_sentence": "是則應許東西北等支分別故。",
        "from": "T31n1621_001:0884c16_7",
        "context_with_next_sentence": true
    },
    {
        "source_sentence": "此實極微理不成就，亦非一體。",
        "from": "T31n1621_001:0884c17_2",
        "context_with_next_sentence": true
    },
    {
        "source_sentence": "多分成故、見事別故。",
        "from": "T31n1621_001:0884c17_12",
        "context_with_next_sentence": true
    },
    {
        "source_sentence": "一實極微定不可得，如是應捨極微之論。",
        "from": "T31n1621_001:0884c18_10",
        "context_with_next_sentence": true
    },
    {
        "source_sentence": "是故智者了知三界咸是妄情，欲求妙理不應執實。",
        "from": "T31n1621_001:0884c19_13",
        "context_with_next_sentence": true
    },
    {
        "source_sentence": "頌曰：",
        "from": "T31n1621_001:0884c19_16",
        "context_with_next_sentence": true
    },
    {
        "source_sentence": "妄有非實故，　　與所見不同，",
        "from": "T31n1621_001:0884c20_0",
        "context_with_next_sentence": true
    },
    {
        "source_sentence": "由境相虛妄，　　能緣亦非有。",
        "from": "T31n1621_001:0884c21_13",
        "context_with_next_sentence": true
    },
    {
        "source_sentence": "論曰：",
        "from": "T31n1621_001:0884c22_2",
        "context_with_next_sentence": true
    },
    {
        "source_sentence": "若言我亦於彼瓶衣等事許彼自性是不可得，皆是妄識之所分別，然而緣彼相狀亂識是其實有，觀健達婆城及幻人等，其識是有。",
        "from": "T31n1621_001:0884c25_3",
        "context_with_next_sentence": true
    },
    {
        "source_sentence": "設有此識，亦非實故，與所見事不相應故。",
        "from": "T31n1621_001:0884c26_2",
        "context_with_next_sentence": true
    },
    {
        "source_sentence": "此惑亂識，於所緣境作有性解。",
        "from": "T31n1621_001:0884c26_16",
        "context_with_next_sentence": true
    },
    {
        "source_sentence": "彼事自性已明非有，境既是無，能緣妄識亦非實有，云何令彼妄識有耶？",
        "from": "T31n1621_001:0884c28_8",
        "context_with_next_sentence": true
    },
    {
        "source_sentence": "然於世間不曾見有無能生種子有所生芽等？",
        "from": "T31n1621_001:0884c29_9",
        "context_with_next_sentence": true
    },
    {
        "source_sentence": "由斯汝說幻城等喻道理不成。",
        "from": "T31n1621_001:0885a01_4",
        "context_with_next_sentence": true
    },
    {
        "source_sentence": "頌曰：",
        "from": "T31n1621_001:0885a01_7",
        "context_with_next_sentence": true
    },
    {
        "source_sentence": "斯皆是假設，　　善覺者能知，",
        "from": "T31n1621_001:0885a02_0",
        "context_with_next_sentence": true
    },
    {
        "source_sentence": "智人斷煩惱，　　易若除蛇怖。",
        "from": "T31n1621_001:0885a03_13",
        "context_with_next_sentence": true
    },
    {
        "source_sentence": "論曰：",
        "from": "T31n1621_001:0885a04_2",
        "context_with_next_sentence": true
    },
    {
        "source_sentence": "如說三界但有假名，瓶等麁覺既除遣已，知從名言而有其事。",
        "from": "T31n1621_001:0885a05_10",
        "context_with_next_sentence": true
    },
    {
        "source_sentence": "善觀察者能了知已，即於繩處蛇怖除遣；",
        "from": "T31n1621_001:0885a06_8",
        "context_with_next_sentence": true
    },
    {
        "source_sentence": "復審思惟，了彼差別，於繩等處妄執亦無。",
        "from": "T31n1621_001:0885a07_7",
        "context_with_next_sentence": true
    },
    {
        "source_sentence": "如是觀時，一切能生離染之法，易速蠲除煩惱羅網，及諸業果自當斷滅。",
        "from": "T31n1621_001:0885a09_1",
        "context_with_next_sentence": true
    },
    {
        "source_sentence": "有別頌曰：",
        "from": "T31n1621_001:0885a09_6",
        "context_with_next_sentence": true
    },
    {
        "source_sentence": "智人觀俗事，　　當隨俗所行，",
        "from": "T31n1621_001:0885a10_0",
        "context_with_next_sentence": true
    },
    {
        "source_sentence": "欲求煩惱斷，　　要明真勝義。",
        "from": "T31n1621_001:0885a11_13",
        "context_with_next_sentence": true
    },
    {
        "source_sentence": "猶如世人於諸俗事瓶衣等處，以為實有名瓶衣等；",
        "from": "T31n1621_001:0885a13_3",
        "context_with_next_sentence": true
    },
    {
        "source_sentence": "智者亦爾，當順世間而興言說，知非實有。",
        "from": "T31n1621_001:0885a14_2",
        "context_with_next_sentence": true
    },
    {
        "source_sentence": "若樂觀察煩惱過失求解脫者，宜於如是真勝義中周遍推尋、如理作意，於諸境處及能緣妄識煩惱繫縛不復生長。",
        "from": "T31n1621_001:0885a16_13",
        "context_with_next_sentence": true
    },
    {
        "source_sentence": "掌中論一卷",
        "from": "T31n1621_001:0885a17_100",
        "context_with_next_sentence": false
    }
]