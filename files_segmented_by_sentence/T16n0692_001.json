[
    {
        "source_sentence": "佛說作佛形像經",
        "from": "T16n0692_001:0788a14_0",
        "context_with_next_sentence": true
    },
    {
        "source_sentence": "闕譯人名出後漢錄",
        "from": "T16n0692_001:0788a16_0",
        "context_with_next_sentence": true
    },
    {
        "source_sentence": "佛至拘鹽惟國。有諸樹園主，名拘翼。時國王",
        "from": "T16n0692_001:0788a17_0",
        "context_with_next_sentence": true
    },
    {
        "source_sentence": "名優填，年十四。",
        "from": "T16n0692_001:0788a18_7",
        "context_with_next_sentence": true
    },
    {
        "source_sentence": "聞佛當來，王即勅傍臣左右，皆悉嚴駕，王即行迎佛。",
        "from": "T16n0692_001:0788a19_10",
        "context_with_next_sentence": true
    },
    {
        "source_sentence": "遙見佛，心中踊躍歡喜。",
        "from": "T16n0692_001:0788a20_1",
        "context_with_next_sentence": true
    },
    {
        "source_sentence": "王即下車步，罷傍臣、左右持蓋者，王趨迎佛前，以頭面著佛足，繞佛三匝，長跪叉手，白佛言：",
        "from": "T16n0692_001:0788a22_3",
        "context_with_next_sentence": true
    },
    {
        "source_sentence": "「天上、天下人民無有能及佛者！",
        "from": "T16n0692_001:0788a22_18",
        "context_with_next_sentence": true
    },
    {
        "source_sentence": "今佛面目身體行出，光明巍巍，好乃如是，我視佛無有厭極時。",
        "from": "T16n0692_001:0788a24_5",
        "context_with_next_sentence": true
    },
    {
        "source_sentence": "今佛是天上、天下人之師也，佛慈心，所愛者多。",
        "from": "T16n0692_001:0788a25_7",
        "context_with_next_sentence": true
    },
    {
        "source_sentence": "」佛默然不應，王復白佛言：",
        "from": "T16n0692_001:0788a25_20",
        "context_with_next_sentence": true
    },
    {
        "source_sentence": "「人作善者，其得福祐當何趣向？",
        "from": "T16n0692_001:0788a26_12",
        "context_with_next_sentence": true
    },
    {
        "source_sentence": "佛去後，我恐不復見佛，我欲作佛形像，恭敬承事之。",
        "from": "T16n0692_001:0788a27_16",
        "context_with_next_sentence": true
    },
    {
        "source_sentence": "後當得何等福？",
        "from": "T16n0692_001:0788a28_3",
        "context_with_next_sentence": true
    },
    {
        "source_sentence": "願佛哀，為我說之，我欲聞知。",
        "from": "T16n0692_001:0788a28_17",
        "context_with_next_sentence": true
    },
    {
        "source_sentence": "」佛言：",
        "from": "T16n0692_001:0788a28_21",
        "context_with_next_sentence": true
    },
    {
        "source_sentence": "「年少王！",
        "from": "T16n0692_001:0788a29_2",
        "context_with_next_sentence": true
    },
    {
        "source_sentence": "汝所問大善！",
        "from": "T16n0692_001:0788a29_8",
        "context_with_next_sentence": true
    },
    {
        "source_sentence": "聽我言。",
        "from": "T16n0692_001:0788a29_12",
        "context_with_next_sentence": true
    },
    {
        "source_sentence": "聽已，當置心中！",
        "from": "T16n0692_001:0788a29_20",
        "context_with_next_sentence": true
    },
    {
        "source_sentence": "」王言：",
        "from": "T16n0692_001:0788b01_2",
        "context_with_next_sentence": true
    },
    {
        "source_sentence": "「諾！",
        "from": "T16n0692_001:0788b01_5",
        "context_with_next_sentence": true
    },
    {
        "source_sentence": "受教。",
        "from": "T16n0692_001:0788b01_8",
        "context_with_next_sentence": true
    },
    {
        "source_sentence": "」佛告王：",
        "from": "T16n0692_001:0788b01_13",
        "context_with_next_sentence": true
    },
    {
        "source_sentence": "「若作佛形像，其得福祐，我悉為汝說之。",
        "from": "T16n0692_001:0788b02_8",
        "context_with_next_sentence": true
    },
    {
        "source_sentence": "」王言：",
        "from": "T16n0692_001:0788b02_12",
        "context_with_next_sentence": true
    },
    {
        "source_sentence": "「受恩！",
        "from": "T16n0692_001:0788b02_16",
        "context_with_next_sentence": true
    },
    {
        "source_sentence": "」佛言：",
        "from": "T16n0692_001:0788b02_20",
        "context_with_next_sentence": true
    },
    {
        "source_sentence": "「天下人作佛形像者，其後世所生處，眼目淨潔，面目端政，身體手足常好。",
        "from": "T16n0692_001:0788b04_9",
        "context_with_next_sentence": true
    },
    {
        "source_sentence": "生天上亦淨潔，與諸天絕異，眼目面貌好。",
        "from": "T16n0692_001:0788b05_9",
        "context_with_next_sentence": true
    },
    {
        "source_sentence": "作佛形像，得福如是。",
        "from": "T16n0692_001:0788b05_19",
        "context_with_next_sentence": true
    },
    {
        "source_sentence": "「作佛形像，所生處無有惡身，體皆完好。",
        "from": "T16n0692_001:0788b06_18",
        "context_with_next_sentence": true
    },
    {
        "source_sentence": "死後得生第七梵天上，復勝餘天，端政絕好無比，為諸天所敬。",
        "from": "T16n0692_001:0788b08_5",
        "context_with_next_sentence": true
    },
    {
        "source_sentence": "作佛形像，得福如是。",
        "from": "T16n0692_001:0788b08_15",
        "context_with_next_sentence": true
    },
    {
        "source_sentence": "「作佛形像，後世當生豪貴家，其實與世間人絕異。",
        "from": "T16n0692_001:0788b10_2",
        "context_with_next_sentence": true
    },
    {
        "source_sentence": "所生處，不在貧窮家作子。",
        "from": "T16n0692_001:0788b10_14",
        "context_with_next_sentence": true
    },
    {
        "source_sentence": "作佛形像，其得福如是。",
        "from": "T16n0692_001:0788b11_4",
        "context_with_next_sentence": true
    },
    {
        "source_sentence": "「作佛形像者，後世身體常紫磨金色，端政無比。",
        "from": "T16n0692_001:0788b13_1",
        "context_with_next_sentence": true
    },
    {
        "source_sentence": "「作佛形像，後世所生處當生富家，錢財珍寶不可勝數，常為父母、兄弟、宗親所重愛。",
        "from": "T16n0692_001:0788b15_18",
        "context_with_next_sentence": true
    },
    {
        "source_sentence": "作佛形像，其得福如是。",
        "from": "T16n0692_001:0788b16_8",
        "context_with_next_sentence": true
    },
    {
        "source_sentence": "「作佛形像，後世生閻浮利地，常生帝王、王侯家，為賢善家作子。",
        "from": "T16n0692_001:0788b18_8",
        "context_with_next_sentence": true
    },
    {
        "source_sentence": "作佛形像，其得福如是。",
        "from": "T16n0692_001:0788b18_19",
        "context_with_next_sentence": true
    },
    {
        "source_sentence": "「作佛形像，後世作帝王中，復最尊勝於諸國王，諸國王所歸仰。",
        "from": "T16n0692_001:0788b20_8",
        "context_with_next_sentence": true
    },
    {
        "source_sentence": "作佛形像，其得福如是。",
        "from": "T16n0692_001:0788b20_19",
        "context_with_next_sentence": true
    },
    {
        "source_sentence": "「作佛形像，後世作遮迦越王，上天上後，來下自恣，在所作為，無所不至。",
        "from": "T16n0692_001:0788b22_12",
        "context_with_next_sentence": true
    },
    {
        "source_sentence": "作佛形像，其得福如是。",
        "from": "T16n0692_001:0788b23_2",
        "context_with_next_sentence": true
    },
    {
        "source_sentence": "「作佛形像，後世生第七梵天上，壽一劫，智慧無有能及者。",
        "from": "T16n0692_001:0788b25_5",
        "context_with_next_sentence": true
    },
    {
        "source_sentence": "「作佛形像，死後不復在惡道中生。",
        "from": "T16n0692_001:0788b26_1",
        "context_with_next_sentence": true
    },
    {
        "source_sentence": "生者，常自守節；",
        "from": "T16n0692_001:0788b26_9",
        "context_with_next_sentence": true
    },
    {
        "source_sentence": "心念常欲求佛道。",
        "from": "T16n0692_001:0788b26_17",
        "context_with_next_sentence": true
    },
    {
        "source_sentence": "作佛形像，其得福如是。",
        "from": "T16n0692_001:0788b27_7",
        "context_with_next_sentence": true
    },
    {
        "source_sentence": "「作佛形像，後世生常敬佛，慈心於經，常持雜繒綵、好華、好香、然燈火、諸天下珍寶、奇物持上佛舍利，其後無數劫，會當得泥洹道。",
        "from": "T16n0692_001:0788c01_4",
        "context_with_next_sentence": true
    },
    {
        "source_sentence": "人有出意持珍寶上佛者，皆非凡人，前世故作佛道。",
        "from": "T16n0692_001:0788c02_8",
        "context_with_next_sentence": true
    },
    {
        "source_sentence": "作佛形像，其得福如是。",
        "from": "T16n0692_001:0788c02_19",
        "context_with_next_sentence": true
    },
    {
        "source_sentence": "「作佛形像，後世得福，無有窮極盡時，不可復稱數。",
        "from": "T16n0692_001:0788c04_2",
        "context_with_next_sentence": true
    },
    {
        "source_sentence": "四天下江、海水尚可斗量、枯盡；",
        "from": "T16n0692_001:0788c04_17",
        "context_with_next_sentence": true
    },
    {
        "source_sentence": "作佛形像，其得福過於四天下江、海水十倍。",
        "from": "T16n0692_001:0788c05_16",
        "context_with_next_sentence": true
    },
    {
        "source_sentence": "後世所生，為人所敬護。",
        "from": "T16n0692_001:0788c06_8",
        "context_with_next_sentence": true
    },
    {
        "source_sentence": "「作佛形像，譬若天雨水，人有好舍，無所畏。",
        "from": "T16n0692_001:0788c07_7",
        "context_with_next_sentence": true
    },
    {
        "source_sentence": "「作佛形像，後世死，不復更泥犁、禽獸、薜荔惡道中生。",
        "from": "T16n0692_001:0788c09_3",
        "context_with_next_sentence": true
    },
    {
        "source_sentence": "其有人見佛形像，以慈心叉手，自歸於佛塔、舍利者，死後百劫不復入泥犁、禽獸、薜荔中，死即生天上。",
        "from": "T16n0692_001:0788c11_9",
        "context_with_next_sentence": true
    },
    {
        "source_sentence": "天上壽盡，復來下生世間，為富家作子，珍寶奇物不可勝數，然後會當得佛泥洹道。",
        "from": "T16n0692_001:0788c13_6",
        "context_with_next_sentence": true
    },
    {
        "source_sentence": "」佛告王：",
        "from": "T16n0692_001:0788c14_3",
        "context_with_next_sentence": true
    },
    {
        "source_sentence": "「作善者！",
        "from": "T16n0692_001:0788c14_8",
        "context_with_next_sentence": true
    },
    {
        "source_sentence": "作佛形像其得福祐，如是、不唐。",
        "from": "T16n0692_001:0788c15_1",
        "context_with_next_sentence": true
    },
    {
        "source_sentence": "」其王歡喜，前為佛作禮，以頭面著佛足。",
        "from": "T16n0692_001:0788c15_20",
        "context_with_next_sentence": true
    },
    {
        "source_sentence": "王、群臣皆為佛作禮而去。",
        "from": "T16n0692_001:0788c16_9",
        "context_with_next_sentence": true
    },
    {
        "source_sentence": "壽終，皆生阿彌陀佛國。",
        "from": "T16n0692_001:0788c17_1",
        "context_with_next_sentence": true
    },
    {
        "source_sentence": "佛說作佛形像經",
        "from": "T16n0692_001:0788c18_100",
        "context_with_next_sentence": false
    }
]