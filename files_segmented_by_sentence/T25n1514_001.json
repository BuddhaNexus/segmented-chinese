{
    "T25n1514_001:0885a03_0": "能斷金剛般若波羅蜜多經論頌",
    "T25n1514_001:0885a04_0": "一卷",
    "T25n1514_001:0885a06_0": "無著菩薩造",
    "T25n1514_001:0885a07_0": "唐三藏法師義淨奉　制譯",
    "T25n1514_001:0885a08_0": "　勝利益應知，　　於身并屬者，　得未得不退，　　謂最勝付囑。",
    "T25n1514_001:0885a10_0": "　於心廣最勝，　　至極無顛倒，　利益意樂處，　　此乘功德滿。",
    "T25n1514_001:0885a12_0": "　六度皆名施，　　由財無畏法，　此中一二三，　　名修行不住。",
    "T25n1514_001:0885a14_0": "　為自身報恩，　　果報皆不著，　為離於不起，　　及離為餘行。",
    "T25n1514_001:0885a16_0": "　攝伏在三輪，　　於相心除遣，　後後諸疑惑，　　隨生皆悉除。",
    "T25n1514_001:0885a18_0": "　若將為集造，　　妙相非勝相，　三相遷異故，　　無此謂如來。",
    "T25n1514_001:0885a20_0": "　因與果甚深，　　於彼惡時說，　此非無利益，　　由三菩薩殊。",
    "T25n1514_001:0885a22_0": "　由於先佛所，　　奉持於戒學，　并植善根故，　　名具戒具德。",
    "T25n1514_001:0885a24_0": "　能斷於我想，　　及以法想故，　此名為具慧，　　二四殊成八。",
    "T25n1514_001:0885a26_0": "　別體相續起，　　至壽盡而住，　更求於餘趣，　　我想有四種。",
    "T25n1514_001:0885a28_0": "　皆無故非有，　　有故不可說，　是言說因故，　　法想有四種。",
    "T25n1514_001:0885b01_0": "　由彼信解力，　　信故生實想，　不如言取故，　　取為正說故。",
    "T25n1514_001:0885b03_0": "　佛了果非比，　　由願智故知，　為求利敬者，　　遮其自說故。",
    "T25n1514_001:0885b05_0": "　證不住於法，　　為是隨順故，　猶如捨其筏，　　是密意應知。",
    "T25n1514_001:0885b07_0": "　化體非真佛，　　亦非說法者，　說法非二取，　　所說離言詮。",
    "T25n1514_001:0885b09_0": "　自受為他說，　　非無益集福，　福不持菩提，　　彼二能持故。",
    "T25n1514_001:0885b11_0": "　得自性因故，　　此餘者是生，　唯是佛法故，　　能成最勝福。",
    "T25n1514_001:0885b13_0": "　不取自果故，　　非可取可說，　解脫二障故，　　說妙生無諍。",
    "T25n1514_001:0885b15_0": "　在然燈佛所，　　言不取證法，　由斯證法成，　　非所取所說。",
    "T25n1514_001:0885b17_0": "　智流唯識性，　　國土非所執，　無形故勝故，　　非嚴許嚴性。",
    "T25n1514_001:0885b19_0": "　譬如妙高山，　　於受用無取，　非有漏性故，　　亦非是因造。",
    "T25n1514_001:0885b21_0": "　為顯多差別，　　及以成殊勝，　前後福不同，　　更陳其喻說。",
    "T25n1514_001:0885b23_0": "　兩成尊重故，　　由等流殊勝，　煩惱因性故，　　由劣亦勝故。",
    "T25n1514_001:0885b25_0": "　彼果勝苦故，　　難逢勝事故，　境岸非知故，　　於餘不共故。",
    "T25n1514_001:0885b27_0": "　是甚深性故，　　勝餘略詮故，　冑族高勝故，　　望福福殊勝。",
    "T25n1514_001:0885b29_0": "　彼行堪忍時，　　雖苦行善故，　彼德難量故，　　由斯名勝事。",
    "T25n1514_001:0885c02_0": "　由無恚怒情，　　不名為苦性，　有安樂大悲，　　行時非苦果。",
    "T25n1514_001:0885c04_0": "　生心因不捨，　　是故應堅求，　謂是得忍邊，　　及此心方便。",
    "T25n1514_001:0885c06_0": "　應知正行者，　　是利生因故，　於有情事相，　　應知遍除遣。",
    "T25n1514_001:0885c08_0": "　彼事謂名聚，　　最勝除其想，　諸世尊無比，　　由真見相應。",
    "T25n1514_001:0885c10_0": "　果不住因位，　　是得彼果因，　世尊實語故，　　應知有四種。",
    "T25n1514_001:0885c12_0": "　立要說下乘，　　及說大乘義，　由諸授記事，　　皆無有差別。",
    "T25n1514_001:0885c14_0": "　不得彼順故，　　是非實非妄，　如言而執者，　　對彼故宣說。",
    "T25n1514_001:0885c16_0": "　常時諸處有，　　於真性不獲，　由無知有住，　　智無住得真。",
    "T25n1514_001:0885c18_0": "　無智猶如闇，　　當閑智若明，　能對及所治，　　得失現前故。",
    "T25n1514_001:0885c20_0": "　由如是正行，　　獲如是福量，　於法正行者，　　業用今當說。",
    "T25n1514_001:0885c22_0": "　於人有三種，　　受持聞廣說，　義得由從他，　　及已聞思故。",
    "T25n1514_001:0885c24_0": "　此謂熟內已，　　餘成他有情，　由事時大性，　　望福福殊勝。",
    "T25n1514_001:0885c26_0": "　非境性獨性，　　能依是大人，　及難可得聞，　　無上因增長。",
    "T25n1514_001:0885c28_0": "　若但持正法，　　所依處成器，　蠲除諸業障，　　速獲智通性。",
    "T25n1514_001:0886a01_0": "　世妙事圓滿，　　異熟極尊貴，　於此法修行，　　應知獲斯業。",
    "T25n1514_001:0886a03_0": "　由自身行時，　　將已為菩薩，　說名為心障，　　違於無住心。",
    "T25n1514_001:0886a05_0": "　授後時記故，　　然燈行非勝，　菩薩彼行同，　　非實由因造。",
    "T25n1514_001:0886a07_0": "　無彼相為相，　　故顯非是妄，　由法是佛法，　　皆非有為相。",
    "T25n1514_001:0886a09_0": "　謂以法身佛，　　應知喻丈夫，　無障圓具身，　　是遍滿性故，　及德體大故，　　亦名為大身，　非有身是有，　　說彼作非身。",
    "T25n1514_001:0886a13_0": "　不了於法界，　　作度有情心，　及清淨土田，　　此名為誑妄。",
    "T25n1514_001:0886a15_0": "　於菩薩眾生，　　諸法無自性，　若解雖非聖，　　名聖慧應知。",
    "T25n1514_001:0886a17_0": "　雖不見諸法，　　此非無有眼，　佛能具五種，　　由境虛妄故。",
    "T25n1514_001:0886a19_0": "　種種心流轉，　　離於念處故，　彼無持常轉，　　故說為虛妄。",
    "T25n1514_001:0886a21_0": "　應知是智持，　　福乃非虛妄，　顯此福因故，　　重陳共喻言。",
    "T25n1514_001:0886a23_0": "　謂於真法身，　　無隨好圓滿，　亦非是具相，　　非身性應知。",
    "T25n1514_001:0886a25_0": "　於法身無別，　　非如來無二，　重言其具相，　　由二體皆無。",
    "T25n1514_001:0886a27_0": "　如佛說亦無，　　說二是所執，　由不離法界，　　說亦無自性。",
    "T25n1514_001:0886a29_0": "　能說所說雖甚深，　　然亦非無敬信者，　由非眾生非非生，　　非聖聖性相應故。",
    "T25n1514_001:0886b02_0": "　少法無有故，　　無上覺應知，　由法界不增，　　清淨平等性。",
    "T25n1514_001:0886b04_0": "　及方便無上，　　由漏性非法，　是故非善法，　　由此名為善。",
    "T25n1514_001:0886b06_0": "　說法雖無記，　　非不得應知，　由斯一法寶，　　勝彼寶無量。",
    "T25n1514_001:0886b08_0": "　於諸算勢類，　　因亦有差殊，　尋思於世間，　　喻所不能及。",
    "T25n1514_001:0886b10_0": "　法界平等故，　　佛不度眾生，　於諸名共聚，　　不在法界外。",
    "T25n1514_001:0886b12_0": "　若起於法執，　　與我執過同，　定執脫有情，　　是無執妄執。",
    "T25n1514_001:0886b14_0": "　不應以色體，　　唯如來法身，　勿彼轉輪王，　　與如來齊等。",
    "T25n1514_001:0886b16_0": "　即具相果報，　　圓滿福不許，　能招於法身，　　由方便異性。",
    "T25n1514_001:0886b18_0": "　唯見色聞聲，　　是人不知佛，　此真如法身，　　非是識境界。",
    "T25n1514_001:0886b20_0": "　其福不失亡，　　果報不斷絕，　得忍亦不斷，　　以獲無垢故。",
    "T25n1514_001:0886b22_0": "　更論於福因，　　為此陳其喻，　彼福無報故，　　正取非越取。",
    "T25n1514_001:0886b24_0": "　彼福招化果，　　作利有情事，　彼事由任運，　　成佛現諸方。",
    "T25n1514_001:0886b26_0": "　去來等是化，　　正覺常不動，　彼於法界處，　　非一異應知。",
    "T25n1514_001:0886b28_0": "　微塵將作墨，　　喻顯於法界，　此論造墨事，　　為彰煩惱盡。",
    "T25n1514_001:0886c01_0": "　非聚非集性，　　顯是非一性，　於彼總集性，　　明其非異性。",
    "T25n1514_001:0886c03_0": "　不了但俗言，　　諸凡愚妄執，　斷我法二種，　　非證覺無故。",
    "T25n1514_001:0886c05_0": "　是故見無見，　　無境虛妄執，　由此是細障，　　如是知故斷。",
    "T25n1514_001:0886c07_0": "　由得二種智，　　及定彼方除，　陳福明化身，　　非無無盡福。",
    "T25n1514_001:0886c09_0": "　諸佛說法時，　　不言身是化，　由不自言故，　　是其真實說。",
    "T25n1514_001:0886c11_0": "　如來涅槃證，　　非造亦不殊，　此集造有九，　　以正智觀故。",
    "T25n1514_001:0886c13_0": "　見相及與識，　　居處身受用，　過去并現存，　　未至詳觀察。",
    "T25n1514_001:0886c15_0": "　由觀察相故，　　受用及遷流，　於有為事中，　　獲無垢自在。",
    "T25n1514_001:0886c17_0": "能斷金剛般若波羅蜜多經論頌"
}