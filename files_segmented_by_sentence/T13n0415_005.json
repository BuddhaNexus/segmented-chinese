{
    "T13n0415_005:0846c24_0": "大方等大集經菩薩念佛三昧分",
    "T13n0415_005:0846c25_0": "卷第五",
    "T13n0415_005:0846c27_0": "隋天竺三藏達磨笈多譯",
    "T13n0415_005:0846c28_0": "歎佛妙音勝辯品之餘",
    "T13n0415_005:0846c29_0": "爾時，不空見菩薩摩訶薩復告尊者阿難言：「阿難！",
    "T13n0415_005:0847a01_1": "諸佛、世尊是大梵聲、是大師子聲、是大雄朗聲、是大龍王聲、是大妙鼓聲、是大妙歌聲、是妙好聲、是大風聲、是大雲聲、是大雷聲等。",
    "T13n0415_005:0847a04_2": "「阿難！",
    "T13n0415_005:0847a04_3": "諸佛、世尊是大善聲、不思議聲、是無量聲、是無邊聲、是不可稱聲、是滿足聲、是無礙聲、是迦陵頻伽聲。",
    "T13n0415_005:0847a06_4": "「阿難！",
    "T13n0415_005:0847a06_5": "諸佛、如來是圓滿聲、諸如來是可證聲、諸如來是可知聲、諸如來是深遠智聲、諸如來是不可壞清聲、諸如來是無垢聲、諸如來是無譏訶聲、諸如來是無嘶破聲、諸如來是妙好聲、諸如來是最上妙好聲、諸如來是無缺聲、諸如來是不怯弱聲、諸如來是具足一切功德聲。",
    "T13n0415_005:0847a12_6": "「阿難！",
    "T13n0415_005:0847a12_7": "諸佛、如來、應供、等正覺出音聲時，若欲一音遍滿一佛世界即能遍滿，若欲遍滿二佛世界、若三、若四、若五、若十，乃至百千世界，乃至億那由他，乃至無量無邊阿僧祇不可數知世界，如來、世尊還出如是無量無邊阿僧祇不可數不可知殊異聲音，皆悉充滿彼諸世界，令彼眾生諸有得聞如來聲者咸作是念：『今者世尊獨為我轉如斯法輪。』",
    "T13n0415_005:0847a20_8": "「阿難！",
    "T13n0415_005:0847a20_9": "諸佛、世尊有如是等不思議聲。",
    "T13n0415_005:0847a21_10": "阿難！",
    "T13n0415_005:0847a21_11": "諸佛、世尊有如是聲、如是利益。",
    "T13n0415_005:0847a23_0": "「尊者阿難！",
    "T13n0415_005:0847a23_1": "譬如日輪為閻浮提諸眾生輩有眼目者作大利益。",
    "T13n0415_005:0847a24_2": "云何利益？",
    "T13n0415_005:0847a24_3": "所謂光明照了一切。",
    "T13n0415_005:0847a25_4": "如是，阿難！",
    "T13n0415_005:0847a25_5": "諸如來、應供、等正覺清淨聲輪凡所至處，能為一切信根眾生隨宜宣說、作大利益，其義亦爾。",
    "T13n0415_005:0847a27_6": "「復次，阿難！",
    "T13n0415_005:0847a27_7": "譬如秋月十五日夜，彼月光輪清淨圓滿，閻浮提人見者歡喜。",
    "T13n0415_005:0847a29_8": "如是，阿難！",
    "T13n0415_005:0847a29_9": "諸如來、應供、等正覺圓滿聲輪，能為一切法音光明，聞者歡喜得大利益，其義亦爾。",
    "T13n0415_005:0847b02_10": "「復次，阿難！",
    "T13n0415_005:0847b02_11": "譬如大海水平等一味，常住澹然，難入、難度，其間多有諸異珍寶，而能為彼一切眾生——若人、非人——作大饒益。",
    "T13n0415_005:0847b04_12": "如是，阿難！",
    "T13n0415_005:0847b05_13": "諸如來、應供、等正覺圓音平等，一味湛然，難入、難測，微妙而能安樂一切眾生，其義亦爾。",
    "T13n0415_005:0847b07_14": "「復次，阿難！",
    "T13n0415_005:0847b07_15": "譬如大地任持一切山林、河海、王都、大城、民人聚落，復能生長諸種苗稼、根、莖、華、果，饒益安樂一切眾生。",
    "T13n0415_005:0847b09_16": "如是，阿難！",
    "T13n0415_005:0847b10_0": "諸如來、應供、等正覺普載聲輪，任持一切令無壞損，復能生長眾生善根、功德華果，饒益世間，其義亦爾。",
    "T13n0415_005:0847b12_1": "「復次，阿難！",
    "T13n0415_005:0847b12_2": "譬如虛空容受一切，能令眾生種種興作、往來遊處為大利益。",
    "T13n0415_005:0847b14_0": "如是，阿難！",
    "T13n0415_005:0847b14_1": "諸如來、應供、等正覺廣大聲輪遍滿一切，能令眾生多有所作，受用、去來無不利益，其義亦爾。",
    "T13n0415_005:0847b16_2": "「復次，阿難！",
    "T13n0415_005:0847b16_3": "譬如三十三天波利質多羅樹，其華敷時能令三十三天皆生歡喜、多受適樂。",
    "T13n0415_005:0847b18_4": "如是，阿難！",
    "T13n0415_005:0847b18_5": "諸如來、應供、等正覺開發聲輪，能為一切啟甘露門，令諸眾生等證常樂，其義亦爾。」",
    "T13n0415_005:0847b20_6": "爾時，不空見菩薩摩訶薩為重明此義，以偈頌曰：「世尊真善大梵音、　　師子妙音、牛王吼、　最上龍吼滿世界，　　器度雄朗丈夫聲。",
    "T13n0415_005:0847b24_0": "　雲、雷、風等弘壯聲，　　彼不思議悉無量，　轉行十方無邊界，　　所至無礙皆悉聞。",
    "T13n0415_005:0847b26_0": "　如來出聲甚圓備，　　世間未能障其聲，　亦如迦陵頻伽音，　　所聞清婉甚微妙。",
    "T13n0415_005:0847b28_0": "　聖不望報生物喜，　　教令證此最勝聲，　解脫深句無有比，　　世間無有能毀壞。",
    "T13n0415_005:0847c01_0": "　不破、不缺，微妙聲，　　相續不斷和合出，　救護世間無窮已，　　具足一切功德音。",
    "T13n0415_005:0847c03_0": "　調伏丈夫如意聲，　　其聲遍聞於三界，　彼諸眾生斯念喜，　　各言為我宣妙聲。",
    "T13n0415_005:0847c05_0": "　若欲聲滿一世界，　　若二、三、四、及與五，　若十、二十、至五十，　　百千億數復過前，　若復過彼恒沙土，　　皆能充滿一切剎，　令彼眾生無異心，　　咸作是念：『但為我。』",
    "T13n0415_005:0847c09_0": "　譬如日輪出現時，　　能為閻浮作明導；　如是世尊、天人師，　　法聲光明照世間。",
    "T13n0415_005:0847c11_0": "　猶如秋月處眾星，　　其輪圓滿異明淨，　彼為閻浮興大利，　　眾生覩見皆歡喜；　世尊如是滿月聲，　　不思議淨勝世間，　其有聞者心無厭，　　為諸眾生作饒益。",
    "T13n0415_005:0847c15_0": "　猶如大海水湛然，　　深廣無邊難得底，　其間常出眾異寶，　　為諸世間作利益；　如是諸佛大名稱，　　其聲深遠亦難窮，　恒教證彼清淨音，　　與不可壞一切樂。",
    "T13n0415_005:0847c19_0": "　若此三千諸大地，　　能持異類諸眾生；　如是諸佛普載聲，　　生成一切眾饒益。",
    "T13n0415_005:0847c21_0": "　譬如虛空能容受，　　飛鳥、群生皆獲益；　如是足尊廣納音，　　恒以勝善利眾生。",
    "T13n0415_005:0847c23_0": "　猶如忉利質多羅，　　華時已樂彼諸天；　如是諸佛甘露音，　　能為眾生畢竟利。",
    "T13n0415_005:0847c25_0": "　尊者設我滿一劫、　　或復百劫讚其聲，　生生弗能得其邊，　　佛不思議聲若是。",
    "T13n0415_005:0847c27_0": "　假使十方諸眾生，　　各各恣口長歌歎，　終亦莫能致少分，　　佛音如是難思議。",
    "T13n0415_005:0847c29_0": "　假彼行住諸眾生，　　或於一時皆成佛，　彼諸佛說亦無盡，　　佛聲如是難思議。",
    "T13n0415_005:0848a02_0": "　世尊如是眾妙音，　　莊嚴具足無倫匹，　若人但能生喜心，　　彼等終無惡道畏。",
    "T13n0415_005:0848a04_0": "　佛音如是難思議，　　第一微妙無可比，　若有菩薩得斯喜，　　不久則成佛法王。」",
    "T13n0415_005:0848a06_0": "爾時，四天王、天主帝釋、須夜摩天王、兜率陀天王、化樂天王、他化自在天王、魔王之息導師太子、娑婆世界主大梵天王，乃至淨居天王，及餘一切大威德諸天，與欲色界中復有無量諸天子等，聞不空見菩薩摩訶薩稱讚世尊音聲功德已，一切皆於不空見所起尊重心，歡喜踊躍不能自持，咸以天妙栴檀末香、天華及鬘、天妙衣服、寶蓋、幡幢、雜色彫綵施散懸置於不空見菩薩摩訶薩上。",
    "T13n0415_005:0848a14_1": "時會眾中有六萬億那由他百千欲色界天，聞說如來音聲功德，為當得故，發阿耨多羅三藐三菩提心種諸善根；復有五千比丘被精進鎧，於阿耨多羅三藐三菩提種諸善根；復有七百千萬諸比丘尼發阿耨多羅三藐三菩提心及弘誓願；復有百千優婆塞皆各從彼寶蓮華座起，直詣不空見菩薩摩訶薩所；復有二億那由他百千女人各解自身眾寶、瓔珞，散擲虛空住於不空見菩薩摩訶薩上，皆於阿耨多羅三藐三菩提種諸善根。",
    "T13n0415_005:0848a25_0": "菩薩念佛三昧分讚如來功德品第六",
    "T13n0415_005:0848a26_0": "爾時，不空見菩薩摩訶薩復告尊者阿難言：「阿難！",
    "T13n0415_005:0848a27_1": "諸佛、世尊甚為希有，諸如來功德具足故、自天降下具足故、入胎具足故、住胎具足故、出胎具足故、母生具足故、善根具足故、眾相具足故、眾好具足故、莊嚴具足故、出家具足故、入定具足故、大入定具足故、深心具足故、至心具足故、真信具足故、無畏具足故、戒身具足故、定身具足故、慧身具足故、解脫身具足故、解脫知見身具足故、諸通具足故、證智具足故、至一切證知第一彼岸故、至慈大慈第一彼岸故、至悲大悲第一彼岸故、至喜大喜第一彼岸故、至捨大捨第一彼岸故、至最勝無等第一彼岸故、至諸威儀第一彼岸故、至諸神通第一彼岸故、至一切諸法無礙第一彼岸故、至是處非處力第一彼岸故、至諸開道利益第一彼岸故、至奢摩他毘婆舍那第一彼岸故、至一切禪定解脫三摩跋提第一彼岸故，至無貪、無瞋、無癡、無慢、無放逸、無嫉妬、無恚、捨離諸過、解脫五道、至四無畏第一彼岸故，令一切眾生種諸善根、受業果報、教論發起第一彼岸故，令一切眾生諸戒行聚，不破、不缺、不濁、不雜，成丈夫志無所觸犯、智者所讚無有過愆，一切世間——若天、若人、若梵、若魔、沙門、婆羅門——乃至無能如法訶責、非理毀者。",
    "T13n0415_005:0848b21_2": "「阿難！",
    "T13n0415_005:0848b21_3": "諸佛、世尊功德殊勝，一切世間眾生類中乃至無有能得測量、宣說如來戒等功德知其少分，何處有人復能過者？",
    "T13n0415_005:0848b24_4": "「阿難！",
    "T13n0415_005:0848b24_5": "汝等從今當如斯觀，此虛空界如是廣大、此四方界如是弘寬，我皆了知限量邊際；諸佛功德不可測量。",
    "T13n0415_005:0848b26_6": "如是，阿難！",
    "T13n0415_005:0848b26_7": "諸佛、世尊所有戒聚、所有定聚、所有慧聚、及解脫聚、解脫知見聚，乃至一切威儀、神通、利益無礙，不可宣說、不可顯示、不可得知、不可得入。",
    "T13n0415_005:0848b29_8": "所以者何？",
    "T13n0415_005:0848c01_9": "阿難！",
    "T13n0415_005:0848c01_10": "諸佛、世尊所有功德皆無有邊。",
    "T13n0415_005:0848c01_11": "何以故？",
    "T13n0415_005:0848c02_12": "諸佛、世尊有無量戒行、有無量定行、有無量慧行、有無量解脫行、有無量解脫知見，乃至有無量諸功德悉等。",
    "T13n0415_005:0848c04_13": "是故，阿難！",
    "T13n0415_005:0848c04_14": "當知諸佛、世尊具足若此。」",
    "T13n0415_005:0848c05_15": "爾時，不空見菩薩摩訶薩為重明此義，以偈頌曰：「世尊天降入胎時，　　住不思議出亦爾，　生家最勝母無比，　　最上第一諸功德。",
    "T13n0415_005:0848c09_0": "　體備眾相三十二，　　諸好具足莊嚴身，　諸佛所作不思議，　　皆緣曠劫久修集。",
    "T13n0415_005:0848c11_0": "　人中勝上求出家，　　成就禪定大三昧，　正心淳信斯堅固，　　一切方便無不知。",
    "T13n0415_005:0848c13_0": "　戒行、三昧皆具足，　　智慧成滿無倫比，　解脫知見亦已獲，　　神通威德彼岸邊。",
    "T13n0415_005:0848c15_0": "　能滅熾苦救眾生，　　慈悲要行最為首，　喜捨亦妙行平等，　　諸佛、世尊自證知。",
    "T13n0415_005:0848c17_0": "　身、口常與意行合，　　所行隨智難思量，　威儀無比超世間，　　法王神力到彼岸。",
    "T13n0415_005:0848c19_0": "　無諍三昧見法如，　　是處、非處皆明了，　禪定解脫難測度，　　普能饒益諸眾生。",
    "T13n0415_005:0848c21_0": "　定慧止觀斯成就，　　光明遍覺滅垢心，　無有貪、恚眾過愆，　　解脫、無畏皆善學。",
    "T13n0415_005:0848c23_0": "　戒行無破亦無羸，　　無濁無雜盡清淨，　多眾生觸不瞋惱，　　不求果報智所稱。",
    "T13n0415_005:0848c25_0": "　內無過失外無毀，　　假彼天、人及梵、魔，　或復沙門、婆羅門，　　莫能譏訶常清淨。",
    "T13n0415_005:0848c27_0": "　虛空猶可盡其界，　　諸方亦可極其邊，　無上調御天人師，　　清淨戒行孰能測？",
    "T13n0415_005:0848c29_0": "　大海可以口飲乾，　　無邊水聚亦復爾，　諸佛光明不可識，　　清淨戒行誰得邊？",
    "T13n0415_005:0849a02_0": "　須彌可以口吹散，　　大小鐵圍亦復然，　諸佛妙行不可知，　　清淨戒行難得底。」",
    "T13n0415_005:0849a04_0": "爾時，不空見菩薩摩訶薩作是思惟：「今者，如來、應供、等正覺若降威神俯臨斯會可謂善哉。",
    "T13n0415_005:0849a06_1": "今我亦當為諸菩薩摩訶薩故，請問世尊一切菩薩念佛三昧微妙法門。",
    "T13n0415_005:0849a07_2": "如來先已顯示其名，今者當應為諸弟子演說斯法、宣明義理。",
    "T13n0415_005:0849a09_3": "世尊！",
    "T13n0415_005:0849a09_4": "寧當過安禪寂乎？」",
    "T13n0415_005:0849a09_5": "爾時，世尊知彼不空見菩薩摩訶薩如是念已，佛神力故，應時此會三千大千世界大地六種震動——所謂動、涌、起、震、吼、覺等——如是具足十八相動乃至湧沒。",
    "T13n0415_005:0849a13_6": "如是動已，時佛、世尊復以神力放大光明照此三千大千世界。",
    "T13n0415_005:0849a14_7": "彼光出時，能令一切星宿天宮、月天子宮、日天子宮，乃至欲界諸天宮殿所有光明喪滅不現，復有如是無量無邊不可思議阿僧祇恒河沙數諸梵天宮，所有威光悉皆暗晦，乃至色界一切天宮蒙佛光故亦皆不現。",
    "T13n0415_005:0849a19_8": "諸光沒已，唯佛、世尊神光獨盛。",
    "T13n0415_005:0849a20_9": "爾時，世尊大慈熏心，為欲饒益諸眾生故，從禪定起，安詳徐步詣彼大眾，周旋觀察是不空見菩薩摩訶薩等已，於是一切世間諸天及人，若梵、若魔、沙門、婆羅門、諸龍、夜叉、阿修羅輩，遇佛光明，咸各自彼蓮華座起前詣佛所，曲躬合掌禮敬世尊，各還退坐。",
    "T13n0415_005:0849a26_0": "爾時，不空見菩薩摩訶薩遙見世尊身相分明，端嚴殊特，諸根寂靜如調象王、心意朗然若澄淨水，一切種具足、一切智圓滿，自彼而來，深生喜已。",
    "T13n0415_005:0849a29_1": "於是，不空見菩薩即告尊者阿難言：「阿難！",
    "T13n0415_005:0849b01_2": "汝觀世尊從禪定起，如來、世尊從靜室來，必當開演第一誠諦，終無虛妄。",
    "T13n0415_005:0849b02_3": "如來、世尊是妙語者、是真語者、是實語者、是如語者、是不異語者、是善語者。",
    "T13n0415_005:0849b04_4": "心善思惟常行善事，身業無失、口業無失、意業無失，一切功德斯皆具足——所謂具足最上第一戒聚故、具足最上第一定聚故、具足最上第一實慧聚故、具足最上第一解脫聚故、具足最上第一解脫知見聚故、具足最上第一威儀故、具足最上第一神通故、具足最上第一利益故、具足最上第一不思議辯才故、具足最上第一成就故、具足最上第一微妙故、具足最上第一天退故、具足最上第一入胎故、具足最上第一住胎故、具足最上第一生家故、具足最上第一圓滿功德故、具足最上第一不思議諸相故、具足最上第一不思議諸好故、具足最上第一過去業故、具足最上第一善根故、具足最上第一具足發心故、具足信心故、具足破煩惱故、具足大破煩惱故、具足捨家故、具足知五種故、所謂具足第一戒身故、具足第一定身故、具足第一慧身故、具足第一解脫身故、具足第一解脫知見身故、已到第一神通彼岸故、已到第一無餘智證彼岸故、已到第一分別法彼岸故、已到第一分別義彼岸故、已到第一分別辯才彼岸故、已到第一寂靜定彼岸故、已到第一明達彼岸故、已到第一根力覺道彼岸故、已到第一慈及大慈彼岸故、已到第一悲及大悲彼岸故、已到第一喜及大喜彼岸故、已到第一捨及大捨彼岸故、已到第一不思議威儀彼岸故、已到第一慚愧彼岸故、已到第一於一切法自在彼岸故、已到第一過去智知見無礙彼岸故、已到第一未來智知見無礙彼岸故、已到第一現在智知見無礙彼岸故、已到第一身業隨智慧行彼岸故、已到第一口業隨智慧行彼岸故、已到第一意業隨智慧行彼岸故。",
    "T13n0415_005:0849c07_5": "「阿難！",
    "T13n0415_005:0849c07_6": "如來、應、等正覺於一念中能具足知一切眾生心心所行——若善、若惡、若淨、若垢等。」",
    "T13n0415_005:0849c10_0": "爾時，不空見菩薩摩訶薩復告尊者阿難言：「尊者阿難！",
    "T13n0415_005:0849c11_1": "諸佛、世尊如大海，淨戒聚不可得底故。",
    "T13n0415_005:0849c12_2": "尊者阿難！",
    "T13n0415_005:0849c12_3": "諸佛世尊如須彌山，三昧聚不可動搖故。",
    "T13n0415_005:0849c13_4": "尊者阿難！",
    "T13n0415_005:0849c13_5": "諸佛、世尊如虛空，智慧聚無有邊故。",
    "T13n0415_005:0849c14_6": "尊者阿難！",
    "T13n0415_005:0849c14_7": "諸佛、世尊如虛空，攝一切眾生無障礙故。",
    "T13n0415_005:0849c15_8": "尊者阿難！",
    "T13n0415_005:0849c15_9": "諸佛、世尊如日輪，為諸世間作法光明故。",
    "T13n0415_005:0849c16_10": "尊者阿難！",
    "T13n0415_005:0849c16_11": "諸佛、世尊如大火聚，焚燒一切眾生諸煩惱薪故。",
    "T13n0415_005:0849c18_12": "尊者阿難！",
    "T13n0415_005:0849c18_13": "諸佛、世尊如河、如陂、如池、如泉，洗盪眾生生、老、病、死垢故。",
    "T13n0415_005:0849c19_14": "尊者阿難！",
    "T13n0415_005:0849c19_15": "諸佛、世尊如良醫，能愈一切眾生諸疫病苦故。",
    "T13n0415_005:0849c20_16": "尊者阿難！",
    "T13n0415_005:0849c21_17": "諸佛、世尊如大雲雨，能以法水潤澤眾生枯槁故。",
    "T13n0415_005:0849c22_18": "尊者阿難！",
    "T13n0415_005:0849c22_19": "諸佛、世尊如師子王，能破一切眾生大我慢故。",
    "T13n0415_005:0849c23_20": "尊者阿難！",
    "T13n0415_005:0849c23_21": "諸佛、世尊如大船，能度眾生生死河故。",
    "T13n0415_005:0849c24_22": "尊者阿難！",
    "T13n0415_005:0849c24_23": "諸佛、世尊如那羅延，能伏一切世間大力故。",
    "T13n0415_005:0849c25_24": "尊者阿難！",
    "T13n0415_005:0849c26_25": "諸佛、世尊如優曇華，一切世間難得見故。",
    "T13n0415_005:0849c27_26": "尊者阿難！",
    "T13n0415_005:0849c27_27": "諸佛、世尊如波利質多樹華，三十二大人相可愛樂故。",
    "T13n0415_005:0849c28_28": "尊者阿難！",
    "T13n0415_005:0849c28_29": "諸佛、世尊如父母，能與一切眾生安樂利益故。",
    "T13n0415_005:0849c29_30": "尊者阿難！",
    "T13n0415_005:0850a01_31": "諸佛、世尊作利益、作安樂，能令一切眾生得住故。",
    "T13n0415_005:0850a02_32": "「尊者阿難！",
    "T13n0415_005:0850a02_33": "若人說言：『如來出世有無量辯才。』",
    "T13n0415_005:0850a03_34": "如是說者，是則名為善說如來。",
    "T13n0415_005:0850a03_35": "如來出世有不思議辯才，是名善說。",
    "T13n0415_005:0850a04_36": "尊者阿難！",
    "T13n0415_005:0850a04_37": "乃至如是略說：如來出世有無邊辯才、如來出世有無礙辯才、如來出世有無取著辯才、如來出世有勝解脫辯才、如來出世有隨順義辯才、相應義辯才、微妙淨辯才、巧問辯才、不問辯才、上辯才、無上辯才、慈辯才、大慈辯才、悲辯才、大悲辯才、喜辯才、大喜辯才、捨辯才、大捨辯才、佛出世利益辯才。",
    "T13n0415_005:0850a11_38": "「尊者阿難！",
    "T13n0415_005:0850a11_39": "若人說言：『如來出世具足利益一切眾生。』",
    "T13n0415_005:0850a12_40": "是則名為善說如來。",
    "T13n0415_005:0850a13_41": "尊者阿難！",
    "T13n0415_005:0850a13_42": "若人正言：『同義辯才利益眾生，是則如來出於世間。』",
    "T13n0415_005:0850a14_43": "又說：『若言彼利益辯才為一切眾生得利益故，當正言音悉令具足，是則如來出於世間。』",
    "T13n0415_005:0850a16_44": "斯人亦名善說如來。",
    "T13n0415_005:0850a17_45": "尊者阿難！",
    "T13n0415_005:0850a17_46": "若人說言：『彼無歸眾生、無依眾生、無救眾生、無護眾生、無憐愍眾生，如來出世為歸、為依、為救、為護、為憐愍者。』",
    "T13n0415_005:0850a19_47": "是則名為善說如來。",
    "T13n0415_005:0850a20_48": "「尊者阿難！",
    "T13n0415_005:0850a20_49": "假使我今若經一劫、若減一劫，長時歌讚諸佛、世尊辯才功德終不得一；又復經於無量劫數具足演說如來、應供、等正覺辯才功德，終亦不得其少分邊。",
    "T13n0415_005:0850a24_50": "「尊者阿難！",
    "T13n0415_005:0850a24_51": "譬如有人老病羸瘠，至大眾中發如是言：『諸人當知：我雖年邁為病所摧，而猶能以一毛端勺渧取大海令即乾枯。』",
    "T13n0415_005:0850a26_52": "是人素無神通、呪術，而能如是果決壯言。",
    "T13n0415_005:0850a27_53": "尊者！",
    "T13n0415_005:0850a28_0": "於意云何？",
    "T13n0415_005:0850a28_1": "彼人言義可取信不？」",
    "T13n0415_005:0850a28_2": "阿難答曰：「不也。",
    "T13n0415_005:0850a29_3": "大士！」",
    "T13n0415_005:0850a29_4": "不空見復言：「尊者！",
    "T13n0415_005:0850a29_5": "彼人之言，一切世間諸天及人頗曾驚歎此事希有。",
    "T13n0415_005:0850b01_6": "如是困人能以毛端盡大海水，如斯念不？」",
    "T13n0415_005:0850b02_7": "阿難答曰：「不也。",
    "T13n0415_005:0850b03_8": "大士！」",
    "T13n0415_005:0850b03_9": "「如是，尊者！",
    "T13n0415_005:0850b03_10": "此事本無，依何取信？",
    "T13n0415_005:0850b03_11": "我今讚說諸佛、世尊辯才功德不得少邊，其事若此。",
    "T13n0415_005:0850b05_12": "「尊者阿難！",
    "T13n0415_005:0850b05_13": "且置斯事。",
    "T13n0415_005:0850b05_14": "假使佛今還自讚說毛分功德，過億百千那由他劫亦不能盡，而況餘人？",
    "T13n0415_005:0850b07_15": "「尊者阿難！",
    "T13n0415_005:0850b07_16": "且置斯事。",
    "T13n0415_005:0850b07_17": "我今更說假使大地所有一切眾生——若干種類：有足、無足、二足、四足、乃至多足，有色、無色、有想、無想、非有想、非無想——如此世界及以十方無量無邊諸世界中所有眾生，設使盡皆一時成佛，彼諸世尊經無量劫皆還歎佛一毛功德終亦不盡。",
    "T13n0415_005:0850b13_18": "尊者阿難！",
    "T13n0415_005:0850b13_19": "當知一切諸佛、世尊乃有如是不可思議具足功德。」",
    "T13n0415_005:0850b14_20": "爾時，不空見菩薩摩訶薩為重明此義，以偈頌曰：「尊者當觀法王來，　　一切世間應供養，　功德威光殊顯赫，　　一切智滿難可傾。",
    "T13n0415_005:0850b18_0": "　最上妙言佛真說，　　實語及如無異言，　善說聖法真實知，　　身、口離過意亦爾。",
    "T13n0415_005:0850b20_0": "　心無異念絕分別，　　戒行最勝三昧深，　智慧解脫悉超倫，　　解脫知見無可比。",
    "T13n0415_005:0850b22_0": "　威儀具足不思議，　　無上神通如實智，　利益世間無有量，　　辯才妙行亦無類。",
    "T13n0415_005:0850b24_0": "　降天下生象、牛王，　　入胎成就世中勝，　住胎殊異無有等，　　家生具足母尊高。",
    "T13n0415_005:0850b26_0": "　成就眾根最第一，　　勝相圓滿不思議，　妙好咸備極莊嚴，　　一切分明世瞻仰。",
    "T13n0415_005:0850b28_0": "　具足真心信清淨，　　禪定除垢有大威，　放捨世欲樂出家，　　菩提成就得五種。",
    "T13n0415_005:0850c01_0": "　已度神通第一岸，　　智慧無礙亦無邊，　及奢摩他毘舍那，　　法王通達斯自在。",
    "T13n0415_005:0850c03_0": "　大海之水廣且深，　　其或可以毛端測；　調御丈夫清淨戒，　　雖經曠劫不能知。",
    "T13n0415_005:0850c05_0": "　須彌雖固猶可動，　　以手投擲至梵宮；　諸佛初住定禪時，　　已自無能動亂者。",
    "T13n0415_005:0850c07_0": "　虛空容有得其邊，　　四方亦可知其限；　終無能見正覺境，　　思惟分別此彼處。",
    "T13n0415_005:0850c09_0": "　尊者！",
    "T13n0415_005:0850c09_1": "大地實弘廣，　　然可以指遍度量；　捨離煩惱人中尊，　　彼心意識不可盡。",
    "T13n0415_005:0850c11_0": "　如日輪光破眾闇，　　觀諸善惡若見色；　如是自在世間師，　　能破巨黑無明雲。",
    "T13n0415_005:0850c13_0": "　猶如秋月出重雲，　　眾生見者皆歡喜；　法王智光如滿月，　　如覩妙色無不樂。",
    "T13n0415_005:0850c15_0": "　冥寂長夜如明燈，　　為諸眼目作先導；　世間智者能除暗，　　恒以法光照眾生。",
    "T13n0415_005:0850c17_0": "　能設法炬自在尊，　　天人大師為他作，　一切諸有皆滅盡，　　是故稱佛光明王。",
    "T13n0415_005:0850c19_0": "　聖智如河及泉水，　　能盪生老病死塵；　如大醫王施良藥，　　調御能除眾疾苦；　猶如龍王降大雨，　　能滿一切諸大地；　諸佛如是行慈悲，　　充足一切樂法者。",
    "T13n0415_005:0850c23_0": "　大師子王震吼時，　　降伏世間諸惡獸；　世尊如斯決定說，　　破除外道我慢心。",
    "T13n0415_005:0850c25_0": "　如大舟船常往返，　　濟度一切諸去來；　諸佛如是遍周旋，　　拔彼常沒四流者。",
    "T13n0415_005:0850c27_0": "　優曇鉢華世希有，　　此閻浮提最難見；　天人世尊難中難，　　一切世間歸依處。",
    "T13n0415_005:0850c29_0": "　如波利樹華現時，　　三十三天甚愛樂；　大人相好出興世，　　眾生覩見悉歡喜。",
    "T13n0415_005:0851a02_0": "　世尊神變難窮盡，　　如我今者謂宣說，　我以歎佛諸功德，　　畢竟利益諸群生。」",
    "T13n0415_005:0851a04_0": "大方等大集經菩薩念佛三昧分卷第五"
}