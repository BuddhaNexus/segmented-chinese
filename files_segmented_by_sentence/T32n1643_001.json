[
    {
        "source_sentence": "尼乾子問無我義經",
        "from": "T32n1643_001:0172a13_0",
        "context_with_next_sentence": true
    },
    {
        "source_sentence": "馬鳴菩薩集",
        "from": "T32n1643_001:0172a15_0",
        "context_with_next_sentence": true
    },
    {
        "source_sentence": "西天譯經三藏朝散大夫",
        "from": "T32n1643_001:0172a16_0",
        "context_with_next_sentence": true
    },
    {
        "source_sentence": "試鴻臚少卿宣梵大師賜紫沙門臣日稱等奉　詔譯爾時尼乾子等，心懷異見發起疑惑，尋求往詣解大乘者所。",
        "from": "T32n1643_001:0172a20_6",
        "context_with_next_sentence": true
    },
    {
        "source_sentence": "到已作禮，合掌恭敬問無我義，使除暗鈍。",
        "from": "T32n1643_001:0172a21_6",
        "context_with_next_sentence": true
    },
    {
        "source_sentence": "「如佛所說為我開示。",
        "from": "T32n1643_001:0172a21_16",
        "context_with_next_sentence": true
    },
    {
        "source_sentence": "若說此身無有我者，彼最上我亦無所有，何故身中現見啼笑嬉戲、忿怒我慢、嫉妬兩舌等事？",
        "from": "T32n1643_001:0172a23_18",
        "context_with_next_sentence": true
    },
    {
        "source_sentence": "於有於無不能決了，唯願仁者為我除斷。",
        "from": "T32n1643_001:0172a24_16",
        "context_with_next_sentence": true
    },
    {
        "source_sentence": "」解大乘者謂尼乾子言：",
        "from": "T32n1643_001:0172a25_7",
        "context_with_next_sentence": true
    },
    {
        "source_sentence": "「汝先所執最上我者，決定虛妄。",
        "from": "T32n1643_001:0172a26_2",
        "context_with_next_sentence": true
    },
    {
        "source_sentence": "以何名有、以何名無？",
        "from": "T32n1643_001:0172a26_12",
        "context_with_next_sentence": true
    },
    {
        "source_sentence": "於此二中都無所得。",
        "from": "T32n1643_001:0172a27_1",
        "context_with_next_sentence": true
    },
    {
        "source_sentence": "若以自身髮甲皮肉筋骨脂髓膓胃手足一切身肢為最上我，內外尋求何有可見？",
        "from": "T32n1643_001:0172a28_17",
        "context_with_next_sentence": true
    },
    {
        "source_sentence": "」時尼乾子白智者言：",
        "from": "T32n1643_001:0172a29_7",
        "context_with_next_sentence": true
    },
    {
        "source_sentence": "「我以肉眼故不能見，餘有天眼彼可得見。",
        "from": "T32n1643_001:0172b01_6",
        "context_with_next_sentence": true
    },
    {
        "source_sentence": "」智者曰：",
        "from": "T32n1643_001:0172b01_11",
        "context_with_next_sentence": true
    },
    {
        "source_sentence": "「亦非天眼之所能見。",
        "from": "T32n1643_001:0172b01_21",
        "context_with_next_sentence": true
    },
    {
        "source_sentence": "彼非顯色亦非形色，自性空故，何有可見？",
        "from": "T32n1643_001:0172b02_18",
        "context_with_next_sentence": true
    },
    {
        "source_sentence": "」尼乾子言：",
        "from": "T32n1643_001:0172b03_3",
        "context_with_next_sentence": true
    },
    {
        "source_sentence": "「彼定無耶？",
        "from": "T32n1643_001:0172b03_9",
        "context_with_next_sentence": true
    },
    {
        "source_sentence": "」智者曰：",
        "from": "T32n1643_001:0172b03_14",
        "context_with_next_sentence": true
    },
    {
        "source_sentence": "「若說無者，云何現見從因緣生啼笑等相？",
        "from": "T32n1643_001:0172b04_10",
        "context_with_next_sentence": true
    },
    {
        "source_sentence": "或說為有、或說為無，二皆邪妄，非其正理。",
        "from": "T32n1643_001:0172b05_11",
        "context_with_next_sentence": true
    },
    {
        "source_sentence": "」尼乾子言：",
        "from": "T32n1643_001:0172b05_17",
        "context_with_next_sentence": true
    },
    {
        "source_sentence": "「若有若無俱不應說，如何此身現有所住？",
        "from": "T32n1643_001:0172b06_14",
        "context_with_next_sentence": true
    },
    {
        "source_sentence": "」智者曰：",
        "from": "T32n1643_001:0172b06_19",
        "context_with_next_sentence": true
    },
    {
        "source_sentence": "「無有少分見所住相。",
        "from": "T32n1643_001:0172b07_7",
        "context_with_next_sentence": true
    },
    {
        "source_sentence": "」尼乾子言：",
        "from": "T32n1643_001:0172b07_13",
        "context_with_next_sentence": true
    },
    {
        "source_sentence": "「若無住著，即同虛空。",
        "from": "T32n1643_001:0172b08_2",
        "context_with_next_sentence": true
    },
    {
        "source_sentence": "」智者曰：",
        "from": "T32n1643_001:0172b08_7",
        "context_with_next_sentence": true
    },
    {
        "source_sentence": "「如汝所說，如虛空故。",
        "from": "T32n1643_001:0172b08_18",
        "context_with_next_sentence": true
    },
    {
        "source_sentence": "」尼乾子言：",
        "from": "T32n1643_001:0172b08_24",
        "context_with_next_sentence": true
    },
    {
        "source_sentence": "「若爾，啼笑等相當云何遣？",
        "from": "T32n1643_001:0172b09_12",
        "context_with_next_sentence": true
    },
    {
        "source_sentence": "」智者曰：",
        "from": "T32n1643_001:0172b09_17",
        "context_with_next_sentence": true
    },
    {
        "source_sentence": "「於是義中而有二種，一者世俗、二者勝義。",
        "from": "T32n1643_001:0172b10_14",
        "context_with_next_sentence": true
    },
    {
        "source_sentence": "依世俗說，則有自、他、命者、士夫、補特伽羅、作者、受者、財寶、妻子、親眷、朋屬如是差別。",
        "from": "T32n1643_001:0172b12_11",
        "context_with_next_sentence": true
    },
    {
        "source_sentence": "依勝義說，則無自他命者乃至朋屬等事，亦無少分差別等相。",
        "from": "T32n1643_001:0172b13_17",
        "context_with_next_sentence": true
    },
    {
        "source_sentence": "若世俗說，則有生滅善惡果報；",
        "from": "T32n1643_001:0172b14_12",
        "context_with_next_sentence": true
    },
    {
        "source_sentence": "若勝義中，則無生滅善惡果報。",
        "from": "T32n1643_001:0172b15_6",
        "context_with_next_sentence": true
    },
    {
        "source_sentence": "彼真如法自性清淨，無有煩惱、無有染污亦無覺了，本來寂靜。",
        "from": "T32n1643_001:0172b16_15",
        "context_with_next_sentence": true
    },
    {
        "source_sentence": "此說是名真如自性。",
        "from": "T32n1643_001:0172b17_4",
        "context_with_next_sentence": true
    },
    {
        "source_sentence": "」重明此義，以偈頌曰：",
        "from": "T32n1643_001:0172b17_15",
        "context_with_next_sentence": true
    },
    {
        "source_sentence": "「世俗勝義諦，　　二種今當說，",
        "from": "T32n1643_001:0172b18_0",
        "context_with_next_sentence": true
    },
    {
        "source_sentence": "世俗即世法，　　勝義無過上。",
        "from": "T32n1643_001:0172b19_13",
        "context_with_next_sentence": true
    },
    {
        "source_sentence": "有情依世俗，　　增長於煩惱，",
        "from": "T32n1643_001:0172b20_0",
        "context_with_next_sentence": true
    },
    {
        "source_sentence": "久處於輪回，　　不了勝義法。",
        "from": "T32n1643_001:0172b21_13",
        "context_with_next_sentence": true
    },
    {
        "source_sentence": "由依世俗故，　　自他生遍計，",
        "from": "T32n1643_001:0172b22_0",
        "context_with_next_sentence": true
    },
    {
        "source_sentence": "起分別疑惑，　　而受諸苦惱。",
        "from": "T32n1643_001:0172b23_13",
        "context_with_next_sentence": true
    },
    {
        "source_sentence": "彼愚癡凡夫，　　長時受逼迫，",
        "from": "T32n1643_001:0172b24_0",
        "context_with_next_sentence": true
    },
    {
        "source_sentence": "不修出離因，　　何知解脫理？",
        "from": "T32n1643_001:0172b25_13",
        "context_with_next_sentence": true
    },
    {
        "source_sentence": "愚人常依止，　　世間生滅法，",
        "from": "T32n1643_001:0172b26_0",
        "context_with_next_sentence": true
    },
    {
        "source_sentence": "馳流五趣中，　　相續而不斷。",
        "from": "T32n1643_001:0172b27_13",
        "context_with_next_sentence": true
    },
    {
        "source_sentence": "由不達勝義，　　則無滅苦要，",
        "from": "T32n1643_001:0172b28_0",
        "context_with_next_sentence": true
    },
    {
        "source_sentence": "展轉受輪迴，　　如蠶自纏縛。",
        "from": "T32n1643_001:0172b29_13",
        "context_with_next_sentence": true
    },
    {
        "source_sentence": "亦如於日月，　　旋轉無休息，",
        "from": "T32n1643_001:0172c01_0",
        "context_with_next_sentence": true
    },
    {
        "source_sentence": "眾生三有中，　　來往亦如是。",
        "from": "T32n1643_001:0172c02_13",
        "context_with_next_sentence": true
    },
    {
        "source_sentence": "諸行悉無常，　　剎那而遷變，",
        "from": "T32n1643_001:0172c03_0",
        "context_with_next_sentence": true
    },
    {
        "source_sentence": "遠離世俗法，　　當求勝義諦。",
        "from": "T32n1643_001:0172c04_13",
        "context_with_next_sentence": true
    },
    {
        "source_sentence": "乃至住諸天，　　及乾闥婆等，",
        "from": "T32n1643_001:0172c05_0",
        "context_with_next_sentence": true
    },
    {
        "source_sentence": "不免彼無常，　　此皆世俗果。",
        "from": "T32n1643_001:0172c06_13",
        "context_with_next_sentence": true
    },
    {
        "source_sentence": "夜叉鬼神等，　　得持明成就，",
        "from": "T32n1643_001:0172c07_0",
        "context_with_next_sentence": true
    },
    {
        "source_sentence": "不免墮惡趣，　　此皆世俗果。",
        "from": "T32n1643_001:0172c08_13",
        "context_with_next_sentence": true
    },
    {
        "source_sentence": "帝釋轉輪王，　　福報無與等，",
        "from": "T32n1643_001:0172c09_0",
        "context_with_next_sentence": true
    },
    {
        "source_sentence": "不免墮傍生，　　此皆世俗果。",
        "from": "T32n1643_001:0172c10_13",
        "context_with_next_sentence": true
    },
    {
        "source_sentence": "人天五欲樂，　　決定當棄捨，",
        "from": "T32n1643_001:0172c11_0",
        "context_with_next_sentence": true
    },
    {
        "source_sentence": "於彼菩提心，　　以惠常觀察。",
        "from": "T32n1643_001:0172c12_13",
        "context_with_next_sentence": true
    },
    {
        "source_sentence": "自性無所著，　　一切悉皆空，",
        "from": "T32n1643_001:0172c13_0",
        "context_with_next_sentence": true
    },
    {
        "source_sentence": "超越所戲論，　　是菩提心相。",
        "from": "T32n1643_001:0172c14_13",
        "context_with_next_sentence": true
    },
    {
        "source_sentence": "非剛非柔軟，　　非熱亦非冷，",
        "from": "T32n1643_001:0172c15_0",
        "context_with_next_sentence": true
    },
    {
        "source_sentence": "非觸非執受，　　是菩提心相。",
        "from": "T32n1643_001:0172c16_13",
        "context_with_next_sentence": true
    },
    {
        "source_sentence": "非長及非短，　　非圓亦非方，",
        "from": "T32n1643_001:0172c17_0",
        "context_with_next_sentence": true
    },
    {
        "source_sentence": "非微細非麁，　　是菩提心相。",
        "from": "T32n1643_001:0172c18_13",
        "context_with_next_sentence": true
    },
    {
        "source_sentence": "非白及非紅，　　非黑亦非黃，",
        "from": "T32n1643_001:0172c19_0",
        "context_with_next_sentence": true
    },
    {
        "source_sentence": "非形色顯色，　　是菩提心相。",
        "from": "T32n1643_001:0172c20_13",
        "context_with_next_sentence": true
    },
    {
        "source_sentence": "非色非光明，　　非動非纏縛，",
        "from": "T32n1643_001:0172c21_0",
        "context_with_next_sentence": true
    },
    {
        "source_sentence": "非住如虛空，　　是菩提心相。",
        "from": "T32n1643_001:0172c22_13",
        "context_with_next_sentence": true
    },
    {
        "source_sentence": "離思惟觀察，　　非外道境界，",
        "from": "T32n1643_001:0172c23_0",
        "context_with_next_sentence": true
    },
    {
        "source_sentence": "與般若相應，　　是菩提心相。",
        "from": "T32n1643_001:0172c24_13",
        "context_with_next_sentence": true
    },
    {
        "source_sentence": "無似無對待，　　無等常寂靜，",
        "from": "T32n1643_001:0172c25_0",
        "context_with_next_sentence": true
    },
    {
        "source_sentence": "自性本凝然，　　是菩提心相。",
        "from": "T32n1643_001:0172c26_13",
        "context_with_next_sentence": true
    },
    {
        "source_sentence": "如聚沫浮泡，　　如幻化陽焰，",
        "from": "T32n1643_001:0172c27_0",
        "context_with_next_sentence": true
    },
    {
        "source_sentence": "無我亦無常，　　一切非堅固。",
        "from": "T32n1643_001:0172c28_13",
        "context_with_next_sentence": true
    },
    {
        "source_sentence": "是身如坏器，　　虛幻而充滿，",
        "from": "T32n1643_001:0172c29_0",
        "context_with_next_sentence": true
    },
    {
        "source_sentence": "與三毒相應，　　畢竟空無有。",
        "from": "T32n1643_001:0173a01_13",
        "context_with_next_sentence": true
    },
    {
        "source_sentence": "如月處雲中，　　剎那而不現，",
        "from": "T32n1643_001:0173a02_0",
        "context_with_next_sentence": true
    },
    {
        "source_sentence": "以甚深般若，　　達有為如幻。",
        "from": "T32n1643_001:0173a03_13",
        "context_with_next_sentence": true
    },
    {
        "source_sentence": "眾生器世間，　　一切皆如夢，",
        "from": "T32n1643_001:0173a04_0",
        "context_with_next_sentence": true
    },
    {
        "source_sentence": "由自心分別，　　彼心亦如夢。",
        "from": "T32n1643_001:0173a05_13",
        "context_with_next_sentence": true
    },
    {
        "source_sentence": "若人依正理，　　以惠而修習，",
        "from": "T32n1643_001:0173a06_0",
        "context_with_next_sentence": true
    },
    {
        "source_sentence": "棄背諸障染，　　速得無上道。",
        "from": "T32n1643_001:0173a07_13",
        "context_with_next_sentence": true
    },
    {
        "source_sentence": "此最勝般若，　　諸佛所稱讚，",
        "from": "T32n1643_001:0173a08_0",
        "context_with_next_sentence": true
    },
    {
        "source_sentence": "智者善籌量，　　勤求無上法。",
        "from": "T32n1643_001:0173a09_13",
        "context_with_next_sentence": true
    },
    {
        "source_sentence": "離有為過失，　　證真常勝德，",
        "from": "T32n1643_001:0173a10_0",
        "context_with_next_sentence": true
    },
    {
        "source_sentence": "由此解脫故，　　一切無染著。",
        "from": "T32n1643_001:0173a11_13",
        "context_with_next_sentence": true
    },
    {
        "source_sentence": "時彼外道眾，　　聞已生歡喜，",
        "from": "T32n1643_001:0173a12_0",
        "context_with_next_sentence": true
    },
    {
        "source_sentence": "善觀察除疑，　　得悟大乘智。",
        "from": "T32n1643_001:0173a13_13",
        "context_with_next_sentence": true
    },
    {
        "source_sentence": "尼乾子問無我義經",
        "from": "T32n1643_001:0173a14_100",
        "context_with_next_sentence": false
    }
]