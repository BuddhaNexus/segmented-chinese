[
    {
        "source_sentence": "唯識二十論一卷",
        "from": "T31n1590_001:0074b23_0",
        "context_with_next_sentence": true
    },
    {
        "source_sentence": "世親菩薩造",
        "from": "T31n1590_001:0074b25_0",
        "context_with_next_sentence": true
    },
    {
        "source_sentence": "大唐三藏法師玄奘奉　詔譯",
        "from": "T31n1590_001:0074b26_0",
        "context_with_next_sentence": true
    },
    {
        "source_sentence": "安立大乘三界唯識，以契經說三界唯心，心、意、識、了，名之差別。",
        "from": "T31n1590_001:0074b28_10",
        "context_with_next_sentence": true
    },
    {
        "source_sentence": "此中說心，意兼心所，唯遮外境，不遣相應，內識生時似外境現，如有眩瞖見髮蠅等，此中都無少分實義。",
        "from": "T31n1590_001:0074c01_14",
        "context_with_next_sentence": true
    },
    {
        "source_sentence": "即於此義，有設難言。",
        "from": "T31n1590_001:0074c02_4",
        "context_with_next_sentence": true
    },
    {
        "source_sentence": "頌曰：",
        "from": "T31n1590_001:0074c02_7",
        "context_with_next_sentence": true
    },
    {
        "source_sentence": "若識無實境，　　則處時決定，",
        "from": "T31n1590_001:0074c03_0",
        "context_with_next_sentence": true
    },
    {
        "source_sentence": "相續不決定，　　作用不應成。",
        "from": "T31n1590_001:0074c04_13",
        "context_with_next_sentence": true
    },
    {
        "source_sentence": "論曰：",
        "from": "T31n1590_001:0074c05_2",
        "context_with_next_sentence": true
    },
    {
        "source_sentence": "此說何義？",
        "from": "T31n1590_001:0074c05_7",
        "context_with_next_sentence": true
    },
    {
        "source_sentence": "若離識實有色等外法，色等識生不緣色等，何因此識有處得生，非一切處？",
        "from": "T31n1590_001:0074c07_1",
        "context_with_next_sentence": true
    },
    {
        "source_sentence": "何故此處有時識起，非一切時？",
        "from": "T31n1590_001:0074c07_15",
        "context_with_next_sentence": true
    },
    {
        "source_sentence": "同一處時有多相續，何不決定隨一識生？",
        "from": "T31n1590_001:0074c08_13",
        "context_with_next_sentence": true
    },
    {
        "source_sentence": "如眩瞖人見髮蠅等，非無眩瞖有此識生。",
        "from": "T31n1590_001:0074c09_12",
        "context_with_next_sentence": true
    },
    {
        "source_sentence": "復有何因，諸眩瞖者所見髮等無髮等用，夢中所得飲食、刀杖、毒藥、衣等無飲等用，尋香城等無城等用。",
        "from": "T31n1590_001:0074c12_2",
        "context_with_next_sentence": true
    },
    {
        "source_sentence": "餘髮等物其用非無，若實同無色等外境，唯有內識似外境生，定處、定時、不定相續、有作用物皆不應成。",
        "from": "T31n1590_001:0074c14_8",
        "context_with_next_sentence": true
    },
    {
        "source_sentence": "非皆不成。",
        "from": "T31n1590_001:0074c14_13",
        "context_with_next_sentence": true
    },
    {
        "source_sentence": "頌曰：",
        "from": "T31n1590_001:0074c14_16",
        "context_with_next_sentence": true
    },
    {
        "source_sentence": "處時定如夢，　　身不定如鬼，",
        "from": "T31n1590_001:0074c15_0",
        "context_with_next_sentence": true
    },
    {
        "source_sentence": "同見膿河等，　　如夢損有用。",
        "from": "T31n1590_001:0074c16_13",
        "context_with_next_sentence": true
    },
    {
        "source_sentence": "論曰：",
        "from": "T31n1590_001:0074c17_2",
        "context_with_next_sentence": true
    },
    {
        "source_sentence": "如夢意說如夢所見，謂如夢中雖無實境，而或有處見有村園男女等物，非一切處。",
        "from": "T31n1590_001:0074c18_19",
        "context_with_next_sentence": true
    },
    {
        "source_sentence": "即於是處，或時見有彼村園等，非一切時。",
        "from": "T31n1590_001:0074c19_18",
        "context_with_next_sentence": true
    },
    {
        "source_sentence": "由此雖無離識實境，而處時定非不得成。",
        "from": "T31n1590_001:0074c20_16",
        "context_with_next_sentence": true
    },
    {
        "source_sentence": "說如鬼言，顯如餓鬼。",
        "from": "T31n1590_001:0074c21_7",
        "context_with_next_sentence": true
    },
    {
        "source_sentence": "河中膿滿故名膿河，如說酥瓶其中酥滿。",
        "from": "T31n1590_001:0074c22_6",
        "context_with_next_sentence": true
    },
    {
        "source_sentence": "謂如餓鬼同業異熟，多身共集皆見膿河，非於此中定唯一見。",
        "from": "T31n1590_001:0074c23_15",
        "context_with_next_sentence": true
    },
    {
        "source_sentence": "等言顯示或見糞等，及見有情執持刀杖遮捍守護不令得食。",
        "from": "T31n1590_001:0074c25_4",
        "context_with_next_sentence": true
    },
    {
        "source_sentence": "由此雖無離識實境，而多相續不定義成。",
        "from": "T31n1590_001:0074c26_3",
        "context_with_next_sentence": true
    },
    {
        "source_sentence": "又如夢中境雖無實，而有損失精血等用。",
        "from": "T31n1590_001:0074c27_2",
        "context_with_next_sentence": true
    },
    {
        "source_sentence": "由此雖無離識實境，而有虛妄作用義成。",
        "from": "T31n1590_001:0074c28_1",
        "context_with_next_sentence": true
    },
    {
        "source_sentence": "如是且依別別譬喻，顯處定等四義得成。",
        "from": "T31n1590_001:0074c28_19",
        "context_with_next_sentence": true
    },
    {
        "source_sentence": "復次頌曰：",
        "from": "T31n1590_001:0074c29_4",
        "context_with_next_sentence": true
    },
    {
        "source_sentence": "一切如地獄，　　同見獄卒等，",
        "from": "T31n1590_001:0075a01_0",
        "context_with_next_sentence": true
    },
    {
        "source_sentence": "能為逼害事，　　故四義皆成。",
        "from": "T31n1590_001:0075a02_13",
        "context_with_next_sentence": true
    },
    {
        "source_sentence": "論曰：",
        "from": "T31n1590_001:0075a03_2",
        "context_with_next_sentence": true
    },
    {
        "source_sentence": "應知此中一地獄喻，顯處定等一切皆成。",
        "from": "T31n1590_001:0075a04_1",
        "context_with_next_sentence": true
    },
    {
        "source_sentence": "如地獄言，顯在地獄受逼害苦諸有情類。",
        "from": "T31n1590_001:0075a04_19",
        "context_with_next_sentence": true
    },
    {
        "source_sentence": "謂地獄中雖無真實有情數攝獄卒等事，而彼有情同業異熟增上力故，同處同時眾多相續，皆共見有獄卒、狗、烏、鐵山物等來至其所為逼害事。",
        "from": "T31n1590_001:0075a08_5",
        "context_with_next_sentence": true
    },
    {
        "source_sentence": "由此雖無離識實境，而處定等四義皆成。",
        "from": "T31n1590_001:0075a09_4",
        "context_with_next_sentence": true
    },
    {
        "source_sentence": "何緣不許獄卒等類是實有情？",
        "from": "T31n1590_001:0075a09_17",
        "context_with_next_sentence": true
    },
    {
        "source_sentence": "不應理故。",
        "from": "T31n1590_001:0075a10_3",
        "context_with_next_sentence": true
    },
    {
        "source_sentence": "且此不應那落迦攝，不受如彼所受苦故。",
        "from": "T31n1590_001:0075a11_2",
        "context_with_next_sentence": true
    },
    {
        "source_sentence": "互相逼害，應不可立彼那落迦。",
        "from": "T31n1590_001:0075a11_16",
        "context_with_next_sentence": true
    },
    {
        "source_sentence": "此獄卒等形量力既等，應不極相怖，應自不能忍受鐵地炎熱猛焰恒燒然苦，云何於彼能逼害他？",
        "from": "T31n1590_001:0075a14_1",
        "context_with_next_sentence": true
    },
    {
        "source_sentence": "非那落迦不應生彼，如何天上現有傍生，地獄亦然，有傍生鬼為獄卒等。",
        "from": "T31n1590_001:0075a15_13",
        "context_with_next_sentence": true
    },
    {
        "source_sentence": "此救不然。",
        "from": "T31n1590_001:0075a15_18",
        "context_with_next_sentence": true
    },
    {
        "source_sentence": "頌曰：",
        "from": "T31n1590_001:0075a16_1",
        "context_with_next_sentence": true
    },
    {
        "source_sentence": "如天上傍生，　　地獄中不爾，",
        "from": "T31n1590_001:0075a17_0",
        "context_with_next_sentence": true
    },
    {
        "source_sentence": "所執傍生鬼，　　不受彼苦故。",
        "from": "T31n1590_001:0075a18_13",
        "context_with_next_sentence": true
    },
    {
        "source_sentence": "論曰：",
        "from": "T31n1590_001:0075a19_2",
        "context_with_next_sentence": true
    },
    {
        "source_sentence": "諸有傍生生天上者，必有能感彼器樂業，生彼定受器所生樂，非獄卒等受地獄中器所生苦，故不應許傍生鬼趣生那落迦。",
        "from": "T31n1590_001:0075a21_17",
        "context_with_next_sentence": true
    },
    {
        "source_sentence": "若爾，應許彼那落迦業增上力生異大種，起勝形顯量力差別，於彼施設獄卒等名，為生彼怖，變現種種動手足等差別作用，如羝羊山乍離乍合、剛鐵林刺或低或昂。",
        "from": "T31n1590_001:0075a25_13",
        "context_with_next_sentence": true
    },
    {
        "source_sentence": "非事全無，然不應理。",
        "from": "T31n1590_001:0075a26_3",
        "context_with_next_sentence": true
    },
    {
        "source_sentence": "頌曰：",
        "from": "T31n1590_001:0075a26_6",
        "context_with_next_sentence": true
    },
    {
        "source_sentence": "若許由業力，　　有異大種生，",
        "from": "T31n1590_001:0075a27_0",
        "context_with_next_sentence": true
    },
    {
        "source_sentence": "起如是轉變，　　於識何不許？",
        "from": "T31n1590_001:0075a28_13",
        "context_with_next_sentence": true
    },
    {
        "source_sentence": "論曰：",
        "from": "T31n1590_001:0075a29_2",
        "context_with_next_sentence": true
    },
    {
        "source_sentence": "何緣不許識由業力如是轉變，而執大種？",
        "from": "T31n1590_001:0075b01_1",
        "context_with_next_sentence": true
    },
    {
        "source_sentence": "復次頌曰：",
        "from": "T31n1590_001:0075b01_6",
        "context_with_next_sentence": true
    },
    {
        "source_sentence": "業熏習餘處，　　執餘處有果，",
        "from": "T31n1590_001:0075b02_0",
        "context_with_next_sentence": true
    },
    {
        "source_sentence": "所熏識有果，　　不許有何因？",
        "from": "T31n1590_001:0075b03_13",
        "context_with_next_sentence": true
    },
    {
        "source_sentence": "論曰：",
        "from": "T31n1590_001:0075b04_2",
        "context_with_next_sentence": true
    },
    {
        "source_sentence": "執那落迦由自業力生差別大種起形等轉變，彼業熏習理應許在識相續中，不在餘處有熏習識，汝便不許有果轉變，無熏習處翻執有果，此有何因？",
        "from": "T31n1590_001:0075b07_10",
        "context_with_next_sentence": true
    },
    {
        "source_sentence": "有教為因，謂若唯識似色等現無別色等，佛不應說有色等處。",
        "from": "T31n1590_001:0075b08_17",
        "context_with_next_sentence": true
    },
    {
        "source_sentence": "此教非因，有別意故。",
        "from": "T31n1590_001:0075b09_8",
        "context_with_next_sentence": true
    },
    {
        "source_sentence": "頌曰：",
        "from": "T31n1590_001:0075b09_11",
        "context_with_next_sentence": true
    },
    {
        "source_sentence": "依彼所化生，　　世尊密意趣，",
        "from": "T31n1590_001:0075b10_0",
        "context_with_next_sentence": true
    },
    {
        "source_sentence": "說有色等處，　　如化生有情。",
        "from": "T31n1590_001:0075b11_13",
        "context_with_next_sentence": true
    },
    {
        "source_sentence": "論曰：",
        "from": "T31n1590_001:0075b12_2",
        "context_with_next_sentence": true
    },
    {
        "source_sentence": "如佛說有化生有情，彼但依心相續不斷能往後世密意趣說，不說實有化生有情。",
        "from": "T31n1590_001:0075b13_18",
        "context_with_next_sentence": true
    },
    {
        "source_sentence": "說無有情我，但有法因，故說色等處。",
        "from": "T31n1590_001:0075b14_16",
        "context_with_next_sentence": true
    },
    {
        "source_sentence": "契經亦爾，依所化生宜受彼教，密意趣說，非別實有。",
        "from": "T31n1590_001:0075b16_1",
        "context_with_next_sentence": true
    },
    {
        "source_sentence": "依何密意說色等十？",
        "from": "T31n1590_001:0075b16_10",
        "context_with_next_sentence": true
    },
    {
        "source_sentence": "頌曰：",
        "from": "T31n1590_001:0075b16_13",
        "context_with_next_sentence": true
    },
    {
        "source_sentence": "識從自種生，　　似境相而轉，",
        "from": "T31n1590_001:0075b17_0",
        "context_with_next_sentence": true
    },
    {
        "source_sentence": "為成內外處，　　佛說彼為十。",
        "from": "T31n1590_001:0075b18_13",
        "context_with_next_sentence": true
    },
    {
        "source_sentence": "論曰：",
        "from": "T31n1590_001:0075b19_2",
        "context_with_next_sentence": true
    },
    {
        "source_sentence": "此說何義？",
        "from": "T31n1590_001:0075b19_7",
        "context_with_next_sentence": true
    },
    {
        "source_sentence": "似色現識從自種子緣合轉變差別而生，佛依彼種及所現色，如次說為眼處色處。",
        "from": "T31n1590_001:0075b21_4",
        "context_with_next_sentence": true
    },
    {
        "source_sentence": "如是乃至似觸現識從自種子緣合轉變差別而生，佛依彼種及所現觸，如次說為身處觸處。",
        "from": "T31n1590_001:0075b23_6",
        "context_with_next_sentence": true
    },
    {
        "source_sentence": "依斯密意，說色等十。",
        "from": "T31n1590_001:0075b23_16",
        "context_with_next_sentence": true
    },
    {
        "source_sentence": "此密意說有何勝利？",
        "from": "T31n1590_001:0075b24_5",
        "context_with_next_sentence": true
    },
    {
        "source_sentence": "頌曰：",
        "from": "T31n1590_001:0075b24_8",
        "context_with_next_sentence": true
    },
    {
        "source_sentence": "依此教能入，　　數取趣無我，",
        "from": "T31n1590_001:0075b25_0",
        "context_with_next_sentence": true
    },
    {
        "source_sentence": "所執法無我，　　復依餘教入。",
        "from": "T31n1590_001:0075b26_13",
        "context_with_next_sentence": true
    },
    {
        "source_sentence": "論曰：",
        "from": "T31n1590_001:0075b27_2",
        "context_with_next_sentence": true
    },
    {
        "source_sentence": "依此所說十二處教，受化者能入數取趣無我。",
        "from": "T31n1590_001:0075b28_3",
        "context_with_next_sentence": true
    },
    {
        "source_sentence": "謂若了知從六二法有六識轉，都無見者乃至知者，應受有情無我教者便能悟入有情無我。",
        "from": "T31n1590_001:0075c01_5",
        "context_with_next_sentence": true
    },
    {
        "source_sentence": "復依此餘說唯識教，受化者能入所執法無我。",
        "from": "T31n1590_001:0075c02_7",
        "context_with_next_sentence": true
    },
    {
        "source_sentence": "謂若了知唯識現似色等法起，此中都無色等相法，應受諸法無我教者便能悟入諸法無我。",
        "from": "T31n1590_001:0075c04_9",
        "context_with_next_sentence": true
    },
    {
        "source_sentence": "若知諸法一切種無入法無我，是則唯識亦畢竟無，何所安立？",
        "from": "T31n1590_001:0075c05_18",
        "context_with_next_sentence": true
    },
    {
        "source_sentence": "非知諸法一切種無乃得名為入法無我，然達愚夫遍計所執自性差別諸法無我，如是乃名入法無我，非諸佛境離言法性亦都無故名法無我。",
        "from": "T31n1590_001:0075c09_4",
        "context_with_next_sentence": true
    },
    {
        "source_sentence": "餘識所執此唯識性其體亦無，名法無我。",
        "from": "T31n1590_001:0075c10_3",
        "context_with_next_sentence": true
    },
    {
        "source_sentence": "不爾，餘識所執境有，則唯識理應不得成，許諸餘識有實境故。",
        "from": "T31n1590_001:0075c11_11",
        "context_with_next_sentence": true
    },
    {
        "source_sentence": "由此道理，說立唯識教，普令悟入一切法無我，非一切種撥有性故。",
        "from": "T31n1590_001:0075c13_2",
        "context_with_next_sentence": true
    },
    {
        "source_sentence": "復云何知佛依如是密意趣說有色等處，非別實有色等外法為色等識各別境耶？",
        "from": "T31n1590_001:0075c14_18",
        "context_with_next_sentence": true
    },
    {
        "source_sentence": "頌曰：",
        "from": "T31n1590_001:0075c15_2",
        "context_with_next_sentence": true
    },
    {
        "source_sentence": "以彼境非一，　　亦非多極微，",
        "from": "T31n1590_001:0075c16_0",
        "context_with_next_sentence": true
    },
    {
        "source_sentence": "又非和合等，　　極微不成故。",
        "from": "T31n1590_001:0075c17_13",
        "context_with_next_sentence": true
    },
    {
        "source_sentence": "論曰：",
        "from": "T31n1590_001:0075c18_2",
        "context_with_next_sentence": true
    },
    {
        "source_sentence": "此何所說？",
        "from": "T31n1590_001:0075c18_7",
        "context_with_next_sentence": true
    },
    {
        "source_sentence": "謂若實有外色等處與色等識各別為境，如是外境或應是一，如勝論者執有分色。",
        "from": "T31n1590_001:0075c20_4",
        "context_with_next_sentence": true
    },
    {
        "source_sentence": "或應是多，如執實有眾多極微各別為境，或應多極微和合及和集，如執實有眾多極微皆共和合和集為境。",
        "from": "T31n1590_001:0075c22_12",
        "context_with_next_sentence": true
    },
    {
        "source_sentence": "且彼外境理應非一，有分色體異諸分色不可取故。",
        "from": "T31n1590_001:0075c23_16",
        "context_with_next_sentence": true
    },
    {
        "source_sentence": "理亦非多，極微各別不可取故。",
        "from": "T31n1590_001:0075c24_11",
        "context_with_next_sentence": true
    },
    {
        "source_sentence": "又理非和合或和集為境，一實極微理不成故。",
        "from": "T31n1590_001:0075c25_12",
        "context_with_next_sentence": true
    },
    {
        "source_sentence": "云何不成？",
        "from": "T31n1590_001:0075c25_17",
        "context_with_next_sentence": true
    },
    {
        "source_sentence": "頌曰：",
        "from": "T31n1590_001:0075c26_1",
        "context_with_next_sentence": true
    },
    {
        "source_sentence": "極微與六合，　　一應成六分；",
        "from": "T31n1590_001:0075c27_13",
        "context_with_next_sentence": true
    },
    {
        "source_sentence": "若與六同處，　　聚應如極微。",
        "from": "T31n1590_001:0075c28_13",
        "context_with_next_sentence": true
    },
    {
        "source_sentence": "論曰：",
        "from": "T31n1590_001:0075c29_2",
        "context_with_next_sentence": true
    },
    {
        "source_sentence": "若一極微六方各與一極微合，應成六分，一處無容有餘處故。",
        "from": "T31n1590_001:0076a01_10",
        "context_with_next_sentence": true
    },
    {
        "source_sentence": "一極微處若有六微，應諸聚色如極微量，展轉相望不過量故，則應聚色亦不可見。",
        "from": "T31n1590_001:0076a03_7",
        "context_with_next_sentence": true
    },
    {
        "source_sentence": "加濕彌羅國毘婆沙師言：",
        "from": "T31n1590_001:0076a03_18",
        "context_with_next_sentence": true
    },
    {
        "source_sentence": "「非諸極微有相合義，無方分故，離如前失；",
        "from": "T31n1590_001:0076a04_19",
        "context_with_next_sentence": true
    },
    {
        "source_sentence": "但諸聚色有相合理，有方分故。",
        "from": "T31n1590_001:0076a05_12",
        "context_with_next_sentence": true
    },
    {
        "source_sentence": "」此亦不然。",
        "from": "T31n1590_001:0076a05_18",
        "context_with_next_sentence": true
    },
    {
        "source_sentence": "頌曰：",
        "from": "T31n1590_001:0076a05_21",
        "context_with_next_sentence": true
    },
    {
        "source_sentence": "極微既無合，　　聚有合者誰？",
        "from": "T31n1590_001:0076a06_13",
        "context_with_next_sentence": true
    },
    {
        "source_sentence": "或相合不成，　　不由無方分。",
        "from": "T31n1590_001:0076a07_13",
        "context_with_next_sentence": true
    },
    {
        "source_sentence": "論曰：",
        "from": "T31n1590_001:0076a08_2",
        "context_with_next_sentence": true
    },
    {
        "source_sentence": "今應詰彼所說理趣。",
        "from": "T31n1590_001:0076a08_11",
        "context_with_next_sentence": true
    },
    {
        "source_sentence": "既異極微無別聚色，極微無合聚合者誰？",
        "from": "T31n1590_001:0076a09_10",
        "context_with_next_sentence": true
    },
    {
        "source_sentence": "若轉救言：",
        "from": "T31n1590_001:0076a09_15",
        "context_with_next_sentence": true
    },
    {
        "source_sentence": "「聚色展轉，亦無合義。",
        "from": "T31n1590_001:0076a10_4",
        "context_with_next_sentence": true
    },
    {
        "source_sentence": "」則不應言：",
        "from": "T31n1590_001:0076a10_10",
        "context_with_next_sentence": true
    },
    {
        "source_sentence": "「極微無合，無方分故。",
        "from": "T31n1590_001:0076a10_21",
        "context_with_next_sentence": true
    },
    {
        "source_sentence": "」聚有方分，亦不許合。",
        "from": "T31n1590_001:0076a11_8",
        "context_with_next_sentence": true
    },
    {
        "source_sentence": "故極微無合，不由無方分。",
        "from": "T31n1590_001:0076a11_20",
        "context_with_next_sentence": true
    },
    {
        "source_sentence": "是故一實極微不成。",
        "from": "T31n1590_001:0076a12_8",
        "context_with_next_sentence": true
    },
    {
        "source_sentence": "又許極微合與不合，其過且爾。",
        "from": "T31n1590_001:0076a13_3",
        "context_with_next_sentence": true
    },
    {
        "source_sentence": "若許極微有分無分，俱為大失。",
        "from": "T31n1590_001:0076a13_17",
        "context_with_next_sentence": true
    },
    {
        "source_sentence": "所以者何？",
        "from": "T31n1590_001:0076a14_3",
        "context_with_next_sentence": true
    },
    {
        "source_sentence": "頌曰：",
        "from": "T31n1590_001:0076a14_6",
        "context_with_next_sentence": true
    },
    {
        "source_sentence": "極微有方分，　　理不應成一；",
        "from": "T31n1590_001:0076a15_13",
        "context_with_next_sentence": true
    },
    {
        "source_sentence": "無應影障無，　　聚不異無二。",
        "from": "T31n1590_001:0076a16_13",
        "context_with_next_sentence": true
    },
    {
        "source_sentence": "論曰：",
        "from": "T31n1590_001:0076a17_2",
        "context_with_next_sentence": true
    },
    {
        "source_sentence": "以一極微六方分異多分為體，云何成一？",
        "from": "T31n1590_001:0076a18_1",
        "context_with_next_sentence": true
    },
    {
        "source_sentence": "若一極微無異方分，日輪纔舉光照觸時，云何餘邊得有影現？",
        "from": "T31n1590_001:0076a19_8",
        "context_with_next_sentence": true
    },
    {
        "source_sentence": "以無餘分光所不及。",
        "from": "T31n1590_001:0076a19_17",
        "context_with_next_sentence": true
    },
    {
        "source_sentence": "又執極微無方分者，云何此彼展輪相障？",
        "from": "T31n1590_001:0076a20_16",
        "context_with_next_sentence": true
    },
    {
        "source_sentence": "以無餘分他所不行，可說此彼展轉相礙。",
        "from": "T31n1590_001:0076a21_15",
        "context_with_next_sentence": true
    },
    {
        "source_sentence": "既不相礙，應諸極微展轉處同，則諸色聚同一極微量，過如前說。",
        "from": "T31n1590_001:0076a23_6",
        "context_with_next_sentence": true
    },
    {
        "source_sentence": "云何不許影障屬聚不屬極微？",
        "from": "T31n1590_001:0076a23_19",
        "context_with_next_sentence": true
    },
    {
        "source_sentence": "豈異極微許有聚色發影為障？",
        "from": "T31n1590_001:0076a24_12",
        "context_with_next_sentence": true
    },
    {
        "source_sentence": "不爾，若爾聚應無二。",
        "from": "T31n1590_001:0076a25_3",
        "context_with_next_sentence": true
    },
    {
        "source_sentence": "謂若聚色不異極微，影障應成不屬聚色。",
        "from": "T31n1590_001:0076a26_2",
        "context_with_next_sentence": true
    },
    {
        "source_sentence": "安布差別立為極微，或立為聚，俱非一實，何用思擇極微聚為？",
        "from": "T31n1590_001:0076a27_10",
        "context_with_next_sentence": true
    },
    {
        "source_sentence": "猶未能遮外色等相，此復何相？",
        "from": "T31n1590_001:0076a28_4",
        "context_with_next_sentence": true
    },
    {
        "source_sentence": "謂眼等境亦是青等實色等性。",
        "from": "T31n1590_001:0076a28_17",
        "context_with_next_sentence": true
    },
    {
        "source_sentence": "應共審思，此眼等境青等實性為一為多？",
        "from": "T31n1590_001:0076a29_16",
        "context_with_next_sentence": true
    },
    {
        "source_sentence": "設爾何失？",
        "from": "T31n1590_001:0076b01_2",
        "context_with_next_sentence": true
    },
    {
        "source_sentence": "二俱有過，多過如前。",
        "from": "T31n1590_001:0076b01_12",
        "context_with_next_sentence": true
    },
    {
        "source_sentence": "一亦非理。",
        "from": "T31n1590_001:0076b01_17",
        "context_with_next_sentence": true
    },
    {
        "source_sentence": "頌曰：",
        "from": "T31n1590_001:0076b01_20",
        "context_with_next_sentence": true
    },
    {
        "source_sentence": "一應無次行，　　俱時至未至，",
        "from": "T31n1590_001:0076b02_0",
        "context_with_next_sentence": true
    },
    {
        "source_sentence": "及多有間事，　　并難見細物。",
        "from": "T31n1590_001:0076b03_13",
        "context_with_next_sentence": true
    },
    {
        "source_sentence": "論曰：",
        "from": "T31n1590_001:0076b04_2",
        "context_with_next_sentence": true
    },
    {
        "source_sentence": "若無隔別，所有青等眼所行境執為一物，應無漸次行大地理，若下一足至一切故。",
        "from": "T31n1590_001:0076b05_19",
        "context_with_next_sentence": true
    },
    {
        "source_sentence": "又應俱時於此於彼無至未至。",
        "from": "T31n1590_001:0076b06_12",
        "context_with_next_sentence": true
    },
    {
        "source_sentence": "一物一時，理不應有得未得故。",
        "from": "T31n1590_001:0076b07_7",
        "context_with_next_sentence": true
    },
    {
        "source_sentence": "又一方處，應不得有多象馬等有間隙事，若處有一亦即有餘，云何此彼可辯差別？",
        "from": "T31n1590_001:0076b09_5",
        "context_with_next_sentence": true
    },
    {
        "source_sentence": "或二如何可於一處有至不至中間見空？",
        "from": "T31n1590_001:0076b10_4",
        "context_with_next_sentence": true
    },
    {
        "source_sentence": "又亦應無小水虫等難見細物，彼與麁物同一處所，量應等故。",
        "from": "T31n1590_001:0076b11_12",
        "context_with_next_sentence": true
    },
    {
        "source_sentence": "若謂由相此彼差別即成別物，不由餘義。",
        "from": "T31n1590_001:0076b12_11",
        "context_with_next_sentence": true
    },
    {
        "source_sentence": "則定應許此差別物展轉分析成多極微，已辯極微非一實物，是則離識，眼等色等、若根若境皆不得成。",
        "from": "T31n1590_001:0076b14_18",
        "context_with_next_sentence": true
    },
    {
        "source_sentence": "由此善成唯有識義。",
        "from": "T31n1590_001:0076b15_7",
        "context_with_next_sentence": true
    },
    {
        "source_sentence": "諸法由量刊定有無，一切量中現量為勝。",
        "from": "T31n1590_001:0076b16_6",
        "context_with_next_sentence": true
    },
    {
        "source_sentence": "若無外境寧有此覺：",
        "from": "T31n1590_001:0076b16_15",
        "context_with_next_sentence": true
    },
    {
        "source_sentence": "我今現證如是境耶。",
        "from": "T31n1590_001:0076b17_5",
        "context_with_next_sentence": true
    },
    {
        "source_sentence": "此證不成。",
        "from": "T31n1590_001:0076b17_10",
        "context_with_next_sentence": true
    },
    {
        "source_sentence": "頌曰：",
        "from": "T31n1590_001:0076b17_13",
        "context_with_next_sentence": true
    },
    {
        "source_sentence": "現覺如夢等，　　已起現覺時，",
        "from": "T31n1590_001:0076b18_0",
        "context_with_next_sentence": true
    },
    {
        "source_sentence": "見及境已無，　　寧許有現量？",
        "from": "T31n1590_001:0076b19_13",
        "context_with_next_sentence": true
    },
    {
        "source_sentence": "論曰：",
        "from": "T31n1590_001:0076b20_2",
        "context_with_next_sentence": true
    },
    {
        "source_sentence": "如夢等時雖無外境，而亦得有如是現覺，餘時現覺應知亦爾，故彼引此為證不成。",
        "from": "T31n1590_001:0076b21_19",
        "context_with_next_sentence": true
    },
    {
        "source_sentence": "又若爾時有此現覺，我今現證如是色等；",
        "from": "T31n1590_001:0076b22_17",
        "context_with_next_sentence": true
    },
    {
        "source_sentence": "爾時於境能見已無，要在意識能分別故，時眼等識必已謝故。",
        "from": "T31n1590_001:0076b24_6",
        "context_with_next_sentence": true
    },
    {
        "source_sentence": "剎那論者有此覺時，色等現境亦皆已滅，如何此時許有現量？",
        "from": "T31n1590_001:0076b25_14",
        "context_with_next_sentence": true
    },
    {
        "source_sentence": "要曾現受意識能憶，是故決定有曾受境，見此境者許為現量，由斯外境實有義成。",
        "from": "T31n1590_001:0076b27_12",
        "context_with_next_sentence": true
    },
    {
        "source_sentence": "如是要由先受後憶證有外境，理亦不成。",
        "from": "T31n1590_001:0076b28_11",
        "context_with_next_sentence": true
    },
    {
        "source_sentence": "何以故？",
        "from": "T31n1590_001:0076b28_15",
        "context_with_next_sentence": true
    },
    {
        "source_sentence": "頌曰：",
        "from": "T31n1590_001:0076b28_18",
        "context_with_next_sentence": true
    },
    {
        "source_sentence": "如說似境識，　　從此生憶念。",
        "from": "T31n1590_001:0076b29_13",
        "context_with_next_sentence": true
    },
    {
        "source_sentence": "論曰：",
        "from": "T31n1590_001:0076c01_2",
        "context_with_next_sentence": true
    },
    {
        "source_sentence": "如前所說，雖無外境，而眼識等似外境現，從此後位與念相應，分別意識似前境現，即說此為憶曾所受，故以後憶證先所見實有外境，其理不成。",
        "from": "T31n1590_001:0076c04_8",
        "context_with_next_sentence": true
    },
    {
        "source_sentence": "若如夢中雖無實境而識得起，覺時亦然。",
        "from": "T31n1590_001:0076c05_7",
        "context_with_next_sentence": true
    },
    {
        "source_sentence": "如世自知夢境非有，覺時既爾，何不自知？",
        "from": "T31n1590_001:0076c06_6",
        "context_with_next_sentence": true
    },
    {
        "source_sentence": "既不自知覺境非有，寧如夢識實境皆無？",
        "from": "T31n1590_001:0076c07_4",
        "context_with_next_sentence": true
    },
    {
        "source_sentence": "此亦非證。",
        "from": "T31n1590_001:0076c07_9",
        "context_with_next_sentence": true
    },
    {
        "source_sentence": "頌曰：",
        "from": "T31n1590_001:0076c07_12",
        "context_with_next_sentence": true
    },
    {
        "source_sentence": "未覺不能知，　　夢所見非有。",
        "from": "T31n1590_001:0076c08_13",
        "context_with_next_sentence": true
    },
    {
        "source_sentence": "論曰：",
        "from": "T31n1590_001:0076c09_2",
        "context_with_next_sentence": true
    },
    {
        "source_sentence": "如未覺位，不知夢境非外實有，覺時乃知。",
        "from": "T31n1590_001:0076c10_1",
        "context_with_next_sentence": true
    },
    {
        "source_sentence": "如是世間虛妄分別串習惛熟如在夢中，諸有所見皆非實有，未得真覺不能自知。",
        "from": "T31n1590_001:0076c11_17",
        "context_with_next_sentence": true
    },
    {
        "source_sentence": "若時得彼出世對治無分別智，乃名真覺。",
        "from": "T31n1590_001:0076c12_16",
        "context_with_next_sentence": true
    },
    {
        "source_sentence": "此後所得世間淨智現在前位，如實了知彼境非實，其義平等。",
        "from": "T31n1590_001:0076c14_6",
        "context_with_next_sentence": true
    },
    {
        "source_sentence": "若諸有情，由自相續轉變差別似境識起，不由外境為所緣生，彼諸有情近善惡友、聞正邪法二識決定。",
        "from": "T31n1590_001:0076c16_12",
        "context_with_next_sentence": true
    },
    {
        "source_sentence": "既無友教，此云何成？",
        "from": "T31n1590_001:0076c17_2",
        "context_with_next_sentence": true
    },
    {
        "source_sentence": "非不得成。",
        "from": "T31n1590_001:0076c17_7",
        "context_with_next_sentence": true
    },
    {
        "source_sentence": "頌曰：",
        "from": "T31n1590_001:0076c17_10",
        "context_with_next_sentence": true
    },
    {
        "source_sentence": "展轉增上力，　　二識成決定。",
        "from": "T31n1590_001:0076c18_13",
        "context_with_next_sentence": true
    },
    {
        "source_sentence": "論曰：",
        "from": "T31n1590_001:0076c19_2",
        "context_with_next_sentence": true
    },
    {
        "source_sentence": "以諸有情自他相續諸識展轉為增上緣，隨其所應二識決定，謂餘相續識差別故，令餘相續差別識生，各成決定不由外境。",
        "from": "T31n1590_001:0076c21_17",
        "context_with_next_sentence": true
    },
    {
        "source_sentence": "若如夢中境雖無實而識得起，覺識亦然，何緣夢覺造善惡行，愛非愛果當受不同？",
        "from": "T31n1590_001:0076c23_15",
        "context_with_next_sentence": true
    },
    {
        "source_sentence": "頌曰：",
        "from": "T31n1590_001:0076c23_18",
        "context_with_next_sentence": true
    },
    {
        "source_sentence": "心由睡眠壞，　　夢覺果不同。",
        "from": "T31n1590_001:0076c24_13",
        "context_with_next_sentence": true
    },
    {
        "source_sentence": "論曰：",
        "from": "T31n1590_001:0076c25_2",
        "context_with_next_sentence": true
    },
    {
        "source_sentence": "在夢位心，由睡眠壞，勢力羸劣。",
        "from": "T31n1590_001:0076c25_17",
        "context_with_next_sentence": true
    },
    {
        "source_sentence": "覺心不爾，故所造行當受異熟，勝劣不同非由外境。",
        "from": "T31n1590_001:0076c26_19",
        "context_with_next_sentence": true
    },
    {
        "source_sentence": "若唯有識無身語等，羊等云何為他所殺？",
        "from": "T31n1590_001:0076c27_17",
        "context_with_next_sentence": true
    },
    {
        "source_sentence": "若羊等死不由他害，屠者云何得殺生罪？",
        "from": "T31n1590_001:0076c28_16",
        "context_with_next_sentence": true
    },
    {
        "source_sentence": "頌曰：",
        "from": "T31n1590_001:0076c28_19",
        "context_with_next_sentence": true
    },
    {
        "source_sentence": "由他識轉變，　　有殺害事業，",
        "from": "T31n1590_001:0076c29_0",
        "context_with_next_sentence": true
    },
    {
        "source_sentence": "如鬼等意力，　　令他失念等。",
        "from": "T31n1590_001:0077a01_13",
        "context_with_next_sentence": true
    },
    {
        "source_sentence": "論曰：",
        "from": "T31n1590_001:0077a02_2",
        "context_with_next_sentence": true
    },
    {
        "source_sentence": "如由鬼等意念勢力，令他有情失念得夢，或著魅等變異事成。",
        "from": "T31n1590_001:0077a03_10",
        "context_with_next_sentence": true
    },
    {
        "source_sentence": "具神通者意念勢力，令他夢中見種種事，如大迦多衍那意願勢力，令娑剌拏王等夢見異事。",
        "from": "T31n1590_001:0077a05_10",
        "context_with_next_sentence": true
    },
    {
        "source_sentence": "又如阿練若仙人意憤勢力，令吠摩質呾利王夢見異事。",
        "from": "T31n1590_001:0077a06_16",
        "context_with_next_sentence": true
    },
    {
        "source_sentence": "如是由他識轉變故，令他違害命根事起。",
        "from": "T31n1590_001:0077a07_15",
        "context_with_next_sentence": true
    },
    {
        "source_sentence": "應知死者謂眾同分，由識變異相續斷滅。",
        "from": "T31n1590_001:0077a08_14",
        "context_with_next_sentence": true
    },
    {
        "source_sentence": "復次頌曰：",
        "from": "T31n1590_001:0077a08_19",
        "context_with_next_sentence": true
    },
    {
        "source_sentence": "彈咤迦等空，　　云何由仙忿？",
        "from": "T31n1590_001:0077a09_13",
        "context_with_next_sentence": true
    },
    {
        "source_sentence": "意罰為大罪，　　此復云何成？",
        "from": "T31n1590_001:0077a10_13",
        "context_with_next_sentence": true
    },
    {
        "source_sentence": "論曰：",
        "from": "T31n1590_001:0077a11_2",
        "context_with_next_sentence": true
    },
    {
        "source_sentence": "若不許由他識轉變增上力故他有情死，云何世尊為成意罰是大罪故，返問長者鄔波離言：",
        "from": "T31n1590_001:0077a13_4",
        "context_with_next_sentence": true
    },
    {
        "source_sentence": "「汝頗曾聞何因緣故，彈咤迦林、末蹬伽林、羯陵伽林皆空閑寂？",
        "from": "T31n1590_001:0077a14_13",
        "context_with_next_sentence": true
    },
    {
        "source_sentence": "」長者白佛言：",
        "from": "T31n1590_001:0077a15_1",
        "context_with_next_sentence": true
    },
    {
        "source_sentence": "「喬答摩！",
        "from": "T31n1590_001:0077a15_6",
        "context_with_next_sentence": true
    },
    {
        "source_sentence": "我聞由仙意憤恚故。",
        "from": "T31n1590_001:0077a15_15",
        "context_with_next_sentence": true
    },
    {
        "source_sentence": "」若執神鬼敬重仙人，知嫌為殺彼有情類，不但由仙意憤恚者，云何引彼成立意罰為大罪性過於身語？",
        "from": "T31n1590_001:0077a18_1",
        "context_with_next_sentence": true
    },
    {
        "source_sentence": "由此應知，但由仙忿彼有情死，理善成立。",
        "from": "T31n1590_001:0077a18_20",
        "context_with_next_sentence": true
    },
    {
        "source_sentence": "若唯有識，諸他心智知他心不？",
        "from": "T31n1590_001:0077a19_13",
        "context_with_next_sentence": true
    },
    {
        "source_sentence": "設爾何失？",
        "from": "T31n1590_001:0077a19_18",
        "context_with_next_sentence": true
    },
    {
        "source_sentence": "若不能知，何謂他心智？",
        "from": "T31n1590_001:0077a20_9",
        "context_with_next_sentence": true
    },
    {
        "source_sentence": "若能知者，唯識應不成。",
        "from": "T31n1590_001:0077a20_20",
        "context_with_next_sentence": true
    },
    {
        "source_sentence": "雖知他心，然不如實。",
        "from": "T31n1590_001:0077a21_9",
        "context_with_next_sentence": true
    },
    {
        "source_sentence": "頌曰：",
        "from": "T31n1590_001:0077a21_12",
        "context_with_next_sentence": true
    },
    {
        "source_sentence": "他心智云何，　　知境不如實？",
        "from": "T31n1590_001:0077a22_13",
        "context_with_next_sentence": true
    },
    {
        "source_sentence": "如知自心智，　　不知如佛境。",
        "from": "T31n1590_001:0077a23_13",
        "context_with_next_sentence": true
    },
    {
        "source_sentence": "論曰：",
        "from": "T31n1590_001:0077a24_2",
        "context_with_next_sentence": true
    },
    {
        "source_sentence": "諸他心智云何於境不如實知？",
        "from": "T31n1590_001:0077a24_15",
        "context_with_next_sentence": true
    },
    {
        "source_sentence": "如自心智。",
        "from": "T31n1590_001:0077a25_1",
        "context_with_next_sentence": true
    },
    {
        "source_sentence": "此自心智云何於境不如實知？",
        "from": "T31n1590_001:0077a25_14",
        "context_with_next_sentence": true
    },
    {
        "source_sentence": "由無知故。",
        "from": "T31n1590_001:0077a25_19",
        "context_with_next_sentence": true
    },
    {
        "source_sentence": "二智於境各由無知所覆蔽故，不知如佛淨智所行不可言境。",
        "from": "T31n1590_001:0077a27_7",
        "context_with_next_sentence": true
    },
    {
        "source_sentence": "此二於境不如實知，由似外境虛妄顯現故、所取能取分別未斷故。",
        "from": "T31n1590_001:0077a28_17",
        "context_with_next_sentence": true
    },
    {
        "source_sentence": "唯識理趣無邊決擇，品類差別難度甚深，非佛誰能具廣決擇。",
        "from": "T31n1590_001:0077b01_6",
        "context_with_next_sentence": true
    },
    {
        "source_sentence": "頌曰：",
        "from": "T31n1590_001:0077b01_9",
        "context_with_next_sentence": true
    },
    {
        "source_sentence": "我已隨自能，　　略成唯識義，",
        "from": "T31n1590_001:0077b02_0",
        "context_with_next_sentence": true
    },
    {
        "source_sentence": "此中一切種，　　難思佛所行。",
        "from": "T31n1590_001:0077b03_13",
        "context_with_next_sentence": true
    },
    {
        "source_sentence": "論曰：",
        "from": "T31n1590_001:0077b04_2",
        "context_with_next_sentence": true
    },
    {
        "source_sentence": "唯識理趣品類無邊，我隨自能已略成立。",
        "from": "T31n1590_001:0077b05_1",
        "context_with_next_sentence": true
    },
    {
        "source_sentence": "餘一切種非所思議，超諸尋思所行境故。",
        "from": "T31n1590_001:0077b06_1",
        "context_with_next_sentence": true
    },
    {
        "source_sentence": "如是理趣唯佛所行，諸佛世尊於一切境及一切種智無礙故。",
        "from": "T31n1590_001:0077b07_8",
        "context_with_next_sentence": true
    },
    {
        "source_sentence": "唯識二十論一卷",
        "from": "T31n1590_001:0077b08_100",
        "context_with_next_sentence": false
    }
]