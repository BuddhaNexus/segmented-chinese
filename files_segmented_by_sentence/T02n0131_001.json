{
    "T02n0131_001:0854b04_0": "佛說婆羅門避死經",
    "T02n0131_001:0854b06_0": "後漢安息沙門安世高譯",
    "T02n0131_001:0854b07_0": "聞如是：一時，婆伽婆在舍衛城祇樹給孤獨園。",
    "T02n0131_001:0854b08_1": "爾時，世尊告諸比丘：「昔有四婆羅門仙人，精進修善法五通，常恐畏死。",
    "T02n0131_001:0854b09_2": "時，四婆羅門仙人，精進修善法五通，便作是念：『我等當住何處永存在世？』",
    "T02n0131_001:0854b11_3": "時，彼有一婆羅門，精進修善法，有大神力五通，便入空中，『於中則無有死。』",
    "T02n0131_001:0854b12_4": "彼入空者便命過。",
    "T02n0131_001:0854b13_5": "第二婆羅門，精進修善法五通，畏死便入大海中，『我於海中則無有死。』",
    "T02n0131_001:0854b14_6": "彼即於海中命過。",
    "T02n0131_001:0854b15_7": "第三婆羅門，精進修善法，有大威勢五通，畏死便入山腹，即於彼命終。",
    "T02n0131_001:0854b16_8": "彼第四婆羅門，精進修善法五通，有大威勢，畏死便入地，『我於彼當脫不死。』",
    "T02n0131_001:0854b18_9": "便於地命過。",
    "T02n0131_001:0854b18_10": "「時世尊以天眼見清淨無瑕，觀彼四婆羅門精進修善法，有大威勢五通畏死，一人處虛空於彼命過，一人入海亦於彼命過，一人入山腹於彼命過，一人入地於彼命過。",
    "T02n0131_001:0854b22_11": "爾時，世尊見彼四婆羅門精進修善法五通有大威勢，便說偈言：「非空非海中，　　非入山石間，　無有地方所，　　脫之不受死。」",
    "T02n0131_001:0854b27_0": "爾時，比丘聞佛所說，歡喜奉行。",
    "T02n0131_001:0854b28_0": "佛說婆羅門避死經"
}