[
    {
        "source_sentence": "阿毘達磨順正理論卷第六十四",
        "from": "T29n1562_064:0692a02_0",
        "context_with_next_sentence": true
    },
    {
        "source_sentence": "尊者眾賢造",
        "from": "T29n1562_064:0692a04_0",
        "context_with_next_sentence": true
    },
    {
        "source_sentence": "三藏法師玄奘奉　詔譯",
        "from": "T29n1562_064:0692a05_0",
        "context_with_next_sentence": true
    },
    {
        "source_sentence": "8 八辯賢聖品第六之八已辯見修二道生異，當依此道分位差別，建立眾聖補特伽羅。",
        "from": "T29n1562_064:0692a08_7",
        "context_with_next_sentence": true
    },
    {
        "source_sentence": "且依見道十五心位建立眾聖有差別者，頌曰：",
        "from": "T29n1562_064:0692a09_9",
        "context_with_next_sentence": true
    },
    {
        "source_sentence": "名隨信法行，　　由根鈍利別，",
        "from": "T29n1562_064:0692a10_0",
        "context_with_next_sentence": true
    },
    {
        "source_sentence": "具修惑斷一，　　至五向初果，",
        "from": "T29n1562_064:0692a11_0",
        "context_with_next_sentence": true
    },
    {
        "source_sentence": "斷次三向二，　　離八地向三。",
        "from": "T29n1562_064:0692a12_13",
        "context_with_next_sentence": true
    },
    {
        "source_sentence": "論曰：",
        "from": "T29n1562_064:0692a13_2",
        "context_with_next_sentence": true
    },
    {
        "source_sentence": "見道位中聖者有二，一隨信行、二隨法行，由根鈍利別立二名。",
        "from": "T29n1562_064:0692a14_10",
        "context_with_next_sentence": true
    },
    {
        "source_sentence": "諸鈍根名隨信行者，由先信敬力修集加行故。",
        "from": "T29n1562_064:0692a15_10",
        "context_with_next_sentence": true
    },
    {
        "source_sentence": "諸利根名隨法行者，由先樂觀察修集加行故。",
        "from": "T29n1562_064:0692a16_12",
        "context_with_next_sentence": true
    },
    {
        "source_sentence": "諸有情類種性差別，法爾先來如是安住。",
        "from": "T29n1562_064:0692a17_12",
        "context_with_next_sentence": true
    },
    {
        "source_sentence": "謂有情類若從先來，凡所施為一切事業，不樂審察能與不能，專信敬他隨他言轉，彼後修得無漏道時，在見位中名隨信行。",
        "from": "T29n1562_064:0692a20_10",
        "context_with_next_sentence": true
    },
    {
        "source_sentence": "由信隨行名隨信行，先隨信他行於義故。",
        "from": "T29n1562_064:0692a21_8",
        "context_with_next_sentence": true
    },
    {
        "source_sentence": "彼有隨信行名隨信行者，或由串習此隨信行以成其性，故名隨信行者，彼信為上首，慧為隨轉故。",
        "from": "T29n1562_064:0692a23_14",
        "context_with_next_sentence": true
    },
    {
        "source_sentence": "隨法行者翻此應釋。",
        "from": "T29n1562_064:0692a24_3",
        "context_with_next_sentence": true
    },
    {
        "source_sentence": "謂有情類若從先來，凡所施為一切事業，樂審觀察能與不能，非由信他隨教理轉，彼後修得無漏道時，在見位中名隨法行。",
        "from": "T29n1562_064:0692a26_19",
        "context_with_next_sentence": true
    },
    {
        "source_sentence": "由法隨行名隨法行，先隨教法行於義故。",
        "from": "T29n1562_064:0692a27_17",
        "context_with_next_sentence": true
    },
    {
        "source_sentence": "彼有隨法行名隨法行者，或由串習此隨法行以成其性，故名隨法行者，彼慧為上首信為隨轉故。",
        "from": "T29n1562_064:0692b01_3",
        "context_with_next_sentence": true
    },
    {
        "source_sentence": "即二聖者，由於修惑具斷有殊，立為三向。",
        "from": "T29n1562_064:0692b02_2",
        "context_with_next_sentence": true
    },
    {
        "source_sentence": "謂彼二聖若於先來，未以世道斷修斷惑，名為具縛。",
        "from": "T29n1562_064:0692b03_6",
        "context_with_next_sentence": true
    },
    {
        "source_sentence": "或先已斷欲界一品乃至五品，至此位中名初果向，趣初果故。",
        "from": "T29n1562_064:0692b04_13",
        "context_with_next_sentence": true
    },
    {
        "source_sentence": "言初果者，謂預流果，此於一切沙門果中必初得故。",
        "from": "T29n1562_064:0692b05_16",
        "context_with_next_sentence": true
    },
    {
        "source_sentence": "若先已斷欲界六品或七八品，至此位中名第二果向，趣第二果故。",
        "from": "T29n1562_064:0692b07_8",
        "context_with_next_sentence": true
    },
    {
        "source_sentence": "第二果者，謂一來果，遍得果中此第二故。",
        "from": "T29n1562_064:0692b08_6",
        "context_with_next_sentence": true
    },
    {
        "source_sentence": "若先已離欲界九品，或先已斷初定一品，乃至具離無所有處，至此位中名第三果向，趣第三果故。",
        "from": "T29n1562_064:0692b10_11",
        "context_with_next_sentence": true
    },
    {
        "source_sentence": "第三果者，謂不還果，數准前釋。",
        "from": "T29n1562_064:0692b11_6",
        "context_with_next_sentence": true
    },
    {
        "source_sentence": "如是隨信隨法行者，由先具縛斷惑有殊，數別各成七十三種。",
        "from": "T29n1562_064:0692b12_14",
        "context_with_next_sentence": true
    },
    {
        "source_sentence": "謂於欲界具縛為初，至斷九品以為第十，如是乃至無所有處地地各九，為七十三。",
        "from": "T29n1562_064:0692b14_12",
        "context_with_next_sentence": true
    },
    {
        "source_sentence": "諸後具縛即前離九，故後七地無別具縛。",
        "from": "T29n1562_064:0692b15_11",
        "context_with_next_sentence": true
    },
    {
        "source_sentence": "次依修道道類智時建立眾聖有差別者，頌曰：",
        "from": "T29n1562_064:0692b16_12",
        "context_with_next_sentence": true
    },
    {
        "source_sentence": "至第十六心，　　隨三向住果，",
        "from": "T29n1562_064:0692b17_0",
        "context_with_next_sentence": true
    },
    {
        "source_sentence": "名信解見至，　　亦由鈍利別。",
        "from": "T29n1562_064:0692b18_13",
        "context_with_next_sentence": true
    },
    {
        "source_sentence": "論曰：",
        "from": "T29n1562_064:0692b19_2",
        "context_with_next_sentence": true
    },
    {
        "source_sentence": "即前隨信隨法行者，至第十六道類智心，名為住果，不復名向。",
        "from": "T29n1562_064:0692b20_11",
        "context_with_next_sentence": true
    },
    {
        "source_sentence": "隨前三向今住三果，謂前預流向今住預流果，前一來向今住一來果，前不還向今住不還果。",
        "from": "T29n1562_064:0692b22_12",
        "context_with_next_sentence": true
    },
    {
        "source_sentence": "阿羅漢果必無初得，異生無容離有頂故，見道無容斷修惑故。",
        "from": "T29n1562_064:0692b24_1",
        "context_with_next_sentence": true
    },
    {
        "source_sentence": "至住果位捨得二名，謂不復名隨信法行，轉得信解、見至二名。",
        "from": "T29n1562_064:0692b25_9",
        "context_with_next_sentence": true
    },
    {
        "source_sentence": "此亦由根鈍利差別，諸鈍根者先名隨信行今名信解，由信增上力勝解顯故；",
        "from": "T29n1562_064:0692b27_4",
        "context_with_next_sentence": true
    },
    {
        "source_sentence": "諸利根者先名隨法行今名見至，由慧增上力正見顯故。",
        "from": "T29n1562_064:0692b28_9",
        "context_with_next_sentence": true
    },
    {
        "source_sentence": "何緣先時斷修所斷欲一至五或七八品、初定一品，廣說乃至無所有處第九品惑，至第十六道類智心，但名預流、一來、不還果，非一來、不還、阿羅漢向？",
        "from": "T29n1562_064:0692c02_21",
        "context_with_next_sentence": true
    },
    {
        "source_sentence": "頌曰：",
        "from": "T29n1562_064:0692c03_1",
        "context_with_next_sentence": true
    },
    {
        "source_sentence": "諸得果位中，　　未得勝果道，",
        "from": "T29n1562_064:0692c04_0",
        "context_with_next_sentence": true
    },
    {
        "source_sentence": "故未起勝道，　　名住果非向。",
        "from": "T29n1562_064:0692c05_13",
        "context_with_next_sentence": true
    },
    {
        "source_sentence": "論曰：",
        "from": "T29n1562_064:0692c06_2",
        "context_with_next_sentence": true
    },
    {
        "source_sentence": "依得聖道建立八聖，如先已說，故得果時於勝果道必定未得，以得果心於勝果道所對治惑非對治故，非非彼治現在前時得彼治道，如先已說。",
        "from": "T29n1562_064:0692c09_9",
        "context_with_next_sentence": true
    },
    {
        "source_sentence": "又非得果時即有勝果道，所斷煩惱離繫得生，道類忍不能斷彼繫得故。",
        "from": "T29n1562_064:0692c11_2",
        "context_with_next_sentence": true
    },
    {
        "source_sentence": "若道力能斷彼繫得，此道引彼離繫得生，可說此道能證彼滅。",
        "from": "T29n1562_064:0692c12_10",
        "context_with_next_sentence": true
    },
    {
        "source_sentence": "以得前果時未得勝果道，故住果者乃至未起勝果道時，雖先已斷修所斷惑欲一品等，但名住果不名後向。",
        "from": "T29n1562_064:0692c14_18",
        "context_with_next_sentence": true
    },
    {
        "source_sentence": "後於何時得先所斷修惑離繫無漏得耶？",
        "from": "T29n1562_064:0692c15_16",
        "context_with_next_sentence": true
    },
    {
        "source_sentence": "於勝果道現前時得。",
        "from": "T29n1562_064:0692c16_7",
        "context_with_next_sentence": true
    },
    {
        "source_sentence": "為諸先斷彼修斷惑，入離生位得前果已，此生定起勝果道耶？",
        "from": "T29n1562_064:0692c17_15",
        "context_with_next_sentence": true
    },
    {
        "source_sentence": "理必應然，以本論說：",
        "from": "T29n1562_064:0692c18_6",
        "context_with_next_sentence": true
    },
    {
        "source_sentence": "聖生第四靜慮以上，無漏樂根定成就故。",
        "from": "T29n1562_064:0692c19_4",
        "context_with_next_sentence": true
    },
    {
        "source_sentence": "若不然者，諸先已離三靜慮染，後依下地得入離生，彼得果已若生第四靜慮以上，如何可說定成樂根？",
        "from": "T29n1562_064:0692c21_12",
        "context_with_next_sentence": true
    },
    {
        "source_sentence": "理不應言唯如是類此生必定起勝果道，非餘先斷諸下地惑，決定因緣不可得故，彼障已斷必欣彼故，障已斷道易現前故。",
        "from": "T29n1562_064:0692c24_8",
        "context_with_next_sentence": true
    },
    {
        "source_sentence": "如是已依先具倍離及全離欲入見諦者十六心位立眾聖別，當約修惑辯漸次生能對治道分位差別。",
        "from": "T29n1562_064:0692c26_14",
        "context_with_next_sentence": true
    },
    {
        "source_sentence": "頌曰：",
        "from": "T29n1562_064:0692c26_17",
        "context_with_next_sentence": true
    },
    {
        "source_sentence": "地地失德九，　　下中上各三。",
        "from": "T29n1562_064:0692c27_13",
        "context_with_next_sentence": true
    },
    {
        "source_sentence": "論曰：",
        "from": "T29n1562_064:0692c28_2",
        "context_with_next_sentence": true
    },
    {
        "source_sentence": "失謂過失即所治障，德謂功德即能治道，如先已辯。",
        "from": "T29n1562_064:0692c29_6",
        "context_with_next_sentence": true
    },
    {
        "source_sentence": "欲修斷惑九品差別，上四靜慮及四無色應知亦然，生死無非九地攝故。",
        "from": "T29n1562_064:0693a01_17",
        "context_with_next_sentence": true
    },
    {
        "source_sentence": "如所治障一一地中各有九品，諸能治道無間解脫九品亦然。",
        "from": "T29n1562_064:0693a03_6",
        "context_with_next_sentence": true
    },
    {
        "source_sentence": "失德如何各分九品？",
        "from": "T29n1562_064:0693a03_15",
        "context_with_next_sentence": true
    },
    {
        "source_sentence": "謂根本品有下中上，此三各分下中上別，由此失德各分九品，謂下下、下中、下上、中下、中中、中上、上下、上中、上上品。",
        "from": "T29n1562_064:0693a06_9",
        "context_with_next_sentence": true
    },
    {
        "source_sentence": "應知此中下下品道勢力能斷上上品障，如是乃至上上品道勢力能斷下下品障，上上品等諸能治德初未有故，此德有時上上品等失已無故。",
        "from": "T29n1562_064:0693a09_12",
        "context_with_next_sentence": true
    },
    {
        "source_sentence": "應知此中智雖勝惑，未增盛故道名下品。",
        "from": "T29n1562_064:0693a10_12",
        "context_with_next_sentence": true
    },
    {
        "source_sentence": "相續中惑雖極難斷，細隨行故障名下品。",
        "from": "T29n1562_064:0693a11_11",
        "context_with_next_sentence": true
    },
    {
        "source_sentence": "依如是理應立譬喻，如浣衣位，麁垢先除，於後後時漸除細垢。",
        "from": "T29n1562_064:0693a12_20",
        "context_with_next_sentence": true
    },
    {
        "source_sentence": "謂彼麁垢於所住衣非甚堅著，少用功力以水浣洗便能遣除；",
        "from": "T29n1562_064:0693a14_7",
        "context_with_next_sentence": true
    },
    {
        "source_sentence": "細垢不然，由甚堅著所住衣故，以灰汁等及多功力方能遣除。",
        "from": "T29n1562_064:0693a15_16",
        "context_with_next_sentence": true
    },
    {
        "source_sentence": "又如麁闇小明能滅，要以大明方滅細闇。",
        "from": "T29n1562_064:0693a16_15",
        "context_with_next_sentence": true
    },
    {
        "source_sentence": "謂麁重闇纔舉小明便能令滅，若細輕闇要舉大明方能令滅。",
        "from": "T29n1562_064:0693a18_4",
        "context_with_next_sentence": true
    },
    {
        "source_sentence": "失德相對，理亦應然，由此可言白勝黑劣。",
        "from": "T29n1562_064:0693a19_3",
        "context_with_next_sentence": true
    },
    {
        "source_sentence": "若異此者，上上品道現在前時方能對治下下品障，如何可言白法力勝、黑法力劣？",
        "from": "T29n1562_064:0693a21_2",
        "context_with_next_sentence": true
    },
    {
        "source_sentence": "又剎那頃能治道生，於無始來展轉增益，諸堅固惑能永拔根，由此故言白勝黑劣。",
        "from": "T29n1562_064:0693a22_19",
        "context_with_next_sentence": true
    },
    {
        "source_sentence": "如時經久所集眾病，服少良藥能令頓愈。",
        "from": "T29n1562_064:0693a23_17",
        "context_with_next_sentence": true
    },
    {
        "source_sentence": "又如長時所集眾闇，一剎那頃光明能滅。",
        "from": "T29n1562_064:0693a24_16",
        "context_with_next_sentence": true
    },
    {
        "source_sentence": "已辯失德差別九品，次當依彼立聖者別。",
        "from": "T29n1562_064:0693a25_15",
        "context_with_next_sentence": true
    },
    {
        "source_sentence": "且諸有學修道位中，總亦名為信解、見至，隨位復有多種差別，先應建立都未斷者。",
        "from": "T29n1562_064:0693a27_13",
        "context_with_next_sentence": true
    },
    {
        "source_sentence": "頌曰：",
        "from": "T29n1562_064:0693a27_16",
        "context_with_next_sentence": true
    },
    {
        "source_sentence": "未斷修斷失，　　住果極七返。",
        "from": "T29n1562_064:0693a28_13",
        "context_with_next_sentence": true
    },
    {
        "source_sentence": "論曰：",
        "from": "T29n1562_064:0693a29_2",
        "context_with_next_sentence": true
    },
    {
        "source_sentence": "諸住果者於一切地修所斷失全未斷時，名為預流，生極七返。",
        "from": "T29n1562_064:0693b01_11",
        "context_with_next_sentence": true
    },
    {
        "source_sentence": "七返言顯七往返生，是人天中各七生義。",
        "from": "T29n1562_064:0693b02_10",
        "context_with_next_sentence": true
    },
    {
        "source_sentence": "極言為顯受生最多，非諸預流皆定七返。",
        "from": "T29n1562_064:0693b03_10",
        "context_with_next_sentence": true
    },
    {
        "source_sentence": "故契經說極七返生，是彼最多七返生義，經說與此義無差別。",
        "from": "T29n1562_064:0693b04_17",
        "context_with_next_sentence": true
    },
    {
        "source_sentence": "諸無漏道總名為流，由此為因趣涅槃故。",
        "from": "T29n1562_064:0693b05_16",
        "context_with_next_sentence": true
    },
    {
        "source_sentence": "預言為顯最初至得，彼預流故說名預流。",
        "from": "T29n1562_064:0693b06_15",
        "context_with_next_sentence": true
    },
    {
        "source_sentence": "此預流名為目何義？",
        "from": "T29n1562_064:0693b07_6",
        "context_with_next_sentence": true
    },
    {
        "source_sentence": "若初得道名為預流，則預流名應目第八；",
        "from": "T29n1562_064:0693b08_5",
        "context_with_next_sentence": true
    },
    {
        "source_sentence": "若初得果名為預流，則倍離欲全離欲者至道類智應名預流。",
        "from": "T29n1562_064:0693b09_12",
        "context_with_next_sentence": true
    },
    {
        "source_sentence": "此預流名目初得果。",
        "from": "T29n1562_064:0693b10_3",
        "context_with_next_sentence": true
    },
    {
        "source_sentence": "然倍離欲全離欲者至道類智不名預流，約修惑斷立彼果故。",
        "from": "T29n1562_064:0693b11_11",
        "context_with_next_sentence": true
    },
    {
        "source_sentence": "預流必依遍得果者，初所得果以立名故。",
        "from": "T29n1562_064:0693b12_10",
        "context_with_next_sentence": true
    },
    {
        "source_sentence": "一來、不還非定初得，唯有此果必初得故。",
        "from": "T29n1562_064:0693b13_8",
        "context_with_next_sentence": true
    },
    {
        "source_sentence": "何緣此名不目第八？",
        "from": "T29n1562_064:0693b13_17",
        "context_with_next_sentence": true
    },
    {
        "source_sentence": "未具得向果無漏道故，未具得見修無漏道故，未遍至得現觀流故。",
        "from": "T29n1562_064:0693b15_8",
        "context_with_next_sentence": true
    },
    {
        "source_sentence": "八忍八智名現觀流，道類智時皆具至得，是故第八不名預流，由此預流唯是初果。",
        "from": "T29n1562_064:0693b17_6",
        "context_with_next_sentence": true
    },
    {
        "source_sentence": "彼從此後欲人天中各受七生，應言十四，何故說彼極受七生？",
        "from": "T29n1562_064:0693b18_15",
        "context_with_next_sentence": true
    },
    {
        "source_sentence": "此責不然，七數等故，如七葉樹及七處善。",
        "from": "T29n1562_064:0693b19_13",
        "context_with_next_sentence": true
    },
    {
        "source_sentence": "若謂經說見圓滿者無處無容受第八有，不應說彼於人天趣各受七生。",
        "from": "T29n1562_064:0693b21_6",
        "context_with_next_sentence": true
    },
    {
        "source_sentence": "此亦不然，經約一趣密意說故。",
        "from": "T29n1562_064:0693b22_1",
        "context_with_next_sentence": true
    },
    {
        "source_sentence": "若謂此經非密意說，則彼亦應不受中有。",
        "from": "T29n1562_064:0693b22_19",
        "context_with_next_sentence": true
    },
    {
        "source_sentence": "若人天趣合受七生，經但應言受人天七，何緣經說天七及人？",
        "from": "T29n1562_064:0693b24_7",
        "context_with_next_sentence": true
    },
    {
        "source_sentence": "既說及言，定知各七。",
        "from": "T29n1562_064:0693b24_17",
        "context_with_next_sentence": true
    },
    {
        "source_sentence": "又必應爾，飲光部經分明別說各受七故。",
        "from": "T29n1562_064:0693b25_15",
        "context_with_next_sentence": true
    },
    {
        "source_sentence": "若依一趣密意而說，故與經說見圓滿者無第八有，言不相違。",
        "from": "T29n1562_064:0693b27_6",
        "context_with_next_sentence": true
    },
    {
        "source_sentence": "如何上流有遍沒者？",
        "from": "T29n1562_064:0693b27_15",
        "context_with_next_sentence": true
    },
    {
        "source_sentence": "彼一趣受過八生故，無相違失。",
        "from": "T29n1562_064:0693b28_9",
        "context_with_next_sentence": true
    },
    {
        "source_sentence": "遮第八言，依極七有地，非約上地故。",
        "from": "T29n1562_064:0693b29_5",
        "context_with_next_sentence": true
    },
    {
        "source_sentence": "謂若於此地說諸聖者極受七生，即於此地中遮第八有，非色無色。",
        "from": "T29n1562_064:0693c01_16",
        "context_with_next_sentence": true
    },
    {
        "source_sentence": "契經所說七返有言，非約三界無差別說，寧應謂此遮第八言？",
        "from": "T29n1562_064:0693c03_4",
        "context_with_next_sentence": true
    },
    {
        "source_sentence": "總約三界無差別說，故此經說遮第八言，如七有言唯約欲界，密意說故無相違失。",
        "from": "T29n1562_064:0693c05_2",
        "context_with_next_sentence": true
    },
    {
        "source_sentence": "有餘謂此會釋不然，餘處曾無如是說故，此中無有密說相故。",
        "from": "T29n1562_064:0693c06_10",
        "context_with_next_sentence": true
    },
    {
        "source_sentence": "謂曾無處作如是言，上流受生過於七有，可以證此遮八有經，依欲界說非約一切，又非遮止第八有經違害所餘，無別意教，必有別意故，判為密意說，故此會釋不應正理。",
        "from": "T29n1562_064:0693c10_7",
        "context_with_next_sentence": true
    },
    {
        "source_sentence": "豈不遮止第八有經，與上流經極相違害？",
        "from": "T29n1562_064:0693c11_7",
        "context_with_next_sentence": true
    },
    {
        "source_sentence": "無相違害，以上流經總說上流有餘意故。",
        "from": "T29n1562_064:0693c12_7",
        "context_with_next_sentence": true
    },
    {
        "source_sentence": "謂此唯說全超半超，名為上流無遍沒故。",
        "from": "T29n1562_064:0693c13_6",
        "context_with_next_sentence": true
    },
    {
        "source_sentence": "如是會釋理定不然，餘處曾無如是說故，生處定因曾不說故。",
        "from": "T29n1562_064:0693c14_14",
        "context_with_next_sentence": true
    },
    {
        "source_sentence": "謂曾無處說諸上流唯有二種無有遍沒，又曾不說生處定因，言此上流定於色界唯生此處彼處不生。",
        "from": "T29n1562_064:0693c17_2",
        "context_with_next_sentence": true
    },
    {
        "source_sentence": "然契經說七士趣處，舉多譬喻以顯上流次第遍生色界諸處。",
        "from": "T29n1562_064:0693c18_9",
        "context_with_next_sentence": true
    },
    {
        "source_sentence": "觀彼經意，既說上流至道等邊無緣故滅，顯不還者於色界中一切處生過於八有，故知定有遍沒上流。",
        "from": "T29n1562_064:0693c20_18",
        "context_with_next_sentence": true
    },
    {
        "source_sentence": "謂彼經中依六士趣各說一喻，唯於第七上流士趣說十一喻，顯彼聖者於色界中有次第生一切處者，故彼經說如有上流乃至道邊或水邊等無所依故即便盡滅，顯彼聖者過於此處，無生處故便般涅槃。",
        "from": "T29n1562_064:0693c25_13",
        "context_with_next_sentence": true
    },
    {
        "source_sentence": "故上流經無餘意趣，遮第八教與彼相違，即是此經密意說相。",
        "from": "T29n1562_064:0693c27_2",
        "context_with_next_sentence": true
    },
    {
        "source_sentence": "又見經說無差別言，於中非無差別意趣。",
        "from": "T29n1562_064:0693c28_1",
        "context_with_next_sentence": true
    },
    {
        "source_sentence": "如契經說：",
        "from": "T29n1562_064:0693c28_6",
        "context_with_next_sentence": true
    },
    {
        "source_sentence": "無處無容有二輪王俱時出現。",
        "from": "T29n1562_064:0693c28_19",
        "context_with_next_sentence": true
    },
    {
        "source_sentence": "此經雖復無差別言，非不但依一四洲說。",
        "from": "T29n1562_064:0693c29_17",
        "context_with_next_sentence": true
    },
    {
        "source_sentence": "此中亦可作如是言：",
        "from": "T29n1562_064:0694a01_7",
        "context_with_next_sentence": true
    },
    {
        "source_sentence": "餘處曾無如是說故，此中無有密說相故，豈即謂此會釋不然？",
        "from": "T29n1562_064:0694a02_15",
        "context_with_next_sentence": true
    },
    {
        "source_sentence": "故彼此中徒興固執。",
        "from": "T29n1562_064:0694a03_5",
        "context_with_next_sentence": true
    },
    {
        "source_sentence": "復何緣故感八有業？",
        "from": "T29n1562_064:0694a03_14",
        "context_with_next_sentence": true
    },
    {
        "source_sentence": "能障見諦非七有業，若謂聖者於欲界中極受七生無第八故，此無因故亦同所疑。",
        "from": "T29n1562_064:0694a05_12",
        "context_with_next_sentence": true
    },
    {
        "source_sentence": "若謂齊此時相續必熟故，此亦不然，無定因故。",
        "from": "T29n1562_064:0694a06_14",
        "context_with_next_sentence": true
    },
    {
        "source_sentence": "謂有何等決定因緣，於第七生為盡諸漏，根未熟者至第八生？",
        "from": "T29n1562_064:0694a08_3",
        "context_with_next_sentence": true
    },
    {
        "source_sentence": "為盡諸漏根亦不熟。",
        "from": "T29n1562_064:0694a08_12",
        "context_with_next_sentence": true
    },
    {
        "source_sentence": "若謂聖道種類爾故，如為七步毒蛇所螫。",
        "from": "T29n1562_064:0694a09_11",
        "context_with_next_sentence": true
    },
    {
        "source_sentence": "此喻不然，壽量定者過此齊限亦得往故。",
        "from": "T29n1562_064:0694a10_9",
        "context_with_next_sentence": true
    },
    {
        "source_sentence": "又若聖道種類法然，則由道生遮第八有，寧說彼業能障見諦？",
        "from": "T29n1562_064:0694a11_17",
        "context_with_next_sentence": true
    },
    {
        "source_sentence": "謂但應言由聖道起遮第八有，不應言感第八有業能障見諦。",
        "from": "T29n1562_064:0694a13_6",
        "context_with_next_sentence": true
    },
    {
        "source_sentence": "若有已作及已增長第八有業，聖道於彼無能遮力故不得生，彼亦不應能障見諦，至第八有方般涅槃，於正理中有何違害？",
        "from": "T29n1562_064:0694a16_4",
        "context_with_next_sentence": true
    },
    {
        "source_sentence": "有餘於此作是釋言：",
        "from": "T29n1562_064:0694a16_13",
        "context_with_next_sentence": true
    },
    {
        "source_sentence": "由彼有餘七結在故，謂二下分、五上分結。",
        "from": "T29n1562_064:0694a17_13",
        "context_with_next_sentence": true
    },
    {
        "source_sentence": "此亦無能證唯七有唯貪瞋結，引七有故。",
        "from": "T29n1562_064:0694a18_12",
        "context_with_next_sentence": true
    },
    {
        "source_sentence": "又無契經說不還者受極七有，又無經說五上分結引欲界生，故彼所言無能證力。",
        "from": "T29n1562_064:0694a20_10",
        "context_with_next_sentence": true
    },
    {
        "source_sentence": "但由法爾極受七生，於中不應強申理趣。",
        "from": "T29n1562_064:0694a21_8",
        "context_with_next_sentence": true
    },
    {
        "source_sentence": "中間雖有聖道現前，餘業力持不證圓寂，唯依佛出世有別解律儀，故彼第七有若不遇佛法，便在家得阿羅漢果。",
        "from": "T29n1562_064:0694a24_1",
        "context_with_next_sentence": true
    },
    {
        "source_sentence": "既得果已必不住家，苾芻威儀法爾成就。",
        "from": "T29n1562_064:0694a25_1",
        "context_with_next_sentence": true
    },
    {
        "source_sentence": "雖不會遇前佛所說，而於餘命生極厭心，不經久時便入圓寂。",
        "from": "T29n1562_064:0694a26_8",
        "context_with_next_sentence": true
    },
    {
        "source_sentence": "有言：",
        "from": "T29n1562_064:0694a26_11",
        "context_with_next_sentence": true
    },
    {
        "source_sentence": "彼往餘道出家。",
        "from": "T29n1562_064:0694a26_18",
        "context_with_next_sentence": true
    },
    {
        "source_sentence": "理不應然，往餘道者由惡見力邪業轉故，云何彼名無退墮法？",
        "from": "T29n1562_064:0694a28_6",
        "context_with_next_sentence": true
    },
    {
        "source_sentence": "以不生長退墮業故，違彼生長業與果故，強盛善根鎮彼身故，加行意樂俱清淨故。",
        "from": "T29n1562_064:0694b01_4",
        "context_with_next_sentence": true
    },
    {
        "source_sentence": "諸有決定墮惡趣業，尚不起忍，況得預流。",
        "from": "T29n1562_064:0694b02_3",
        "context_with_next_sentence": true
    },
    {
        "source_sentence": "故有頌言：",
        "from": "T29n1562_064:0694b02_8",
        "context_with_next_sentence": true
    },
    {
        "source_sentence": "「愚作罪小亦墮惡，　　智為罪大亦脫苦，",
        "from": "T29n1562_064:0694b03_0",
        "context_with_next_sentence": true
    },
    {
        "source_sentence": "如團鐵小亦沈水，　　為鉢鐵大亦能浮。",
        "from": "T29n1562_064:0694b04_17",
        "context_with_next_sentence": true
    },
    {
        "source_sentence": "」經說預流作苦邊際，依何義立苦邊際名？",
        "from": "T29n1562_064:0694b05_17",
        "context_with_next_sentence": true
    },
    {
        "source_sentence": "依齊此生後更無苦，是令後苦不相續義。",
        "from": "T29n1562_064:0694b06_16",
        "context_with_next_sentence": true
    },
    {
        "source_sentence": "或苦邊際所謂涅槃。",
        "from": "T29n1562_064:0694b07_6",
        "context_with_next_sentence": true
    },
    {
        "source_sentence": "如何涅槃可是所作？",
        "from": "T29n1562_064:0694b07_15",
        "context_with_next_sentence": true
    },
    {
        "source_sentence": "除彼得障，故說作言，如言作空，謂毀臺觀。",
        "from": "T29n1562_064:0694b08_16",
        "context_with_next_sentence": true
    },
    {
        "source_sentence": "若於人趣得預流果，人中滿七，天准應知。",
        "from": "T29n1562_064:0694b09_14",
        "context_with_next_sentence": true
    },
    {
        "source_sentence": "非聖亦有極七返生，相續成熟得涅槃義，然非決定，是故不說。",
        "from": "T29n1562_064:0694b11_2",
        "context_with_next_sentence": true
    },
    {
        "source_sentence": "已辯修惑都未斷者，名預流果，極七返生。",
        "from": "T29n1562_064:0694b12_1",
        "context_with_next_sentence": true
    },
    {
        "source_sentence": "今次應辯斷位眾聖，且應建立一來向果。",
        "from": "T29n1562_064:0694b13_1",
        "context_with_next_sentence": true
    },
    {
        "source_sentence": "頌曰：",
        "from": "T29n1562_064:0694b13_4",
        "context_with_next_sentence": true
    },
    {
        "source_sentence": "斷欲三四品，　　三二生家家，",
        "from": "T29n1562_064:0694b14_0",
        "context_with_next_sentence": true
    },
    {
        "source_sentence": "斷至五二向，　　斷六一來果。",
        "from": "T29n1562_064:0694b15_13",
        "context_with_next_sentence": true
    },
    {
        "source_sentence": "論曰：",
        "from": "T29n1562_064:0694b16_2",
        "context_with_next_sentence": true
    },
    {
        "source_sentence": "即預流者進斷修惑，若三緣具轉名家家。",
        "from": "T29n1562_064:0694b17_1",
        "context_with_next_sentence": true
    },
    {
        "source_sentence": "一由斷惑，斷欲修惑三四品故，謂惑於先異生位斷，或今預流進修位斷。",
        "from": "T29n1562_064:0694b18_14",
        "context_with_next_sentence": true
    },
    {
        "source_sentence": "二由成根，得能治彼無漏根故，謂已成就彼能治道三品四品無漏諸根。",
        "from": "T29n1562_064:0694b20_7",
        "context_with_next_sentence": true
    },
    {
        "source_sentence": "三由受生，更受欲有三二生故，謂斷三品更受三生，若斷四品更受二生。",
        "from": "T29n1562_064:0694b22_1",
        "context_with_next_sentence": true
    },
    {
        "source_sentence": "此三二生，由異生位造作及增長感三二生業，非諸聖者於聖位中更能新作牽後有業，以背生死向涅槃故，由此契經說諸聖者唯受故業更不造新。",
        "from": "T29n1562_064:0694b25_8",
        "context_with_next_sentence": true
    },
    {
        "source_sentence": "若三緣中隨闕一種、闕二、全闕，不名家家。",
        "from": "T29n1562_064:0694b26_9",
        "context_with_next_sentence": true
    },
    {
        "source_sentence": "何故成根？",
        "from": "T29n1562_064:0694b26_14",
        "context_with_next_sentence": true
    },
    {
        "source_sentence": "頌中不說預流果後說進斷惑成能治彼無漏諸根，義准已成故不具說。",
        "from": "T29n1562_064:0694b28_5",
        "context_with_next_sentence": true
    },
    {
        "source_sentence": "若爾，應不說三二生言，說斷三四品義已成故。",
        "from": "T29n1562_064:0694b29_6",
        "context_with_next_sentence": true
    },
    {
        "source_sentence": "謂已進斷三四品惑，決定餘有三生二生，故說家家相不圓滿，則應於頌更說等聲，方可具收家家三相。",
        "from": "T29n1562_064:0694c02_13",
        "context_with_next_sentence": true
    },
    {
        "source_sentence": "或應不說三二生言。",
        "from": "T29n1562_064:0694c03_3",
        "context_with_next_sentence": true
    },
    {
        "source_sentence": "然頌中言三二生者，以有增進於所受生，或少或無或過此故。",
        "from": "T29n1562_064:0694c04_11",
        "context_with_next_sentence": true
    },
    {
        "source_sentence": "有餘師說：",
        "from": "T29n1562_064:0694c04_16",
        "context_with_next_sentence": true
    },
    {
        "source_sentence": "亦有具足家家三緣而非家家。",
        "from": "T29n1562_064:0694c05_10",
        "context_with_next_sentence": true
    },
    {
        "source_sentence": "謂異生位先斷修惑三品四品住見道中，但以家家生所顯故，是預流果勝進位故，非住見道有斯義故，雖三緣具不名家家。",
        "from": "T29n1562_064:0694c08_8",
        "context_with_next_sentence": true
    },
    {
        "source_sentence": "今詳彼言定不應理，非住見道具彼三緣，爾時不能修修惑對治故。",
        "from": "T29n1562_064:0694c09_18",
        "context_with_next_sentence": true
    },
    {
        "source_sentence": "要得治彼無漏諸根，方是三緣中成無漏根義，故住見道非具三緣，無具三緣非家家者。",
        "from": "T29n1562_064:0694c11_19",
        "context_with_next_sentence": true
    },
    {
        "source_sentence": "應知總有二種家家：",
        "from": "T29n1562_064:0694c12_8",
        "context_with_next_sentence": true
    },
    {
        "source_sentence": "一天家家，謂欲天趣生三二家而證圓寂，或一天處或二或三。",
        "from": "T29n1562_064:0694c13_16",
        "context_with_next_sentence": true
    },
    {
        "source_sentence": "二人家家，謂於人趣生三二家而證圓寂，或一洲處或二或三，若有七生不必滿七，非家家位中間涅槃。",
        "from": "T29n1562_064:0694c16_4",
        "context_with_next_sentence": true
    },
    {
        "source_sentence": "何類所攝？",
        "from": "T29n1562_064:0694c16_9",
        "context_with_next_sentence": true
    },
    {
        "source_sentence": "攝屬七生，七中極聲顯極多故，由此已顯生未滿前得般涅槃亦是彼攝。",
        "from": "T29n1562_064:0694c18_2",
        "context_with_next_sentence": true
    },
    {
        "source_sentence": "根最鈍者具經七生，非諸利根生定滿七。",
        "from": "T29n1562_064:0694c19_1",
        "context_with_next_sentence": true
    },
    {
        "source_sentence": "寧無斷五亦名家家？",
        "from": "T29n1562_064:0694c19_10",
        "context_with_next_sentence": true
    },
    {
        "source_sentence": "以斷五時必斷第六，非一品惑能障得果，猶如一間未越界故。",
        "from": "T29n1562_064:0694c21_1",
        "context_with_next_sentence": true
    },
    {
        "source_sentence": "即預流者進斷欲界一品修惑乃至五品，應知轉名一來果向。",
        "from": "T29n1562_064:0694c22_8",
        "context_with_next_sentence": true
    },
    {
        "source_sentence": "若斷第六成一來果，彼往天上一來人間而般涅槃名一來果，過此以後更無生故。",
        "from": "T29n1562_064:0694c24_6",
        "context_with_next_sentence": true
    },
    {
        "source_sentence": "即由此義，證家家中若天家家受三生者，人間受二天上受三。",
        "from": "T29n1562_064:0694c25_14",
        "context_with_next_sentence": true
    },
    {
        "source_sentence": "受二生者，人一天二。",
        "from": "T29n1562_064:0694c26_4",
        "context_with_next_sentence": true
    },
    {
        "source_sentence": "如應例釋人中家家，若謂不然，彼一來果有何異彼二生家家？",
        "from": "T29n1562_064:0694c27_11",
        "context_with_next_sentence": true
    },
    {
        "source_sentence": "彼貪瞋癡唯餘下品故，即一來果名薄貪瞋癡。",
        "from": "T29n1562_064:0694c28_13",
        "context_with_next_sentence": true
    },
    {
        "source_sentence": "已辯一來向果差別，次應建立不還向果。",
        "from": "T29n1562_064:0694c29_12",
        "context_with_next_sentence": true
    },
    {
        "source_sentence": "頌曰：",
        "from": "T29n1562_064:0694c29_15",
        "context_with_next_sentence": true
    },
    {
        "source_sentence": "斷七或八品，　　一生名一間，",
        "from": "T29n1562_064:0695a01_0",
        "context_with_next_sentence": true
    },
    {
        "source_sentence": "此即第三向，　　斷九不還果。",
        "from": "T29n1562_064:0695a02_13",
        "context_with_next_sentence": true
    },
    {
        "source_sentence": "論曰：",
        "from": "T29n1562_064:0695a03_2",
        "context_with_next_sentence": true
    },
    {
        "source_sentence": "即一來者進斷餘惑，若三緣具轉名一間。",
        "from": "T29n1562_064:0695a04_1",
        "context_with_next_sentence": true
    },
    {
        "source_sentence": "一由斷惑，斷欲界中修斷七品或八品故。",
        "from": "T29n1562_064:0695a04_19",
        "context_with_next_sentence": true
    },
    {
        "source_sentence": "二由成根，得能治彼無間解脫無漏根故。",
        "from": "T29n1562_064:0695a05_17",
        "context_with_next_sentence": true
    },
    {
        "source_sentence": "三由受生，更受欲有天或人中餘一生故。",
        "from": "T29n1562_064:0695a06_16",
        "context_with_next_sentence": true
    },
    {
        "source_sentence": "若三緣中隨闕一種、闕二、全闕，不名一間。",
        "from": "T29n1562_064:0695a07_17",
        "context_with_next_sentence": true
    },
    {
        "source_sentence": "成無漏根頌中不說，及應復說一生所因，准家家中如應當釋。",
        "from": "T29n1562_064:0695a09_4",
        "context_with_next_sentence": true
    },
    {
        "source_sentence": "所言間者是隙異名，謂彼位中由有一隙容一生故，未得涅槃。",
        "from": "T29n1562_064:0695a10_12",
        "context_with_next_sentence": true
    },
    {
        "source_sentence": "或此間名目間隔義，謂於彼位有餘一生為間隔故，不證圓寂。",
        "from": "T29n1562_064:0695a12_1",
        "context_with_next_sentence": true
    },
    {
        "source_sentence": "有一間者說名一間。",
        "from": "T29n1562_064:0695a12_10",
        "context_with_next_sentence": true
    },
    {
        "source_sentence": "如何有餘一品修惑能為障礙，令受欲界生，名為一間？",
        "from": "T29n1562_064:0695a13_16",
        "context_with_next_sentence": true
    },
    {
        "source_sentence": "未得不還果，若斷此品便為超越欲界所繫諸業煩惱異熟等流二果地故，彼極為礙容更受生，斷六品時未越彼地，故無斷五中間受生，現身不能證一來果。",
        "from": "T29n1562_064:0695a17_8",
        "context_with_next_sentence": true
    },
    {
        "source_sentence": "即斷修惑七八品者，應知亦名不還果向。",
        "from": "T29n1562_064:0695a18_7",
        "context_with_next_sentence": true
    },
    {
        "source_sentence": "先斷三四七八品惑入見諦者，後得果時即名家家及一間不？",
        "from": "T29n1562_064:0695a19_15",
        "context_with_next_sentence": true
    },
    {
        "source_sentence": "此未名曰家家一間，未得治彼無漏根故。",
        "from": "T29n1562_064:0695a20_14",
        "context_with_next_sentence": true
    },
    {
        "source_sentence": "初得果位果道現前，爾時未修勝果道故；",
        "from": "T29n1562_064:0695a21_13",
        "context_with_next_sentence": true
    },
    {
        "source_sentence": "要至後位起勝果道，方得名曰家家一間，治彼無漏根爾時方得故。",
        "from": "T29n1562_064:0695a23_4",
        "context_with_next_sentence": true
    },
    {
        "source_sentence": "若進斷惑預流一來方立家家一間名者，何故善逝《手箭經》中說七生、一來與彼同斷惑？",
        "from": "T29n1562_064:0695a25_4",
        "context_with_next_sentence": true
    },
    {
        "source_sentence": "如彼經說：",
        "from": "T29n1562_064:0695a25_9",
        "context_with_next_sentence": true
    },
    {
        "source_sentence": "云何家家？",
        "from": "T29n1562_064:0695a25_14",
        "context_with_next_sentence": true
    },
    {
        "source_sentence": "謂永斷遍知身見等三結，極七返有，應知亦然。",
        "from": "T29n1562_064:0695a26_15",
        "context_with_next_sentence": true
    },
    {
        "source_sentence": "云何一間？",
        "from": "T29n1562_064:0695a26_20",
        "context_with_next_sentence": true
    },
    {
        "source_sentence": "謂永斷遍知身見等三結，及已能薄欲貪瞋癡。",
        "from": "T29n1562_064:0695a28_1",
        "context_with_next_sentence": true
    },
    {
        "source_sentence": "一來亦爾，無相違失，不言唯故。",
        "from": "T29n1562_064:0695a28_16",
        "context_with_next_sentence": true
    },
    {
        "source_sentence": "如經所說：",
        "from": "T29n1562_064:0695a29_1",
        "context_with_next_sentence": true
    },
    {
        "source_sentence": "預流一來，謂說預流永斷三結，非所餘結彼未能斷。",
        "from": "T29n1562_064:0695b01_4",
        "context_with_next_sentence": true
    },
    {
        "source_sentence": "如說預流永斷六法，一有身見、二邊執見、三邪見、四順惡趣貪、五順惡趣瞋、六順惡趣癡。",
        "from": "T29n1562_064:0695b03_4",
        "context_with_next_sentence": true
    },
    {
        "source_sentence": "又說一來永斷三結，薄貪瞋癡不言薄慢。",
        "from": "T29n1562_064:0695b04_3",
        "context_with_next_sentence": true
    },
    {
        "source_sentence": "又不說斷邊見邪見如預流果，非一來果不令慢薄不斷邊邪。",
        "from": "T29n1562_064:0695b05_11",
        "context_with_next_sentence": true
    },
    {
        "source_sentence": "然彼經中不言唯故，起彼治故必亦斷彼。",
        "from": "T29n1562_064:0695b06_11",
        "context_with_next_sentence": true
    },
    {
        "source_sentence": "如是所說家家一間，既不言唯，進斷無失。",
        "from": "T29n1562_064:0695b07_12",
        "context_with_next_sentence": true
    },
    {
        "source_sentence": "又契經說：",
        "from": "T29n1562_064:0695b07_17",
        "context_with_next_sentence": true
    },
    {
        "source_sentence": "彼生數減，定知彼望預流一來，轉更成多諸煩惱斷，以諸煩惱是生因故。",
        "from": "T29n1562_064:0695b09_10",
        "context_with_next_sentence": true
    },
    {
        "source_sentence": "即由此故，知彼望前必定已生殊勝對治。",
        "from": "T29n1562_064:0695b10_8",
        "context_with_next_sentence": true
    },
    {
        "source_sentence": "若爾，何故說家家一間與七生一來所斷相似？",
        "from": "T29n1562_064:0695b11_9",
        "context_with_next_sentence": true
    },
    {
        "source_sentence": "顯此即是彼差別故，或所進斷細難覺故。",
        "from": "T29n1562_064:0695b12_8",
        "context_with_next_sentence": true
    },
    {
        "source_sentence": "或應更審求同說因，不可引斯少分密教，便決定證家家一間與預流一來所斷惑相似。",
        "from": "T29n1562_064:0695b14_8",
        "context_with_next_sentence": true
    },
    {
        "source_sentence": "上座意謂：",
        "from": "T29n1562_064:0695b14_13",
        "context_with_next_sentence": true
    },
    {
        "source_sentence": "家家一間與七生一來但利根有異。",
        "from": "T29n1562_064:0695b15_9",
        "context_with_next_sentence": true
    },
    {
        "source_sentence": "謂隨信行隨得預流，若成預流轉名信解，亦即名曰極七返生。",
        "from": "T29n1562_064:0695b16_19",
        "context_with_next_sentence": true
    },
    {
        "source_sentence": "諸隨法行隨得預流，若成預流轉名見至，即於此位亦名家家，由彼聖者根猛利故，生三二家便證圓寂。",
        "from": "T29n1562_064:0695b19_6",
        "context_with_next_sentence": true
    },
    {
        "source_sentence": "又即信解隨得一來，若成一來仍名信解，即於此位經於二生。",
        "from": "T29n1562_064:0695b20_14",
        "context_with_next_sentence": true
    },
    {
        "source_sentence": "即諸見至隨得一來，若成一來仍名見至，即於此位亦名一間，由彼聖者根猛利故，受一間生便證圓寂。",
        "from": "T29n1562_064:0695b23_2",
        "context_with_next_sentence": true
    },
    {
        "source_sentence": "如是安立不應正理，以極聲顯生最多故。",
        "from": "T29n1562_064:0695b24_1",
        "context_with_next_sentence": true
    },
    {
        "source_sentence": "若預流果經三二生便般涅槃名家家者，極七返有唯經三二生便般涅槃，與家家何異？",
        "from": "T29n1562_064:0695b26_1",
        "context_with_next_sentence": true
    },
    {
        "source_sentence": "又彼既謂即預流果若利根者生三二家便般涅槃是家家攝，極七返有亦許中間經三二生便證圓寂，如何執彼定是鈍根？",
        "from": "T29n1562_064:0695b28_16",
        "context_with_next_sentence": true
    },
    {
        "source_sentence": "非即鈍根可亦名利，故彼所立不應正理。",
        "from": "T29n1562_064:0695b29_15",
        "context_with_next_sentence": true
    },
    {
        "source_sentence": "又若一間由利根故，唯受一有便般涅槃，如何可說即一來果？",
        "from": "T29n1562_064:0695c02_4",
        "context_with_next_sentence": true
    },
    {
        "source_sentence": "許一來言目二生故。",
        "from": "T29n1562_064:0695c02_13",
        "context_with_next_sentence": true
    },
    {
        "source_sentence": "又彼論說不遮一來，唯於天趣有重生理，諸一間者可無是事，此非亦是一趣重生，非一來故。",
        "from": "T29n1562_064:0695c04_16",
        "context_with_next_sentence": true
    },
    {
        "source_sentence": "二生所隔立一間名可不成故，謂不應說有一來者唯於天趣具受二生，以說一來般涅槃故。",
        "from": "T29n1562_064:0695c06_18",
        "context_with_next_sentence": true
    },
    {
        "source_sentence": "若二生者，如何可說名為一間？",
        "from": "T29n1562_064:0695c07_13",
        "context_with_next_sentence": true
    },
    {
        "source_sentence": "故彼所言可無是事，此言應理。",
        "from": "T29n1562_064:0695c08_8",
        "context_with_next_sentence": true
    },
    {
        "source_sentence": "又一來者，彼定無容許天趣中有重生理，與彼所許於天趣中二生家家應無別故。",
        "from": "T29n1562_064:0695c10_5",
        "context_with_next_sentence": true
    },
    {
        "source_sentence": "若謂如說極七返有，據極滿者說七返言，而實於中有不滿者，如是就極立一來名，謂極一來便證圓寂，而實亦有天上重生，不來人中證圓寂者，此亦非理，前過隨故。",
        "from": "T29n1562_064:0695c14_1",
        "context_with_next_sentence": true
    },
    {
        "source_sentence": "又彼所許鈍根一來，若於天中受一生已，不來人趣便般涅槃，與彼一間有何差別？",
        "from": "T29n1562_064:0695c15_17",
        "context_with_next_sentence": true
    },
    {
        "source_sentence": "無決定理限彼鈍根必來人中方證圓寂，若不來者便成一間。",
        "from": "T29n1562_064:0695c17_6",
        "context_with_next_sentence": true
    },
    {
        "source_sentence": "非即鈍根可亦名利，故彼所立不應正理。",
        "from": "T29n1562_064:0695c18_5",
        "context_with_next_sentence": true
    },
    {
        "source_sentence": "又彼所許違害契經，以有經中說信解性，若有獲得殊勝善根，亦說名為利根等故。",
        "from": "T29n1562_064:0695c20_3",
        "context_with_next_sentence": true
    },
    {
        "source_sentence": "謂契經說：",
        "from": "T29n1562_064:0695c20_8",
        "context_with_next_sentence": true
    },
    {
        "source_sentence": "若有五根增上猛利極圓滿者，名俱解脫阿羅漢果；",
        "from": "T29n1562_064:0695c21_11",
        "context_with_next_sentence": true
    },
    {
        "source_sentence": "若有五根漸劣漸鈍，名慧解脫，乃至廣說。",
        "from": "T29n1562_064:0695c22_11",
        "context_with_next_sentence": true
    },
    {
        "source_sentence": "於此經中時解脫者，得八解脫亦名利根；",
        "from": "T29n1562_064:0695c23_8",
        "context_with_next_sentence": true
    },
    {
        "source_sentence": "若未獲得八解脫者，不時解脫亦名鈍根。",
        "from": "T29n1562_064:0695c24_7",
        "context_with_next_sentence": true
    },
    {
        "source_sentence": "若諸信解得滅盡定，亦說名為利根身證；",
        "from": "T29n1562_064:0695c25_6",
        "context_with_next_sentence": true
    },
    {
        "source_sentence": "若未獲得滅盡定者，雖是見至而名鈍根。",
        "from": "T29n1562_064:0695c26_5",
        "context_with_next_sentence": true
    },
    {
        "source_sentence": "如是一來信解性者，得勝治故轉名一間；",
        "from": "T29n1562_064:0695c27_5",
        "context_with_next_sentence": true
    },
    {
        "source_sentence": "若未獲得勝對治者，雖見至性唯名一來。",
        "from": "T29n1562_064:0695c28_4",
        "context_with_next_sentence": true
    },
    {
        "source_sentence": "如是應知家家七返。",
        "from": "T29n1562_064:0695c28_13",
        "context_with_next_sentence": true
    },
    {
        "source_sentence": "故彼所立家家一間唯是利根，其理非善。",
        "from": "T29n1562_064:0695c29_12",
        "context_with_next_sentence": true
    },
    {
        "source_sentence": "又彼部論作如是言：",
        "from": "T29n1562_064:0696a01_2",
        "context_with_next_sentence": true
    },
    {
        "source_sentence": "品別斷惑非真聖教。",
        "from": "T29n1562_064:0696a01_11",
        "context_with_next_sentence": true
    },
    {
        "source_sentence": "彼部所立家家一間唯是利根，豈真聖教？",
        "from": "T29n1562_064:0696a02_10",
        "context_with_next_sentence": true
    },
    {
        "source_sentence": "非彼上座自許己身、及我許彼是真大聖，寧謂自言是聖教攝？",
        "from": "T29n1562_064:0696a03_17",
        "context_with_next_sentence": true
    },
    {
        "source_sentence": "佛曾無處作如是言。",
        "from": "T29n1562_064:0696a04_7",
        "context_with_next_sentence": true
    },
    {
        "source_sentence": "又彼所言違餘聖教，不可自謂是聖教攝。",
        "from": "T29n1562_064:0696a05_6",
        "context_with_next_sentence": true
    },
    {
        "source_sentence": "然品別斷惑，非非真聖教，以薄伽梵說一來果永斷三結薄貪瞋癡。",
        "from": "T29n1562_064:0696a06_15",
        "context_with_next_sentence": true
    },
    {
        "source_sentence": "非貪瞋癡如材木等，可由斫等令其漸薄，但可品別漸次斷之，下品為餘說之為薄。",
        "from": "T29n1562_064:0696a08_14",
        "context_with_next_sentence": true
    },
    {
        "source_sentence": "又契經說：",
        "from": "T29n1562_064:0696a08_19",
        "context_with_next_sentence": true
    },
    {
        "source_sentence": "諸不還者已無餘斷貪欲瞋恚。",
        "from": "T29n1562_064:0696a09_12",
        "context_with_next_sentence": true
    },
    {
        "source_sentence": "由此為證，知一來時猶有餘品貪瞋未斷，今至此位方斷無餘。",
        "from": "T29n1562_064:0696a11_2",
        "context_with_next_sentence": true
    },
    {
        "source_sentence": "又契經說：",
        "from": "T29n1562_064:0696a11_7",
        "context_with_next_sentence": true
    },
    {
        "source_sentence": "預流果位已永斷一切趣惡趣貪等。",
        "from": "T29n1562_064:0696a12_3",
        "context_with_next_sentence": true
    },
    {
        "source_sentence": "由此證知，一來果等有品已斷、有品未除。",
        "from": "T29n1562_064:0696a13_2",
        "context_with_next_sentence": true
    },
    {
        "source_sentence": "又已顯成得勝治故，方可建立家家一間。",
        "from": "T29n1562_064:0696a14_1",
        "context_with_next_sentence": true
    },
    {
        "source_sentence": "既彼位中得勝對治，知盡貪等與前有別，是故品別斷惑理成，隨眠品中亦已顯示。",
        "from": "T29n1562_064:0696a15_17",
        "context_with_next_sentence": true
    },
    {
        "source_sentence": "又彼論說：",
        "from": "T29n1562_064:0696a16_3",
        "context_with_next_sentence": true
    },
    {
        "source_sentence": "有何因緣於斷惑時許品別斷，唯許九品非十非千？",
        "from": "T29n1562_064:0696a17_6",
        "context_with_next_sentence": true
    },
    {
        "source_sentence": "此責不然，唯有如是九品差別對治生故。",
        "from": "T29n1562_064:0696a18_5",
        "context_with_next_sentence": true
    },
    {
        "source_sentence": "謂斷惑位一一地中九品道生，便能永斷自地所攝諸煩惱故，無勞建立若十若千。",
        "from": "T29n1562_064:0696a20_3",
        "context_with_next_sentence": true
    },
    {
        "source_sentence": "又與見修所斷同故，謂彼宗許斷煩惱時亦有分為品別斷義，以見修道所斷諸惑許入聖時前後斷故。",
        "from": "T29n1562_064:0696a22_10",
        "context_with_next_sentence": true
    },
    {
        "source_sentence": "既許如是，亦可責言：",
        "from": "T29n1562_064:0696a23_1",
        "context_with_next_sentence": true
    },
    {
        "source_sentence": "有何因緣於斷惑位許品別斷，然唯建立見修二品非三非千？",
        "from": "T29n1562_064:0696a24_8",
        "context_with_next_sentence": true
    },
    {
        "source_sentence": "彼既許然，此亦應爾。",
        "from": "T29n1562_064:0696a24_18",
        "context_with_next_sentence": true
    },
    {
        "source_sentence": "又薄伽梵於契經中亦作是言：",
        "from": "T29n1562_064:0696a25_11",
        "context_with_next_sentence": true
    },
    {
        "source_sentence": "九品斷惑。",
        "from": "T29n1562_064:0696a25_16",
        "context_with_next_sentence": true
    },
    {
        "source_sentence": "前來依彼已具辯成，佛於法性自在通達，作如是說。",
        "from": "T29n1562_064:0696a27_1",
        "context_with_next_sentence": true
    },
    {
        "source_sentence": "但可信依，不應於中輕為徵詰，故一來果勝進道中，方建立一間，非住一來果。",
        "from": "T29n1562_064:0696a28_16",
        "context_with_next_sentence": true
    },
    {
        "source_sentence": "亦預流果勝進道中，方建立家家，非住預流果。",
        "from": "T29n1562_064:0696a29_17",
        "context_with_next_sentence": true
    },
    {
        "source_sentence": "如是所說，理趣必然。",
        "from": "T29n1562_064:0696b01_7",
        "context_with_next_sentence": true
    },
    {
        "source_sentence": "即先成就一來果者，斷欲界惑九品盡時，捨一來名得不還果，必不還受欲界生故。",
        "from": "T29n1562_064:0696b03_4",
        "context_with_next_sentence": true
    },
    {
        "source_sentence": "此或名為五下結斷，如契經說：",
        "from": "T29n1562_064:0696b03_18",
        "context_with_next_sentence": true
    },
    {
        "source_sentence": "若有永斷五下分結，名為不還。",
        "from": "T29n1562_064:0696b04_12",
        "context_with_next_sentence": true
    },
    {
        "source_sentence": "此據集斷密作是說，必無五結俱時斷理，或二或三先已斷故。",
        "from": "T29n1562_064:0696b06_2",
        "context_with_next_sentence": true
    },
    {
        "source_sentence": "理實應說：",
        "from": "T29n1562_064:0696b06_7",
        "context_with_next_sentence": true
    },
    {
        "source_sentence": "於此位中斷二或三，得不還果。",
        "from": "T29n1562_064:0696b07_1",
        "context_with_next_sentence": true
    },
    {
        "source_sentence": "說一切有部順正理論卷第六十四",
        "from": "T29n1562_064:0696b08_100",
        "context_with_next_sentence": false
    }
]