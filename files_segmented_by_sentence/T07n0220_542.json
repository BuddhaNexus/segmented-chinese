{
    "T07n0220_542:0785b06_0": "大般若波羅蜜多經卷第五百四",
    "T07n0220_542:0785b07_0": "十二",
    "T07n0220_542:0785b09_0": "三藏法師玄奘奉　詔譯",
    "T07n0220_542:0785b10_0": "第四分福門品第五之二",
    "T07n0220_542:0785b11_0": "「復次，憍尸迦！",
    "T07n0220_542:0785b11_1": "若善男子、善女人等教贍部洲一切有情，皆令住預流果、或一來果、或不還果、或阿羅漢果。",
    "T07n0220_542:0785b13_2": "於意云何？",
    "T07n0220_542:0785b13_3": "是善男子、善女人等由此因緣得福多不？」",
    "T07n0220_542:0785b14_4": "天帝釋言：「甚多！",
    "T07n0220_542:0785b14_5": "世尊！",
    "T07n0220_542:0785b15_0": "甚多！",
    "T07n0220_542:0785b15_1": "善逝！」",
    "T07n0220_542:0785b15_2": "爾時，佛告天帝釋言：「有善男子、善女人等於深般若波羅蜜多，以清淨心恭敬信受，為求無上正等菩提，書寫、施他、復為解說，於深義趣令無疑惑，教授教誡諸有情言：『汝應勤修真菩薩道，謂深般若波羅蜜多。",
    "T07n0220_542:0785b20_3": "若能精勤修學此道，疾證無上正等菩提，拔濟無邊諸有情類，令證實際諸漏永盡，入無餘依般涅槃界。』",
    "T07n0220_542:0785b22_4": "是善男子、善女人等所獲福聚甚多於前。",
    "T07n0220_542:0785b23_5": "何以故？",
    "T07n0220_542:0785b23_6": "憍尸迦！",
    "T07n0220_542:0785b23_7": "一切預流、一來、不還、阿羅漢果，皆是般若波羅蜜多所流出故。",
    "T07n0220_542:0785b25_8": "彼善男子、善女人等聞深般若波羅蜜多，教授教誡、精勤修學，漸次圓滿一切佛法，乃至證得一切智智，化諸有情，令得預流、一來、不還、阿羅漢果、獨覺菩提，趣入菩薩正性離生，乃至證得佛菩提故。",
    "T07n0220_542:0785b29_9": "「復次，憍尸迦！",
    "T07n0220_542:0785c01_0": "置贍部洲一切有情。",
    "T07n0220_542:0785c01_1": "若善男子、善女人等教四大洲一切有情，皆令住預流果、或一來果、或不還果、或阿羅漢果。",
    "T07n0220_542:0785c03_2": "於意云何？",
    "T07n0220_542:0785c03_3": "乃至廣說。",
    "T07n0220_542:0785c03_4": "「復次，憍尸迦！",
    "T07n0220_542:0785c04_5": "置四大洲一切有情。",
    "T07n0220_542:0785c04_6": "若善男子、善女人等教小千界一切有情，皆令住預流果、或一來果、或不還果、或阿羅漢果。",
    "T07n0220_542:0785c06_7": "於意云何？",
    "T07n0220_542:0785c07_0": "乃至廣說。",
    "T07n0220_542:0785c07_1": "「復次，憍尸迦！",
    "T07n0220_542:0785c07_2": "置小千界一切有情。",
    "T07n0220_542:0785c08_0": "若善男子、善女人等教中千界一切有情，皆令住預流果、或一來果、或不還果、或阿羅漢果。",
    "T07n0220_542:0785c10_1": "於意云何？",
    "T07n0220_542:0785c10_2": "乃至廣說。",
    "T07n0220_542:0785c10_3": "「復次，憍尸迦！",
    "T07n0220_542:0785c10_4": "置中千界一切有情。",
    "T07n0220_542:0785c11_5": "若善男子、善女人等教大千界一切有情，皆令住預流果、或一來果、或不還果、或阿羅漢果。",
    "T07n0220_542:0785c13_6": "於意云何？",
    "T07n0220_542:0785c13_7": "乃至廣說。",
    "T07n0220_542:0785c13_8": "「復次，憍尸迦！",
    "T07n0220_542:0785c14_9": "置大千界一切有情。",
    "T07n0220_542:0785c14_10": "若善男子、善女人等，教化十方各如殑伽沙等世界一切有情，皆令住預流果、或一來果、或不還果、或阿羅漢果。",
    "T07n0220_542:0785c17_0": "於意云何？",
    "T07n0220_542:0785c17_1": "是善男子、善女人等由此因緣得福多不？」",
    "T07n0220_542:0785c18_2": "天帝釋言：「甚多！",
    "T07n0220_542:0785c18_3": "世尊！",
    "T07n0220_542:0785c18_4": "甚多！",
    "T07n0220_542:0785c18_5": "善逝！」",
    "T07n0220_542:0785c18_6": "爾時，佛告天帝釋言：「有善男子、善女人等於深般若波羅蜜多，以清淨心恭敬信受，為求無上正等菩提，書寫、施他、復為解說，於深義趣令無疑惑，教授教誡諸有情言：『汝應勤修真菩薩道，謂深般若波羅蜜多。",
    "T07n0220_542:0785c23_7": "若能精勤修學此道，疾證無上正等菩提，拔濟無邊諸有情類，令證實際諸漏永盡，入無餘依般涅槃界。』",
    "T07n0220_542:0785c25_8": "是善男子、善女人等所獲福聚甚多於前。",
    "T07n0220_542:0785c26_9": "何以故？",
    "T07n0220_542:0785c27_10": "憍尸迦！",
    "T07n0220_542:0785c27_11": "一切預流、一來、不還、阿羅漢果，皆是般若波羅蜜多所流出故。",
    "T07n0220_542:0785c28_12": "彼善男子、善女人等聞深般若波羅蜜多，教授教誡、精勤修學，漸次圓滿一切佛法，乃至證得一切智智，化有情類，令得預流、一來、不還、阿羅漢果、獨覺菩提，趣入菩薩正性離生，乃至證得佛菩提故。",
    "T07n0220_542:0786a04_0": "「復次，憍尸迦！",
    "T07n0220_542:0786a04_1": "若善男子、善女人等教贍部洲一切有情，皆令安住獨覺菩提。",
    "T07n0220_542:0786a05_2": "於意云何？",
    "T07n0220_542:0786a05_3": "是善男子、善女人等由此因緣得福多不？」",
    "T07n0220_542:0786a06_4": "天帝釋言：「甚多！",
    "T07n0220_542:0786a07_5": "世尊！",
    "T07n0220_542:0786a07_6": "甚多！",
    "T07n0220_542:0786a07_7": "善逝！」",
    "T07n0220_542:0786a07_8": "爾時，佛告天帝釋言：「有善男子、善女人等於深般若波羅蜜多，以清淨心恭敬信受，為求無上正等菩提，書寫、施他、復為解說，於深義趣令無疑惑，教授教誡諸有情言：『汝應勤修真菩薩道，謂深般若波羅蜜多。",
    "T07n0220_542:0786a12_9": "若能精勤修學此道，疾證無上正等菩提，拔濟無邊諸有情類，令證實際諸漏永盡，入無餘依般涅槃界。』",
    "T07n0220_542:0786a14_10": "是善男子、善女人等所獲福聚甚多於前。",
    "T07n0220_542:0786a15_11": "何以故？",
    "T07n0220_542:0786a15_12": "憍尸迦！",
    "T07n0220_542:0786a15_13": "一切獨覺所證菩提，皆是般若波羅蜜多所流出故。",
    "T07n0220_542:0786a17_14": "彼善男子、善女人等聞深般若波羅蜜多，教授教誡、精勤修學，漸次圓滿一切佛法，乃至證得一切智智，化有情類，令得預流、一來、不還、阿羅漢果、獨覺菩提，趣入菩薩正性離生，乃至證得佛菩提故。",
    "T07n0220_542:0786a21_15": "「復次，憍尸迦！",
    "T07n0220_542:0786a21_16": "置贍部洲一切有情。",
    "T07n0220_542:0786a22_17": "若善男子、善女人等教四大洲一切有情，皆令安住獨覺菩提。",
    "T07n0220_542:0786a23_18": "於意云何？",
    "T07n0220_542:0786a23_19": "乃至廣說。",
    "T07n0220_542:0786a24_20": "「復次，憍尸迦！",
    "T07n0220_542:0786a24_21": "置四大洲一切有情。",
    "T07n0220_542:0786a24_22": "若善男子、善女人等教小千界一切有情，皆令安住獨覺菩提。",
    "T07n0220_542:0786a26_23": "於意云何？",
    "T07n0220_542:0786a26_24": "乃至廣說。",
    "T07n0220_542:0786a26_25": "「復次，憍尸迦！",
    "T07n0220_542:0786a27_26": "置小千界一切有情。",
    "T07n0220_542:0786a27_27": "若善男子、善女人等教中千界一切有情，皆令安住獨覺菩提。",
    "T07n0220_542:0786a29_0": "於意云何？",
    "T07n0220_542:0786a29_1": "乃至廣說。",
    "T07n0220_542:0786a29_2": "「復次，憍尸迦！",
    "T07n0220_542:0786a29_3": "置中千界一切有情。",
    "T07n0220_542:0786b01_4": "若善男子、善女人等教大千界一切有情，皆令安住獨覺菩提。",
    "T07n0220_542:0786b02_5": "於意云何？",
    "T07n0220_542:0786b02_6": "乃至廣說。",
    "T07n0220_542:0786b03_7": "「復次，憍尸迦！",
    "T07n0220_542:0786b03_8": "置大千界一切有情。",
    "T07n0220_542:0786b03_9": "若善男子、善女人等，普教十方各如殑伽沙等世界一切有情，皆令安住獨覺菩提。",
    "T07n0220_542:0786b05_10": "於意云何？",
    "T07n0220_542:0786b05_11": "是善男子、善女人等由此因緣得福多不？」",
    "T07n0220_542:0786b06_12": "天帝釋言：「甚多！",
    "T07n0220_542:0786b07_13": "世尊！",
    "T07n0220_542:0786b07_14": "甚多！",
    "T07n0220_542:0786b07_15": "善逝！」",
    "T07n0220_542:0786b07_16": "爾時，佛告天帝釋言：「有善男子、善女人等於深般若波羅蜜多，以清淨心恭敬信受，為求無上正等菩提，書寫、施他、復為解說，於深義趣令無疑惑，教授教誡諸有情言：『汝應勤修真菩薩道，謂深般若波羅蜜多。",
    "T07n0220_542:0786b12_17": "若能精勤修學此道，疾證無上正等菩提，拔濟無邊諸有情類，令證實際諸漏永盡，入無餘依般涅槃界。』",
    "T07n0220_542:0786b14_18": "是善男子、善女人等所獲福聚甚多於前。",
    "T07n0220_542:0786b15_19": "何以故？",
    "T07n0220_542:0786b15_20": "憍尸迦！",
    "T07n0220_542:0786b16_0": "一切獨覺所證菩提，皆是般若波羅蜜多所流出故。",
    "T07n0220_542:0786b17_1": "彼善男子、善女人等聞深般若波羅蜜多，教授教誡、精勤修學，漸次圓滿一切佛法，乃至證得一切智智，化有情類，令得預流、一來、不還、阿羅漢果、獨覺菩提，趣入菩薩正性離生，乃至證得佛菩提故。",
    "T07n0220_542:0786b22_0": "「復次，憍尸迦！",
    "T07n0220_542:0786b22_1": "若善男子、善女人等教贍部洲諸有情類，皆發無上正等覺心。",
    "T07n0220_542:0786b23_2": "於意云何？",
    "T07n0220_542:0786b23_3": "是善男子、善女人等由此因緣得福多不？」",
    "T07n0220_542:0786b24_4": "天帝釋言：「甚多！",
    "T07n0220_542:0786b25_5": "世尊！",
    "T07n0220_542:0786b25_6": "甚多！",
    "T07n0220_542:0786b25_7": "善逝！」",
    "T07n0220_542:0786b25_8": "爾時，佛告天帝釋言：「有善男子、善女人等書深般若波羅蜜多，眾寶莊嚴供養恭敬、尊重讚歎，轉施與一已發無上菩提心者受持、讀誦，復作是言：『來！",
    "T07n0220_542:0786b29_0": "善男子！",
    "T07n0220_542:0786b29_1": "汝當於此甚深般若波羅蜜多，至心聽聞、受持、讀誦、令善通利、如理思惟，隨此法門應正信解。",
    "T07n0220_542:0786c02_2": "若正信解，則能修學甚深般若波羅蜜多。",
    "T07n0220_542:0786c03_3": "若能修學甚深般若波羅蜜多，則能證得一切智法。",
    "T07n0220_542:0786c04_4": "若能證得一切智法，則修般若波羅蜜多疾得圓滿。",
    "T07n0220_542:0786c05_5": "若修般若波羅蜜多疾得圓滿，便能證得一切智智。』",
    "T07n0220_542:0786c06_6": "是善男子、善女人等所獲福聚甚多於前。",
    "T07n0220_542:0786c07_7": "「復次，憍尸迦！",
    "T07n0220_542:0786c08_0": "置贍部洲諸有情類。",
    "T07n0220_542:0786c08_1": "若善男子、善女人等教四大洲諸有情類，皆發無上正等覺心。",
    "T07n0220_542:0786c09_2": "於意云何？",
    "T07n0220_542:0786c10_3": "乃至廣說。",
    "T07n0220_542:0786c10_4": "「復次，憍尸迦！",
    "T07n0220_542:0786c10_5": "置四大洲諸有情類。",
    "T07n0220_542:0786c11_6": "若善男子、善女人等教小千界諸有情類，皆發無上正等覺心。",
    "T07n0220_542:0786c12_7": "於意云何？",
    "T07n0220_542:0786c12_8": "乃至廣說。",
    "T07n0220_542:0786c13_0": "「復次，憍尸迦！",
    "T07n0220_542:0786c13_1": "置小千界諸有情類。",
    "T07n0220_542:0786c13_2": "若善男子、善女人等教中千界諸有情類，皆發無上正等覺心。",
    "T07n0220_542:0786c15_3": "於意云何？",
    "T07n0220_542:0786c15_4": "乃至廣說。",
    "T07n0220_542:0786c15_5": "「復次，憍尸迦！",
    "T07n0220_542:0786c15_6": "置中千界諸有情類。",
    "T07n0220_542:0786c16_7": "若善男子、善女人等教大千界諸有情類，皆發無上正等覺心。",
    "T07n0220_542:0786c17_8": "於意云何？",
    "T07n0220_542:0786c18_9": "乃至廣說。",
    "T07n0220_542:0786c18_10": "「復次，憍尸迦！",
    "T07n0220_542:0786c18_11": "置大千界諸有情類。",
    "T07n0220_542:0786c19_12": "若善男子、善女人等，普教十方各如殑伽沙等世界諸有情類，皆發無上正等覺心。",
    "T07n0220_542:0786c20_13": "於意云何？",
    "T07n0220_542:0786c21_14": "是善男子、善女人等由此因緣得福多不？」",
    "T07n0220_542:0786c22_15": "天帝釋言：「甚多！",
    "T07n0220_542:0786c22_16": "世尊！",
    "T07n0220_542:0786c22_17": "甚多！",
    "T07n0220_542:0786c22_18": "善逝！」",
    "T07n0220_542:0786c22_19": "爾時，佛告天帝釋言：「有善男子、善女人等書深般若波羅蜜多，眾寶莊嚴供養恭敬、尊重讚歎，轉施與一已發無上菩提心者受持、讀誦，復作是言：『來！",
    "T07n0220_542:0786c26_20": "善男子！",
    "T07n0220_542:0786c26_21": "汝當於此甚深般若波羅蜜多，至心聽聞、受持、讀誦、令善通利、如理思惟，隨此法門應正信解。",
    "T07n0220_542:0786c28_22": "若正信解，則能修學甚深般若波羅蜜多。",
    "T07n0220_542:0786c29_23": "若能修學甚深般若波羅蜜多，則能證得一切智法。",
    "T07n0220_542:0787a01_24": "若能證得一切智法，則修般若波羅蜜多疾得圓滿。",
    "T07n0220_542:0787a02_25": "若修般若波羅蜜多疾得圓滿，便能證得一切智智。』",
    "T07n0220_542:0787a03_26": "是善男子、善女人等所獲福聚甚多於前。",
    "T07n0220_542:0787a04_27": "「復次，憍尸迦！",
    "T07n0220_542:0787a05_28": "若善男子、善女人等教贍部洲諸有情類，皆於無上正等菩提得不退轉。",
    "T07n0220_542:0787a06_29": "於意云何？",
    "T07n0220_542:0787a07_0": "是善男子、善女人等由此因緣得福多不？」",
    "T07n0220_542:0787a07_1": "天帝釋言：「甚多！",
    "T07n0220_542:0787a08_2": "世尊！",
    "T07n0220_542:0787a08_3": "甚多！",
    "T07n0220_542:0787a08_4": "善逝！」",
    "T07n0220_542:0787a08_5": "爾時，佛告天帝釋言：「有善男子、善女人等書深般若波羅蜜多，眾寶莊嚴供養恭敬、尊重讚歎，轉施與一已於無上正等菩提不退轉者受持、讀誦，復作是言：『來！",
    "T07n0220_542:0787a12_6": "善男子！",
    "T07n0220_542:0787a12_7": "汝當於此甚深般若波羅蜜多，至心聽聞、受持、讀誦、令善通利、如理思惟，隨此法門應正信解。",
    "T07n0220_542:0787a14_8": "若正信解，則能修學甚深般若波羅蜜多。",
    "T07n0220_542:0787a15_9": "若能修學甚深般若波羅蜜多，則能證得一切智法。",
    "T07n0220_542:0787a16_10": "若能證得一切智法，則修般若波羅蜜多疾得圓滿。",
    "T07n0220_542:0787a17_11": "若修般若波羅蜜多疾得圓滿，便能證得一切智智。』",
    "T07n0220_542:0787a18_12": "是善男子、善女人等所獲福聚甚多於前。",
    "T07n0220_542:0787a19_13": "「復次，憍尸迦！",
    "T07n0220_542:0787a20_14": "置贍部洲諸有情類。",
    "T07n0220_542:0787a20_15": "若善男子、善女人等教四大洲諸有情類，皆於無上正等菩提得不退轉。",
    "T07n0220_542:0787a22_16": "於意云何？",
    "T07n0220_542:0787a22_17": "乃至廣說。",
    "T07n0220_542:0787a22_18": "「復次，憍尸迦！",
    "T07n0220_542:0787a23_0": "置四大洲諸有情類。",
    "T07n0220_542:0787a23_1": "若善男子、善女人等教小千界諸有情類，皆於無上正等菩提得不退轉。",
    "T07n0220_542:0787a25_2": "於意云何？",
    "T07n0220_542:0787a25_3": "乃至廣說。",
    "T07n0220_542:0787a25_4": "「復次，憍尸迦！",
    "T07n0220_542:0787a25_5": "置小千界諸有情類。",
    "T07n0220_542:0787a26_6": "若善男子、善女人等教中千界諸有情類，皆於無上正等菩提得不退轉。",
    "T07n0220_542:0787a28_0": "於意云何？",
    "T07n0220_542:0787a28_1": "乃至廣說。",
    "T07n0220_542:0787a28_2": "「復次，憍尸迦！",
    "T07n0220_542:0787a28_3": "置中千界諸有情類。",
    "T07n0220_542:0787a29_4": "若善男子、善女人等教大千界諸有情類，皆於無上正等菩提得不退轉。",
    "T07n0220_542:0787b01_5": "於意云何？",
    "T07n0220_542:0787b02_6": "乃至廣說。",
    "T07n0220_542:0787b02_7": "「復次，憍尸迦！",
    "T07n0220_542:0787b02_8": "置大千界諸有情類。",
    "T07n0220_542:0787b03_9": "若善男子、善女人等，普教十方各如殑伽沙等世界諸有情類，皆於無上正等菩提得不退轉。",
    "T07n0220_542:0787b05_10": "於意云何？",
    "T07n0220_542:0787b05_11": "是善男子、善女人等，由此因緣得福多不？」",
    "T07n0220_542:0787b06_12": "天帝釋言：「甚多！",
    "T07n0220_542:0787b06_13": "世尊！",
    "T07n0220_542:0787b06_14": "甚多！",
    "T07n0220_542:0787b07_0": "善逝！」",
    "T07n0220_542:0787b07_1": "爾時，佛告天帝釋言：「有善男子、善女人等書深般若波羅蜜多，眾寶莊嚴供養恭敬、尊重讚歎，轉施與一已於無上正等菩提不退轉者受持、讀誦，復作是言：『來！",
    "T07n0220_542:0787b10_2": "善男子！",
    "T07n0220_542:0787b10_3": "汝當於此甚深般若波羅蜜多，至心聽聞、受持、讀誦、令善通利、如理思惟，隨此法門應正信解。",
    "T07n0220_542:0787b13_0": "若正信解，則能修學甚深般若波羅蜜多。",
    "T07n0220_542:0787b13_1": "若能修學甚深般若波羅蜜多，則能證得一切智法。",
    "T07n0220_542:0787b15_2": "若能證得一切智法，則修般若波羅蜜多疾得圓滿。",
    "T07n0220_542:0787b16_3": "若修般若波羅蜜多疾得圓滿，便能證得一切智智。』",
    "T07n0220_542:0787b17_4": "是善男子、善女人等所獲福聚甚多於前。",
    "T07n0220_542:0787b18_5": "「復次，憍尸迦！",
    "T07n0220_542:0787b18_6": "若贍部洲諸有情類，皆發無上正等覺心。",
    "T07n0220_542:0787b19_7": "有善男子、善女人等書深般若波羅蜜多，眾寶莊嚴供養恭敬、尊重讚歎，普施與彼受持、讀誦，復作是言：『來！",
    "T07n0220_542:0787b22_0": "善男子！",
    "T07n0220_542:0787b22_1": "汝等於此甚深般若波羅蜜多，至心聽聞、受持、讀誦、令善通利、如理思惟，隨此法門應正信解。",
    "T07n0220_542:0787b24_2": "若正信解，則能修學甚深般若波羅蜜多。",
    "T07n0220_542:0787b25_3": "若能修學甚深般若波羅蜜多，則能證得一切智法。",
    "T07n0220_542:0787b26_4": "若能證得一切智法，則修般若波羅蜜多疾得圓滿。",
    "T07n0220_542:0787b27_5": "若修般若波羅蜜多疾得圓滿，便能證得一切智智。』",
    "T07n0220_542:0787b28_6": "於意云何？",
    "T07n0220_542:0787b29_0": "是善男子、善女人等由此因緣得福多不？」",
    "T07n0220_542:0787b29_1": "天帝釋言：「甚多！",
    "T07n0220_542:0787c01_2": "世尊！",
    "T07n0220_542:0787c01_3": "甚多！",
    "T07n0220_542:0787c01_4": "善逝！」",
    "T07n0220_542:0787c01_5": "爾時，佛告天帝釋言：「若善男子、善女人等書深般若波羅蜜多，眾寶莊嚴供養恭敬、尊重讚歎，轉施與一已於無上正等菩提不退轉者受持、讀誦，復作是言：『來！",
    "T07n0220_542:0787c05_6": "善男子！",
    "T07n0220_542:0787c05_7": "汝當於此甚深般若波羅蜜多，至心聽聞、受持、讀誦、令善通利、如理思惟，隨此法門應正信解。",
    "T07n0220_542:0787c07_8": "若正信解，則能修學甚深般若波羅蜜多。",
    "T07n0220_542:0787c08_9": "若能修學甚深般若波羅蜜多，則能證得一切智法。",
    "T07n0220_542:0787c09_10": "若能證得一切智法，則修般若波羅蜜多疾得圓滿。",
    "T07n0220_542:0787c10_11": "若修般若波羅蜜多疾得圓滿，便能證得一切智智。』",
    "T07n0220_542:0787c11_12": "是善男子、善女人等所獲福聚甚多於前。",
    "T07n0220_542:0787c12_13": "所以者何？",
    "T07n0220_542:0787c13_14": "彼菩薩摩訶薩定證無上正等菩提，與諸有情作苦邊際，令其速證三乘涅槃。",
    "T07n0220_542:0787c14_15": "「復次，憍尸迦！",
    "T07n0220_542:0787c15_16": "置贍部洲諸有情類。",
    "T07n0220_542:0787c15_17": "若四大洲諸有情類，若小千界諸有情類，若中千界諸有情類，若大千界諸有情類，若復十方各如殑伽沙等世界諸有情類，皆發無上正等覺心。",
    "T07n0220_542:0787c18_18": "有善男子、善女人等書深般若波羅蜜多，眾寶莊嚴供養恭敬、尊重讚歎，普施與彼受持、讀誦，復作是言：『來！",
    "T07n0220_542:0787c21_19": "善男子！",
    "T07n0220_542:0787c21_20": "汝等於此甚深般若波羅蜜多，至心聽聞、受持、讀誦、令善通利、如理思惟，隨此法門應正信解。",
    "T07n0220_542:0787c23_21": "若正信解，則能修學甚深般若波羅蜜多。",
    "T07n0220_542:0787c24_22": "若能修學甚深般若波羅蜜多，則能證得一切智法。",
    "T07n0220_542:0787c25_23": "若能證得一切智法，則修般若波羅蜜多疾得圓滿。",
    "T07n0220_542:0787c26_24": "若修般若波羅蜜多疾得圓滿，便能證得一切智智。』",
    "T07n0220_542:0787c28_25": "於意云何？",
    "T07n0220_542:0787c28_26": "是善男子、善女人等由此因緣得福多不？」",
    "T07n0220_542:0787c29_27": "天帝釋言：「甚多！",
    "T07n0220_542:0787c29_28": "世尊！",
    "T07n0220_542:0787c29_29": "甚多！",
    "T07n0220_542:0787c29_30": "善逝！」",
    "T07n0220_542:0788a01_0": "爾時，佛告天帝釋言：「若善男子、善女人等書深般若波羅蜜多，眾寶莊嚴供養恭敬、尊重讚歎，轉施與一已於無上正等菩提不退轉者受持、讀誦，復作是言：『來！",
    "T07n0220_542:0788a04_1": "善男子！",
    "T07n0220_542:0788a04_2": "汝當於此甚深般若波羅蜜多，至心聽聞、受持、讀誦、令善通利、如理思惟，隨此法門應正信解。",
    "T07n0220_542:0788a06_3": "若正信解，則能修學甚深般若波羅蜜多。",
    "T07n0220_542:0788a07_4": "若能修學甚深般若波羅蜜多，則能證得一切智法。",
    "T07n0220_542:0788a09_0": "若能證得一切智法，則修般若波羅蜜多疾得圓滿。",
    "T07n0220_542:0788a10_1": "若修般若波羅蜜多疾得圓滿，便能證得一切智智。』",
    "T07n0220_542:0788a11_2": "是善男子、善女人等所獲福聚甚多於前。",
    "T07n0220_542:0788a12_3": "所以者何？",
    "T07n0220_542:0788a12_4": "彼菩薩摩訶薩定證無上正等菩提，與諸有情作苦邊際，令其速證三乘涅槃。",
    "T07n0220_542:0788a14_5": "「復次，憍尸迦！",
    "T07n0220_542:0788a14_6": "若贍部洲諸有情類，皆於無上正等菩提得不退轉。",
    "T07n0220_542:0788a15_7": "有善男子、善女人等書深般若波羅蜜多，眾寶莊嚴供養恭敬、尊重讚歎，普施與彼受持、讀誦，復作是言：『來！",
    "T07n0220_542:0788a18_8": "善男子！",
    "T07n0220_542:0788a18_9": "汝等於此甚深般若波羅蜜多，至心聽聞、受持、讀誦、令善通利、如理思惟，隨此法門應正信解。",
    "T07n0220_542:0788a20_10": "若正信解，則能修學甚深般若波羅蜜多。",
    "T07n0220_542:0788a21_11": "若能修學甚深般若波羅蜜多，則能證得一切智法。",
    "T07n0220_542:0788a22_12": "若能證得一切智法，則修般若波羅蜜多疾得圓滿。",
    "T07n0220_542:0788a23_13": "若修般若波羅蜜多疾得圓滿，便能證得一切智智。』",
    "T07n0220_542:0788a24_14": "於意云何？",
    "T07n0220_542:0788a25_15": "是善男子、善女人等由此因緣得福多不？」",
    "T07n0220_542:0788a26_16": "天帝釋言：「甚多！",
    "T07n0220_542:0788a26_17": "世尊！",
    "T07n0220_542:0788a26_18": "甚多！",
    "T07n0220_542:0788a26_19": "善逝！」",
    "T07n0220_542:0788a26_20": "爾時，佛告天帝釋言：「已於無上正等菩提得不退轉諸菩薩中，有一菩薩作如是言：『我今欣樂速證無上正等菩提，濟拔有情生死眾苦，令得殊勝畢竟安樂。』",
    "T07n0220_542:0788b01_21": "若善男子、善女人等為成彼事，書深般若波羅蜜多，眾寶莊嚴供養恭敬、尊重讚歎，轉施與彼受持、讀誦，復作是言：『來！",
    "T07n0220_542:0788b03_22": "善男子！",
    "T07n0220_542:0788b04_23": "汝當於此甚深般若波羅蜜多，至心聽聞、受持、讀誦、令善通利、如理思惟，隨此法門應正信解。",
    "T07n0220_542:0788b06_24": "若正信解，則能修學甚深般若波羅蜜多。",
    "T07n0220_542:0788b07_25": "若能修學甚深般若波羅蜜多，則能證得一切智法。",
    "T07n0220_542:0788b08_26": "若能證得一切智法，則修般若波羅蜜多疾得圓滿。",
    "T07n0220_542:0788b09_27": "若修般若波羅蜜多疾得圓滿，便能證得一切智智。』",
    "T07n0220_542:0788b10_28": "是善男子、善女人等所獲福聚，甚多於前無量無邊不可稱數。",
    "T07n0220_542:0788b12_29": "「復次，憍尸迦！",
    "T07n0220_542:0788b12_30": "置贍部洲諸有情類。",
    "T07n0220_542:0788b12_31": "若四大洲諸有情類，若小千界諸有情類，若中千界諸有情類，若大千界諸有情類，若復十方各如殑伽沙等世界諸有情類，皆於無上正等菩提得不退轉。",
    "T07n0220_542:0788b16_32": "有善男子、善女人等書深般若波羅蜜多，眾寶莊嚴供養恭敬、尊重讚歎，普施與彼受持、讀誦，復作是言：『來！",
    "T07n0220_542:0788b18_33": "善男子！",
    "T07n0220_542:0788b19_0": "汝等於此甚深般若波羅蜜多，至心聽聞、受持、讀誦、令善通利、如理思惟，隨此法門應正信解。",
    "T07n0220_542:0788b21_1": "若正信解，則能修學甚深般若波羅蜜多。",
    "T07n0220_542:0788b22_2": "若能修學甚深般若波羅蜜多，則能證得一切智法。",
    "T07n0220_542:0788b23_3": "若能證得一切智法，則修般若波羅蜜多疾得圓滿。",
    "T07n0220_542:0788b24_4": "若修般若波羅蜜多疾得圓滿，便能證得一切智智。』",
    "T07n0220_542:0788b25_5": "於意云何？",
    "T07n0220_542:0788b25_6": "是善男子、善女人等由此因緣得福多不？」",
    "T07n0220_542:0788b26_7": "天帝釋言：「甚多！",
    "T07n0220_542:0788b27_8": "世尊！",
    "T07n0220_542:0788b27_9": "甚多！",
    "T07n0220_542:0788b27_10": "善逝！」",
    "T07n0220_542:0788b27_11": "爾時，佛告天帝釋言：「已於無上正等菩提得不退轉諸菩薩中，有一菩薩作如是言：『我今欣樂速證無上正等菩提，濟拔有情生死眾苦，令得殊勝畢竟安樂。』",
    "T07n0220_542:0788c02_0": "若善男子、善女人等為成彼事，書深般若波羅蜜多，眾寶莊嚴供養恭敬、尊重讚歎，轉施與彼受持、讀誦，復作是言：『來！",
    "T07n0220_542:0788c04_1": "善男子！",
    "T07n0220_542:0788c04_2": "汝當於此甚深般若波羅蜜多，至心聽聞、受持、讀誦、令善通利、如理思惟，隨此法門應正信解。",
    "T07n0220_542:0788c07_0": "若正信解，則能修學甚深般若波羅蜜多。",
    "T07n0220_542:0788c07_1": "若能修學甚深般若波羅蜜多，則能證得一切智法。",
    "T07n0220_542:0788c09_2": "若能證得一切智法，則修般若波羅蜜多疾得圓滿。",
    "T07n0220_542:0788c10_3": "若修般若波羅蜜多疾得圓滿，便能證得一切智智。』",
    "T07n0220_542:0788c11_4": "是善男子、善女人等所獲福聚，甚多於前無量無邊不可稱數。",
    "T07n0220_542:0788c13_0": "「復次，憍尸迦！",
    "T07n0220_542:0788c13_1": "若贍部洲諸有情類，皆發無上正等覺心。",
    "T07n0220_542:0788c14_2": "有善男子、善女人等書深般若波羅蜜多，眾寶莊嚴供養恭敬、尊重讚歎，普施與彼受持、讀誦，令善通利、如理思惟。",
    "T07n0220_542:0788c16_3": "於意云何？",
    "T07n0220_542:0788c17_4": "是善男子、善女人等由此因緣得福多不？」",
    "T07n0220_542:0788c18_0": "天帝釋言：「甚多！",
    "T07n0220_542:0788c18_1": "世尊！",
    "T07n0220_542:0788c18_2": "甚多！",
    "T07n0220_542:0788c18_3": "善逝！」",
    "T07n0220_542:0788c18_4": "爾時，佛告天帝釋言：「若善男子、善女人等書深般若波羅蜜多，眾寶莊嚴供養恭敬、尊重讚歎，於彼眾中隨施與一受持、讀誦、令善通利、如理思惟，復以種種巧妙文義廣為解釋，分別義趣令其解了，教授教誡令勤修學。",
    "T07n0220_542:0788c23_5": "是善男子、善女人等所獲福聚，甚多於前無量無邊不可稱數。",
    "T07n0220_542:0788c26_0": "「復次，憍尸迦！",
    "T07n0220_542:0788c26_1": "置贍部洲諸有情類。",
    "T07n0220_542:0788c26_2": "若四大洲諸有情類，若小千界諸有情類，若中千界諸有情類，若大千界諸有情類，若復十方各如殑伽沙等世界諸有情類，皆發無上正等覺心。",
    "T07n0220_542:0789a01_3": "有善男子、善女人等書深般若波羅蜜多，眾寶莊嚴供養恭敬、尊重讚歎，普施與彼受持、讀誦，令善通利、如理思惟。",
    "T07n0220_542:0789a03_4": "於意云何？",
    "T07n0220_542:0789a03_5": "是善男子、善女人等由此因緣得福多不？」",
    "T07n0220_542:0789a04_6": "天帝釋言：「甚多！",
    "T07n0220_542:0789a05_7": "世尊！",
    "T07n0220_542:0789a05_8": "甚多！",
    "T07n0220_542:0789a05_9": "善逝！」",
    "T07n0220_542:0789a05_10": "爾時，佛告天帝釋言：「若善男子、善女人等書深般若波羅蜜多，眾寶莊嚴供養恭敬、尊重讚歎，於彼眾中隨施與一受持、讀誦、令善通利、如理思惟，復以種種巧妙文義廣為解釋，分別義趣令其解了，教授教誡令勤修學，是善男子、善女人等所獲福聚，甚多於前無量無邊不可稱數。",
    "T07n0220_542:0789a12_0": "「復次，憍尸迦！",
    "T07n0220_542:0789a12_1": "若贍部洲諸有情類，皆於無上正等菩提得不退轉。",
    "T07n0220_542:0789a13_2": "有善男子、善女人等書深般若波羅蜜多，眾寶莊嚴供養恭敬、尊重讚歎，普施與彼受持、讀誦，令善通利、如理思惟。",
    "T07n0220_542:0789a16_3": "於意云何？",
    "T07n0220_542:0789a16_4": "是善男子、善女人等由此因緣得福多不？」",
    "T07n0220_542:0789a17_5": "天帝釋言：「甚多！",
    "T07n0220_542:0789a17_6": "世尊！",
    "T07n0220_542:0789a17_7": "甚多！",
    "T07n0220_542:0789a17_8": "善逝！」",
    "T07n0220_542:0789a18_0": "爾時，佛告天帝釋言：「若善男子、善女人等書深般若波羅蜜多，眾寶莊嚴供養恭敬、尊重讚歎，於彼眾中隨施與一受持、讀誦、令善通利、如理思惟，復以種種巧妙文義廣為解釋，分別義趣令其解了，教授教誡令勤修學。",
    "T07n0220_542:0789a22_1": "是善男子、善女人等所獲福聚，甚多於前無量無邊不可稱數。",
    "T07n0220_542:0789a24_2": "「復次，憍尸迦！",
    "T07n0220_542:0789a24_3": "置贍部洲諸有情類。",
    "T07n0220_542:0789a25_4": "若四大洲諸有情類，若小千界諸有情類，若中千界諸有情類，若大千界諸有情類，若復十方各如殑伽沙等世界諸有情類，皆於無上正等菩提得不退轉。",
    "T07n0220_542:0789a28_5": "有善男子、善女人等書深般若波羅蜜多，眾寶莊嚴供養恭敬、尊重讚歎，普施與彼受持、讀誦，令善通利、如理思惟。",
    "T07n0220_542:0789b02_6": "於意云何？",
    "T07n0220_542:0789b02_7": "是善男子、善女人等由此因緣得福多不？」",
    "T07n0220_542:0789b03_8": "天帝釋言：「甚多！",
    "T07n0220_542:0789b03_9": "世尊！",
    "T07n0220_542:0789b03_10": "甚多！",
    "T07n0220_542:0789b03_11": "善逝！」",
    "T07n0220_542:0789b03_12": "爾時，佛告天帝釋言：「若善男子、善女人等書深般若波羅蜜多，眾寶莊嚴供養恭敬、尊重讚歎，於彼眾中隨施與一受持、讀誦、令善通利、如理思惟，復以種種巧妙文義廣為解釋，分別義趣令其解了，教授教誡令勤修學。",
    "T07n0220_542:0789b08_13": "是善男子、善女人等所獲福聚，甚多於前無量無邊不可稱數。",
    "T07n0220_542:0789b10_14": "「復次，憍尸迦！",
    "T07n0220_542:0789b10_15": "若贍部洲諸有情類，皆發無上正等覺心。",
    "T07n0220_542:0789b11_16": "既發無上菩提心已，同作是言：『我今欣樂速證無上正等菩提，濟拔有情生死眾苦，令得殊勝畢竟安樂。』",
    "T07n0220_542:0789b13_17": "有善男子、善女人等為成彼事，書深般若波羅蜜多，眾寶莊嚴供養恭敬、尊重讚歎，普施與彼受持、讀誦，令善通利、如理思惟。",
    "T07n0220_542:0789b16_18": "於意云何？",
    "T07n0220_542:0789b16_19": "是善男子、善女人等由此因緣得福多不？」",
    "T07n0220_542:0789b17_20": "天帝釋言：「甚多！",
    "T07n0220_542:0789b18_21": "世尊！",
    "T07n0220_542:0789b18_22": "甚多！",
    "T07n0220_542:0789b18_23": "善逝！」",
    "T07n0220_542:0789b18_24": "爾時，佛告天帝釋言：「若善男子、善女人等書深般若波羅蜜多，眾寶莊嚴供養恭敬、尊重讚歎，於彼眾中隨施與一受持、讀誦、令善通利、如理思惟，以無量門巧妙文義廣為解釋，分別義趣令其解了，教授教誡令勤修學，是善男子、善女人等所獲福聚，甚多於前無量無邊不可稱數。",
    "T07n0220_542:0789b24_25": "「復次，憍尸迦！",
    "T07n0220_542:0789b25_26": "置贍部洲諸有情類。",
    "T07n0220_542:0789b25_27": "若四大洲諸有情類，若小千界諸有情類，若中千界諸有情類，若大千界諸有情類，若復十方各如殑伽沙等世界諸有情類，皆發無上正等覺心。",
    "T07n0220_542:0789b28_28": "既發無上菩提心已，同作是言：『我今欣樂速證無上正等菩提，濟拔有情生死眾苦，令得殊勝畢竟安樂。』",
    "T07n0220_542:0789c02_29": "有善男子、善女人等為成彼事，書深般若波羅蜜多，眾寶莊嚴供養恭敬、尊重讚歎，普施與彼受持、讀誦，令善通利、如理思惟。",
    "T07n0220_542:0789c05_30": "於意云何？",
    "T07n0220_542:0789c05_31": "是善男子、善女人等由此因緣得福多不？」",
    "T07n0220_542:0789c06_32": "天帝釋言：「甚多！",
    "T07n0220_542:0789c06_33": "世尊！",
    "T07n0220_542:0789c06_34": "甚多！",
    "T07n0220_542:0789c06_35": "善逝！」",
    "T07n0220_542:0789c06_36": "爾時，佛告天帝釋言：「若善男子、善女人等書深般若波羅蜜多，眾寶莊嚴供養恭敬、尊重讚歎，於彼眾中隨施與一受持、讀誦、令善通利、如理思惟，以無量門巧妙文義廣為解釋，分別義趣令其解了，教授教誡令勤修學。",
    "T07n0220_542:0789c11_37": "是善男子、善女人等所獲福聚，甚多於前無量無邊不可稱數。",
    "T07n0220_542:0789c13_38": "「復次，憍尸迦！",
    "T07n0220_542:0789c13_39": "若贍部洲諸有情類，皆於無上正等菩提得不退轉，同作是言：『我今欣樂速證無上正等菩提，濟拔有情生死眾苦，令得殊勝畢竟安樂。』",
    "T07n0220_542:0789c16_40": "有善男子、善女人等為成彼事，書深般若波羅蜜多，眾寶莊嚴供養恭敬、尊重讚歎，普施與彼受持、讀誦，令善通利、如理思惟，於意云何？",
    "T07n0220_542:0789c19_41": "是善男子、善女人等由此因緣得福多不？」",
    "T07n0220_542:0789c20_42": "天帝釋言：「甚多！",
    "T07n0220_542:0789c21_0": "世尊！",
    "T07n0220_542:0789c21_1": "甚多！",
    "T07n0220_542:0789c21_2": "善逝！」",
    "T07n0220_542:0789c21_3": "爾時，佛告天帝釋言：「若善男子、善女人等書深般若波羅蜜多，眾寶莊嚴供養恭敬、尊重讚歎，於彼眾中隨施與一受持、讀誦、令善通利、如理思惟，以無量門巧妙文義廣為解釋，分別義趣令其解了，教授教誡令勤修學，是善男子、善女人等所獲福聚，甚多於前無量無邊不可稱數。",
    "T07n0220_542:0789c27_4": "「復次，憍尸迦！",
    "T07n0220_542:0789c28_0": "置贍部洲諸有情類。",
    "T07n0220_542:0789c28_1": "若四大洲諸有情類，若小千界諸有情類，若中千界諸有情類，若大千界諸有情類，若復十方各如殑伽沙等世界諸有情類，皆於無上正等菩提得不退轉，同作是言：『我今欣樂速證無上正等菩提，濟拔有情生死眾苦，令得殊勝畢竟安樂。』",
    "T07n0220_542:0790a04_2": "有善男子、善女人等為成彼事，書深般若波羅蜜多眾寶莊嚴，供養恭敬、尊重讚歎，普施與彼受持、讀誦、令善通利、如理思惟。",
    "T07n0220_542:0790a07_3": "於意云何？",
    "T07n0220_542:0790a07_4": "是善男子、善女人等由此因緣得福多不？」",
    "T07n0220_542:0790a08_5": "天帝釋言：「甚多！",
    "T07n0220_542:0790a09_6": "世尊！",
    "T07n0220_542:0790a09_7": "甚多！",
    "T07n0220_542:0790a09_8": "善逝！」",
    "T07n0220_542:0790a09_9": "爾時，佛告天帝釋言：「若善男子、善女人等書深般若波羅蜜多，眾寶莊嚴供養恭敬、尊重讚歎，於彼眾中隨施與一受持、讀誦，令善通利、如理思惟，以無量門巧妙文義廣為解釋，分別義趣令其解了，教授教誡令勤修學，是善男子、善女人等所獲福聚，甚多於前無量無邊不可稱數。",
    "T07n0220_542:0790a15_10": "「復次，憍尸迦！",
    "T07n0220_542:0790a16_11": "若善男子、善女人等書深般若波羅蜜多，種種莊嚴供養恭敬、尊重讚歎，施贍部洲一切有情，是善男子、善女人等由此因緣得福多不？」",
    "T07n0220_542:0790a19_12": "天帝釋言：「甚多！",
    "T07n0220_542:0790a19_13": "世尊！",
    "T07n0220_542:0790a19_14": "甚多！",
    "T07n0220_542:0790a19_15": "善逝！」",
    "T07n0220_542:0790a20_0": "爾時，佛告天帝釋言：「有善男子、善女人等為一有情，於深般若波羅蜜多，分別解說甚深義趣令其解了。",
    "T07n0220_542:0790a22_1": "是善男子、善女人等所獲福聚，甚多於前無量無邊不可稱數。",
    "T07n0220_542:0790a23_2": "「復次，憍尸迦！",
    "T07n0220_542:0790a24_0": "若善男子、善女人等書深般若波羅蜜多，種種莊嚴供養恭敬、尊重讚歎，施四大洲一切有情，若小千界一切有情，若中千界一切有情，若大千界一切有情，若復十方各如殑伽沙等世界一切有情。",
    "T07n0220_542:0790a28_1": "是善男子、善女人等由此因緣得福多不？」",
    "T07n0220_542:0790a29_2": "天帝釋言：「甚多！",
    "T07n0220_542:0790a29_3": "世尊！",
    "T07n0220_542:0790a29_4": "甚多！",
    "T07n0220_542:0790b01_0": "善逝！」",
    "T07n0220_542:0790b01_1": "爾時，佛告天帝釋言：「有善男子、善女人等為一有情，於深般若波羅蜜多，分別解說甚深義趣令其解了。",
    "T07n0220_542:0790b03_2": "是善男子、善女人等所獲福聚，甚多於前無量無邊不可稱數。",
    "T07n0220_542:0790b04_3": "「復次，憍尸迦！",
    "T07n0220_542:0790b05_4": "若善男子、善女人等為贍部洲諸有情類，若四大洲諸有情類，若小千界諸有情類，若中千界諸有情類，若大千界諸有情類，若復十方各如殑伽沙等世界諸有情類，於深般若波羅蜜多，分別解說甚深義趣令其解了，是善男子、善女人等由此因緣得福多不？」",
    "T07n0220_542:0790b11_5": "天帝釋言：「甚多！",
    "T07n0220_542:0790b11_6": "世尊！",
    "T07n0220_542:0790b11_7": "甚多！",
    "T07n0220_542:0790b11_8": "善逝！」",
    "T07n0220_542:0790b11_9": "爾時，佛告天帝釋言：「有善男子、善女人等為一有情，於深般若波羅蜜多，以無染心分別解說甚深義趣令其解了，教授教誡令勤修學。",
    "T07n0220_542:0790b14_10": "是善男子、善女人等所獲福聚，甚多於前無量無邊不可稱數。」",
    "T07n0220_542:0790b16_11": "時，天帝釋便白佛言：「如如菩薩摩訶薩轉近無上正等菩提，如是如是應以般若波羅蜜多甚深義趣教授、教誡，令善通達諸法真如；應以上妙衣服、飲食、臥具、醫藥及餘資具，恭敬供養令無匱乏。",
    "T07n0220_542:0790b20_12": "若善男子、善女人等能以如是法施、財施，攝受供養彼菩薩摩訶薩，是善男子、善女人等由此因緣得大果報，獲大勝利無量無邊。",
    "T07n0220_542:0790b23_13": "所以者何？",
    "T07n0220_542:0790b23_14": "彼菩薩摩訶薩，要由如是法施、財施攝受供養，速能證得一切智智。」",
    "T07n0220_542:0790b25_15": "爾時，善現讚帝釋言：「善哉！",
    "T07n0220_542:0790b25_16": "善哉！",
    "T07n0220_542:0790b26_0": "憍尸迦！",
    "T07n0220_542:0790b26_1": "善能勸勵、攝受、護助諸菩薩摩訶薩，令疾證得一切智智。",
    "T07n0220_542:0790b27_2": "汝今已作佛聖弟子所應作事。",
    "T07n0220_542:0790b28_3": "何以故？",
    "T07n0220_542:0790b28_4": "憍尸迦！",
    "T07n0220_542:0790b28_5": "一切如來諸聖弟子，為欲利樂諸有情故，方便勸勵、攝受、護助諸菩薩摩訶薩，令疾證得一切智智。",
    "T07n0220_542:0790c01_6": "所以者何？",
    "T07n0220_542:0790c01_7": "一切如來、聲聞、獨覺世間勝事，皆由菩薩摩訶薩眾而得出現。",
    "T07n0220_542:0790c03_8": "何以故？",
    "T07n0220_542:0790c03_9": "憍尸迦！",
    "T07n0220_542:0790c03_10": "若無菩薩摩訶薩發菩提心，則無菩薩摩訶薩能學布施乃至般若波羅蜜多。",
    "T07n0220_542:0790c05_11": "若無菩薩摩訶薩能學布施乃至般若波羅蜜多，則無菩薩摩訶薩能證無上正等菩提。",
    "T07n0220_542:0790c07_12": "若無菩薩摩訶薩證得無上正等菩提，則無如來、聲聞、獨覺世間勝事。",
    "T07n0220_542:0790c09_0": "故應勸勵、攝受、護助諸菩薩摩訶薩，令學六種波羅蜜多究竟圓滿，疾證無上正等菩提，轉妙法輪度有情眾。」",
    "T07n0220_542:0790c12_0": "大般若波羅蜜多經卷第五百四十二"
}