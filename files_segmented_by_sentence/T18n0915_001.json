[
    {
        "source_sentence": "受菩提心戒儀一卷",
        "from": "T18n0915_001:0940b08_0",
        "context_with_next_sentence": true
    },
    {
        "source_sentence": "開府儀同三司特進試鴻臚卿肅國",
        "from": "T18n0915_001:0940b10_0",
        "context_with_next_sentence": true
    },
    {
        "source_sentence": "公食邑三千戶賜紫贈司空諡大鑒",
        "from": "T18n0915_001:0940b11_0",
        "context_with_next_sentence": true
    },
    {
        "source_sentence": "「弟子某甲等，　　稽首歸命禮，",
        "from": "T18n0915_001:0940b14_0",
        "context_with_next_sentence": true
    },
    {
        "source_sentence": "遍虛空法界，　　十方諸如來。",
        "from": "T18n0915_001:0940b15_13",
        "context_with_next_sentence": true
    },
    {
        "source_sentence": "瑜伽總持教，　　諸大菩薩眾，",
        "from": "T18n0915_001:0940b16_0",
        "context_with_next_sentence": true
    },
    {
        "source_sentence": "及禮菩提心，　　能滿福智聚，",
        "from": "T18n0915_001:0940b17_0",
        "context_with_next_sentence": true
    },
    {
        "source_sentence": "令得無上覺，　　是故稽首禮。",
        "from": "T18n0915_001:0940b18_13",
        "context_with_next_sentence": true
    },
    {
        "source_sentence": "」禮佛真言曰：",
        "from": "T18n0915_001:0940b19_5",
        "context_with_next_sentence": true
    },
    {
        "source_sentence": "「唵薩嚩怛他孽多引跛娜滿那喃迦嚧彌」次應運心供養：",
        "from": "T18n0915_001:0940b21_6",
        "context_with_next_sentence": true
    },
    {
        "source_sentence": "「弟子某甲等，　　十方一切剎，",
        "from": "T18n0915_001:0940b22_0",
        "context_with_next_sentence": true
    },
    {
        "source_sentence": "所有諸供養，　　花鬘燈塗香，",
        "from": "T18n0915_001:0940b23_0",
        "context_with_next_sentence": true
    },
    {
        "source_sentence": "飲食幢旛蓋，　　誠心我奉獻。",
        "from": "T18n0915_001:0940b24_13",
        "context_with_next_sentence": true
    },
    {
        "source_sentence": "諸佛大菩薩，　　及諸賢聖等，",
        "from": "T18n0915_001:0940b25_0",
        "context_with_next_sentence": true
    },
    {
        "source_sentence": "我今至心禮。",
        "from": "T18n0915_001:0940b26_5",
        "context_with_next_sentence": true
    },
    {
        "source_sentence": "」普供養虛空藏真言曰：",
        "from": "T18n0915_001:0940b27_9",
        "context_with_next_sentence": true
    },
    {
        "source_sentence": "「唵誐誐曩引三婆嚩嚩日囉二合斛」次應懺悔：",
        "from": "T18n0915_001:0940b29_4",
        "context_with_next_sentence": true
    },
    {
        "source_sentence": "「弟子某甲等，　　今對一切佛，",
        "from": "T18n0915_001:0940c01_0",
        "context_with_next_sentence": true
    },
    {
        "source_sentence": "諸大菩薩眾。",
        "from": "T18n0915_001:0940c02_5",
        "context_with_next_sentence": true
    },
    {
        "source_sentence": "無始流轉中，　　乃至於今日，",
        "from": "T18n0915_001:0940c03_0",
        "context_with_next_sentence": true
    },
    {
        "source_sentence": "愚迷真如性，　　起虛妄分別，",
        "from": "T18n0915_001:0940c04_0",
        "context_with_next_sentence": true
    },
    {
        "source_sentence": "貪瞋癡不善，　　三業諸煩惱，",
        "from": "T18n0915_001:0940c05_0",
        "context_with_next_sentence": true
    },
    {
        "source_sentence": "及以隨煩惱，　　違犯他勝罪，",
        "from": "T18n0915_001:0940c06_0",
        "context_with_next_sentence": true
    },
    {
        "source_sentence": "及餘罪愆等，　　毀謗佛法僧，",
        "from": "T18n0915_001:0940c07_0",
        "context_with_next_sentence": true
    },
    {
        "source_sentence": "侵奪三寶物，　　廣作無間罪，",
        "from": "T18n0915_001:0940c08_0",
        "context_with_next_sentence": true
    },
    {
        "source_sentence": "無量無邊劫，　　不可憶知數，",
        "from": "T18n0915_001:0940c09_0",
        "context_with_next_sentence": true
    },
    {
        "source_sentence": "自作教他作，　　見聞及隨喜。",
        "from": "T18n0915_001:0940c10_13",
        "context_with_next_sentence": true
    },
    {
        "source_sentence": "復依勝義諦，　　真實微妙理，",
        "from": "T18n0915_001:0940c11_0",
        "context_with_next_sentence": true
    },
    {
        "source_sentence": "聖慧眼觀察，　　前後中三際，",
        "from": "T18n0915_001:0940c12_0",
        "context_with_next_sentence": true
    },
    {
        "source_sentence": "彼皆無所得，　　自心造分別，",
        "from": "T18n0915_001:0940c13_0",
        "context_with_next_sentence": true
    },
    {
        "source_sentence": "虛妄不實故，　　以為慧方便，",
        "from": "T18n0915_001:0940c14_0",
        "context_with_next_sentence": true
    },
    {
        "source_sentence": "平等如虛空。",
        "from": "T18n0915_001:0940c15_5",
        "context_with_next_sentence": true
    },
    {
        "source_sentence": "誓不敢覆藏，　　從今懺已後，",
        "from": "T18n0915_001:0940c16_0",
        "context_with_next_sentence": true
    },
    {
        "source_sentence": "永斷不復作，　　乃至成正覺，",
        "from": "T18n0915_001:0940c17_0",
        "context_with_next_sentence": true
    },
    {
        "source_sentence": "終更不違犯。",
        "from": "T18n0915_001:0940c18_5",
        "context_with_next_sentence": true
    },
    {
        "source_sentence": "一切菩薩眾，　　哀愍加護我，",
        "from": "T18n0915_001:0940c19_0",
        "context_with_next_sentence": true
    },
    {
        "source_sentence": "令我罪障滅，　　是故至心禮。",
        "from": "T18n0915_001:0940c20_13",
        "context_with_next_sentence": true
    },
    {
        "source_sentence": "」懺悔滅罪真言曰：",
        "from": "T18n0915_001:0940c21_7",
        "context_with_next_sentence": true
    },
    {
        "source_sentence": "「唵薩嚩跛波捺賀引曩嚩日囉二合野引娑嚩二合引賀引」次當受三歸依：",
        "from": "T18n0915_001:0940c24_6",
        "context_with_next_sentence": true
    },
    {
        "source_sentence": "「弟子某甲等，　　從今日以往，",
        "from": "T18n0915_001:0940c25_0",
        "context_with_next_sentence": true
    },
    {
        "source_sentence": "歸依諸如來，　　五智三身佛；",
        "from": "T18n0915_001:0940c26_13",
        "context_with_next_sentence": true
    },
    {
        "source_sentence": "歸依金剛乘，　　自性真如法；",
        "from": "T18n0915_001:0940c27_13",
        "context_with_next_sentence": true
    },
    {
        "source_sentence": "歸依不退轉，　　大悲菩薩僧。",
        "from": "T18n0915_001:0940c28_13",
        "context_with_next_sentence": true
    },
    {
        "source_sentence": "歸依三寶竟，　　終不更歸依，",
        "from": "T18n0915_001:0940c29_0",
        "context_with_next_sentence": true
    },
    {
        "source_sentence": "自利邪見道，　　我今至心禮。",
        "from": "T18n0915_001:0941a01_13",
        "context_with_next_sentence": true
    },
    {
        "source_sentence": "」三歸依真言曰：",
        "from": "T18n0915_001:0941a02_6",
        "context_with_next_sentence": true
    },
    {
        "source_sentence": "「唵步引欠」次應受菩提心戒：",
        "from": "T18n0915_001:0941a04_7",
        "context_with_next_sentence": true
    },
    {
        "source_sentence": "「弟子某甲等，　　一切佛菩薩，",
        "from": "T18n0915_001:0941a05_0",
        "context_with_next_sentence": true
    },
    {
        "source_sentence": "從今日以往，　　乃至成正覺，",
        "from": "T18n0915_001:0941a06_0",
        "context_with_next_sentence": true
    },
    {
        "source_sentence": "誓發菩提心。",
        "from": "T18n0915_001:0941a07_5",
        "context_with_next_sentence": true
    },
    {
        "source_sentence": "「有情無邊誓願度，　　福智無邊誓願集，",
        "from": "T18n0915_001:0941a08_0",
        "context_with_next_sentence": true
    },
    {
        "source_sentence": "佛法無邊誓願學，　　如來無邊誓願事，",
        "from": "T18n0915_001:0941a09_0",
        "context_with_next_sentence": true
    },
    {
        "source_sentence": "無上菩提誓願成。",
        "from": "T18n0915_001:0941a10_7",
        "context_with_next_sentence": true
    },
    {
        "source_sentence": "「今所發覺心，　　遠離諸性相，",
        "from": "T18n0915_001:0941a11_0",
        "context_with_next_sentence": true
    },
    {
        "source_sentence": "蘊界及處等，　　能取所取執。",
        "from": "T18n0915_001:0941a12_13",
        "context_with_next_sentence": true
    },
    {
        "source_sentence": "諸法悉無我，　　平等如虛空，",
        "from": "T18n0915_001:0941a13_0",
        "context_with_next_sentence": true
    },
    {
        "source_sentence": "自心本不生，　　空性圓寂故。",
        "from": "T18n0915_001:0941a14_13",
        "context_with_next_sentence": true
    },
    {
        "source_sentence": "如諸佛菩薩，　　發大菩提心，",
        "from": "T18n0915_001:0941a15_0",
        "context_with_next_sentence": true
    },
    {
        "source_sentence": "我今如是發，　　是故至心禮。",
        "from": "T18n0915_001:0941a16_13",
        "context_with_next_sentence": true
    },
    {
        "source_sentence": "」次誦受菩提心戒真言曰：",
        "from": "T18n0915_001:0941a17_10",
        "context_with_next_sentence": true
    },
    {
        "source_sentence": "「唵󰂛地唧多母怚波二合那野引彌」最上乘教受發菩提心戒懺悔文最上乘教受發菩提心戒懺悔文「弟子某甲等，歸命十方一切諸佛諸大菩薩大菩提心為大導師，能令我等離諸惡趣，能示人天入大涅槃，是故我今至心頂禮。",
        "from": "T18n0915_001:0941a22_16",
        "context_with_next_sentence": true
    },
    {
        "source_sentence": "」「弟子某甲等，十方世界所有一切最勝上妙，香花旛蓋種種供養，奉獻一切諸佛菩薩。",
        "from": "T18n0915_001:0941a24_17",
        "context_with_next_sentence": true
    },
    {
        "source_sentence": "至心頂禮。",
        "from": "T18n0915_001:0941a25_3",
        "context_with_next_sentence": true
    },
    {
        "source_sentence": "」「弟子某甲等，自從過去無始已來乃至今日，貪瞋癡等種種煩惱，及忿恨等諸隨煩惱，惱亂身心，廣作一切身業不善——殺、盜、邪、婬，口業不善——妄言、綺語、惡口、兩舌，意業不善——貪、瞋、邪見。",
        "from": "T18n0915_001:0941b01_1",
        "context_with_next_sentence": true
    },
    {
        "source_sentence": "種種煩惱，無始相續纏染其心，令身口意造罪無量，或殺父母、殺阿羅漢、出佛身血、破和合僧；",
        "from": "T18n0915_001:0941b03_3",
        "context_with_next_sentence": true
    },
    {
        "source_sentence": "毀謗三寶、打縛眾生；",
        "from": "T18n0915_001:0941b03_13",
        "context_with_next_sentence": true
    },
    {
        "source_sentence": "破齋、破戒、飲酒食肉及食五辛。",
        "from": "T18n0915_001:0941b04_6",
        "context_with_next_sentence": true
    },
    {
        "source_sentence": "如是等罪無量無邊，不可憶知。",
        "from": "T18n0915_001:0941b05_1",
        "context_with_next_sentence": true
    },
    {
        "source_sentence": "今日誠心發露懺悔，一懺已後，永斷相續，更不敢造。",
        "from": "T18n0915_001:0941b06_4",
        "context_with_next_sentence": true
    },
    {
        "source_sentence": "唯願十方一切諸佛諸大菩薩，加持護念，能令我等罪障銷滅。",
        "from": "T18n0915_001:0941b07_12",
        "context_with_next_sentence": true
    },
    {
        "source_sentence": "」「弟子某甲等，自從今身乃至當坐菩提道場，於其中間，歸依如來無上三身，歸依方廣大乘法藏，歸依一切不退菩薩僧。",
        "from": "T18n0915_001:0941b10_13",
        "context_with_next_sentence": true
    },
    {
        "source_sentence": "歸依佛竟，歸依法竟，歸依僧竟。",
        "from": "T18n0915_001:0941b11_8",
        "context_with_next_sentence": true
    },
    {
        "source_sentence": "從今已後更不歸依二乘外道，唯願十方一切諸佛證知我等。",
        "from": "T18n0915_001:0941b12_15",
        "context_with_next_sentence": true
    },
    {
        "source_sentence": "至心頂禮。",
        "from": "T18n0915_001:0941b13_1",
        "context_with_next_sentence": true
    },
    {
        "source_sentence": "」「弟子某甲等，始從今身，乃至當坐菩提道場，於其中間，誓發無上菩提心。",
        "from": "T18n0915_001:0941b15_12",
        "context_with_next_sentence": true
    },
    {
        "source_sentence": "「眾生無邊誓願度，　　福智無邊誓願集，",
        "from": "T18n0915_001:0941b16_0",
        "context_with_next_sentence": true
    },
    {
        "source_sentence": "法門無邊誓願學，　　如來無邊誓願事，",
        "from": "T18n0915_001:0941b17_0",
        "context_with_next_sentence": true
    },
    {
        "source_sentence": "無上菩提誓願成。",
        "from": "T18n0915_001:0941b18_7",
        "context_with_next_sentence": true
    },
    {
        "source_sentence": "」「今所發心，復當遠離我法二相，顯明本覺，真如平等鏡智現前，得善巧智，具足圓滿普賢之心，唯願十方一切諸佛諸大菩薩證知我等。",
        "from": "T18n0915_001:0941b22_1",
        "context_with_next_sentence": true
    },
    {
        "source_sentence": "至心頂禮：",
        "from": "T18n0915_001:0941b22_6",
        "context_with_next_sentence": true
    },
    {
        "source_sentence": "「南無東方阿閦佛　南無南方寶生佛　南無西方阿彌陀佛　南無北方不空成就佛　南無清淨法身毘盧遮那佛」受菩提心戒儀一卷",
        "from": "T18n0915_001:0941b26_100",
        "context_with_next_sentence": false
    }
]