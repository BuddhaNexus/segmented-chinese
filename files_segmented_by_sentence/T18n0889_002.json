[
    {
        "source_sentence": "一切如來大祕密王未曾有最上",
        "from": "T18n0889_002:0546a09_0",
        "context_with_next_sentence": true
    },
    {
        "source_sentence": "微妙大曼拏羅經卷第二",
        "from": "T18n0889_002:0546a10_0",
        "context_with_next_sentence": true
    },
    {
        "source_sentence": "西天譯經三藏朝散大夫",
        "from": "T18n0889_002:0546a12_0",
        "context_with_next_sentence": true
    },
    {
        "source_sentence": "試鴻臚少卿明教大師臣天息災奉　詔譯2 灌頂品灌頂品第二爾時金剛手菩薩白佛言：",
        "from": "T18n0889_002:0546a16_10",
        "context_with_next_sentence": true
    },
    {
        "source_sentence": "「世尊！",
        "from": "T18n0889_002:0546a16_14",
        "context_with_next_sentence": true
    },
    {
        "source_sentence": "我自知殊勝福德圓滿，於微妙曼拏羅義今已得之。",
        "from": "T18n0889_002:0546a17_16",
        "context_with_next_sentence": true
    },
    {
        "source_sentence": "復次何人可攝授而為弟子？",
        "from": "T18n0889_002:0546a18_9",
        "context_with_next_sentence": true
    },
    {
        "source_sentence": "又弟子所生何國而可攝授？",
        "from": "T18n0889_002:0546a19_3",
        "context_with_next_sentence": true
    },
    {
        "source_sentence": "於四大姓：",
        "from": "T18n0889_002:0546a19_8",
        "context_with_next_sentence": true
    },
    {
        "source_sentence": "剎帝利、婆羅門、毘舍、首陀，如是四姓可攝授者何姓為上？",
        "from": "T18n0889_002:0546a20_12",
        "context_with_next_sentence": true
    },
    {
        "source_sentence": "」佛言：",
        "from": "T18n0889_002:0546a21_2",
        "context_with_next_sentence": true
    },
    {
        "source_sentence": "「金剛手！",
        "from": "T18n0889_002:0546a21_7",
        "context_with_next_sentence": true
    },
    {
        "source_sentence": "阿彌陀佛、毘盧遮那佛乃是三界中祕密法主大阿闍梨，無相無性不生不滅，雖住祕密無祕密相，後阿闍梨亦須如是分明了知。",
        "from": "T18n0889_002:0546a24_4",
        "context_with_next_sentence": true
    },
    {
        "source_sentence": "若了知已，乃是住三摩地金剛蓮花主具大悲心有大力者。",
        "from": "T18n0889_002:0546a25_10",
        "context_with_next_sentence": true
    },
    {
        "source_sentence": "「金剛手！",
        "from": "T18n0889_002:0546a26_4",
        "context_with_next_sentence": true
    },
    {
        "source_sentence": "彼弟子生處國土方所，我今說之。",
        "from": "T18n0889_002:0546a26_19",
        "context_with_next_sentence": true
    },
    {
        "source_sentence": "若剎帝利或婆羅門等種姓之人，生舍衛國、摩伽陀國、支那國、三摩怛吒國、佉儞也國、囉茶國、儞鉢羅國、祖尼邪國、阿那多國、俱薩羅國、具尼迦國、摩羅邪國、捺囉尾拏國，如是諸國所生之者皆可攝授；",
        "from": "T18n0889_002:0546b02_8",
        "context_with_next_sentence": true
    },
    {
        "source_sentence": "又若無如上中國人者，彼師子國人及一切國人亦可攝授；",
        "from": "T18n0889_002:0546b03_14",
        "context_with_next_sentence": true
    },
    {
        "source_sentence": "又吉囉多國人亦得攝授，緣彼國中曾生最上牟尼。",
        "from": "T18n0889_002:0546b04_18",
        "context_with_next_sentence": true
    },
    {
        "source_sentence": "如上諸國若剎帝利及婆羅門種姓生者，若依阿闍梨稟受修行為行人者必獲圓滿。",
        "from": "T18n0889_002:0546b06_16",
        "context_with_next_sentence": true
    },
    {
        "source_sentence": "又阿闍梨者，顏貌熙怡端正圓滿，有慈悲心清淨心，信實無偽，降伏諸根少貪少欲，具大辯才復有深智，所言善軟亦復清爽，性不慳悋好於布施，無妬無畏遠離我慢，常樂供養大阿闍梨及眾賢聖；",
        "from": "T18n0889_002:0546b11_7",
        "context_with_next_sentence": true
    },
    {
        "source_sentence": "復能演說真如之法，常行真言之行，不稱己美恒讚他德，於諸悉地所作所修一切圓滿，於諸弟子亦不嫌毀，又於弟子無所希望，以大悲心告於賢聖，令諸弟子依相應行，得入一切曼拏羅；",
        "from": "T18n0889_002:0546b15_13",
        "context_with_next_sentence": true
    },
    {
        "source_sentence": "復令弟子依於儀軌，因果相應而得解脫，又以真言印契真如之法傳付弟子。",
        "from": "T18n0889_002:0546b17_8",
        "context_with_next_sentence": true
    },
    {
        "source_sentence": "弟子白言：",
        "from": "T18n0889_002:0546b17_13",
        "context_with_next_sentence": true
    },
    {
        "source_sentence": "『阿闍梨！",
        "from": "T18n0889_002:0546b17_18",
        "context_with_next_sentence": true
    },
    {
        "source_sentence": "此真言印契真如之法云何而得？",
        "from": "T18n0889_002:0546b18_11",
        "context_with_next_sentence": true
    },
    {
        "source_sentence": "』阿闍梨言：",
        "from": "T18n0889_002:0546b18_17",
        "context_with_next_sentence": true
    },
    {
        "source_sentence": "『善哉、善哉！",
        "from": "T18n0889_002:0546b19_1",
        "context_with_next_sentence": true
    },
    {
        "source_sentence": "佛子諦聽！",
        "from": "T18n0889_002:0546b19_6",
        "context_with_next_sentence": true
    },
    {
        "source_sentence": "佛說此真言從真如圓滿智以慧方便流出，於三界中作化身佛，現精進力勉喻示教，於初、中、後其義深善，以此三摩地依金剛蓮花行教金剛薩埵等。",
        "from": "T18n0889_002:0546b22_12",
        "context_with_next_sentence": true
    },
    {
        "source_sentence": "我釋迦族為悲愍一切有情作大德阿闍梨，今於此族中得成就真言陀羅尼一百或三百，隨所愛樂，依真如相應力而得成就，可以書寫傳付弟子，持誦修行，利樂有情令不斷絕。",
        "from": "T18n0889_002:0546b26_12",
        "context_with_next_sentence": true
    },
    {
        "source_sentence": "』弟子得阿闍梨傳付教授已，禮阿闍梨足，當以金、銀、珍寶及象、馬等，至於自身皆虔心奉獻阿闍梨及曼拏羅賢聖。",
        "from": "T18n0889_002:0546b29_3",
        "context_with_next_sentence": true
    },
    {
        "source_sentence": "時阿闍梨作金剛薩埵相應之言：",
        "from": "T18n0889_002:0546b29_17",
        "context_with_next_sentence": true
    },
    {
        "source_sentence": "『子受此祕密之法。",
        "from": "T18n0889_002:0546c01_6",
        "context_with_next_sentence": true
    },
    {
        "source_sentence": "』時阿闍梨為念證明伽陀，時彼明眾為作此證：",
        "from": "T18n0889_002:0546c02_7",
        "context_with_next_sentence": true
    },
    {
        "source_sentence": "『今某甲依法奉獻此金、銀、珍寶及象、馬等，為求某事為供養曼拏羅。",
        "from": "T18n0889_002:0546c03_18",
        "context_with_next_sentence": true
    },
    {
        "source_sentence": "』「時阿闍梨別作灌頂曼拏羅，令弟子於曼拏羅中師子座上跏趺而坐，自結金剛合掌印，安於當心而住。",
        "from": "T18n0889_002:0546c06_5",
        "context_with_next_sentence": true
    },
    {
        "source_sentence": "時阿闍梨復以本尊明王真言，加持第一閼伽瓶安置曼拏羅中，然後復誦本族尊心真言加持而與灌頂，更以前印安頂上及安頸上而與灌頂。",
        "from": "T18n0889_002:0546c09_9",
        "context_with_next_sentence": true
    },
    {
        "source_sentence": "又阿闍梨復稱弟子名：",
        "from": "T18n0889_002:0546c10_1",
        "context_with_next_sentence": true
    },
    {
        "source_sentence": "『我今以此明與某甲，願一切曼拏羅賢聖哀愍納受。",
        "from": "T18n0889_002:0546c11_4",
        "context_with_next_sentence": true
    },
    {
        "source_sentence": "』弟子復以意所求事，自稱告於賢聖。",
        "from": "T18n0889_002:0546c12_1",
        "context_with_next_sentence": true
    },
    {
        "source_sentence": "其阿闍梨復結本尊根本印，加持弟子額及心又與灌頂，又結本族尊四印安頂上，更誦真言而與灌頂。",
        "from": "T18n0889_002:0546c14_7",
        "context_with_next_sentence": true
    },
    {
        "source_sentence": "阿闍梨言：",
        "from": "T18n0889_002:0546c14_12",
        "context_with_next_sentence": true
    },
    {
        "source_sentence": "『汝今後所有一切世間灌頂之法汝已悉得。",
        "from": "T18n0889_002:0546c15_10",
        "context_with_next_sentence": true
    },
    {
        "source_sentence": "』又復以金剛拳儀則授金剛杵與灌頂弟子令常受持。",
        "from": "T18n0889_002:0546c16_14",
        "context_with_next_sentence": true
    },
    {
        "source_sentence": "先以所授金剛杵安弟子心上與灌頂，又安額、次安頂而與灌頂。",
        "from": "T18n0889_002:0546c18_5",
        "context_with_next_sentence": true
    },
    {
        "source_sentence": "如是灌頂已，其阿闍梨告弟子言：",
        "from": "T18n0889_002:0546c19_1",
        "context_with_next_sentence": true
    },
    {
        "source_sentence": "『善男子！",
        "from": "T18n0889_002:0546c19_6",
        "context_with_next_sentence": true
    },
    {
        "source_sentence": "汝已於一切如來及一切執金剛處而得灌頂，汝已殊勝是真出世間，如得阿耨多羅三藐三菩提。",
        "from": "T18n0889_002:0546c21_7",
        "context_with_next_sentence": true
    },
    {
        "source_sentence": "』「復次以金剛杵付弟子而令受持。",
        "from": "T18n0889_002:0546c22_14",
        "context_with_next_sentence": true
    },
    {
        "source_sentence": "阿闍梨言：",
        "from": "T18n0889_002:0546c22_19",
        "context_with_next_sentence": true
    },
    {
        "source_sentence": "『汝受此金剛杵，汝是入金剛三昧者，此成一切如來最上金剛杵，汝恒受持當得最上金剛之智。",
        "from": "T18n0889_002:0546c25_3",
        "context_with_next_sentence": true
    },
    {
        "source_sentence": "』「持金剛真言曰：",
        "from": "T18n0889_002:0546c25_12",
        "context_with_next_sentence": true
    },
    {
        "source_sentence": "「唵引　薩里嚩二合　怛他引誐多　悉地　嚩日囉二合「阿闍梨授與弟子祕密三昧者，發廣大心不得慳悋。",
        "from": "T18n0889_002:0546c28_3",
        "context_with_next_sentence": true
    },
    {
        "source_sentence": "何以故？",
        "from": "T18n0889_002:0546c28_7",
        "context_with_next_sentence": true
    },
    {
        "source_sentence": "為欲令一切有情獲大智圓滿故。",
        "from": "T18n0889_002:0546c29_2",
        "context_with_next_sentence": true
    },
    {
        "source_sentence": "又復若有眾生，於阿闍梨妄加毀謗者，汝當擁護；",
        "from": "T18n0889_002:0547a01_4",
        "context_with_next_sentence": true
    },
    {
        "source_sentence": "若有於法生愛樂者，可以金剛祕密三昧及祕密曼拏羅印而付授之。",
        "from": "T18n0889_002:0547a02_14",
        "context_with_next_sentence": true
    },
    {
        "source_sentence": "又阿闍梨告弟子言：",
        "from": "T18n0889_002:0547a03_5",
        "context_with_next_sentence": true
    },
    {
        "source_sentence": "『汝具菩提心，於祕密王志心護持。",
        "from": "T18n0889_002:0547a04_2",
        "context_with_next_sentence": true
    },
    {
        "source_sentence": "』「復次弟子如前得受隨緣種種灌頂已，更可與五佛灌頂之法而與灌頂。",
        "from": "T18n0889_002:0547a06_11",
        "context_with_next_sentence": true
    },
    {
        "source_sentence": "其灌頂儀者：",
        "from": "T18n0889_002:0547a06_17",
        "context_with_next_sentence": true
    },
    {
        "source_sentence": "先須於灌頂曼拏羅所，備辦香、花、燈、塗及以幡蓋種種供養之具，又一切儀式不得少闕，然後令弟子預潔身心方入曼拏羅。",
        "from": "T18n0889_002:0547a09_13",
        "context_with_next_sentence": true
    },
    {
        "source_sentence": "其阿闍梨為弟子作諸法事，然後結本尊印誦本尊真言與弟子灌頂。",
        "from": "T18n0889_002:0547a11_6",
        "context_with_next_sentence": true
    },
    {
        "source_sentence": "初中方毘盧遮那佛印：",
        "from": "T18n0889_002:0547a11_16",
        "context_with_next_sentence": true
    },
    {
        "source_sentence": "以二大指二小指磔開，餘指皆相著少屈成印，安弟子頂，誦本尊真言與灌頂。",
        "from": "T18n0889_002:0547a13_12",
        "context_with_next_sentence": true
    },
    {
        "source_sentence": "真言曰：",
        "from": "T18n0889_002:0547a13_16",
        "context_with_next_sentence": true
    },
    {
        "source_sentence": "「唵引　薩里嚩二合　怛他引誐多　達里彌二合引　濕嚩二合囉　伊難　薩里嚩二合　怛他引多怛　吠二合曩引鼻詵左　郝「東方阿閦佛！",
        "from": "T18n0889_002:0547a17_6",
        "context_with_next_sentence": true
    },
    {
        "source_sentence": "結金剛薩埵印：",
        "from": "T18n0889_002:0547a17_13",
        "context_with_next_sentence": true
    },
    {
        "source_sentence": "以二手相叉作拳，竪二中指相著如針成印，安弟子額上，即誦真言與灌頂。",
        "from": "T18n0889_002:0547a19_6",
        "context_with_next_sentence": true
    },
    {
        "source_sentence": "真言曰：",
        "from": "T18n0889_002:0547a19_10",
        "context_with_next_sentence": true
    },
    {
        "source_sentence": "「唵引　薩里嚩二合　怛他引誐多　惹拏二合曩引　鼻瑟計拏引　鼻詵左　吽「南方寶生佛印：",
        "from": "T18n0889_002:0547a22_7",
        "context_with_next_sentence": true
    },
    {
        "source_sentence": "用前金剛薩埵印，屈二中指如寶，安弟子右耳上，誦本尊真言與灌頂。",
        "from": "T18n0889_002:0547a23_18",
        "context_with_next_sentence": true
    },
    {
        "source_sentence": "真言曰：",
        "from": "T18n0889_002:0547a24_2",
        "context_with_next_sentence": true
    },
    {
        "source_sentence": "「唵引　薩里嚩二合　怛他引誐多引　鼻瑟迦囉怛曩二合鼻詵左　怛囕二合「西方觀自在王佛印：",
        "from": "T18n0889_002:0547a27_9",
        "context_with_next_sentence": true
    },
    {
        "source_sentence": "用前金剛薩埵印，屈二中指如蓮花葉成印，安弟子頂後，誦本尊真言與灌頂。",
        "from": "T18n0889_002:0547a29_4",
        "context_with_next_sentence": true
    },
    {
        "source_sentence": "真言曰：",
        "from": "T18n0889_002:0547a29_8",
        "context_with_next_sentence": true
    },
    {
        "source_sentence": "「唵引　薩里嚩二合　怛他引誐多引　達里摩二合引　鼻瑟計拏引　鼻詵左　呬里二合「北方不空成就佛印：",
        "from": "T18n0889_002:0547b03_9",
        "context_with_next_sentence": true
    },
    {
        "source_sentence": "用前金剛薩埵印，竪二小指二中指，相著如針成印，安弟子左耳上，誦本尊真言與灌頂。",
        "from": "T18n0889_002:0547b05_8",
        "context_with_next_sentence": true
    },
    {
        "source_sentence": "真言曰：",
        "from": "T18n0889_002:0547b05_12",
        "context_with_next_sentence": true
    },
    {
        "source_sentence": "「唵引　薩里嚩二合　怛他引誐多引　鼻瑟計　摩賀引尾濕嚩二合　嚩日囉二合引　鼻詵左　惡「次更與授五佛髻鬘灌頂。",
        "from": "T18n0889_002:0547b08_11",
        "context_with_next_sentence": true
    },
    {
        "source_sentence": "如是得灌頂已，如同於一切智智親授灌頂，從此與名得稱為大上人，或稱為阿闍梨，悉受世間最上勝妙供養自在快樂。",
        "from": "T18n0889_002:0547b11_6",
        "context_with_next_sentence": true
    },
    {
        "source_sentence": "」3 阿闍梨品阿闍梨品第三復次金剛手菩薩白世尊言：",
        "from": "T18n0889_002:0547b13_11",
        "context_with_next_sentence": true
    },
    {
        "source_sentence": "「世尊！",
        "from": "T18n0889_002:0547b13_15",
        "context_with_next_sentence": true
    },
    {
        "source_sentence": "凡阿闍梨所有供養曼拏羅賢聖，金、銀、摩尼一切財物，乃至所施象、馬之類，其阿闍梨受得之後當何所用？",
        "from": "T18n0889_002:0547b16_3",
        "context_with_next_sentence": true
    },
    {
        "source_sentence": "願大牟尼為我開說。",
        "from": "T18n0889_002:0547b16_12",
        "context_with_next_sentence": true
    },
    {
        "source_sentence": "」佛言：",
        "from": "T18n0889_002:0547b16_16",
        "context_with_next_sentence": true
    },
    {
        "source_sentence": "「金剛手！",
        "from": "T18n0889_002:0547b16_21",
        "context_with_next_sentence": true
    },
    {
        "source_sentence": "阿闍梨應有一切所施供養之物。",
        "from": "T18n0889_002:0547b17_12",
        "context_with_next_sentence": true
    },
    {
        "source_sentence": "彼阿闍梨受已當分三分：",
        "from": "T18n0889_002:0547b18_5",
        "context_with_next_sentence": true
    },
    {
        "source_sentence": "第一分奉於三寶；",
        "from": "T18n0889_002:0547b18_13",
        "context_with_next_sentence": true
    },
    {
        "source_sentence": "第二分施與婆羅門、外道尼乾子等；",
        "from": "T18n0889_002:0547b19_10",
        "context_with_next_sentence": true
    },
    {
        "source_sentence": "第三分又分作二半分：",
        "from": "T18n0889_002:0547b20_1",
        "context_with_next_sentence": true
    },
    {
        "source_sentence": "半分與阿闍梨同學，半分阿闍梨自用。",
        "from": "T18n0889_002:0547b20_18",
        "context_with_next_sentence": true
    },
    {
        "source_sentence": "又前三寶之分亦分為三分：",
        "from": "T18n0889_002:0547b21_10",
        "context_with_next_sentence": true
    },
    {
        "source_sentence": "一佛、二法、三僧，如是分已各各受用。",
        "from": "T18n0889_002:0547b22_7",
        "context_with_next_sentence": true
    },
    {
        "source_sentence": "佛分者，得造佛像及塔廟等；",
        "from": "T18n0889_002:0547b23_1",
        "context_with_next_sentence": true
    },
    {
        "source_sentence": "其法分者，可用書寫如來一切經法；",
        "from": "T18n0889_002:0547b23_17",
        "context_with_next_sentence": true
    },
    {
        "source_sentence": "僧分者，可造種種飲食供於眾僧。",
        "from": "T18n0889_002:0547b24_12",
        "context_with_next_sentence": true
    },
    {
        "source_sentence": "阿闍梨若能如是分別次第互不侵損者，彼一切曼拏羅賢聖悉皆歡喜，一切所求皆得成就。",
        "from": "T18n0889_002:0547b26_14",
        "context_with_next_sentence": true
    },
    {
        "source_sentence": "若阿闍梨分分之後，或復有人為其知事，心住慳悋侵於三寶，不依阿闍梨所有旨教者，以因果故命終之後當墮叫喚地獄，後生人間以其餘業生於犬中。",
        "from": "T18n0889_002:0547c01_5",
        "context_with_next_sentence": true
    },
    {
        "source_sentence": "」復次金剛手白世尊言：",
        "from": "T18n0889_002:0547c01_16",
        "context_with_next_sentence": true
    },
    {
        "source_sentence": "「一切智智一切有情恒在心念，惟願為我說於一切最上真言之行。",
        "from": "T18n0889_002:0547c03_6",
        "context_with_next_sentence": true
    },
    {
        "source_sentence": "云何大阿闍梨知息災、增益及敬愛、調伏等法？",
        "from": "T18n0889_002:0547c04_8",
        "context_with_next_sentence": true
    },
    {
        "source_sentence": "乃至持誦之人修相應觀想及曼拏羅護摩之法者，彼阿闍梨住智慧輪滅一切罪者？",
        "from": "T18n0889_002:0547c06_6",
        "context_with_next_sentence": true
    },
    {
        "source_sentence": "」佛言：",
        "from": "T18n0889_002:0547c07_2",
        "context_with_next_sentence": true
    },
    {
        "source_sentence": "「金剛手！",
        "from": "T18n0889_002:0547c07_7",
        "context_with_next_sentence": true
    },
    {
        "source_sentence": "若阿闍梨於真言中修行者，具大悲心愍念一切婆羅門、外道尼乾等，以真實言勸喻開發，令信甚深祕密之法，而於同學亦不謗毀，堅持五戒，復行甚深十波羅蜜圓滿大智；",
        "from": "T18n0889_002:0547c11_4",
        "context_with_next_sentence": true
    },
    {
        "source_sentence": "又復阿闍梨能救度有情，能與除滅一切罪障；",
        "from": "T18n0889_002:0547c12_5",
        "context_with_next_sentence": true
    },
    {
        "source_sentence": "又自遠離殺生及彼妄語，自不飲酒亦不勸他。",
        "from": "T18n0889_002:0547c13_6",
        "context_with_next_sentence": true
    },
    {
        "source_sentence": "何以故？",
        "from": "T18n0889_002:0547c13_10",
        "context_with_next_sentence": true
    },
    {
        "source_sentence": "以彼飲酒是為一切過失根本。",
        "from": "T18n0889_002:0547c14_4",
        "context_with_next_sentence": true
    },
    {
        "source_sentence": "若阿闍梨行不真實妄稱有德，又復執好俗間典籍、文字、歌詠，又復讚歎我執、人執有情。",
        "from": "T18n0889_002:0547c16_4",
        "context_with_next_sentence": true
    },
    {
        "source_sentence": "阿闍梨若如是者，決定墮於地獄惡趣。",
        "from": "T18n0889_002:0547c17_2",
        "context_with_next_sentence": true
    },
    {
        "source_sentence": "」又金剛手白言：",
        "from": "T18n0889_002:0547c18_6",
        "context_with_next_sentence": true
    },
    {
        "source_sentence": "「若阿闍梨受行世法恒取快樂，恒食酒肉、葷辛之味，彼阿闍梨云何度弟子入曼拏羅？",
        "from": "T18n0889_002:0547c20_5",
        "context_with_next_sentence": true
    },
    {
        "source_sentence": "云何度弟子免輪迴之難？",
        "from": "T18n0889_002:0547c20_16",
        "context_with_next_sentence": true
    },
    {
        "source_sentence": "云何可得真言悉地？",
        "from": "T18n0889_002:0547c21_6",
        "context_with_next_sentence": true
    },
    {
        "source_sentence": "我今疑惑其事云何？",
        "from": "T18n0889_002:0547c21_15",
        "context_with_next_sentence": true
    },
    {
        "source_sentence": "」佛言：",
        "from": "T18n0889_002:0547c22_2",
        "context_with_next_sentence": true
    },
    {
        "source_sentence": "「金剛手！",
        "from": "T18n0889_002:0547c22_7",
        "context_with_next_sentence": true
    },
    {
        "source_sentence": "無有阿闍梨受行世法恒取快樂，樂食酒肉、葷辛之味者。",
        "from": "T18n0889_002:0547c23_12",
        "context_with_next_sentence": true
    },
    {
        "source_sentence": "若有阿闍梨樂修相應之行者，乃真得名阿闍梨。",
        "from": "T18n0889_002:0547c24_13",
        "context_with_next_sentence": true
    },
    {
        "source_sentence": "金剛手！",
        "from": "T18n0889_002:0547c24_17",
        "context_with_next_sentence": true
    },
    {
        "source_sentence": "汝聽菩薩之行，我今說之。",
        "from": "T18n0889_002:0547c25_9",
        "context_with_next_sentence": true
    },
    {
        "source_sentence": "菩薩行者奉持戒法行菩薩道，深信堅固志樂相應，住無分別無礙之法，不行妄語、殺生、飲酒、戲樂、我人見等，如是奉戒無有過失，此為阿闍梨所行菩薩之行。",
        "from": "T18n0889_002:0547c29_1",
        "context_with_next_sentence": true
    },
    {
        "source_sentence": "若阿闍梨於一切事有所闕者，是於戒行而闕於智。",
        "from": "T18n0889_002:0548a01_4",
        "context_with_next_sentence": true
    },
    {
        "source_sentence": "」金剛手菩薩白世尊言：",
        "from": "T18n0889_002:0548a02_9",
        "context_with_next_sentence": true
    },
    {
        "source_sentence": "「云何名智？",
        "from": "T18n0889_002:0548a02_15",
        "context_with_next_sentence": true
    },
    {
        "source_sentence": "」佛言：",
        "from": "T18n0889_002:0548a02_19",
        "context_with_next_sentence": true
    },
    {
        "source_sentence": "「金剛手！",
        "from": "T18n0889_002:0548a03_1",
        "context_with_next_sentence": true
    },
    {
        "source_sentence": "對三界名智。",
        "from": "T18n0889_002:0548a03_7",
        "context_with_next_sentence": true
    },
    {
        "source_sentence": "」金剛手白言：",
        "from": "T18n0889_002:0548a03_14",
        "context_with_next_sentence": true
    },
    {
        "source_sentence": "「世尊！",
        "from": "T18n0889_002:0548a03_18",
        "context_with_next_sentence": true
    },
    {
        "source_sentence": "云何名為三界？",
        "from": "T18n0889_002:0548a04_2",
        "context_with_next_sentence": true
    },
    {
        "source_sentence": "」佛言：",
        "from": "T18n0889_002:0548a04_6",
        "context_with_next_sentence": true
    },
    {
        "source_sentence": "「金剛手！",
        "from": "T18n0889_002:0548a04_11",
        "context_with_next_sentence": true
    },
    {
        "source_sentence": "心即是三界。",
        "from": "T18n0889_002:0548a04_17",
        "context_with_next_sentence": true
    },
    {
        "source_sentence": "」金剛手白言：",
        "from": "T18n0889_002:0548a04_24",
        "context_with_next_sentence": true
    },
    {
        "source_sentence": "「云何名心？",
        "from": "T18n0889_002:0548a05_5",
        "context_with_next_sentence": true
    },
    {
        "source_sentence": "」佛言：",
        "from": "T18n0889_002:0548a05_9",
        "context_with_next_sentence": true
    },
    {
        "source_sentence": "「心者本無色相不可取捨，由無色相遍行諸根，由行諸根遂著境界。",
        "from": "T18n0889_002:0548a06_16",
        "context_with_next_sentence": true
    },
    {
        "source_sentence": "譬如獼猴遭於󰊛弶，心被境縛亦復如是。",
        "from": "T18n0889_002:0548a07_15",
        "context_with_next_sentence": true
    },
    {
        "source_sentence": "」金剛手復白佛言：",
        "from": "T18n0889_002:0548a08_5",
        "context_with_next_sentence": true
    },
    {
        "source_sentence": "「三界者云何說？",
        "from": "T18n0889_002:0548a08_13",
        "context_with_next_sentence": true
    },
    {
        "source_sentence": "」佛言：",
        "from": "T18n0889_002:0548a08_17",
        "context_with_next_sentence": true
    },
    {
        "source_sentence": "「金剛手！",
        "from": "T18n0889_002:0548a08_22",
        "context_with_next_sentence": true
    },
    {
        "source_sentence": "三界者，所謂：",
        "from": "T18n0889_002:0548a09_5",
        "context_with_next_sentence": true
    },
    {
        "source_sentence": "貪界、瞋界、癡界。",
        "from": "T18n0889_002:0548a09_14",
        "context_with_next_sentence": true
    },
    {
        "source_sentence": "金剛手！",
        "from": "T18n0889_002:0548a09_18",
        "context_with_next_sentence": true
    },
    {
        "source_sentence": "彼若無心即無貪；",
        "from": "T18n0889_002:0548a10_3",
        "context_with_next_sentence": true
    },
    {
        "source_sentence": "若無貪即無瞋；",
        "from": "T18n0889_002:0548a10_10",
        "context_with_next_sentence": true
    },
    {
        "source_sentence": "若無瞋即無癡。",
        "from": "T18n0889_002:0548a10_17",
        "context_with_next_sentence": true
    },
    {
        "source_sentence": "「復次金剛手！",
        "from": "T18n0889_002:0548a11_6",
        "context_with_next_sentence": true
    },
    {
        "source_sentence": "菩薩心無色相遍入六根，根境相緣便成貪著。",
        "from": "T18n0889_002:0548a12_6",
        "context_with_next_sentence": true
    },
    {
        "source_sentence": "金剛手！",
        "from": "T18n0889_002:0548a12_10",
        "context_with_next_sentence": true
    },
    {
        "source_sentence": "心行眼根，見於違順，於順起愛、於逆生瞋。",
        "from": "T18n0889_002:0548a13_9",
        "context_with_next_sentence": true
    },
    {
        "source_sentence": "以心生瞋故即癡暗現前，不能分別是可非可、無慚無愧、不怖不懼，由是之故造種種罪，惡業熾盛墮泥黎中。",
        "from": "T18n0889_002:0548a15_17",
        "context_with_next_sentence": true
    },
    {
        "source_sentence": "金剛手！",
        "from": "T18n0889_002:0548a16_2",
        "context_with_next_sentence": true
    },
    {
        "source_sentence": "若有著貪、瞋、癡心垢過失被黑暗業種種纏縛，此非菩薩阿闍梨行。",
        "from": "T18n0889_002:0548a17_12",
        "context_with_next_sentence": true
    },
    {
        "source_sentence": "若阿闍梨行於菩薩相應之行，如玻胝寶清淨無垢，自性寂靜智慧圓滿，如空中月無所障礙。",
        "from": "T18n0889_002:0548a19_14",
        "context_with_next_sentence": true
    },
    {
        "source_sentence": "然後發菩提心堅固不退，以禪定印印於諸根令彼諸根微妙無垢，使菩提分圓滿具足，然後用法甘露水而常溉灌，以妙解脫風吹令增長，復以住禪定印如息不出，觀自心上有大蓮花，花上有滿月輪白光四照，復觀三昧印印於中心，以此三昧印等，攝持三業不令散亂，但少時間默然而住，然後却以真言及印而警覺之，既覺悟已復放光明，為圓滿一切智智。",
        "from": "T18n0889_002:0548a27_19",
        "context_with_next_sentence": true
    },
    {
        "source_sentence": "」佛言：",
        "from": "T18n0889_002:0548a28_2",
        "context_with_next_sentence": true
    },
    {
        "source_sentence": "「所觀月輪三昧印心相善界，即是本尊如來種子之智。",
        "from": "T18n0889_002:0548a29_6",
        "context_with_next_sentence": true
    },
    {
        "source_sentence": "「復次，眾生之心住十八界，身如彼蓮花，花有香氣。",
        "from": "T18n0889_002:0548b02_2",
        "context_with_next_sentence": true
    },
    {
        "source_sentence": "又金剛手！",
        "from": "T18n0889_002:0548b02_7",
        "context_with_next_sentence": true
    },
    {
        "source_sentence": "如人以花熏土或熏他物，花雖不見，香氣即存，亦復如是。",
        "from": "T18n0889_002:0548b03_13",
        "context_with_next_sentence": true
    },
    {
        "source_sentence": "金剛手！",
        "from": "T18n0889_002:0548b03_17",
        "context_with_next_sentence": true
    },
    {
        "source_sentence": "真言種子依彼相應如解脫性，直至盡輪迴際種子不斷，以智方便成種種相；",
        "from": "T18n0889_002:0548b05_11",
        "context_with_next_sentence": true
    },
    {
        "source_sentence": "又種子香攝受觀想阿闍梨身一向不退，能使阿闍梨攝受一切有情行於救度，乃至於晝夜分亦不失時。",
        "from": "T18n0889_002:0548b07_18",
        "context_with_next_sentence": true
    },
    {
        "source_sentence": "」金剛手菩薩白世尊言：",
        "from": "T18n0889_002:0548b08_9",
        "context_with_next_sentence": true
    },
    {
        "source_sentence": "「云何名時？",
        "from": "T18n0889_002:0548b08_15",
        "context_with_next_sentence": true
    },
    {
        "source_sentence": "」佛言：",
        "from": "T18n0889_002:0548b08_19",
        "context_with_next_sentence": true
    },
    {
        "source_sentence": "「金剛手！",
        "from": "T18n0889_002:0548b09_1",
        "context_with_next_sentence": true
    },
    {
        "source_sentence": "時有二種。",
        "from": "T18n0889_002:0548b09_6",
        "context_with_next_sentence": true
    },
    {
        "source_sentence": "」「云何為二？",
        "from": "T18n0889_002:0548b09_13",
        "context_with_next_sentence": true
    },
    {
        "source_sentence": "」佛言：",
        "from": "T18n0889_002:0548b09_17",
        "context_with_next_sentence": true
    },
    {
        "source_sentence": "「一內、二外。",
        "from": "T18n0889_002:0548b09_24",
        "context_with_next_sentence": true
    },
    {
        "source_sentence": "」金剛手言：",
        "from": "T18n0889_002:0548b10_2",
        "context_with_next_sentence": true
    },
    {
        "source_sentence": "「云何名為內、外？",
        "from": "T18n0889_002:0548b10_11",
        "context_with_next_sentence": true
    },
    {
        "source_sentence": "」佛言：",
        "from": "T18n0889_002:0548b10_15",
        "context_with_next_sentence": true
    },
    {
        "source_sentence": "「金剛手！",
        "from": "T18n0889_002:0548b10_20",
        "context_with_next_sentence": true
    },
    {
        "source_sentence": "我今為汝說於外時。",
        "from": "T18n0889_002:0548b11_4",
        "context_with_next_sentence": true
    },
    {
        "source_sentence": "外時者，以一晝夜分，分為八大時，以二小時為一大時，以四大時為一晝，倍此為一晝夜，是為八時。",
        "from": "T18n0889_002:0548b13_9",
        "context_with_next_sentence": true
    },
    {
        "source_sentence": "又金剛手！",
        "from": "T18n0889_002:0548b13_14",
        "context_with_next_sentence": true
    },
    {
        "source_sentence": "以日、月出沒時及星出沒時，乃是持誦行人作息災、增益法時，當得一切意願成就。",
        "from": "T18n0889_002:0548b15_11",
        "context_with_next_sentence": true
    },
    {
        "source_sentence": "若於此時發精進心行利樂者，一切魔障不敢侵近；",
        "from": "T18n0889_002:0548b16_15",
        "context_with_next_sentence": true
    },
    {
        "source_sentence": "若是作忿怒法者，可用日午時及夜半時，若用餘時者不獲意願。",
        "from": "T18n0889_002:0548b18_5",
        "context_with_next_sentence": true
    },
    {
        "source_sentence": "」金剛手菩薩白佛言：",
        "from": "T18n0889_002:0548b19_8",
        "context_with_next_sentence": true
    },
    {
        "source_sentence": "「世尊！",
        "from": "T18n0889_002:0548b19_12",
        "context_with_next_sentence": true
    },
    {
        "source_sentence": "外時已說，內時云何？",
        "from": "T18n0889_002:0548b20_1",
        "context_with_next_sentence": true
    },
    {
        "source_sentence": "」佛言：",
        "from": "T18n0889_002:0548b20_5",
        "context_with_next_sentence": true
    },
    {
        "source_sentence": "「金剛手！",
        "from": "T18n0889_002:0548b20_10",
        "context_with_next_sentence": true
    },
    {
        "source_sentence": "內時者，此所謂合於微妙祕密第一之說。",
        "from": "T18n0889_002:0548b21_5",
        "context_with_next_sentence": true
    },
    {
        "source_sentence": "即以菩提心相解脫之智，為於有情說彼真言法，成就息災、增益、愛敬、調伏等事。",
        "from": "T18n0889_002:0548b23_2",
        "context_with_next_sentence": true
    },
    {
        "source_sentence": "於二時中能成就二種法，所謂：",
        "from": "T18n0889_002:0548b23_16",
        "context_with_next_sentence": true
    },
    {
        "source_sentence": "相應成就法及曼拏羅護摩法。",
        "from": "T18n0889_002:0548b24_9",
        "context_with_next_sentence": true
    },
    {
        "source_sentence": "得此成就如瑠璃寶，應現色像一切無隱，悉皆成就亦復如是。",
        "from": "T18n0889_002:0548b25_17",
        "context_with_next_sentence": true
    },
    {
        "source_sentence": "「金剛手！",
        "from": "T18n0889_002:0548b26_2",
        "context_with_next_sentence": true
    },
    {
        "source_sentence": "又以五息法盡彼餘時：",
        "from": "T18n0889_002:0548b26_12",
        "context_with_next_sentence": true
    },
    {
        "source_sentence": "一者日息、二者月息、三者惹羅息、四者母祖吒息、五者妙香息。",
        "from": "T18n0889_002:0548b28_1",
        "context_with_next_sentence": true
    },
    {
        "source_sentence": "先想日月二息行於身中，周流上下如燈照室，黑暗除已快樂現前，如是照已住於腹中。",
        "from": "T18n0889_002:0548c01_1",
        "context_with_next_sentence": true
    },
    {
        "source_sentence": "又想第三惹羅之息，如物流注向臍輪中，或復左右旋轉，又想臍輪生一根本出生金剛蓮華開敷圓滿。",
        "from": "T18n0889_002:0548c03_7",
        "context_with_next_sentence": true
    },
    {
        "source_sentence": "又想第四母祖吒息，如彼王身無目，冥然住蓮華中，然想有王印在前。",
        "from": "T18n0889_002:0548c04_19",
        "context_with_next_sentence": true
    },
    {
        "source_sentence": "復想日月之息行左右邊及彼上下，日住於上、月住於下，月光流波如注甘露。",
        "from": "T18n0889_002:0548c06_15",
        "context_with_next_sentence": true
    },
    {
        "source_sentence": "第五想妙香息，自頂下循行於額、面達於眉鬢，乃至於眼及旋頸項，周遊不斷平正而住。",
        "from": "T18n0889_002:0548c08_14",
        "context_with_next_sentence": true
    },
    {
        "source_sentence": "「金剛手！",
        "from": "T18n0889_002:0548c08_19",
        "context_with_next_sentence": true
    },
    {
        "source_sentence": "息者有情之命，五者假名分別，用此持心竟此時分，或復為一切有情以真言法圓滿成就金剛界蓮華之心，竟其時分無障無礙；",
        "from": "T18n0889_002:0548c11_16",
        "context_with_next_sentence": true
    },
    {
        "source_sentence": "又或了知一切妙法無相無用，圓滿一切有情菩提之心，用此住心竟其時分；",
        "from": "T18n0889_002:0548c13_12",
        "context_with_next_sentence": true
    },
    {
        "source_sentence": "或作息災、增益、敬愛、調伏妙曼拏羅竟於時分。",
        "from": "T18n0889_002:0548c14_13",
        "context_with_next_sentence": true
    },
    {
        "source_sentence": "「金剛手！",
        "from": "T18n0889_002:0548c14_18",
        "context_with_next_sentence": true
    },
    {
        "source_sentence": "如是內時種種諸法，我今說已汝今依行。",
        "from": "T18n0889_002:0548c15_15",
        "context_with_next_sentence": true
    },
    {
        "source_sentence": "若復依行如是時者，自然安住樂生智慧；",
        "from": "T18n0889_002:0548c16_14",
        "context_with_next_sentence": true
    },
    {
        "source_sentence": "若愛樂智慧，自然得一切法平等；",
        "from": "T18n0889_002:0548c17_10",
        "context_with_next_sentence": true
    },
    {
        "source_sentence": "得法平等已得身安住；",
        "from": "T18n0889_002:0548c18_1",
        "context_with_next_sentence": true
    },
    {
        "source_sentence": "得身安住已得智安住，以安住智知菩提心住處；",
        "from": "T18n0889_002:0548c19_3",
        "context_with_next_sentence": true
    },
    {
        "source_sentence": "知菩提心住處已，復得一切法殊勝之智，以彼殊勝之智知於過去、現在、未來之事。",
        "from": "T18n0889_002:0548c21_1",
        "context_with_next_sentence": true
    },
    {
        "source_sentence": "「金剛手！",
        "from": "T18n0889_002:0548c21_6",
        "context_with_next_sentence": true
    },
    {
        "source_sentence": "菩薩知彼智發生已，當須知彼眼界相應之法，所為：",
        "from": "T18n0889_002:0548c22_8",
        "context_with_next_sentence": true
    },
    {
        "source_sentence": "赤白等色、長短麁細之相。",
        "from": "T18n0889_002:0548c22_20",
        "context_with_next_sentence": true
    },
    {
        "source_sentence": "金剛手！",
        "from": "T18n0889_002:0548c23_3",
        "context_with_next_sentence": true
    },
    {
        "source_sentence": "以如是智慧智，發生耳界得聞音聲，所聞音聲如其義理了解能盡。",
        "from": "T18n0889_002:0548c24_12",
        "context_with_next_sentence": true
    },
    {
        "source_sentence": "金剛手！",
        "from": "T18n0889_002:0548c24_16",
        "context_with_next_sentence": true
    },
    {
        "source_sentence": "如是乃至鼻、舌、身、意等法，以智慧智觀察了解皆悉能盡。",
        "from": "T18n0889_002:0548c26_3",
        "context_with_next_sentence": true
    },
    {
        "source_sentence": "「金剛手！",
        "from": "T18n0889_002:0548c26_8",
        "context_with_next_sentence": true
    },
    {
        "source_sentence": "阿闍梨得智慧智，便能了知賢聖第一之義；",
        "from": "T18n0889_002:0548c27_6",
        "context_with_next_sentence": true
    },
    {
        "source_sentence": "知彼賢聖第一義已，以智慧智方便信解，得生真如之智；",
        "from": "T18n0889_002:0548c28_12",
        "context_with_next_sentence": true
    },
    {
        "source_sentence": "知彼真如智已，乃得諸相具足，亦復得三十七道品圓滿，得知有情智慧智生。",
        "from": "T18n0889_002:0549a01_7",
        "context_with_next_sentence": true
    },
    {
        "source_sentence": "金剛手菩薩！",
        "from": "T18n0889_002:0549a01_13",
        "context_with_next_sentence": true
    },
    {
        "source_sentence": "此阿闍梨如我於三界中為如來，具一切智智三摩地，令諸有情得生於智亦復如是。",
        "from": "T18n0889_002:0549a03_11",
        "context_with_next_sentence": true
    },
    {
        "source_sentence": "「復次金剛手！",
        "from": "T18n0889_002:0549a03_18",
        "context_with_next_sentence": true
    },
    {
        "source_sentence": "阿闍梨及諸行人持菩薩戒或比丘戒，要須遠離身邪行過，唯於自夫自妻雖行世法猶如服藥，所得三摩地智亦復能令有情得住正道。",
        "from": "T18n0889_002:0549a07_1",
        "context_with_next_sentence": true
    },
    {
        "source_sentence": "其阿闍梨具三界三摩地，得知有情智慧智生，亦復能令有情智慧智生。",
        "from": "T18n0889_002:0549a08_13",
        "context_with_next_sentence": true
    },
    {
        "source_sentence": "」金剛手菩薩白佛言：",
        "from": "T18n0889_002:0549a09_8",
        "context_with_next_sentence": true
    },
    {
        "source_sentence": "「世尊！",
        "from": "T18n0889_002:0549a09_12",
        "context_with_next_sentence": true
    },
    {
        "source_sentence": "云何名三摩地智慧智方便有情等？",
        "from": "T18n0889_002:0549a10_7",
        "context_with_next_sentence": true
    },
    {
        "source_sentence": "」佛言：",
        "from": "T18n0889_002:0549a11_2",
        "context_with_next_sentence": true
    },
    {
        "source_sentence": "「金剛手！",
        "from": "T18n0889_002:0549a11_7",
        "context_with_next_sentence": true
    },
    {
        "source_sentence": "菩薩三摩地智方便有情等者，乃是有情於諸根四大及與身口意一向平等不動，是等有情生彼三摩地。",
        "from": "T18n0889_002:0549a13_13",
        "context_with_next_sentence": true
    },
    {
        "source_sentence": "復次金剛手！",
        "from": "T18n0889_002:0549a13_19",
        "context_with_next_sentence": true
    },
    {
        "source_sentence": "彼智慧智方便最能發生有情大祕密觀想，遠離種種相，信解如實真如妙三摩地，復得自身行於正道。",
        "from": "T18n0889_002:0549a16_6",
        "context_with_next_sentence": true
    },
    {
        "source_sentence": "」佛言：",
        "from": "T18n0889_002:0549a17_2",
        "context_with_next_sentence": true
    },
    {
        "source_sentence": "「金剛手！",
        "from": "T18n0889_002:0549a17_7",
        "context_with_next_sentence": true
    },
    {
        "source_sentence": "從我真如心智慧智方便三摩地，生出金剛薩埵菩薩、金剛王菩薩、金剛愛菩薩、金剛善哉菩薩。",
        "from": "T18n0889_002:0549a19_9",
        "context_with_next_sentence": true
    },
    {
        "source_sentence": "又於福德聚三摩地，出生金剛寶菩薩、金剛光菩薩、金剛幢菩薩、金剛笑菩薩。",
        "from": "T18n0889_002:0549a21_5",
        "context_with_next_sentence": true
    },
    {
        "source_sentence": "又復於智慧門三摩地，出生金剛法菩薩、金剛利菩薩、金剛因菩薩、金剛語菩薩。",
        "from": "T18n0889_002:0549a23_3",
        "context_with_next_sentence": true
    },
    {
        "source_sentence": "又於大精進三摩地，出生金剛業菩薩、金剛護菩薩、金剛牙菩薩、金剛拳菩薩。",
        "from": "T18n0889_002:0549a24_19",
        "context_with_next_sentence": true
    },
    {
        "source_sentence": "又於適悅心三摩地，出生金剛戲菩薩、金剛鬘菩薩、金剛歌菩薩、金剛舞菩薩。",
        "from": "T18n0889_002:0549a26_15",
        "context_with_next_sentence": true
    },
    {
        "source_sentence": "又於真如薰等三摩地，出生金剛香菩薩、金剛花菩薩、金剛燈菩薩、金剛塗香菩薩。",
        "from": "T18n0889_002:0549a28_14",
        "context_with_next_sentence": true
    },
    {
        "source_sentence": "又於金剛智三摩地，出生金剛鉤菩薩、金剛索菩薩、金剛鎖菩薩、金剛鈴菩薩。",
        "from": "T18n0889_002:0549b01_10",
        "context_with_next_sentence": true
    },
    {
        "source_sentence": "又復於六波羅蜜智慧三摩地起變化相圓滿菩提行，出生大慈菩薩、佛眼菩薩、無能勝菩薩、白毫相菩薩、孔雀明王菩薩、大隨求菩薩。",
        "from": "T18n0889_002:0549b04_12",
        "context_with_next_sentence": true
    },
    {
        "source_sentence": "又復有三摩地出生大平等智慧力八護世菩薩，所謂：",
        "from": "T18n0889_002:0549b05_16",
        "context_with_next_sentence": true
    },
    {
        "source_sentence": "觀自在菩薩、金剛手菩薩、慈氏菩薩、虛空藏菩薩、普賢菩薩、文殊師利菩薩、除蓋障菩薩、地藏菩薩。",
        "from": "T18n0889_002:0549b08_4",
        "context_with_next_sentence": true
    },
    {
        "source_sentence": "「又復有觀自在菩薩部，以無數神通作變化相菩薩、馬首大明王及天、人、阿修羅等，於大苦難中救度一切有情者，所謂：",
        "from": "T18n0889_002:0549b10_18",
        "context_with_next_sentence": true
    },
    {
        "source_sentence": "白菩薩、大白菩薩、摩摩吉菩薩、顰眉菩薩、含嚩里菩薩、摩里支菩薩、聖祖拏菩薩、摩󰡊嚩底菩薩、寶鬘菩薩、大光菩薩、最勝菩薩及最勝行菩薩。",
        "from": "T18n0889_002:0549b14_5",
        "context_with_next_sentence": true
    },
    {
        "source_sentence": "「又復有金剛部，從金剛手菩薩心中，出生如執金剛王此等菩薩能施成就，所謂：",
        "from": "T18n0889_002:0549b16_2",
        "context_with_next_sentence": true
    },
    {
        "source_sentence": "摩摩吉菩薩、金剛拳菩薩、嚩囉呬菩薩、金剛鎖菩薩、金剛努底菩薩、金剛巘馱里菩薩、金剛彌佉羅菩薩。",
        "from": "T18n0889_002:0549b18_9",
        "context_with_next_sentence": true
    },
    {
        "source_sentence": "復有彌佉羅菩薩、金剛少尼菩薩、金剛波舍菩薩、金剛速菩薩、金剛󰡊羅菩薩、金剛光焰口菩薩、金剛光明菩薩、金剛鉤菩薩、金剛最勝莊嚴菩薩。",
        "from": "T18n0889_002:0549b21_16",
        "context_with_next_sentence": true
    },
    {
        "source_sentence": "「復有三祕密，生大力、甘露、軍吒利等大忿怒明王，此等明王於三族中平等。",
        "from": "T18n0889_002:0549b23_10",
        "context_with_next_sentence": true
    },
    {
        "source_sentence": "「又復有從金剛蓮花部生、或從三摩地生、或從智慧中生者，作敬愛、調伏法等最上明王，所謂：",
        "from": "T18n0889_002:0549b25_14",
        "context_with_next_sentence": true
    },
    {
        "source_sentence": "不動尊忿怒大明王、無能勝忿怒大明王等！",
        "from": "T18n0889_002:0549b26_13",
        "context_with_next_sentence": true
    },
    {
        "source_sentence": "「復次金剛手菩薩！",
        "from": "T18n0889_002:0549b27_8",
        "context_with_next_sentence": true
    },
    {
        "source_sentence": "此菩薩等於三摩地，或於智慧，或以方便利益有情，由如如來出於三界。",
        "from": "T18n0889_002:0549b29_2",
        "context_with_next_sentence": true
    },
    {
        "source_sentence": "「金剛手！",
        "from": "T18n0889_002:0549c01_4",
        "context_with_next_sentence": true
    },
    {
        "source_sentence": "持金剛阿闍梨或比丘或優婆塞等，當遠離五罪，信行三密，以三摩地起智慧方便，教化有情令生信解。",
        "from": "T18n0889_002:0549c03_10",
        "context_with_next_sentence": true
    },
    {
        "source_sentence": "復入大難海中救度有情，以智方便示於正道安住有情，使彼有情不行邪道。",
        "from": "T18n0889_002:0549c05_5",
        "context_with_next_sentence": true
    },
    {
        "source_sentence": "「金剛手！",
        "from": "T18n0889_002:0549c06_4",
        "context_with_next_sentence": true
    },
    {
        "source_sentence": "若復阿闍梨行於世間，樂行世法，種種戲樂及食諸辛酒肉之味，雖行世法而不能染。",
        "from": "T18n0889_002:0549c08_2",
        "context_with_next_sentence": true
    },
    {
        "source_sentence": "何以故？",
        "from": "T18n0889_002:0549c08_6",
        "context_with_next_sentence": true
    },
    {
        "source_sentence": "彼阿闍梨於三界中，以智染身故，世法而不能染。",
        "from": "T18n0889_002:0549c09_8",
        "context_with_next_sentence": true
    },
    {
        "source_sentence": "金剛手！",
        "from": "T18n0889_002:0549c09_12",
        "context_with_next_sentence": true
    },
    {
        "source_sentence": "譬如三界中諸有情等雖行世法，具種種信解依三摩地，能於世間為諸有情而作利益。",
        "from": "T18n0889_002:0549c11_10",
        "context_with_next_sentence": true
    },
    {
        "source_sentence": "「復次金剛手！",
        "from": "T18n0889_002:0549c12_6",
        "context_with_next_sentence": true
    },
    {
        "source_sentence": "非有阿闍梨修行持戒修相應行者，不能令有情安住無上之智。",
        "from": "T18n0889_002:0549c13_13",
        "context_with_next_sentence": true
    },
    {
        "source_sentence": "」金剛手言：",
        "from": "T18n0889_002:0549c14_4",
        "context_with_next_sentence": true
    },
    {
        "source_sentence": "「如是如是。",
        "from": "T18n0889_002:0549c14_10",
        "context_with_next_sentence": true
    },
    {
        "source_sentence": "阿闍梨修行持戒當得無上之智。",
        "from": "T18n0889_002:0549c15_4",
        "context_with_next_sentence": true
    },
    {
        "source_sentence": "」「金剛手！",
        "from": "T18n0889_002:0549c15_10",
        "context_with_next_sentence": true
    },
    {
        "source_sentence": "別解脫戒經法，設有比丘發大勤力修行，而自不能得阿耨多羅三藐三菩提，何況令他有情得無上菩提？",
        "from": "T18n0889_002:0549c17_15",
        "context_with_next_sentence": true
    },
    {
        "source_sentence": "」佛言：",
        "from": "T18n0889_002:0549c18_2",
        "context_with_next_sentence": true
    },
    {
        "source_sentence": "「金剛手！",
        "from": "T18n0889_002:0549c18_7",
        "context_with_next_sentence": true
    },
    {
        "source_sentence": "譬如有人及蚊虻等，盡其力分，以手足擊須彌山終不能損。",
        "from": "T18n0889_002:0549c19_11",
        "context_with_next_sentence": true
    },
    {
        "source_sentence": "金剛手！",
        "from": "T18n0889_002:0549c19_15",
        "context_with_next_sentence": true
    },
    {
        "source_sentence": "若依別解脫戒修行比丘，終不能得無上之智。",
        "from": "T18n0889_002:0549c20_16",
        "context_with_next_sentence": true
    },
    {
        "source_sentence": "「復次金剛手！",
        "from": "T18n0889_002:0549c21_6",
        "context_with_next_sentence": true
    },
    {
        "source_sentence": "若有比丘或俗人，奉行祕密教為阿闍梨，能令一切有情生正等正覺種子者，其比丘、比丘尼、優婆塞、優婆夷，尊重恭敬供養云何？",
        "from": "T18n0889_002:0549c24_4",
        "context_with_next_sentence": true
    },
    {
        "source_sentence": "金剛手！",
        "from": "T18n0889_002:0549c24_8",
        "context_with_next_sentence": true
    },
    {
        "source_sentence": "如我如來在三界中，汝如是供養。",
        "from": "T18n0889_002:0549c25_3",
        "context_with_next_sentence": true
    },
    {
        "source_sentence": "」一切如來大祕密王未曾有最上微妙大曼拏羅經卷第二",
        "from": "T18n0889_002:0549c27_100",
        "context_with_next_sentence": false
    }
]