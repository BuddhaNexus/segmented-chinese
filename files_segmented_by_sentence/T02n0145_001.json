[
    {
        "source_sentence": "佛母般泥洹經",
        "from": "T02n0145_001:0869b11_0",
        "context_with_next_sentence": true
    },
    {
        "source_sentence": "宋沙門慧簡譯",
        "from": "T02n0145_001:0869b13_0",
        "context_with_next_sentence": true
    },
    {
        "source_sentence": "聞如是：一時，佛在維耶離國，行在獼猴水邊",
        "from": "T02n0145_001:0869b14_0",
        "context_with_next_sentence": true
    },
    {
        "source_sentence": "拘羅曷講堂上。",
        "from": "T02n0145_001:0869b15_6",
        "context_with_next_sentence": true
    },
    {
        "source_sentence": "大愛道比丘尼者，即從佛母也，時在維耶離國，與女除饉五百人俱，皆是應真，獲六通四達神足變化，年耆德尊神曜巍巍，其精舍在王園，所度無量，深入普智定，覩世尊逮阿難、鶖鷺子、大目乾連，所度已畢將欲滅度日，「吾不忍見世尊、如來、無所著、正真道、最正覺，及諸應真泥曰，吾當先息靈還乎本無矣。",
        "from": "T02n0145_001:0869b22_6",
        "context_with_next_sentence": true
    },
    {
        "source_sentence": "」佛一切智具照其然，即告阿難：",
        "from": "T02n0145_001:0869b23_1",
        "context_with_next_sentence": true
    },
    {
        "source_sentence": "「大愛道念曰：",
        "from": "T02n0145_001:0869b23_8",
        "context_with_next_sentence": true
    },
    {
        "source_sentence": "『吾不忍見世尊，并諸應真泥曰，欲先滅度。",
        "from": "T02n0145_001:0869b24_6",
        "context_with_next_sentence": true
    },
    {
        "source_sentence": "』」阿難聞教即稽首言：",
        "from": "T02n0145_001:0869b24_17",
        "context_with_next_sentence": true
    },
    {
        "source_sentence": "「今聞尊命，四體萎墮心塞智索，不識四方之名。",
        "from": "T02n0145_001:0869b25_17",
        "context_with_next_sentence": true
    },
    {
        "source_sentence": "」佛告阿難：",
        "from": "T02n0145_001:0869b26_2",
        "context_with_next_sentence": true
    },
    {
        "source_sentence": "「汝謂大愛道滅度，將戒種、慧種、定種、解脫種、度知見種，若四意止、四意斷、四神足、五根、五力、七覺意、八品道行去耶？",
        "from": "T02n0145_001:0869b28_15",
        "context_with_next_sentence": true
    },
    {
        "source_sentence": "」對曰：",
        "from": "T02n0145_001:0869b28_19",
        "context_with_next_sentence": true
    },
    {
        "source_sentence": "「不也。",
        "from": "T02n0145_001:0869b28_23",
        "context_with_next_sentence": true
    },
    {
        "source_sentence": "但惟佛生七日大后薨，母慈至有大弘恩在佛所耳。",
        "from": "T02n0145_001:0869c01_4",
        "context_with_next_sentence": true
    },
    {
        "source_sentence": "」世尊歎曰：",
        "from": "T02n0145_001:0869c01_10",
        "context_with_next_sentence": true
    },
    {
        "source_sentence": "「真如汝言，母於吾誠有哺乳重恩之惠，吾亦有難算之恩在母所也。",
        "from": "T02n0145_001:0869c02_18",
        "context_with_next_sentence": true
    },
    {
        "source_sentence": "由吾明獲歸命佛、歸命法、歸命聖眾，自歸習盡道冥滅明盛，無疑於三尊，苦習盡道道眼明盡解，結解獲無所著。",
        "from": "T02n0145_001:0869c05_12",
        "context_with_next_sentence": true
    },
    {
        "source_sentence": "若人能悟愚者之惑，令入正真，歸佛、歸法、歸乎聖眾，自歸習盡道者，受道弟子，盡天下名珍，訖其年壽供養經師，萬未塞一，歸命三尊恩過須彌，弟子由芥子也。",
        "from": "T02n0145_001:0869c09_8",
        "context_with_next_sentence": true
    },
    {
        "source_sentence": "是故，阿難！",
        "from": "T02n0145_001:0869c09_14",
        "context_with_next_sentence": true
    },
    {
        "source_sentence": "吾有重恩於大愛道所，其為無量也。",
        "from": "T02n0145_001:0869c10_10",
        "context_with_next_sentence": true
    },
    {
        "source_sentence": "」於時大愛道與除饉女五百人俱到佛所，皆頭面著佛足退叉手立。",
        "from": "T02n0145_001:0869c12_3",
        "context_with_next_sentence": true
    },
    {
        "source_sentence": "大愛道白佛言：",
        "from": "T02n0145_001:0869c12_10",
        "context_with_next_sentence": true
    },
    {
        "source_sentence": "「吾不忍覩佛及諸應真滅度，欲先泥曰。",
        "from": "T02n0145_001:0869c13_8",
        "context_with_next_sentence": true
    },
    {
        "source_sentence": "」佛默可之。",
        "from": "T02n0145_001:0869c13_14",
        "context_with_next_sentence": true
    },
    {
        "source_sentence": "大愛道以手摩佛足曰：",
        "from": "T02n0145_001:0869c14_4",
        "context_with_next_sentence": true
    },
    {
        "source_sentence": "「吾免覩如來、應儀、正真道、最正覺、道法御、天人師、三界明，自今不復覩之矣。",
        "from": "T02n0145_001:0869c15_19",
        "context_with_next_sentence": true
    },
    {
        "source_sentence": "」五百除饉女陳辭如上，佛亦可之也，為說身患生死憂悲苦、不如意𤺙之難，無欲清淨空不願無相滅度之安若干淨品。",
        "from": "T02n0145_001:0869c18_12",
        "context_with_next_sentence": true
    },
    {
        "source_sentence": "諸女除饉莫不歡喜，繞佛三匝稽首而去。",
        "from": "T02n0145_001:0869c19_12",
        "context_with_next_sentence": true
    },
    {
        "source_sentence": "還乎精舍，布五百座，皆各就坐。",
        "from": "T02n0145_001:0869c20_7",
        "context_with_next_sentence": true
    },
    {
        "source_sentence": "大愛道現神足德，自坐沒地從東方來，在虛空中化，去地一樹轉昇七樹，經行虛空中，乍坐乍臥，上身出水，下身出火，下身出水，上身出火，又沒地中飛東方來，沒法如前，八方上下來，放大光明以照諸冥中人，上曜諸天。",
        "from": "T02n0145_001:0869c25_8",
        "context_with_next_sentence": true
    },
    {
        "source_sentence": "五百除饉變化俱然，同時泥曰。",
        "from": "T02n0145_001:0869c26_2",
        "context_with_next_sentence": true
    },
    {
        "source_sentence": "佛告賢者阿難：",
        "from": "T02n0145_001:0869c27_6",
        "context_with_next_sentence": true
    },
    {
        "source_sentence": "「汝明旦入城到耶游理家所，告之曰：",
        "from": "T02n0145_001:0869c28_3",
        "context_with_next_sentence": true
    },
    {
        "source_sentence": "『佛母及五百耆年除饉皆已滅度，佛勸理家作五百輿床，麻油、香花、樟柟梓事各五百，貢妓正音當以供養。",
        "from": "T02n0145_001:0870a01_12",
        "context_with_next_sentence": true
    },
    {
        "source_sentence": "所以然者？",
        "from": "T02n0145_001:0870a01_17",
        "context_with_next_sentence": true
    },
    {
        "source_sentence": "斯諸除饉皆六通四達，獲空不願無相淨定，今得泥曰，為諸佛所歎，一時之供養，其福無數。",
        "from": "T02n0145_001:0870a03_19",
        "context_with_next_sentence": true
    },
    {
        "source_sentence": "』」阿難稽首于地惻然敬諾，平旦入城至理家門，告守門者曰：",
        "from": "T02n0145_001:0870a05_5",
        "context_with_next_sentence": true
    },
    {
        "source_sentence": "「入云吾來。",
        "from": "T02n0145_001:0870a05_11",
        "context_with_next_sentence": true
    },
    {
        "source_sentence": "」門人入，如事云。",
        "from": "T02n0145_001:0870a05_20",
        "context_with_next_sentence": true
    },
    {
        "source_sentence": "理家時在高觀與樂人相娛，聞阿難來，心怖毛竪，即下觀疾出，五體投地，以手著足長跪而曰：",
        "from": "T02n0145_001:0870a07_19",
        "context_with_next_sentence": true
    },
    {
        "source_sentence": "「賢者阿難！",
        "from": "T02n0145_001:0870a09_2",
        "context_with_next_sentence": true
    },
    {
        "source_sentence": "今來甚早，斯事非恒，將以何故？",
        "from": "T02n0145_001:0870a09_17",
        "context_with_next_sentence": true
    },
    {
        "source_sentence": "」阿難如佛教具為理家說之。",
        "from": "T02n0145_001:0870a10_8",
        "context_with_next_sentence": true
    },
    {
        "source_sentence": "理家聞之即擗身于地，抗哀而云：",
        "from": "T02n0145_001:0870a11_4",
        "context_with_next_sentence": true
    },
    {
        "source_sentence": "「吾等豈有非佛弟子不肖之行，而為除饉所棄矣，長逝無為而無遺教乎！",
        "from": "T02n0145_001:0870a12_16",
        "context_with_next_sentence": true
    },
    {
        "source_sentence": "」噓唏重曰：",
        "from": "T02n0145_001:0870a13_2",
        "context_with_next_sentence": true
    },
    {
        "source_sentence": "「賢者阿難！",
        "from": "T02n0145_001:0870a13_8",
        "context_with_next_sentence": true
    },
    {
        "source_sentence": "自維耶梨精舍都為空寂，王道四街不復覩神通女除饉，如彼盛德行于國道。",
        "from": "T02n0145_001:0870a15_2",
        "context_with_next_sentence": true
    },
    {
        "source_sentence": "國道為空，其痛何甚乎！",
        "from": "T02n0145_001:0870a15_13",
        "context_with_next_sentence": true
    },
    {
        "source_sentence": "」阿難答曰：",
        "from": "T02n0145_001:0870a15_19",
        "context_with_next_sentence": true
    },
    {
        "source_sentence": "「佛說乾坤雖為長久，始必有終，盛者有衰，恩愛當離，覩異欲永者尋行受報，三界無常其如幻夢，古來非常苦身之患其禍無量，而愚者不見，可謂瞽矣。",
        "from": "T02n0145_001:0870a19_6",
        "context_with_next_sentence": true
    },
    {
        "source_sentence": "生求不死、會畢不離者，終不可得也、上賢覩佛經奧、解四非常，如盲得視，精進勤行可免重苦矣。",
        "from": "T02n0145_001:0870a21_8",
        "context_with_next_sentence": true
    },
    {
        "source_sentence": "」阿難引若干要說，以釋理家結，理家心解即喜。",
        "from": "T02n0145_001:0870a22_10",
        "context_with_next_sentence": true
    },
    {
        "source_sentence": "阿難復至諸梵志理家所，時，其眾在講堂有異議，即告之曰：",
        "from": "T02n0145_001:0870a23_18",
        "context_with_next_sentence": true
    },
    {
        "source_sentence": "「佛勸諸賢者作五百人葬具。",
        "from": "T02n0145_001:0870a24_9",
        "context_with_next_sentence": true
    },
    {
        "source_sentence": "所以然者？",
        "from": "T02n0145_001:0870a24_14",
        "context_with_next_sentence": true
    },
    {
        "source_sentence": "佛母并五百女除饉皆已滅度。",
        "from": "T02n0145_001:0870a25_8",
        "context_with_next_sentence": true
    },
    {
        "source_sentence": "」梵志理家聞阿難言，靡不擗地椎心搣髮宛轉哀號云：",
        "from": "T02n0145_001:0870a26_12",
        "context_with_next_sentence": true
    },
    {
        "source_sentence": "「當奈何？",
        "from": "T02n0145_001:0870a26_17",
        "context_with_next_sentence": true
    },
    {
        "source_sentence": "吾等孤露將復誰恃乎？",
        "from": "T02n0145_001:0870a27_8",
        "context_with_next_sentence": true
    },
    {
        "source_sentence": "」阿難又說：",
        "from": "T02n0145_001:0870a27_14",
        "context_with_next_sentence": true
    },
    {
        "source_sentence": "「三界是幻都為非常，身為苦器𤺙痛所聚，唯泥曰安，故三尊歸之也。",
        "from": "T02n0145_001:0870a29_4",
        "context_with_next_sentence": true
    },
    {
        "source_sentence": "」理家心解稽首足下。",
        "from": "T02n0145_001:0870a29_14",
        "context_with_next_sentence": true
    },
    {
        "source_sentence": "阿難還至佛所，如事以聞。",
        "from": "T02n0145_001:0870b01_6",
        "context_with_next_sentence": true
    },
    {
        "source_sentence": "梵志理家即具葬具，馳詣精舍。",
        "from": "T02n0145_001:0870b01_20",
        "context_with_next_sentence": true
    },
    {
        "source_sentence": "時園門閉，理家使人緣入開門欲入講堂。",
        "from": "T02n0145_001:0870b02_17",
        "context_with_next_sentence": true
    },
    {
        "source_sentence": "有女沙彌三人，一人得不還道，次者頻來，小者溝港，告理家曰：",
        "from": "T02n0145_001:0870b04_8",
        "context_with_next_sentence": true
    },
    {
        "source_sentence": "「吾師坐禪今得寂定，慎無擾也。",
        "from": "T02n0145_001:0870b05_2",
        "context_with_next_sentence": true
    },
    {
        "source_sentence": "」答曰：",
        "from": "T02n0145_001:0870b05_6",
        "context_with_next_sentence": true
    },
    {
        "source_sentence": "「師已滅度，不為定也。",
        "from": "T02n0145_001:0870b05_17",
        "context_with_next_sentence": true
    },
    {
        "source_sentence": "」沙彌聞之，擗身絕息有頃乃穌，哀號而曰：",
        "from": "T02n0145_001:0870b06_13",
        "context_with_next_sentence": true
    },
    {
        "source_sentence": "「誰當復誨吾等聖訓絕吾者廢也？",
        "from": "T02n0145_001:0870b07_9",
        "context_with_next_sentence": true
    },
    {
        "source_sentence": "」理家覩之莫不舉哀，哀畢告沙彌曰：",
        "from": "T02n0145_001:0870b08_6",
        "context_with_next_sentence": true
    },
    {
        "source_sentence": "「佛本說經，恩愛雖會終必有離，世榮難保唯道可久，但當建志進取應真，滅三界苦。",
        "from": "T02n0145_001:0870b10_4",
        "context_with_next_sentence": true
    },
    {
        "source_sentence": "捐俗哀心也。",
        "from": "T02n0145_001:0870b10_10",
        "context_with_next_sentence": true
    },
    {
        "source_sentence": "」理家闍維畢，奉舍利詣佛所，佛告鶖鷺子：",
        "from": "T02n0145_001:0870b11_9",
        "context_with_next_sentence": true
    },
    {
        "source_sentence": "「汝東向叉手下右膝曰：",
        "from": "T02n0145_001:0870b12_1",
        "context_with_next_sentence": true
    },
    {
        "source_sentence": "『有直信直業三神六智道神已足者，皆來赴斯。",
        "from": "T02n0145_001:0870b13_2",
        "context_with_next_sentence": true
    },
    {
        "source_sentence": "所以然者？",
        "from": "T02n0145_001:0870b13_7",
        "context_with_next_sentence": true
    },
    {
        "source_sentence": "佛母逮諸除饉女五百人，今皆善逝，宜當會。",
        "from": "T02n0145_001:0870b14_7",
        "context_with_next_sentence": true
    },
    {
        "source_sentence": "』四方俱然。",
        "from": "T02n0145_001:0870b14_13",
        "context_with_next_sentence": true
    },
    {
        "source_sentence": "」於是四方各二百五十應真，神足飛來稽首佛足。",
        "from": "T02n0145_001:0870b15_13",
        "context_with_next_sentence": true
    },
    {
        "source_sentence": "佛起至大愛道舍利所，千比丘從，皆就。",
        "from": "T02n0145_001:0870b16_12",
        "context_with_next_sentence": true
    },
    {
        "source_sentence": "告阿難：",
        "from": "T02n0145_001:0870b16_16",
        "context_with_next_sentence": true
    },
    {
        "source_sentence": "「取舍利盛之，以鉢著吾手中。",
        "from": "T02n0145_001:0870b17_8",
        "context_with_next_sentence": true
    },
    {
        "source_sentence": "」阿難如命，以鉢盛舍利長跪授佛，佛以兩手受之，告諸比丘：",
        "from": "T02n0145_001:0870b18_15",
        "context_with_next_sentence": true
    },
    {
        "source_sentence": "「斯聚舍利，本是穢身凶愚急暴，輕心疾轉嫉姤陰謀，敗道壞德為亂作先之類，今母拔女人兇愚之穢，為丈夫行獲應真道，還靈本無淨過虛空，行高無蓋何其健哉！",
        "from": "T02n0145_001:0870b22_10",
        "context_with_next_sentence": true
    },
    {
        "source_sentence": "」佛告諸比丘及理家眾：",
        "from": "T02n0145_001:0870b23_1",
        "context_with_next_sentence": true
    },
    {
        "source_sentence": "「共為母及諸應真女興廟。",
        "from": "T02n0145_001:0870b23_13",
        "context_with_next_sentence": true
    },
    {
        "source_sentence": "」僉曰：",
        "from": "T02n0145_001:0870b23_17",
        "context_with_next_sentence": true
    },
    {
        "source_sentence": "「唯然！",
        "from": "T02n0145_001:0870b23_21",
        "context_with_next_sentence": true
    },
    {
        "source_sentence": "」於是天人鬼龍興廟立剎，華香作樂繞廟三匝。",
        "from": "T02n0145_001:0870b24_17",
        "context_with_next_sentence": true
    },
    {
        "source_sentence": "哀者震國，詣佛敬信，輒說：",
        "from": "T02n0145_001:0870b25_11",
        "context_with_next_sentence": true
    },
    {
        "source_sentence": "「生死為苦，三界無安。",
        "from": "T02n0145_001:0870b25_22",
        "context_with_next_sentence": true
    },
    {
        "source_sentence": "」以釋來者，莫不歡喜，稽首而去。",
        "from": "T02n0145_001:0870b26_14",
        "context_with_next_sentence": true
    },
    {
        "source_sentence": "佛母般泥洹經佛般泥洹後變記我般泥洹後百歲，我諸弟子沙門，聰明智慧如我無異。",
        "from": "T02n0145_001:0870c01_5",
        "context_with_next_sentence": true
    },
    {
        "source_sentence": "我般泥洹後二百歲時，阿育王從八王索八斛四斗舍利，一日中作八萬四千佛圖。",
        "from": "T02n0145_001:0870c03_5",
        "context_with_next_sentence": true
    },
    {
        "source_sentence": "三百歲時，若有出家作沙門，一日中便得道。",
        "from": "T02n0145_001:0870c04_6",
        "context_with_next_sentence": true
    },
    {
        "source_sentence": "四百歲時，數念佛及法以比丘僧，供養和上阿闍梨。",
        "from": "T02n0145_001:0870c05_11",
        "context_with_next_sentence": true
    },
    {
        "source_sentence": "五百歲時，沙門婆羅門及人民，無不啼泣念佛者。",
        "from": "T02n0145_001:0870c06_15",
        "context_with_next_sentence": true
    },
    {
        "source_sentence": "六百歲時，諸沙門便行入山中樹下塚間求道。",
        "from": "T02n0145_001:0870c07_17",
        "context_with_next_sentence": true
    },
    {
        "source_sentence": "七百歲時，便行內外學經，若有沙門婆羅門問事無不解了，悉壞九十六種外道。",
        "from": "T02n0145_001:0870c09_16",
        "context_with_next_sentence": true
    },
    {
        "source_sentence": "八百歲時，便復念行作佛圖䔺疾次作佛圖。",
        "from": "T02n0145_001:0870c10_17",
        "context_with_next_sentence": true
    },
    {
        "source_sentence": "九百歲時，便念行治生求利害處所。",
        "from": "T02n0145_001:0870c11_15",
        "context_with_next_sentence": true
    },
    {
        "source_sentence": "千歲時，便行與國王相隨教習兵法戰陣，自行屠殺妻娶婦女。",
        "from": "T02n0145_001:0870c13_6",
        "context_with_next_sentence": true
    },
    {
        "source_sentence": "佛般泥洹後變記",
        "from": "T02n0145_001:0870c14_100",
        "context_with_next_sentence": false
    }
]