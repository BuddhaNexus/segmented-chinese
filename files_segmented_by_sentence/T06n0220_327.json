{
    "T06n0220_327:0671c02_0": "大般若波羅蜜多經卷第三百二",
    "T06n0220_327:0671c03_0": "十七",
    "T06n0220_327:0671c05_0": "三藏法師玄奘奉　詔譯",
    "T06n0220_327:0671c06_0": "初分不退轉品第四十九之三",
    "T06n0220_327:0671c07_0": "「善現！",
    "T06n0220_327:0671c07_1": "是菩薩摩訶薩於布施波羅蜜多想退轉故名不退轉，於淨戒、安忍、精進、靜慮、般若波羅蜜多想退轉故名不退轉。",
    "T06n0220_327:0671c09_2": "「善現！",
    "T06n0220_327:0671c09_3": "是菩薩摩訶薩於內空想退轉故名不退轉，於外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空想退轉故名不退轉。",
    "T06n0220_327:0671c14_4": "「善現！",
    "T06n0220_327:0671c14_5": "是菩薩摩訶薩於真如想退轉故名不退轉，於法界、法性、不虛妄性、不變異性、平等性、離生性、法定、法住、實際、虛空界、不思議界想退轉故名不退轉。",
    "T06n0220_327:0671c18_0": "「善現！",
    "T06n0220_327:0671c18_1": "是菩薩摩訶薩於四念住想退轉故名不退轉，於四正斷、四神足、五根、五力、七等覺支、八聖道支想退轉故名不退轉。",
    "T06n0220_327:0671c20_2": "「善現！",
    "T06n0220_327:0671c20_3": "是菩薩摩訶薩於苦聖諦想退轉故名不退轉，於集、滅、道聖諦想退轉故名不退轉。",
    "T06n0220_327:0671c22_4": "「善現！",
    "T06n0220_327:0671c22_5": "是菩薩摩訶薩於四靜慮想退轉故名不退轉，於四無量、四無色定想退轉故名不退轉。",
    "T06n0220_327:0671c24_6": "「善現！",
    "T06n0220_327:0671c25_0": "是菩薩摩訶薩於八解脫想退轉故名不退轉，於八勝處、九次第定、十遍處想退轉故名不退轉。",
    "T06n0220_327:0671c27_1": "「善現！",
    "T06n0220_327:0671c27_2": "是菩薩摩訶薩於空解脫門想退轉故名不退轉，於無相、無願解脫門想退轉故名不退轉。",
    "T06n0220_327:0671c29_3": "「善現！",
    "T06n0220_327:0671c29_4": "是菩薩摩訶薩於極喜地想退轉故名不退轉，於離垢地、發光地、焰慧地、極難勝地、現前地、遠行地、不動地、善慧地、法雲地想退轉故名不退轉。",
    "T06n0220_327:0672a03_5": "「善現！",
    "T06n0220_327:0672a03_6": "是菩薩摩訶薩於五眼想退轉故名不退轉，於六神通想退轉故名不退轉。",
    "T06n0220_327:0672a05_7": "「善現！",
    "T06n0220_327:0672a05_8": "是菩薩摩訶薩於三摩地門想退轉故名不退轉，於陀羅尼門想退轉故名不退轉。",
    "T06n0220_327:0672a07_9": "「善現！",
    "T06n0220_327:0672a07_10": "是菩薩摩訶薩於佛十力想退轉故名不退轉，於四無所畏、四無礙解、大慈、大悲、大喜、大捨、十八佛不共法想退轉故名不退轉。",
    "T06n0220_327:0672a10_11": "「善現！",
    "T06n0220_327:0672a10_12": "是菩薩摩訶薩於無忘失法想退轉故名不退轉，於恒住捨性想退轉故名不退轉。",
    "T06n0220_327:0672a12_13": "「善現！",
    "T06n0220_327:0672a12_14": "是菩薩摩訶薩於預流果想退轉故名不退轉，於一來、不還、阿羅漢果想退轉故名不退轉。",
    "T06n0220_327:0672a14_15": "「善現！",
    "T06n0220_327:0672a14_16": "是菩薩摩訶薩於獨覺菩提想退轉故名不退轉。",
    "T06n0220_327:0672a16_0": "「善現！",
    "T06n0220_327:0672a16_1": "是菩薩摩訶薩於一切智想退轉故名不退轉，於道相智、一切相智想退轉故名不退轉。",
    "T06n0220_327:0672a18_2": "「善現！",
    "T06n0220_327:0672a18_3": "是菩薩摩訶薩於異生想退轉故名不退轉，於聲聞想、獨覺想、菩薩想、如來想退轉故名不退轉。",
    "T06n0220_327:0672a20_4": "「所以者何？",
    "T06n0220_327:0672a20_5": "善現！",
    "T06n0220_327:0672a20_6": "是菩薩摩訶薩以自相空觀一切法，已入菩薩正性離生，乃至不見少法可得，不可得故無所造作，無造作故畢竟不生，畢竟不生故名無生法忍，由得如是無生法忍故名不退轉菩薩摩訶薩。",
    "T06n0220_327:0672a25_7": "「善現！",
    "T06n0220_327:0672a25_8": "若成就如是諸行、狀、相，當知是為不退轉菩薩摩訶薩。",
    "T06n0220_327:0672a27_0": "「復次，善現！",
    "T06n0220_327:0672a27_1": "若不退轉位菩薩摩訶薩，設有惡魔來到其所，為惱壞故語菩薩言：『無上菩提與虛空等，自性、自相皆畢竟空都無所有，諸法自性、自相亦然，與虛空等，自性、自相畢竟空中無有一法可名能證，無有一法可名所證，證處、證時及由此證亦不可得。",
    "T06n0220_327:0672b03_2": "既一切法性、相皆空與虛空等，汝等云何唐受勤苦求證無上正等菩提？",
    "T06n0220_327:0672b05_3": "汝先所聞諸菩薩眾應證無上正等菩提，皆是魔說非真佛語，汝等應捨大菩提願，勿於長夜唐為利樂一切有情自受勤苦，雖行種種難行苦行欲求菩提終不能得。』",
    "T06n0220_327:0672b09_4": "「善現！",
    "T06n0220_327:0672b09_5": "是菩薩摩訶薩聞彼語時能審觀察：『此惡魔事，欲退壞我所發無上正等覺心，我今不應信受彼說。",
    "T06n0220_327:0672b11_6": "雖一切法與虛空等，自性、自相皆畢竟空，而諸有情生死長夜，不知、不見、不解、不覺，顛倒放逸受諸劇苦，我當擐以性相皆空如大虛空大功德鎧，速趣無上正等菩提，為諸有情如應說法，令其解脫生死大苦，得預流果、得一來果、得不還果、得阿羅漢果、得獨覺菩提，或得無上正等菩提。』",
    "T06n0220_327:0672b17_7": "「善現！",
    "T06n0220_327:0672b18_8": "是菩薩摩訶薩從初發心已聞此法，其心堅固不動不轉，依此堅固不動轉心，恒正修行布施、淨戒、安忍、精進、靜慮、般若波羅蜜多。",
    "T06n0220_327:0672b21_0": "由此六種隨分成就，已入菩薩正性離生，復正修行布施、淨戒、安忍、精進、靜慮、般若波羅蜜多，由此得入不退轉位。",
    "T06n0220_327:0672b23_1": "是故惡魔雖設種種矯詐方便，而不能退菩薩所發大菩提心。",
    "T06n0220_327:0672b24_2": "「善現！",
    "T06n0220_327:0672b25_3": "若成就如是諸行、狀、相，當知是為不退轉菩薩摩訶薩。」",
    "T06n0220_327:0672b26_4": "爾時，具壽善現白佛言：「世尊！",
    "T06n0220_327:0672b26_5": "是菩薩摩訶薩為不退轉故名不退轉，為退轉故名不退轉耶？」",
    "T06n0220_327:0672b28_6": "佛言：「善現！",
    "T06n0220_327:0672b28_7": "是菩薩摩訶薩以不退轉故名不退轉，亦以退轉故名不退轉。」",
    "T06n0220_327:0672c01_0": "「世尊！",
    "T06n0220_327:0672c01_1": "是菩薩摩訶薩云何以不退轉故名不退轉？",
    "T06n0220_327:0672c02_2": "云何亦以退轉故名不退轉？」",
    "T06n0220_327:0672c02_3": "「善現！",
    "T06n0220_327:0672c02_4": "是菩薩摩訶薩超過聲聞及獨覺地，不復退墮彼二地中，由斯故說不退轉故名不退轉；是菩薩摩訶薩遠離聲聞及獨覺地，於彼二地決定退捨，由斯故說以退轉故名不退轉。",
    "T06n0220_327:0672c06_5": "「復次，善現！",
    "T06n0220_327:0672c07_6": "若不退轉位菩薩摩訶薩，欲入初靜慮即隨意能入，欲入第二、第三、第四靜慮亦隨意能入；欲入慈無量即隨意能入，欲入悲、喜、捨無量亦隨意能入；欲入空無邊處定即隨意能入，欲入識無邊處、無所有處、非想非非想處定亦隨意能入；欲起四念住即隨意能起，欲起四正斷、四神足、五根、五力、七等覺支、八聖道支亦隨意能起；欲起初解脫即隨意能起，欲起第二解脫乃至第八解脫亦隨意能起；欲起初勝處即隨意能起，欲起第二勝處乃至第八勝處亦隨意能起；欲入初靜慮定即隨意能入，欲入第二靜慮定乃至滅受想定亦隨意能入；欲起初遍處即隨意能起，欲起第二遍處乃至第十遍處亦隨意能起；欲起空解脫門即隨意能起，欲起無相、無願解脫門亦隨意能起；欲引發五神通即隨意能引發。",
    "T06n0220_327:0672c23_0": "「善現！",
    "T06n0220_327:0672c23_1": "是菩薩摩訶薩雖入初靜慮，而不受初靜慮果，雖入第二、第三、第四靜慮，而不受第二、第三、第四靜慮果；雖入慈無量而不受慈無量果，雖入悲、喜、捨無量而不受悲、喜、捨無量果；雖入空無邊處定而不受空無邊處定果，雖入識無邊處、無所有處、非想非非想處定而不受識無邊處、無所有處、非想非非想處定果；雖起四念住而不受四念住果，雖起四正斷、四神足、五根、五力、七等覺支、八聖道支而不受四正斷乃至八聖道支果；雖起初解脫而不受初解脫果，雖起第二解脫乃至第八解脫而不受第二解脫乃至第八解脫果；雖起初勝處而不受初勝處果，雖起第二勝處乃至第八勝處而不受第二勝處乃至第八勝處果；雖入初靜慮定而不受初靜慮定果，雖入第二靜慮定乃至滅受想定而不受第二靜慮定乃至滅受想定果；雖起初遍處而不受初遍處果，雖起第二遍處乃至第十遍處而不受第二遍處乃至第十遍處果；雖起空解脫門而不受空解脫門果，雖起無相、無願解脫門而不受無相、無願解脫門果；雖引發五神通而不受五神通果。",
    "T06n0220_327:0673a14_2": "「善現！",
    "T06n0220_327:0673a14_3": "由此因緣，是菩薩摩訶薩不隨靜慮、無量等至及餘功德勢力而生，亦不證預流果、或一來果、或不還果、或阿羅漢果、或獨覺菩提。",
    "T06n0220_327:0673a17_4": "「善現！",
    "T06n0220_327:0673a17_5": "是菩薩摩訶薩為欲利樂諸有情故，隨欲攝受所應受身，即隨所願皆能攝受。",
    "T06n0220_327:0673a19_6": "「善現！",
    "T06n0220_327:0673a19_7": "若成就如是諸行、狀、相，當知是為不退轉菩薩摩訶薩。",
    "T06n0220_327:0673a21_0": "「復次，善現！",
    "T06n0220_327:0673a21_1": "若不退轉位菩薩摩訶薩，成就無上菩提作意，常不遠離大菩提心，不貴重色，不貴重受、想、行、識；不貴重眼處，不貴重耳、鼻、舌、身、意處；不貴重色處，不貴重聲、香、味、觸、法處；不貴重眼界，不貴重耳、鼻、舌、身、意界；不貴重色界，不貴重聲、香、味、觸、法界；不貴重眼識界，不貴重耳、鼻、舌、身、意識界；不貴重眼觸，不貴重耳、鼻、舌、身、意觸；不貴重眼觸為緣所生諸受，不貴重耳、鼻、舌、身、意觸為緣所生諸受；不貴重地界，不貴重水、火、風、空、識界；不貴重緣性、緣起；不貴重諸相、隨好；不貴重有色、無色法，不貴重有見、無見法，不貴重有對、無對法，不貴重有漏、無漏法，不貴重有為、無為法，不貴重世間、出世間法；不貴重我，不貴重有情、命者、生者、養者、士夫、補特伽羅、意生、儒童、作者、受者、知者、見者；不貴重徒眾，不貴重眷屬；不貴重布施波羅蜜多，不貴重淨戒、安忍、精進、靜慮、般若波羅蜜多；不貴重十善業道；不貴重四靜慮，不貴重四無量、四無色定；不貴重五神通；不貴重四念住，不貴重四正斷、四神足、五根、五力、七等覺支、八聖道支；不貴重八解脫，不貴重八勝處、九次第定、十遍處；不貴重空解脫門，不貴重無相、無願解脫門；不貴重苦聖諦，不貴重集、滅、道聖諦；不貴重內空，不貴重外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；不貴重真如，不貴重法界、法性、不虛妄性、不變異性、平等性、離生性、法定、法住、實際、虛空界、不思議界；不貴重極喜地，不貴重離垢地、發光地、焰慧地、極難勝地、現前地、遠行地、不動地、善慧地、法雲地；不貴重五眼，不貴重六神通；不貴重佛十力，不貴重四無所畏、四無礙解、大慈、大悲、大喜、大捨、十八佛不共法；不貴重無忘失法，不貴重恒住捨性；不貴重聲聞，不貴重獨覺，不貴重菩薩，不貴重如來；不貴重預流果，不貴重一來、不還、阿羅漢果；不貴重獨覺菩提；不貴重一切智，不貴重道相智、一切相智；不貴重阿耨多羅三藐三菩提；不貴重嚴淨佛土，不貴重成熟有情；不貴重多見諸佛；不貴重種諸善根。",
    "T06n0220_327:0673c03_2": "何以故？",
    "T06n0220_327:0673c04_3": "「善現！",
    "T06n0220_327:0673c04_4": "是菩薩摩訶薩達一切法與虛空等，自性、自相皆畢竟空都無所有，不見有法可生貴重，能生、所生、生時、生處、由此故生皆不可得。",
    "T06n0220_327:0673c07_5": "何以故？",
    "T06n0220_327:0673c07_6": "善現！",
    "T06n0220_327:0673c07_7": "是一切法與虛空等，性、相皆空無生義故。",
    "T06n0220_327:0673c08_8": "「善現！",
    "T06n0220_327:0673c08_9": "是菩薩摩訶薩成就無上菩提作意，常不遠離大菩提心，身四威儀往來入出，舉足下足心無散亂，行住坐臥進止威儀，所作事業皆住正念。",
    "T06n0220_327:0673c11_10": "「善現！",
    "T06n0220_327:0673c11_11": "若成就如是諸行、狀、相，當知是為不退轉菩薩摩訶薩。",
    "T06n0220_327:0673c13_0": "「復次，善現！",
    "T06n0220_327:0673c13_1": "若不退轉位菩薩摩訶薩，為欲饒益諸有情故，現處居家，方便善巧，雖現攝受五欲樂具，而於其中不生染著，皆為濟給諸有情故，謂諸有情須食與食，須飲與飲，須衣與衣，須臥具與臥具，須醫藥與醫藥，須室宅與室宅，須資財與資財，隨諸有情所求皆與，令其意願悉皆滿足。",
    "T06n0220_327:0673c19_2": "「善現！",
    "T06n0220_327:0673c19_3": "是菩薩摩訶薩自行布施波羅蜜多，亦勸他行布施波羅蜜多，恒樂稱揚行布施波羅蜜多法，歡喜讚歎行布施波羅蜜多者；自行淨戒波羅蜜多，亦勸他行淨戒波羅蜜多，恒樂稱揚行淨戒波羅蜜多法，歡喜讚歎行淨戒波羅蜜多者；自行安忍波羅蜜多，亦勸他行安忍波羅蜜多，恒樂稱揚行安忍波羅蜜多法，歡喜讚歎行安忍波羅蜜多者；自行精進波羅蜜多，亦勸他行精進波羅蜜多，恒樂稱揚行精進波羅蜜多法，歡喜讚歎行精進波羅蜜多者；自行靜慮波羅蜜多，亦勸他行靜慮波羅蜜多，恒樂稱揚行靜慮波羅蜜多法，歡喜讚歎行靜慮波羅蜜多者；自行般若波羅蜜多，亦勸他行般若波羅蜜多，恒樂稱揚行般若波羅蜜多法，歡喜讚歎行般若波羅蜜多者。",
    "T06n0220_327:0674a05_4": "「善現！",
    "T06n0220_327:0674a05_5": "是菩薩摩訶薩現處居家，以神通力或大願力攝受珍財滿贍部洲，持以供養佛、法、僧寶，及施貧乏諸有情類；以神通力或大願力，攝受珍財滿四大洲，持以供養佛、法、僧寶，及施貧乏諸有情類；以神通力或大願力，攝受珍財滿小千界，持以供養佛、法、僧寶，及施貧乏諸有情類；以神通力或大願力，攝受珍財滿中千界，持以供養佛、法、僧寶，及施貧乏諸有情類；以神通力或大願力，攝受珍財充滿三千大千世界，持以供養佛、法、僧寶，及施貧乏諸有情類。",
    "T06n0220_327:0674a16_6": "「善現！",
    "T06n0220_327:0674a16_7": "是菩薩摩訶薩雖現處居家而常修梵行，終不受用諸妙欲境，雖現攝受種種珍財，而於其中不起染著；又於攝受諸欲樂具及珍財時，終不逼迫諸有情類令生憂苦。",
    "T06n0220_327:0674a20_0": "「善現！",
    "T06n0220_327:0674a20_1": "若成就如是諸行、狀、相，當知是為不退轉菩薩摩訶薩。",
    "T06n0220_327:0674a22_0": "「復次，善現！",
    "T06n0220_327:0674a22_1": "若不退轉位菩薩摩訶薩，有執金剛藥叉神主恒隨左右密為守護，常作是念：『此菩薩摩訶薩不久當證無上菩提，願我恒隨密為守護，乃至無上正等菩提，五執金剛藥叉神眾亦隨守護時無暫捨，使人非人等皆不能損害，諸天、魔、梵及餘世間亦無有能以法破壞所發無上正等覺心。』",
    "T06n0220_327:0674a28_2": "由此因緣，是諸菩薩乃至無上正等菩提，身意泰然恒無擾亂。",
    "T06n0220_327:0674b01_3": "「善現！",
    "T06n0220_327:0674b01_4": "若成就如是諸行、狀、相，當知是為不退轉菩薩摩訶薩。",
    "T06n0220_327:0674b02_5": "「復次，善現！",
    "T06n0220_327:0674b02_6": "若不退轉位菩薩摩訶薩，世間五根常無缺減，所謂眼根、耳根、鼻根、舌根、身根；出世五根亦無缺減，所謂信根、精進根、念根、定根、慧根。",
    "T06n0220_327:0674b05_7": "「善現！",
    "T06n0220_327:0674b05_8": "是菩薩摩訶薩身支圓滿相好莊嚴，心諸功德念念增進，乃至無上正等菩提。",
    "T06n0220_327:0674b07_9": "「善現！",
    "T06n0220_327:0674b07_10": "若成就如是諸行、狀、相，當知是為不退轉菩薩摩訶薩。",
    "T06n0220_327:0674b08_11": "「復次，善現！",
    "T06n0220_327:0674b09_12": "若不退轉位菩薩摩訶薩，恒為上士不為下士。」",
    "T06n0220_327:0674b10_13": "時，具壽善現白佛言：「世尊！",
    "T06n0220_327:0674b10_14": "云何說此菩薩摩訶薩恒為上士不為下士？」",
    "T06n0220_327:0674b11_15": "佛言：「善現！",
    "T06n0220_327:0674b12_0": "是菩薩摩訶薩一切煩惱不復現前，剎那剎那功德增進，乃至無上正等菩提，於一切時心無散亂，故我說此菩薩摩訶薩恒為上士不為下士。",
    "T06n0220_327:0674b15_1": "「善現！",
    "T06n0220_327:0674b15_2": "若成就如是諸行、狀、相，當知是為不退轉菩薩摩訶薩。",
    "T06n0220_327:0674b16_3": "「復次，善現！",
    "T06n0220_327:0674b16_4": "若不退轉位菩薩摩訶薩，成就無上菩提作意，常不遠離大菩提心，為淨命故不行呪術、醫藥、占卜諸邪命事，不為名利呪諸鬼神令著男女問其凶吉，亦不呪禁男女、大小、傍生鬼等現希有事，亦不占相壽量長短、財位、男女諸善惡事，亦不懸記寒熱、豐儉、吉凶、好惡惑亂有情，亦不呪禁合和湯藥、左道療疾結好貴人，尚不染心觀視男女歡笑與語，況有餘事！",
    "T06n0220_327:0674b24_5": "何以故？",
    "T06n0220_327:0674b25_6": "善現！",
    "T06n0220_327:0674b25_7": "是菩薩摩訶薩知一切法自相皆空，自相空中不見有相，不見相故遠離種種邪命、呪術、醫藥、占相，唯求無上正等菩提，究竟利樂諸有情類。",
    "T06n0220_327:0674b28_8": "「善現！",
    "T06n0220_327:0674b28_9": "若成就如是諸行、狀、相，當知是為不退轉菩薩摩訶薩。",
    "T06n0220_327:0674b29_10": "「復次，善現！",
    "T06n0220_327:0674c01_0": "若不退轉位菩薩摩訶薩，於諸世間文章、伎藝，雖得善巧而不愛著。",
    "T06n0220_327:0674c02_1": "所以者何？",
    "T06n0220_327:0674c02_2": "善現！",
    "T06n0220_327:0674c02_3": "是菩薩摩訶薩達一切法皆畢竟空，畢竟空中世間所有文章、伎藝皆不可得。",
    "T06n0220_327:0674c04_4": "又諸世間文章、伎藝皆雜穢語邪命所攝，是故菩薩知而不為。",
    "T06n0220_327:0674c06_5": "善現！",
    "T06n0220_327:0674c06_6": "是菩薩摩訶薩於諸世俗外道書論，雖亦善知而不樂著。",
    "T06n0220_327:0674c07_7": "何以故？",
    "T06n0220_327:0674c07_8": "善現！",
    "T06n0220_327:0674c07_9": "是菩薩摩訶薩了一切法性相皆空，於此空中一切書論皆不可得。",
    "T06n0220_327:0674c09_10": "又諸世俗外道書論所說理事多有增減，於菩薩道非為隨順，皆是戲論雜穢語攝，是故菩薩知而不樂。",
    "T06n0220_327:0674c11_11": "「善現！",
    "T06n0220_327:0674c11_12": "若成就如是諸行、狀、相，當知是為不退轉菩薩摩訶薩。",
    "T06n0220_327:0674c14_0": "「復次，善現！",
    "T06n0220_327:0674c14_1": "諸不退轉位菩薩摩訶薩，復有所餘諸行、狀、相，吾當為汝分別解說，汝應諦聽，極善思惟。」",
    "T06n0220_327:0674c16_2": "善現請言：「唯然！",
    "T06n0220_327:0674c16_3": "願說！",
    "T06n0220_327:0674c16_4": "我等今者專意樂聞。」",
    "T06n0220_327:0674c17_5": "佛言：「善現！",
    "T06n0220_327:0674c17_6": "若不退轉位菩薩摩訶薩行深般若波羅蜜多，通達諸法皆無所有，常不遠離大菩提心，不樂觀察論說色蘊，不樂觀察論說受、想、行、識蘊；不樂觀察論說眼處，不樂觀察論說耳、鼻、舌、身、意處；不樂觀察論說色處，不樂觀察論說聲、香、味、觸、法處；不樂觀察論說眼界，不樂觀察論說耳、鼻、舌、身、意界；不樂觀察論說色界，不樂觀察論說聲、香、味、觸、法界；不樂觀察論說眼識界，不樂觀察論說耳、鼻、舌、身、意識界；不樂觀察論說眼觸，不樂觀察論說耳、鼻、舌、身、意觸；不樂觀察論說眼觸為緣所生諸受，不樂觀察論說耳、鼻、舌、身、意觸為緣所生諸受；不樂觀察論說地界，不樂觀察論說水、火、風、空、識界；不樂觀察論說無明，不樂觀察論說行、識、名色、六處、觸、受、愛、取、有、生、老死。",
    "T06n0220_327:0675a03_7": "何以故？",
    "T06n0220_327:0675a03_8": "善現！",
    "T06n0220_327:0675a03_9": "是菩薩摩訶薩於蘊、處、界、緣性、緣起畢竟空理，已善思惟、善通達故。",
    "T06n0220_327:0675a05_10": "「善現！",
    "T06n0220_327:0675a05_11": "是菩薩摩訶薩不樂觀察論說王事。",
    "T06n0220_327:0675a06_12": "何以故？",
    "T06n0220_327:0675a06_13": "善現！",
    "T06n0220_327:0675a06_14": "是菩薩摩訶薩善住法空，不見少法有勝有劣貴賤相故。",
    "T06n0220_327:0675a07_15": "「善現！",
    "T06n0220_327:0675a07_16": "是菩薩摩訶薩不樂觀察論說賊事。",
    "T06n0220_327:0675a08_17": "何以故？",
    "T06n0220_327:0675a08_18": "善現！",
    "T06n0220_327:0675a09_0": "是菩薩摩訶薩住自相空，不見少法有得有失與奪相故。",
    "T06n0220_327:0675a10_1": "「善現！",
    "T06n0220_327:0675a10_2": "是菩薩摩訶薩不樂觀察論說軍事。",
    "T06n0220_327:0675a11_3": "何以故？",
    "T06n0220_327:0675a11_4": "善現！",
    "T06n0220_327:0675a11_5": "是菩薩摩訶薩住本性空，不見諸法有多有少聚散相故。",
    "T06n0220_327:0675a12_6": "「善現！",
    "T06n0220_327:0675a12_7": "是菩薩摩訶薩不樂觀察論說鬪事。",
    "T06n0220_327:0675a13_8": "何以故？",
    "T06n0220_327:0675a13_9": "善現！",
    "T06n0220_327:0675a14_10": "是菩薩摩訶薩善住真如，不見少法有強有弱愛恚相故。",
    "T06n0220_327:0675a15_11": "「善現！",
    "T06n0220_327:0675a15_12": "是菩薩摩訶薩不樂觀察論說男女。",
    "T06n0220_327:0675a16_13": "何以故？",
    "T06n0220_327:0675a16_14": "善現！",
    "T06n0220_327:0675a16_15": "是菩薩摩訶薩住諸法空，不見少法有好有醜愛憎相故。",
    "T06n0220_327:0675a17_16": "「善現！",
    "T06n0220_327:0675a18_0": "是菩薩摩訶薩不樂觀察論說聚落。",
    "T06n0220_327:0675a18_1": "何以故？",
    "T06n0220_327:0675a19_0": "善現！",
    "T06n0220_327:0675a19_1": "是菩薩摩訶薩住法實性，不見少法有增有減集散相故。",
    "T06n0220_327:0675a20_2": "「善現！",
    "T06n0220_327:0675a20_3": "是菩薩摩訶薩不樂觀察論說城邑。",
    "T06n0220_327:0675a21_4": "何以故？",
    "T06n0220_327:0675a21_5": "善現！",
    "T06n0220_327:0675a21_6": "是菩薩摩訶薩住虛空界，不見諸法有勝有負好惡相故。",
    "T06n0220_327:0675a22_7": "「善現！",
    "T06n0220_327:0675a23_8": "是菩薩摩訶薩不樂觀察論說國土。",
    "T06n0220_327:0675a23_9": "何以故？",
    "T06n0220_327:0675a24_10": "善現！",
    "T06n0220_327:0675a24_11": "是菩薩摩訶薩安住實際，不見諸法有屬不屬此彼相故。",
    "T06n0220_327:0675a25_12": "「善現！",
    "T06n0220_327:0675a25_13": "是菩薩摩訶薩不樂觀察論說諸相。",
    "T06n0220_327:0675a26_14": "何以故？",
    "T06n0220_327:0675a26_15": "善現！",
    "T06n0220_327:0675a26_16": "是菩薩摩訶薩安住無相，不見諸法有增有減差別相故。",
    "T06n0220_327:0675a28_17": "「善現！",
    "T06n0220_327:0675a28_18": "是菩薩摩訶薩不樂觀察論說是我、有情、命者、生者、養者、士夫、補特伽羅、意生、儒童、作者、受者、知者、見者。",
    "T06n0220_327:0675a30_19": "何以故？",
    "T06n0220_327:0675a30_20": "善現！",
    "T06n0220_327:0675a30_21": "是菩薩摩訶薩住畢竟空，都不見我乃至見者若有若無差別相故。",
    "T06n0220_327:0675b02_22": "「善現！",
    "T06n0220_327:0675b02_23": "是菩薩摩訶薩不樂觀察論說世間如是等事，但樂觀察論說般若波羅蜜多。",
    "T06n0220_327:0675b04_24": "何以故？",
    "T06n0220_327:0675b04_25": "善現！",
    "T06n0220_327:0675b04_26": "甚深般若波羅蜜多遠離眾相，能證無上大菩提故。",
    "T06n0220_327:0675b05_27": "「善現！",
    "T06n0220_327:0675b05_28": "是菩薩摩訶薩常不遠離一切智智相應作意，修行布施波羅蜜多離慳貪事，修行淨戒波羅蜜多離破戒事，修行安忍波羅蜜多離忿諍事，修行精進波羅蜜多離懈怠事，修行靜慮波羅蜜多離散亂事，修行般若波羅蜜多離愚癡事。",
    "T06n0220_327:0675b11_29": "「善現！",
    "T06n0220_327:0675b11_30": "是菩薩摩訶薩雖住一切法空，而愛樂正法不樂非法，雖住不可得空，而常稱讚不壞法性饒益有情，雖住真如、法界而愛善友不樂惡友。",
    "T06n0220_327:0675b14_31": "言善友者，謂諸如來、應、正等覺及諸菩薩摩訶薩眾。",
    "T06n0220_327:0675b15_32": "若諸聲聞、獨覺乘等，能善教化安立有情，令趣無上正等菩提亦名善友。",
    "T06n0220_327:0675b17_33": "「善現！",
    "T06n0220_327:0675b17_34": "是菩薩摩訶薩為聽法故常樂見佛，若聞如來、應、正等覺在餘世界現說正法，即以願力往生彼界，恭敬供養聽受正法。",
    "T06n0220_327:0675b19_35": "「善現！",
    "T06n0220_327:0675b20_36": "是菩薩摩訶薩若晝若夜常不遠離念佛作意，常不遠離聞法作意。",
    "T06n0220_327:0675b21_37": "由此因緣，隨諸國土有諸如來、應、正等覺現說正法，即乘願力往彼受生，或乘神通而往聽法。",
    "T06n0220_327:0675b23_38": "由是因緣，此諸菩薩生生之處常不離佛，恒聞正法無間無斷。",
    "T06n0220_327:0675b25_39": "「善現！",
    "T06n0220_327:0675b25_40": "是菩薩摩訶薩常為利樂諸有情故，雖能現起靜慮、無色諸甚深定，而巧方便起欲界心，教諸有情十善業道，亦隨願力現生欲界有佛國土。",
    "T06n0220_327:0675b28_41": "「善現！",
    "T06n0220_327:0675b28_42": "若成就如是諸行、狀、相，當知是為不退轉菩薩摩訶薩。",
    "T06n0220_327:0675c01_0": "「復次，善現！",
    "T06n0220_327:0675c01_1": "若不退轉位菩薩摩訶薩，常修布施波羅蜜多，常修淨戒、安忍、精進、靜慮、般若波羅蜜多。",
    "T06n0220_327:0675c03_2": "「善現！",
    "T06n0220_327:0675c03_3": "是菩薩摩訶薩常住內空，常住外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空。",
    "T06n0220_327:0675c07_4": "「善現！",
    "T06n0220_327:0675c07_5": "是菩薩摩訶薩常住真如，常住法界、法性、不虛妄性、不變異性、平等性、離生性、法定、法住、實際、虛空界、不思議界。",
    "T06n0220_327:0675c09_6": "「善現！",
    "T06n0220_327:0675c09_7": "是菩薩摩訶薩常修四念住，常修四正斷、四神足、五根、五力、七等覺支、八聖道支。",
    "T06n0220_327:0675c11_8": "「善現！",
    "T06n0220_327:0675c11_9": "是菩薩摩訶薩常住苦聖諦，常住集、滅、道聖諦。",
    "T06n0220_327:0675c12_10": "「善現！",
    "T06n0220_327:0675c13_0": "是菩薩摩訶薩常修四靜慮，常修四無量、四無色定。",
    "T06n0220_327:0675c14_1": "「善現！",
    "T06n0220_327:0675c14_2": "是菩薩摩訶薩常修八解脫，常修八勝處、九次第定、十遍處。",
    "T06n0220_327:0675c15_3": "「善現！",
    "T06n0220_327:0675c15_4": "是菩薩摩訶薩常修空解脫門，常修無相、無願解脫門。",
    "T06n0220_327:0675c16_5": "「善現！",
    "T06n0220_327:0675c17_6": "是菩薩摩訶薩常修五眼，常修六神通。",
    "T06n0220_327:0675c17_7": "「善現！",
    "T06n0220_327:0675c18_8": "是菩薩摩訶薩常修三摩地門，常修陀羅尼門。",
    "T06n0220_327:0675c19_9": "「善現！",
    "T06n0220_327:0675c19_10": "是菩薩摩訶薩常修佛十力，常修四無所畏、四無礙解、大慈、大悲、大喜、大捨、十八佛不共法。",
    "T06n0220_327:0675c21_11": "「善現！",
    "T06n0220_327:0675c21_12": "是菩薩摩訶薩常修一切智，常修道相智、一切相智。",
    "T06n0220_327:0675c22_13": "「善現！",
    "T06n0220_327:0675c22_14": "是菩薩摩訶薩常於自地不起疑惑，不作是念：『我是不退轉、我非不退轉。』",
    "T06n0220_327:0675c24_15": "何以故？",
    "T06n0220_327:0675c24_16": "善現！",
    "T06n0220_327:0675c24_17": "是菩薩摩訶薩不見少法可於無上正等菩提說有退轉，亦不見少法可於無上正等菩提說無退轉。",
    "T06n0220_327:0675c26_18": "「善現！",
    "T06n0220_327:0675c26_19": "是菩薩摩訶薩於自地法無惑無疑。",
    "T06n0220_327:0675c27_20": "何以故？",
    "T06n0220_327:0675c27_21": "善現！",
    "T06n0220_327:0675c28_22": "是菩薩摩訶薩於自地法已善了知、善通達故。",
    "T06n0220_327:0675c29_23": "善現！",
    "T06n0220_327:0675c29_24": "如預流者住預流果，於自果法無惑無疑；一來、不還、阿羅漢、獨覺各住自果，於自果法亦無惑無疑。",
    "T06n0220_327:0676a02_25": "是菩薩摩訶薩亦復如是，於自所住不退轉地所攝諸法，現知現見無惑無疑。",
    "T06n0220_327:0676a04_26": "「善現！",
    "T06n0220_327:0676a04_27": "是不退轉地菩薩摩訶薩，住此地中嚴淨佛土、成熟有情、修諸功德，有魔事起即能覺知，不隨魔事勢力而轉，善能摧滅種種魔事，令不障礙所修功德。",
    "T06n0220_327:0676a07_28": "善現！",
    "T06n0220_327:0676a07_29": "譬如造作無間業者，彼無間心恒常隨逐，乃至命終亦不能捨。",
    "T06n0220_327:0676a09_30": "何以故？",
    "T06n0220_327:0676a09_31": "善現！",
    "T06n0220_327:0676a09_32": "彼能等起無間業纏增上勢力恒常隨轉，乃至命盡亦不能伏，設有餘心不能遮礙。",
    "T06n0220_327:0676a11_33": "善現！",
    "T06n0220_327:0676a11_34": "是不退轉位菩薩摩訶薩亦復如是安住自地，其心不動無所分別，世間天、人、阿素洛等皆不能轉。",
    "T06n0220_327:0676a13_35": "所以者何？",
    "T06n0220_327:0676a14_0": "是菩薩摩訶薩其心堅固，超諸世間天、人、魔、梵、阿素洛等，已入菩薩正性離生住不退地，已得菩薩殊勝神通，成熟有情、嚴淨佛土，從一佛國至一佛國，供養恭敬、尊重讚嘆諸佛世尊聽聞正法，於諸佛所植諸善根，請問菩薩所學法義。",
    "T06n0220_327:0676a19_1": "「善現！",
    "T06n0220_327:0676a19_2": "是菩薩摩訶薩安住自地，有魔事起即能覺知，終不隨順魔事而轉，以善巧力集諸魔事，置實際中方便除滅，於自地法無惑無疑。",
    "T06n0220_327:0676a22_3": "何以故？",
    "T06n0220_327:0676a22_4": "善現！",
    "T06n0220_327:0676a22_5": "是菩薩摩訶薩知一切法皆入實際，通達實際非一非多，於實際中無所分別；以於實際無惑無疑，於自地法亦無猶豫。",
    "T06n0220_327:0676a25_6": "「善現！",
    "T06n0220_327:0676a25_7": "是菩薩摩訶薩設轉受生，亦於實際無復退轉趣向聲聞或獨覺地。",
    "T06n0220_327:0676a26_8": "何以故？",
    "T06n0220_327:0676a27_9": "善現！",
    "T06n0220_327:0676a27_10": "是菩薩摩訶薩知一切法自相皆空，於此空中不見有法若生若滅、若染若淨。",
    "T06n0220_327:0676a29_0": "「善現！",
    "T06n0220_327:0676a29_1": "是菩薩摩訶薩乃至轉身，亦不疑我當得無上正等菩提為不當得。",
    "T06n0220_327:0676b01_2": "何以故？",
    "T06n0220_327:0676b01_3": "善現！",
    "T06n0220_327:0676b01_4": "是菩薩摩訶薩通達諸法皆自相空，即是無上正等菩提。",
    "T06n0220_327:0676b03_5": "「善現！",
    "T06n0220_327:0676b03_6": "是菩薩摩訶薩安住自地不隨他緣，於自地法無能壞者。",
    "T06n0220_327:0676b04_7": "所以者何？",
    "T06n0220_327:0676b04_8": "善現！",
    "T06n0220_327:0676b05_9": "是菩薩摩訶薩成就無動無退轉智，一切惡緣不能傾動。",
    "T06n0220_327:0676b06_10": "「善現！",
    "T06n0220_327:0676b06_11": "若成就如是諸行、狀、相，當知是為不退轉菩薩摩訶薩。",
    "T06n0220_327:0676b08_0": "「復次，善現！",
    "T06n0220_327:0676b08_1": "若不退轉位菩薩摩訶薩，設有惡魔作佛形像來至其所，作如是言：『汝今應求阿羅漢果，永盡諸漏證般涅槃。",
    "T06n0220_327:0676b10_2": "汝未堪受大菩提記，亦未證得無生法忍，汝今未有不退轉地諸行、狀、相，如來不應授汝無上大菩提記，要有具足不退轉地諸行、狀、相，是菩薩摩訶薩乃可蒙佛授與無上大菩提記。』",
    "T06n0220_327:0676b14_3": "善現！",
    "T06n0220_327:0676b14_4": "是不退轉位菩薩摩訶薩，聞彼語已心無變異，不驚、不怖、不退、不沒。",
    "T06n0220_327:0676b16_5": "善現！",
    "T06n0220_327:0676b16_6": "是菩薩摩訶薩應自證知：『我於過去諸如來所，必已受得大菩提記。",
    "T06n0220_327:0676b18_7": "所以者何？",
    "T06n0220_327:0676b18_8": "菩薩成就如是勝法，定蒙諸佛授菩提記，我已成就如是勝法，云何諸佛不授我記？",
    "T06n0220_327:0676b20_9": "故我過去於諸佛所，必已受得大菩提記。』",
    "T06n0220_327:0676b21_10": "「善現！",
    "T06n0220_327:0676b21_11": "是菩薩摩訶薩設有惡魔或魔使者作佛形像，來授菩薩聲聞地記，或授菩薩獨覺地記，謂菩薩言：『咄哉！",
    "T06n0220_327:0676b23_12": "男子！",
    "T06n0220_327:0676b23_13": "何用無上正等菩提，生死輪迴久受大苦，宜自速證無餘涅槃，永離生死畢竟安樂！』",
    "T06n0220_327:0676b25_14": "善現！",
    "T06n0220_327:0676b25_15": "是菩薩摩訶薩聞彼語已作如是念：『此定惡魔或魔使者，詐現佛像擾亂我心，授我聲聞、獨覺地記，令退無上正等菩提。",
    "T06n0220_327:0676b28_16": "所以者何？",
    "T06n0220_327:0676b28_17": "定無諸佛教諸菩薩趣向聲聞及獨覺地，棄捨無上正等菩提。』",
    "T06n0220_327:0676c01_18": "「善現！",
    "T06n0220_327:0676c01_19": "是菩薩摩訶薩設有惡魔或魔使者詐現佛像，語菩薩言：『汝所受持大乘經典非佛所說，亦非如來弟子所說，是諸惡魔或諸外道為誑惑汝作如是說，汝今不應受持、讀誦。』",
    "T06n0220_327:0676c05_0": "善現！",
    "T06n0220_327:0676c05_1": "是菩薩摩訶薩聞彼語已，便作是念：『此定惡魔或魔眷屬，令我厭捨無上菩提，故說大乘甚深經典非佛所說，亦非如來弟子所說。",
    "T06n0220_327:0676c08_2": "所以者何？",
    "T06n0220_327:0676c08_3": "離此經典能證無上正等菩提，必無是處。』",
    "T06n0220_327:0676c09_4": "「善現！",
    "T06n0220_327:0676c09_5": "是菩薩摩訶薩當知已住不退轉地，過去如來、應、正等覺久已授彼大菩提記。",
    "T06n0220_327:0676c11_6": "何以故？",
    "T06n0220_327:0676c11_7": "善現！",
    "T06n0220_327:0676c11_8": "是菩薩摩訶薩具足成就不退轉地諸行、狀、相，若菩薩摩訶薩成就如是諸行、狀、相，當知已受大菩提記，必已安住不退轉地。",
    "T06n0220_327:0676c14_9": "「善現！",
    "T06n0220_327:0676c14_10": "若成就如是諸行、狀、相，當知是為不退轉菩薩摩訶薩。",
    "T06n0220_327:0676c16_0": "「復次，善現！",
    "T06n0220_327:0676c16_1": "若不退轉位菩薩摩訶薩，行深般若波羅蜜多時，護持正法不惜身命，常作是念：『我寧棄捨財寶、親屬及自身命，終不棄捨諸佛正法。",
    "T06n0220_327:0676c19_2": "所以者何？",
    "T06n0220_327:0676c19_3": "財寶、親屬及自身命，生生恒有甚為易得，諸佛正法百千俱胝那庾多劫乃得一遇，遇已長夜獲大利樂。』",
    "T06n0220_327:0676c21_4": "「善現！",
    "T06n0220_327:0676c21_5": "是菩薩摩訶薩護正法時，作如是念：『我不為護一佛、二佛乃至百千諸佛正法，普為護持十方三世諸佛正法令不虧損。』」",
    "T06n0220_327:0676c24_6": "時，具壽善現白佛言：「世尊！",
    "T06n0220_327:0676c25_7": "何等名為諸佛正法？",
    "T06n0220_327:0676c25_8": "是菩薩摩訶薩云何護持不惜身命？」",
    "T06n0220_327:0676c26_9": "佛言：「善現！",
    "T06n0220_327:0676c26_10": "一切如來、應、正等覺，為諸菩薩所說法空，如是名為諸佛正法。",
    "T06n0220_327:0676c28_11": "有愚癡類誹謗毀訾，言此非法、非毘奈耶、非天人師所說聖教，修行此法不得菩提，不證涅槃寂靜安樂。",
    "T06n0220_327:0677a01_12": "「善現！",
    "T06n0220_327:0677a01_13": "是菩薩摩訶薩護持此法不惜身命，恒作是念：『如來所說一切法空，是諸有情所歸依處，菩薩修學速證無上正等菩提，拔諸有情生老病死憂悲苦惱，令得畢竟安樂涅槃，故應護持不惜身命。』",
    "T06n0220_327:0677a05_14": "又作是念：『我亦墮在未來佛數，佛已授我大菩提記，由此因緣，諸佛正法即是我法，我應護持不惜身命，我未來世得作佛時，亦當說此諸法空故。』",
    "T06n0220_327:0677a09_15": "善現！",
    "T06n0220_327:0677a09_16": "是菩薩摩訶薩見此義利，護持如來所說正法不惜身命。",
    "T06n0220_327:0677a10_17": "「善現！",
    "T06n0220_327:0677a10_18": "若成就如是諸行、狀、相，當知是為不退轉菩薩摩訶薩。",
    "T06n0220_327:0677a11_19": "「復次，善現！",
    "T06n0220_327:0677a12_20": "若不退轉位菩薩摩訶薩，聞諸如來、應、正等覺所說正法無惑無疑，聞已受持終不忘失，乃至無上正等菩提。",
    "T06n0220_327:0677a14_21": "所以者何？",
    "T06n0220_327:0677a14_22": "是諸菩薩已善證得陀羅尼故。」",
    "T06n0220_327:0677a15_23": "時，具壽善現白佛言：「世尊！",
    "T06n0220_327:0677a16_24": "是菩薩摩訶薩已得何等陀羅尼故，聞諸如來、應、正等覺所說契經，皆不忘失無惑無疑？」",
    "T06n0220_327:0677a18_25": "佛言：「善現！",
    "T06n0220_327:0677a18_26": "是菩薩摩訶薩已得字藏陀羅尼、海印陀羅尼、蓮華眾藏陀羅尼等故，聞諸如來、應、正等覺所說契經，皆不忘失無惑無疑。」",
    "T06n0220_327:0677a21_27": "爾時，具壽善現復白佛言：「世尊！",
    "T06n0220_327:0677a21_28": "是菩薩摩訶薩但聞如來、應、正等覺所說正法無惑無疑，聞已受持能不忘失，乃至無上正等菩提？",
    "T06n0220_327:0677a24_29": "為聞聲聞、獨覺、菩薩、天、龍、藥叉、阿素洛、揭路荼、緊捺洛、莫呼洛伽、人非人等所說正法，亦能於彼無惑無疑，聞已受持終不忘失，乃至證得大菩提耶？」",
    "T06n0220_327:0677a27_30": "佛言：「善現！",
    "T06n0220_327:0677a27_31": "是菩薩摩訶薩普聞一切有情之類所有言音文字義理，悉能解了無惑無疑，窮未來際無有忘失。",
    "T06n0220_327:0677a29_32": "所以者何？",
    "T06n0220_327:0677b01_33": "已得字藏陀羅尼等，任持所說令不忘故。",
    "T06n0220_327:0677b02_34": "「善現！",
    "T06n0220_327:0677b02_35": "若成就如是諸行、狀、相，當知是為不退轉菩薩摩訶薩。」",
    "T06n0220_327:0677b04_0": "大般若波羅蜜多經卷第三百二十七"
}