[
    {
        "source_sentence": "蓮華面經卷下",
        "from": "T12n0386_002:1074a02_0",
        "context_with_next_sentence": true
    },
    {
        "source_sentence": "隨天竺三藏那連提耶舍譯",
        "from": "T12n0386_002:1074a04_0",
        "context_with_next_sentence": true
    },
    {
        "source_sentence": "爾時，世尊離菩提樹。毘沙門王共百萬億夜",
        "from": "T12n0386_002:1074a05_0",
        "context_with_next_sentence": true
    },
    {
        "source_sentence": "叉之眾，同時舉聲悲啼雨淚以手抆淚，而說偈言：",
        "from": "T12n0386_002:1074a07_2",
        "context_with_next_sentence": true
    },
    {
        "source_sentence": "「如來容色甚微妙，　　超勝眾生無比者；",
        "from": "T12n0386_002:1074a08_18",
        "context_with_next_sentence": true
    },
    {
        "source_sentence": "如是莊嚴殊特身，　　不久之間當滅度。",
        "from": "T12n0386_002:1074a09_17",
        "context_with_next_sentence": true
    },
    {
        "source_sentence": "」爾時，帝釋天王復與百千億三十三天眾，同時舉聲悲泣雨淚以手抆淚，而說偈言：",
        "from": "T12n0386_002:1074a11_16",
        "context_with_next_sentence": true
    },
    {
        "source_sentence": "「如來面相正圓滿，　　形色殊勝於日月；",
        "from": "T12n0386_002:1074a12_18",
        "context_with_next_sentence": true
    },
    {
        "source_sentence": "一切人天應供者，　　我等不復得瞻見。",
        "from": "T12n0386_002:1074a13_17",
        "context_with_next_sentence": true
    },
    {
        "source_sentence": "」爾時，須焰摩天王與百萬億須焰摩天眾，同時舉聲悲泣雨淚以手抆淚而說偈言：",
        "from": "T12n0386_002:1074a15_15",
        "context_with_next_sentence": true
    },
    {
        "source_sentence": "「人中精進最雄猛，　　威力能破諸魔軍；",
        "from": "T12n0386_002:1074a16_18",
        "context_with_next_sentence": true
    },
    {
        "source_sentence": "苷蔗種中釋師子，　　今為無常所食噉。",
        "from": "T12n0386_002:1074a17_17",
        "context_with_next_sentence": true
    },
    {
        "source_sentence": "」爾時，刪兜率陀天復與百萬億刪兜率陀天眾，同時舉聲悲泣雨淚以手抆淚，而說偈言：",
        "from": "T12n0386_002:1074a19_19",
        "context_with_next_sentence": true
    },
    {
        "source_sentence": "「見者無厭如藥王，　　出世猶如大明燈；",
        "from": "T12n0386_002:1074a20_18",
        "context_with_next_sentence": true
    },
    {
        "source_sentence": "如是智眼今滅度，　　世間當復皆闇冥。",
        "from": "T12n0386_002:1074a21_17",
        "context_with_next_sentence": true
    },
    {
        "source_sentence": "」是時，化樂天王復與百萬億化樂天眾，同時舉聲悲泣雨淚以手抆淚，而說偈言：",
        "from": "T12n0386_002:1074a23_15",
        "context_with_next_sentence": true
    },
    {
        "source_sentence": "「安步不動勝師子，　　面貌圓滿過月形；",
        "from": "T12n0386_002:1074a24_18",
        "context_with_next_sentence": true
    },
    {
        "source_sentence": "更不履行於此地，　　千輻相跡不復見。",
        "from": "T12n0386_002:1074a25_17",
        "context_with_next_sentence": true
    },
    {
        "source_sentence": "」是時，魔王他化自在天王，心大歡喜安隱快樂，復與百萬億他化自在天眾，疾至佛所合掌向佛。",
        "from": "T12n0386_002:1074a28_3",
        "context_with_next_sentence": true
    },
    {
        "source_sentence": "而說偈言：",
        "from": "T12n0386_002:1074a28_8",
        "context_with_next_sentence": true
    },
    {
        "source_sentence": "「諸惡眾生已調伏，　　大麁獷盡永無餘；",
        "from": "T12n0386_002:1074a29_18",
        "context_with_next_sentence": true
    },
    {
        "source_sentence": "何故猶住於世間，　　唯願如來速涅槃。",
        "from": "T12n0386_002:1074b01_17",
        "context_with_next_sentence": true
    },
    {
        "source_sentence": "」是時，大梵天王瞋彼魔王，作如是言：",
        "from": "T12n0386_002:1074b02_16",
        "context_with_next_sentence": true
    },
    {
        "source_sentence": "「咄哉！",
        "from": "T12n0386_002:1074b02_20",
        "context_with_next_sentence": true
    },
    {
        "source_sentence": "魔王大惡眾生。",
        "from": "T12n0386_002:1074b03_5",
        "context_with_next_sentence": true
    },
    {
        "source_sentence": "諸佛如來是最勝寶，汝今云何欲令世尊速入涅槃？",
        "from": "T12n0386_002:1074b04_8",
        "context_with_next_sentence": true
    },
    {
        "source_sentence": "」爾時，大梵天王復與百萬億諸梵天眾，同時舉聲悲泣雨淚以手抆淚，而說偈言：",
        "from": "T12n0386_002:1074b06_6",
        "context_with_next_sentence": true
    },
    {
        "source_sentence": "「於此現在及未來，　　梵天世界餘天處；",
        "from": "T12n0386_002:1074b07_18",
        "context_with_next_sentence": true
    },
    {
        "source_sentence": "初未曾見如佛身，　　清淨滿足端嚴面。",
        "from": "T12n0386_002:1074b08_17",
        "context_with_next_sentence": true
    },
    {
        "source_sentence": "」爾時，毘摩質多阿修羅王復與百萬億阿修羅眾，同時舉聲悲泣雨淚以手抆淚，而說偈言：",
        "from": "T12n0386_002:1074b11_1",
        "context_with_next_sentence": true
    },
    {
        "source_sentence": "「佛色功德無有量，　　無有能盡其邊際；",
        "from": "T12n0386_002:1074b12_18",
        "context_with_next_sentence": true
    },
    {
        "source_sentence": "利益修羅及餘趣，　　今若滅度世間空。",
        "from": "T12n0386_002:1074b13_17",
        "context_with_next_sentence": true
    },
    {
        "source_sentence": "」是時，娑伽羅龍王與百萬億諸龍眾等，同時舉聲悲泣雨淚以手抆淚，而說偈言：",
        "from": "T12n0386_002:1074b15_15",
        "context_with_next_sentence": true
    },
    {
        "source_sentence": "「伊羅鉢象數滿千，　　不比如來一節力；",
        "from": "T12n0386_002:1074b16_18",
        "context_with_next_sentence": true
    },
    {
        "source_sentence": "如是大力雄猛者，　　今為無常所破壞。",
        "from": "T12n0386_002:1074b17_17",
        "context_with_next_sentence": true
    },
    {
        "source_sentence": "」是時，毘留勒叉天王與百萬億鳩槃荼眾，同時舉聲悲泣雨淚以手抆淚，而說偈言：",
        "from": "T12n0386_002:1074b19_16",
        "context_with_next_sentence": true
    },
    {
        "source_sentence": "「南無大覺妙蓮花，　　從彼清淨戒池生；",
        "from": "T12n0386_002:1074b20_18",
        "context_with_next_sentence": true
    },
    {
        "source_sentence": "示現無常不久相，　　今當傾墜永寂滅。",
        "from": "T12n0386_002:1074b21_17",
        "context_with_next_sentence": true
    },
    {
        "source_sentence": "」是時，毘留博叉天王與百萬億諸龍眾等，同時舉聲悲泣雨淚以手抆淚，而說偈言：",
        "from": "T12n0386_002:1074b23_16",
        "context_with_next_sentence": true
    },
    {
        "source_sentence": "「如來面形如滿月，　　光明照曜猶日輪；",
        "from": "T12n0386_002:1074b24_18",
        "context_with_next_sentence": true
    },
    {
        "source_sentence": "如是不久住於世，　　示為無常所吞食。",
        "from": "T12n0386_002:1074b25_17",
        "context_with_next_sentence": true
    },
    {
        "source_sentence": "」是時，毘沙門天王與百萬億夜叉眾，同時舉聲悲泣雨淚以手抆淚，而說偈言：",
        "from": "T12n0386_002:1074b27_14",
        "context_with_next_sentence": true
    },
    {
        "source_sentence": "「佛身金色最殊妙，　　三十二相自莊嚴；",
        "from": "T12n0386_002:1074b28_18",
        "context_with_next_sentence": true
    },
    {
        "source_sentence": "不久當為無常力，　　破壞清淨大牟尼。",
        "from": "T12n0386_002:1074b29_17",
        "context_with_next_sentence": true
    },
    {
        "source_sentence": "」爾時，提頭賴吒天王與百萬億龍眾，同時舉聲悲泣雨淚以手抆淚，而說偈言：",
        "from": "T12n0386_002:1074c02_14",
        "context_with_next_sentence": true
    },
    {
        "source_sentence": "「如來身色甚希有，　　於三界中無有比；",
        "from": "T12n0386_002:1074c03_18",
        "context_with_next_sentence": true
    },
    {
        "source_sentence": "如是不久當滅度，　　為彼無常之所羂。",
        "from": "T12n0386_002:1074c04_17",
        "context_with_next_sentence": true
    },
    {
        "source_sentence": "」爾時，大夜叉將名般脂迦與百萬億夜叉眾等，同時舉聲悲泣雨淚以手抆淚，而說偈言：",
        "from": "T12n0386_002:1074c06_19",
        "context_with_next_sentence": true
    },
    {
        "source_sentence": "「佛聲殊勝踰梵天，　　出過迦陵頻伽聲；",
        "from": "T12n0386_002:1074c07_18",
        "context_with_next_sentence": true
    },
    {
        "source_sentence": "如來不久當涅槃，　　不復更聞甘露法。",
        "from": "T12n0386_002:1074c08_17",
        "context_with_next_sentence": true
    },
    {
        "source_sentence": "」爾時，夜叉大將名般遮羅與百萬億夜叉眾等，同時舉聲悲泣雨淚以手抆淚，而說偈言：",
        "from": "T12n0386_002:1074c10_19",
        "context_with_next_sentence": true
    },
    {
        "source_sentence": "「世尊金色光明身，　　功德莊嚴滿月面；",
        "from": "T12n0386_002:1074c11_18",
        "context_with_next_sentence": true
    },
    {
        "source_sentence": "眉間白毫殊特相，　　我今最後歸命禮。",
        "from": "T12n0386_002:1074c12_17",
        "context_with_next_sentence": true
    },
    {
        "source_sentence": "」爾時，大夜叉將摩尼跋陀羅與百萬億夜叉眾等，同時舉聲悲泣雨淚以手抆淚，而說偈言：",
        "from": "T12n0386_002:1074c15_1",
        "context_with_next_sentence": true
    },
    {
        "source_sentence": "「三十有二上妙相，　　八十種好自莊嚴；",
        "from": "T12n0386_002:1074c16_18",
        "context_with_next_sentence": true
    },
    {
        "source_sentence": "當為無常金剛主，　　摧碎大聖牟尼尊。",
        "from": "T12n0386_002:1074c17_17",
        "context_with_next_sentence": true
    },
    {
        "source_sentence": "」爾時，大夜叉將富那跋陀與百萬億夜叉眾等，同時舉聲悲泣雨淚以手抆淚，而說偈言：",
        "from": "T12n0386_002:1074c19_19",
        "context_with_next_sentence": true
    },
    {
        "source_sentence": "「過去世中一切佛，　　及以未來諸世尊；",
        "from": "T12n0386_002:1074c20_18",
        "context_with_next_sentence": true
    },
    {
        "source_sentence": "大力釋種師子王，　　無常師子之所害。",
        "from": "T12n0386_002:1074c21_17",
        "context_with_next_sentence": true
    },
    {
        "source_sentence": "」是時，大夜叉將摩俟利地迦與百萬億夜叉眾等，同時舉聲悲泣雨淚以手抆淚，而說偈言：",
        "from": "T12n0386_002:1074c24_1",
        "context_with_next_sentence": true
    },
    {
        "source_sentence": "「我今最後見牟尼，　　於是不復更奉覲；",
        "from": "T12n0386_002:1074c25_18",
        "context_with_next_sentence": true
    },
    {
        "source_sentence": "最後禮佛千輻輪，　　丘墟悉平脚足者。",
        "from": "T12n0386_002:1074c26_17",
        "context_with_next_sentence": true
    },
    {
        "source_sentence": "」是時，大夜叉將佉陀羅迦與百萬億夜叉眾等，同時舉聲悲泣雨淚以手抆淚，而說偈言：",
        "from": "T12n0386_002:1074c28_19",
        "context_with_next_sentence": true
    },
    {
        "source_sentence": "「咄哉大惡無常相，　　破壞一切諸眾生；",
        "from": "T12n0386_002:1074c29_18",
        "context_with_next_sentence": true
    },
    {
        "source_sentence": "如是眾生無上寶，　　亦入寂滅不久住。",
        "from": "T12n0386_002:1075a01_17",
        "context_with_next_sentence": true
    },
    {
        "source_sentence": "」是時，大夜叉將名金毘羅與百萬億夜叉眾等，同時舉聲悲泣雨淚以手抆淚，而說偈言：",
        "from": "T12n0386_002:1075a03_19",
        "context_with_next_sentence": true
    },
    {
        "source_sentence": "「我今歸依禮佛樹，　　生於持戒大地中；",
        "from": "T12n0386_002:1075a04_18",
        "context_with_next_sentence": true
    },
    {
        "source_sentence": "乃為無常之斧鉞，　　不久斫倒大牟尼。",
        "from": "T12n0386_002:1075a05_17",
        "context_with_next_sentence": true
    },
    {
        "source_sentence": "」爾時，大夜叉將娑多姞利與百萬億夜叉眾，悲泣雨淚以手抆淚，而說偈言：",
        "from": "T12n0386_002:1075a07_13",
        "context_with_next_sentence": true
    },
    {
        "source_sentence": "「眉間白毫相，　　照曜如月輪；",
        "from": "T12n0386_002:1075a08_14",
        "context_with_next_sentence": true
    },
    {
        "source_sentence": "目淨如青蓮，　　希有不復見。",
        "from": "T12n0386_002:1075a09_13",
        "context_with_next_sentence": true
    },
    {
        "source_sentence": "」爾時，地神天與百萬億夜叉眾，悲泣雨淚以手抆淚，而說偈言：",
        "from": "T12n0386_002:1075a11_8",
        "context_with_next_sentence": true
    },
    {
        "source_sentence": "「我今禮雄猛，　　人中最殊勝；",
        "from": "T12n0386_002:1075a12_14",
        "context_with_next_sentence": true
    },
    {
        "source_sentence": "兩足中最上，　　南無大牟尼。",
        "from": "T12n0386_002:1075a13_13",
        "context_with_next_sentence": true
    },
    {
        "source_sentence": "」爾時，菩提樹天悲泣雨淚以手抆淚，而說偈言：",
        "from": "T12n0386_002:1075a15_1",
        "context_with_next_sentence": true
    },
    {
        "source_sentence": "「此處破魔王，　　及破魔眷屬；",
        "from": "T12n0386_002:1075a16_14",
        "context_with_next_sentence": true
    },
    {
        "source_sentence": "大牟尼不久，　　無常魔所滅。",
        "from": "T12n0386_002:1075a17_13",
        "context_with_next_sentence": true
    },
    {
        "source_sentence": "」爾時，祇林神悲泣雨淚以手抆淚，而說偈言：",
        "from": "T12n0386_002:1075a18_19",
        "context_with_next_sentence": true
    },
    {
        "source_sentence": "「祇神林當空，　　竹林亦如是；",
        "from": "T12n0386_002:1075a19_14",
        "context_with_next_sentence": true
    },
    {
        "source_sentence": "無常坑極深，　　如來入不現。",
        "from": "T12n0386_002:1075a20_13",
        "context_with_next_sentence": true
    },
    {
        "source_sentence": "」爾時，金剛密迹與百萬億夜叉眾，悲泣雨淚以手抆淚，而說偈言：",
        "from": "T12n0386_002:1075a22_9",
        "context_with_next_sentence": true
    },
    {
        "source_sentence": "「如是最勝城，　　亦是大豐地；",
        "from": "T12n0386_002:1075a23_14",
        "context_with_next_sentence": true
    },
    {
        "source_sentence": "捨釋迦種姓，　　當向何方所。",
        "from": "T12n0386_002:1075a24_13",
        "context_with_next_sentence": true
    },
    {
        "source_sentence": "」爾時，藍毘尼林神悲泣雨淚以手抆淚，而說偈言：",
        "from": "T12n0386_002:1075a26_2",
        "context_with_next_sentence": true
    },
    {
        "source_sentence": "「淨飯國王先已滅，　　摩耶夫人亦滅度；",
        "from": "T12n0386_002:1075a27_18",
        "context_with_next_sentence": true
    },
    {
        "source_sentence": "如來今欲入涅槃，　　如是寂滅不可見。",
        "from": "T12n0386_002:1075a28_17",
        "context_with_next_sentence": true
    },
    {
        "source_sentence": "」爾時，迦毘羅城神疾至佛所，悲泣雨淚夗轉在地，作如是言：",
        "from": "T12n0386_002:1075b01_7",
        "context_with_next_sentence": true
    },
    {
        "source_sentence": "「如來涅槃何其太速，世尊涅槃一何疾哉！",
        "from": "T12n0386_002:1075b02_5",
        "context_with_next_sentence": true
    },
    {
        "source_sentence": "世間眼滅。",
        "from": "T12n0386_002:1075b02_10",
        "context_with_next_sentence": true
    },
    {
        "source_sentence": "」而說偈言：",
        "from": "T12n0386_002:1075b02_16",
        "context_with_next_sentence": true
    },
    {
        "source_sentence": "「藍毘尼園佛生處，　　長大在於迦毘城；",
        "from": "T12n0386_002:1075b03_18",
        "context_with_next_sentence": true
    },
    {
        "source_sentence": "其光出過於千日，　　今最後見更不見。",
        "from": "T12n0386_002:1075b04_17",
        "context_with_next_sentence": true
    },
    {
        "source_sentence": "」爾時，菩提樹神與諸天、阿修羅、迦樓羅、緊陀羅、摩睺羅伽，於虛空中出大音聲，悲啼號哭而作是言：",
        "from": "T12n0386_002:1075b07_4",
        "context_with_next_sentence": true
    },
    {
        "source_sentence": "「佛是眾生最勝之寶，不久當沒。",
        "from": "T12n0386_002:1075b07_19",
        "context_with_next_sentence": true
    },
    {
        "source_sentence": "」爾時，世尊出乎梵音，而告諸天、阿修羅、迦樓羅、乾闥婆、摩睺羅伽眾言：",
        "from": "T12n0386_002:1075b09_10",
        "context_with_next_sentence": true
    },
    {
        "source_sentence": "「汝等莫啼，莫作異語，莫生憂惱以手椎胸令心迷悶。",
        "from": "T12n0386_002:1075b10_12",
        "context_with_next_sentence": true
    },
    {
        "source_sentence": "何有世間而受生者，因緣和合有為之法而得久住？",
        "from": "T12n0386_002:1075b11_16",
        "context_with_next_sentence": true
    },
    {
        "source_sentence": "若欲強令無常之法不滅壞者，無有是處。",
        "from": "T12n0386_002:1075b12_15",
        "context_with_next_sentence": true
    },
    {
        "source_sentence": "」爾時，世尊示教利喜諸天、阿修羅、迦樓羅、乾闥婆、摩睺羅伽等生歡喜已，是時諸天乃至摩睺羅伽等，右繞世尊還向本處。",
        "from": "T12n0386_002:1075b15_10",
        "context_with_next_sentence": true
    },
    {
        "source_sentence": "佛告阿難：",
        "from": "T12n0386_002:1075b16_4",
        "context_with_next_sentence": true
    },
    {
        "source_sentence": "「我昔於彼阿波羅龍王處，記罽賓國，我涅槃後其國熾盛安隱豐樂如欝怛羅越，佛法熾盛多有羅漢而住彼國，亦有無量如來弟子。",
        "from": "T12n0386_002:1075b19_4",
        "context_with_next_sentence": true
    },
    {
        "source_sentence": "此閻浮提所有羅漢皆往彼國，猶如兜率天處。",
        "from": "T12n0386_002:1075b20_5",
        "context_with_next_sentence": true
    },
    {
        "source_sentence": "如來所有名身、句身，謂：",
        "from": "T12n0386_002:1075b20_17",
        "context_with_next_sentence": true
    },
    {
        "source_sentence": "修多羅　祇夜　鞞迦曷羅那　伽他　優陀那　尼陀那　阿波陀那　伊帝鼻利多劍伽闍多迦裴富略　阿浮陀達摩　優波提舍，彼諸羅漢，結集如來十二部經，廣造諸論。",
        "from": "T12n0386_002:1075b24_18",
        "context_with_next_sentence": true
    },
    {
        "source_sentence": "彼罽賓國猶如帝釋歡喜之園，亦如阿耨清涼之池。",
        "from": "T12n0386_002:1075b26_2",
        "context_with_next_sentence": true
    },
    {
        "source_sentence": "復有頗羅墮逝、賓頭樓等，皆樂住彼罽賓國土。",
        "from": "T12n0386_002:1075b27_3",
        "context_with_next_sentence": true
    },
    {
        "source_sentence": "不退佛乘阿羅漢等，亦住彼國。",
        "from": "T12n0386_002:1075b27_17",
        "context_with_next_sentence": true
    },
    {
        "source_sentence": "復有因陀羅摩那阿羅漢、白項阿羅漢等，復於如來所說法藏，有漏無漏之法，皆悉撰集廣行流布。",
        "from": "T12n0386_002:1075c01_2",
        "context_with_next_sentence": true
    },
    {
        "source_sentence": "阿難！",
        "from": "T12n0386_002:1075c01_5",
        "context_with_next_sentence": true
    },
    {
        "source_sentence": "我涅槃已最後法身，彼等建立於未來。",
        "from": "T12n0386_002:1075c02_2",
        "context_with_next_sentence": true
    },
    {
        "source_sentence": "復有金毘羅等五諸天子，生罽賓國，廣令我法流布於世，大設供養，我諸弟子於閻浮提，初未曾有如是大會。",
        "from": "T12n0386_002:1075c04_12",
        "context_with_next_sentence": true
    },
    {
        "source_sentence": "」佛告阿難：",
        "from": "T12n0386_002:1075c04_18",
        "context_with_next_sentence": true
    },
    {
        "source_sentence": "「於未來世罽賓國土，當作如是大法之會。",
        "from": "T12n0386_002:1075c05_15",
        "context_with_next_sentence": true
    },
    {
        "source_sentence": "阿難！",
        "from": "T12n0386_002:1075c05_18",
        "context_with_next_sentence": true
    },
    {
        "source_sentence": "彼五天子滅度之後，有富蘭那外道弟子，名蓮花面，聰明智慧，善解天文二十八宿五星諸度，身如金色，此大癡人，已曾供養四阿羅漢，當供養時作如是誓：",
        "from": "T12n0386_002:1075c09_8",
        "context_with_next_sentence": true
    },
    {
        "source_sentence": "『願我未來破壞佛法，以其供養阿羅漢故，世世受於端正之身。",
        "from": "T12n0386_002:1075c10_16",
        "context_with_next_sentence": true
    },
    {
        "source_sentence": "』於最後身生國王家，身為國王名寐吱曷羅俱邏，而滅我法。",
        "from": "T12n0386_002:1075c12_4",
        "context_with_next_sentence": true
    },
    {
        "source_sentence": "此大癡人破碎我鉢，既破鉢已生於阿鼻大地獄中。",
        "from": "T12n0386_002:1075c13_8",
        "context_with_next_sentence": true
    },
    {
        "source_sentence": "此大癡人命終之後，有七天子次第捨身生罽賓國，復更建立如來正法，大設供養。",
        "from": "T12n0386_002:1075c15_7",
        "context_with_next_sentence": true
    },
    {
        "source_sentence": "阿難！",
        "from": "T12n0386_002:1075c15_10",
        "context_with_next_sentence": true
    },
    {
        "source_sentence": "以破鉢故，我諸弟子漸污淨戒。",
        "from": "T12n0386_002:1075c16_4",
        "context_with_next_sentence": true
    },
    {
        "source_sentence": "鉢初破時，諸比丘等雖污清淨戒，智如牛王能破外道。",
        "from": "T12n0386_002:1075c17_8",
        "context_with_next_sentence": true
    },
    {
        "source_sentence": "經第二時，此閻浮提諸比丘等，破清淨戒樂作不善，身行偷盜耕田墾植，多貪貯畜好衣好鉢，不樂讀誦修多羅、毘尼、阿毘曇。",
        "from": "T12n0386_002:1075c20_6",
        "context_with_next_sentence": true
    },
    {
        "source_sentence": "如是，阿難！",
        "from": "T12n0386_002:1075c20_12",
        "context_with_next_sentence": true
    },
    {
        "source_sentence": "樂讀樂誦智慧之人悉皆滅度。",
        "from": "T12n0386_002:1075c21_4",
        "context_with_next_sentence": true
    },
    {
        "source_sentence": "是時多有諸比丘等，諂曲嫉妬多起非法。",
        "from": "T12n0386_002:1075c22_3",
        "context_with_next_sentence": true
    },
    {
        "source_sentence": "以諸比丘不如法故，諸國王等不依王法。",
        "from": "T12n0386_002:1075c23_2",
        "context_with_next_sentence": true
    },
    {
        "source_sentence": "以王不如王法治故，其國人民多行增上十不善業。",
        "from": "T12n0386_002:1075c24_5",
        "context_with_next_sentence": true
    },
    {
        "source_sentence": "以惡業故，此地多生荊棘毒草土沙礫石。",
        "from": "T12n0386_002:1075c25_4",
        "context_with_next_sentence": true
    },
    {
        "source_sentence": "阿難！",
        "from": "T12n0386_002:1075c25_7",
        "context_with_next_sentence": true
    },
    {
        "source_sentence": "當於爾時，此閻浮提五種精味失力失味，所謂酥、油、鹽、石蜜、蜜。",
        "from": "T12n0386_002:1075c26_18",
        "context_with_next_sentence": true
    },
    {
        "source_sentence": "如是五種失力味故，爾時眾生復更多行增上惡業，以其多行惡不善故，佛破碎鉢當至北方。",
        "from": "T12n0386_002:1075c28_16",
        "context_with_next_sentence": true
    },
    {
        "source_sentence": "爾時，北方諸眾生等，見佛破鉢大設供養，以種種花、燒香、塗香、燈明、華鬘、種種音樂，供養此鉢，有發阿耨多羅三藐三菩提心者，有發聲聞心者，有發辟支佛心者。",
        "from": "T12n0386_002:1076a03_9",
        "context_with_next_sentence": true
    },
    {
        "source_sentence": "彼破碎鉢當向波羅鉢多國，彼國人民見佛碎鉢，以種種花、燒香、末香、塗香、燈明、花鬘、種種音樂，供養此鉢，有發阿耨多羅三藐三菩提心者，有發聲聞心者，有發辟支佛心者。",
        "from": "T12n0386_002:1076a07_7",
        "context_with_next_sentence": true
    },
    {
        "source_sentence": "「阿難！",
        "from": "T12n0386_002:1076a07_11",
        "context_with_next_sentence": true
    },
    {
        "source_sentence": "此佛碎鉢以佛力故，亦是眾生善根感故，我此碎鉢自然還復如本不異，於後不久我鉢即於閻浮提沒，現於娑伽龍王宮中。",
        "from": "T12n0386_002:1076a10_6",
        "context_with_next_sentence": true
    },
    {
        "source_sentence": "當沒之時，此閻浮提七日七夜皆大黑闇，日月威光悉不復現，地大震動，惡雷掣電於虛空中而出惡聲，黑風卒起極大怖畏。",
        "from": "T12n0386_002:1076a13_3",
        "context_with_next_sentence": true
    },
    {
        "source_sentence": "天、人、阿修羅、迦樓羅、乾闥婆、摩睺羅伽等，皆大號哭淚下如雨。",
        "from": "T12n0386_002:1076a14_11",
        "context_with_next_sentence": true
    },
    {
        "source_sentence": "如是，阿難！",
        "from": "T12n0386_002:1076a14_17",
        "context_with_next_sentence": true
    },
    {
        "source_sentence": "此鉢當爾初沒之時，如來法律亦沒不現。",
        "from": "T12n0386_002:1076a15_14",
        "context_with_next_sentence": true
    },
    {
        "source_sentence": "爾時魔王見法律滅，心大歡喜心大安隱，於虛空中作如是言：",
        "from": "T12n0386_002:1076a17_3",
        "context_with_next_sentence": true
    },
    {
        "source_sentence": "『瞿曇法滅，我當教化諸眾生等，自作諸惡亦教他作。",
        "from": "T12n0386_002:1076a18_6",
        "context_with_next_sentence": true
    },
    {
        "source_sentence": "』以魔教故，城邑聚落迭相殺害。",
        "from": "T12n0386_002:1076a19_2",
        "context_with_next_sentence": true
    },
    {
        "source_sentence": "爾時魔王以教眾生廣作惡故，生身陷入阿鼻地獄。",
        "from": "T12n0386_002:1076a20_5",
        "context_with_next_sentence": true
    },
    {
        "source_sentence": "「爾時，娑伽羅龍王見佛鉢已，以種種寶因陀尼羅寶、摩訶尼羅寶、火珠寶、清水寶，如是大寶，大設供養，至于七日禮拜右繞。",
        "from": "T12n0386_002:1076a22_20",
        "context_with_next_sentence": true
    },
    {
        "source_sentence": "是諸龍等，有發無上菩提心者，有發聲聞心者，有發辟支佛心者。",
        "from": "T12n0386_002:1076a24_9",
        "context_with_next_sentence": true
    },
    {
        "source_sentence": "爾時，娑伽羅龍王以手捧鉢，而說偈言：",
        "from": "T12n0386_002:1076a25_7",
        "context_with_next_sentence": true
    },
    {
        "source_sentence": "「『諸相莊嚴手，　　受種種味食；",
        "from": "T12n0386_002:1076a26_15",
        "context_with_next_sentence": true
    },
    {
        "source_sentence": "盛置於此鉢，　　如是持用食。",
        "from": "T12n0386_002:1076a27_13",
        "context_with_next_sentence": true
    },
    {
        "source_sentence": "』」佛告阿難：",
        "from": "T12n0386_002:1076a28_4",
        "context_with_next_sentence": true
    },
    {
        "source_sentence": "「如是我鉢於娑伽羅龍王宮沒，於四天王宮出。",
        "from": "T12n0386_002:1076a29_5",
        "context_with_next_sentence": true
    },
    {
        "source_sentence": "爾時四天王——毘留勒叉、毘留博叉、毘沙門、提頭賴吒——七日七夜大設供養，以種種花、種種華鬘、種種塗香、種種燒香、種種燈明、種種音樂，供養禮拜已。",
        "from": "T12n0386_002:1076b03_13",
        "context_with_next_sentence": true
    },
    {
        "source_sentence": "時諸天眾有發無上菩提心者，有發聲聞心者，有發辟支佛心者。",
        "from": "T12n0386_002:1076b05_2",
        "context_with_next_sentence": true
    },
    {
        "source_sentence": "爾時，毘留勒鳩槃荼王以手捧鉢，而說偈言：",
        "from": "T12n0386_002:1076b06_2",
        "context_with_next_sentence": true
    },
    {
        "source_sentence": "「『如來最後食，　　在於鐵師家；",
        "from": "T12n0386_002:1076b07_15",
        "context_with_next_sentence": true
    },
    {
        "source_sentence": "鉢為化眾生，　　而來於此處。",
        "from": "T12n0386_002:1076b08_13",
        "context_with_next_sentence": true
    },
    {
        "source_sentence": "』」佛告阿難：",
        "from": "T12n0386_002:1076b09_4",
        "context_with_next_sentence": true
    },
    {
        "source_sentence": "「如是我鉢過七日已，於四天宮沒，三十三天宮出。",
        "from": "T12n0386_002:1076b10_6",
        "context_with_next_sentence": true
    },
    {
        "source_sentence": "爾時，佛母摩耶夫人見佛鉢已憂愁苦惱，如箭入心難可堪忍，夗轉于地猶如圓木，作如是言：",
        "from": "T12n0386_002:1076b12_9",
        "context_with_next_sentence": true
    },
    {
        "source_sentence": "『如來涅槃一何疾哉！",
        "from": "T12n0386_002:1076b12_19",
        "context_with_next_sentence": true
    },
    {
        "source_sentence": "修伽陀滅何其太速！",
        "from": "T12n0386_002:1076b13_7",
        "context_with_next_sentence": true
    },
    {
        "source_sentence": "世間眼滅，佛樹傾倒，佛須彌山崩，佛燈亦滅，法泉枯竭，無常魔日萎佛蓮花。",
        "from": "T12n0386_002:1076b15_2",
        "context_with_next_sentence": true
    },
    {
        "source_sentence": "』爾時佛母摩耶夫人，以手捧鉢告於一切諸天、阿修羅、迦樓羅、乾闥婆、緊那羅、摩睺羅伽等言：",
        "from": "T12n0386_002:1076b17_4",
        "context_with_next_sentence": true
    },
    {
        "source_sentence": "『諸天諦聽！",
        "from": "T12n0386_002:1076b17_10",
        "context_with_next_sentence": true
    },
    {
        "source_sentence": "此是釋迦如來常受用鉢，第一勇猛面貌圓滿過日月者，影現此鉢。",
        "from": "T12n0386_002:1076b18_19",
        "context_with_next_sentence": true
    },
    {
        "source_sentence": "復次，諸天！",
        "from": "T12n0386_002:1076b19_5",
        "context_with_next_sentence": true
    },
    {
        "source_sentence": "如是之鉢復於王舍大城之中，受於尸利堀多毒食。",
        "from": "T12n0386_002:1076b20_7",
        "context_with_next_sentence": true
    },
    {
        "source_sentence": "諸天諦聽！",
        "from": "T12n0386_002:1076b20_12",
        "context_with_next_sentence": true
    },
    {
        "source_sentence": "釋迦牟尼大雄猛者，滿腹城內修摩伽陀家用此鉢食。",
        "from": "T12n0386_002:1076b21_16",
        "context_with_next_sentence": true
    },
    {
        "source_sentence": "諸天諦聽！",
        "from": "T12n0386_002:1076b22_2",
        "context_with_next_sentence": true
    },
    {
        "source_sentence": "如來為化優樓頻螺迦葉及大毒龍，以彼惡龍內此鉢中。",
        "from": "T12n0386_002:1076b23_7",
        "context_with_next_sentence": true
    },
    {
        "source_sentence": "諸天諦聽！",
        "from": "T12n0386_002:1076b23_12",
        "context_with_next_sentence": true
    },
    {
        "source_sentence": "以業緣故，於裴連多國四月之中，復以此鉢受馬麥食。",
        "from": "T12n0386_002:1076b24_16",
        "context_with_next_sentence": true
    },
    {
        "source_sentence": "天眾諦聽！",
        "from": "T12n0386_002:1076b25_2",
        "context_with_next_sentence": true
    },
    {
        "source_sentence": "釋迦如來以大悲故，復以此鉢受於最下極貧者食。",
        "from": "T12n0386_002:1076b26_5",
        "context_with_next_sentence": true
    },
    {
        "source_sentence": "諸天諦聽！",
        "from": "T12n0386_002:1076b26_10",
        "context_with_next_sentence": true
    },
    {
        "source_sentence": "釋迦如來復以此鉢，於娑伽羅龍王宮內受種種食。",
        "from": "T12n0386_002:1076b27_12",
        "context_with_next_sentence": true
    },
    {
        "source_sentence": "諸天諦聽！",
        "from": "T12n0386_002:1076b27_17",
        "context_with_next_sentence": true
    },
    {
        "source_sentence": "釋迦如來於夏四月，復以此鉢受我等食。",
        "from": "T12n0386_002:1076b28_16",
        "context_with_next_sentence": true
    },
    {
        "source_sentence": "諸天諦聽！",
        "from": "T12n0386_002:1076b29_2",
        "context_with_next_sentence": true
    },
    {
        "source_sentence": "釋迦如來復以此鉢，覆於訶利鬼母最小之子，名必利鹽迦羅夜叉，以其惡心常食人血，故調伏之。",
        "from": "T12n0386_002:1076c02_7",
        "context_with_next_sentence": true
    },
    {
        "source_sentence": "』于時佛母摩耶夫人以手捧鉢，而說偈言：",
        "from": "T12n0386_002:1076c03_6",
        "context_with_next_sentence": true
    },
    {
        "source_sentence": "「『隨佛心欲受，　　皆入於鉢中；",
        "from": "T12n0386_002:1076c04_15",
        "context_with_next_sentence": true
    },
    {
        "source_sentence": "佛於我腹內，　　滿足於十月。",
        "from": "T12n0386_002:1076c05_13",
        "context_with_next_sentence": true
    },
    {
        "source_sentence": "』「爾時，帝釋天王，七日七夜以種種天花、天香、天栴檀香，大設供養禮拜右繞。",
        "from": "T12n0386_002:1076c07_13",
        "context_with_next_sentence": true
    },
    {
        "source_sentence": "作是供已，時諸天眾有發無上菩提心者，有發聲聞心者，有發辟支佛心者。",
        "from": "T12n0386_002:1076c09_7",
        "context_with_next_sentence": true
    },
    {
        "source_sentence": "爾時，天王以手捧鉢，而說偈言：",
        "from": "T12n0386_002:1076c10_2",
        "context_with_next_sentence": true
    },
    {
        "source_sentence": "「『今此殊勝鉢，　　能長眾生智；",
        "from": "T12n0386_002:1076c11_15",
        "context_with_next_sentence": true
    },
    {
        "source_sentence": "佛身亦如是，　　成就諸功德。",
        "from": "T12n0386_002:1076c12_13",
        "context_with_next_sentence": true
    },
    {
        "source_sentence": "』」佛告阿難：",
        "from": "T12n0386_002:1076c13_4",
        "context_with_next_sentence": true
    },
    {
        "source_sentence": "「如是我鉢過七日已，於三十三天中沒，焰摩天中出。",
        "from": "T12n0386_002:1076c14_8",
        "context_with_next_sentence": true
    },
    {
        "source_sentence": "爾時焰摩天主見佛鉢已，七日七夜種種供養，以天曼陀花、天栴檀香、種種花、種種音樂，供養佛鉢禮拜右繞。",
        "from": "T12n0386_002:1076c16_17",
        "context_with_next_sentence": true
    },
    {
        "source_sentence": "是時諸天有發無上菩提心者，有發聲聞心者，有發辟支佛心者。",
        "from": "T12n0386_002:1076c18_6",
        "context_with_next_sentence": true
    },
    {
        "source_sentence": "爾時，焰摩天主以手捧鉢，而說偈言：",
        "from": "T12n0386_002:1076c19_3",
        "context_with_next_sentence": true
    },
    {
        "source_sentence": "「『千萬億眾生，　　見鉢皆歡喜，",
        "from": "T12n0386_002:1076c20_0",
        "context_with_next_sentence": true
    },
    {
        "source_sentence": "能生勝妙果，　　牟尼使來此。",
        "from": "T12n0386_002:1076c21_13",
        "context_with_next_sentence": true
    },
    {
        "source_sentence": "』」佛告阿難：",
        "from": "T12n0386_002:1076c22_4",
        "context_with_next_sentence": true
    },
    {
        "source_sentence": "「如是我鉢過七日已，於焰摩天沒，兜率陀天出。",
        "from": "T12n0386_002:1076c23_5",
        "context_with_next_sentence": true
    },
    {
        "source_sentence": "爾時，兜率陀天王見佛鉢已，七日七夜以天曼陀華、摩訶曼陀華，及餘種種妙華、種種香、種種音樂，大設供養禮拜右繞，以手捧鉢，而說偈言：",
        "from": "T12n0386_002:1076c26_9",
        "context_with_next_sentence": true
    },
    {
        "source_sentence": "「『上中下眾生，　　佛起慈悲心；",
        "from": "T12n0386_002:1076c27_15",
        "context_with_next_sentence": true
    },
    {
        "source_sentence": "此鉢受食已，　　佛使至於此。",
        "from": "T12n0386_002:1076c28_13",
        "context_with_next_sentence": true
    },
    {
        "source_sentence": "』」佛告阿難：",
        "from": "T12n0386_002:1076c29_4",
        "context_with_next_sentence": true
    },
    {
        "source_sentence": "「如是我鉢過七日已，於兜率天沒，化樂天出。",
        "from": "T12n0386_002:1077a01_4",
        "context_with_next_sentence": true
    },
    {
        "source_sentence": "爾時，化樂天王見佛鉢已，七日七夜以種種天花、種種天香、種種天音樂，大設供養禮拜右繞。",
        "from": "T12n0386_002:1077a03_6",
        "context_with_next_sentence": true
    },
    {
        "source_sentence": "是時天眾，有發無上大菩提心者，有發聲聞心者，有發辟支佛心者。",
        "from": "T12n0386_002:1077a04_17",
        "context_with_next_sentence": true
    },
    {
        "source_sentence": "爾時，天王以手捧鉢，而說偈言：",
        "from": "T12n0386_002:1077a05_11",
        "context_with_next_sentence": true
    },
    {
        "source_sentence": "「『希有大道師，　　悲愍於眾生；",
        "from": "T12n0386_002:1077a06_15",
        "context_with_next_sentence": true
    },
    {
        "source_sentence": "為利眾生故，　　使鉢來於此。",
        "from": "T12n0386_002:1077a07_13",
        "context_with_next_sentence": true
    },
    {
        "source_sentence": "』」佛告阿難：",
        "from": "T12n0386_002:1077a08_4",
        "context_with_next_sentence": true
    },
    {
        "source_sentence": "「時諸天、阿修羅、迦樓羅、乾闥婆、緊陀羅、摩睺羅伽，以天曼陀花、摩訶曼陀花，及餘種種華、種種香、天栴檀香、末香，供養鉢已，即以此鉢送至娑伽羅龍王宮中。",
        "from": "T12n0386_002:1077a11_13",
        "context_with_next_sentence": true
    },
    {
        "source_sentence": "」佛言：",
        "from": "T12n0386_002:1077a11_17",
        "context_with_next_sentence": true
    },
    {
        "source_sentence": "「阿難！",
        "from": "T12n0386_002:1077a11_21",
        "context_with_next_sentence": true
    },
    {
        "source_sentence": "此閻浮提及餘十方，所有佛鉢及佛舍利，皆在娑伽羅龍王宮中。",
        "from": "T12n0386_002:1077a13_8",
        "context_with_next_sentence": true
    },
    {
        "source_sentence": "」佛告阿難：",
        "from": "T12n0386_002:1077a13_14",
        "context_with_next_sentence": true
    },
    {
        "source_sentence": "「如是我鉢及我舍利，於未來世於此地沒，直過八萬由旬住金剛際。",
        "from": "T12n0386_002:1077a15_4",
        "context_with_next_sentence": true
    },
    {
        "source_sentence": "阿難！",
        "from": "T12n0386_002:1077a15_7",
        "context_with_next_sentence": true
    },
    {
        "source_sentence": "我今語汝，未來之世諸眾生等，壽命八萬四千歲時，彌勒如來、應供、正遍知，三十二相八十種好，身紫金色圓光一尋，其聲猶如大梵天鼓、迦陵伽音。",
        "from": "T12n0386_002:1077a18_13",
        "context_with_next_sentence": true
    },
    {
        "source_sentence": "爾時，我鉢及我舍利，從金剛際出，至閻浮提彌勒佛所，鉢及舍利住虛空中放五色光，所謂青、黃、赤、白、頗梨雜色。",
        "from": "T12n0386_002:1077a21_4",
        "context_with_next_sentence": true
    },
    {
        "source_sentence": "如是，阿難！",
        "from": "T12n0386_002:1077a21_10",
        "context_with_next_sentence": true
    },
    {
        "source_sentence": "彼五色光復至其餘一切天處，到彼天已，於其光中出聲說偈：",
        "from": "T12n0386_002:1077a22_17",
        "context_with_next_sentence": true
    },
    {
        "source_sentence": "「『一切行無常，　　一切法無我，",
        "from": "T12n0386_002:1077a23_0",
        "context_with_next_sentence": true
    },
    {
        "source_sentence": "及寂滅涅槃，　　此三是法印。",
        "from": "T12n0386_002:1077a24_13",
        "context_with_next_sentence": true
    },
    {
        "source_sentence": "』「其光復至一切地獄，而說偈言：",
        "from": "T12n0386_002:1077a25_14",
        "context_with_next_sentence": true
    },
    {
        "source_sentence": "「『一切行無常，　　一切法無我，",
        "from": "T12n0386_002:1077a26_0",
        "context_with_next_sentence": true
    },
    {
        "source_sentence": "及寂滅涅槃，　　此三是法印。",
        "from": "T12n0386_002:1077a27_13",
        "context_with_next_sentence": true
    },
    {
        "source_sentence": "』」佛告阿難：",
        "from": "T12n0386_002:1077a28_4",
        "context_with_next_sentence": true
    },
    {
        "source_sentence": "「佛鉢、舍利所放光明，復更至於十方世界，於其光中而說偈言：",
        "from": "T12n0386_002:1077a29_12",
        "context_with_next_sentence": true
    },
    {
        "source_sentence": "「『一切行無常，　　一切法無我，",
        "from": "T12n0386_002:1077b01_0",
        "context_with_next_sentence": true
    },
    {
        "source_sentence": "及寂滅涅槃，　　此三是法印。",
        "from": "T12n0386_002:1077b02_13",
        "context_with_next_sentence": true
    },
    {
        "source_sentence": "』」佛告阿難：",
        "from": "T12n0386_002:1077b03_4",
        "context_with_next_sentence": true
    },
    {
        "source_sentence": "「如是我鉢及我舍利所放光明，十方世界作佛事已，還至本處，在於舍利佛鉢之上，於虛空中成大光明雲蓋而住。",
        "from": "T12n0386_002:1077b05_15",
        "context_with_next_sentence": true
    },
    {
        "source_sentence": "阿難！",
        "from": "T12n0386_002:1077b05_18",
        "context_with_next_sentence": true
    },
    {
        "source_sentence": "舍利及鉢現大希有如是等事，現此神通希有事時，八十百億眾生得阿羅漢果，千億眾生剃髮出家信心清淨，一萬眾生發阿耨多羅三藐三菩提心皆不退轉。",
        "from": "T12n0386_002:1077b09_10",
        "context_with_next_sentence": true
    },
    {
        "source_sentence": "阿難！",
        "from": "T12n0386_002:1077b09_13",
        "context_with_next_sentence": true
    },
    {
        "source_sentence": "此鉢、舍利廣行教化諸眾生已，於彌勒前虛空中住。",
        "from": "T12n0386_002:1077b10_16",
        "context_with_next_sentence": true
    },
    {
        "source_sentence": "爾時，彌勒佛以手捧鉢及佛舍利，告諸天、人、阿修羅、迦樓羅、乾闥婆、緊那羅、摩睺羅伽言：",
        "from": "T12n0386_002:1077b12_19",
        "context_with_next_sentence": true
    },
    {
        "source_sentence": "『汝等當知！",
        "from": "T12n0386_002:1077b13_2",
        "context_with_next_sentence": true
    },
    {
        "source_sentence": "此鉢、舍利，乃是釋迦牟尼如來雄猛大士信戒多聞精進定智之所熏修。",
        "from": "T12n0386_002:1077b14_13",
        "context_with_next_sentence": true
    },
    {
        "source_sentence": "汝等當知，釋迦牟尼雄猛大士，能令無量百千那由他億諸眾生等住涅槃城，出過優曇鉢花百千億倍，鉢及舍利故來至此。",
        "from": "T12n0386_002:1077b17_11",
        "context_with_next_sentence": true
    },
    {
        "source_sentence": "』爾時，彌勒三藐三佛陀，為我此鉢及我舍利起四寶塔，以舍利鉢置此塔中。",
        "from": "T12n0386_002:1077b19_5",
        "context_with_next_sentence": true
    },
    {
        "source_sentence": "爾時，彌勒佛及諸天、人、阿修羅、迦樓羅、乾闥婆、緊那羅、摩睺羅伽等，大設供養恭敬禮拜鉢舍利塔等。",
        "from": "T12n0386_002:1077b21_10",
        "context_with_next_sentence": true
    },
    {
        "source_sentence": "」佛告阿難：",
        "from": "T12n0386_002:1077b22_4",
        "context_with_next_sentence": true
    },
    {
        "source_sentence": "「如來、應供、正遍知，舍利及鉢有大威德。",
        "from": "T12n0386_002:1077b23_2",
        "context_with_next_sentence": true
    },
    {
        "source_sentence": "阿難！",
        "from": "T12n0386_002:1077b23_5",
        "context_with_next_sentence": true
    },
    {
        "source_sentence": "汝以給侍如來生身，所生功德，無量無邊不可思議阿僧祇。",
        "from": "T12n0386_002:1077b24_10",
        "context_with_next_sentence": true
    },
    {
        "source_sentence": "」爾時佛為阿難說未來事已，復告阿難：",
        "from": "T12n0386_002:1077b25_8",
        "context_with_next_sentence": true
    },
    {
        "source_sentence": "「吾當與汝往諸國土，如來不久却後七日當入涅槃。",
        "from": "T12n0386_002:1077b26_10",
        "context_with_next_sentence": true
    },
    {
        "source_sentence": "」阿難白佛言：",
        "from": "T12n0386_002:1077b26_17",
        "context_with_next_sentence": true
    },
    {
        "source_sentence": "「唯然受教。",
        "from": "T12n0386_002:1077b27_2",
        "context_with_next_sentence": true
    },
    {
        "source_sentence": "」爾時佛與阿難，次第至諸國土城邑，度脫無量百千萬億那由他諸眾生已，往鐵師子純陀之家，此是如來最後食處。",
        "from": "T12n0386_002:1077b29_14",
        "context_with_next_sentence": true
    },
    {
        "source_sentence": "爾時，世尊受其食已，而說偈言：",
        "from": "T12n0386_002:1077c01_9",
        "context_with_next_sentence": true
    },
    {
        "source_sentence": "「我今最後食，　　在於純陀家；",
        "from": "T12n0386_002:1077c02_14",
        "context_with_next_sentence": true
    },
    {
        "source_sentence": "如是五眾身，　　不久當滅度。",
        "from": "T12n0386_002:1077c03_13",
        "context_with_next_sentence": true
    },
    {
        "source_sentence": "」爾時，佛與阿難至拘尸那城，種種方便教化拘尸那力士已，從拘尸那城出，至優波跋多那娑羅雙樹間。",
        "from": "T12n0386_002:1077c06_6",
        "context_with_next_sentence": true
    },
    {
        "source_sentence": "爾時，世尊北首而臥，時須跋陀羅來至佛所，頂禮如來向佛而坐，佛為說法得阿羅漢果。",
        "from": "T12n0386_002:1077c08_6",
        "context_with_next_sentence": true
    },
    {
        "source_sentence": "蓮華面經卷下",
        "from": "T12n0386_002:1077c09_100",
        "context_with_next_sentence": false
    }
]