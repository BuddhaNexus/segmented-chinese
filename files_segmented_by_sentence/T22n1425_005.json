{
    "T22n1425_005:0262a15_0": "摩訶僧祇律卷第五",
    "T22n1425_005:0262a17_0": "東晉天竺三藏佛陀跋陀羅",
    "T22n1425_005:0262a18_0": "共法顯譯",
    "T22n1425_005:0262a19_0": "明僧殘戒之一",
    "T22n1425_005:0262a20_0": "佛住舍衛城，廣說如上。",
    "T22n1425_005:0262a20_1": "時有比丘名尸利耶婆，於舍衛城中信家非家、捨家出家。",
    "T22n1425_005:0262a21_2": "時到著入聚落衣、持鉢入城乞食，不善攝身口意，放縱諸根。",
    "T22n1425_005:0262a23_3": "始入一家得食飽足已，復入第二家。",
    "T22n1425_005:0262a24_0": "第二家有一女人，露身而坐。",
    "T22n1425_005:0262a24_1": "是比丘見已還自住處，念彼女人身，心想馳亂、憂悴發病、顏色痿黃。",
    "T22n1425_005:0262a26_2": "爾時諸比丘問尸利耶婆：「汝今何故顏色痿黃憂悴不樂？",
    "T22n1425_005:0262a27_3": "欲須酥、油、石蜜、諸湯藥不？」",
    "T22n1425_005:0262a28_4": "答言：「不須，自當差耳。」",
    "T22n1425_005:0262a28_5": "諸比丘尼、優婆塞、優婆夷問訊亦復如是。",
    "T22n1425_005:0262a29_6": "彼比丘於晝臥覺，心念形起，手自觸身生，即失不淨。",
    "T22n1425_005:0262b01_7": "失不淨已便得安樂，所患即差，便作是念：「此好方便可得除患，不妨出家淨修梵行受人信施。」",
    "T22n1425_005:0262b04_0": "世尊以五事利益故，五日一案行僧坊。",
    "T22n1425_005:0262b04_1": "何等為五？",
    "T22n1425_005:0262b05_2": "一者我聲聞弟子不著有為事不？",
    "T22n1425_005:0262b05_3": "二者不著世俗言論不？",
    "T22n1425_005:0262b06_4": "三者不著睡眠妨行道不？",
    "T22n1425_005:0262b07_5": "四者看病比丘不？",
    "T22n1425_005:0262b07_6": "五者為年少新出家比丘，見如來威儀庠序起歡喜心。",
    "T22n1425_005:0262b08_7": "是為五事。",
    "T22n1425_005:0262b09_0": "如來五日觀歷諸房。",
    "T22n1425_005:0262b09_1": "時長老尸利耶婆晝眠覺已，於自房後小行身生起。",
    "T22n1425_005:0262b10_2": "世尊畏彼尸利耶婆比丘驚怖慚愧故，世尊作小聲令其先覺。",
    "T22n1425_005:0262b12_3": "時尸利耶婆見世尊已，疾行著衣，隨世尊後禮足而住。",
    "T22n1425_005:0262b13_4": "爾時世尊問尸利耶婆：「汝先病患顏色痿黃，何緣得差？」",
    "T22n1425_005:0262b14_5": "便白佛言：「世尊！",
    "T22n1425_005:0262b14_6": "我於舍衛城中信家非家、捨家出家，親里知識給我衣服床臥醫藥不乏。",
    "T22n1425_005:0262b16_7": "我於一時著衣持鉢入城乞食，至一家見一女人露身而坐，見已還精舍，欲心馳亂，遂便不樂生病、不欲飲食。",
    "T22n1425_005:0262b19_8": "時諸比丘、比丘尼、優婆塞、優婆夷來慰問我，皆欲與我醫藥。",
    "T22n1425_005:0262b20_9": "我言：『不須！』",
    "T22n1425_005:0262b20_10": "我於一時晝日眠覺，身生起，手觸即失不淨。",
    "T22n1425_005:0262b21_11": "失不淨已得眠安隱，病得除愈。",
    "T22n1425_005:0262b22_12": "我作是念：『是好方便可得除患。",
    "T22n1425_005:0262b23_13": "不妨出家受人信施。』",
    "T22n1425_005:0262b23_14": "以是故，世尊！",
    "T22n1425_005:0262b23_15": "病得除愈，身既安隱得修梵行。」",
    "T22n1425_005:0262b24_16": "佛言：「癡人！",
    "T22n1425_005:0262b24_17": "此甚不可，此非梵行而言梵行，此非安隱而言安隱。",
    "T22n1425_005:0262b26_18": "癡人！",
    "T22n1425_005:0262b26_19": "云何以是手受人信施，復以此手觸失不淨。",
    "T22n1425_005:0262b27_20": "汝常不聞我無量方便呵責欲想，讚歎斷欲耶？",
    "T22n1425_005:0262b28_21": "汝今作此惡不善事，此非法、非律、非如佛教，不可以此長養善法。」",
    "T22n1425_005:0262b29_22": "佛告諸比丘：「依止舍衛城比丘皆悉令集，以十利故，為諸比丘制戒，乃至已聞者當重聞。",
    "T22n1425_005:0262c02_23": "若比丘故出精，僧伽婆尸沙。」",
    "T22n1425_005:0262c04_0": "復次佛住舍衛城，廣說如上。",
    "T22n1425_005:0262c04_1": "是時長老尸利耶婆，數數犯僧伽婆尸沙、如波夜提、如波羅提提舍尼、如越比尼罪懺悔。",
    "T22n1425_005:0262c06_2": "諸比丘見尸利耶婆數數犯僧伽婆尸沙罪，乃至如越比尼罪悔過，便語尸利耶婆言：「長老！",
    "T22n1425_005:0262c08_3": "世尊已作制限分齊竟，汝云何輕為數數犯耶？」",
    "T22n1425_005:0262c10_0": "尸利耶婆言：「諸長老！",
    "T22n1425_005:0262c10_1": "我犯罪悔過，尚不厭倦。",
    "T22n1425_005:0262c11_2": "汝等受我悔過，何足為難？」",
    "T22n1425_005:0262c11_3": "諸比丘以是事具白世尊，佛言：「喚尸利耶婆來。」",
    "T22n1425_005:0262c12_4": "來已，佛問尸利耶婆：「汝實數數犯僧伽婆尸沙罪，乃至語諸比丘言：『我犯罪悔過尚不厭倦，汝等受我懺悔何足為難也？』」",
    "T22n1425_005:0262c15_5": "答言：「實爾。",
    "T22n1425_005:0262c15_6": "世尊！」",
    "T22n1425_005:0262c15_7": "佛告尸利耶婆：「此是惡事，從今日後，若犯僧伽婆尸沙罪者，應六日六夜比丘僧中行摩那埵。",
    "T22n1425_005:0262c18_8": "行摩那埵已，應二十比丘僧中出罪。」",
    "T22n1425_005:0262c19_0": "復次佛住舍衛城，廣說如上。",
    "T22n1425_005:0262c19_1": "時尸利耶婆數數犯僧伽婆尸沙罪，便作是念：「世尊制戒，犯僧伽婆尸沙罪者，應六日六夜行摩那埵。",
    "T22n1425_005:0262c21_2": "行摩那埵已，應二十比丘僧中出罪。",
    "T22n1425_005:0262c22_3": "我今已犯僧伽婆尸沙罪，人不知者則無六日六夜；無六日六夜者，亦無二十僧中出罪。",
    "T22n1425_005:0262c24_4": "我今當覆藏。」",
    "T22n1425_005:0262c25_5": "覆藏已便自疑悔：「我為不善，甚不如法，善男子信心出家，知佛制戒而故違覆藏。",
    "T22n1425_005:0262c26_6": "設梵行人不知者，諸天知他人心者豈不知耶？",
    "T22n1425_005:0262c28_0": "設諸天不知者，世尊豈當不知耶？」",
    "T22n1425_005:0262c28_1": "便語諸比丘：「與我摩那埵。」",
    "T22n1425_005:0262c29_2": "比丘問言：「何以求摩那埵？」",
    "T22n1425_005:0262c29_3": "答言：「我犯僧伽婆尸沙罪。」",
    "T22n1425_005:0263a01_4": "復問：「犯來幾時？」",
    "T22n1425_005:0263a01_5": "答言：「爾許時。」",
    "T22n1425_005:0263a02_6": "復問：「何不即語人耶？」",
    "T22n1425_005:0263a02_7": "答言：「我慚羞故不即說，我復念言：『犯僧伽婆尸沙罪，世尊制戒應六日六夜行摩那埵。』",
    "T22n1425_005:0263a04_8": "乃至言：『諸天不知者，世尊豈不知耶？』",
    "T22n1425_005:0263a05_9": "以是事故，今向長老說。」",
    "T22n1425_005:0263a06_10": "諸比丘以是事具白世尊，佛言：「喚尸利耶婆來。」",
    "T22n1425_005:0263a07_11": "來已，佛具問上事：「汝實爾不？」",
    "T22n1425_005:0263a07_12": "答言：「實爾。",
    "T22n1425_005:0263a08_13": "世尊！」",
    "T22n1425_005:0263a08_14": "佛言：「癡人！",
    "T22n1425_005:0263a08_15": "此是惡事，犯戒尚不慚羞悔過，何以慚羞？」",
    "T22n1425_005:0263a09_16": "爾時世尊即說偈言：「覆蓋者則漏，　　開者則不漏；　是故諸覆者，　　當開令不漏。」",
    "T22n1425_005:0263a12_0": "佛告諸比丘：「從今日犯僧伽婆尸沙罪覆藏者，應與波利婆沙。",
    "T22n1425_005:0263a13_1": "行波利婆沙已，當與六日六夜行摩那埵。",
    "T22n1425_005:0263a14_2": "六日六夜行摩那埵已，當應二十僧中出罪。",
    "T22n1425_005:0263a15_3": "二十僧中少一比丘欲出罪者，是比丘不得出罪，諸比丘應可訶。」",
    "T22n1425_005:0263a17_0": "復次復住舍衛城，廣說如上。",
    "T22n1425_005:0263a17_1": "時有二學人、二凡夫人夢中出精，彼各各思惟：「世尊制戒故出精者，犯僧伽婆尸沙罪。",
    "T22n1425_005:0263a19_2": "我今將不犯僧伽婆尸沙耶？",
    "T22n1425_005:0263a20_3": "當以是事具白尊者舍利弗，舍利弗當問世尊，若佛有教我當奉行。」",
    "T22n1425_005:0263a21_4": "是諸比丘便詣尊者舍利弗所，以是因緣白舍利弗。",
    "T22n1425_005:0263a23_5": "時舍利弗將是比丘詣世尊所，尊者舍利弗白佛言：「此四比丘夢中失精，便自疑悔：『世尊制戒，我將不犯僧伽婆尸沙罪耶？』",
    "T22n1425_005:0263a25_6": "故來白佛。",
    "T22n1425_005:0263a26_7": "世尊！",
    "T22n1425_005:0263a26_8": "是事云何？」",
    "T22n1425_005:0263a26_9": "佛告舍利弗：「夢者虛妄不實，若夢真實，於我法中修梵行者，無有解脫。",
    "T22n1425_005:0263a28_10": "以一切夢皆不真實，是故舍利弗！",
    "T22n1425_005:0263a28_11": "諸修梵行者，於我法中得盡苦際。」",
    "T22n1425_005:0263a29_12": "佛告諸比丘：「依止舍衛城比丘皆悉令集，以十利故為諸比丘制戒，乃至已聞者當重聞。",
    "T22n1425_005:0263b02_13": "若比丘故出精，除夢中，僧伽婆尸沙罪。」",
    "T22n1425_005:0263b03_14": "故者，心調方便也。",
    "T22n1425_005:0263b04_15": "出精者，出不淨也。",
    "T22n1425_005:0263b04_16": "除夢中者，世尊說夢中失精無罪。",
    "T22n1425_005:0263b05_17": "僧伽婆尸沙者，僧伽，謂四波羅夷；婆尸沙者，是罪有餘，應羯磨治，故說僧伽婆尸沙。",
    "T22n1425_005:0263b07_18": "復次是罪僧中發露悔過，亦名僧伽婆尸沙。",
    "T22n1425_005:0263b08_19": "夢者，有五種：何等五？",
    "T22n1425_005:0263b08_20": "一者實夢；二者不實夢；三者不明了夢；四者夢中夢；五者先想而後夢，是為五。",
    "T22n1425_005:0263b10_21": "何者實夢？",
    "T22n1425_005:0263b10_22": "所謂如來為菩薩時，見五種夢如實不異，是名實夢。",
    "T22n1425_005:0263b12_0": "不實夢者，若人見夢，覺不實，是名不實夢。",
    "T22n1425_005:0263b13_0": "不明了夢者，如其夢不記前後中間，是謂不明了夢。",
    "T22n1425_005:0263b14_1": "夢中夢者，如見夢即於夢中為人說夢，是名夢中夢。",
    "T22n1425_005:0263b15_2": "先想而後夢者，如晝所作想夜便輒夢，是名先想後夢。",
    "T22n1425_005:0263b16_3": "有五事因緣起於婬欲：眼見色，染著愛樂，生婬欲想；如眼見色染著者，耳、鼻、舌、身亦如是，先與女人情相娛樂，後續憶念即生婬欲心，是名五種因緣起婬欲。",
    "T22n1425_005:0263b20_4": "身生起有五事因緣：欲心起、大行起、小行起、風患起、若非人觸起，是為五事因緣起。",
    "T22n1425_005:0263b22_5": "弄出精有三事：有欲心、故弄、出。",
    "T22n1425_005:0263b22_6": "弄出者，為取精故、為樂故。",
    "T22n1425_005:0263b23_7": "若自念言：「久來不通脫生諸患，欲令通故。」",
    "T22n1425_005:0263b24_8": "若戲故、若自試故、若未曾故、或自弄出、若使人弄出，是為弄出精者。",
    "T22n1425_005:0263b26_0": "若酥色、油色、乳色、酪色，若青、黃、赤、白，如是種種色，若一一色出者，僧伽婆尸沙。",
    "T22n1425_005:0263b27_1": "欲心起身生，有出想，而不弄不出，是為心悔過。",
    "T22n1425_005:0263b29_0": "若欲心起身生，有出想，故弄而不出，得偷蘭罪。",
    "T22n1425_005:0263c01_1": "欲心起身生，有出想，故弄而出，得僧伽婆尸沙。",
    "T22n1425_005:0263c02_2": "若欲心起身生，無出想，不故弄，出，無罪。",
    "T22n1425_005:0263c03_3": "如是大行、小行、風患、非人起亦如是。",
    "T22n1425_005:0263c03_4": "若欲心起身生，有出想，故弄精欲出，而不出外者，偷蘭罪。",
    "T22n1425_005:0263c05_5": "若欲心起身生，有出想，不弄不出，當責心。",
    "T22n1425_005:0263c06_6": "若欲心起身生，無出想，弄而不出，是亦責心。",
    "T22n1425_005:0263c07_7": "若欲心起身生，無出想，不故弄出，是亦責心。",
    "T22n1425_005:0263c08_8": "若欲心起身生，有出想，故弄而出，得僧伽婆尸沙。",
    "T22n1425_005:0263c09_9": "乃至非人亦復如是。",
    "T22n1425_005:0263c09_10": "出精者，若身、若身分、若身合身者，一切身動跳擲，時作方便而出，出者僧伽婆尸沙。",
    "T22n1425_005:0263c11_11": "身分者，若以手、若以脚、若膊、若以肘作方便出者，僧伽婆尸沙。",
    "T22n1425_005:0263c13_12": "身合者，地、水、火、風。",
    "T22n1425_005:0263c13_13": "地者，若床、若褥、若壁孔、木孔、竹筒等，若一一堅物觸身欲令出，出者，僧伽婆尸沙。",
    "T22n1425_005:0263c15_14": "水者，諸流水逆觸身，酥油等如是諸水物中濕潤物，身觸欲令出，出者，僧伽婆尸沙。",
    "T22n1425_005:0263c17_15": "火者，若於諸暖處暖具身觸、若向火向日欲令出，出者，僧伽婆尸沙。",
    "T22n1425_005:0263c18_16": "風者，若口風、若扇風、若衣風，觸身欲令出，出者，僧伽婆尸沙。",
    "T22n1425_005:0263c20_17": "若比丘語人言：「汝弄我身生令出。」",
    "T22n1425_005:0263c20_18": "精出者，僧伽婆尸沙。",
    "T22n1425_005:0263c21_19": "若復語人言：「汝莫令我數語，汝常知是事。」",
    "T22n1425_005:0263c22_20": "而後弄出，出者，僧伽婆尸沙。",
    "T22n1425_005:0263c23_0": "若比丘在空閑處住，見有禽獸交會，見已欲心起，失不淨者，是應責心。",
    "T22n1425_005:0263c24_1": "若復為受樂故，更方便逐看禽獸欲令出，出者，僧伽婆尸沙。",
    "T22n1425_005:0263c25_2": "若有人強力，捉比丘弄令出者，是應責心；若為樂故，更就彼人令弄，出者，僧伽婆尸沙。",
    "T22n1425_005:0263c27_3": "若比丘入聚落，見他男女行婬，見已欲心起失不淨者，是應責心；若復為樂故，更逐往看令失者，僧伽婆尸沙。",
    "T22n1425_005:0264a01_4": "若比丘見男子造婬女家，便作是念：「此中更無餘事，正當作婬欲。」",
    "T22n1425_005:0264a02_5": "而自欲心起失不淨者，是應責心；為樂故，更往看令失者，僧伽婆尸沙。",
    "T22n1425_005:0264a04_6": "若比丘見女人裸身洗浴，見已欲心起失不淨者，是應責心；若為樂故，逐往看令出者，僧伽婆尸沙。",
    "T22n1425_005:0264a06_7": "若見男子裸身亦復如是。",
    "T22n1425_005:0264a07_8": "若比丘行道中欲心自起而失不淨者，是應責心；行時故作方便令出，出者，僧伽婆尸沙。",
    "T22n1425_005:0264a09_9": "如行，住坐臥亦如是。",
    "T22n1425_005:0264a09_10": "若因塗油洗浴失者，是應責心；若故作方便，塗油洗浴令失者，僧伽婆尸沙。",
    "T22n1425_005:0264a11_11": "是故世尊說：「故弄失精，除夢中，僧伽婆尸沙。」",
    "T22n1425_005:0264a12_12": "(一戒竟)佛住王舍城迦蘭陀竹園，廣說如上。",
    "T22n1425_005:0264a13_13": "時優鉢羅比丘尼、有沙彌尼字支梨。",
    "T22n1425_005:0264a14_14": "優鉢羅比丘尼遣沙彌尼支梨持衣與優陀夷。",
    "T22n1425_005:0264a15_15": "時優陀夷於自房前縫衣，支梨禮優陀夷足於前而住，白優陀夷言：「我師優鉢羅，遣我持衣與長老！」",
    "T22n1425_005:0264a18_16": "答言：「好持著房中。」",
    "T22n1425_005:0264a18_17": "時優陀夷尋後逐入房內，便手把持抱，適意已須臾放去。",
    "T22n1425_005:0264a19_18": "支梨行涕還師，優鉢羅問言：「汝何以涕？」",
    "T22n1425_005:0264a20_19": "答言：「長老優陀夷，隨我入房把持抱弄，極惱觸我。」",
    "T22n1425_005:0264a21_20": "優鉢羅言：「汝莫涕也，我當白佛令罰優陀夷。」",
    "T22n1425_005:0264a23_0": "復次佛住舍衛城，廣說如上。",
    "T22n1425_005:0264a23_1": "長老優陀夷，時到著入聚落衣持鉢，入城次行乞食。",
    "T22n1425_005:0264a24_2": "入一家見一女人磨豆，便捉髮編舉案牽推，手捉抱弄，適意已須臾放去。",
    "T22n1425_005:0264a26_3": "彼便嫌責言：「此非法、非善。",
    "T22n1425_005:0264a27_4": "優陀夷！",
    "T22n1425_005:0264a27_5": "汝呼我家是婬女家耶？",
    "T22n1425_005:0264a27_6": "當以是事白諸比丘。」",
    "T22n1425_005:0264a28_7": "優陀夷言：「白與不白當隨汝意。」",
    "T22n1425_005:0264a29_8": "便出而去。",
    "T22n1425_005:0264b01_0": "復次佛住舍衛城，廣說如上。",
    "T22n1425_005:0264b01_1": "時優陀夷，時到著入聚落衣持鉢，入城次行乞食。",
    "T22n1425_005:0264b02_2": "入一家，時有妊娠女人，舂極坐臼上息。",
    "T22n1425_005:0264b03_3": "時優陀夷脚蹴臼，臼轉母人倒地身形裸露。",
    "T22n1425_005:0264b04_4": "優陀夷即便扶起言：「姊妹起，我已見竟。」",
    "T22n1425_005:0264b05_5": "時女人瞋恚言：「沙門釋子，此非是辭謝法，我寧受汝舂杵打死，不欲令此覆藏處出現於人。",
    "T22n1425_005:0264b07_6": "我當以是事白諸比丘。」",
    "T22n1425_005:0264b08_7": "優陀夷言：「白與不白自隨汝意。」",
    "T22n1425_005:0264b09_8": "言已便去。",
    "T22n1425_005:0264b10_0": "復次佛住舍衛城，廣說如上。",
    "T22n1425_005:0264b10_1": "時長老優陀夷直次守房，時優陀夷先有一知識婆羅門，將婦來詣優陀夷，其婦端正。",
    "T22n1425_005:0264b12_2": "夫語優陀夷言：「可開諸房示此婦人。」",
    "T22n1425_005:0264b13_3": "優陀夷言：「汝若不語，我亦欲示此婦人房舍，況復汝請！」",
    "T22n1425_005:0264b14_4": "即將至閣上示諸房舍，彫文刻鏤種種嚴飾，地作青豆色。",
    "T22n1425_005:0264b16_5": "於一屏處，便捉婦人手把持抱，婦人念言：「此優陀夷必欲作如是如是事。」",
    "T22n1425_005:0264b17_6": "弄已還放，語婆羅門言：「我已示竟。」",
    "T22n1425_005:0264b18_7": "婆羅門言：「好！",
    "T22n1425_005:0264b18_8": "更可示餘房舍。」",
    "T22n1425_005:0264b19_9": "時彼婦以優陀夷不共行欲故，便瞋恚言：「用看房舍為？",
    "T22n1425_005:0264b20_10": "此是薄福黃門出家，遍摩觸我身而無好事。」",
    "T22n1425_005:0264b21_11": "時婆羅門語優陀夷言：「汝實於我知識而生非知識想耶？",
    "T22n1425_005:0264b22_12": "而於平地更生堆埠耶？",
    "T22n1425_005:0264b23_13": "而於水中更生火也？」",
    "T22n1425_005:0264b23_14": "即便繫優陀夷頸牽去。",
    "T22n1425_005:0264b24_15": "優陀夷言：「婆羅門放我，莫使須臾作破頭事。」",
    "T22n1425_005:0264b25_16": "婆羅門言：「我不放汝，汝有負我事。」",
    "T22n1425_005:0264b26_17": "諸比丘聞鬪諍聲出看，語婆羅門言：「置置，放優陀夷！」",
    "T22n1425_005:0264b27_18": "婆羅門言：「我終不放，要將詣世尊！」",
    "T22n1425_005:0264b28_19": "時佛見已，語婆羅門言：「放優陀夷！」",
    "T22n1425_005:0264b29_20": "婆羅門白佛言：「世尊！",
    "T22n1425_005:0264b29_21": "我今不放，要當說其罪狀然後放去。」",
    "T22n1425_005:0264c01_22": "時優陀夷便力諍，得脫走去。",
    "T22n1425_005:0264c02_23": "時婆羅門以上因緣具白世尊。",
    "T22n1425_005:0264c02_24": "爾時世尊為婆羅門隨順說法示教利喜，瞋恚即除得法眼淨，辭還請退。",
    "T22n1425_005:0264c04_25": "佛言：「宜知是時。」",
    "T22n1425_005:0264c04_26": "即禮佛足右遶三匝而去。",
    "T22n1425_005:0264c05_27": "婆羅門去不久，佛告諸比丘：「喚優陀夷來。」",
    "T22n1425_005:0264c06_28": "即喚來已，佛以上事廣問優陀夷：「汝實爾不？」",
    "T22n1425_005:0264c07_29": "答言：「實爾。",
    "T22n1425_005:0264c07_30": "世尊！」",
    "T22n1425_005:0264c07_31": "佛言：「優陀夷！",
    "T22n1425_005:0264c08_32": "此是惡事。」",
    "T22n1425_005:0264c08_33": "諸比丘白佛言：「世尊！",
    "T22n1425_005:0264c08_34": "此優陀夷不但作此一惡事。",
    "T22n1425_005:0264c09_35": "先時世尊在王舍城伽蘭陀竹園時，優鉢羅比丘尼遣沙彌尼支梨持衣與優陀夷，優陀夷便捉抱弄，適意已放去。」",
    "T22n1425_005:0264c12_36": "佛問優陀夷：「有是事不？」",
    "T22n1425_005:0264c12_37": "答言：「實爾。",
    "T22n1425_005:0264c12_38": "世尊！」",
    "T22n1425_005:0264c13_0": "佛言：「此是惡事。」",
    "T22n1425_005:0264c13_1": "復有比丘白佛言：「不但作此惡事。",
    "T22n1425_005:0264c14_2": "世尊在舍衛城時，優陀夷時到著入聚落衣持鉢，次行乞食。",
    "T22n1425_005:0264c15_3": "入一家，家中有一女人磨豆。",
    "T22n1425_005:0264c16_4": "時優陀夷便捉其髮編，抱捉惱弄放去。」",
    "T22n1425_005:0264c17_5": "佛問優陀夷：「實有是事不？」",
    "T22n1425_005:0264c17_6": "答言：「實爾。",
    "T22n1425_005:0264c17_7": "世尊！」",
    "T22n1425_005:0264c18_8": "佛言：「此是惡事。」",
    "T22n1425_005:0264c18_9": "復有比丘言：「世尊！",
    "T22n1425_005:0264c18_10": "何但有此惡事，又復一時世尊在舍衛城時，優陀夷著入聚落衣持鉢乞食入一家。",
    "T22n1425_005:0264c20_11": "有一妊娠女人舂極坐臼上息，優陀夷以脚蹴臼令其倒地，觀其形體然後出去。」",
    "T22n1425_005:0264c22_12": "佛言：「優陀夷！",
    "T22n1425_005:0264c23_13": "汝復有是事不？」",
    "T22n1425_005:0264c23_14": "答言：「實爾世尊！」",
    "T22n1425_005:0264c23_15": "佛言：「何以故爾？」",
    "T22n1425_005:0264c24_16": "答言：「世尊！",
    "T22n1425_005:0264c24_17": "我未曾見妊娠女形，故試看耳！」",
    "T22n1425_005:0264c25_18": "佛言：「癡人！",
    "T22n1425_005:0264c25_19": "寧觀糞廁，不觀彼妊娠女形。",
    "T22n1425_005:0264c26_20": "我常不種種呵責欲想，讚歎離欲耶？",
    "T22n1425_005:0264c26_21": "汝云何作此惡不善行？",
    "T22n1425_005:0264c27_22": "此非法、非律、非如佛教，不可以是長養善法。」",
    "T22n1425_005:0264c28_23": "諸比丘白佛言：「世尊！",
    "T22n1425_005:0264c28_24": "云何是優陀夷，為婆羅門所捉，蒙世尊恩故得脫？」",
    "T22n1425_005:0265a01_25": "佛告諸比丘：「是優陀夷不但今日蒙我得脫，過去世時以曾被捉，蒙我得脫。」",
    "T22n1425_005:0265a02_26": "諸比丘白佛言：「已曾爾耶？」",
    "T22n1425_005:0265a03_27": "佛言：「如是！",
    "T22n1425_005:0265a03_28": "過去世時香山中有仙人住處，去山不遠有一池水。",
    "T22n1425_005:0265a04_29": "時池水中有一鼈，出池求食，食已向日張口而眠。",
    "T22n1425_005:0265a05_30": "時香山中有諸獼猴，入池飲水已上岸，見此鼈張口而眠。",
    "T22n1425_005:0265a07_31": "時彼獼猴便欲作婬法，即以身生內鼈口中。",
    "T22n1425_005:0265a08_32": "鼈覺合口藏六甲裏。",
    "T22n1425_005:0265a08_33": "如所說偈言：「『愚癡人執相，　　猶如鼈所咬；　　失修摩羅捉，　　非斧則不離。』",
    "T22n1425_005:0265a12_0": "「時鼈急捉獼猴却行欲入水，獼猴急怖便作是念：『若我入水必死無疑。』",
    "T22n1425_005:0265a13_1": "然苦痛力弱，任鼈迴轉，流離牽曳遇值嶮處。",
    "T22n1425_005:0265a14_2": "鼈時仰臥，是時獼猴兩手抱鼈，作是念言：『誰當為我脫此苦難？』",
    "T22n1425_005:0265a16_3": "獼猴曾知仙人住處，『彼當救我。』",
    "T22n1425_005:0265a16_4": "便抱此鼈向彼處去。",
    "T22n1425_005:0265a17_5": "仙人遙見便作是念：『咄哉異事。",
    "T22n1425_005:0265a18_6": "今是獼猴為作何等？』",
    "T22n1425_005:0265a18_7": "欲戲弄獼猴故，言：『婆羅門！",
    "T22n1425_005:0265a19_8": "是何等寶物滿鉢持來？",
    "T22n1425_005:0265a19_9": "得何等信而來向我。』",
    "T22n1425_005:0265a20_10": "爾時獼猴即說偈言：「『我愚癡獼猴，　　無辜觸惱他；　　救厄者賢士，　　命急在不久。",
    "T22n1425_005:0265a23_0": "　　今日婆羅門，　　若不救我者；　　須臾斷身生，　　困厄還山林。』",
    "T22n1425_005:0265a25_0": "「爾時仙人以偈答言：「『我令汝得脫，　　還於山林中；　　恐汝獼猴法，　　故態還復生。』",
    "T22n1425_005:0265a28_0": "　　爾時彼仙人，　　為說往昔事：　『鼈汝宿命時，　　曾號字迦葉；　　獼猴過去世，　　號字憍陳如。",
    "T22n1425_005:0265b02_0": "　　汝作婬欲行，　　今可斷因緣，　　迦葉放憍陳，　　令還山林去。』」",
    "T22n1425_005:0265b04_0": "佛告諸比丘：「爾時仙人豈異人乎？",
    "T22n1425_005:0265b04_1": "即我身是。",
    "T22n1425_005:0265b05_0": "鼈者，婆羅門是。",
    "T22n1425_005:0265b05_1": "是時獼猴者，優陀夷是。",
    "T22n1425_005:0265b05_2": "本為獸時蒙我得脫，今復蒙我重得解脫。」",
    "T22n1425_005:0265b06_3": "諸比丘白佛言：「世尊！",
    "T22n1425_005:0265b07_4": "云何是優陀夷於支梨沙彌尼如女乃起欲想？」",
    "T22n1425_005:0265b08_5": "佛告諸比丘：「不但今日是優陀夷於支梨如女而起欲想，過去世時已曾於是女起婬欲想。」",
    "T22n1425_005:0265b10_6": "諸比丘白佛言：「世尊！",
    "T22n1425_005:0265b11_7": "已曾爾耶？」",
    "T22n1425_005:0265b11_8": "佛言：「如是！",
    "T22n1425_005:0265b11_9": "過去世時有婆羅門，姓嵩渠氏，田作生活。",
    "T22n1425_005:0265b12_10": "索得一婦，端正姝好共相娛樂，便生一女亦復端正。",
    "T22n1425_005:0265b13_11": "為作名字，以嵩渠姓故，字為嵩渠。",
    "T22n1425_005:0265b14_12": "至年長大，諸種種姓婆羅門遣信來索。",
    "T22n1425_005:0265b15_13": "時女問母：『此何客來？』",
    "T22n1425_005:0265b15_14": "答言：『索汝。』",
    "T22n1425_005:0265b16_15": "其女白母：『我不欲嫁，樂修梵行。』",
    "T22n1425_005:0265b16_16": "母言：『不爾，男女之法要有嫁娶。』",
    "T22n1425_005:0265b17_17": "女復白言：『若父母見愛念者，願莫嫁我。』",
    "T22n1425_005:0265b18_18": "時父母愛女故，不能苦違，答言：『任意。』",
    "T22n1425_005:0265b19_19": "時隣里知識皆悉知之：『云何是女端正姝好，而能守志樂修梵行？』",
    "T22n1425_005:0265b20_20": "皆愛念之。",
    "T22n1425_005:0265b21_21": "時婆羅門入田耕作，婦常送食。",
    "T22n1425_005:0265b21_22": "遇於一時其婦有事，遣女嵩渠送食與父。",
    "T22n1425_005:0265b22_23": "時婆羅門不正思惟便生欲想，憶念婦至當共行欲，見持食來，便捨犁往迎。",
    "T22n1425_005:0265b24_24": "欲心迷醉不能自覺，不應觸處父輒觸之。",
    "T22n1425_005:0265b25_25": "時女嵩渠便涕泣而住，時婆羅門即便念言：『此女嵩渠常不樂欲，眾人所歎。",
    "T22n1425_005:0265b27_26": "今我觸之而不大喚，似有欲意。』",
    "T22n1425_005:0265b27_27": "即說偈言：「『今我觸汝身，　　低頭長歎息；　　將不欲與我，　　共行婬欲法。",
    "T22n1425_005:0265c02_0": "　　汝先修梵行，　　眾人之所敬；　　而今軟相現，　　似有世間意。』",
    "T22n1425_005:0265c04_0": "「爾時嵩渠女以偈，答父言：「『我先恐怖時，　　仰憑於慈父；　　本所依怙處，　　更遭斯惱亂。",
    "T22n1425_005:0265c07_0": "　　今在深榛中，　　知復何所告！",
    "T22n1425_005:0265c08_0": "　　喻如深水中，　　而更生於火。",
    "T22n1425_005:0265c09_0": "　　根本蔭覆處，　　而今恐怖生；　　無畏處生畏，　　所歸反遭難。",
    "T22n1425_005:0265c11_0": "　　林樹諸天神，　　證知此非法；　　不終生養恩，　　一朝見困辱。",
    "T22n1425_005:0265c13_0": "　　地不為我開，　　於何逃身命？』",
    "T22n1425_005:0265c14_0": "「時婆羅門聞女說頌，大自慚愧即便而去。」",
    "T22n1425_005:0265c14_1": "佛告諸比丘：「爾時婆羅門者豈異人乎？",
    "T22n1425_005:0265c15_2": "今優陀夷是。",
    "T22n1425_005:0265c16_3": "時婆羅門婦者，今優鉢羅比丘尼是。",
    "T22n1425_005:0265c17_0": "時女嵩渠者，今支梨沙彌尼是。",
    "T22n1425_005:0265c17_1": "本已曾於此女生欲想故，今續復起。」",
    "T22n1425_005:0265c18_2": "佛告諸比丘：「依止舍衛城住者皆悉令集。",
    "T22n1425_005:0265c19_3": "以十利故為諸比丘制戒，乃至已聞者當重聞。",
    "T22n1425_005:0265c20_4": "若比丘婬欲變心，與女人身相摩觸，若捉手、若捉髮編，及餘身分摩觸，受細滑者，僧伽婆尸沙。」",
    "T22n1425_005:0265c22_5": "比丘者，如上說。",
    "T22n1425_005:0265c23_6": "婬欲者，染污心也。",
    "T22n1425_005:0265c23_7": "變心者，變名過去心，滅盡變易是亦名變。",
    "T22n1425_005:0265c24_8": "但此中變易者，於根力覺道種變易也。",
    "T22n1425_005:0265c25_9": "心者，意識也。",
    "T22n1425_005:0265c25_10": "女人者，母、姊、妹、親里、非親里，若大、若小、在家、出家。",
    "T22n1425_005:0265c26_11": "捉手者，若捉手、若捉腕乃至一指，是名捉手。",
    "T22n1425_005:0265c27_12": "編者，有八種。",
    "T22n1425_005:0265c28_13": "何等八？",
    "T22n1425_005:0265c28_14": "一者髮編；二者珠編；三者線編；四者花鬘編；五者樹皮編；六者草編；七者毛編；八者韋編。",
    "T22n1425_005:0266a01_15": "若合髮捉此八種編者，犯八種僧伽婆尸沙。",
    "T22n1425_005:0266a02_16": "離髮捉七種編者，犯七種偷蘭罪。",
    "T22n1425_005:0266a03_17": "身相觸者，身身相觸也。",
    "T22n1425_005:0266a03_18": "餘身分者，除髮編，餘身分是也。",
    "T22n1425_005:0266a04_19": "摩者，逆順遍摩也。",
    "T22n1425_005:0266a04_20": "著細滑者，逆順摩時，身觸受細滑也。",
    "T22n1425_005:0266a05_21": "僧伽婆尸沙。",
    "T22n1425_005:0266a06_22": "者如上說。",
    "T22n1425_005:0266a06_23": "若比丘染污心捉女人髮編，若舉、若按、若牽、若推、若抱、若嗚、若推、若拍者，僧伽婆尸沙。",
    "T22n1425_005:0266a08_24": "若比丘欲捉此而觸餘、欲觸餘而觸此、欲觸此而觸此、欲觸餘而觸餘，乃至推拍者，僧伽婆尸沙。",
    "T22n1425_005:0266a10_25": "意謂是女而是黃門，捉髮乃至推拍，得偷蘭罪。",
    "T22n1425_005:0266a11_26": "謂是黃門而是女人，乃至推拍，僧伽婆尸沙。",
    "T22n1425_005:0266a12_27": "謂是女人而是女人，乃至推拍，僧伽婆尸沙。",
    "T22n1425_005:0266a13_28": "謂是黃門而是黃門，乃至推拍，偷蘭罪。",
    "T22n1425_005:0266a14_29": "謂是女人而是男子，乃至推拍，得越比尼罪。",
    "T22n1425_005:0266a15_30": "謂是男子而是女人，乃至推拍，僧伽婆尸沙。",
    "T22n1425_005:0266a16_31": "謂是女人而是女人，乃至推拍，僧伽婆尸沙。",
    "T22n1425_005:0266a17_32": "謂是男子而是男子，乃至推拍，得越比尼罪。",
    "T22n1425_005:0266a18_33": "黃門男子亦如是。",
    "T22n1425_005:0266a19_34": "若比丘欲心逐女人，女人走入眾女間，就中牽此女人者，僧伽婆尸沙。",
    "T22n1425_005:0266a20_35": "若欲心觸眾女人者，隨所觸，僧伽婆尸沙；而不觸者，得偷蘭罪。",
    "T22n1425_005:0266a22_36": "若比丘欲心逐女人，女人走入眾黃門中，就中牽此女人者，僧伽婆尸沙；比丘若欲心觸眾黃門者，隨所觸得偷蘭罪；而不觸者，得越比尼罪。",
    "T22n1425_005:0266a25_37": "若比丘欲心逐女人，女人走入眾男子中，就中牽女人者，得僧伽婆尸沙；若欲心觸諸男子者，隨所觸，得越比尼罪；而不觸者，得越比尼心悔。",
    "T22n1425_005:0266a28_38": "若比丘欲心逐黃門，黃門走入眾黃門中，就中牽此黃門者，得偷蘭罪；若欲心觸除黃門者，隨所觸，得偷蘭罪；而不觸者，得越比尼罪。",
    "T22n1425_005:0266b02_39": "若比丘欲心走逐黃門，黃門走入眾女人中，就中牽黃門者，得偷蘭罪；若欲心觸餘女人者，隨所觸，僧伽婆尸沙；而不觸者，得偷蘭罪。",
    "T22n1425_005:0266b05_40": "若比丘欲心逐黃門，黃門走入眾男子中，就中牽者，得偷蘭罪；若欲心觸餘男子，隨所觸，得越比尼罪；而不觸者，得越比尼心悔。",
    "T22n1425_005:0266b08_41": "若比丘欲心逐男子，男子走入眾男子中，就中牽此男子者，得越比尼罪；若欲心觸餘男子，隨所觸，得越比尼罪；而不觸者，得越比尼心悔。",
    "T22n1425_005:0266b11_42": "若比丘欲心逐男子，男子走入眾女人中，就中牽此男子者，得越比尼罪；若欲心觸餘女人者，得僧伽婆尸沙；而不觸者，得偷蘭罪。",
    "T22n1425_005:0266b14_43": "若比丘欲心走逐男子，男子走入眾黃門中，就中牽此男子者，得越比尼罪；若欲心觸餘黃門者，隨所觸，得偷蘭罪；而不觸者，得越比尼罪。",
    "T22n1425_005:0266b17_44": "若比丘欲心一時觸眾多女人，得一僧伽婆尸沙；若一一別觸，一一得僧伽婆尸沙。",
    "T22n1425_005:0266b19_45": "若比丘坐時，有女人來禮比丘足。",
    "T22n1425_005:0266b20_46": "比丘若起欲心，當正身住，應語女人言：「小遠作禮。」",
    "T22n1425_005:0266b21_47": "抄女人篤信，卒來接比丘足者，爾時應自咬舌令痛，不令覺女人細滑。",
    "T22n1425_005:0266b23_48": "若女人從比丘索水者，應語知水家與，不應自捉灌澆女人手，應以器盛與。",
    "T22n1425_005:0266b25_49": "若無器者令淨人與，若無淨人者，比丘應著灌若床上、若机上授與。",
    "T22n1425_005:0266b26_50": "語言：「可取水飲。」",
    "T22n1425_005:0266b27_51": "若比丘與女人共一床坐，非威儀；若起欲心，越比尼罪。",
    "T22n1425_005:0266b28_52": "故動床不相觸者，偷蘭罪。",
    "T22n1425_005:0266b28_53": "若共一器食、若共盤食、一床坐臥亦如是。",
    "T22n1425_005:0266b29_54": "若比丘與女人共床臥相觸，犯僧伽婆尸沙。",
    "T22n1425_005:0266c01_55": "若中間比丘坐、女人臥，女人坐、比丘臥，隨坐時臥時隨相觸，一一僧伽婆尸沙。",
    "T22n1425_005:0266c03_56": "若比丘知法多詐，與女人相抱共臥共起，竟宿不移者，犯一僧伽婆尸沙。",
    "T22n1425_005:0266c05_57": "若比丘與女人共結鬘者，非威儀；若染污心，越比尼罪。",
    "T22n1425_005:0266c06_58": "若欲心動，鬘不相觸者，偷蘭罪。",
    "T22n1425_005:0266c07_59": "若比丘與女人共蹈井上危木汲水者，非威儀；若有欲心，越比尼罪。",
    "T22n1425_005:0266c08_60": "若欲心動木者，偷蘭罪；若不動者，無罪；若中間有男子者，無罪。",
    "T22n1425_005:0266c10_61": "若比丘與女人共一繩汲水，非威儀；若起欲心，越比尼罪。",
    "T22n1425_005:0266c11_62": "若欲心動繩，偷蘭罪。",
    "T22n1425_005:0266c12_63": "若比丘與女人共井汲水，若比丘下灌時女人欲下，當語言：「姊妹小住，待我灌出竟然後下。」",
    "T22n1425_005:0266c14_64": "若井欄動共汲水者，非威儀；若起欲心者，越比尼罪。",
    "T22n1425_005:0266c15_65": "欲心動井欄，得偷蘭罪；若井欄不動，無罪；中間有淨人者，無罪。",
    "T22n1425_005:0266c16_66": "若比丘入聚落中，到信心優婆塞家。",
    "T22n1425_005:0266c17_67": "時優婆塞、優婆夷言：「我欲得一宿供養佛，願師佐我施供養具。」",
    "T22n1425_005:0266c19_68": "比丘言：「可爾。」",
    "T22n1425_005:0266c19_69": "若比丘共女人舉柱欲竪者，非威儀；若有欲心，越比尼罪；若欲心動柱者，偷蘭罪。",
    "T22n1425_005:0266c21_70": "若比丘與女人共張施供養具，若竹木葦各捉一頭者，非威儀；若有欲心，得越比尼罪；若欲心動竹木葦者，得偷蘭罪。",
    "T22n1425_005:0266c24_71": "如是帳縵衣錦罽畫像乃至花鬘諸物，比丘與女人共各捉一頭，非威儀；若有欲心，得越比尼罪；若欲心動彼物者，得偷蘭罪。",
    "T22n1425_005:0266c26_72": "若比丘共女人舁石蜜瓶，非威儀，若有欲心得越比尼罪。",
    "T22n1425_005:0266c28_73": "若欲心動瓶，得偷蘭罪。",
    "T22n1425_005:0266c28_74": "乃至一切諸動器物亦如是。",
    "T22n1425_005:0266c29_75": "若比丘與女人共行香花油者，女人捉器、比丘過花，比丘捉器、女人過花，非威儀；若有欲心，得越比尼罪；若欲心動器，得偷蘭罪。",
    "T22n1425_005:0267a03_76": "若竟夜聽法者，當各於異壁下相遠敷座。",
    "T22n1425_005:0267a04_77": "若無是處，當於露地。",
    "T22n1425_005:0267a04_78": "若不容受者，中間當以木為齊限。",
    "T22n1425_005:0267a05_79": "聽法訖已，持種種雜物布施，所謂床褥、若衣等、若寶器等，若比丘共女人捉物呪願者，非威儀；若有欲心，得越比尼罪；若欲心動彼物，得偷蘭罪。",
    "T22n1425_005:0267a08_80": "明旦比丘與女人共行，種種飲食乃至行鹽，若比丘捉器女人行、若女人捉器比丘行，非威儀；若有欲心，得越比尼罪；若欲心動器，得偷蘭罪。",
    "T22n1425_005:0267a12_0": "若比丘於女人邊受器行者，不犯。",
    "T22n1425_005:0267a12_1": "若有女人欲擔重物，不能上肩，便請比丘佐扶，比丘不應佐扶。",
    "T22n1425_005:0267a14_2": "若有餘男子女人者，比丘應教令佐扶。",
    "T22n1425_005:0267a15_3": "若無餘人者，比丘應自舉是物著高處，令其就擔。",
    "T22n1425_005:0267a16_4": "若比丘與女人共於虛動地行，非威儀；若有欲心，得越比尼罪；若有欲心動地，得偷蘭罪。",
    "T22n1425_005:0267a18_5": "若比丘與女人共行可動輅上渡水，非威儀；若有欲心，得越比尼罪；若欲心動輅，得偷蘭罪。",
    "T22n1425_005:0267a20_6": "若輅不動，無罪；中間有男子者，無罪。",
    "T22n1425_005:0267a21_7": "若比丘下輅，時見女人來，當返還，使女人過竟，比丘便下。",
    "T22n1425_005:0267a22_8": "若道寬不動，無罪；中間有男子者，不犯。",
    "T22n1425_005:0267a23_9": "若比丘與女人共行長板上者，非威儀；若有欲心，得越比尼罪；若有欲心動板，得偷蘭罪。",
    "T22n1425_005:0267a25_10": "若板不動、中間有男子者，無罪。",
    "T22n1425_005:0267a26_11": "若比丘與女人共行水中，比丘在後脚蹴水灒女人者，非威儀；若有欲心，得越比尼罪；若欲心蹴水著女人者，得偷蘭罪。",
    "T22n1425_005:0267a29_12": "若比丘與女人共船上行，比丘當在男子所住處住，若正有一住處者，比丘當正念而住；若有異心相觸者，僧伽婆尸沙。",
    "T22n1425_005:0267b02_13": "若船沒時，女人水漂向比丘，比丘作地想持出水，不犯；若有欲心，得僧伽婆尸沙。",
    "T22n1425_005:0267b04_14": "若比丘河邊經行，有女人落水中，作哀苦聲求比丘救者，比丘作地想捉出，不犯；若授竹木繩牽出，不犯。",
    "T22n1425_005:0267b07_15": "若比丘言：「知汝雖苦，當任宿命。」",
    "T22n1425_005:0267b07_16": "者，無罪。",
    "T22n1425_005:0267b08_17": "若女人急捉比丘者，比丘當正念住。",
    "T22n1425_005:0267b08_18": "若心有異，合麁厚衣捉者，得偷蘭罪；若軟薄衣合捉者，得僧伽婆尸沙。",
    "T22n1425_005:0267b10_19": "若比丘入城時，若王出、若大會日多人出入，比丘當住，伺人小希然後乃入，若隨多人男女比入者，非威儀；乃至有欲心觸，僧伽婆尸沙。",
    "T22n1425_005:0267b13_20": "若比丘入城乞食，過到婬女家，婬女捉比丘者，當正思惟。",
    "T22n1425_005:0267b15_0": "若比丘乞食時，有端正女人持食與比丘，比丘見女人起欲想者，應放鉢著地令餘人授。",
    "T22n1425_005:0267b17_0": "若女人持食與比丘，若女人一手過食，一手承鉢底者，非威儀；若有欲心乃至觸，僧伽婆尸沙。",
    "T22n1425_005:0267b19_1": "若比丘陜道巷中與女人相逢，比丘應住，待女人過；若競行者，非威儀；若有欲心乃至觸，僧伽婆尸沙。",
    "T22n1425_005:0267b21_2": "若比丘與母姊妹親里等久別相見，歡喜抱捉比丘，比丘當正憶念住；若有異心者，僧伽婆尸沙。",
    "T22n1425_005:0267b23_3": "若比丘至檀越家時，女人抱小兒著比丘膝上，不犯；若比丘就女人手中捉小兒者，非威儀；若有欲心者，得越比尼罪；展轉相動者，得偷蘭罪；若手觸彼女人，僧伽婆尸沙。",
    "T22n1425_005:0267b27_4": "若比丘入城，若王出、若大會日，若多男女出入，比丘應住，須人小希比丘便入。",
    "T22n1425_005:0267b29_5": "若時有狂象、狂馬、狂牛、奔車、失火逼時，諸恐怖事疾入者，無罪。",
    "T22n1425_005:0267c01_6": "若比丘諸大會時，所謂佛生處、得道處、轉法輪處、阿難大會處、羅睺羅大會處、般遮于瑟大會處，是諸大會時多人來看，若女人持珠環、瓔珞、衣物寄比丘，若不淨物應令淨人取，若淨物應自手取。",
    "T22n1425_005:0267c06_7": "女人還索時，不淨物令淨人還，若淨物自手還，不得為女人著，著者犯越比尼罪；若觸女人身者，僧伽婆尸沙。",
    "T22n1425_005:0267c09_8": "若觸黃門，偷蘭罪。",
    "T22n1425_005:0267c09_9": "若觸男子，越比尼罪。",
    "T22n1425_005:0267c10_10": "若觸一切畜生女者，越比尼罪。",
    "T22n1425_005:0267c10_11": "若緊那羅女及獼猴女，偷蘭罪。",
    "T22n1425_005:0267c11_12": "若人女邊，僧伽婆尸沙。",
    "T22n1425_005:0267c12_13": "黃門邊，偷蘭罪。",
    "T22n1425_005:0267c12_14": "男子邊，越比尼罪。",
    "T22n1425_005:0267c12_15": "若女人邊，偷蘭罪。",
    "T22n1425_005:0267c13_16": "黃門邊，越比尼罪。",
    "T22n1425_005:0267c13_17": "男子邊，越比尼心悔。",
    "T22n1425_005:0267c14_18": "若女人邊，越比尼。",
    "T22n1425_005:0267c14_19": "黃門邊，越比尼心悔。",
    "T22n1425_005:0267c15_20": "男子邊不犯。",
    "T22n1425_005:0267c15_21": "若女人邊，越比尼心悔。",
    "T22n1425_005:0267c16_22": "黃門、男子，不犯。",
    "T22n1425_005:0267c16_23": "是故說：「若比丘婬欲變心，與女人身相摩觸，若捉手、若捉髮編，及餘身分摩觸，受細滑者，僧伽婆尸沙。」",
    "T22n1425_005:0267c18_24": "(第二戒竟)佛住王舍城迦蘭陀竹園，廣說如上。",
    "T22n1425_005:0267c19_25": "時淨居天以轉輪王所應服藥價直百千授與耆舊。",
    "T22n1425_005:0267c21_26": "耆舊藥師作是念：「今日世間誰最尊重、世間第一？",
    "T22n1425_005:0267c22_27": "當持此藥以奉上之。」",
    "T22n1425_005:0267c22_28": "尋復念言：「唯有如來，最尊第一，當以此藥奉上世尊！」",
    "T22n1425_005:0267c23_29": "爾時耆舊童子往詣世尊所，禮世尊足却住一面白佛言：「淨居天與我是治轉輪王藥價直百千，我作是念：『世間誰最尊重第一應與此藥？』",
    "T22n1425_005:0268a03_30": "尋復念言：『唯有如來，世之尊重。』",
    "T22n1425_005:0268a03_31": "今以此藥奉上世尊！",
    "T22n1425_005:0268a04_32": "唯願哀愍納受此藥。」",
    "T22n1425_005:0268a04_33": "佛告耆舊：「如來、應供、正遍知，婬怒癡垢習障永盡。",
    "T22n1425_005:0268a05_34": "唯有堅固平等妙身，無有眾患，應服此藥。」",
    "T22n1425_005:0268a06_35": "爾時耆舊復白佛言：「世尊！",
    "T22n1425_005:0268a07_36": "如來、應供、正遍知平等妙身，雖無眾患，哀愍我故，願受此藥。",
    "T22n1425_005:0268a08_37": "當為來世弟子開示法明，病者受藥、施者得福。」",
    "T22n1425_005:0268a09_38": "爾時世尊默然而受。",
    "T22n1425_005:0268a10_39": "耆舊復念：「今不可令世尊如常人法服藥，當取青蓮花葉熏藥令香與世尊嗅之。」",
    "T22n1425_005:0268a12_40": "爾時世尊，便嗅青蓮花葉香，藥勢十八行下。",
    "T22n1425_005:0268a13_41": "世尊下已光相不悅。",
    "T22n1425_005:0268a13_42": "時瓶沙王與諸群臣眷屬俱往問疾。",
    "T22n1425_005:0268a14_43": "時王舍城有五百婬女，亦詣世尊禮拜問疾。",
    "T22n1425_005:0268a15_44": "時瓶沙王詣世尊所問疾已，群臣侍從次入問疾。",
    "T22n1425_005:0268a16_45": "時五百婬女，或乘象馬車輿欲來問疾，中有入者、有不入者、有與年少入園林中遊諸浴池，五欲自娛，歌舞戲笑。",
    "T22n1425_005:0268a19_46": "有一婬女，貧窮弊衣無人共語，便詣優陀夷所白言：「阿闍梨！",
    "T22n1425_005:0268a20_47": "我欲入看。」",
    "T22n1425_005:0268a20_48": "優陀夷言：「可爾！",
    "T22n1425_005:0268a21_49": "汝若不請尚欲呼汝，況汝求請。」",
    "T22n1425_005:0268a21_50": "即便入房。",
    "T22n1425_005:0268a22_51": "時優陀夷亦示諸房舍種種彩畫，優陀夷問言：「姊妹！",
    "T22n1425_005:0268a23_52": "房舍好不？」",
    "T22n1425_005:0268a23_53": "答言：「實好。」",
    "T22n1425_005:0268a23_54": "便問姊妹：「能共作是事不？」",
    "T22n1425_005:0268a24_55": "答言：「阿闍梨！",
    "T22n1425_005:0268a24_56": "我仰作是事活，若男子者來。」",
    "T22n1425_005:0268a25_57": "優陀夷言：「姊妹！",
    "T22n1425_005:0268a25_58": "汝可臥地。」",
    "T22n1425_005:0268a26_59": "即時臥地。",
    "T22n1425_005:0268a26_60": "復言：「右脇臥。」",
    "T22n1425_005:0268a26_61": "即右脇臥。",
    "T22n1425_005:0268a26_62": "復教左脇臥，即左脇臥。",
    "T22n1425_005:0268a27_63": "復教仰臥，即便仰臥。",
    "T22n1425_005:0268a27_64": "復教匍匐，即便匍匐。",
    "T22n1425_005:0268a28_65": "時優陀夷即便唾之，脚蹴令倒，便言：「姊妹起，我已作竟。」",
    "T22n1425_005:0268a29_66": "爾時婬女便瞋恚言：「此非沙門辭謝之法。」",
    "T22n1425_005:0268b01_67": "時有坐禪比丘，先入房闇處坐，遙見是事，語諸比丘。",
    "T22n1425_005:0268b02_68": "諸比丘即以是事往白世尊，佛言：「呼優陀夷來。」",
    "T22n1425_005:0268b03_69": "即便呼來。",
    "T22n1425_005:0268b04_70": "來已，佛問優陀夷：「汝實爾不？」",
    "T22n1425_005:0268b04_71": "答言：「實爾。」",
    "T22n1425_005:0268b05_0": "佛問優陀夷：「汝以何心？」",
    "T22n1425_005:0268b05_1": "答言：「欲心。」",
    "T22n1425_005:0268b05_2": "復問優陀夷：「汝欲作婬事耶？」",
    "T22n1425_005:0268b06_3": "答言：「不欲作，我但戲耳。」",
    "T22n1425_005:0268b07_0": "佛言：「此是惡事。",
    "T22n1425_005:0268b07_1": "優陀夷！",
    "T22n1425_005:0268b07_2": "我常不種種呵責婬欲想，讚歎離欲耶？",
    "T22n1425_005:0268b08_3": "汝今云何作此惡行？",
    "T22n1425_005:0268b08_4": "優陀夷！",
    "T22n1425_005:0268b09_5": "此非法、非律、非是佛教，不可以是長養善法。」",
    "T22n1425_005:0268b10_6": "佛告諸比丘：「依止王舍城比丘皆悉令集，以十利故為諸比丘制戒，乃至已聞者當重聞。",
    "T22n1425_005:0268b12_7": "若比丘婬欲變心，與女人說醜惡語，隨順婬欲法，如年少男女者，僧伽婆尸沙。」",
    "T22n1425_005:0268b13_8": "比丘者，如上說。",
    "T22n1425_005:0268b14_9": "婬欲者，染污心也。",
    "T22n1425_005:0268b14_10": "變心者，變名過去心，滅盡變易，是亦名變易。",
    "T22n1425_005:0268b15_11": "但此中變易者，於根力覺道種變易也。",
    "T22n1425_005:0268b16_12": "心者，意識也。",
    "T22n1425_005:0268b17_0": "女人者，親里、非親里、若大、若小、在家、出家。",
    "T22n1425_005:0268b17_1": "說婬欲語者，向彼說。",
    "T22n1425_005:0268b18_2": "惡語者，呵罵形呰。",
    "T22n1425_005:0268b18_3": "稱說順婬欲者，說非梵行事。",
    "T22n1425_005:0268b19_4": "如年少男女者，如年少少年、年少中年、年少老年；如中年年少、中年中年、中年老年；如老年年少、老年中年、老年老年。",
    "T22n1425_005:0268b22_5": "如年少男女法者，皆僧伽婆尸沙。",
    "T22n1425_005:0268b23_6": "僧伽婆尸沙者，如上說。",
    "T22n1425_005:0268b23_7": "若比丘於女人起欲心說，若欲作、若不欲作，譽毀、語、問、求、請、覩、罵、直說。",
    "T22n1425_005:0268b25_8": "作者，欲捨沙門法為婬欲事，是名作。",
    "T22n1425_005:0268b26_9": "不作者，不欲捨沙門法，雖言：「我當作婬欲。」",
    "T22n1425_005:0268b27_10": "而實不為，是名不欲作。",
    "T22n1425_005:0268b27_11": "譽毀者，於八處若譽、若毀，所謂兩脣、兩腋、兩乳、兩脇、腹臍、兩髀、兩道。",
    "T22n1425_005:0268b29_12": "脣者，言好脣、赤脣、齊整脣、石榴花脣，作是稱譽者，僧伽婆尸沙。",
    "T22n1425_005:0268c01_13": "若言：「醜脣、垂脣、麁脣、猪脣、脣如井口。」",
    "T22n1425_005:0268c02_14": "作是毀者，僧伽婆尸沙。",
    "T22n1425_005:0268c03_15": "腋者，好腋、平腋、無毛腋、香腋，若言：「臭腋、深腋、多毛腋、垢腋。」",
    "T22n1425_005:0268c04_16": "作如是譽毀者，僧伽婆尸沙。",
    "T22n1425_005:0268c05_17": "乳者，好乳、圓乳、石榴乳、金攖乳、兩乳齊出；若言：「醜乳、垂乳、大乳、猪乳、狗乳、藥囊乳。」",
    "T22n1425_005:0268c06_18": "如是等譽毀者，僧伽婆尸沙。",
    "T22n1425_005:0268c07_19": "脇者，好脇、平脇、轆轤脇；若言：「醜脇、垂脇。」",
    "T22n1425_005:0268c08_20": "如是等譽毀者，僧伽婆尸沙。",
    "T22n1425_005:0268c09_21": "腹者，好腹、平腹；若言：「醜腹、大腹、垂腹。」",
    "T22n1425_005:0268c10_22": "如是等譽毀者，僧伽婆尸沙。",
    "T22n1425_005:0268c10_23": "臍者，好臍、深臍、水漩臍；若言：「醜臍、大臍、凸臍。」",
    "T22n1425_005:0268c11_24": "作如是譽毀者，僧伽婆尸沙。",
    "T22n1425_005:0268c12_25": "髀者，好髀、圓髀、傭髀、象鼻髀；若言：「惡髀、瘦髀。」",
    "T22n1425_005:0268c13_26": "作如是譽毀者，僧伽婆尸沙。",
    "T22n1425_005:0268c14_27": "兩道者說名僧伽婆尸沙，是名八事。",
    "T22n1425_005:0268c15_28": "染污心譽毀者，僧伽婆尸沙。",
    "T22n1425_005:0268c15_29": "語者，語女人言：「如汝母姊妹曾從事人，若夫、若叔語汝者，汝當隨作。」",
    "T22n1425_005:0268c17_30": "作是語者，僧伽婆尸沙。",
    "T22n1425_005:0268c17_31": "問者，問女人言：「汝曾從事人，若夫、若叔在何處作？",
    "T22n1425_005:0268c18_32": "夜幾時作？」",
    "T22n1425_005:0268c19_33": "作如是問者，僧伽婆尸沙。",
    "T22n1425_005:0268c19_34": "求者，比丘言：「如人求汝母姊妹，曾從事人法求汝，以是事可得衣食。」",
    "T22n1425_005:0268c21_35": "作如是說者，僧伽婆尸沙。",
    "T22n1425_005:0268c21_36": "請者，語女人言：「我已請諸天神，得與汝和合，當報此願。」",
    "T22n1425_005:0268c23_37": "作如是說者，僧伽婆尸沙。",
    "T22n1425_005:0268c23_38": "覩者，作是言：「今當共比，知誰脣好。",
    "T22n1425_005:0268c24_39": "我耶？",
    "T22n1425_005:0268c24_40": "汝耶？",
    "T22n1425_005:0268c24_41": "不好當顧物。」",
    "T22n1425_005:0269a01_42": "如是兩腋、兩乳、兩脇、腹臍、兩髀，皆當共比知，誰好我耶？",
    "T22n1425_005:0269a02_43": "汝耶？",
    "T22n1425_005:0269a02_44": "不好當顧物，及兩道稱名，僧伽婆尸沙。",
    "T22n1425_005:0269a03_45": "罵者，欲心罵言：「如驢馬等。」",
    "T22n1425_005:0269a03_46": "種種字名者，僧伽婆尸沙。",
    "T22n1425_005:0269a04_47": "直說者，直言當共作是事，僧伽婆尸沙。",
    "T22n1425_005:0269a05_48": "比丘欲心於女人，若欲作、若不欲作，譽毀、語、問、求、請、覩、罵、直說，僧伽婆尸沙。",
    "T22n1425_005:0269a07_49": "起欲心欲向此而向餘、欲向餘而向此、欲向此而向此、欲向餘而向餘，乃至直說，僧伽婆尸沙。",
    "T22n1425_005:0269a09_50": "若比丘於女人起欲心，向黃門乃至直說，偷蘭罪。",
    "T22n1425_005:0269a10_51": "若比丘於黃門起欲心，向女人乃至直說，僧伽婆尸沙。",
    "T22n1425_005:0269a11_52": "若比丘於女人起欲心，向女人乃至直說，僧伽婆尸沙。",
    "T22n1425_005:0269a12_53": "若比丘於黃門起欲心，向黃門乃至直說，偷蘭罪。",
    "T22n1425_005:0269a14_0": "若比丘於女人起欲心，向男子乃至直說，越比尼罪。",
    "T22n1425_005:0269a15_1": "若比丘於男子起欲心，向女人乃至直說，僧伽婆尸沙。",
    "T22n1425_005:0269a16_2": "女人向女人亦爾。",
    "T22n1425_005:0269a16_3": "若比丘於男子起欲心，向男子乃至直說，越比尼罪。",
    "T22n1425_005:0269a18_4": "黃門男子亦如是。",
    "T22n1425_005:0269a18_5": "若比丘欲心向女人，說婬欲、順婬欲、隱覆、傍語、妊身。",
    "T22n1425_005:0269a19_6": "婬欲者，言：「姊妹共作是事。」",
    "T22n1425_005:0269a20_7": "是名婬欲。",
    "T22n1425_005:0269a20_8": "順婬欲者，比丘言：「女人所欲得物，若男子、若塗香、若花鬘、衣服、瓔珞，當作是事。」",
    "T22n1425_005:0269a22_9": "是名順婬欲。",
    "T22n1425_005:0269a22_10": "隱覆者，若比丘向女人作隱覆語言：「姊妹沐浴來、噉果來、出毒來。」",
    "T22n1425_005:0269a24_11": "作如是等種種謬語，是名隱覆。",
    "T22n1425_005:0269a24_12": "傍語者，若比丘於一女人有欲心，向傍女人說八處。",
    "T22n1425_005:0269a25_13": "若此一女人，知比丘欲心向己者，是比丘得八僧伽婆尸沙罪；此一女人不知者，得六偷蘭罪、二僧伽婆尸沙。",
    "T22n1425_005:0269a28_14": "若比丘欲心於一女人，即向此女人譽毀餘女人八處。",
    "T22n1425_005:0269a29_15": "若此女人知此比丘欲心向己者，是比丘得八僧伽婆尸沙；不知者得六偷蘭罪、二僧伽婆尸沙。",
    "T22n1425_005:0269b02_16": "若比丘於女人有欲心，即向此女人說黃門八處，是女人知比丘有欲心向己者，犯八僧伽婆尸沙；不知者六偷蘭罪、二僧伽婆尸沙。",
    "T22n1425_005:0269b05_17": "若比丘於一女人有欲心，即向此女人說男子八處，是女人知比丘有欲心向己者，犯八僧伽婆尸沙罪；不知者六偷蘭罪、二僧伽婆尸沙。",
    "T22n1425_005:0269b09_0": "若比丘於一黃門有欲心，向餘黃門譽毀八處，若此黃門知比丘有欲心向己者，得八偷蘭罪；若不知者得六越比尼、二偷蘭罪。",
    "T22n1425_005:0269b11_1": "若比丘於一黃門有欲心，即向此黃門，譽毀餘黃門八處，若是黃門知比丘有欲心向己者，是比丘得八偷蘭罪；若不知者，得六越比尼罪、二偷蘭罪。",
    "T22n1425_005:0269b15_2": "若比丘於此黃門有欲心，即向此黃門譽毀女人八處，若此黃門知比丘有欲心向己者，是比丘犯八偷蘭罪；不知者得六越比尼罪、二偷蘭罪。",
    "T22n1425_005:0269b18_3": "若比丘於此黃門有欲心，即於黃門前譽毀男子八處，若此黃門知比丘有欲心向己者，得八偷蘭罪；若不知者，得六越比尼罪、二偷蘭罪。",
    "T22n1425_005:0269b21_4": "若比丘於一男子有欲心，向餘男子譽毀八處，是男子知比丘有欲心向己者，得八越比尼罪；若不知者，六越比尼心悔、二越比尼罪。",
    "T22n1425_005:0269b24_5": "若比丘於此男子有欲心，即於此男子前譽毀餘男子八處，是男子知比丘有欲心向己者，犯八越比尼罪；若不知者，得六越比尼心悔、二越比尼罪。",
    "T22n1425_005:0269b28_0": "若比丘於男子有欲心，即此人前譽毀女人八處，是男子知比丘有欲心向己者，得八越比尼罪；若不知者，六越比尼心悔、二越比尼罪。",
    "T22n1425_005:0269c02_1": "若比丘於男子有欲心，即向男子說黃門八處，若是男子知比丘有欲心向己者，得八越比尼罪；若不知者，得六越比尼心悔、二越比尼罪，是名傍說。",
    "T22n1425_005:0269c05_2": "妊娠者，若妊娠女人來入寺中禮比丘足，語女人言：「咄！",
    "T22n1425_005:0269c06_3": "咄！",
    "T22n1425_005:0269c06_4": "奇！",
    "T22n1425_005:0269c07_0": "優婆夷！",
    "T22n1425_005:0269c07_1": "汝已開門已受染色、汝夜都不眠、作不淨業，此非梵行，是婬欲果耳。」",
    "T22n1425_005:0269c08_2": "作是語者，僧伽婆尸沙，是名妊身。",
    "T22n1425_005:0269c09_3": "若女人前譽毀，得僧伽婆尸沙。",
    "T22n1425_005:0269c10_4": "黃門前，得偷蘭罪。",
    "T22n1425_005:0269c10_5": "若男子前，得越比尼罪。",
    "T22n1425_005:0269c11_6": "若向緊那羅女、獼猴女，得偷蘭罪。",
    "T22n1425_005:0269c12_7": "向餘畜生女說，得越比尼罪。",
    "T22n1425_005:0269c12_8": "若女人邊，得僧伽婆尸沙。",
    "T22n1425_005:0269c13_9": "黃門邊，偷蘭罪。",
    "T22n1425_005:0269c13_10": "男子邊，越比尼罪。",
    "T22n1425_005:0269c14_11": "若女人邊，偷蘭罪。",
    "T22n1425_005:0269c14_12": "黃門邊，越比尼罪。",
    "T22n1425_005:0269c15_0": "男子邊，越比尼心悔。",
    "T22n1425_005:0269c15_1": "若女人邊，越比尼罪。",
    "T22n1425_005:0269c15_2": "黃門邊，越比尼心悔。",
    "T22n1425_005:0269c16_3": "男子邊，無罪。",
    "T22n1425_005:0269c16_4": "若女人邊，越比尼心悔。",
    "T22n1425_005:0269c17_5": "黃門男子邊，無罪。",
    "T22n1425_005:0269c17_6": "是故說：「若比丘婬欲變心，與女人作麁惡語，隨順婬欲法，如年少男女者，僧伽婆尸沙。」",
    "T22n1425_005:0269c19_7": "(第三戒竟)佛住舍衛城，廣說如上。",
    "T22n1425_005:0269c20_8": "時長老優陀夷有舊知識婆羅門，語優陀夷言：「我欲餘行。",
    "T22n1425_005:0269c21_9": "長老！",
    "T22n1425_005:0269c22_0": "能時時往返看我家中婦兒不？」",
    "T22n1425_005:0269c22_1": "優陀夷言：「婆羅門！",
    "T22n1425_005:0269c23_2": "汝不相囑尚欲經營，況復囑我！」",
    "T22n1425_005:0269c23_3": "婆羅門便餘行去。",
    "T22n1425_005:0269c24_4": "時優陀夷著人聚落衣持鉢到婆羅門舍，婆羅門婦見長老優陀夷來，恭敬起迎言：「善來阿闍梨！",
    "T22n1425_005:0269c26_5": "久不相見，今乃屈顧，請令入坐。」",
    "T22n1425_005:0269c27_6": "即便就座。",
    "T22n1425_005:0269c27_7": "優陀夷言：「我今希來，汝能少有所與不？」",
    "T22n1425_005:0269c28_8": "婆羅門婦言：「有種種飲食，隨有所勅盡當相與。」",
    "T22n1425_005:0269c29_9": "優陀夷言：「此諸飲食諸信心家處處皆得，但我出家人所難得者，汝得自在，當持與我。」",
    "T22n1425_005:0270a02_10": "婆羅門婦言：「不知何者是出家人之所難得物，我得自在？",
    "T22n1425_005:0270a03_11": "當見示語。",
    "T22n1425_005:0270a04_0": "若我家有者當持相與，家中無者當於餘處求索相與。」",
    "T22n1425_005:0270a05_1": "優陀夷言：「汝足知是事，何以不知？",
    "T22n1425_005:0270a06_0": "汝多情詐如賊有四眼，何所不知？」",
    "T22n1425_005:0270a06_1": "婆羅門婦言：「我實不知，當見告語。",
    "T22n1425_005:0270a07_2": "家中有者，當持相與；家中無者當於餘處買索相與。",
    "T22n1425_005:0270a08_3": "為何所須？」",
    "T22n1425_005:0270a09_0": "優陀夷言：「汝足知是事，何以不知此最第一供養？",
    "T22n1425_005:0270a10_1": "所謂交通，如我沙門持戒、行善法、修梵行，以此法供養我，所謂隨順婬欲法。」",
    "T22n1425_005:0270a11_2": "時婆羅門諸婦中有少年者，即便慚愧低頭徐行，各還自房。",
    "T22n1425_005:0270a13_3": "有中年者，亦各慚愧低頭而住。",
    "T22n1425_005:0270a14_4": "有年老者即便呵責言：「阿闍梨優陀夷！",
    "T22n1425_005:0270a15_0": "此非善事，不應作是非類語。",
    "T22n1425_005:0270a15_1": "此是婆羅門家，而作婬女家法相待耶？",
    "T22n1425_005:0270a16_2": "我當以是事白諸比丘。」",
    "T22n1425_005:0270a17_3": "優陀夷言：「白與不白當隨汝意。」",
    "T22n1425_005:0270a17_4": "作是語已，便捨出去。",
    "T22n1425_005:0270a18_5": "出是家已，復入諸婬女舍。",
    "T22n1425_005:0270a18_6": "諸婬女輩皆起迎恭敬問訊言：「善來阿闍梨優陀夷，久不相見今乃屈意。」",
    "T22n1425_005:0270a20_7": "便請令就坐，優陀夷言：「今我希來，汝能少有所與不？」",
    "T22n1425_005:0270a21_8": "諸婬女言：「有種種飲食隨有所須，有所約勅盡當相與。」",
    "T22n1425_005:0270a23_0": "優陀夷言：「此飲食諸信心家處處皆得，但我出家人所難得者，汝得自在，當持與我者善。」",
    "T22n1425_005:0270a25_1": "諸婬女言：「我今不知何物是出家人所難得者，當見示語。",
    "T22n1425_005:0270a26_2": "家中有者當持相與，家中無者當於餘處求索相與。」",
    "T22n1425_005:0270a27_3": "優陀夷言：「汝足知是事，何以不知？",
    "T22n1425_005:0270a28_4": "汝多情詐如賊有四眼，何所不知？」",
    "T22n1425_005:0270a29_5": "如是乃至三說。",
    "T22n1425_005:0270a29_6": "諸婬女輩猶言：「不知。」",
    "T22n1425_005:0270a29_7": "優陀夷言：「汝足知是事，何以不知此最第一供養？",
    "T22n1425_005:0270b02_0": "所謂交通，如我沙門持戒、行善法、修梵行，以此法供養，所謂隨順婬欲法。」",
    "T22n1425_005:0270b03_1": "時婬女中有年少者，便拍手大笑。",
    "T22n1425_005:0270b04_2": "有中年者，便作是言：「我正仰是活命，汝若是男子者便可來。」",
    "T22n1425_005:0270b05_3": "中有老年者，便作是言：「阿闍梨優陀夷，我雖以是自活，汝不護沙門法耶？",
    "T22n1425_005:0270b07_4": "我當以是事白諸比丘。」",
    "T22n1425_005:0270b08_5": "優陀夷言：「白與不白，自隨汝意。」",
    "T22n1425_005:0270b08_6": "作是語已，便捨而去。",
    "T22n1425_005:0270b09_7": "諸婬女輩，即語諸比丘。",
    "T22n1425_005:0270b09_8": "諸比丘以是事具白佛，佛言：「喚優陀夷來。」",
    "T22n1425_005:0270b10_9": "來已佛以上事，廣問優陀夷：「汝實爾不？」",
    "T22n1425_005:0270b11_10": "答言：「實爾。",
    "T22n1425_005:0270b12_11": "世尊！」",
    "T22n1425_005:0270b12_12": "佛言：「優陀夷！",
    "T22n1425_005:0270b12_13": "此是惡事，汝常不聞，我種種因緣呵責婬欲，種種因緣讚歎離欲耶？",
    "T22n1425_005:0270b14_14": "汝云何作此惡不善事？",
    "T22n1425_005:0270b14_15": "優陀夷！",
    "T22n1425_005:0270b14_16": "此非法、非律、非是佛教，不可以是長養善法。」",
    "T22n1425_005:0270b15_17": "佛告諸比丘：「依止舍衛城比丘，皆悉令集，以十利故為諸比丘制戒，乃至已聞者當重聞。",
    "T22n1425_005:0270b17_18": "若比丘婬欲變心，於女人前歎自供養身言：『姊妹！",
    "T22n1425_005:0270b19_19": "如我沙門持戒、行善法、修梵行，以是婬欲法供養讚歎。』",
    "T22n1425_005:0270b20_20": "者，僧伽婆尸沙。」",
    "T22n1425_005:0270b20_21": "比丘者，如上說。",
    "T22n1425_005:0270b21_22": "婬欲者，染污心也。",
    "T22n1425_005:0270b21_23": "變心者，變名過去心滅盡變易，此亦名變易。",
    "T22n1425_005:0270b22_24": "但此中變易者於根力覺道種變易也。",
    "T22n1425_005:0270b23_25": "心者。",
    "T22n1425_005:0270b23_26": "意識也。",
    "T22n1425_005:0270b23_27": "女人者，親里、非親里、若大、若小、在家、出家。",
    "T22n1425_005:0270b24_28": "歎自供養身者，歎自己身也。",
    "T22n1425_005:0270b25_29": "言：「姊妹！",
    "T22n1425_005:0270b25_30": "如我沙門持戒、行善法、修梵行，以婬欲法供養第一。」",
    "T22n1425_005:0270b26_31": "者，僧伽婆尸沙。",
    "T22n1425_005:0270b27_0": "僧伽婆尸沙者，如上說。",
    "T22n1425_005:0270b27_1": "若比丘染污心，於女人前語女人言：「汝若欲得第一勝長，自在、大自在，無比、無相似，得最勝處、得長處、得解脫處、得無比處、得無相似處、身無病、母無病、父無病、親里無病、眷屬無病、福德名稱、多人愛、多人念、多人喜、多人所尚、得壽、得色、得樂、得勢力、得眷屬、得善趣、得三十三天、得天后、得天眼、清淨耳垂埵者，如我沙門持戒、行善法、修梵行，應以此法奉之事之。",
    "T22n1425_005:0270c06_2": "恭敬尊重，承望供養，所與不惜，舒展廣舒展，隨順取隨順受。」",
    "T22n1425_005:0270c08_3": "是中初三十事，一一犯越比尼罪；次八事一一犯偷蘭罪；後十二事一一犯僧伽婆尸沙。",
    "T22n1425_005:0270c10_4": "若比丘起欲心，欲向此而向餘、欲向餘而向此、欲向此而向此、欲向餘而向餘。",
    "T22n1425_005:0270c12_5": "若比丘於女人起欲心，向黃門說第一乃至隨順受，初三十事，犯越比尼心悔；次八事，犯越比尼罪；後十二事，犯偷蘭罪。",
    "T22n1425_005:0270c14_6": "若比丘於黃門有欲心，向女人說第一乃至隨順受，初三十事，犯越比尼罪；次八事，犯偷蘭罪；後十二事，犯僧伽婆尸沙。",
    "T22n1425_005:0270c17_7": "女人於女人亦如是。",
    "T22n1425_005:0270c18_0": "若比丘於黃門有欲心，向黃門說第一乃至隨順受，初三十事，犯越比尼心悔；次八事，犯越比尼罪；後十二事，犯偷蘭罪。",
    "T22n1425_005:0270c20_1": "若比丘於女人有欲心，向男子說第一乃至隨順受，初三十事，及次八事，犯越比尼心悔；後十二事，犯越比尼罪。",
    "T22n1425_005:0270c23_2": "若比丘於男子起欲心，向女人說第一乃至隨順受，初三十事，犯越比尼罪；次八事，犯偷蘭罪；後十二事，犯僧伽婆尸沙。",
    "T22n1425_005:0270c25_3": "女人於女人亦復如是。",
    "T22n1425_005:0270c26_4": "若比丘於男子起欲心，向男子說第一乃至隨順受，初三十事、次八事，犯越比尼心悔；後十二事，犯越比尼罪。",
    "T22n1425_005:0270c28_5": "黃門男子四句亦如是。",
    "T22n1425_005:0270c29_6": "若於女人歎自供養，僧伽婆尸沙。",
    "T22n1425_005:0271a01_7": "於黃門，得偷蘭罪。",
    "T22n1425_005:0271a01_8": "於男子，得越比尼罪。",
    "T22n1425_005:0271a02_9": "於緊那羅女、獼猴女，犯偷蘭罪。",
    "T22n1425_005:0271a02_10": "畜生女，犯越比尼罪。",
    "T22n1425_005:0271a03_11": "若比丘女人邊，得僧伽婆尸沙。",
    "T22n1425_005:0271a04_12": "黃門邊，得偷蘭罪。",
    "T22n1425_005:0271a04_13": "男子邊，犯越比尼罪。",
    "T22n1425_005:0271a04_14": "若女人邊，偷蘭罪。",
    "T22n1425_005:0271a05_15": "黃門邊，越比尼罪。",
    "T22n1425_005:0271a05_16": "男子邊，越比尼心悔。",
    "T22n1425_005:0271a06_17": "若女人邊，越比尼罪。",
    "T22n1425_005:0271a06_18": "黃門邊，越比尼心悔。",
    "T22n1425_005:0271a07_19": "男子邊，不犯。",
    "T22n1425_005:0271a07_20": "若女人邊，越比尼心悔。",
    "T22n1425_005:0271a08_21": "黃門男子邊，無罪。",
    "T22n1425_005:0271a08_22": "是故世尊說：「若比丘婬亂變心，於女人前歎自供養身言：『姊妹！",
    "T22n1425_005:0271a09_23": "如我沙門持戒、行善法、修梵行，以是婬欲法供養讚歎。』",
    "T22n1425_005:0271a11_24": "者，僧伽婆尸沙。」",
    "T22n1425_005:0271a11_25": "(第四戒竟)摩訶僧祇律卷第五"
}