{
    "T14n0491_001:0752a16_0": "六菩薩亦當誦持經",
    "T14n0491_001:0752a18_0": "失譯附後漢錄",
    "T14n0491_001:0752a19_0": "師子戲菩薩、師子奮迅菩薩、師子幡菩薩、師子作菩薩、堅勇精進菩薩、擊金剛慧菩薩。",
    "T14n0491_001:0752a22_0": "　巍巍十方佛，　　堂堂聖中王，　妙相三十二，　　眾好八十章，　身出妙光明，　　普照諸十方，　願身自歸命，　　稽首諸法王。",
    "T14n0491_001:0752a26_0": "　巍巍十方佛，　　無極大慈悲，　興立諸大誓，　　濟度諸群黎，　多聞歡喜者，　　功德叵稱載，　願身自歸命，　　稽首諸大哀。",
    "T14n0491_001:0752b01_0": "　巍巍十方佛，　　功德不可量，　慧如無量海，　　灌澤諸十方，　其有聞名者，　　除咎消諸殃，　歸命大智慧，　　稽首正覺王。",
    "T14n0491_001:0752b05_0": "　巍巍十方佛，　　國土甚清淨，　七寶為莊嚴，　　妙香栴檀形，　悉純諸菩薩，　　亦無二乘名，　唯說不退轉，　　般若之道英。",
    "T14n0491_001:0752b09_0": "　巍巍十方佛，　　三世道之珍，　其聞信樂者，　　疾成無上真，　遊於菩薩道，　　堅住不退轉，　所生常見佛，　　速值諸世尊。",
    "T14n0491_001:0752b13_0": "　巍巍十方佛，　　三世之導師，　志心懷恭敬，　　信樂無狐疑，　所生常端正，　　顏容甚光暉，　辯才慧獨遠，　　願禮天人師。",
    "T14n0491_001:0752b17_0": "　別有四菩薩。",
    "T14n0491_001:0752b18_0": "此四大士，皆過去十方諸佛之師。",
    "T14n0491_001:0752b18_1": "此四大士，初始造行之時，發大誓願言：「我當度一切眾生，至其都得涅槃，然後當取佛。」",
    "T14n0491_001:0752b20_2": "以是故應誦念誦持，得無量無邊功德至不退轉。",
    "T14n0491_001:0752b21_3": "譬如三千世界盡虛空滿中紫磨黃金，用之布施；不如一須臾之間誦念此四大士名，其所得功德，出過爾所黃金施上千億萬倍。",
    "T14n0491_001:0752b24_4": "其名曰：棄陰蓋菩薩、寂根菩薩、慧威菩薩、不離菩薩。",
    "T14n0491_001:0752b27_0": "六菩薩亦當誦持經"
}