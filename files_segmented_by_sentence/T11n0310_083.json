[
    {
        "source_sentence": "大寶積經卷第八十三",
        "from": "T11n0310_083:0480c02_0",
        "context_with_next_sentence": true
    },
    {
        "source_sentence": "大唐三藏菩提流志奉　詔譯",
        "from": "T11n0310_083:0480c04_0",
        "context_with_next_sentence": true
    },
    {
        "source_sentence": "20 無盡伏藏會1無盡伏藏會第二十之一",
        "from": "T11n0310_083:0480c05_0",
        "context_with_next_sentence": true
    },
    {
        "source_sentence": "如是我聞：",
        "from": "T11n0310_083:0480c06_4",
        "context_with_next_sentence": true
    },
    {
        "source_sentence": "一時佛在王舍城耆闍崛山，與大比丘眾一千人俱，皆悉成就殊勝功德能師子吼。",
        "from": "T11n0310_083:0480c08_2",
        "context_with_next_sentence": true
    },
    {
        "source_sentence": "菩薩摩訶薩五百人，一切皆得陀羅尼門辯才無礙，證無生忍住不退轉，具諸三昧遊戲神通，善知眾生心行所趣，其名曰：",
        "from": "T11n0310_083:0480c10_17",
        "context_with_next_sentence": true
    },
    {
        "source_sentence": "日幢菩薩、月幢菩薩、普光菩薩、月王菩薩、照高峯菩薩、毘盧遮那菩薩、師子慧菩薩、功德寶光菩薩、一切義成菩薩、成就宿緣菩薩、成就願行菩薩、空慧菩薩、等心菩薩、喜愛菩薩、樂眾菩薩、戰勝菩薩、慧行菩薩、電得菩薩、勝辯菩薩、師子吼菩薩、妙言音菩薩、能警覺菩薩、巧轉行菩薩、寂滅行菩薩，如是等菩薩摩訶薩而為上首。",
        "from": "T11n0310_083:0480c18_10",
        "context_with_next_sentence": true
    },
    {
        "source_sentence": "復有釋提桓因、四大天王、娑婆世界主梵天王，及大威德諸天龍、夜叉、乾闥婆、阿修羅、迦樓羅、緊那羅、摩睺羅伽，如是等無量諸大眾俱。",
        "from": "T11n0310_083:0480c21_11",
        "context_with_next_sentence": true
    },
    {
        "source_sentence": "爾時電得菩薩見諸大眾寂然清淨，諸大龍象皆悉已集，即從座起，偏袒右肩右膝著地，合掌向佛白言：",
        "from": "T11n0310_083:0480c23_18",
        "context_with_next_sentence": true
    },
    {
        "source_sentence": "「世尊！",
        "from": "T11n0310_083:0480c24_1",
        "context_with_next_sentence": true
    },
    {
        "source_sentence": "我有少疑今欲諮問，唯願如來見垂聽許。",
        "from": "T11n0310_083:0480c24_19",
        "context_with_next_sentence": true
    },
    {
        "source_sentence": "」爾時世尊告電得菩薩言：",
        "from": "T11n0310_083:0480c25_10",
        "context_with_next_sentence": true
    },
    {
        "source_sentence": "「如來、應、正等覺恣汝所問，當為汝說。",
        "from": "T11n0310_083:0480c26_8",
        "context_with_next_sentence": true
    },
    {
        "source_sentence": "」電得菩薩白佛言：",
        "from": "T11n0310_083:0480c26_17",
        "context_with_next_sentence": true
    },
    {
        "source_sentence": "「世尊！",
        "from": "T11n0310_083:0480c26_21",
        "context_with_next_sentence": true
    },
    {
        "source_sentence": "菩薩摩訶薩成就何法，能滿眾生一切所欲，不為諸過之所染著，隨其根性方便引導，令彼眾生身壞命終不墮惡趣，決定當得證於平等，處世無染猶如蓮花，不動法界遊諸佛剎，常不離佛不見色身，住三解脫不入正位，隨眾生欲嚴淨佛土，於剎那頃速能成就阿耨多羅三藐三菩提？",
        "from": "T11n0310_083:0481a04_8",
        "context_with_next_sentence": true
    },
    {
        "source_sentence": "」爾時電得菩薩摩訶薩即於佛前以偈問曰：",
        "from": "T11n0310_083:0481a05_8",
        "context_with_next_sentence": true
    },
    {
        "source_sentence": "「無上人中尊，　　無邊知見者，",
        "from": "T11n0310_083:0481a06_0",
        "context_with_next_sentence": true
    },
    {
        "source_sentence": "安住於共法，　　利益諸世間。",
        "from": "T11n0310_083:0481a07_13",
        "context_with_next_sentence": true
    },
    {
        "source_sentence": "等心視眾生，　　為世所依怙，",
        "from": "T11n0310_083:0481a08_0",
        "context_with_next_sentence": true
    },
    {
        "source_sentence": "示諸邪正道，　　令畢竟安樂。",
        "from": "T11n0310_083:0481a09_13",
        "context_with_next_sentence": true
    },
    {
        "source_sentence": "積集勝功德，　　猶如眾寶聚，",
        "from": "T11n0310_083:0481a10_0",
        "context_with_next_sentence": true
    },
    {
        "source_sentence": "世間智慧日，　　三界應供尊。",
        "from": "T11n0310_083:0481a11_13",
        "context_with_next_sentence": true
    },
    {
        "source_sentence": "願說最上乘，　　成就菩薩道，",
        "from": "T11n0310_083:0481a12_0",
        "context_with_next_sentence": true
    },
    {
        "source_sentence": "面相如滿月，　　具足奢摩他。",
        "from": "T11n0310_083:0481a13_13",
        "context_with_next_sentence": true
    },
    {
        "source_sentence": "開示寂靜法，　　能滅諸煩惱，",
        "from": "T11n0310_083:0481a14_0",
        "context_with_next_sentence": true
    },
    {
        "source_sentence": "願說菩薩行，　　饒益諸眾生。",
        "from": "T11n0310_083:0481a15_13",
        "context_with_next_sentence": true
    },
    {
        "source_sentence": "佛剎并壽命，　　色身與眷屬，",
        "from": "T11n0310_083:0481a16_0",
        "context_with_next_sentence": true
    },
    {
        "source_sentence": "三業及諸法，　　一切皆清淨。",
        "from": "T11n0310_083:0481a17_13",
        "context_with_next_sentence": true
    },
    {
        "source_sentence": "唯願如來說，　　清淨菩薩行，",
        "from": "T11n0310_083:0481a18_0",
        "context_with_next_sentence": true
    },
    {
        "source_sentence": "云何降伏魔？",
        "from": "T11n0310_083:0481a19_5",
        "context_with_next_sentence": true
    },
    {
        "source_sentence": "　　云何而說法？",
        "from": "T11n0310_083:0481a19_13",
        "context_with_next_sentence": true
    },
    {
        "source_sentence": "云何不忘失，　　唯願為宣說，",
        "from": "T11n0310_083:0481a20_0",
        "context_with_next_sentence": true
    },
    {
        "source_sentence": "云何勇進者，　　遍入於生死，",
        "from": "T11n0310_083:0481a21_0",
        "context_with_next_sentence": true
    },
    {
        "source_sentence": "安住一相中，　　於法常無動？",
        "from": "T11n0310_083:0481a22_13",
        "context_with_next_sentence": true
    },
    {
        "source_sentence": "云何諸佛所，　　親近而供養，",
        "from": "T11n0310_083:0481a23_0",
        "context_with_next_sentence": true
    },
    {
        "source_sentence": "常觀佛色身，　　畢竟離諸相？",
        "from": "T11n0310_083:0481a24_13",
        "context_with_next_sentence": true
    },
    {
        "source_sentence": "雖證三解脫，　　如鳥飛空界，",
        "from": "T11n0310_083:0481a25_0",
        "context_with_next_sentence": true
    },
    {
        "source_sentence": "未具諸功德，　　終不入涅槃？",
        "from": "T11n0310_083:0481a26_13",
        "context_with_next_sentence": true
    },
    {
        "source_sentence": "知諸根性欲，　　隨順無所畏，",
        "from": "T11n0310_083:0481a27_0",
        "context_with_next_sentence": true
    },
    {
        "source_sentence": "亦不生染著，　　成熟彼眾生？",
        "from": "T11n0310_083:0481a28_13",
        "context_with_next_sentence": true
    },
    {
        "source_sentence": "先施世間樂，　　後令發淨心，",
        "from": "T11n0310_083:0481a29_0",
        "context_with_next_sentence": true
    },
    {
        "source_sentence": "具足殊勝智，　　證無上菩提？",
        "from": "T11n0310_083:0481b01_13",
        "context_with_next_sentence": true
    },
    {
        "source_sentence": "如是深妙義，　　唯願如來說。",
        "from": "T11n0310_083:0481b02_13",
        "context_with_next_sentence": true
    },
    {
        "source_sentence": "」爾時世尊告電得菩薩摩訶薩言：",
        "from": "T11n0310_083:0481b03_13",
        "context_with_next_sentence": true
    },
    {
        "source_sentence": "「善哉善哉！",
        "from": "T11n0310_083:0481b03_19",
        "context_with_next_sentence": true
    },
    {
        "source_sentence": "善男子！",
        "from": "T11n0310_083:0481b04_3",
        "context_with_next_sentence": true
    },
    {
        "source_sentence": "乃能問佛如是之義，利益安樂無量眾生，攝受現在世間天人，及未來世諸菩薩等。",
        "from": "T11n0310_083:0481b06_1",
        "context_with_next_sentence": true
    },
    {
        "source_sentence": "是故電得！",
        "from": "T11n0310_083:0481b06_6",
        "context_with_next_sentence": true
    },
    {
        "source_sentence": "應當諦聽善思念之，當為汝說。",
        "from": "T11n0310_083:0481b07_1",
        "context_with_next_sentence": true
    },
    {
        "source_sentence": "」電得菩薩言：",
        "from": "T11n0310_083:0481b07_8",
        "context_with_next_sentence": true
    },
    {
        "source_sentence": "「唯然世尊！",
        "from": "T11n0310_083:0481b07_14",
        "context_with_next_sentence": true
    },
    {
        "source_sentence": "願樂欲聞。",
        "from": "T11n0310_083:0481b07_19",
        "context_with_next_sentence": true
    },
    {
        "source_sentence": "」佛告電得：",
        "from": "T11n0310_083:0481b08_2",
        "context_with_next_sentence": true
    },
    {
        "source_sentence": "「菩薩摩訶薩有五種伏藏，大伏藏、無盡伏藏、遍無盡伏藏、無邊伏藏，菩薩具足如是伏藏，永離貧窮，即能成就如上所說殊勝功德，以少功力速疾當得阿耨多羅三藐三菩提。",
        "from": "T11n0310_083:0481b12_3",
        "context_with_next_sentence": true
    },
    {
        "source_sentence": "云何為五？",
        "from": "T11n0310_083:0481b12_8",
        "context_with_next_sentence": true
    },
    {
        "source_sentence": "所謂貪行伏藏、瞋行伏藏、癡行伏藏、等分行伏藏、諸法伏藏。",
        "from": "T11n0310_083:0481b13_17",
        "context_with_next_sentence": true
    },
    {
        "source_sentence": "電得！",
        "from": "T11n0310_083:0481b13_20",
        "context_with_next_sentence": true
    },
    {
        "source_sentence": "云何名為菩薩摩訶薩貪行伏藏？",
        "from": "T11n0310_083:0481b14_13",
        "context_with_next_sentence": true
    },
    {
        "source_sentence": "謂諸眾生貪行相應顛倒繫縛，隨行諸相種種分別，於色聲香味觸法等諸境界中，執著堅固耽樂昏迷。",
        "from": "T11n0310_083:0481b17_2",
        "context_with_next_sentence": true
    },
    {
        "source_sentence": "菩薩於彼諸眾生等種種心行應如實知，彼諸眾生何所樂欲？",
        "from": "T11n0310_083:0481b18_10",
        "context_with_next_sentence": true
    },
    {
        "source_sentence": "於何境界染習增強？",
        "from": "T11n0310_083:0481b18_19",
        "context_with_next_sentence": true
    },
    {
        "source_sentence": "具足成就何等信解？",
        "from": "T11n0310_083:0481b19_8",
        "context_with_next_sentence": true
    },
    {
        "source_sentence": "往昔曾種何等善根？",
        "from": "T11n0310_083:0481b19_17",
        "context_with_next_sentence": true
    },
    {
        "source_sentence": "於何乘中當得發趣？",
        "from": "T11n0310_083:0481b20_7",
        "context_with_next_sentence": true
    },
    {
        "source_sentence": "所有善根久如成熟？",
        "from": "T11n0310_083:0481b20_16",
        "context_with_next_sentence": true
    },
    {
        "source_sentence": "菩薩為斷諸眾生等一切欲故，令彼善心常相續故，審諦觀察而為療治。",
        "from": "T11n0310_083:0481b22_10",
        "context_with_next_sentence": true
    },
    {
        "source_sentence": "電得當知，眾生根行差別難識，一切聲聞辟支佛所不能知，何況凡夫及諸外道。",
        "from": "T11n0310_083:0481b24_6",
        "context_with_next_sentence": true
    },
    {
        "source_sentence": "是故電得！",
        "from": "T11n0310_083:0481b24_11",
        "context_with_next_sentence": true
    },
    {
        "source_sentence": "或有眾生雖著諸欲，亦能成熟阿耨多羅三藐三菩提。",
        "from": "T11n0310_083:0481b25_15",
        "context_with_next_sentence": true
    },
    {
        "source_sentence": "或有眾生纔觸欲境，或以染心發於語言，便得成熟無上明脫。",
        "from": "T11n0310_083:0481b27_4",
        "context_with_next_sentence": true
    },
    {
        "source_sentence": "或有眾生覩諸妙色心生欲染，彼色變壞即便覺知，欲惱便息深念無常，則能成熟無上明脫。",
        "from": "T11n0310_083:0481b29_6",
        "context_with_next_sentence": true
    },
    {
        "source_sentence": "或有眾生雖見女人不生貪著，於後思念方起染心，想彼形容而生愛戀。",
        "from": "T11n0310_083:0481c01_19",
        "context_with_next_sentence": true
    },
    {
        "source_sentence": "或有眾生於其夢中見可意色，心生貪著繫念追求。",
        "from": "T11n0310_083:0481c03_3",
        "context_with_next_sentence": true
    },
    {
        "source_sentence": "或有眾生聞女人聲便生貪愛，有時暫見離貪染心，便得成熟無上明脫。",
        "from": "T11n0310_083:0481c04_15",
        "context_with_next_sentence": true
    },
    {
        "source_sentence": "是故電得！",
        "from": "T11n0310_083:0481c05_1",
        "context_with_next_sentence": true
    },
    {
        "source_sentence": "菩薩於是種種貪病及以貪藥善巧了知，而於法界無有二相，於此迷惑法界眾生起大悲心。",
        "from": "T11n0310_083:0481c07_3",
        "context_with_next_sentence": true
    },
    {
        "source_sentence": "電得！",
        "from": "T11n0310_083:0481c07_6",
        "context_with_next_sentence": true
    },
    {
        "source_sentence": "若貪瞋癡、若法界智，無有少法而可得者。",
        "from": "T11n0310_083:0481c08_4",
        "context_with_next_sentence": true
    },
    {
        "source_sentence": "菩薩作是念言：",
        "from": "T11n0310_083:0481c08_11",
        "context_with_next_sentence": true
    },
    {
        "source_sentence": "『如我所見，是諸眾生於此無相自性空寂假名安立和合法中，起於貪欲瞋恚愚癡。",
        "from": "T11n0310_083:0481c10_8",
        "context_with_next_sentence": true
    },
    {
        "source_sentence": "我當於此如實觀察，為彼迷惑貪欲眾生，住於大悲成滿昔願，不動法界以無功用智而成熟之。",
        "from": "T11n0310_083:0481c12_11",
        "context_with_next_sentence": true
    },
    {
        "source_sentence": "』若有丈夫於彼女人妄生淨想起重貪染，菩薩即便示現女身，端正殊妙色相具足，珍寶瓔珞種種莊嚴，猶如天女昔所未見，隨彼眾生令其愛著。",
        "from": "T11n0310_083:0481c15_17",
        "context_with_next_sentence": true
    },
    {
        "source_sentence": "極貪戀已量彼堪任，方便拔其貪欲毒箭。",
        "from": "T11n0310_083:0481c16_16",
        "context_with_next_sentence": true
    },
    {
        "source_sentence": "以自在力還變女身，現其人前而為說法，令彼眾生通達法界，便沒不現。",
        "from": "T11n0310_083:0481c18_10",
        "context_with_next_sentence": true
    },
    {
        "source_sentence": "若有女人於彼丈夫心生愛染，菩薩便為現丈夫身，乃至拔其貪欲毒箭，而為說法令入法界，便沒不現。",
        "from": "T11n0310_083:0481c20_17",
        "context_with_next_sentence": true
    },
    {
        "source_sentence": "電得！",
        "from": "T11n0310_083:0481c20_20",
        "context_with_next_sentence": true
    },
    {
        "source_sentence": "是諸貪行二萬一千，及彼諸行八萬四千，菩薩無功用智出生無量億千法門，開曉眾生悉令解脫，而亦不念我為眾生如是說法，亦無眾生得解脫者。",
        "from": "T11n0310_083:0481c24_7",
        "context_with_next_sentence": true
    },
    {
        "source_sentence": "電得！",
        "from": "T11n0310_083:0481c24_10",
        "context_with_next_sentence": true
    },
    {
        "source_sentence": "譬如無熱龍王以業力故於其宮內出四大河，為諸眾生水陸住者，夏時熱惱而作清涼，潤澤花果滋實五穀，令諸眾生安隱快樂。",
        "from": "T11n0310_083:0481c27_8",
        "context_with_next_sentence": true
    },
    {
        "source_sentence": "而彼龍王不作是念：",
        "from": "T11n0310_083:0481c27_17",
        "context_with_next_sentence": true
    },
    {
        "source_sentence": "『我今令此河水流出，已出、當出。",
        "from": "T11n0310_083:0481c28_13",
        "context_with_next_sentence": true
    },
    {
        "source_sentence": "』然於四河常自汎滿為眾生用。",
        "from": "T11n0310_083:0481c29_6",
        "context_with_next_sentence": true
    },
    {
        "source_sentence": "菩薩亦復如是成就昔願，以無功用智說四聖諦，滅除一切生死熱惱，普施人天聖解脫樂。",
        "from": "T11n0310_083:0482a02_7",
        "context_with_next_sentence": true
    },
    {
        "source_sentence": "而是菩薩亦不念言：",
        "from": "T11n0310_083:0482a02_16",
        "context_with_next_sentence": true
    },
    {
        "source_sentence": "『我今說法，已說、當說。",
        "from": "T11n0310_083:0482a03_8",
        "context_with_next_sentence": true
    },
    {
        "source_sentence": "』任運住於大悲之心，觀察眾生隨應說法。",
        "from": "T11n0310_083:0482a04_5",
        "context_with_next_sentence": true
    },
    {
        "source_sentence": "「復次電得！",
        "from": "T11n0310_083:0482a05_5",
        "context_with_next_sentence": true
    },
    {
        "source_sentence": "譬如帝釋有十二那由他諸天女等，以彼帝釋自在力故現其多身，令諸天女於彼欲樂皆得滿足，各自念言：",
        "from": "T11n0310_083:0482a07_13",
        "context_with_next_sentence": true
    },
    {
        "source_sentence": "『我今獨與帝釋歡娛。",
        "from": "T11n0310_083:0482a08_3",
        "context_with_next_sentence": true
    },
    {
        "source_sentence": "』而是帝釋實無所染。",
        "from": "T11n0310_083:0482a08_13",
        "context_with_next_sentence": true
    },
    {
        "source_sentence": "菩薩亦復如是，於諸眾生應可度者，隨其意樂而成熟之，然是菩薩亦無染著。",
        "from": "T11n0310_083:0482a10_7",
        "context_with_next_sentence": true
    },
    {
        "source_sentence": "復次電得！",
        "from": "T11n0310_083:0482a10_12",
        "context_with_next_sentence": true
    },
    {
        "source_sentence": "譬如日輪出山峯時，光明普遍照閻浮提，所照之處青黃赤白種種形色皆悉顯現，而彼日輪一色一光無差別相。",
        "from": "T11n0310_083:0482a13_4",
        "context_with_next_sentence": true
    },
    {
        "source_sentence": "菩薩亦復如是，智慧日輪照於法界，出彼眾生執著山峯，所緣一相隨其意樂而為說法，然於法界無有二相。",
        "from": "T11n0310_083:0482a15_13",
        "context_with_next_sentence": true
    },
    {
        "source_sentence": "電得！",
        "from": "T11n0310_083:0482a15_16",
        "context_with_next_sentence": true
    },
    {
        "source_sentence": "是名菩薩摩訶薩貪行伏藏。",
        "from": "T11n0310_083:0482a16_9",
        "context_with_next_sentence": true
    },
    {
        "source_sentence": "菩薩證得此伏藏已，或於一劫或過一劫，隨諸眾生種種意樂現無量身，以種種言詞而為說法，然於法界亦無二相。",
        "from": "T11n0310_083:0482a19_3",
        "context_with_next_sentence": true
    },
    {
        "source_sentence": "復次電得！",
        "from": "T11n0310_083:0482a19_8",
        "context_with_next_sentence": true
    },
    {
        "source_sentence": "譬如真金，由工巧力隨意所作種種瓔珞莊嚴之具，其相各異而彼金性無有差別。",
        "from": "T11n0310_083:0482a21_5",
        "context_with_next_sentence": true
    },
    {
        "source_sentence": "菩薩亦復如是，善觀法界，隨諸眾生種種意樂現無量身，以種種言詞而為說法，然於法界亦無二相，是為常入法界一相。",
        "from": "T11n0310_083:0482a24_2",
        "context_with_next_sentence": true
    },
    {
        "source_sentence": "菩薩獲得如是伏藏，能為眾生種種說法。",
        "from": "T11n0310_083:0482a25_1",
        "context_with_next_sentence": true
    },
    {
        "source_sentence": "彼聞法已，具足富有無盡聖財，生死貧窮悉皆永斷。",
        "from": "T11n0310_083:0482a26_4",
        "context_with_next_sentence": true
    },
    {
        "source_sentence": "「復次電得！",
        "from": "T11n0310_083:0482a27_5",
        "context_with_next_sentence": true
    },
    {
        "source_sentence": "云何名為菩薩摩訶薩瞋行伏藏？",
        "from": "T11n0310_083:0482a27_19",
        "context_with_next_sentence": true
    },
    {
        "source_sentence": "謂諸眾生憍慢相應，計我我所住自他相，從久遠來不修慈忍，瞋恚熱惱自壞其心，於佛法僧不生憶念，瞋毒所覆迷惑於法。",
        "from": "T11n0310_083:0482b01_16",
        "context_with_next_sentence": true
    },
    {
        "source_sentence": "菩薩於彼多瞋眾生終不起於損害傷惱，唯作是念：",
        "from": "T11n0310_083:0482b03_1",
        "context_with_next_sentence": true
    },
    {
        "source_sentence": "『奇哉眾生愚癡迷惑，乃於諸法本性寂靜無垢濁無和合無違諍遠離法中，顛倒相應妄生瞋恨。",
        "from": "T11n0310_083:0482b05_4",
        "context_with_next_sentence": true
    },
    {
        "source_sentence": "』如是念已，住大悲心常自懇惻，設有支解其身分者，為欲調伏瞋行眾生，安住忍辱。",
        "from": "T11n0310_083:0482b07_2",
        "context_with_next_sentence": true
    },
    {
        "source_sentence": "若彼無量瞋行眾生，互相違背心懷恚恨，是業成已當墮毒蛇惡趣之中。",
        "from": "T11n0310_083:0482b08_14",
        "context_with_next_sentence": true
    },
    {
        "source_sentence": "住忍菩薩以慈念力化此眾生，能令不受惡趣之報，決定當得證於平等。",
        "from": "T11n0310_083:0482b10_7",
        "context_with_next_sentence": true
    },
    {
        "source_sentence": "是名菩薩善巧方便，滅除眾生瞋恚之行。",
        "from": "T11n0310_083:0482b11_6",
        "context_with_next_sentence": true
    },
    {
        "source_sentence": "「復次電得！",
        "from": "T11n0310_083:0482b12_5",
        "context_with_next_sentence": true
    },
    {
        "source_sentence": "菩薩若見瞋惱眾生，作是念言：",
        "from": "T11n0310_083:0482b12_19",
        "context_with_next_sentence": true
    },
    {
        "source_sentence": "『一切諸法本性清淨，此諸眾生隨相而行妄生分別，於此平等無違法中而起瞋心。",
        "from": "T11n0310_083:0482b14_15",
        "context_with_next_sentence": true
    },
    {
        "source_sentence": "彼諸眾生於法界性不能了知。",
        "from": "T11n0310_083:0482b15_9",
        "context_with_next_sentence": true
    },
    {
        "source_sentence": "若此眾生見法性者，終不於他而生忿害，以不了知法界本性是故生瞋。",
        "from": "T11n0310_083:0482b17_3",
        "context_with_next_sentence": true
    },
    {
        "source_sentence": "』菩薩於彼多瞋眾生，倍增慈愍住於大悲，成滿昔願，以無功用智為壞眾生瞋恚行故，開示演說種種法門，而亦不念我為眾生除瞋說法。",
        "from": "T11n0310_083:0482b20_5",
        "context_with_next_sentence": true
    },
    {
        "source_sentence": "何以故？",
        "from": "T11n0310_083:0482b20_9",
        "context_with_next_sentence": true
    },
    {
        "source_sentence": "菩薩善觀法界相故。",
        "from": "T11n0310_083:0482b20_18",
        "context_with_next_sentence": true
    },
    {
        "source_sentence": "是為菩薩安住法界無差別相滅煩惱行。",
        "from": "T11n0310_083:0482b21_15",
        "context_with_next_sentence": true
    },
    {
        "source_sentence": "電得！",
        "from": "T11n0310_083:0482b21_18",
        "context_with_next_sentence": true
    },
    {
        "source_sentence": "譬如不除黑闇得現光明，亦非無能除黑闇者。",
        "from": "T11n0310_083:0482b23_1",
        "context_with_next_sentence": true
    },
    {
        "source_sentence": "如是黑闇及光明性，皆如虛空無有差別。",
        "from": "T11n0310_083:0482b23_19",
        "context_with_next_sentence": true
    },
    {
        "source_sentence": "菩薩亦復如是，依此法界無差別智，善巧說法摧滅種種瞋行眾生，不於法界而作差別。",
        "from": "T11n0310_083:0482b25_18",
        "context_with_next_sentence": true
    },
    {
        "source_sentence": "電得！",
        "from": "T11n0310_083:0482b26_2",
        "context_with_next_sentence": true
    },
    {
        "source_sentence": "譬如日輪所出光明，隨所照處皆日輪攝。",
        "from": "T11n0310_083:0482b27_1",
        "context_with_next_sentence": true
    },
    {
        "source_sentence": "菩薩亦復如是，為欲調伏滅除瞋行，所有言說皆是法輪，不於法界而作差別。",
        "from": "T11n0310_083:0482b28_15",
        "context_with_next_sentence": true
    },
    {
        "source_sentence": "如是瞋行二萬一千，及彼諸行八萬四千，菩薩成就無功用智，隨彼眾生種種瞋行而為說法，不作是念：",
        "from": "T11n0310_083:0482c02_3",
        "context_with_next_sentence": true
    },
    {
        "source_sentence": "『我為眾生今現說法，已說、當說。",
        "from": "T11n0310_083:0482c02_19",
        "context_with_next_sentence": true
    },
    {
        "source_sentence": "』是名菩薩摩訶薩瞋行伏藏。",
        "from": "T11n0310_083:0482c03_9",
        "context_with_next_sentence": true
    },
    {
        "source_sentence": "菩薩證得此伏藏已，若於一劫若過一劫，隨諸眾生種種意樂，以種種文字語言方便演說，不能得其瞋行邊際，而是菩薩智慧辯才亦不可盡。",
        "from": "T11n0310_083:0482c06_14",
        "context_with_next_sentence": true
    },
    {
        "source_sentence": "是名菩薩善說法界無差別相，獲得如是瞋行伏藏。",
        "from": "T11n0310_083:0482c07_17",
        "context_with_next_sentence": true
    },
    {
        "source_sentence": "「復次電得！",
        "from": "T11n0310_083:0482c08_5",
        "context_with_next_sentence": true
    },
    {
        "source_sentence": "云何名為菩薩摩訶薩癡行伏藏？",
        "from": "T11n0310_083:0482c08_19",
        "context_with_next_sentence": true
    },
    {
        "source_sentence": "電得！",
        "from": "T11n0310_083:0482c09_2",
        "context_with_next_sentence": true
    },
    {
        "source_sentence": "諸菩薩等如是之行甚為難事，謂諸眾生隨惑行者、惱害他者、無明胎㲉所纏裹者、如蠶處繭自繫縛者、於法界中無方便者、不善觀察所應行者、著我見者、行邪道者、住鈍行者、難出離者，為如是等迷惑眾生，從初發心起大加行，不生疲苦亦無懈怠。",
        "from": "T11n0310_083:0482c14_14",
        "context_with_next_sentence": true
    },
    {
        "source_sentence": "如是思惟：",
        "from": "T11n0310_083:0482c14_19",
        "context_with_next_sentence": true
    },
    {
        "source_sentence": "『應以何緣、何等勝解、云何說法，令此眾生入菩薩行而得解脫？",
        "from": "T11n0310_083:0482c16_7",
        "context_with_next_sentence": true
    },
    {
        "source_sentence": "』菩薩往昔善觀法界，以無功用智住於大悲，知彼眾生迷法界已，隨力所堪而為說法，悉令調伏。",
        "from": "T11n0310_083:0482c18_11",
        "context_with_next_sentence": true
    },
    {
        "source_sentence": "亦不念言：",
        "from": "T11n0310_083:0482c18_16",
        "context_with_next_sentence": true
    },
    {
        "source_sentence": "『我今說法，已說、當說。",
        "from": "T11n0310_083:0482c19_5",
        "context_with_next_sentence": true
    },
    {
        "source_sentence": "』以彼往昔誓願力故，善觀緣起自然演出百千法門，斷除眾生無明業行令得解脫。",
        "from": "T11n0310_083:0482c21_2",
        "context_with_next_sentence": true
    },
    {
        "source_sentence": "電得！",
        "from": "T11n0310_083:0482c21_5",
        "context_with_next_sentence": true
    },
    {
        "source_sentence": "譬如良醫善療眾病，先善綜習醫方諸論，纔見病相皆悉了知，呪藥所施無不除愈。",
        "from": "T11n0310_083:0482c23_3",
        "context_with_next_sentence": true
    },
    {
        "source_sentence": "菩薩亦復如是，善觀法界以無功用智，為彼積集癡行眾生，隨其根性開示演說百千法門悉令明了。",
        "from": "T11n0310_083:0482c25_9",
        "context_with_next_sentence": true
    },
    {
        "source_sentence": "電得！",
        "from": "T11n0310_083:0482c25_12",
        "context_with_next_sentence": true
    },
    {
        "source_sentence": "是名菩薩摩訶薩癡行伏藏。",
        "from": "T11n0310_083:0482c26_6",
        "context_with_next_sentence": true
    },
    {
        "source_sentence": "菩薩證得此伏藏已，善觀緣起，為如是等癡行眾生，若於一劫若過一劫，隨其性欲以種種文字語言善巧演說，不能得其癡行邊際，而是菩薩智慧辯才亦不可盡。",
        "from": "T11n0310_083:0483a01_1",
        "context_with_next_sentence": true
    },
    {
        "source_sentence": "是名菩薩於一切法無差別相善巧宣說，獲得如是癡行伏藏。",
        "from": "T11n0310_083:0483a02_8",
        "context_with_next_sentence": true
    },
    {
        "source_sentence": "如是癡行二萬一千，及彼諸行八萬四千，菩薩為斷如是行故，開示演說百千法門。",
        "from": "T11n0310_083:0483a04_6",
        "context_with_next_sentence": true
    },
    {
        "source_sentence": "是名菩薩癡行伏藏。",
        "from": "T11n0310_083:0483a04_15",
        "context_with_next_sentence": true
    },
    {
        "source_sentence": "「復次電得！",
        "from": "T11n0310_083:0483a05_5",
        "context_with_next_sentence": true
    },
    {
        "source_sentence": "云何名為菩薩摩訶薩等分行伏藏？",
        "from": "T11n0310_083:0483a06_1",
        "context_with_next_sentence": true
    },
    {
        "source_sentence": "譬如四面鏡輪，清徹明淨無諸垢翳，懸於四衢，所對色像皆於中現無有增減。",
        "from": "T11n0310_083:0483a07_16",
        "context_with_next_sentence": true
    },
    {
        "source_sentence": "而此明鏡亦不念言：",
        "from": "T11n0310_083:0483a08_6",
        "context_with_next_sentence": true
    },
    {
        "source_sentence": "『我能現此種種色像。",
        "from": "T11n0310_083:0483a08_16",
        "context_with_next_sentence": true
    },
    {
        "source_sentence": "』然善磨瑩此鏡輪已，一切諸相自然而現。",
        "from": "T11n0310_083:0483a09_14",
        "context_with_next_sentence": true
    },
    {
        "source_sentence": "菩薩亦復如是，法界鏡輪善磨瑩已，住無功用三昧，隨諸眾生心行差別，開示演說百千法門，悉令了知皆得解脫，不起法相及眾生相。",
        "from": "T11n0310_083:0483a12_15",
        "context_with_next_sentence": true
    },
    {
        "source_sentence": "何以故？",
        "from": "T11n0310_083:0483a12_19",
        "context_with_next_sentence": true
    },
    {
        "source_sentence": "菩薩善觀法界相故，於此四行相應眾生如實了知，隨其根性而為說法，而於法界及眾生界，如實觀察無有二相。",
        "from": "T11n0310_083:0483a15_11",
        "context_with_next_sentence": true
    },
    {
        "source_sentence": "爾所法界及眾生界，明見無二無差別故。",
        "from": "T11n0310_083:0483a16_10",
        "context_with_next_sentence": true
    },
    {
        "source_sentence": "電得！",
        "from": "T11n0310_083:0483a16_13",
        "context_with_next_sentence": true
    },
    {
        "source_sentence": "譬如虛空，無有種種差別之相亦無建立。",
        "from": "T11n0310_083:0483a17_11",
        "context_with_next_sentence": true
    },
    {
        "source_sentence": "菩薩亦復如是，善觀法界，了一切法入於一相。",
        "from": "T11n0310_083:0483a18_13",
        "context_with_next_sentence": true
    },
    {
        "source_sentence": "亦由往昔誓願力故，隨眾生行種種說法，而於法界無有差別。",
        "from": "T11n0310_083:0483a20_2",
        "context_with_next_sentence": true
    },
    {
        "source_sentence": "電得！",
        "from": "T11n0310_083:0483a20_5",
        "context_with_next_sentence": true
    },
    {
        "source_sentence": "此等分行二萬一千，及彼諸行八萬四千，菩薩觀察悉皆明了。",
        "from": "T11n0310_083:0483a21_12",
        "context_with_next_sentence": true
    },
    {
        "source_sentence": "譬如良醫知病授藥，以無功用智種種說法，是名菩薩摩訶薩等分行伏藏。",
        "from": "T11n0310_083:0483a23_7",
        "context_with_next_sentence": true
    },
    {
        "source_sentence": "菩薩證得此伏藏已，為諸眾生若一劫若過一劫，隨其志樂以種種言詞善巧宣說，不能得其諸行邊際，菩薩智慧辯才亦不可盡。",
        "from": "T11n0310_083:0483a26_6",
        "context_with_next_sentence": true
    },
    {
        "source_sentence": "是名菩薩善說法界無差別相，獲得如是等分行伏藏。",
        "from": "T11n0310_083:0483a27_11",
        "context_with_next_sentence": true
    },
    {
        "source_sentence": "大寶積經卷第八十三",
        "from": "T11n0310_083:0483a28_100",
        "context_with_next_sentence": false
    }
]