[
    {
        "source_sentence": "佛說觀佛三昧海經卷第十",
        "from": "T15n0643_010:0693a08_0",
        "context_with_next_sentence": true
    },
    {
        "source_sentence": "東晉天竺三藏佛陀跋陀羅譯",
        "from": "T15n0643_010:0693a10_0",
        "context_with_next_sentence": true
    },
    {
        "source_sentence": "10 念七佛品(一〇)念七佛品第十",
        "from": "T15n0643_010:0693a11_0",
        "context_with_next_sentence": true
    },
    {
        "source_sentence": "佛告阿難：",
        "from": "T15n0643_010:0693a12_4",
        "context_with_next_sentence": true
    },
    {
        "source_sentence": "「若有眾生觀像心成，次當復觀過去七佛像。",
        "from": "T15n0643_010:0693a13_4",
        "context_with_next_sentence": true
    },
    {
        "source_sentence": "觀七佛者當勤精進，晝夜六時勤行六法，端坐正受當樂少語，除讀誦經廣演法教，終不宣說無義之語，常念諸佛心心相續，乃至無有一念之間不見佛時，心專精故不離佛日。",
        "from": "T15n0643_010:0693a17_4",
        "context_with_next_sentence": true
    },
    {
        "source_sentence": "「過去久遠有佛世尊，名毘婆尸佛，身高顯長六十由旬，其佛圓光百二十由旬，身紫金色八萬四千相，一一相中八萬四千好；",
        "from": "T15n0643_010:0693a20_1",
        "context_with_next_sentence": true
    },
    {
        "source_sentence": "一一好中無數金光；",
        "from": "T15n0643_010:0693a20_10",
        "context_with_next_sentence": true
    },
    {
        "source_sentence": "一一光中有恒沙化佛；",
        "from": "T15n0643_010:0693a21_1",
        "context_with_next_sentence": true
    },
    {
        "source_sentence": "一一化佛有恒沙色光；",
        "from": "T15n0643_010:0693a21_11",
        "context_with_next_sentence": true
    },
    {
        "source_sentence": "一一光中無數諸天、聲聞、比丘、菩薩大眾，以為侍者。",
        "from": "T15n0643_010:0693a22_17",
        "context_with_next_sentence": true
    },
    {
        "source_sentence": "人人各持一大寶華，華上皆有百千億寶摩尼網豔，網豔相次高百千丈以為佛光。",
        "from": "T15n0643_010:0693a24_12",
        "context_with_next_sentence": true
    },
    {
        "source_sentence": "是時佛身益更明顯，如百千日照紫金山，光明豔起化佛無數，一一化佛猶如百億日月俱出，令行者見。",
        "from": "T15n0643_010:0693a27_1",
        "context_with_next_sentence": true
    },
    {
        "source_sentence": "毘婆尸佛偏袒右肩出金色臂摩行者頂告言：",
        "from": "T15n0643_010:0693a28_3",
        "context_with_next_sentence": true
    },
    {
        "source_sentence": "『法子！",
        "from": "T15n0643_010:0693a28_7",
        "context_with_next_sentence": true
    },
    {
        "source_sentence": "汝行觀佛三昧，得念佛心故我來證汝，汝今可觀我真色身，從一一相次第觀之，汝當至心立金剛誓，我等先昔行佛道時與汝無異。",
        "from": "T15n0643_010:0693b02_6",
        "context_with_next_sentence": true
    },
    {
        "source_sentence": "』「爾時毘婆尸佛慰行人已，即時化作大寶蓮華如須彌山，佛在華上結加趺坐，為於行者說念佛念法，及說百億旋陀羅尼。",
        "from": "T15n0643_010:0693b05_15",
        "context_with_next_sentence": true
    },
    {
        "source_sentence": "行者見已倍加歡喜敬禮彼佛。",
        "from": "T15n0643_010:0693b06_9",
        "context_with_next_sentence": true
    },
    {
        "source_sentence": "彼佛告曰：",
        "from": "T15n0643_010:0693b06_14",
        "context_with_next_sentence": true
    },
    {
        "source_sentence": "『若有眾生聞我名者、禮拜我者，除却五百億劫生死之罪，汝今見我消除諸障，得無量億旋陀羅尼，於未來世當得作佛。",
        "from": "T15n0643_010:0693b09_10",
        "context_with_next_sentence": true
    },
    {
        "source_sentence": "』」佛告阿難：",
        "from": "T15n0643_010:0693b10_4",
        "context_with_next_sentence": true
    },
    {
        "source_sentence": "「爾時行者見毘婆尸心歡喜故，我與六佛現其人前。",
        "from": "T15n0643_010:0693b11_8",
        "context_with_next_sentence": true
    },
    {
        "source_sentence": "上座毘婆尸，為此法子說念佛三昧。",
        "from": "T15n0643_010:0693b12_5",
        "context_with_next_sentence": true
    },
    {
        "source_sentence": "尸棄世尊身長四十二由旬，身紫金色，圓光四十五由旬，通身光明一百由旬，其光網中無數化佛，及諸菩薩聲聞大眾，諸天眷屬以為圍遶，隨從佛後右旋宛轉。",
        "from": "T15n0643_010:0693b15_17",
        "context_with_next_sentence": true
    },
    {
        "source_sentence": "是時行者見尸棄佛，復更增益無量百千陀羅尼門；",
        "from": "T15n0643_010:0693b17_2",
        "context_with_next_sentence": true
    },
    {
        "source_sentence": "復更增廣得見百千無數化佛。",
        "from": "T15n0643_010:0693b17_15",
        "context_with_next_sentence": true
    },
    {
        "source_sentence": "於未來世過算數劫，於其中間恒得值遇諸佛世尊，生菩薩家。",
        "from": "T15n0643_010:0693b19_4",
        "context_with_next_sentence": true
    },
    {
        "source_sentence": "」說是語時，復有無數百千天子，聞是事已見佛色身端嚴微妙，同時皆發三菩提心。",
        "from": "T15n0643_010:0693b21_2",
        "context_with_next_sentence": true
    },
    {
        "source_sentence": "「毘舍世尊舉身放光住行者前，其佛身長三十二由旬，圓光四十二由旬，通身光六十二由旬，身紫金色，光明威相如前無異。",
        "from": "T15n0643_010:0693b24_16",
        "context_with_next_sentence": true
    },
    {
        "source_sentence": "見此佛已復更增進諸陀羅尼三昧門，於未來世必定不疑生諸佛家。",
        "from": "T15n0643_010:0693b26_7",
        "context_with_next_sentence": true
    },
    {
        "source_sentence": "「拘留孫佛亦放光明住行者前，其佛身長二十五由旬，圓光三十二由旬，通身光五十由旬，相好具足如紫金山。",
        "from": "T15n0643_010:0693b29_10",
        "context_with_next_sentence": true
    },
    {
        "source_sentence": "見此佛者，常生淨國不處胞胎，臨命終時，諸佛世尊必來迎接。",
        "from": "T15n0643_010:0693c02_1",
        "context_with_next_sentence": true
    },
    {
        "source_sentence": "「拘那含牟尼佛放大光明住行者前，其佛身長二十由旬，圓光三十由旬，舉身光長四十由旬，光相具足。",
        "from": "T15n0643_010:0693c05_7",
        "context_with_next_sentence": true
    },
    {
        "source_sentence": "見此佛者，即得百億諸三昧門無數陀羅尼。",
        "from": "T15n0643_010:0693c06_6",
        "context_with_next_sentence": true
    },
    {
        "source_sentence": "若出定時，常得諸佛現前三昧，如此三昧證明行者，所以名諸佛現前三昧者。",
        "from": "T15n0643_010:0693c08_2",
        "context_with_next_sentence": true
    },
    {
        "source_sentence": "得此三昧，出定、入定、行、住、坐、臥，恒得覩見一切諸佛，以妙色身現其人前。",
        "from": "T15n0643_010:0693c09_15",
        "context_with_next_sentence": true
    },
    {
        "source_sentence": "「迦葉世尊放大光明住其人前，佛長十六丈，身紫金色相好具足。",
        "from": "T15n0643_010:0693c11_8",
        "context_with_next_sentence": true
    },
    {
        "source_sentence": "見此佛者，得寂滅光無言相三昧，於未來世恒住大空三昧海中。",
        "from": "T15n0643_010:0693c12_17",
        "context_with_next_sentence": true
    },
    {
        "source_sentence": "「釋迦牟尼佛身長丈六，放紫金光住行者前。",
        "from": "T15n0643_010:0693c13_19",
        "context_with_next_sentence": true
    },
    {
        "source_sentence": "彌勒世尊身長十六丈。",
        "from": "T15n0643_010:0693c14_9",
        "context_with_next_sentence": true
    },
    {
        "source_sentence": "如是諸佛各入普現色身三昧現其人前，令其行者心得歡喜，以歡喜故是諸化佛各申右手摩行者頂。",
        "from": "T15n0643_010:0693c16_15",
        "context_with_next_sentence": true
    },
    {
        "source_sentence": "見七佛已見於彌勒，見彌勒已賢劫菩薩，一一次第逮及樓至，各放光明住行者前。",
        "from": "T15n0643_010:0693c18_14",
        "context_with_next_sentence": true
    },
    {
        "source_sentence": "時千菩薩各各讚歎念佛三昧，及為行者說諸菩薩性、說諸菩薩解脫、說諸菩薩慧，是名因觀像心得念佛三昧。",
        "from": "T15n0643_010:0693c21_6",
        "context_with_next_sentence": true
    },
    {
        "source_sentence": "」佛告阿難：",
        "from": "T15n0643_010:0693c21_12",
        "context_with_next_sentence": true
    },
    {
        "source_sentence": "「佛滅度後佛諸弟子，如是觀者是名正觀，若異觀者名為邪觀。",
        "from": "T15n0643_010:0693c22_19",
        "context_with_next_sentence": true
    },
    {
        "source_sentence": "修此三昧者，雖具煩惱不為煩惱之所使也，以是念佛三昧力故，十方諸佛放大光明現其人前，光明無比三界特尊。",
        "from": "T15n0643_010:0693c25_12",
        "context_with_next_sentence": true
    },
    {
        "source_sentence": "」佛說是語已，時梵天王復更勸請：",
        "from": "T15n0643_010:0693c26_7",
        "context_with_next_sentence": true
    },
    {
        "source_sentence": "「願佛世尊！",
        "from": "T15n0643_010:0693c26_13",
        "context_with_next_sentence": true
    },
    {
        "source_sentence": "說十方佛住行者前光明色相。",
        "from": "T15n0643_010:0693c27_6",
        "context_with_next_sentence": true
    },
    {
        "source_sentence": "」11 念十方佛品(一〇)念十方佛品第十一佛告阿難：",
        "from": "T15n0643_010:0693c29_4",
        "context_with_next_sentence": true
    },
    {
        "source_sentence": "「云何行者觀十方佛？",
        "from": "T15n0643_010:0693c29_14",
        "context_with_next_sentence": true
    },
    {
        "source_sentence": "觀十方佛者：",
        "from": "T15n0643_010:0693c29_20",
        "context_with_next_sentence": true
    },
    {
        "source_sentence": "東方為始，東方有世界，國名寶安隱，無量億寶有億千色以用合成，佛號善德，亦放無數光普照百千國；",
        "from": "T15n0643_010:0694a03_7",
        "context_with_next_sentence": true
    },
    {
        "source_sentence": "亦與無數億分身諸化佛住於行者前。",
        "from": "T15n0643_010:0694a04_5",
        "context_with_next_sentence": true
    },
    {
        "source_sentence": "身色如金山端嚴甚無比，坐大金剛窟，無數雜寶光莊嚴為堂閣，一一堂閣前無量微塵數百億諸寶樹；",
        "from": "T15n0643_010:0694a06_11",
        "context_with_next_sentence": true
    },
    {
        "source_sentence": "一一寶樹下八萬四千師子座；",
        "from": "T15n0643_010:0694a07_6",
        "context_with_next_sentence": true
    },
    {
        "source_sentence": "一一師子座有一分身佛，結加趺坐三昧坐於寶樹下。",
        "from": "T15n0643_010:0694a08_10",
        "context_with_next_sentence": true
    },
    {
        "source_sentence": "善德佛世尊身長二百五十億那由他由旬，一一身毛孔無數億微塵一切勝相好；",
        "from": "T15n0643_010:0694a10_8",
        "context_with_next_sentence": true
    },
    {
        "source_sentence": "一一相好中有無數化佛；",
        "from": "T15n0643_010:0694a11_1",
        "context_with_next_sentence": true
    },
    {
        "source_sentence": "一一化佛高顯巍巍如須彌山，放大光明坐寶蓮華住虛空中。",
        "from": "T15n0643_010:0694a12_8",
        "context_with_next_sentence": true
    },
    {
        "source_sentence": "分身諸佛各各開現微妙光明，顯出無數百千化佛；",
        "from": "T15n0643_010:0694a13_12",
        "context_with_next_sentence": true
    },
    {
        "source_sentence": "一一化佛坐寶蓮華；",
        "from": "T15n0643_010:0694a14_2",
        "context_with_next_sentence": true
    },
    {
        "source_sentence": "一一蓮華有千幢幡；",
        "from": "T15n0643_010:0694a14_11",
        "context_with_next_sentence": true
    },
    {
        "source_sentence": "一一幢幡演出百億微妙音聲，是諸聲中教觀十方無數佛身。",
        "from": "T15n0643_010:0694a15_18",
        "context_with_next_sentence": true
    },
    {
        "source_sentence": "此相現時，見十方界猶如金剛，百億寶色不滅不壞，見此相已於諸佛前受法王子位，如是境界名性地菩薩。",
        "from": "T15n0643_010:0694a18_8",
        "context_with_next_sentence": true
    },
    {
        "source_sentence": "「南方栴檀德佛，身相高顯，其佛國土琉璃為地恒沙寶色，於佛光中亦有無數百千堂閣，寶樹行列敷師子座，座上諸佛結加趺坐，寶幢幡蓋說法音聲，如佛海三昧說。",
        "from": "T15n0643_010:0694a22_15",
        "context_with_next_sentence": true
    },
    {
        "source_sentence": "「西方無量明佛，國土清淨黃金為地，五百億寶色佛身光明，重閣講堂寶樹行列寶師子座，分身諸佛結加趺坐坐寶樹下，寶幢幡中亦說念佛海。",
        "from": "T15n0643_010:0694a26_2",
        "context_with_next_sentence": true
    },
    {
        "source_sentence": "「北方相德佛，其地頗梨色，有五百億寶光，寶樹行列，寶師子座重閣講堂幢幡光明，與向無異。",
        "from": "T15n0643_010:0694a28_6",
        "context_with_next_sentence": true
    },
    {
        "source_sentence": "「東南方無憂德佛，其地七寶色，一一色上有七百億雜色，寶樹行列重閣光明百億萬種，一一光明說佛功德海，如佛海說。",
        "from": "T15n0643_010:0694b02_16",
        "context_with_next_sentence": true
    },
    {
        "source_sentence": "「西南方寶施佛，其地五寶色，一一寶上五百億光明；",
        "from": "T15n0643_010:0694b04_3",
        "context_with_next_sentence": true
    },
    {
        "source_sentence": "一一光明化為五百億蓮華雲；",
        "from": "T15n0643_010:0694b04_16",
        "context_with_next_sentence": true
    },
    {
        "source_sentence": "一一蓮華雲上有百億重閣；",
        "from": "T15n0643_010:0694b05_9",
        "context_with_next_sentence": true
    },
    {
        "source_sentence": "一一重閣如百千萬億梵王宮；",
        "from": "T15n0643_010:0694b06_4",
        "context_with_next_sentence": true
    },
    {
        "source_sentence": "一一梵王宮中無數床座，光明蓮華所共合成，是諸座上有諸分身佛結加趺坐，演說諸佛大慈悲法，光明幢幡亦說佛海。",
        "from": "T15n0643_010:0694b09_1",
        "context_with_next_sentence": true
    },
    {
        "source_sentence": "「西北方華德佛，其佛國土琉璃頗梨色，一一色上有無數百千光；",
        "from": "T15n0643_010:0694b11_8",
        "context_with_next_sentence": true
    },
    {
        "source_sentence": "一一光化為五百億寶窟；",
        "from": "T15n0643_010:0694b12_1",
        "context_with_next_sentence": true
    },
    {
        "source_sentence": "一一窟中無數寶蓋；",
        "from": "T15n0643_010:0694b12_10",
        "context_with_next_sentence": true
    },
    {
        "source_sentence": "一一蓋中百億光明；",
        "from": "T15n0643_010:0694b12_19",
        "context_with_next_sentence": true
    },
    {
        "source_sentence": "一一光中無數分身佛，結加趺坐放大光明，其光明中說念佛三昧，因念佛三昧中，復更得見無數諸佛。",
        "from": "T15n0643_010:0694b15_6",
        "context_with_next_sentence": true
    },
    {
        "source_sentence": "「東北方三乘行佛，其佛國土純白銀色百億萬光，光有千色，莊嚴國界極令清淨，分身化佛寶樹幢幡，行列莊嚴數不可知。",
        "from": "T15n0643_010:0694b18_14",
        "context_with_next_sentence": true
    },
    {
        "source_sentence": "「上方廣眾德佛，其地五百億寶色，一一寶色無數光明；",
        "from": "T15n0643_010:0694b20_4",
        "context_with_next_sentence": true
    },
    {
        "source_sentence": "一一光明化為無數百億化佛；",
        "from": "T15n0643_010:0694b20_17",
        "context_with_next_sentence": true
    },
    {
        "source_sentence": "一一佛光中無量寶樹行列莊嚴；",
        "from": "T15n0643_010:0694b21_12",
        "context_with_next_sentence": true
    },
    {
        "source_sentence": "一一樹下百億寶師子座。",
        "from": "T15n0643_010:0694b22_5",
        "context_with_next_sentence": true
    },
    {
        "source_sentence": "諸佛在上結加趺坐，無數菩薩以為侍者，一切大眾皆悉住佛光明雲中。",
        "from": "T15n0643_010:0694b23_17",
        "context_with_next_sentence": true
    },
    {
        "source_sentence": "「下方明德佛，其地金色、金光、金雲，於光雲中無數金堂七寶樓閣，百寶行樹羅列莊嚴。",
        "from": "T15n0643_010:0694b25_16",
        "context_with_next_sentence": true
    },
    {
        "source_sentence": "寶幢幡蓋數億千萬，一一樹下百億寶座諸堂樓閣，無數坐具狀如寶華，無數分身一切諸佛，坐寶樹下琉璃座上，眾華色間無數佛會。",
        "from": "T15n0643_010:0694b28_17",
        "context_with_next_sentence": true
    },
    {
        "source_sentence": "是諸世尊皆悉講說菩薩行法，如是十方無數化佛，一一化佛顯現光明。",
        "from": "T15n0643_010:0694c01_11",
        "context_with_next_sentence": true
    },
    {
        "source_sentence": "「時十方佛各各悉坐金剛窟中，身量光明如善德佛及諸化佛，威神國土令行者見，如於明鏡自見面像，了了分明，見十方佛心歡喜故，不染諸法住於初心。",
        "from": "T15n0643_010:0694c05_3",
        "context_with_next_sentence": true
    },
    {
        "source_sentence": "時十方佛廣為行者各說相似六波羅蜜，聞是法已於初地下十心境界無有疑慮。",
        "from": "T15n0643_010:0694c07_1",
        "context_with_next_sentence": true
    },
    {
        "source_sentence": "見此事者，必聞諸佛說般若波羅蜜，聞第一義空心不驚疑，於諸法中得入空三昧，是名相似空相三昧。",
        "from": "T15n0643_010:0694c09_8",
        "context_with_next_sentence": true
    },
    {
        "source_sentence": "」佛告阿難：",
        "from": "T15n0643_010:0694c10_4",
        "context_with_next_sentence": true
    },
    {
        "source_sentence": "「佛滅度後，佛諸弟子欲觀十方佛者，於念佛三昧中但知麁相，當自然知無量妙相。",
        "from": "T15n0643_010:0694c12_3",
        "context_with_next_sentence": true
    },
    {
        "source_sentence": "如是觀者是名正觀，若異觀者名為邪觀。",
        "from": "T15n0643_010:0694c13_2",
        "context_with_next_sentence": true
    },
    {
        "source_sentence": "得此觀者見佛無數不可限量，入此定者名見一切諸佛色身，亦得漸漸入三空門。",
        "from": "T15n0643_010:0694c14_18",
        "context_with_next_sentence": true
    },
    {
        "source_sentence": "遊此空者諸佛力故心不著空，於未來世當成阿耨多羅三藐三菩提，得不退轉，是名不忘菩提之心正順佛道。",
        "from": "T15n0643_010:0694c17_9",
        "context_with_next_sentence": true
    },
    {
        "source_sentence": "」說觀十方佛時，十方佛坐金剛山百寶窟中，各申右手摩阿難頂告言：",
        "from": "T15n0643_010:0694c19_2",
        "context_with_next_sentence": true
    },
    {
        "source_sentence": "「法子！",
        "from": "T15n0643_010:0694c19_6",
        "context_with_next_sentence": true
    },
    {
        "source_sentence": "汝持佛語，為未來世諸眾生等，當廣宣說慎勿妄傳，當為堅發三菩提心行念佛定正受者說。",
        "from": "T15n0643_010:0694c21_6",
        "context_with_next_sentence": true
    },
    {
        "source_sentence": "」佛告阿難：",
        "from": "T15n0643_010:0694c22_4",
        "context_with_next_sentence": true
    },
    {
        "source_sentence": "「此念佛三昧若成就者，有五因緣。",
        "from": "T15n0643_010:0694c22_20",
        "context_with_next_sentence": true
    },
    {
        "source_sentence": "何等為五？",
        "from": "T15n0643_010:0694c23_4",
        "context_with_next_sentence": true
    },
    {
        "source_sentence": "一者、持戒不犯。",
        "from": "T15n0643_010:0694c23_12",
        "context_with_next_sentence": true
    },
    {
        "source_sentence": "二者、不起邪見。",
        "from": "T15n0643_010:0694c23_20",
        "context_with_next_sentence": true
    },
    {
        "source_sentence": "三者、不生憍慢。",
        "from": "T15n0643_010:0694c24_7",
        "context_with_next_sentence": true
    },
    {
        "source_sentence": "四者、不恚不嫉。",
        "from": "T15n0643_010:0694c24_15",
        "context_with_next_sentence": true
    },
    {
        "source_sentence": "五者、勇猛精進如救頭然。",
        "from": "T15n0643_010:0694c25_5",
        "context_with_next_sentence": true
    },
    {
        "source_sentence": "行此五事，正念諸佛微妙色身令心不退，亦當讀誦大乘經典，以此功德念佛力故，疾疾得見無量諸佛。",
        "from": "T15n0643_010:0694c27_12",
        "context_with_next_sentence": true
    },
    {
        "source_sentence": "「見諸佛者，獨一心淨不與他共，應當供養十方諸佛。",
        "from": "T15n0643_010:0694c28_16",
        "context_with_next_sentence": true
    },
    {
        "source_sentence": "云何供養？",
        "from": "T15n0643_010:0694c29_2",
        "context_with_next_sentence": true
    },
    {
        "source_sentence": "是人出定、入塔見像、念持經時，若禮一佛當作是念：",
        "from": "T15n0643_010:0695a01_6",
        "context_with_next_sentence": true
    },
    {
        "source_sentence": "『正遍知諸佛心智無有限礙，我今禮一佛即禮一切佛；",
        "from": "T15n0643_010:0695a02_10",
        "context_with_next_sentence": true
    },
    {
        "source_sentence": "若思惟一佛即見一切佛；",
        "from": "T15n0643_010:0695a03_3",
        "context_with_next_sentence": true
    },
    {
        "source_sentence": "見一一佛前有一行者，接足為禮皆是己身。",
        "from": "T15n0643_010:0695a04_3",
        "context_with_next_sentence": true
    },
    {
        "source_sentence": "』若以一華供養佛時，當作是念：",
        "from": "T15n0643_010:0695a04_18",
        "context_with_next_sentence": true
    },
    {
        "source_sentence": "『諸佛法身功德無量，不住不壞湛然常安，我今以華奉獻諸佛，願佛受之。",
        "from": "T15n0643_010:0695a06_10",
        "context_with_next_sentence": true
    },
    {
        "source_sentence": "』作是念已復當起想：",
        "from": "T15n0643_010:0695a06_20",
        "context_with_next_sentence": true
    },
    {
        "source_sentence": "『我所執華從草木生，持此供養可用擬想。",
        "from": "T15n0643_010:0695a07_18",
        "context_with_next_sentence": true
    },
    {
        "source_sentence": "』即當作想身諸毛孔，令一毛孔出無數華雲，以此華雲運想擬意供一切佛，一一佛上化成華臺諸佛受之，於十方界施作佛事，供養香時亦復如是！",
        "from": "T15n0643_010:0695a11_6",
        "context_with_next_sentence": true
    },
    {
        "source_sentence": "香烟香雲於十方界施作佛事，作佛事已還成金臺在行者前。",
        "from": "T15n0643_010:0695a12_14",
        "context_with_next_sentence": true
    },
    {
        "source_sentence": "若凡夫人欲供養者，手擎香爐執華供養，亦當起意作華香想，當發是願：",
        "from": "T15n0643_010:0695a14_8",
        "context_with_next_sentence": true
    },
    {
        "source_sentence": "『願此華香滿十方界，供養一切佛、化佛并菩薩、無數聲聞眾，受此香華雲以為光明臺，廣於無邊界無邊作佛事。",
        "from": "T15n0643_010:0695a16_18",
        "context_with_next_sentence": true
    },
    {
        "source_sentence": "』禮佛若坐禪，起是供養心，常當發是願。",
        "from": "T15n0643_010:0695a17_17",
        "context_with_next_sentence": true
    },
    {
        "source_sentence": "繒蓋、幢幡、音樂、偈頌，當作是願：",
        "from": "T15n0643_010:0695a18_15",
        "context_with_next_sentence": true
    },
    {
        "source_sentence": "『我今設此少分供具，願此供具遍供十方一切諸佛，諸佛受之，於幢幡中化光明雲；",
        "from": "T15n0643_010:0695a20_10",
        "context_with_next_sentence": true
    },
    {
        "source_sentence": "於妓樂中、偈頌之中演妙法音。",
        "from": "T15n0643_010:0695a21_5",
        "context_with_next_sentence": true
    },
    {
        "source_sentence": "』作是願已坐時應想，令身毛孔一一孔中作無量幢幡想；",
        "from": "T15n0643_010:0695a22_10",
        "context_with_next_sentence": true
    },
    {
        "source_sentence": "一一幢幡中作無量偈頌雲想。",
        "from": "T15n0643_010:0695a23_6",
        "context_with_next_sentence": true
    },
    {
        "source_sentence": "作是想時心如香爐，流出金色香烟香雲，身毛孔中如好華樹，踊出阿僧祇無量雜華雲，是諸華雲，於十方界諸佛之上，化為一切諸供養具。",
        "from": "T15n0643_010:0695a26_12",
        "context_with_next_sentence": true
    },
    {
        "source_sentence": "爾時當於身心分中，起一切供養具想。",
        "from": "T15n0643_010:0695a27_10",
        "context_with_next_sentence": true
    },
    {
        "source_sentence": "若得食飲、若施人一錢，當起空、無我想檀波羅蜜。",
        "from": "T15n0643_010:0695a28_13",
        "context_with_next_sentence": true
    },
    {
        "source_sentence": "如是等無量供養，皆當起心從心想出，供養十方一切諸佛，是名坐時無量功德從心想海生。",
        "from": "T15n0643_010:0695b01_15",
        "context_with_next_sentence": true
    },
    {
        "source_sentence": "如是坐時，入深禪定無量境界諸三昧海，但於心中，出息、入息、念念想想相續不絕；",
        "from": "T15n0643_010:0695b03_14",
        "context_with_next_sentence": true
    },
    {
        "source_sentence": "於一心中運其心意，作無數供具雲。",
        "from": "T15n0643_010:0695b04_10",
        "context_with_next_sentence": true
    },
    {
        "source_sentence": "上供諸佛下施一切，作是念者名學普施。",
        "from": "T15n0643_010:0695b05_10",
        "context_with_next_sentence": true
    },
    {
        "source_sentence": "此想成時，漸漸減消諸煩惱結，觀法無相，無相力故，當得甚深六波羅蜜。",
        "from": "T15n0643_010:0695b07_5",
        "context_with_next_sentence": true
    },
    {
        "source_sentence": "」12 觀佛密行品(一〇)觀佛密行品第十二佛告阿難：",
        "from": "T15n0643_010:0695b09_4",
        "context_with_next_sentence": true
    },
    {
        "source_sentence": "「未來眾生其有得是念佛三昧者、觀諸佛相好者、得諸佛現前三昧者，當教是人密身口意，莫起邪命、莫生貢高。",
        "from": "T15n0643_010:0695b11_16",
        "context_with_next_sentence": true
    },
    {
        "source_sentence": "若起邪命及貢高法，當知此人是增上慢破滅佛法，多使眾生起不善心，亂和合僧顯異惑眾，是惡魔伴。",
        "from": "T15n0643_010:0695b14_4",
        "context_with_next_sentence": true
    },
    {
        "source_sentence": "如是惡人，雖復念佛失甘露味，此人生處，以貢高故身恒卑小，生下賤家貧窮諸衰，無量惡業以為嚴飾，如此種種眾多惡事，當自防護令永不生。",
        "from": "T15n0643_010:0695b17_10",
        "context_with_next_sentence": true
    },
    {
        "source_sentence": "若起如是邪命業者，此邪命業猶如狂象壞蓮華池，此邪命業亦復如是壞敗善根。",
        "from": "T15n0643_010:0695b19_9",
        "context_with_next_sentence": true
    },
    {
        "source_sentence": "」佛告阿難：",
        "from": "T15n0643_010:0695b20_4",
        "context_with_next_sentence": true
    },
    {
        "source_sentence": "「有念佛者，當自防護勿令放逸。",
        "from": "T15n0643_010:0695b20_19",
        "context_with_next_sentence": true
    },
    {
        "source_sentence": "念佛三昧人，若不防護生貢高者，邪命惡風吹憍慢火燒滅善法。",
        "from": "T15n0643_010:0695b22_7",
        "context_with_next_sentence": true
    },
    {
        "source_sentence": "善法者：",
        "from": "T15n0643_010:0695b22_11",
        "context_with_next_sentence": true
    },
    {
        "source_sentence": "所謂一切無量禪定。",
        "from": "T15n0643_010:0695b23_1",
        "context_with_next_sentence": true
    },
    {
        "source_sentence": "諸念佛法從諸心想生，是名功德藏。",
        "from": "T15n0643_010:0695b23_17",
        "context_with_next_sentence": true
    },
    {
        "source_sentence": "」佛告阿難：",
        "from": "T15n0643_010:0695b24_4",
        "context_with_next_sentence": true
    },
    {
        "source_sentence": "「譬如長者多財饒寶，唯有一子，長者自知將死不久，以諸庫藏委付其子。",
        "from": "T15n0643_010:0695b25_19",
        "context_with_next_sentence": true
    },
    {
        "source_sentence": "其子得已隨意遊戲，忽於一時值有王難，無量眾賊從四面來，競取藏物不能遮護。",
        "from": "T15n0643_010:0695b27_16",
        "context_with_next_sentence": true
    },
    {
        "source_sentence": "惟有一金乃是閻浮檀那紫金，重十六兩，金挺長短亦十六寸，此金一兩價直餘寶百千萬兩，為賊所逼無奈金何，即以穢物纏裹真金置泥團中，眾賊見已不識是金脚踐而去。",
        "from": "T15n0643_010:0695c02_17",
        "context_with_next_sentence": true
    },
    {
        "source_sentence": "賊去之後財主得金心大歡喜。",
        "from": "T15n0643_010:0695c03_11",
        "context_with_next_sentence": true
    },
    {
        "source_sentence": "念佛三昧亦復如是，當密藏之。",
        "from": "T15n0643_010:0695c04_7",
        "context_with_next_sentence": true
    },
    {
        "source_sentence": "」「復次阿難！",
        "from": "T15n0643_010:0695c05_5",
        "context_with_next_sentence": true
    },
    {
        "source_sentence": "譬如有人貧窮薄福，依諸豪賢以存性命。",
        "from": "T15n0643_010:0695c06_3",
        "context_with_next_sentence": true
    },
    {
        "source_sentence": "時有王子，遇行出遊執大寶瓶，於寶瓶內藏王印綬。",
        "from": "T15n0643_010:0695c07_7",
        "context_with_next_sentence": true
    },
    {
        "source_sentence": "是時貧者詐來親附，得王寶瓶擎持逃走。",
        "from": "T15n0643_010:0695c08_6",
        "context_with_next_sentence": true
    },
    {
        "source_sentence": "王子覺已，遺六大兵乘六黑象，手執利劍疾往追之。",
        "from": "T15n0643_010:0695c09_11",
        "context_with_next_sentence": true
    },
    {
        "source_sentence": "時持瓶人，走入深草空野澤中，見曠野澤滿中毒蛇，四面吐毒吸持瓶者。",
        "from": "T15n0643_010:0695c11_5",
        "context_with_next_sentence": true
    },
    {
        "source_sentence": "時貧窮人慞惶驚怖馳走東西，蛇亦隨之無藏避處，於空澤中見一大樹，蓊蔚扶踈甚適其意，頭戴寶瓶攀樹而上。",
        "from": "T15n0643_010:0695c13_16",
        "context_with_next_sentence": true
    },
    {
        "source_sentence": "既上樹已，六兵乘象駃疾如風尋復來至，貧人見已吞王寶印，持瓶冠頭以手覆面，坐貪惜故不忍見之。",
        "from": "T15n0643_010:0695c16_6",
        "context_with_next_sentence": true
    },
    {
        "source_sentence": "時六黑象以鼻絞樹令樹倒躄，貧人落地身體散壞唯金印在，寶瓶現光諸蛇見光四散馳走。",
        "from": "T15n0643_010:0695c18_8",
        "context_with_next_sentence": true
    },
    {
        "source_sentence": "」佛告阿難：",
        "from": "T15n0643_010:0695c18_14",
        "context_with_next_sentence": true
    },
    {
        "source_sentence": "「住念佛者心印不壞，亦復如是！",
        "from": "T15n0643_010:0695c19_8",
        "context_with_next_sentence": true
    },
    {
        "source_sentence": "「復次阿難！",
        "from": "T15n0643_010:0695c20_5",
        "context_with_next_sentence": true
    },
    {
        "source_sentence": "譬如長者多饒財寶，無諸子息唯有一女。",
        "from": "T15n0643_010:0695c21_3",
        "context_with_next_sentence": true
    },
    {
        "source_sentence": "是時長者年過百歲，自知朽邁將死不久：",
        "from": "T15n0643_010:0695c22_2",
        "context_with_next_sentence": true
    },
    {
        "source_sentence": "『我此財寶無男兒故財應屬王。",
        "from": "T15n0643_010:0695c22_16",
        "context_with_next_sentence": true
    },
    {
        "source_sentence": "』作是思惟，喚其女子密告之言：",
        "from": "T15n0643_010:0695c23_10",
        "context_with_next_sentence": true
    },
    {
        "source_sentence": "『今有妙寶寶中上者當用遺汝，汝得此寶密藏令堅莫令王知。",
        "from": "T15n0643_010:0695c24_18",
        "context_with_next_sentence": true
    },
    {
        "source_sentence": "』女受父勅，持摩尼珠及諸珍寶藏之糞穢，室家大小皆亦不知。",
        "from": "T15n0643_010:0695c26_7",
        "context_with_next_sentence": true
    },
    {
        "source_sentence": "值世飢饉女夫告妻：",
        "from": "T15n0643_010:0695c26_16",
        "context_with_next_sentence": true
    },
    {
        "source_sentence": "『我家貧窮困於衣食，汝可他行求自活處。",
        "from": "T15n0643_010:0695c27_15",
        "context_with_next_sentence": true
    },
    {
        "source_sentence": "』妻白夫言：",
        "from": "T15n0643_010:0695c28_1",
        "context_with_next_sentence": true
    },
    {
        "source_sentence": "『我父長者臨命終時，以寶賜我，今在某處君可取之。",
        "from": "T15n0643_010:0695c29_4",
        "context_with_next_sentence": true
    },
    {
        "source_sentence": "』時夫掘取大獲珍寶并如意珠，持如意珠，燒香禮拜先發願言：",
        "from": "T15n0643_010:0696a01_12",
        "context_with_next_sentence": true
    },
    {
        "source_sentence": "『為我雨食。",
        "from": "T15n0643_010:0696a01_18",
        "context_with_next_sentence": true
    },
    {
        "source_sentence": "』隨語即雨百味飲食，如是種種隨意得寶。",
        "from": "T15n0643_010:0696a02_15",
        "context_with_next_sentence": true
    },
    {
        "source_sentence": "時夫得已告其妻言：",
        "from": "T15n0643_010:0696a03_5",
        "context_with_next_sentence": true
    },
    {
        "source_sentence": "『卿如天女能賜我寶，汝藏此寶我尚不知，況復他人？",
        "from": "T15n0643_010:0696a04_9",
        "context_with_next_sentence": true
    },
    {
        "source_sentence": "』」佛告阿難：",
        "from": "T15n0643_010:0696a04_16",
        "context_with_next_sentence": true
    },
    {
        "source_sentence": "「念佛三昧堅心不動，亦復如是！",
        "from": "T15n0643_010:0696a05_8",
        "context_with_next_sentence": true
    },
    {
        "source_sentence": "「復次阿難！",
        "from": "T15n0643_010:0696a06_5",
        "context_with_next_sentence": true
    },
    {
        "source_sentence": "譬如有王暴虐違道，民罹其毒人怨神怒，國大亢旱求請神祇不能得雨。",
        "from": "T15n0643_010:0696a07_16",
        "context_with_next_sentence": true
    },
    {
        "source_sentence": "有臣白言：",
        "from": "T15n0643_010:0696a08_2",
        "context_with_next_sentence": true
    },
    {
        "source_sentence": "『大王當知，今此境內林藪之中，有一仙士五通無礙，王可祈請令其呪龍。",
        "from": "T15n0643_010:0696a09_14",
        "context_with_next_sentence": true
    },
    {
        "source_sentence": "』大王聞已欣踊無量，遣人詣林祈請仙人。",
        "from": "T15n0643_010:0696a10_13",
        "context_with_next_sentence": true
    },
    {
        "source_sentence": "神仙飛往大王殿前，高聲唱言：",
        "from": "T15n0643_010:0696a11_10",
        "context_with_next_sentence": true
    },
    {
        "source_sentence": "『大王無道，諸天龍神皆四散去不護王國，云何使我令請雨也？",
        "from": "T15n0643_010:0696a12_18",
        "context_with_next_sentence": true
    },
    {
        "source_sentence": "』王聞此語極懷慚愧，改悔先行所作惡事。",
        "from": "T15n0643_010:0696a13_17",
        "context_with_next_sentence": true
    },
    {
        "source_sentence": "仙人知王心已軟善，應念誦呪，神通力故天降甘露，地出湧泉潤澤一切。",
        "from": "T15n0643_010:0696a15_11",
        "context_with_next_sentence": true
    },
    {
        "source_sentence": "」佛告阿難：",
        "from": "T15n0643_010:0696a15_17",
        "context_with_next_sentence": true
    },
    {
        "source_sentence": "「欲念佛者如王棄惡，得念佛者如善呪人。",
        "from": "T15n0643_010:0696a16_15",
        "context_with_next_sentence": true
    },
    {
        "source_sentence": "「復次阿難！",
        "from": "T15n0643_010:0696a17_5",
        "context_with_next_sentence": true
    },
    {
        "source_sentence": "譬如力士自恃大力數犯王法，王遣五人收捕力士幽閉囹圄。",
        "from": "T15n0643_010:0696a18_11",
        "context_with_next_sentence": true
    },
    {
        "source_sentence": "五處枷鎖極令牢固，奮力大怒舉體血現，枷鎖摧折踰牆逃逝，到海岸邊解髻明珠持雇船師，船師語言：",
        "from": "T15n0643_010:0696a20_19",
        "context_with_next_sentence": true
    },
    {
        "source_sentence": "『如此白石海中無數，我用是為？",
        "from": "T15n0643_010:0696a21_14",
        "context_with_next_sentence": true
    },
    {
        "source_sentence": "』力士長跪白船師言：",
        "from": "T15n0643_010:0696a22_3",
        "context_with_next_sentence": true
    },
    {
        "source_sentence": "『我此明珠有六種色。",
        "from": "T15n0643_010:0696a22_13",
        "context_with_next_sentence": true
    },
    {
        "source_sentence": "』即以黃繒裹珠置之水中，水即金色；",
        "from": "T15n0643_010:0696a23_9",
        "context_with_next_sentence": true
    },
    {
        "source_sentence": "復還收珠以白繒裹置之水中，水即變白；",
        "from": "T15n0643_010:0696a24_7",
        "context_with_next_sentence": true
    },
    {
        "source_sentence": "收取復以綠繒裹置之水中，水色變作綠琉璃色；",
        "from": "T15n0643_010:0696a25_8",
        "context_with_next_sentence": true
    },
    {
        "source_sentence": "收取以碧繒裹置之水中，水即變作真金精色；",
        "from": "T15n0643_010:0696a26_10",
        "context_with_next_sentence": true
    },
    {
        "source_sentence": "收取復以絳繒裹置之水中，水即變作車𤦲色；",
        "from": "T15n0643_010:0696a27_11",
        "context_with_next_sentence": true
    },
    {
        "source_sentence": "收取復以紫繒裹置之水中，水即變成天金剛色，水上復有紫摩尼光。",
        "from": "T15n0643_010:0696a29_3",
        "context_with_next_sentence": true
    },
    {
        "source_sentence": "船師見已，即取寶珠以大寶輿，輿勇猛士置大船上，望風舉帆疾如射箭到於彼岸。",
        "from": "T15n0643_010:0696b02_2",
        "context_with_next_sentence": true
    },
    {
        "source_sentence": "到彼岸已，心意泰然安隱無懼，大取珍寶報船師恩。",
        "from": "T15n0643_010:0696b03_5",
        "context_with_next_sentence": true
    },
    {
        "source_sentence": "」佛告阿難：",
        "from": "T15n0643_010:0696b03_11",
        "context_with_next_sentence": true
    },
    {
        "source_sentence": "「行念佛者如大力士，𢱍心王枷鎖到慧彼岸。",
        "from": "T15n0643_010:0696b04_11",
        "context_with_next_sentence": true
    },
    {
        "source_sentence": "「復次阿難！",
        "from": "T15n0643_010:0696b04_17",
        "context_with_next_sentence": true
    },
    {
        "source_sentence": "譬如劫欲盡時二日竝出，山林樹木河池枯涸；",
        "from": "T15n0643_010:0696b05_17",
        "context_with_next_sentence": true
    },
    {
        "source_sentence": "三日出時，眾色火起；",
        "from": "T15n0643_010:0696b06_8",
        "context_with_next_sentence": true
    },
    {
        "source_sentence": "四日出時，大海消減三分留一；",
        "from": "T15n0643_010:0696b07_2",
        "context_with_next_sentence": true
    },
    {
        "source_sentence": "五日出時，大海竭盡；",
        "from": "T15n0643_010:0696b07_12",
        "context_with_next_sentence": true
    },
    {
        "source_sentence": "六日出時，須彌崩倒；",
        "from": "T15n0643_010:0696b08_1",
        "context_with_next_sentence": true
    },
    {
        "source_sentence": "七日出時，大地烔然乃至色界，唯金剛山不可摧破還住本際。",
        "from": "T15n0643_010:0696b09_8",
        "context_with_next_sentence": true
    },
    {
        "source_sentence": "念佛三昧亦復如是，行是定者，住過去佛實際海中。",
        "from": "T15n0643_010:0696b10_12",
        "context_with_next_sentence": true
    },
    {
        "source_sentence": "」佛告阿難：",
        "from": "T15n0643_010:0696b11_4",
        "context_with_next_sentence": true
    },
    {
        "source_sentence": "「吾今欲與十方諸佛報念佛三昧恩。",
        "from": "T15n0643_010:0696b12_1",
        "context_with_next_sentence": true
    },
    {
        "source_sentence": "」爾時世尊說是語已，及十方諸佛賢劫菩薩，入一切色身光明三昧。",
        "from": "T15n0643_010:0696b13_11",
        "context_with_next_sentence": true
    },
    {
        "source_sentence": "時諸佛身一一毛孔，踊出眾多不可稱數妙化佛雲，是諸化佛結加趺坐住立空中。",
        "from": "T15n0643_010:0696b15_9",
        "context_with_next_sentence": true
    },
    {
        "source_sentence": "如是無數一切化佛，各申右手摩阿難頂，及勅釋提桓因：",
        "from": "T15n0643_010:0696b16_15",
        "context_with_next_sentence": true
    },
    {
        "source_sentence": "「汝等二人持是妙法慎莫忘失，為未來世濁惡眾生滅眾罪障故。",
        "from": "T15n0643_010:0696b18_6",
        "context_with_next_sentence": true
    },
    {
        "source_sentence": "如來正遍知今於大眾中說一切佛身相。",
        "from": "T15n0643_010:0696b19_6",
        "context_with_next_sentence": true
    },
    {
        "source_sentence": "」爾時尊者阿難即從座起，頂禮佛足白佛言：",
        "from": "T15n0643_010:0696b20_6",
        "context_with_next_sentence": true
    },
    {
        "source_sentence": "「世尊！",
        "from": "T15n0643_010:0696b20_10",
        "context_with_next_sentence": true
    },
    {
        "source_sentence": "當何名此經？",
        "from": "T15n0643_010:0696b20_16",
        "context_with_next_sentence": true
    },
    {
        "source_sentence": "此法之要當云何持？",
        "from": "T15n0643_010:0696b21_4",
        "context_with_next_sentence": true
    },
    {
        "source_sentence": "」佛告阿難：",
        "from": "T15n0643_010:0696b22_4",
        "context_with_next_sentence": true
    },
    {
        "source_sentence": "「此經名『繫想不動』，如是受持；",
        "from": "T15n0643_010:0696b22_20",
        "context_with_next_sentence": true
    },
    {
        "source_sentence": "亦名『觀佛白毫相』，如是受持；",
        "from": "T15n0643_010:0696b23_12",
        "context_with_next_sentence": true
    },
    {
        "source_sentence": "亦名『逆順觀如來身分』；",
        "from": "T15n0643_010:0696b24_3",
        "context_with_next_sentence": true
    },
    {
        "source_sentence": "亦名『一一毛孔分別如來身分』；",
        "from": "T15n0643_010:0696b24_18",
        "context_with_next_sentence": true
    },
    {
        "source_sentence": "亦名『觀三十二相八十隨形好諸智慧光明』；",
        "from": "T15n0643_010:0696b25_15",
        "context_with_next_sentence": true
    },
    {
        "source_sentence": "亦名『觀佛三昧海』；",
        "from": "T15n0643_010:0696b26_5",
        "context_with_next_sentence": true
    },
    {
        "source_sentence": "亦名『念佛三昧門』；",
        "from": "T15n0643_010:0696b26_15",
        "context_with_next_sentence": true
    },
    {
        "source_sentence": "亦名『諸佛妙華莊嚴色身』；",
        "from": "T15n0643_010:0696b27_5",
        "context_with_next_sentence": true
    },
    {
        "source_sentence": "亦名『說戒、定、慧、解脫、解脫知見、十力、四無所畏、十八不共法，果報所得微妙色身經』，汝好受持，慎勿忘失。",
        "from": "T15n0643_010:0696b29_12",
        "context_with_next_sentence": true
    },
    {
        "source_sentence": "」佛說是語時，比丘、比丘尼、優婆塞、優婆夷，及菩薩大眾、天龍八部、一切鬼神，聞佛說是微妙身相，有得須陀洹、斯陀含、阿那含、有得阿羅漢者，有種辟支佛道因緣者，有發阿耨多羅三藐三菩提心者，有得無生法忍者，數甚眾多不可稱說。",
        "from": "T15n0643_010:0696c05_16",
        "context_with_next_sentence": true
    },
    {
        "source_sentence": "時諸大眾聞佛說法恭敬頂禮，奉行佛語作禮求退。",
        "from": "T15n0643_010:0696c07_1",
        "context_with_next_sentence": true
    },
    {
        "source_sentence": "是時阿難即從座起，合掌長跪白言：",
        "from": "T15n0643_010:0696c07_17",
        "context_with_next_sentence": true
    },
    {
        "source_sentence": "「世尊！",
        "from": "T15n0643_010:0696c08_1",
        "context_with_next_sentence": true
    },
    {
        "source_sentence": "如來今者一切身相皆已說竟，唯不顯說無見頂相。",
        "from": "T15n0643_010:0696c09_4",
        "context_with_next_sentence": true
    },
    {
        "source_sentence": "唯願天尊！",
        "from": "T15n0643_010:0696c09_9",
        "context_with_next_sentence": true
    },
    {
        "source_sentence": "少說頂相光明瑞應，令未來世凡愚眾生知佛勝相。",
        "from": "T15n0643_010:0696c10_11",
        "context_with_next_sentence": true
    },
    {
        "source_sentence": "」爾時世尊即入頂三昧海，令佛頂上肉髻之中一一毛孔踊出琉璃光，其光如水䗍文右旋，遍滿十方無數世界，如百億世界微塵數海，如是八萬四千諸毛髮中，皆出是水相；",
        "from": "T15n0643_010:0696c14_11",
        "context_with_next_sentence": true
    },
    {
        "source_sentence": "一一水相復過是百千萬倍數不可知。",
        "from": "T15n0643_010:0696c15_9",
        "context_with_next_sentence": true
    },
    {
        "source_sentence": "是諸琉璃水上，生眾多天寶蓮華，華有無數百千億葉，葉作無數百千億寶色，葉極小者遍覆三千大千世界。",
        "from": "T15n0643_010:0696c18_1",
        "context_with_next_sentence": true
    },
    {
        "source_sentence": "如是華上，一一鬚間有無量阿僧祇百千萬億恒河沙化佛；",
        "from": "T15n0643_010:0696c19_7",
        "context_with_next_sentence": true
    },
    {
        "source_sentence": "一一化佛頂肉髻相，流出眾光亦復如是。",
        "from": "T15n0643_010:0696c20_6",
        "context_with_next_sentence": true
    },
    {
        "source_sentence": "時諸佛身量同虛空不可得知；",
        "from": "T15n0643_010:0696c21_1",
        "context_with_next_sentence": true
    },
    {
        "source_sentence": "如是諸佛，佛佛相次盡世界海際。",
        "from": "T15n0643_010:0696c21_16",
        "context_with_next_sentence": true
    },
    {
        "source_sentence": "此相現時，於十方面，各有百億微塵數菩薩，身昇虛空現大神變，至釋迦牟尼佛所。",
        "from": "T15n0643_010:0696c23_13",
        "context_with_next_sentence": true
    },
    {
        "source_sentence": "時諸菩薩以佛神力故，暫見一毛孔中少分瑞相，應時即得無量百千金剛相陀羅尼。",
        "from": "T15n0643_010:0696c25_11",
        "context_with_next_sentence": true
    },
    {
        "source_sentence": "佛現是相時，賢劫千菩薩及十方諸佛皆現此相。",
        "from": "T15n0643_010:0696c26_14",
        "context_with_next_sentence": true
    },
    {
        "source_sentence": "時會大眾見此少分相者，須陀洹人如剎那頃成阿羅漢；",
        "from": "T15n0643_010:0696c28_2",
        "context_with_next_sentence": true
    },
    {
        "source_sentence": "觀因緣者不緣諸緣成阿羅漢；",
        "from": "T15n0643_010:0696c28_15",
        "context_with_next_sentence": true
    },
    {
        "source_sentence": "發心菩薩超越境界，增進甚深三昧海門住於性地；",
        "from": "T15n0643_010:0697a01_2",
        "context_with_next_sentence": true
    },
    {
        "source_sentence": "無生菩薩倍加增進無量勝法，住首楞嚴三昧。",
        "from": "T15n0643_010:0697a02_3",
        "context_with_next_sentence": true
    },
    {
        "source_sentence": "佛告阿難：",
        "from": "T15n0643_010:0697a03_4",
        "context_with_next_sentence": true
    },
    {
        "source_sentence": "「佛滅度後濁惡世中，若有眾生聞佛勝相，心不驚疑不生怖畏，當知是人能滅一切煩惱業障。",
        "from": "T15n0643_010:0697a05_6",
        "context_with_next_sentence": true
    },
    {
        "source_sentence": "聞佛勝相生隨喜者，除却千億劫極重惡業，後世生處，不落三塗不生八難處。",
        "from": "T15n0643_010:0697a07_2",
        "context_with_next_sentence": true
    },
    {
        "source_sentence": "」佛說是語時，長老憍陳如等諸大比丘，彌勒等諸大菩薩、無量大眾，聞佛所說，皆大歡喜，頂戴奉行。",
        "from": "T15n0643_010:0697a09_7",
        "context_with_next_sentence": true
    },
    {
        "source_sentence": "佛說觀佛三昧海經卷第十",
        "from": "T15n0643_010:0697a10_100",
        "context_with_next_sentence": false
    }
]