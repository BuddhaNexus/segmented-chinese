{
    "T07n0220_471:0382b19_0": "大般若波羅蜜多經卷第四百七",
    "T07n0220_471:0382b20_0": "十一",
    "T07n0220_471:0382b22_0": "三藏法師玄奘奉　詔譯",
    "T07n0220_471:0382b23_0": "第二分眾德相品第七十六之四",
    "T07n0220_471:0382b24_0": "爾時，具壽善現白佛言：「世尊！",
    "T07n0220_471:0382b24_1": "若真法界、真如、實際無轉無越者，色乃至識與真法界、真如、實際為有異不？",
    "T07n0220_471:0382b26_2": "眼處乃至意處與真法界、真如、實際為有異不？",
    "T07n0220_471:0382b27_3": "色處乃至法處與真法界、真如、實際為有異不？",
    "T07n0220_471:0382b28_4": "眼界乃至意界與真法界、真如、實際為有異不？",
    "T07n0220_471:0382b29_5": "色界乃至法界與真法界、真如、實際為有異不？",
    "T07n0220_471:0382c01_6": "眼識界乃至意識界與真法界、真如、實際為有異不？",
    "T07n0220_471:0382c02_7": "眼觸乃至意觸與真法界、真如、實際為有異不？",
    "T07n0220_471:0382c03_8": "眼觸為緣所生諸受乃至意觸為緣所生諸受與真法界、真如、實際為有異不？",
    "T07n0220_471:0382c05_9": "地界乃至識界與真法界、真如、實際為有異不？",
    "T07n0220_471:0382c06_10": "因緣乃至增上緣與真法界、真如、實際為有異不？",
    "T07n0220_471:0382c07_11": "從緣所生諸法與真法界、真如、實際為有異不？",
    "T07n0220_471:0382c08_12": "無明乃至老死與真法界、真如、實際為有異不？",
    "T07n0220_471:0382c09_13": "布施波羅蜜多乃至般若波羅蜜多與真法界、真如、實際為有異不？",
    "T07n0220_471:0382c11_14": "四靜慮、四無量、四無色定與真法界、真如、實際為有異不？",
    "T07n0220_471:0382c12_15": "四念住乃至八聖道支與真法界、真如、實際為有異不？",
    "T07n0220_471:0382c13_16": "空、無相、無願解脫門與真法界、真如、實際為有異不？",
    "T07n0220_471:0382c15_0": "內空乃至無性自性空與真法界、真如、實際為有異不？",
    "T07n0220_471:0382c16_1": "苦、集、滅、道聖諦與真法界、真如、實際為有異不？",
    "T07n0220_471:0382c17_2": "八解脫乃至十遍處與真法界、真如、實際為有異不？",
    "T07n0220_471:0382c18_3": "淨觀地乃至如來地與真法界、真如、實際為有異不？",
    "T07n0220_471:0382c19_4": "極喜地乃至法雲地與真法界、真如、實際為有異不？",
    "T07n0220_471:0382c20_5": "一切陀羅尼門、三摩地門與真法界、真如、實際為有異不？",
    "T07n0220_471:0382c22_6": "五眼、六神通與真法界、真如、實際為有異不？",
    "T07n0220_471:0382c23_7": "如來十力乃至十八佛不共法與真法界、真如、實際為有異不？",
    "T07n0220_471:0382c24_8": "三十二大士相、八十隨好與真法界、真如、實際為有異不？",
    "T07n0220_471:0382c25_9": "無忘失法、恒住捨性與真法界、真如、實際為有異不？",
    "T07n0220_471:0382c26_10": "一切智、道相智、一切相智與真法界、真如、實際為有異不？",
    "T07n0220_471:0382c28_11": "預流果乃至獨覺菩提與真法界、真如、實際為有異不？",
    "T07n0220_471:0382c29_12": "一切菩薩摩訶薩行、諸佛無上正等菩提與真法界、真如、實際為有異不？",
    "T07n0220_471:0383a02_13": "善法、非善法與真法界、真如、實際為有異不？",
    "T07n0220_471:0383a03_14": "有記法、無記法與真法界、真如、實際為有異不？",
    "T07n0220_471:0383a04_15": "有漏法、無漏法與真法界、真如、實際為有異不？",
    "T07n0220_471:0383a05_16": "世間法、出世間法與真法界、真如、實際為有異不？",
    "T07n0220_471:0383a06_17": "有為法、無為法與真法界、真如、實際為有異不？」",
    "T07n0220_471:0383a07_18": "佛告善現：「色乃至識不異真法界、真如、實際，如是乃至一切菩薩摩訶薩行、諸佛無上正等菩提不異真法界、真如、實際，善法、非善法不異真法界、真如、實際，有記法、無記法不異真法界、真如、實際，有漏法、無漏法不異真法界、真如、實際，世間法、出世間法不異真法界、真如、實際，有為法、無為法不異真法界、真如、實際。」",
    "T07n0220_471:0383a14_19": "具壽善現復白佛言：「若色等法與真法界、真如、實際無有異者，云何世尊施設黑業有黑異熟，謂感地獄、傍生、鬼界？",
    "T07n0220_471:0383a17_20": "施設白業有白異熟，謂感人、天？",
    "T07n0220_471:0383a17_21": "施設黑白業有黑白異熟，謂感一分傍生、鬼界及一分人？",
    "T07n0220_471:0383a19_22": "施設非黑非白業有非黑非白異熟，謂感預流、一來、不還、阿羅漢果、獨覺菩提、諸佛無上正等菩提？」",
    "T07n0220_471:0383a21_23": "佛告善現：「我依世俗，施設如是因果差別，不依勝義，以勝義中不可說有因果差別。",
    "T07n0220_471:0383a23_24": "所以者何？",
    "T07n0220_471:0383a23_25": "勝義諦理諸法性相不可分別、無說、無示，如何當有因果差別？",
    "T07n0220_471:0383a24_26": "「善現當知！",
    "T07n0220_471:0383a25_0-0": "於勝義諦，色乃至識無生無滅、無染無淨，以畢竟空、無際空故；眼處乃至意處無生無滅、無染無淨，以畢竟空、無際空故；色處乃至法處無生無滅、無染無淨，以畢竟空、無際空故；眼界乃至意界無生無滅、無染無淨，以畢竟空、無際空故；色界乃至法界無生無滅、無染無淨，以畢竟空、無際空故；眼識界乃至意識界無生無滅、無染無淨，",
    "T07n0220_471:0383a25_0-1": "以畢竟空、無際空故；眼觸乃至意觸無生無滅、無染無淨，以畢竟空、無際空故；眼觸為緣所生諸受乃至意觸為緣所生諸受無生無滅、無染無淨，以畢竟空、無際空故；地界乃至識界無生無滅、無染無淨，以畢竟空、無際空故；因緣乃至增上緣無生無滅、無染無淨，以畢竟空、無際空故；從緣所生諸法無生無滅、無染無淨，以畢竟空、無際空故；",
    "T07n0220_471:0383a25_0-2": "無明乃至老死無生無滅、無染無淨，以畢竟空、無際空故；布施波羅蜜多乃至般若波羅蜜多無生無滅、無染無淨，以畢竟空、無際空故；四靜慮、四無量、四無色定無生無滅、無染無淨，以畢竟空、無際空故；四念住乃至八聖道支無生無滅、無染無淨，以畢竟空、無際空故；空、無相、無願解脫門無生無滅、無染無淨，以畢竟空、無際空故；",
    "T07n0220_471:0383a25_0-3": "內空乃至無性自性空無生無滅、無染無淨，以畢竟空、無際空故；真如乃至不思議界無生無滅、無染無淨，以畢竟空、無際空故；苦、集、滅、道聖諦無生無滅、無染無淨，以畢竟空、無際空故；八解脫乃至十遍處無生無滅、無染無淨，以畢竟空、無際空故；淨觀地乃至如來地無生無滅、無染無淨，以畢竟空、無際空故；極喜地乃至法雲地無生無滅、",
    "T07n0220_471:0383a25_0-4": "無染無淨，以畢竟空、無際空故；一切陀羅尼門、三摩地門無生無滅、無染無淨，以畢竟空、無際空故；五眼、六神通無生無滅、無染無淨，以畢竟空、無際空故；如來十力乃至十八佛不共法無生無滅、無染無淨，以畢竟空、無際空故；三十二大士相、八十隨好無生無滅、無染無淨，以畢竟空、無際空故；無忘失法、恒住捨性無生無滅、無染無淨，",
    "T07n0220_471:0383a25_0-5": "以畢竟空、無際空故；一切智、道相智、一切相智無生無滅、無染無淨，以畢竟空、無際空故；預流果乃至獨覺菩提無生無滅、無染無淨，以畢竟空、無際空故；一切菩薩摩訶薩行、諸佛無上正等菩提無生無滅、無染無淨，以畢竟空、無際空故；善法、非善法無生無滅、無染無淨，以畢竟空、無際空故；有記法、無記法無生無滅、無染無淨，",
    "T07n0220_471:0383a25_0-6": "以畢竟空、無際空故；有漏法、無漏法無生無滅、無染無淨，以畢竟空、無際空故；世間法、出世間法無生無滅、無染無淨，以畢竟空、無際空故；有為法、無為法無生無滅、無染無淨，以畢竟空、無際空故。」",
    "T07n0220_471:0383c16_1": "具壽善現復白佛言：「若依世俗，施設因果分位差別，不依勝義，則應一切愚夫異生亦有預流、一來、不還、阿羅漢果、獨覺菩提及佛無上正等菩提。」",
    "T07n0220_471:0383c20_2": "佛告善現：「於意云何？",
    "T07n0220_471:0383c20_3": "愚夫異生為如實覺世俗、勝義二諦理不？",
    "T07n0220_471:0383c21_4": "若如實覺二諦理者，彼亦應有預流、一來、不還、阿羅漢果、獨覺菩提及佛無上正等菩提。",
    "T07n0220_471:0383c23_5": "然諸愚夫異生不如實覺世俗、勝義故，無聖道、無修聖道，不可施設有諸聖果分位差別。",
    "T07n0220_471:0383c25_6": "唯諸聖者能如實覺世俗、勝義故，有聖道、有修聖道，由斯得有聖果差別。」",
    "T07n0220_471:0383c27_7": "具壽善現復白佛言：「若修聖道，得聖果不？」",
    "T07n0220_471:0383c28_8": "佛言：「不也！」",
    "T07n0220_471:0383c28_9": "具壽善現復白佛言：「不修聖道，得聖果不？」",
    "T07n0220_471:0383c29_10": "佛言：「不也！",
    "T07n0220_471:0383c29_11": "善現當知！",
    "T07n0220_471:0383c29_12": "非修聖道能得聖果，亦非不修聖道能得聖果，非離聖道能得聖果，亦非住聖道中能得聖果。",
    "T07n0220_471:0384a02_13": "所以者何？",
    "T07n0220_471:0384a03_14": "於勝義諦，道及道果、修與不修不可得故。",
    "T07n0220_471:0384a04_15": "如是，善現！",
    "T07n0220_471:0384a04_16": "諸菩薩摩訶薩行深般若波羅蜜多時，雖為有情施設聖果種種差別，而不分別在有為界或無為界施設聖果分位差別。」",
    "T07n0220_471:0384a07_17": "具壽善現復白佛言：「若不分別在有為界或無為界施設聖果分位差別，云何如來、應、正等覺說斷三結名預流果，薄欲貪、瞋名一來果，斷順下分五結永盡名不還果，斷順上分五結永盡名阿羅漢果，知所有集法皆是滅法名獨覺菩提，永斷煩惱習氣相續名佛無上正等菩提？",
    "T07n0220_471:0384a13_18": "世尊！",
    "T07n0220_471:0384a13_19": "我當云何知佛所說甚深義趣，謂不分別在有為界或無為界施設聖果分位差別？」",
    "T07n0220_471:0384a15_20": "佛告善現：「於意云何？",
    "T07n0220_471:0384a16_21": "所說預流、一來、不還、阿羅漢果、獨覺菩提及佛無上正等菩提，如是聖果為是有為、為是無為？」",
    "T07n0220_471:0384a18_22": "善現對曰：「如是聖果唯是無為。」",
    "T07n0220_471:0384a18_23": "佛告善現：「無為法中有分別不？」",
    "T07n0220_471:0384a19_24": "善現對曰：「不也！",
    "T07n0220_471:0384a20_0": "世尊！」",
    "T07n0220_471:0384a20_1": "佛告善現：「於意云何？",
    "T07n0220_471:0384a20_2": "若善男子、善女人等，通達一切有為、無為皆同一相，所謂無相。",
    "T07n0220_471:0384a22_0": "當於爾時，頗於諸法有所分別此是有為或無為不？」",
    "T07n0220_471:0384a23_1": "善現對曰：「不也！",
    "T07n0220_471:0384a23_2": "世尊！」",
    "T07n0220_471:0384a23_3": "佛告善現：「諸菩薩摩訶薩亦復如是，行深般若波羅蜜多時，雖為有情宣說諸法，而不分別所說法相，謂內空故乃至無性自性空故。",
    "T07n0220_471:0384a26_4": "「是菩薩摩訶薩自於諸法無所執著，亦能教他於諸法中無所執著，謂於布施波羅蜜多乃至般若波羅蜜多無所執著，亦於四靜慮、四無量、四無色定無所執著，亦於四念住乃至八聖道支無所執著，亦於空、無相、無願解脫門無所執著，亦於內空乃至無性自性空無所執著，亦於真如乃至不思議界無所執著，亦於苦、集、滅、道聖諦無所執著，亦於八解脫乃至十遍處無所執著，亦於極喜地乃至法雲地無所執著，亦於一切陀羅尼門、三摩地門無所執著，亦於五眼、六神通無所執著，亦於如來十力乃至十八佛不共法無所執著，亦於無忘失法、恒住捨性無所執著，亦於一切智、道相智、一切相智無所執著，亦於一切菩薩摩訶薩行無所執著，亦於諸佛無上正等菩提無所執著，亦於一切智智無所執著。",
    "T07n0220_471:0384b12_5": "是菩薩摩訶薩無執著故，於一切處皆得無礙。",
    "T07n0220_471:0384b13_6": "「如諸如來、應、正等覺所變化者，雖行布施波羅蜜多乃至般若波羅蜜多，而於彼果不受不住，唯為有情般涅槃故，如是乃至雖行一切智智，而於彼果不受不住，唯為有情般涅槃故。",
    "T07n0220_471:0384b17_7": "諸菩薩摩訶薩亦復如是，行深般若波羅蜜多時，於一切法若善若非善、若有記若無記、若有漏若無漏、若世間若出世間、若有為若無為，皆無執著亦無所礙。",
    "T07n0220_471:0384b21_8": "所以者何？",
    "T07n0220_471:0384b21_9": "善達諸法如實相故。」",
    "T07n0220_471:0384b23_0": "第二分善達品第七十七之一",
    "T07n0220_471:0384b24_0": "爾時，具壽善現白佛言：「世尊！",
    "T07n0220_471:0384b24_1": "諸菩薩摩訶薩行深般若波羅蜜多時，如何善達諸法實相？」",
    "T07n0220_471:0384b26_0": "佛告善現：「諸菩薩摩訶薩行深般若波羅蜜多時，如所變化，不行一切貪、瞋、癡結，不行色蘊乃至識蘊，不行眼處乃至意處，不行色處乃至法處，不行眼界乃至意界，不行色界乃至法界，不行眼識界乃至意識界，不行眼觸乃至意觸，不行眼觸為緣所生諸受乃至意觸為緣所生諸受，不行地界乃至識界，不行因緣乃至增上緣，不行從緣所生諸法，不行無明乃至老死，不行布施波羅蜜多乃至般若波羅蜜多，不行四靜慮、四無量、四無色定，不行四念住乃至八聖道支，不行空、無相、無願解脫門，不行內空乃至無性自性空，不行真如乃至不思議界，不行苦、集、滅、道聖諦，不行八解脫乃至十遍處，不行淨觀地乃至如來地，不行極喜地乃至法雲地，不行一切陀羅尼門、三摩地門，不行五眼、六神通，不行如來十力乃至十八佛不共法，不行三十二大士相、八十隨好，不行無忘失法、恒住捨性，不行一切智、道相智、一切相智，不行預流果乃至獨覺菩提，不行一切菩薩摩訶薩行，不行諸佛無上正等菩提，不行一切智智，不行內法、外法，不行隨眠、諸纏，不行善法、非善法，不行有記法、無記法，不行有漏法、無漏法，不行世間法、出世間法，不行有為法、無為法，不行聖道及聖道果。",
    "T07n0220_471:0384c21_1": "諸菩薩摩訶薩行深般若波羅蜜多時亦復如是，於一切法都無所行，是為善達諸法實相。」",
    "T07n0220_471:0384c23_2": "具壽善現復白佛言：「云何所變化而能修聖道？」",
    "T07n0220_471:0384c24_3": "佛告善現：「所變化者，依修聖道無染無淨，亦不輪轉諸趣生死。」",
    "T07n0220_471:0384c25_4": "具壽善現復白佛言：「諸菩薩摩訶薩行深般若波羅蜜多時，於一切法云何善達皆無實事？」",
    "T07n0220_471:0384c27_5": "佛告善現：「於意云何？",
    "T07n0220_471:0384c28_6": "一切如來、應、正等覺所變化者為有實事，依斯實事有染有淨，及有輪轉諸趣事不？」",
    "T07n0220_471:0385a01_7": "善現對曰：「不也！",
    "T07n0220_471:0385a01_8": "世尊！",
    "T07n0220_471:0385a01_9": "非諸如來、應、正等覺所變化者有少實事，非依彼事有染有淨，亦無輪轉諸趣生死。」",
    "T07n0220_471:0385a03_10": "佛告善現：「諸菩薩摩訶薩行深般若波羅蜜多時，於一切法善達實相亦復如是，通達諸法都無實事。」",
    "T07n0220_471:0385a05_11": "具壽善現復白佛言：「為一切色、受、想、行、識皆如化不？",
    "T07n0220_471:0385a07_12": "為一切眼處乃至意處皆如化不？",
    "T07n0220_471:0385a07_13": "為一切色處乃至法處皆如化不？",
    "T07n0220_471:0385a08_14": "為一切眼界乃至意界皆如化不？",
    "T07n0220_471:0385a09_15": "為一切色界乃至法界皆如化不？",
    "T07n0220_471:0385a10_16": "為一切眼識界乃至意識界皆如化不？",
    "T07n0220_471:0385a11_0": "為一切眼觸乃至意觸皆如化不？",
    "T07n0220_471:0385a11_1": "為一切眼觸為緣所生諸受乃至意觸為緣所生諸受皆如化不？",
    "T07n0220_471:0385a13_2": "為一切地界乃至識界皆如化不？",
    "T07n0220_471:0385a13_3": "為一切因緣乃至增上緣皆如化不？",
    "T07n0220_471:0385a14_4": "為一切從緣所生諸法皆如化不？",
    "T07n0220_471:0385a15_5": "為一切無明乃至老死皆如化不？",
    "T07n0220_471:0385a16_6": "為一切布施波羅蜜多乃至般若波羅蜜多皆如化不？",
    "T07n0220_471:0385a17_7": "為一切四靜慮、四無量、四無色定皆如化不？",
    "T07n0220_471:0385a18_8": "為一切四念住乃至八聖道支皆如化不？",
    "T07n0220_471:0385a19_9": "為一切空、無相、無願解脫門皆如化不？",
    "T07n0220_471:0385a20_10": "為一切內空乃至無性自性空皆如化不？",
    "T07n0220_471:0385a21_11": "為一切真如乃至不思議界皆如化不？",
    "T07n0220_471:0385a22_12": "為一切苦、集、滅、道聖諦皆如化不？",
    "T07n0220_471:0385a22_13": "為一切八解脫乃至十遍處皆如化不？",
    "T07n0220_471:0385a23_14": "為一切淨觀地乃至如來地皆如化不？",
    "T07n0220_471:0385a24_15": "為一切極喜地乃至法雲地皆如化不？",
    "T07n0220_471:0385a25_16": "為一切陀羅尼門、三摩地門皆如化不？",
    "T07n0220_471:0385a26_17": "為一切五眼、六神通皆如化不？",
    "T07n0220_471:0385a27_18": "為一切如來十力乃至十八佛不共法皆如化不？",
    "T07n0220_471:0385a28_19": "為一切三十二大士相、八十隨好皆如化不？",
    "T07n0220_471:0385a29_20": "為一切無忘失法、恒住捨性皆如化不？",
    "T07n0220_471:0385b01_21": "為一切一切智、道相智、一切相智皆如化不？",
    "T07n0220_471:0385b02_22": "為一切預流果乃至獨覺菩提皆如化不？",
    "T07n0220_471:0385b03_23": "為一切菩薩摩訶薩行、諸佛無上正等菩提皆如化不？",
    "T07n0220_471:0385b04_24": "為一切若善法非善法、若有記法無記法、若有漏法無漏法、若世間法出世間法、若有為法無為法皆如化不？」",
    "T07n0220_471:0385b06_25": "佛告善現：「如是！",
    "T07n0220_471:0385b07_26": "如是！",
    "T07n0220_471:0385b07_27": "色等諸法無不如化。」",
    "T07n0220_471:0385b07_28": "具壽善現復白佛言：「若一切法皆如化者，諸所變化皆無實色、受、想、行、識，乃至無實有為、無為，由此亦無雜染、清淨，亦無輪轉諸趣生死，亦無從彼得解脫義，云何菩薩摩訶薩於諸有情有勝士用？」",
    "T07n0220_471:0385b12_29": "佛告善現：「於意云何？",
    "T07n0220_471:0385b12_30": "諸菩薩摩訶薩本行菩薩道時，頗見有情可脫地獄、傍生、鬼界、人、天趣不？」",
    "T07n0220_471:0385b14_31": "善現對曰：「不也！",
    "T07n0220_471:0385b14_32": "世尊！」",
    "T07n0220_471:0385b14_33": "佛告善現：「如是！",
    "T07n0220_471:0385b15_34": "如是！",
    "T07n0220_471:0385b15_35": "諸菩薩摩訶薩本行菩薩道時，不見有情可脫三界。",
    "T07n0220_471:0385b16_36": "所以者何？",
    "T07n0220_471:0385b16_37": "諸菩薩摩訶薩行深般若波羅蜜多時，於一切法通達知見皆如幻化、都非實有。」",
    "T07n0220_471:0385b18_38": "具壽善現復白佛言：「若菩薩摩訶薩於一切法通達知見皆如幻化、都非實有，諸菩薩摩訶薩為何事故修行六波羅蜜多？",
    "T07n0220_471:0385b21_39": "為何事故修行四靜慮、四無量、四無色定？",
    "T07n0220_471:0385b22_40": "為何事故修行四念住乃至八聖道支？",
    "T07n0220_471:0385b22_41": "為何事故修行空、無相、無願解脫門？",
    "T07n0220_471:0385b23_42": "為何事故安住內空乃至無性自性空？",
    "T07n0220_471:0385b24_43": "為何事故安住真如乃至不思議界？",
    "T07n0220_471:0385b25_44": "為何事故安住苦、集、滅、道聖諦？",
    "T07n0220_471:0385b26_45": "為何事故修行八解脫乃至十遍處？",
    "T07n0220_471:0385b27_0": "為何事故修行極喜地乃至法雲地？",
    "T07n0220_471:0385b27_1": "為何事故修行一切陀羅尼門、三摩地門？",
    "T07n0220_471:0385b28_2": "為何事故修行五眼、六神通？",
    "T07n0220_471:0385b29_3": "為何事故修行如來十力乃至十八佛不共法？",
    "T07n0220_471:0385c01_4": "為何事故修行無忘失法、恒住捨性？",
    "T07n0220_471:0385c02_5": "為何事故修行一切智、道相智、一切相智？",
    "T07n0220_471:0385c03_6": "為何事故修行一切菩薩摩訶薩行？",
    "T07n0220_471:0385c04_7": "為何事故修行諸佛無上正等菩提？",
    "T07n0220_471:0385c04_8": "為何事故成熟有情？",
    "T07n0220_471:0385c05_9": "為何事故嚴淨佛土？」",
    "T07n0220_471:0385c05_10": "佛告善現：「若諸有情於一切法能自通達皆如幻化、都非實有，諸菩薩摩訶薩不應經於三無數劫為諸有情修行菩薩難行苦行。",
    "T07n0220_471:0385c08_11": "以諸有情於一切法不能通達皆如幻化、都非實有，是故菩薩三無數劫為諸有情修行菩薩難行苦行。",
    "T07n0220_471:0385c11_12": "「復次，善現！",
    "T07n0220_471:0385c11_13": "若菩薩摩訶薩於一切法不能通達皆如幻化、都非實有，不應經於三無數劫為諸有情修菩薩行嚴淨佛土、成熟有情。",
    "T07n0220_471:0385c14_14": "以菩薩摩訶薩於一切法如實通達皆如幻化、都非實有，是故經於三無數劫為諸有情修行六種波羅蜜多，廣說乃至成熟有情、嚴淨佛土、證得無上正等菩提。」",
    "T07n0220_471:0385c18_0": "爾時，具壽善現白佛言：「世尊！",
    "T07n0220_471:0385c18_1": "若一切法如幻、如夢、如響、如像、如光影、如陽焰、如尋香城、如變化事，所化有情住在何處，諸菩薩摩訶薩行深般若波羅蜜多救拔令出？」",
    "T07n0220_471:0385c21_2": "佛告善現：「所化有情住在名、相虛妄分別，諸菩薩摩訶薩行深般若波羅蜜多，從彼名、相虛妄分別救拔令出。」",
    "T07n0220_471:0385c24_3": "具壽善現復白佛言：「何等為名？",
    "T07n0220_471:0385c24_4": "何等為相？」",
    "T07n0220_471:0385c25_5": "佛告善現：「名唯是客，唯假施設，表所顯義，謂此名色、受、想、行、識，此名眼處乃至意處，此名色處乃至法處，此名眼界乃至意界，此名色界乃至法界，此名眼識界乃至意識界，此名為男，此名為女；此名為小，此名為大；此名地獄，此名傍生，此名鬼界，此名為人，此名為天；此名善法，此名非善法；此名有記法，此名無記法；此名有漏法，此名無漏法；此名世間法，此名出世間法；此名有為法，此名無為法；此名預流果，此名一來果，此名不還果，此名阿羅漢果，此名獨覺菩提；此名一切菩薩摩訶薩行，此名諸佛無上正等菩提；此名異生，此名聲聞，此名獨覺，此名菩薩，此名如來。",
    "T07n0220_471:0386a08_6": "「善現！",
    "T07n0220_471:0386a09_7": "如是等一切名，為表諸義唯假施設故，一切名皆非實有。",
    "T07n0220_471:0386a10_8": "諸有為法亦但有名，由此無為亦非實有，愚夫異生於中妄執。",
    "T07n0220_471:0386a11_9": "諸菩薩摩訶薩行深般若波羅蜜多，悲願熏心，方便善巧教令遠離，作如是言：『名是分別妄想所起，亦是眾緣和合假立，汝等於中不應執著，名無實事自性皆空，誰有智者執著空法？』",
    "T07n0220_471:0386a15_10": "如是，善現！",
    "T07n0220_471:0386a16_11": "諸菩薩摩訶薩行深般若波羅蜜多，方便善巧為諸有情說遣名法。",
    "T07n0220_471:0386a17_12": "「善現！",
    "T07n0220_471:0386a17_13": "是謂為名。",
    "T07n0220_471:0386a18_14": "相有二種，愚夫異生於中執著。",
    "T07n0220_471:0386a18_15": "何等為二？",
    "T07n0220_471:0386a19_0": "所謂色相及無色相。",
    "T07n0220_471:0386a19_1": "云何色相？",
    "T07n0220_471:0386a19_2": "謂所有色，若過去若未來若現在、若內若外、若麁若細、若劣若勝、若遠若近，如是一切自性皆空，愚夫異生分別執著謂之為色，是名色相。",
    "T07n0220_471:0386a22_3": "無色相者，謂諸所有無色法中，愚夫異生取相分別生諸煩惱，名無色相。",
    "T07n0220_471:0386a24_4": "諸菩薩摩訶薩行深般若波羅蜜多，方便善巧教諸有情遠離二相，復教安住無相界中，雖教安住無相界中，而不令其墮二邊執，謂此是相、此是無相。",
    "T07n0220_471:0386a27_5": "如是，善現！",
    "T07n0220_471:0386a28_6": "諸菩薩摩訶薩行深般若波羅蜜多，方便善巧令諸有情遠離諸相，行無相界而無執著。」",
    "T07n0220_471:0386b01_7": "具壽善現復白佛言：「若一切法但有名、相，一切名、相皆是假立，虛妄分別之所集起，於中都無少實可得，云何菩薩摩訶薩行深般若波羅蜜多時，於諸善法自能增進，亦能令他增進善法，由自善法漸增進故，能令諸地漸得圓滿，亦能安立諸有情類，令隨所應住三乘果？」",
    "T07n0220_471:0386b07_8": "佛告善現：「若諸法中少有實事，非但假立有名、相者，則諸菩薩摩訶薩行深般若波羅蜜多時，應於善法自不增進，亦不令他增進善法。",
    "T07n0220_471:0386b10_9": "以諸法中無少實事，但有假立諸名、諸相，是故菩薩摩訶薩行深般若波羅蜜多時，於諸善法能自增進，亦能令他增進善法，能以無相而為方便，圓滿般若波羅蜜多乃至布施波羅蜜多；能以無相而為方便，圓滿四靜慮、四無量、四無色定；能以無相而為方便，圓滿四念住乃至八聖道支；能以無相而為方便，圓滿空、無相、無願解脫門；能以無相而為方便，圓滿內空乃至無性自性空；能以無相而為方便，圓滿真如乃至不思議界；能以無相而為方便，圓滿苦、集、滅、道聖諦；能以無相而為方便，圓滿八解脫乃至十遍處；能以無相而為方便，圓滿極喜地乃至法雲地；能以無相而為方便，圓滿一切陀羅尼門、三摩地門；能以無相而為方便，圓滿五眼、六神通；能以無相而為方便，圓滿如來十力乃至十八佛不共法；能以無相而為方便，圓滿無忘失法、恒住捨性；能以無相而為方便，圓滿一切智、道相智、一切相智；能以無相而為方便，圓滿一切菩薩摩訶薩行；能以無相而為方便，圓滿諸佛無上正等菩提；能以無相而為方便，圓滿一切智智；能以無相而為方便，成熟有情、嚴淨佛土。",
    "T07n0220_471:0386c03_10": "「如是，善現！",
    "T07n0220_471:0386c03_11": "以一切法無少實事，但有假立諸名、諸相，諸菩薩摩訶薩於中不起顛倒執著，能以無相而為方便，於諸善法自增進已，亦能令他善法增進。",
    "T07n0220_471:0386c07_12": "「復次，善現！",
    "T07n0220_471:0386c07_13": "若諸法中有毛端量實法相者，則諸菩薩摩訶薩行深般若波羅蜜多時，於一切法不應覺知無相、無念，亦無作意無漏相已，證得無上正等菩提，安立有情於無漏法，以諸無漏法皆無相、無念、無作意故。",
    "T07n0220_471:0386c11_14": "「如是，善現！",
    "T07n0220_471:0386c12_15": "諸菩薩摩訶薩行深般若波羅蜜多，方便善巧安立有情於無漏法，乃名真實饒益他事。」",
    "T07n0220_471:0386c15_0": "具壽善現復白佛言：「若一切法真無漏性無相、無念、無作意者，何緣世尊於諸經中數作是說：此是有漏法，此是無漏法；此是世間法，此是出世間法；此是有為法，此是無為法；此是有諍法，此是無諍法；此是流轉法，此是還滅法；此是聲聞法，此是獨覺法；此是菩薩法，此是佛法耶？」",
    "T07n0220_471:0386c21_1": "佛告善現：「於意云何？",
    "T07n0220_471:0386c21_2": "有漏等法與無相等無漏法性為有異不？」",
    "T07n0220_471:0386c22_3": "善現對曰：「不也！",
    "T07n0220_471:0386c23_4": "世尊！」",
    "T07n0220_471:0386c23_5": "佛告善現：「於意云何？",
    "T07n0220_471:0386c23_6": "聲聞等法與無相等無漏法性為有異不？」",
    "T07n0220_471:0386c24_7": "善現對曰：「不也！",
    "T07n0220_471:0386c24_8": "世尊！」",
    "T07n0220_471:0386c25_9": "佛告善現：「有漏等法豈不即是無相、念等無漏法性？」",
    "T07n0220_471:0386c26_10": "善現對曰：「如是！",
    "T07n0220_471:0386c26_11": "世尊！」",
    "T07n0220_471:0386c26_12": "佛告善現：「諸預流果乃至無上正等菩提豈不即是無相、念等無漏法性？」",
    "T07n0220_471:0386c28_13": "善現對曰：「如是！",
    "T07n0220_471:0386c28_14": "世尊！」",
    "T07n0220_471:0386c28_15": "佛告善現：「由此因緣，當知一切法皆是無相等無二無別。",
    "T07n0220_471:0387a01_16": "「善現當知！",
    "T07n0220_471:0387a01_17": "若菩薩摩訶薩學一切法無相、無念、無作意時，常能增長所行善法，所謂布施波羅蜜多乃至般若波羅蜜多，若四靜慮、四無量、四無色定，若四念住乃至八聖道支，若空、無相、無願解脫門，若內空乃至無性自性空，若真如乃至不思議界，若苦、集、滅、道聖諦，若八解脫乃至十遍處，若極喜地乃至法雲地，若一切陀羅尼門、三摩地門，若五眼、六神通，若如來十力乃至十八佛不共法，若無忘失法、恒住捨性，若一切智、道相智、一切相智，若成熟有情、嚴淨佛土，諸如是等一切佛法，皆由學無相、無念、無作意而得增長。",
    "T07n0220_471:0387a12_18": "所以者何？",
    "T07n0220_471:0387a13_19": "諸菩薩摩訶薩除空、無相、無願解脫門，更無有餘要所學法。",
    "T07n0220_471:0387a14_20": "何以故？",
    "T07n0220_471:0387a14_21": "善現！",
    "T07n0220_471:0387a14_22": "三解脫門總攝一切妙善法故。",
    "T07n0220_471:0387a15_23": "所以者何？",
    "T07n0220_471:0387a15_24": "空解脫門觀一切法自相皆空，無相解脫門觀一切法遠離眾相，無願解脫門觀一切法遠離所願，諸菩薩摩訶薩依此三門，能攝一切殊勝善法，離此三門，所應修學殊勝善法不得生長。",
    "T07n0220_471:0387a20_0": "「復次，善現！",
    "T07n0220_471:0387a20_1": "若菩薩摩訶薩能學如是三解脫門，則能學色蘊乃至識蘊，亦能學眼處乃至意處，亦能學色處乃至法處，亦能學眼界乃至意界，亦能學色界乃至法界，亦能學眼識界乃至意識界，亦能學眼觸乃至意觸，亦能學眼觸為緣所生諸受乃至意觸為緣所生諸受，亦能學地界乃至識界，亦能學因緣乃至增上緣，亦能學從緣所生諸法，亦能學無明乃至老死，亦能學內空乃至無性自性空，亦能學真如乃至不思議界，亦能學苦、集、滅、道聖諦，亦能學布施波羅蜜多乃至般若波羅蜜多，亦能學四靜慮、四無量、四無色定，亦能學四念住乃至八聖道支，亦能學八解脫乃至十遍處，亦能學極喜地乃至法雲地，亦能學一切陀羅尼門、三摩地門，亦能學五眼、六神通，亦能學如來十力乃至十八佛不共法，亦能學無忘失法、恒住捨性，亦能學一切智、道相智、一切相智，亦能學成熟有情、嚴淨佛土，亦能學諸餘無量無邊佛法。」",
    "T07n0220_471:0387b09_2": "具壽善現白言：「世尊！",
    "T07n0220_471:0387b10_3": "云何菩薩摩訶薩能學如是三解脫門，則能學色蘊乃至識蘊？」",
    "T07n0220_471:0387b11_4": "佛告善現：「若菩薩摩訶薩行深般若波羅蜜多時，能如實知色乃至識若相、若生滅、若真如，是名能學色乃至識。",
    "T07n0220_471:0387b14_5": "「善現！",
    "T07n0220_471:0387b14_6": "云何菩薩摩訶薩行深般若波羅蜜多時，如實知色相？",
    "T07n0220_471:0387b15_7": "謂菩薩摩訶薩行深般若波羅蜜多時，如實知色畢竟有孔、畢竟有隙，譬如聚沫性不堅固。",
    "T07n0220_471:0387b17_8": "是名菩薩摩訶薩行深般若波羅蜜多時，如實知色相。",
    "T07n0220_471:0387b18_9": "「善現！",
    "T07n0220_471:0387b18_10": "云何菩薩摩訶薩行深般若波羅蜜多時，如實知色生滅？",
    "T07n0220_471:0387b20_11": "謂菩薩摩訶薩行深般若波羅蜜多時，如實知色生時無所從來、滅時無所至去，雖無來無去而生滅相應。",
    "T07n0220_471:0387b22_12": "是名菩薩摩訶薩行深般若波羅蜜多時，如實知色生滅。",
    "T07n0220_471:0387b23_13": "「善現！",
    "T07n0220_471:0387b24_0": "云何菩薩摩訶薩行深般若波羅蜜多時，如實知色真如？",
    "T07n0220_471:0387b25_1": "謂菩薩摩訶薩行深般若波羅蜜多時，如實知色真如無生無滅、無來無去、無染無淨、無增無減，常如其性不虛妄、不變易故名真如。",
    "T07n0220_471:0387b28_2": "是名菩薩摩訶薩行深般若波羅蜜多時，如實知色真如。",
    "T07n0220_471:0387b29_3": "「善現！",
    "T07n0220_471:0387b29_4": "云何菩薩摩訶薩行深般若波羅蜜多時，如實知受相？",
    "T07n0220_471:0387c01_5": "謂菩薩摩訶薩行深般若波羅蜜多時，如實知受畢竟如癰，畢竟如箭，速起速滅，猶若浮泡，虛偽不住，三和合起，是名菩薩摩訶薩如實知受相。",
    "T07n0220_471:0387c05_6": "「善現！",
    "T07n0220_471:0387c05_7": "云何菩薩摩訶薩行深般若波羅蜜多時，如實知受生滅？",
    "T07n0220_471:0387c06_8": "謂菩薩摩訶薩行深般若波羅蜜多時，如實知受生時無所從來、滅時無所至去，雖無來無去而生滅相應。",
    "T07n0220_471:0387c09_0": "是名菩薩摩訶薩行深般若波羅蜜多時，如實知受生滅。",
    "T07n0220_471:0387c10_1": "「善現！",
    "T07n0220_471:0387c10_2": "云何菩薩摩訶薩行深般若波羅蜜多時，如實知受真如？",
    "T07n0220_471:0387c11_3": "謂菩薩摩訶薩行深般若波羅蜜多時，如實知受真如無生無滅、無來無去、無染無淨、無增無減，常如其性不虛妄、不變易故名真如。",
    "T07n0220_471:0387c14_4": "是名菩薩摩訶薩行深般若波羅蜜多時，如實知受真如。",
    "T07n0220_471:0387c16_0": "「善現！",
    "T07n0220_471:0387c16_1": "云何菩薩摩訶薩行深般若波羅蜜多時，如實知想相？",
    "T07n0220_471:0387c17_2": "謂菩薩摩訶薩行深般若波羅蜜多時，如實知想猶如陽焰水不可得，渴愛因緣妄起此想，發假言說。",
    "T07n0220_471:0387c19_3": "是名菩薩摩訶薩行深般若波羅蜜多時，如實知想相。",
    "T07n0220_471:0387c20_4": "「善現！",
    "T07n0220_471:0387c21_0": "云何菩薩摩訶薩行深般若波羅蜜多時，如實知想生滅？",
    "T07n0220_471:0387c22_1": "謂菩薩摩訶薩行深般若波羅蜜多時，如實知想生時無所從來、滅時無所至去，雖無來無去而生滅相應。",
    "T07n0220_471:0387c24_2": "是名菩薩摩訶薩行深般若波羅蜜多時，如實知想生滅。",
    "T07n0220_471:0387c25_3": "「善現！",
    "T07n0220_471:0387c26_4": "云何菩薩摩訶薩行深般若波羅蜜多時，如實知想真如？",
    "T07n0220_471:0387c27_5": "謂菩薩摩訶薩行深般若波羅蜜多時，如實知想真如無生無滅、無來無去、無染無淨、無增無減，常如其性不虛妄、不變易故名真如。",
    "T07n0220_471:0388a01_6": "是名菩薩摩訶薩行深般若波羅蜜多時，如實知想真如。",
    "T07n0220_471:0388a03_0": "大般若波羅蜜多經卷第四百七十一"
}