[
    {
        "source_sentence": "大寶積經卷第九十八",
        "from": "T11n0310_098:0547b12_0",
        "context_with_next_sentence": true
    },
    {
        "source_sentence": "大唐三藏法師菩提流志奉　詔譯",
        "from": "T11n0310_098:0547b14_0",
        "context_with_next_sentence": true
    },
    {
        "source_sentence": "30 妙慧童女會妙慧童女會第三十",
        "from": "T11n0310_098:0547b15_0",
        "context_with_next_sentence": true
    },
    {
        "source_sentence": "如是我聞：",
        "from": "T11n0310_098:0547b16_4",
        "context_with_next_sentence": true
    },
    {
        "source_sentence": "一時佛在王舍城耆闍崛山中，與大比丘眾千二百五十人，菩薩摩訶薩十千人俱。",
        "from": "T11n0310_098:0547b18_2",
        "context_with_next_sentence": true
    },
    {
        "source_sentence": "時王舍城有長者女名為妙慧，年始八歲，面貌端正容色姝好，諸相具足見者歡喜，曾於過去無量諸佛親近供養種諸善根。",
        "from": "T11n0310_098:0547b20_18",
        "context_with_next_sentence": true
    },
    {
        "source_sentence": "時彼女人詣如來所，頂禮佛足右遶三匝，長跪合掌而說偈言：",
        "from": "T11n0310_098:0547b22_7",
        "context_with_next_sentence": true
    },
    {
        "source_sentence": "「無上等正覺，　　為世大明燈；",
        "from": "T11n0310_098:0547b23_14",
        "context_with_next_sentence": true
    },
    {
        "source_sentence": "菩薩之所行，　　唯願聽我問。",
        "from": "T11n0310_098:0547b24_13",
        "context_with_next_sentence": true
    },
    {
        "source_sentence": "」佛告妙慧：",
        "from": "T11n0310_098:0547b25_4",
        "context_with_next_sentence": true
    },
    {
        "source_sentence": "「今恣汝問。",
        "from": "T11n0310_098:0547b25_10",
        "context_with_next_sentence": true
    },
    {
        "source_sentence": "當為解說，令斷疑網。",
        "from": "T11n0310_098:0547b25_20",
        "context_with_next_sentence": true
    },
    {
        "source_sentence": "」爾時妙慧即於佛前以偈問曰：",
        "from": "T11n0310_098:0547b26_11",
        "context_with_next_sentence": true
    },
    {
        "source_sentence": "「云何得端正，　　大富尊貴身？",
        "from": "T11n0310_098:0547b27_14",
        "context_with_next_sentence": true
    },
    {
        "source_sentence": "復以何因緣，　　眷屬難沮壞？",
        "from": "T11n0310_098:0547b28_13",
        "context_with_next_sentence": true
    },
    {
        "source_sentence": "云何見己身，　　而受於化生，",
        "from": "T11n0310_098:0547b29_0",
        "context_with_next_sentence": true
    },
    {
        "source_sentence": "千葉蓮花上，　　面奉諸世尊？",
        "from": "T11n0310_098:0547c01_13",
        "context_with_next_sentence": true
    },
    {
        "source_sentence": "云何能證得，　　自在勝神通，",
        "from": "T11n0310_098:0547c02_0",
        "context_with_next_sentence": true
    },
    {
        "source_sentence": "遍往無量剎，　　禮敬於諸佛？",
        "from": "T11n0310_098:0547c03_13",
        "context_with_next_sentence": true
    },
    {
        "source_sentence": "云何得無怨，　　所言人信受，",
        "from": "T11n0310_098:0547c04_0",
        "context_with_next_sentence": true
    },
    {
        "source_sentence": "淨除於法障，　　永離諸魔業？",
        "from": "T11n0310_098:0547c05_13",
        "context_with_next_sentence": true
    },
    {
        "source_sentence": "云何命終時，　　得見於諸佛，",
        "from": "T11n0310_098:0547c06_0",
        "context_with_next_sentence": true
    },
    {
        "source_sentence": "聞說清淨法，　　不受於苦惱？",
        "from": "T11n0310_098:0547c07_13",
        "context_with_next_sentence": true
    },
    {
        "source_sentence": "大悲無上尊，　　唯願為我說。",
        "from": "T11n0310_098:0547c08_13",
        "context_with_next_sentence": true
    },
    {
        "source_sentence": "」爾時佛告妙慧童女言：",
        "from": "T11n0310_098:0547c09_9",
        "context_with_next_sentence": true
    },
    {
        "source_sentence": "「善哉善哉！",
        "from": "T11n0310_098:0547c09_15",
        "context_with_next_sentence": true
    },
    {
        "source_sentence": "善能問此深妙之義。",
        "from": "T11n0310_098:0547c10_4",
        "context_with_next_sentence": true
    },
    {
        "source_sentence": "諦聽諦聽，善思念之，當為汝說。",
        "from": "T11n0310_098:0547c10_19",
        "context_with_next_sentence": true
    },
    {
        "source_sentence": "」妙慧白言：",
        "from": "T11n0310_098:0547c11_3",
        "context_with_next_sentence": true
    },
    {
        "source_sentence": "「唯然世尊！",
        "from": "T11n0310_098:0547c11_9",
        "context_with_next_sentence": true
    },
    {
        "source_sentence": "願樂欲聞。",
        "from": "T11n0310_098:0547c11_14",
        "context_with_next_sentence": true
    },
    {
        "source_sentence": "」佛言妙慧：",
        "from": "T11n0310_098:0547c11_20",
        "context_with_next_sentence": true
    },
    {
        "source_sentence": "「菩薩成就四法，受端正身。",
        "from": "T11n0310_098:0547c12_10",
        "context_with_next_sentence": true
    },
    {
        "source_sentence": "何等為四？",
        "from": "T11n0310_098:0547c12_15",
        "context_with_next_sentence": true
    },
    {
        "source_sentence": "一者於惡友所不起瞋心，二者住於大慈，三者深樂正法，四者造佛形像。",
        "from": "T11n0310_098:0547c14_8",
        "context_with_next_sentence": true
    },
    {
        "source_sentence": "」爾時世尊而說偈言：",
        "from": "T11n0310_098:0547c14_18",
        "context_with_next_sentence": true
    },
    {
        "source_sentence": "「瞋壞善根勿增長，　　慈心樂法造佛形，",
        "from": "T11n0310_098:0547c15_0",
        "context_with_next_sentence": true
    },
    {
        "source_sentence": "當獲具相莊嚴身，　　一切眾生常樂見。",
        "from": "T11n0310_098:0547c16_17",
        "context_with_next_sentence": true
    },
    {
        "source_sentence": "「復次妙慧！",
        "from": "T11n0310_098:0547c17_5",
        "context_with_next_sentence": true
    },
    {
        "source_sentence": "菩薩成就四法，得富貴身。",
        "from": "T11n0310_098:0547c17_17",
        "context_with_next_sentence": true
    },
    {
        "source_sentence": "何等為四？",
        "from": "T11n0310_098:0547c18_1",
        "context_with_next_sentence": true
    },
    {
        "source_sentence": "一者應時行施，二者無輕慢心，三者歡喜而與，四者不希果報。",
        "from": "T11n0310_098:0547c19_10",
        "context_with_next_sentence": true
    },
    {
        "source_sentence": "」爾時世尊而說偈言：",
        "from": "T11n0310_098:0547c20_1",
        "context_with_next_sentence": true
    },
    {
        "source_sentence": "「應時行施無輕慢，　　歡喜授與不希求，",
        "from": "T11n0310_098:0547c21_0",
        "context_with_next_sentence": true
    },
    {
        "source_sentence": "能於此業常勤修，　　所生當獲大財位。",
        "from": "T11n0310_098:0547c22_17",
        "context_with_next_sentence": true
    },
    {
        "source_sentence": "「復次妙慧！",
        "from": "T11n0310_098:0547c23_5",
        "context_with_next_sentence": true
    },
    {
        "source_sentence": "菩薩成就四法，得眷屬不壞。",
        "from": "T11n0310_098:0547c23_18",
        "context_with_next_sentence": true
    },
    {
        "source_sentence": "何等為四？",
        "from": "T11n0310_098:0547c24_2",
        "context_with_next_sentence": true
    },
    {
        "source_sentence": "一者善能棄捨離間之語，二者邪見眾生令住正見，三者正法將滅護令久住，四者教諸有情趣佛菩提。",
        "from": "T11n0310_098:0547c26_8",
        "context_with_next_sentence": true
    },
    {
        "source_sentence": "」爾時世尊而說偈言：",
        "from": "T11n0310_098:0547c26_18",
        "context_with_next_sentence": true
    },
    {
        "source_sentence": "「捨離間言及邪見，　　正法將滅能護持，",
        "from": "T11n0310_098:0547c27_0",
        "context_with_next_sentence": true
    },
    {
        "source_sentence": "安住眾生大菩提，　　當成不壞諸眷屬。",
        "from": "T11n0310_098:0547c28_17",
        "context_with_next_sentence": true
    },
    {
        "source_sentence": "「復次妙慧！",
        "from": "T11n0310_098:0547c29_5",
        "context_with_next_sentence": true
    },
    {
        "source_sentence": "菩薩成就四法，當於佛前得受化生、處蓮花座。",
        "from": "T11n0310_098:0548a01_6",
        "context_with_next_sentence": true
    },
    {
        "source_sentence": "何等為四？",
        "from": "T11n0310_098:0548a01_11",
        "context_with_next_sentence": true
    },
    {
        "source_sentence": "一者捧諸花果及細末香散於如來及諸塔廟，二者終不於他妄加損害，三者造如來像安處蓮花，四者於佛菩提深生淨信。",
        "from": "T11n0310_098:0548a04_7",
        "context_with_next_sentence": true
    },
    {
        "source_sentence": "」爾時世尊而說偈言：",
        "from": "T11n0310_098:0548a04_17",
        "context_with_next_sentence": true
    },
    {
        "source_sentence": "「花香散佛及支提，　　不害於他并造像，",
        "from": "T11n0310_098:0548a05_0",
        "context_with_next_sentence": true
    },
    {
        "source_sentence": "於大菩提深信解，　　得處蓮花生佛前。",
        "from": "T11n0310_098:0548a06_17",
        "context_with_next_sentence": true
    },
    {
        "source_sentence": "「復次妙慧！",
        "from": "T11n0310_098:0548a07_5",
        "context_with_next_sentence": true
    },
    {
        "source_sentence": "菩薩成就四法，從一佛土至一佛土。",
        "from": "T11n0310_098:0548a08_1",
        "context_with_next_sentence": true
    },
    {
        "source_sentence": "何等為四？",
        "from": "T11n0310_098:0548a08_6",
        "context_with_next_sentence": true
    },
    {
        "source_sentence": "一者見他修善不為障惱，二者他說法時未甞留礙，三者然燈供養如來之塔，四者於諸禪定常勤修習。",
        "from": "T11n0310_098:0548a10_13",
        "context_with_next_sentence": true
    },
    {
        "source_sentence": "」爾時世尊而說偈言：",
        "from": "T11n0310_098:0548a11_3",
        "context_with_next_sentence": true
    },
    {
        "source_sentence": "「見人修善說正法，　　不生謗毀加留難，",
        "from": "T11n0310_098:0548a12_0",
        "context_with_next_sentence": true
    },
    {
        "source_sentence": "如來塔廟施燈明，　　修習諸禪遊佛剎。",
        "from": "T11n0310_098:0548a13_17",
        "context_with_next_sentence": true
    },
    {
        "source_sentence": "「復次妙慧！",
        "from": "T11n0310_098:0548a14_5",
        "context_with_next_sentence": true
    },
    {
        "source_sentence": "菩薩成就四法，處世無怨。",
        "from": "T11n0310_098:0548a14_17",
        "context_with_next_sentence": true
    },
    {
        "source_sentence": "云何為四？",
        "from": "T11n0310_098:0548a15_1",
        "context_with_next_sentence": true
    },
    {
        "source_sentence": "一者以無諂心親近善友，二者於他勝法無嫉妬心，三者他獲名譽心常歡喜，四者於菩薩行無輕毀心。",
        "from": "T11n0310_098:0548a17_7",
        "context_with_next_sentence": true
    },
    {
        "source_sentence": "」爾時世尊而說偈言：",
        "from": "T11n0310_098:0548a17_17",
        "context_with_next_sentence": true
    },
    {
        "source_sentence": "「不以諛諂親善友，　　於人勝法無妬心，",
        "from": "T11n0310_098:0548a18_0",
        "context_with_next_sentence": true
    },
    {
        "source_sentence": "他獲名譽常歡喜，　　不謗菩薩得無怨。",
        "from": "T11n0310_098:0548a19_17",
        "context_with_next_sentence": true
    },
    {
        "source_sentence": "「復次妙慧！",
        "from": "T11n0310_098:0548a20_5",
        "context_with_next_sentence": true
    },
    {
        "source_sentence": "菩薩成就四法，所言人信。",
        "from": "T11n0310_098:0548a20_17",
        "context_with_next_sentence": true
    },
    {
        "source_sentence": "何等為四？",
        "from": "T11n0310_098:0548a21_1",
        "context_with_next_sentence": true
    },
    {
        "source_sentence": "一者發言修行常使相應，二者於善友所不覆諸惡，三者於所聞法不求過失，四者於說法者不生惡心。",
        "from": "T11n0310_098:0548a23_7",
        "context_with_next_sentence": true
    },
    {
        "source_sentence": "」爾時世尊而說偈言：",
        "from": "T11n0310_098:0548a23_17",
        "context_with_next_sentence": true
    },
    {
        "source_sentence": "「發言修行常相應，　　己罪不藏於善友，",
        "from": "T11n0310_098:0548a24_0",
        "context_with_next_sentence": true
    },
    {
        "source_sentence": "聞經不求人法過，　　所言一切皆信受。",
        "from": "T11n0310_098:0548a25_17",
        "context_with_next_sentence": true
    },
    {
        "source_sentence": "「復次妙慧！",
        "from": "T11n0310_098:0548a26_5",
        "context_with_next_sentence": true
    },
    {
        "source_sentence": "菩薩成就四法，能離法障速得清淨。",
        "from": "T11n0310_098:0548a27_1",
        "context_with_next_sentence": true
    },
    {
        "source_sentence": "何等為四？",
        "from": "T11n0310_098:0548a27_6",
        "context_with_next_sentence": true
    },
    {
        "source_sentence": "一者以深意樂攝三律儀，二者聞甚深經不生誹謗，三者見新發意菩薩生一切智心，四者於諸有情大慈平等。",
        "from": "T11n0310_098:0548a29_16",
        "context_with_next_sentence": true
    },
    {
        "source_sentence": "」爾時世尊而說偈言：",
        "from": "T11n0310_098:0548b01_6",
        "context_with_next_sentence": true
    },
    {
        "source_sentence": "「以深意樂攝律儀，　　聞甚深經能信解，",
        "from": "T11n0310_098:0548b02_0",
        "context_with_next_sentence": true
    },
    {
        "source_sentence": "敬初發心如佛想，　　慈心普洽障消除。",
        "from": "T11n0310_098:0548b03_17",
        "context_with_next_sentence": true
    },
    {
        "source_sentence": "「復次妙慧！",
        "from": "T11n0310_098:0548b04_5",
        "context_with_next_sentence": true
    },
    {
        "source_sentence": "菩薩成就四法，能離諸魔。",
        "from": "T11n0310_098:0548b04_17",
        "context_with_next_sentence": true
    },
    {
        "source_sentence": "云何為四？",
        "from": "T11n0310_098:0548b05_1",
        "context_with_next_sentence": true
    },
    {
        "source_sentence": "一者了知法性平等，二者發起精進，三者常勤念佛，四者一切善根皆悉迴向。",
        "from": "T11n0310_098:0548b06_16",
        "context_with_next_sentence": true
    },
    {
        "source_sentence": "」爾時世尊而說偈言：",
        "from": "T11n0310_098:0548b07_6",
        "context_with_next_sentence": true
    },
    {
        "source_sentence": "「能知諸法平等性，　　常起精進念如來，",
        "from": "T11n0310_098:0548b08_0",
        "context_with_next_sentence": true
    },
    {
        "source_sentence": "迴向一切諸善根，　　眾魔不能得其便。",
        "from": "T11n0310_098:0548b09_17",
        "context_with_next_sentence": true
    },
    {
        "source_sentence": "「復次妙慧！",
        "from": "T11n0310_098:0548b10_5",
        "context_with_next_sentence": true
    },
    {
        "source_sentence": "菩薩成就四法，臨命終時諸佛現前。",
        "from": "T11n0310_098:0548b11_1",
        "context_with_next_sentence": true
    },
    {
        "source_sentence": "何等為四，一者他有所求施令滿足，二者於諸善法深生信解，三者於諸菩薩施莊嚴具，四者於三寶所勤修供養。",
        "from": "T11n0310_098:0548b13_13",
        "context_with_next_sentence": true
    },
    {
        "source_sentence": "」爾時世尊而說偈言：",
        "from": "T11n0310_098:0548b14_4",
        "context_with_next_sentence": true
    },
    {
        "source_sentence": "「他有所求令滿足，　　信解深法捨嚴具，",
        "from": "T11n0310_098:0548b15_0",
        "context_with_next_sentence": true
    },
    {
        "source_sentence": "三寶福田勤供養，　　臨命終時佛現前。",
        "from": "T11n0310_098:0548b16_17",
        "context_with_next_sentence": true
    },
    {
        "source_sentence": "」爾時妙慧童女聞佛說已，白言：",
        "from": "T11n0310_098:0548b17_13",
        "context_with_next_sentence": true
    },
    {
        "source_sentence": "「世尊！",
        "from": "T11n0310_098:0548b17_17",
        "context_with_next_sentence": true
    },
    {
        "source_sentence": "如佛所說菩薩諸行，我當奉行。",
        "from": "T11n0310_098:0548b18_10",
        "context_with_next_sentence": true
    },
    {
        "source_sentence": "世尊！",
        "from": "T11n0310_098:0548b18_13",
        "context_with_next_sentence": true
    },
    {
        "source_sentence": "若我於是四十行中闕於一行而不修者，則違佛教、欺誑如來。",
        "from": "T11n0310_098:0548b20_2",
        "context_with_next_sentence": true
    },
    {
        "source_sentence": "」爾時尊者大目犍連告妙慧言：",
        "from": "T11n0310_098:0548b20_16",
        "context_with_next_sentence": true
    },
    {
        "source_sentence": "「菩薩之行甚難可行。",
        "from": "T11n0310_098:0548b21_6",
        "context_with_next_sentence": true
    },
    {
        "source_sentence": "汝今發斯殊勝大願，豈於是願得自在耶？",
        "from": "T11n0310_098:0548b22_5",
        "context_with_next_sentence": true
    },
    {
        "source_sentence": "」爾時妙慧白言：",
        "from": "T11n0310_098:0548b22_13",
        "context_with_next_sentence": true
    },
    {
        "source_sentence": "「尊者！",
        "from": "T11n0310_098:0548b22_17",
        "context_with_next_sentence": true
    },
    {
        "source_sentence": "若我弘願真實不虛，能令諸行得圓滿者，願此三千大千世界六種震動，天雨妙花天鼓自鳴。",
        "from": "T11n0310_098:0548b24_16",
        "context_with_next_sentence": true
    },
    {
        "source_sentence": "」說是語時，於虛空中花散如雨、天鼓自鳴，三千大千世界六種震動。",
        "from": "T11n0310_098:0548b26_7",
        "context_with_next_sentence": true
    },
    {
        "source_sentence": "是時妙慧重白目連：",
        "from": "T11n0310_098:0548b26_16",
        "context_with_next_sentence": true
    },
    {
        "source_sentence": "「以我如是真實言故，於未來世當得成佛，亦如今日釋迦如來。",
        "from": "T11n0310_098:0548b28_5",
        "context_with_next_sentence": true
    },
    {
        "source_sentence": "於我國中無有魔事及以惡趣女人之名，若我此言非虛妄者，令斯大眾身皆金色。",
        "from": "T11n0310_098:0548c01_3",
        "context_with_next_sentence": true
    },
    {
        "source_sentence": "」說是語已眾皆金色。",
        "from": "T11n0310_098:0548c01_13",
        "context_with_next_sentence": true
    },
    {
        "source_sentence": "爾時尊者大目犍連即從坐起，偏袒右肩頂禮佛足，白言：",
        "from": "T11n0310_098:0548c02_18",
        "context_with_next_sentence": true
    },
    {
        "source_sentence": "「世尊！",
        "from": "T11n0310_098:0548c03_3",
        "context_with_next_sentence": true
    },
    {
        "source_sentence": "我今先禮初發心菩薩及諸菩薩摩訶薩眾。",
        "from": "T11n0310_098:0548c04_2",
        "context_with_next_sentence": true
    },
    {
        "source_sentence": "」爾時文殊師利法王子告妙慧言：",
        "from": "T11n0310_098:0548c05_13",
        "context_with_next_sentence": true
    },
    {
        "source_sentence": "「汝住何法發斯誠願？",
        "from": "T11n0310_098:0548c06_4",
        "context_with_next_sentence": true
    },
    {
        "source_sentence": "」妙慧答言：",
        "from": "T11n0310_098:0548c06_10",
        "context_with_next_sentence": true
    },
    {
        "source_sentence": "「文殊師利！",
        "from": "T11n0310_098:0548c06_16",
        "context_with_next_sentence": true
    },
    {
        "source_sentence": "非所問也。",
        "from": "T11n0310_098:0548c06_21",
        "context_with_next_sentence": true
    },
    {
        "source_sentence": "何以故？",
        "from": "T11n0310_098:0548c07_3",
        "context_with_next_sentence": true
    },
    {
        "source_sentence": "於法界中無所住故。",
        "from": "T11n0310_098:0548c07_12",
        "context_with_next_sentence": true
    },
    {
        "source_sentence": "」又問：",
        "from": "T11n0310_098:0548c07_16",
        "context_with_next_sentence": true
    },
    {
        "source_sentence": "「云何名為菩提？",
        "from": "T11n0310_098:0548c08_2",
        "context_with_next_sentence": true
    },
    {
        "source_sentence": "」答曰：",
        "from": "T11n0310_098:0548c08_6",
        "context_with_next_sentence": true
    },
    {
        "source_sentence": "「無分別法是名菩提。",
        "from": "T11n0310_098:0548c08_16",
        "context_with_next_sentence": true
    },
    {
        "source_sentence": "」又問：",
        "from": "T11n0310_098:0548c08_20",
        "context_with_next_sentence": true
    },
    {
        "source_sentence": "「云何名為菩薩？",
        "from": "T11n0310_098:0548c09_4",
        "context_with_next_sentence": true
    },
    {
        "source_sentence": "」答曰：",
        "from": "T11n0310_098:0548c09_8",
        "context_with_next_sentence": true
    },
    {
        "source_sentence": "「一切諸法等虛空相，是名菩薩。",
        "from": "T11n0310_098:0548c10_2",
        "context_with_next_sentence": true
    },
    {
        "source_sentence": "」又問：",
        "from": "T11n0310_098:0548c10_6",
        "context_with_next_sentence": true
    },
    {
        "source_sentence": "「云何名為菩提之行？",
        "from": "T11n0310_098:0548c10_16",
        "context_with_next_sentence": true
    },
    {
        "source_sentence": "」答曰：",
        "from": "T11n0310_098:0548c10_20",
        "context_with_next_sentence": true
    },
    {
        "source_sentence": "「猶如陽焰谷響之行，是菩提行。",
        "from": "T11n0310_098:0548c11_11",
        "context_with_next_sentence": true
    },
    {
        "source_sentence": "」又問：",
        "from": "T11n0310_098:0548c11_15",
        "context_with_next_sentence": true
    },
    {
        "source_sentence": "「依何密意作如是說？",
        "from": "T11n0310_098:0548c12_3",
        "context_with_next_sentence": true
    },
    {
        "source_sentence": "」答曰：",
        "from": "T11n0310_098:0548c12_7",
        "context_with_next_sentence": true
    },
    {
        "source_sentence": "「我於此中不見少法密非密者。",
        "from": "T11n0310_098:0548c12_21",
        "context_with_next_sentence": true
    },
    {
        "source_sentence": "」又問：",
        "from": "T11n0310_098:0548c13_2",
        "context_with_next_sentence": true
    },
    {
        "source_sentence": "「若如是者，一切凡夫應即菩提。",
        "from": "T11n0310_098:0548c13_17",
        "context_with_next_sentence": true
    },
    {
        "source_sentence": "」答曰：",
        "from": "T11n0310_098:0548c13_21",
        "context_with_next_sentence": true
    },
    {
        "source_sentence": "「汝謂菩提異凡夫耶？",
        "from": "T11n0310_098:0548c14_7",
        "context_with_next_sentence": true
    },
    {
        "source_sentence": "莫作是見。",
        "from": "T11n0310_098:0548c14_12",
        "context_with_next_sentence": true
    },
    {
        "source_sentence": "何以故？",
        "from": "T11n0310_098:0548c14_16",
        "context_with_next_sentence": true
    },
    {
        "source_sentence": "此等皆同一法界相，非取非捨、無成壞故。",
        "from": "T11n0310_098:0548c15_16",
        "context_with_next_sentence": true
    },
    {
        "source_sentence": "」又問：",
        "from": "T11n0310_098:0548c15_20",
        "context_with_next_sentence": true
    },
    {
        "source_sentence": "「於此義中能解了者，其數幾何？",
        "from": "T11n0310_098:0548c16_12",
        "context_with_next_sentence": true
    },
    {
        "source_sentence": "」答曰：",
        "from": "T11n0310_098:0548c16_16",
        "context_with_next_sentence": true
    },
    {
        "source_sentence": "「如若干幻化心心所量，若干幻化眾生能了斯義。",
        "from": "T11n0310_098:0548c17_16",
        "context_with_next_sentence": true
    },
    {
        "source_sentence": "」文殊師利言：",
        "from": "T11n0310_098:0548c18_3",
        "context_with_next_sentence": true
    },
    {
        "source_sentence": "「幻化本無，何有如是心心所法？",
        "from": "T11n0310_098:0548c18_18",
        "context_with_next_sentence": true
    },
    {
        "source_sentence": "」答曰：",
        "from": "T11n0310_098:0548c19_1",
        "context_with_next_sentence": true
    },
    {
        "source_sentence": "「法界亦爾非有非無，乃至如來亦復如是。",
        "from": "T11n0310_098:0548c19_20",
        "context_with_next_sentence": true
    },
    {
        "source_sentence": "」爾時文殊師利白佛言：",
        "from": "T11n0310_098:0548c20_9",
        "context_with_next_sentence": true
    },
    {
        "source_sentence": "「世尊！",
        "from": "T11n0310_098:0548c20_13",
        "context_with_next_sentence": true
    },
    {
        "source_sentence": "今此妙慧甚為希有，乃能成就如是法忍。",
        "from": "T11n0310_098:0548c21_12",
        "context_with_next_sentence": true
    },
    {
        "source_sentence": "」佛言：",
        "from": "T11n0310_098:0548c21_16",
        "context_with_next_sentence": true
    },
    {
        "source_sentence": "「如是如是，誠如所言。",
        "from": "T11n0310_098:0548c22_6",
        "context_with_next_sentence": true
    },
    {
        "source_sentence": "然此童女已於過去發菩提心經三十劫，我乃發趣無上菩提；",
        "from": "T11n0310_098:0548c23_14",
        "context_with_next_sentence": true
    },
    {
        "source_sentence": "彼亦令汝住無生忍。",
        "from": "T11n0310_098:0548c24_5",
        "context_with_next_sentence": true
    },
    {
        "source_sentence": "」爾時文殊師利即從座起為其作禮，白妙慧言：",
        "from": "T11n0310_098:0548c26_1",
        "context_with_next_sentence": true
    },
    {
        "source_sentence": "「我於往昔無量劫前已曾供養，不謂今者還得親近。",
        "from": "T11n0310_098:0548c27_5",
        "context_with_next_sentence": true
    },
    {
        "source_sentence": "」妙慧告言：",
        "from": "T11n0310_098:0548c27_11",
        "context_with_next_sentence": true
    },
    {
        "source_sentence": "「文殊師利！",
        "from": "T11n0310_098:0548c27_17",
        "context_with_next_sentence": true
    },
    {
        "source_sentence": "汝今莫起如是分別。",
        "from": "T11n0310_098:0548c28_5",
        "context_with_next_sentence": true
    },
    {
        "source_sentence": "何以故？",
        "from": "T11n0310_098:0548c28_9",
        "context_with_next_sentence": true
    },
    {
        "source_sentence": "以無分別得無生忍故。",
        "from": "T11n0310_098:0548c28_19",
        "context_with_next_sentence": true
    },
    {
        "source_sentence": "」又問妙慧：",
        "from": "T11n0310_098:0548c29_4",
        "context_with_next_sentence": true
    },
    {
        "source_sentence": "「汝今猶不轉女身耶？",
        "from": "T11n0310_098:0548c29_14",
        "context_with_next_sentence": true
    },
    {
        "source_sentence": "」妙慧答言：",
        "from": "T11n0310_098:0548c29_20",
        "context_with_next_sentence": true
    },
    {
        "source_sentence": "「女人之相了不可得，今何所轉？",
        "from": "T11n0310_098:0549a01_12",
        "context_with_next_sentence": true
    },
    {
        "source_sentence": "文殊師利！",
        "from": "T11n0310_098:0549a01_17",
        "context_with_next_sentence": true
    },
    {
        "source_sentence": "我當為汝除斷疑惑。",
        "from": "T11n0310_098:0549a02_7",
        "context_with_next_sentence": true
    },
    {
        "source_sentence": "由我如是真實語故，於當來世得阿耨多羅三藐三菩提時，於我法中諸比丘輩，聞命善來出家入道。",
        "from": "T11n0310_098:0549a04_13",
        "context_with_next_sentence": true
    },
    {
        "source_sentence": "我國土中所有眾生身皆金色，服用資具如第六天，飲食豐饒隨念而至。",
        "from": "T11n0310_098:0549a06_6",
        "context_with_next_sentence": true
    },
    {
        "source_sentence": "無有魔事及諸惡趣，亦復無有女人之名。",
        "from": "T11n0310_098:0549a07_5",
        "context_with_next_sentence": true
    },
    {
        "source_sentence": "有七寶林上羅寶網，七寶蓮花覆以寶帳。",
        "from": "T11n0310_098:0549a08_4",
        "context_with_next_sentence": true
    },
    {
        "source_sentence": "如文殊師利所成淨剎裝校嚴飾，等無有異。",
        "from": "T11n0310_098:0549a09_6",
        "context_with_next_sentence": true
    },
    {
        "source_sentence": "若我此言非虛妄者，令此大眾身皆金色。",
        "from": "T11n0310_098:0549a10_5",
        "context_with_next_sentence": true
    },
    {
        "source_sentence": "我之女身變成男子，如三十歲知法比丘。",
        "from": "T11n0310_098:0549a11_4",
        "context_with_next_sentence": true
    },
    {
        "source_sentence": "」說此語時，此諸大眾皆作金色，妙慧菩薩轉女成男，如三十歲知法比丘。",
        "from": "T11n0310_098:0549a12_16",
        "context_with_next_sentence": true
    },
    {
        "source_sentence": "是時地居天眾展轉讚言：",
        "from": "T11n0310_098:0549a13_8",
        "context_with_next_sentence": true
    },
    {
        "source_sentence": "「大哉大哉！",
        "from": "T11n0310_098:0549a13_14",
        "context_with_next_sentence": true
    },
    {
        "source_sentence": "妙慧菩薩摩訶薩能於來世得菩提時，嚴淨佛剎功德如是。",
        "from": "T11n0310_098:0549a15_1",
        "context_with_next_sentence": true
    },
    {
        "source_sentence": "」爾時佛告文殊師利：",
        "from": "T11n0310_098:0549a15_11",
        "context_with_next_sentence": true
    },
    {
        "source_sentence": "「此妙慧菩薩於當來世成等正覺，號殊勝功德寶藏如來，出現於世。",
        "from": "T11n0310_098:0549a17_2",
        "context_with_next_sentence": true
    },
    {
        "source_sentence": "」佛說此經時，三十俱胝眾生於阿耨多羅三藐三菩提住不退轉，八十俱胝眾生遠塵離垢得法眼淨，八千眾生皆獲智證。",
        "from": "T11n0310_098:0549a19_16",
        "context_with_next_sentence": true
    },
    {
        "source_sentence": "五千比丘行菩薩乘心欲退轉，因見妙慧菩薩意樂善根威德殊勝故，各各脫身所著上服以施如來。",
        "from": "T11n0310_098:0549a22_4",
        "context_with_next_sentence": true
    },
    {
        "source_sentence": "如是施已發弘誓言：",
        "from": "T11n0310_098:0549a22_13",
        "context_with_next_sentence": true
    },
    {
        "source_sentence": "「我等以此善根，決定願成阿耨多羅三藐三菩提。",
        "from": "T11n0310_098:0549a23_15",
        "context_with_next_sentence": true
    },
    {
        "source_sentence": "」彼諸善男子等以此善根迴向無上菩提故，超九十劫生死之苦，不退轉於阿耨多羅三藐三菩提。",
        "from": "T11n0310_098:0549a26_1",
        "context_with_next_sentence": true
    },
    {
        "source_sentence": "爾時世尊即記之曰：",
        "from": "T11n0310_098:0549a26_10",
        "context_with_next_sentence": true
    },
    {
        "source_sentence": "「汝等於當來世過千劫後，於無垢光明劫中，陽焰世界難忍佛剎，於一劫中相次成佛，皆同一字，號辯才莊嚴如來，出現於世。",
        "from": "T11n0310_098:0549a29_8",
        "context_with_next_sentence": true
    },
    {
        "source_sentence": "文殊師利！",
        "from": "T11n0310_098:0549a29_13",
        "context_with_next_sentence": true
    },
    {
        "source_sentence": "如是法門有大威德，能令菩薩摩訶薩及聲聞乘者獲大利益。",
        "from": "T11n0310_098:0549b02_1",
        "context_with_next_sentence": true
    },
    {
        "source_sentence": "文殊師利！",
        "from": "T11n0310_098:0549b02_6",
        "context_with_next_sentence": true
    },
    {
        "source_sentence": "或有善男子善女人為求菩提無方便善巧，行六波羅蜜足滿千劫。",
        "from": "T11n0310_098:0549b03_15",
        "context_with_next_sentence": true
    },
    {
        "source_sentence": "若復有人經於半月，時一書寫讀誦此經，所獲福聚比前功德，百分千分百千俱胝，乃至算數譬喻所不能及。",
        "from": "T11n0310_098:0549b06_5",
        "context_with_next_sentence": true
    },
    {
        "source_sentence": "是故文殊師利！",
        "from": "T11n0310_098:0549b06_12",
        "context_with_next_sentence": true
    },
    {
        "source_sentence": "如是微妙法門即諸菩薩契經之本。",
        "from": "T11n0310_098:0549b07_8",
        "context_with_next_sentence": true
    },
    {
        "source_sentence": "我今付囑於汝，汝當來世受持讀誦為人解說。",
        "from": "T11n0310_098:0549b08_9",
        "context_with_next_sentence": true
    },
    {
        "source_sentence": "譬如轉輪聖王出現於世，所有七寶皆悉在前，王滅之後寶隨隱沒。",
        "from": "T11n0310_098:0549b10_2",
        "context_with_next_sentence": true
    },
    {
        "source_sentence": "如是微妙法門流行於世，即諸如來七菩提分等法眼不滅，若不流行正法當滅。",
        "from": "T11n0310_098:0549b11_17",
        "context_with_next_sentence": true
    },
    {
        "source_sentence": "是故文殊師利！",
        "from": "T11n0310_098:0549b12_5",
        "context_with_next_sentence": true
    },
    {
        "source_sentence": "若善男子善女人等為求菩提，應當發起精進書寫此經，受持讀誦為人演說。",
        "from": "T11n0310_098:0549b14_1",
        "context_with_next_sentence": true
    },
    {
        "source_sentence": "此是我教，勿於後世生悔恨心。",
        "from": "T11n0310_098:0549b14_15",
        "context_with_next_sentence": true
    },
    {
        "source_sentence": "」佛說此經已，妙慧菩薩、文殊師利菩薩，及諸大眾天、人、阿修羅、乾闥婆等，聞佛所說，皆大歡喜，信受奉行。",
        "from": "T11n0310_098:0549b17_4",
        "context_with_next_sentence": true
    },
    {
        "source_sentence": "31 恒河上優婆夷會恒河上優婆夷會第三十一大唐三藏菩提流志奉　詔譯如是我聞：",
        "from": "T11n0310_098:0549b20_4",
        "context_with_next_sentence": true
    },
    {
        "source_sentence": "一時佛在舍衛國祇樹給孤獨園。",
        "from": "T11n0310_098:0549b20_18",
        "context_with_next_sentence": true
    },
    {
        "source_sentence": "時舍衛城有優婆夷名恒河上，從其住處來詣佛所，頂禮佛足退坐一面。",
        "from": "T11n0310_098:0549b22_12",
        "context_with_next_sentence": true
    },
    {
        "source_sentence": "爾時世尊問恒河上：",
        "from": "T11n0310_098:0549b23_8",
        "context_with_next_sentence": true
    },
    {
        "source_sentence": "「汝從何來？",
        "from": "T11n0310_098:0549b23_14",
        "context_with_next_sentence": true
    },
    {
        "source_sentence": "」彼優婆夷即白佛言：",
        "from": "T11n0310_098:0549b24_3",
        "context_with_next_sentence": true
    },
    {
        "source_sentence": "「世尊！",
        "from": "T11n0310_098:0549b24_7",
        "context_with_next_sentence": true
    },
    {
        "source_sentence": "若問化人汝從何來？",
        "from": "T11n0310_098:0549b24_16",
        "context_with_next_sentence": true
    },
    {
        "source_sentence": "如是問者當云何答？",
        "from": "T11n0310_098:0549b25_5",
        "context_with_next_sentence": true
    },
    {
        "source_sentence": "」世尊告言：",
        "from": "T11n0310_098:0549b25_11",
        "context_with_next_sentence": true
    },
    {
        "source_sentence": "「夫化人者無有往來亦無生滅，云何當說有所從來？",
        "from": "T11n0310_098:0549b26_14",
        "context_with_next_sentence": true
    },
    {
        "source_sentence": "」又問：",
        "from": "T11n0310_098:0549b26_18",
        "context_with_next_sentence": true
    },
    {
        "source_sentence": "「諸法豈不皆如化耶？",
        "from": "T11n0310_098:0549b27_7",
        "context_with_next_sentence": true
    },
    {
        "source_sentence": "」佛言：",
        "from": "T11n0310_098:0549b27_11",
        "context_with_next_sentence": true
    },
    {
        "source_sentence": "「如是如是，如汝所說。",
        "from": "T11n0310_098:0549b28_1",
        "context_with_next_sentence": true
    },
    {
        "source_sentence": "」恒河上言：",
        "from": "T11n0310_098:0549b28_7",
        "context_with_next_sentence": true
    },
    {
        "source_sentence": "「若一切法皆如化者，云何問言汝從何來？",
        "from": "T11n0310_098:0549b29_5",
        "context_with_next_sentence": true
    },
    {
        "source_sentence": "」世尊告曰：",
        "from": "T11n0310_098:0549b29_11",
        "context_with_next_sentence": true
    },
    {
        "source_sentence": "「是幻化人不往惡趣、不生天上、不證涅槃。",
        "from": "T11n0310_098:0549c01_9",
        "context_with_next_sentence": true
    },
    {
        "source_sentence": "恒河上！",
        "from": "T11n0310_098:0549c01_13",
        "context_with_next_sentence": true
    },
    {
        "source_sentence": "汝亦爾耶？",
        "from": "T11n0310_098:0549c01_18",
        "context_with_next_sentence": true
    },
    {
        "source_sentence": "」白言：",
        "from": "T11n0310_098:0549c02_1",
        "context_with_next_sentence": true
    },
    {
        "source_sentence": "「我若見身異於幻化，乃可說言往善惡趣、證於涅槃。",
        "from": "T11n0310_098:0549c03_6",
        "context_with_next_sentence": true
    },
    {
        "source_sentence": "我不見身異於幻化，云何說言往諸惡趣乃至涅槃？",
        "from": "T11n0310_098:0549c04_9",
        "context_with_next_sentence": true
    },
    {
        "source_sentence": "「復次世尊！",
        "from": "T11n0310_098:0549c05_5",
        "context_with_next_sentence": true
    },
    {
        "source_sentence": "如涅槃性畢竟不復生善惡趣及般涅槃，我觀己身亦復如是。",
        "from": "T11n0310_098:0549c06_12",
        "context_with_next_sentence": true
    },
    {
        "source_sentence": "」佛言：",
        "from": "T11n0310_098:0549c06_16",
        "context_with_next_sentence": true
    },
    {
        "source_sentence": "「汝豈不趣涅槃界耶？",
        "from": "T11n0310_098:0549c07_5",
        "context_with_next_sentence": true
    },
    {
        "source_sentence": "」恒河上言：",
        "from": "T11n0310_098:0549c07_11",
        "context_with_next_sentence": true
    },
    {
        "source_sentence": "「如以此問問無生者，應云何答？",
        "from": "T11n0310_098:0549c08_4",
        "context_with_next_sentence": true
    },
    {
        "source_sentence": "」佛言：",
        "from": "T11n0310_098:0549c08_8",
        "context_with_next_sentence": true
    },
    {
        "source_sentence": "「無生者即涅槃也。",
        "from": "T11n0310_098:0549c08_17",
        "context_with_next_sentence": true
    },
    {
        "source_sentence": "」恒河上言：",
        "from": "T11n0310_098:0549c09_1",
        "context_with_next_sentence": true
    },
    {
        "source_sentence": "「諸法豈不皆同涅槃？",
        "from": "T11n0310_098:0549c09_11",
        "context_with_next_sentence": true
    },
    {
        "source_sentence": "」佛言：",
        "from": "T11n0310_098:0549c09_15",
        "context_with_next_sentence": true
    },
    {
        "source_sentence": "「如是如是。",
        "from": "T11n0310_098:0549c09_21",
        "context_with_next_sentence": true
    },
    {
        "source_sentence": "」「世尊！",
        "from": "T11n0310_098:0549c10_1",
        "context_with_next_sentence": true
    },
    {
        "source_sentence": "若一切法同涅槃者，云何問言汝豈不趣涅槃界耶？",
        "from": "T11n0310_098:0549c11_5",
        "context_with_next_sentence": true
    },
    {
        "source_sentence": "「復次世尊！",
        "from": "T11n0310_098:0549c12_5",
        "context_with_next_sentence": true
    },
    {
        "source_sentence": "譬如化人謂化人曰：",
        "from": "T11n0310_098:0549c12_14",
        "context_with_next_sentence": true
    },
    {
        "source_sentence": "『汝豈不趣涅槃界耶？",
        "from": "T11n0310_098:0549c13_4",
        "context_with_next_sentence": true
    },
    {
        "source_sentence": "』彼於是問當云何答？",
        "from": "T11n0310_098:0549c13_14",
        "context_with_next_sentence": true
    },
    {
        "source_sentence": "」世尊告言：",
        "from": "T11n0310_098:0549c13_20",
        "context_with_next_sentence": true
    },
    {
        "source_sentence": "「此所問者無有攀緣。",
        "from": "T11n0310_098:0549c14_9",
        "context_with_next_sentence": true
    },
    {
        "source_sentence": "」恒河上言：",
        "from": "T11n0310_098:0549c14_15",
        "context_with_next_sentence": true
    },
    {
        "source_sentence": "「如來豈以有所攀緣而致斯問？",
        "from": "T11n0310_098:0549c15_7",
        "context_with_next_sentence": true
    },
    {
        "source_sentence": "」世尊告言：",
        "from": "T11n0310_098:0549c15_13",
        "context_with_next_sentence": true
    },
    {
        "source_sentence": "「然我所問亦無攀緣。",
        "from": "T11n0310_098:0549c16_2",
        "context_with_next_sentence": true
    },
    {
        "source_sentence": "但為此會有善男子及善女人應可成熟，故發斯問。",
        "from": "T11n0310_098:0549c17_7",
        "context_with_next_sentence": true
    },
    {
        "source_sentence": "何以故？",
        "from": "T11n0310_098:0549c17_11",
        "context_with_next_sentence": true
    },
    {
        "source_sentence": "如來於彼諸法，名字猶不可得，何有諸法及彼能趣般涅槃者？",
        "from": "T11n0310_098:0549c18_17",
        "context_with_next_sentence": true
    },
    {
        "source_sentence": "」恒河上言：",
        "from": "T11n0310_098:0549c19_3",
        "context_with_next_sentence": true
    },
    {
        "source_sentence": "「若如是者，云何為菩提故積集善根？",
        "from": "T11n0310_098:0549c19_20",
        "context_with_next_sentence": true
    },
    {
        "source_sentence": "」「若諸菩薩及彼善根皆不可得，積集之時即無心故，非積集時亦復如是。",
        "from": "T11n0310_098:0549c21_12",
        "context_with_next_sentence": true
    },
    {
        "source_sentence": "」恒河上言：",
        "from": "T11n0310_098:0549c21_18",
        "context_with_next_sentence": true
    },
    {
        "source_sentence": "「所說無心，欲明何義？",
        "from": "T11n0310_098:0549c22_8",
        "context_with_next_sentence": true
    },
    {
        "source_sentence": "」世尊告曰：",
        "from": "T11n0310_098:0549c22_14",
        "context_with_next_sentence": true
    },
    {
        "source_sentence": "「此法非思惟之所能知，亦非思惟之所能得。",
        "from": "T11n0310_098:0549c23_12",
        "context_with_next_sentence": true
    },
    {
        "source_sentence": "何以故？",
        "from": "T11n0310_098:0549c23_16",
        "context_with_next_sentence": true
    },
    {
        "source_sentence": "此中心尚不可得，何況心所生法。",
        "from": "T11n0310_098:0549c24_12",
        "context_with_next_sentence": true
    },
    {
        "source_sentence": "以心不可得，是即說名不思議處。",
        "from": "T11n0310_098:0549c25_7",
        "context_with_next_sentence": true
    },
    {
        "source_sentence": "此不思議處，無得無證、非染非淨。",
        "from": "T11n0310_098:0549c26_3",
        "context_with_next_sentence": true
    },
    {
        "source_sentence": "何以故？",
        "from": "T11n0310_098:0549c26_7",
        "context_with_next_sentence": true
    },
    {
        "source_sentence": "如來常說一切諸法猶如虛空無罣礙故。",
        "from": "T11n0310_098:0549c27_5",
        "context_with_next_sentence": true
    },
    {
        "source_sentence": "」恒河上言：",
        "from": "T11n0310_098:0549c27_11",
        "context_with_next_sentence": true
    },
    {
        "source_sentence": "「若一切法如虛空者，云何世尊說有諸色受想行識，及於界、處、十二因緣、有漏無漏、是染是淨、生死涅槃？",
        "from": "T11n0310_098:0549c29_18",
        "context_with_next_sentence": true
    },
    {
        "source_sentence": "」佛告恒河上：",
        "from": "T11n0310_098:0550a01_5",
        "context_with_next_sentence": true
    },
    {
        "source_sentence": "「譬如說我雖有言說，而實無有我相可得。",
        "from": "T11n0310_098:0550a02_4",
        "context_with_next_sentence": true
    },
    {
        "source_sentence": "我說諸色，實亦無有色相可得，乃至涅槃亦復如是。",
        "from": "T11n0310_098:0550a03_8",
        "context_with_next_sentence": true
    },
    {
        "source_sentence": "又如陽焰無水可得，我說諸色乃至涅槃亦復如是。",
        "from": "T11n0310_098:0550a04_11",
        "context_with_next_sentence": true
    },
    {
        "source_sentence": "恒河上！",
        "from": "T11n0310_098:0550a04_15",
        "context_with_next_sentence": true
    },
    {
        "source_sentence": "於我法中修梵行者，見一切法皆無所得，乃可說名真修梵行。",
        "from": "T11n0310_098:0550a06_5",
        "context_with_next_sentence": true
    },
    {
        "source_sentence": "增上慢者說有所得，是則不名住真梵行。",
        "from": "T11n0310_098:0550a07_5",
        "context_with_next_sentence": true
    },
    {
        "source_sentence": "我說如是增上慢人，聞此深法生大驚疑，不能解脫生老病死憂悲苦惱。",
        "from": "T11n0310_098:0550a08_18",
        "context_with_next_sentence": true
    },
    {
        "source_sentence": "恒河上！",
        "from": "T11n0310_098:0550a09_3",
        "context_with_next_sentence": true
    },
    {
        "source_sentence": "若我滅後，有能宣說如是甚深斷流轉法，有愚癡輩由惡見故，於是法師生瞋害心，以是因緣墮諸地獄。",
        "from": "T11n0310_098:0550a11_10",
        "context_with_next_sentence": true
    },
    {
        "source_sentence": "」恒河上言：",
        "from": "T11n0310_098:0550a11_16",
        "context_with_next_sentence": true
    },
    {
        "source_sentence": "「如佛所說斷流轉法，以何義故名為斷流轉？",
        "from": "T11n0310_098:0550a12_15",
        "context_with_next_sentence": true
    },
    {
        "source_sentence": "」世尊告言：",
        "from": "T11n0310_098:0550a13_2",
        "context_with_next_sentence": true
    },
    {
        "source_sentence": "「斷流轉者所謂實際不思議界，此法不可穿鑿沮壞，是故說名斷流轉法。",
        "from": "T11n0310_098:0550a14_14",
        "context_with_next_sentence": true
    },
    {
        "source_sentence": "」爾時世尊凞怡微笑，從其面門放種種光，青黃赤白紅頗梨色，其光普照無量國界，上至梵世還從如來頂上而入。",
        "from": "T11n0310_098:0550a17_11",
        "context_with_next_sentence": true
    },
    {
        "source_sentence": "爾時尊者阿難見是事已，心自念言：",
        "from": "T11n0310_098:0550a18_15",
        "context_with_next_sentence": true
    },
    {
        "source_sentence": "「如來、應、正等覺非無因緣而現微笑。",
        "from": "T11n0310_098:0550a19_11",
        "context_with_next_sentence": true
    },
    {
        "source_sentence": "」作是念已，即從座起，偏袒右肩右膝著地，合掌向佛而作是言：",
        "from": "T11n0310_098:0550a21_3",
        "context_with_next_sentence": true
    },
    {
        "source_sentence": "「以何因緣現此微笑？",
        "from": "T11n0310_098:0550a21_13",
        "context_with_next_sentence": true
    },
    {
        "source_sentence": "」佛言：",
        "from": "T11n0310_098:0550a21_17",
        "context_with_next_sentence": true
    },
    {
        "source_sentence": "「我念往昔，有千如來亦於此處說如是法。",
        "from": "T11n0310_098:0550a22_14",
        "context_with_next_sentence": true
    },
    {
        "source_sentence": "彼諸眾會各各亦有恒河上優婆夷而為上首，彼優婆夷及諸大眾聞是法已皆悉出家，於無餘涅槃而得滅度。",
        "from": "T11n0310_098:0550a25_7",
        "context_with_next_sentence": true
    },
    {
        "source_sentence": "」阿難白佛言：",
        "from": "T11n0310_098:0550a25_14",
        "context_with_next_sentence": true
    },
    {
        "source_sentence": "「當何名此經？",
        "from": "T11n0310_098:0550a25_21",
        "context_with_next_sentence": true
    },
    {
        "source_sentence": "我等云何受持？",
        "from": "T11n0310_098:0550a26_6",
        "context_with_next_sentence": true
    },
    {
        "source_sentence": "」佛言：",
        "from": "T11n0310_098:0550a26_10",
        "context_with_next_sentence": true
    },
    {
        "source_sentence": "「此經名為『離垢清淨』，以是名字汝當受持。",
        "from": "T11n0310_098:0550a27_7",
        "context_with_next_sentence": true
    },
    {
        "source_sentence": "」說此經時，七百比丘眾、四百比丘尼眾諸漏永盡心得解脫。",
        "from": "T11n0310_098:0550a28_13",
        "context_with_next_sentence": true
    },
    {
        "source_sentence": "爾時欲界諸天子化作種種天諸妙花而散佛上，作如是言：",
        "from": "T11n0310_098:0550b01_7",
        "context_with_next_sentence": true
    },
    {
        "source_sentence": "「此優婆夷甚為希有，能與如來共相詶對，得無所畏。",
        "from": "T11n0310_098:0550b02_11",
        "context_with_next_sentence": true
    },
    {
        "source_sentence": "是人已曾無量佛所，親近供養種諸善根。",
        "from": "T11n0310_098:0550b03_10",
        "context_with_next_sentence": true
    },
    {
        "source_sentence": "」佛說是經已，恒河上優婆夷，及諸天、人、阿修羅、乾闥婆等，聞佛所說，皆大歡喜，信受奉行。",
        "from": "T11n0310_098:0550b05_12",
        "context_with_next_sentence": true
    },
    {
        "source_sentence": "大寶積經卷第九十八",
        "from": "T11n0310_098:0550b06_100",
        "context_with_next_sentence": false
    }
]