[
    {
        "source_sentence": "5阿毘曇毘婆沙論卷第五十三",
        "from": "T28n1546_053:0383b19_0",
        "context_with_next_sentence": true
    },
    {
        "source_sentence": "迦旃延子造　五百羅漢釋",
        "from": "T28n1546_053:0383b21_0",
        "context_with_next_sentence": true
    },
    {
        "source_sentence": "北涼天竺沙門浮陀跋摩",
        "from": "T28n1546_053:0383b22_0",
        "context_with_next_sentence": true
    },
    {
        "source_sentence": "共道泰等譯智揵度他心智品第二之五問曰：",
        "from": "T28n1546_053:0383b25_2",
        "context_with_next_sentence": true
    },
    {
        "source_sentence": "此六通，幾是明非示現、幾是示現非明、幾是明亦是示現、幾非是明亦非示現耶？",
        "from": "T28n1546_053:0383b26_19",
        "context_with_next_sentence": true
    },
    {
        "source_sentence": "答曰：",
        "from": "T28n1546_053:0383b27_2",
        "context_with_next_sentence": true
    },
    {
        "source_sentence": "二是明非示現者，謂念前世智、生死智。",
        "from": "T28n1546_053:0383b27_20",
        "context_with_next_sentence": true
    },
    {
        "source_sentence": "二是示現非明者，謂身通、他心智通。",
        "from": "T28n1546_053:0383b28_16",
        "context_with_next_sentence": true
    },
    {
        "source_sentence": "是明亦示現者，謂漏盡通。",
        "from": "T28n1546_053:0383b29_8",
        "context_with_next_sentence": true
    },
    {
        "source_sentence": "非明非示現者，謂天耳通。",
        "from": "T28n1546_053:0383b29_20",
        "context_with_next_sentence": true
    },
    {
        "source_sentence": "問曰：",
        "from": "T28n1546_053:0383c01_2",
        "context_with_next_sentence": true
    },
    {
        "source_sentence": "此六通何故三是示現、三非示現？",
        "from": "T28n1546_053:0383c01_17",
        "context_with_next_sentence": true
    },
    {
        "source_sentence": "答曰：",
        "from": "T28n1546_053:0383c02_1",
        "context_with_next_sentence": true
    },
    {
        "source_sentence": "令他信樂生希有想入於法者，名為示現。",
        "from": "T28n1546_053:0383c02_19",
        "context_with_next_sentence": true
    },
    {
        "source_sentence": "三通不爾。",
        "from": "T28n1546_053:0383c03_4",
        "context_with_next_sentence": true
    },
    {
        "source_sentence": "若作是說，我天耳聞聲、天眼見色，能知過去無數生事。",
        "from": "T28n1546_053:0383c04_8",
        "context_with_next_sentence": true
    },
    {
        "source_sentence": "人皆生疑：",
        "from": "T28n1546_053:0383c04_13",
        "context_with_next_sentence": true
    },
    {
        "source_sentence": "此事或虛或實。",
        "from": "T28n1546_053:0383c05_1",
        "context_with_next_sentence": true
    },
    {
        "source_sentence": "曾聞有一居士請尼揵陀若提子及弟子眾於其家食。",
        "from": "T28n1546_053:0383c06_6",
        "context_with_next_sentence": true
    },
    {
        "source_sentence": "時尼揵陀若提子既入其家，而便微笑。",
        "from": "T28n1546_053:0383c07_4",
        "context_with_next_sentence": true
    },
    {
        "source_sentence": "居士問言：",
        "from": "T28n1546_053:0383c07_9",
        "context_with_next_sentence": true
    },
    {
        "source_sentence": "大師已離種種調戲，今何故笑？",
        "from": "T28n1546_053:0383c08_3",
        "context_with_next_sentence": true
    },
    {
        "source_sentence": "師答之言：",
        "from": "T28n1546_053:0383c08_8",
        "context_with_next_sentence": true
    },
    {
        "source_sentence": "今我法中所有妙法，汝可悉得聞耶？",
        "from": "T28n1546_053:0383c09_5",
        "context_with_next_sentence": true
    },
    {
        "source_sentence": "是時居士殷勤重問，而便答言：",
        "from": "T28n1546_053:0383c09_19",
        "context_with_next_sentence": true
    },
    {
        "source_sentence": "南拔提河側有二獼猴，共鬪不已忽然墮河，為水所漂。",
        "from": "T28n1546_053:0383c11_6",
        "context_with_next_sentence": true
    },
    {
        "source_sentence": "是以我笑。",
        "from": "T28n1546_053:0383c11_11",
        "context_with_next_sentence": true
    },
    {
        "source_sentence": "是時居士而作是言：",
        "from": "T28n1546_053:0383c12_1",
        "context_with_next_sentence": true
    },
    {
        "source_sentence": "大師天眼甚為希有，明淨乃爾。",
        "from": "T28n1546_053:0383c12_15",
        "context_with_next_sentence": true
    },
    {
        "source_sentence": "時諸尼揵各坐其床。",
        "from": "T28n1546_053:0383c13_5",
        "context_with_next_sentence": true
    },
    {
        "source_sentence": "次第下食，以飯覆羹而上其師，餘諸尼揵以羹在上。",
        "from": "T28n1546_053:0383c14_10",
        "context_with_next_sentence": true
    },
    {
        "source_sentence": "諸餘尼揵應時皆食。",
        "from": "T28n1546_053:0383c15_1",
        "context_with_next_sentence": true
    },
    {
        "source_sentence": "其師而獨不食。",
        "from": "T28n1546_053:0383c15_8",
        "context_with_next_sentence": true
    },
    {
        "source_sentence": "居士問言：",
        "from": "T28n1546_053:0383c15_13",
        "context_with_next_sentence": true
    },
    {
        "source_sentence": "大師！",
        "from": "T28n1546_053:0383c15_16",
        "context_with_next_sentence": true
    },
    {
        "source_sentence": "今者何故不食？",
        "from": "T28n1546_053:0383c16_3",
        "context_with_next_sentence": true
    },
    {
        "source_sentence": "師答之言：",
        "from": "T28n1546_053:0383c16_8",
        "context_with_next_sentence": true
    },
    {
        "source_sentence": "此飯無羹，是以不食。",
        "from": "T28n1546_053:0383c16_18",
        "context_with_next_sentence": true
    },
    {
        "source_sentence": "是時居士便語師言：",
        "from": "T28n1546_053:0383c17_6",
        "context_with_next_sentence": true
    },
    {
        "source_sentence": "天眼明淨希有乃爾，見南拔提河側獼猴墮河，而不見飯底羹耶？",
        "from": "T28n1546_053:0383c18_16",
        "context_with_next_sentence": true
    },
    {
        "source_sentence": "以是事故，三通非示現，不能令他信樂生希有想入於佛法。",
        "from": "T28n1546_053:0383c20_4",
        "context_with_next_sentence": true
    },
    {
        "source_sentence": "若以身通，令一身為多、多還為一，種種變化，上至梵世，令多眾生生希有想。",
        "from": "T28n1546_053:0383c21_18",
        "context_with_next_sentence": true
    },
    {
        "source_sentence": "若有知他心所念法者，語他人言：",
        "from": "T28n1546_053:0383c22_13",
        "context_with_next_sentence": true
    },
    {
        "source_sentence": "汝有如是念、作如是思惟。",
        "from": "T28n1546_053:0383c23_5",
        "context_with_next_sentence": true
    },
    {
        "source_sentence": "悉如其心而不相違，令多眾生於佛法中生希有想。",
        "from": "T28n1546_053:0383c24_8",
        "context_with_next_sentence": true
    },
    {
        "source_sentence": "若為他說法，使遠塵離垢得法眼淨者，亦令多眾生於佛法中生希有想。",
        "from": "T28n1546_053:0383c26_2",
        "context_with_next_sentence": true
    },
    {
        "source_sentence": "以是事故，三通令他信樂生希有想入於佛法。",
        "from": "T28n1546_053:0383c27_3",
        "context_with_next_sentence": true
    },
    {
        "source_sentence": "問曰：",
        "from": "T28n1546_053:0383c28_2",
        "context_with_next_sentence": true
    },
    {
        "source_sentence": "何等人應為現神變？",
        "from": "T28n1546_053:0383c28_11",
        "context_with_next_sentence": true
    },
    {
        "source_sentence": "何等人不應為現神變耶？",
        "from": "T28n1546_053:0383c29_3",
        "context_with_next_sentence": true
    },
    {
        "source_sentence": "答曰：",
        "from": "T28n1546_053:0383c29_6",
        "context_with_next_sentence": true
    },
    {
        "source_sentence": "若一向信、若一向不信者，不應為現神變。",
        "from": "T28n1546_053:0384a01_4",
        "context_with_next_sentence": true
    },
    {
        "source_sentence": "若在中不定信、不定不信者，應為現神變令入佛法。",
        "from": "T28n1546_053:0384a02_7",
        "context_with_next_sentence": true
    },
    {
        "source_sentence": "何以知之？",
        "from": "T28n1546_053:0384a02_12",
        "context_with_next_sentence": true
    },
    {
        "source_sentence": "經說：",
        "from": "T28n1546_053:0384a02_15",
        "context_with_next_sentence": true
    },
    {
        "source_sentence": "佛住那迦揵陀城波婆利迦菴羅林。",
        "from": "T28n1546_053:0384a03_10",
        "context_with_next_sentence": true
    },
    {
        "source_sentence": "時有居士子名翅跋多，往詣佛所，頭面禮足却坐一面，而白佛言：",
        "from": "T28n1546_053:0384a05_1",
        "context_with_next_sentence": true
    },
    {
        "source_sentence": "世尊！",
        "from": "T28n1546_053:0384a05_4",
        "context_with_next_sentence": true
    },
    {
        "source_sentence": "此那迦乾陀城豐樂熾盛，人民眾多，加信敬佛法僧。",
        "from": "T28n1546_053:0384a06_8",
        "context_with_next_sentence": true
    },
    {
        "source_sentence": "唯願世尊可聽一沙門於此國土諸人眾前現上人法種種神變，使那迦揵陀人於佛法僧倍生信敬。",
        "from": "T28n1546_053:0384a08_12",
        "context_with_next_sentence": true
    },
    {
        "source_sentence": "佛告居士子：",
        "from": "T28n1546_053:0384a08_18",
        "context_with_next_sentence": true
    },
    {
        "source_sentence": "我不為諸弟子作如是說：",
        "from": "T28n1546_053:0384a09_10",
        "context_with_next_sentence": true
    },
    {
        "source_sentence": "汝等來往之處，於諸人前現上人法種種神變。",
        "from": "T28n1546_053:0384a10_11",
        "context_with_next_sentence": true
    },
    {
        "source_sentence": "我為諸弟子而作是說：",
        "from": "T28n1546_053:0384a11_3",
        "context_with_next_sentence": true
    },
    {
        "source_sentence": "汝等應覆藏善法、發露惡法。",
        "from": "T28n1546_053:0384a11_16",
        "context_with_next_sentence": true
    },
    {
        "source_sentence": "爾時居士子復白佛言：",
        "from": "T28n1546_053:0384a12_6",
        "context_with_next_sentence": true
    },
    {
        "source_sentence": "世尊！",
        "from": "T28n1546_053:0384a12_9",
        "context_with_next_sentence": true
    },
    {
        "source_sentence": "見何過患，不令諸弟子現神變，而作是說：",
        "from": "T28n1546_053:0384a13_8",
        "context_with_next_sentence": true
    },
    {
        "source_sentence": "覆藏善法、發露惡法耶？",
        "from": "T28n1546_053:0384a13_19",
        "context_with_next_sentence": true
    },
    {
        "source_sentence": "佛告居士子：",
        "from": "T28n1546_053:0384a14_4",
        "context_with_next_sentence": true
    },
    {
        "source_sentence": "示現有三種：",
        "from": "T28n1546_053:0384a14_10",
        "context_with_next_sentence": true
    },
    {
        "source_sentence": "一神足示現、二知他心示現、三說法示現。",
        "from": "T28n1546_053:0384a15_10",
        "context_with_next_sentence": true
    },
    {
        "source_sentence": "云何名神足示現？",
        "from": "T28n1546_053:0384a15_18",
        "context_with_next_sentence": true
    },
    {
        "source_sentence": "居士子！",
        "from": "T28n1546_053:0384a16_2",
        "context_with_next_sentence": true
    },
    {
        "source_sentence": "若沙門婆羅門示現種種神變，一身為多身、多身為一身，乃至梵世身得自在。",
        "from": "T28n1546_053:0384a17_17",
        "context_with_next_sentence": true
    },
    {
        "source_sentence": "有信者見向不信者說，而作是言：",
        "from": "T28n1546_053:0384a18_12",
        "context_with_next_sentence": true
    },
    {
        "source_sentence": "我見沙門婆羅門示現種種神變，一身為多身、多身為一身，乃至梵世身得自在。",
        "from": "T28n1546_053:0384a20_8",
        "context_with_next_sentence": true
    },
    {
        "source_sentence": "時不信者語信者言：",
        "from": "T28n1546_053:0384a20_17",
        "context_with_next_sentence": true
    },
    {
        "source_sentence": "汝見此事，有何奇異？",
        "from": "T28n1546_053:0384a21_8",
        "context_with_next_sentence": true
    },
    {
        "source_sentence": "有呪名揵陀羅，有人受持讀誦，亦能示現種種神變。",
        "from": "T28n1546_053:0384a22_11",
        "context_with_next_sentence": true
    },
    {
        "source_sentence": "居士子！",
        "from": "T28n1546_053:0384a22_15",
        "context_with_next_sentence": true
    },
    {
        "source_sentence": "於意云何？",
        "from": "T28n1546_053:0384a22_20",
        "context_with_next_sentence": true
    },
    {
        "source_sentence": "如是不信者豈非嫌責諸信者耶。",
        "from": "T28n1546_053:0384a23_13",
        "context_with_next_sentence": true
    },
    {
        "source_sentence": "居士子白佛言：",
        "from": "T28n1546_053:0384a24_2",
        "context_with_next_sentence": true
    },
    {
        "source_sentence": "世尊！",
        "from": "T28n1546_053:0384a24_5",
        "context_with_next_sentence": true
    },
    {
        "source_sentence": "實生嫌責。",
        "from": "T28n1546_053:0384a24_10",
        "context_with_next_sentence": true
    },
    {
        "source_sentence": "復次居士子！",
        "from": "T28n1546_053:0384a24_16",
        "context_with_next_sentence": true
    },
    {
        "source_sentence": "若沙門婆羅門說他人心所念：",
        "from": "T28n1546_053:0384a25_8",
        "context_with_next_sentence": true
    },
    {
        "source_sentence": "汝有如是念、如是思惟。",
        "from": "T28n1546_053:0384a25_19",
        "context_with_next_sentence": true
    },
    {
        "source_sentence": "悉如其言而無虛者。",
        "from": "T28n1546_053:0384a26_8",
        "context_with_next_sentence": true
    },
    {
        "source_sentence": "有信者聞向不信者說，而作是言：",
        "from": "T28n1546_053:0384a27_4",
        "context_with_next_sentence": true
    },
    {
        "source_sentence": "我見沙門婆羅門知他心所念法，乃至廣說。",
        "from": "T28n1546_053:0384a28_4",
        "context_with_next_sentence": true
    },
    {
        "source_sentence": "時不信者言：",
        "from": "T28n1546_053:0384a28_10",
        "context_with_next_sentence": true
    },
    {
        "source_sentence": "汝見此事，有何奇異？",
        "from": "T28n1546_053:0384a29_1",
        "context_with_next_sentence": true
    },
    {
        "source_sentence": "有呪名剎尼迦，若有受持讀誦之者，能知他人心所念法，乃至廣說。",
        "from": "T28n1546_053:0384b01_11",
        "context_with_next_sentence": true
    },
    {
        "source_sentence": "居士子！",
        "from": "T28n1546_053:0384b01_15",
        "context_with_next_sentence": true
    },
    {
        "source_sentence": "當知我以如是過患故，不聽諸弟子示現種種神變，而作是說：",
        "from": "T28n1546_053:0384b03_3",
        "context_with_next_sentence": true
    },
    {
        "source_sentence": "汝等當覆藏善法：",
        "from": "T28n1546_053:0384b03_11",
        "context_with_next_sentence": true
    },
    {
        "source_sentence": "發露惡法。",
        "from": "T28n1546_053:0384b03_16",
        "context_with_next_sentence": true
    },
    {
        "source_sentence": "以是事故，一向信、一向不信，不應為示現種種神變。",
        "from": "T28n1546_053:0384b04_20",
        "context_with_next_sentence": true
    },
    {
        "source_sentence": "若在中不定信、不定不信者，應為現神變令入佛法。",
        "from": "T28n1546_053:0384b06_3",
        "context_with_next_sentence": true
    },
    {
        "source_sentence": "問曰：",
        "from": "T28n1546_053:0384b06_6",
        "context_with_next_sentence": true
    },
    {
        "source_sentence": "何故名示現？",
        "from": "T28n1546_053:0384b06_12",
        "context_with_next_sentence": true
    },
    {
        "source_sentence": "答曰：",
        "from": "T28n1546_053:0384b06_15",
        "context_with_next_sentence": true
    },
    {
        "source_sentence": "如守門者法，故名為示現。",
        "from": "T28n1546_053:0384b07_7",
        "context_with_next_sentence": true
    },
    {
        "source_sentence": "如守門人，示現內法令外人知，示現外法令內人知。",
        "from": "T28n1546_053:0384b08_10",
        "context_with_next_sentence": true
    },
    {
        "source_sentence": "示現內法令外人知者，如說：",
        "from": "T28n1546_053:0384b09_4",
        "context_with_next_sentence": true
    },
    {
        "source_sentence": "王今在內，澡浴飲食、觀種種珍寶。",
        "from": "T28n1546_053:0384b09_20",
        "context_with_next_sentence": true
    },
    {
        "source_sentence": "示現外法令內人知者，如說：",
        "from": "T28n1546_053:0384b10_11",
        "context_with_next_sentence": true
    },
    {
        "source_sentence": "今某國某村持如是信物，今在門外。",
        "from": "T28n1546_053:0384b11_8",
        "context_with_next_sentence": true
    },
    {
        "source_sentence": "以是事故，如守門者法，故名為示現。",
        "from": "T28n1546_053:0384b12_4",
        "context_with_next_sentence": true
    },
    {
        "source_sentence": "佛經說：",
        "from": "T28n1546_053:0384b13_3",
        "context_with_next_sentence": true
    },
    {
        "source_sentence": "菩薩於夜初分起通起明，於夜中分起通起明，於夜後分起通起明。",
        "from": "T28n1546_053:0384b14_14",
        "context_with_next_sentence": true
    },
    {
        "source_sentence": "問曰：",
        "from": "T28n1546_053:0384b14_17",
        "context_with_next_sentence": true
    },
    {
        "source_sentence": "菩薩何故初中後夜起通明耶？",
        "from": "T28n1546_053:0384b15_11",
        "context_with_next_sentence": true
    },
    {
        "source_sentence": "答曰：",
        "from": "T28n1546_053:0384b15_14",
        "context_with_next_sentence": true
    },
    {
        "source_sentence": "是恒河沙等諸菩薩次第行法。",
        "from": "T28n1546_053:0384b16_8",
        "context_with_next_sentence": true
    },
    {
        "source_sentence": "復次初中後夜起通明者，欲令此身成法器故。",
        "from": "T28n1546_053:0384b17_10",
        "context_with_next_sentence": true
    },
    {
        "source_sentence": "復次欲令所作了了分明故。",
        "from": "T28n1546_053:0384b18_3",
        "context_with_next_sentence": true
    },
    {
        "source_sentence": "復次欲安足故起通，欲遠照故起明。",
        "from": "T28n1546_053:0384b18_19",
        "context_with_next_sentence": true
    },
    {
        "source_sentence": "復次喻如無礙解脫道故起通明，通如無礙道、明如解脫道。",
        "from": "T28n1546_053:0384b20_7",
        "context_with_next_sentence": true
    },
    {
        "source_sentence": "復次喻如見道修道故，通如見道、明如修道。",
        "from": "T28n1546_053:0384b21_7",
        "context_with_next_sentence": true
    },
    {
        "source_sentence": "復次喻如善有漏法、無漏法、有漏無漏、無記法故，二通是善有漏，謂身通、念前世智通；",
        "from": "T28n1546_053:0384b23_5",
        "context_with_next_sentence": true
    },
    {
        "source_sentence": "一通是無漏，謂漏盡智通；",
        "from": "T28n1546_053:0384b23_17",
        "context_with_next_sentence": true
    },
    {
        "source_sentence": "一通是有漏無漏，謂他心智通；",
        "from": "T28n1546_053:0384b24_11",
        "context_with_next_sentence": true
    },
    {
        "source_sentence": "二通是不隱沒無記，謂天眼、天耳通。",
        "from": "T28n1546_053:0384b25_9",
        "context_with_next_sentence": true
    },
    {
        "source_sentence": "復次次第降魔眾故。",
        "from": "T28n1546_053:0384b25_18",
        "context_with_next_sentence": true
    },
    {
        "source_sentence": "曾聞菩薩修苦行，知此非道，便從彼起，受難陀難陀婆羅門姊妹十六種乳糜，令身有力。",
        "from": "T28n1546_053:0384b27_17",
        "context_with_next_sentence": true
    },
    {
        "source_sentence": "從吉人邊受草，詣菩提樹下躬自敷草，猶如娑修迦龍王結身交趺而坐，作是誓言：",
        "from": "T28n1546_053:0384b29_16",
        "context_with_next_sentence": true
    },
    {
        "source_sentence": "我於此坐不盡漏終不起。",
        "from": "T28n1546_053:0384c01_9",
        "context_with_next_sentence": true
    },
    {
        "source_sentence": "是時天地六種震動如大海中船，亦動自在天宮如佉陀梨葉。",
        "from": "T28n1546_053:0384c02_17",
        "context_with_next_sentence": true
    },
    {
        "source_sentence": "爾時魔王便作是念：",
        "from": "T28n1546_053:0384c03_7",
        "context_with_next_sentence": true
    },
    {
        "source_sentence": "今此宮殿何故震動如此？",
        "from": "T28n1546_053:0384c03_18",
        "context_with_next_sentence": true
    },
    {
        "source_sentence": "觀察乃知是菩薩在菩提樹結交趺坐立堅固誓，即從自宮詣菩薩所作是言：",
        "from": "T28n1546_053:0384c05_14",
        "context_with_next_sentence": true
    },
    {
        "source_sentence": "可起剎利！",
        "from": "T28n1546_053:0384c05_19",
        "context_with_next_sentence": true
    },
    {
        "source_sentence": "今時濁惡眾生剛強，汝不能得阿耨多羅三藐三菩提，正應居在轉輪王位，我當獻汝七寶。",
        "from": "T28n1546_053:0384c08_1",
        "context_with_next_sentence": true
    },
    {
        "source_sentence": "爾時菩薩語惡魔言：",
        "from": "T28n1546_053:0384c08_10",
        "context_with_next_sentence": true
    },
    {
        "source_sentence": "汝今所說猶如小兒。",
        "from": "T28n1546_053:0384c09_1",
        "context_with_next_sentence": true
    },
    {
        "source_sentence": "日月星宿可令墮落、山林大地住在虛空，欲令我於此坐不盡漏而起者，無有是處。",
        "from": "T28n1546_053:0384c10_19",
        "context_with_next_sentence": true
    },
    {
        "source_sentence": "爾時惡魔復語菩薩：",
        "from": "T28n1546_053:0384c11_8",
        "context_with_next_sentence": true
    },
    {
        "source_sentence": "今我軟美之言而汝不用，當現大怖畏事令汝見之。",
        "from": "T28n1546_053:0384c12_12",
        "context_with_next_sentence": true
    },
    {
        "source_sentence": "是時惡魔作是語已，便雨眾華還詣自宮。",
        "from": "T28n1546_053:0384c13_11",
        "context_with_next_sentence": true
    },
    {
        "source_sentence": "遍告六欲諸天：",
        "from": "T28n1546_053:0384c13_18",
        "context_with_next_sentence": true
    },
    {
        "source_sentence": "汝等皆應執持種種器仗鬪戰之具，我今有怨在菩提樹下。",
        "from": "T28n1546_053:0384c15_5",
        "context_with_next_sentence": true
    },
    {
        "source_sentence": "惡魔去後未久之間，爾時菩薩即作是念：",
        "from": "T28n1546_053:0384c16_4",
        "context_with_next_sentence": true
    },
    {
        "source_sentence": "若與常人有所諍競尚不可輕，何況欲界中尊。",
        "from": "T28n1546_053:0384c17_6",
        "context_with_next_sentence": true
    },
    {
        "source_sentence": "爾時菩薩審諦觀察離欲之道，速離欲界欲，起初禪神足，化作種種相對之類。",
        "from": "T28n1546_053:0384c19_14",
        "context_with_next_sentence": true
    },
    {
        "source_sentence": "魔眾作鳥形來者化作狸猫像，狸猫形來者化作狗犬像，狗犬形來者化作豹像，豹形來者化作虎像，虎形來者化作師子像，師子形來者化作刀劍，火焰者作雨，雨者作蓋；",
        "from": "T28n1546_053:0384c23_14",
        "context_with_next_sentence": true
    },
    {
        "source_sentence": "自化其身在琉璃宮內以用障身、不障其眼，亦化此大地可令出聲。",
        "from": "T28n1546_053:0384c25_4",
        "context_with_next_sentence": true
    },
    {
        "source_sentence": "化作如是相對法已，復作是念：",
        "from": "T28n1546_053:0384c25_18",
        "context_with_next_sentence": true
    },
    {
        "source_sentence": "我不曾為行道之人作留難耶？",
        "from": "T28n1546_053:0384c26_11",
        "context_with_next_sentence": true
    },
    {
        "source_sentence": "便起念前世智，見過去百千萬世不曾為行道之人而作留難，乃以種種行道之具而饒益之。",
        "from": "T28n1546_053:0384c28_14",
        "context_with_next_sentence": true
    },
    {
        "source_sentence": "復作是念：",
        "from": "T28n1546_053:0384c29_1",
        "context_with_next_sentence": true
    },
    {
        "source_sentence": "我作何善業？",
        "from": "T28n1546_053:0384c29_7",
        "context_with_next_sentence": true
    },
    {
        "source_sentence": "惡魔作何善業？",
        "from": "T28n1546_053:0384c29_14",
        "context_with_next_sentence": true
    },
    {
        "source_sentence": "見於惡魔作一大無限施會。",
        "from": "T28n1546_053:0385a01_6",
        "context_with_next_sentence": true
    },
    {
        "source_sentence": "如魔所作會，我復倍是百千萬數。",
        "from": "T28n1546_053:0385a02_2",
        "context_with_next_sentence": true
    },
    {
        "source_sentence": "惡魔布施福業尚不如我，何況持戒修定福業。",
        "from": "T28n1546_053:0385a03_3",
        "context_with_next_sentence": true
    },
    {
        "source_sentence": "爾時菩薩以福德力故端正而坐。",
        "from": "T28n1546_053:0385a04_13",
        "context_with_next_sentence": true
    },
    {
        "source_sentence": "是時惡魔將三十六億魔軍，皆作種種惡貌形色，詣菩提樹下。",
        "from": "T28n1546_053:0385a06_3",
        "context_with_next_sentence": true
    },
    {
        "source_sentence": "爾時菩薩語惡魔言：",
        "from": "T28n1546_053:0385a06_12",
        "context_with_next_sentence": true
    },
    {
        "source_sentence": "汝作一無限施會。",
        "from": "T28n1546_053:0385a07_1",
        "context_with_next_sentence": true
    },
    {
        "source_sentence": "如汝所作無限施會，我復倍汝百千萬數。",
        "from": "T28n1546_053:0385a07_19",
        "context_with_next_sentence": true
    },
    {
        "source_sentence": "魔語菩薩：",
        "from": "T28n1546_053:0385a08_4",
        "context_with_next_sentence": true
    },
    {
        "source_sentence": "我之施會以汝為證。",
        "from": "T28n1546_053:0385a08_13",
        "context_with_next_sentence": true
    },
    {
        "source_sentence": "誰證汝耶？",
        "from": "T28n1546_053:0385a08_18",
        "context_with_next_sentence": true
    },
    {
        "source_sentence": "爾時菩薩即以相好莊嚴之手按地出大音聲，魔軍聞聲尋即破壞。",
        "from": "T28n1546_053:0385a10_8",
        "context_with_next_sentence": true
    },
    {
        "source_sentence": "是時菩薩以業報天眼，見一由旬色、不聞其聲；",
        "from": "T28n1546_053:0385a11_10",
        "context_with_next_sentence": true
    },
    {
        "source_sentence": "便起天耳通，一由旬外雖聞其聲、不見其色；",
        "from": "T28n1546_053:0385a12_10",
        "context_with_next_sentence": true
    },
    {
        "source_sentence": "次起天眼通，雖見色聞聲，不知其心為何所念；",
        "from": "T28n1546_053:0385a13_12",
        "context_with_next_sentence": true
    },
    {
        "source_sentence": "次起他心智通，知帝釋眷屬心生歡喜，魔王眷屬心生愁惱。",
        "from": "T28n1546_053:0385a14_18",
        "context_with_next_sentence": true
    },
    {
        "source_sentence": "爾時菩薩復作是念：",
        "from": "T28n1546_053:0385a15_8",
        "context_with_next_sentence": true
    },
    {
        "source_sentence": "惡魔為以何事發是惡心？",
        "from": "T28n1546_053:0385a16_2",
        "context_with_next_sentence": true
    },
    {
        "source_sentence": "皆因五欲具。",
        "from": "T28n1546_053:0385a16_8",
        "context_with_next_sentence": true
    },
    {
        "source_sentence": "貪著五欲，皆由煩惱，以是事故便起漏盡通。",
        "from": "T28n1546_053:0385a17_7",
        "context_with_next_sentence": true
    },
    {
        "source_sentence": "故作是說，欲次第降魔故，初中後夜起通明現在前。",
        "from": "T28n1546_053:0385a18_10",
        "context_with_next_sentence": true
    },
    {
        "source_sentence": "若見苦時先得何等不壞淨？",
        "from": "T28n1546_053:0385a19_11",
        "context_with_next_sentence": true
    },
    {
        "source_sentence": "見集滅道時先得何等不壞淨？",
        "from": "T28n1546_053:0385a20_6",
        "context_with_next_sentence": true
    },
    {
        "source_sentence": "問曰：",
        "from": "T28n1546_053:0385a20_9",
        "context_with_next_sentence": true
    },
    {
        "source_sentence": "何故作此論？",
        "from": "T28n1546_053:0385a20_15",
        "context_with_next_sentence": true
    },
    {
        "source_sentence": "答曰：",
        "from": "T28n1546_053:0385a20_18",
        "context_with_next_sentence": true
    },
    {
        "source_sentence": "或有說，一時見諦，無次第見諦。",
        "from": "T28n1546_053:0385a21_12",
        "context_with_next_sentence": true
    },
    {
        "source_sentence": "如毘婆闍婆提。",
        "from": "T28n1546_053:0385a21_19",
        "context_with_next_sentence": true
    },
    {
        "source_sentence": "問曰：",
        "from": "T28n1546_053:0385a22_1",
        "context_with_next_sentence": true
    },
    {
        "source_sentence": "彼何故作如是說耶？",
        "from": "T28n1546_053:0385a22_10",
        "context_with_next_sentence": true
    },
    {
        "source_sentence": "答曰：",
        "from": "T28n1546_053:0385a22_13",
        "context_with_next_sentence": true
    },
    {
        "source_sentence": "彼依佛經。",
        "from": "T28n1546_053:0385a22_18",
        "context_with_next_sentence": true
    },
    {
        "source_sentence": "佛經說：",
        "from": "T28n1546_053:0385a23_1",
        "context_with_next_sentence": true
    },
    {
        "source_sentence": "若於苦無疑，亦於集滅道無疑。",
        "from": "T28n1546_053:0385a23_15",
        "context_with_next_sentence": true
    },
    {
        "source_sentence": "若說於苦無疑亦於集滅道無疑者，豈非一時見諦非次第耶？",
        "from": "T28n1546_053:0385a25_3",
        "context_with_next_sentence": true
    },
    {
        "source_sentence": "為止如是說者意，亦明次第見諦。",
        "from": "T28n1546_053:0385a25_18",
        "context_with_next_sentence": true
    },
    {
        "source_sentence": "若一時見諦非次第者，則違佛經。",
        "from": "T28n1546_053:0385a26_13",
        "context_with_next_sentence": true
    },
    {
        "source_sentence": "如說：",
        "from": "T28n1546_053:0385a26_16",
        "context_with_next_sentence": true
    },
    {
        "source_sentence": "須達多居士往詣佛所，作如是問：",
        "from": "T28n1546_053:0385a27_11",
        "context_with_next_sentence": true
    },
    {
        "source_sentence": "世尊！",
        "from": "T28n1546_053:0385a27_14",
        "context_with_next_sentence": true
    },
    {
        "source_sentence": "為一時見諦、為次第見諦耶？",
        "from": "T28n1546_053:0385a28_6",
        "context_with_next_sentence": true
    },
    {
        "source_sentence": "佛告居士：",
        "from": "T28n1546_053:0385a28_11",
        "context_with_next_sentence": true
    },
    {
        "source_sentence": "次第見諦，非一時見諦。",
        "from": "T28n1546_053:0385a29_2",
        "context_with_next_sentence": true
    },
    {
        "source_sentence": "譬如登四桄梯法。",
        "from": "T28n1546_053:0385a29_10",
        "context_with_next_sentence": true
    },
    {
        "source_sentence": "問曰：",
        "from": "T28n1546_053:0385a29_13",
        "context_with_next_sentence": true
    },
    {
        "source_sentence": "若次第見諦非一時者，毘婆闍婆提所引經云何通耶？",
        "from": "T28n1546_053:0385b01_16",
        "context_with_next_sentence": true
    },
    {
        "source_sentence": "答曰：",
        "from": "T28n1546_053:0385b01_19",
        "context_with_next_sentence": true
    },
    {
        "source_sentence": "彼經文應如是說：",
        "from": "T28n1546_053:0385b02_7",
        "context_with_next_sentence": true
    },
    {
        "source_sentence": "若於道無疑，亦於苦集滅無疑。",
        "from": "T28n1546_053:0385b03_3",
        "context_with_next_sentence": true
    },
    {
        "source_sentence": "應作是說而不說者，有何意耶？",
        "from": "T28n1546_053:0385b03_17",
        "context_with_next_sentence": true
    },
    {
        "source_sentence": "答曰：",
        "from": "T28n1546_053:0385b03_20",
        "context_with_next_sentence": true
    },
    {
        "source_sentence": "佛說得果人。",
        "from": "T28n1546_053:0385b04_5",
        "context_with_next_sentence": true
    },
    {
        "source_sentence": "若一人得果，於四諦無疑。",
        "from": "T28n1546_053:0385b04_17",
        "context_with_next_sentence": true
    },
    {
        "source_sentence": "復次此經說不行疑人。",
        "from": "T28n1546_053:0385b05_8",
        "context_with_next_sentence": true
    },
    {
        "source_sentence": "若人見苦，畢竟不行於疑，故作是說。",
        "from": "T28n1546_053:0385b06_6",
        "context_with_next_sentence": true
    },
    {
        "source_sentence": "尊者佛陀提婆作如是說：",
        "from": "T28n1546_053:0385b06_17",
        "context_with_next_sentence": true
    },
    {
        "source_sentence": "行者始入見道，義名於一切處信。",
        "from": "T28n1546_053:0385b07_12",
        "context_with_next_sentence": true
    },
    {
        "source_sentence": "問曰：",
        "from": "T28n1546_053:0385b07_15",
        "context_with_next_sentence": true
    },
    {
        "source_sentence": "彼尊者說次第見諦、不說一時見諦，何故作是說耶？",
        "from": "T28n1546_053:0385b08_18",
        "context_with_next_sentence": true
    },
    {
        "source_sentence": "答曰：",
        "from": "T28n1546_053:0385b09_1",
        "context_with_next_sentence": true
    },
    {
        "source_sentence": "應解彼所說。",
        "from": "T28n1546_053:0385b09_7",
        "context_with_next_sentence": true
    },
    {
        "source_sentence": "以彼作是說：",
        "from": "T28n1546_053:0385b09_13",
        "context_with_next_sentence": true
    },
    {
        "source_sentence": "行者在苦法忍時，更無住時必得一切信。",
        "from": "T28n1546_053:0385b10_11",
        "context_with_next_sentence": true
    },
    {
        "source_sentence": "如持泥器於三重屋上投之於地，未至之頃義已名破。",
        "from": "T28n1546_053:0385b11_15",
        "context_with_next_sentence": true
    },
    {
        "source_sentence": "彼亦如是。",
        "from": "T28n1546_053:0385b12_1",
        "context_with_next_sentence": true
    },
    {
        "source_sentence": "是故欲止他義、欲顯己義，亦欲說法相相應義故，而作此論。",
        "from": "T28n1546_053:0385b13_8",
        "context_with_next_sentence": true
    },
    {
        "source_sentence": "佛身中無學法是名佛，緣彼無漏信，名於佛不壞信。",
        "from": "T28n1546_053:0385b15_3",
        "context_with_next_sentence": true
    },
    {
        "source_sentence": "辟支佛身中所有三根、菩薩身中所有二根三諦名法，若緣彼無漏信，名於法不壞信。",
        "from": "T28n1546_053:0385b17_2",
        "context_with_next_sentence": true
    },
    {
        "source_sentence": "聲聞身中所有學法無學法，若緣彼無漏信，是名於僧不壞信。",
        "from": "T28n1546_053:0385b18_10",
        "context_with_next_sentence": true
    },
    {
        "source_sentence": "無漏戒是聖所愛戒。",
        "from": "T28n1546_053:0385b18_19",
        "context_with_next_sentence": true
    },
    {
        "source_sentence": "若見苦時，先得何等信？",
        "from": "T28n1546_053:0385b19_10",
        "context_with_next_sentence": true
    },
    {
        "source_sentence": "答曰：",
        "from": "T28n1546_053:0385b19_13",
        "context_with_next_sentence": true
    },
    {
        "source_sentence": "得法，即於苦法。",
        "from": "T28n1546_053:0385b19_21",
        "context_with_next_sentence": true
    },
    {
        "source_sentence": "尊者瞿沙說曰：",
        "from": "T28n1546_053:0385b20_6",
        "context_with_next_sentence": true
    },
    {
        "source_sentence": "信過患法於苦諦，信功德法於滅諦。",
        "from": "T28n1546_053:0385b21_3",
        "context_with_next_sentence": true
    },
    {
        "source_sentence": "若見集時，先得何等信？",
        "from": "T28n1546_053:0385b21_14",
        "context_with_next_sentence": true
    },
    {
        "source_sentence": "答曰：",
        "from": "T28n1546_053:0385b21_17",
        "context_with_next_sentence": true
    },
    {
        "source_sentence": "得法，即於集法。",
        "from": "T28n1546_053:0385b22_4",
        "context_with_next_sentence": true
    },
    {
        "source_sentence": "尊者瞿沙說曰：",
        "from": "T28n1546_053:0385b22_11",
        "context_with_next_sentence": true
    },
    {
        "source_sentence": "見過患法於集諦，見功德法於滅諦。",
        "from": "T28n1546_053:0385b23_7",
        "context_with_next_sentence": true
    },
    {
        "source_sentence": "若見滅時，先得何等信？",
        "from": "T28n1546_053:0385b23_18",
        "context_with_next_sentence": true
    },
    {
        "source_sentence": "答曰：",
        "from": "T28n1546_053:0385b24_1",
        "context_with_next_sentence": true
    },
    {
        "source_sentence": "得法，即於滅法。",
        "from": "T28n1546_053:0385b24_9",
        "context_with_next_sentence": true
    },
    {
        "source_sentence": "問曰：",
        "from": "T28n1546_053:0385b24_12",
        "context_with_next_sentence": true
    },
    {
        "source_sentence": "行者見三諦時，得二種不壞淨，謂信及戒。",
        "from": "T28n1546_053:0385b25_9",
        "context_with_next_sentence": true
    },
    {
        "source_sentence": "何故但說信，不說戒耶？",
        "from": "T28n1546_053:0385b25_20",
        "context_with_next_sentence": true
    },
    {
        "source_sentence": "答曰：",
        "from": "T28n1546_053:0385b26_2",
        "context_with_next_sentence": true
    },
    {
        "source_sentence": "應說而不說者，當知此說有餘。",
        "from": "T28n1546_053:0385b26_16",
        "context_with_next_sentence": true
    },
    {
        "source_sentence": "復次此中不問有得幾不壞淨，但問有得緣何不壞。",
        "from": "T28n1546_053:0385b27_18",
        "context_with_next_sentence": true
    },
    {
        "source_sentence": "淨戒是無緣法故，是以不說。",
        "from": "T28n1546_053:0385b28_12",
        "context_with_next_sentence": true
    },
    {
        "source_sentence": "若見道時，先得何等信？",
        "from": "T28n1546_053:0385b29_3",
        "context_with_next_sentence": true
    },
    {
        "source_sentence": "答曰：",
        "from": "T28n1546_053:0385b29_6",
        "context_with_next_sentence": true
    },
    {
        "source_sentence": "得於佛法僧不壞信。",
        "from": "T28n1546_053:0385b29_15",
        "context_with_next_sentence": true
    },
    {
        "source_sentence": "外國法師作如是說：",
        "from": "T28n1546_053:0385c01_4",
        "context_with_next_sentence": true
    },
    {
        "source_sentence": "見道諦三剎那頃，信根現在前時，取其相應迴轉法，有四不壞淨。",
        "from": "T28n1546_053:0385c02_13",
        "context_with_next_sentence": true
    },
    {
        "source_sentence": "彼信若緣佛身中無學法，是名於佛不壞信；",
        "from": "T28n1546_053:0385c03_13",
        "context_with_next_sentence": true
    },
    {
        "source_sentence": "若緣辟支佛身中三根、菩薩二根，名於法不壞信；",
        "from": "T28n1546_053:0385c04_16",
        "context_with_next_sentence": true
    },
    {
        "source_sentence": "若緣聲聞身中學無學法，是名於僧不壞信。",
        "from": "T28n1546_053:0385c05_15",
        "context_with_next_sentence": true
    },
    {
        "source_sentence": "取其迴轉戒，名聖所愛戒。",
        "from": "T28n1546_053:0385c06_8",
        "context_with_next_sentence": true
    },
    {
        "source_sentence": "不應如外國法師所說。",
        "from": "T28n1546_053:0385c06_18",
        "context_with_next_sentence": true
    },
    {
        "source_sentence": "罽賓沙門作如是說：",
        "from": "T28n1546_053:0385c07_7",
        "context_with_next_sentence": true
    },
    {
        "source_sentence": "彼信總緣於法。",
        "from": "T28n1546_053:0385c07_14",
        "context_with_next_sentence": true
    },
    {
        "source_sentence": "無所分別，名於法不壞信。",
        "from": "T28n1546_053:0385c08_6",
        "context_with_next_sentence": true
    },
    {
        "source_sentence": "但信現在前時，未來則有無量信修未來修信。",
        "from": "T28n1546_053:0385c09_7",
        "context_with_next_sentence": true
    },
    {
        "source_sentence": "或有緣佛無學法者，是名不共緣於佛不壞信；",
        "from": "T28n1546_053:0385c10_8",
        "context_with_next_sentence": true
    },
    {
        "source_sentence": "或有緣辟支佛三根、菩薩二根者，是名不共緣於法不壞信；",
        "from": "T28n1546_053:0385c11_15",
        "context_with_next_sentence": true
    },
    {
        "source_sentence": "或有緣聲聞身中學無學法者，是名不共緣於僧不壞信。",
        "from": "T28n1546_053:0385c13_2",
        "context_with_next_sentence": true
    },
    {
        "source_sentence": "或有緣佛身中無學法，辟支佛身中三根、菩薩身中二根；",
        "from": "T28n1546_053:0385c14_8",
        "context_with_next_sentence": true
    },
    {
        "source_sentence": "或有緣佛身中無學法，聲聞身中學無學法；",
        "from": "T28n1546_053:0385c15_7",
        "context_with_next_sentence": true
    },
    {
        "source_sentence": "或有緣辟支佛身中三根、菩薩身中二根，聲聞身中學無學法；",
        "from": "T28n1546_053:0385c16_15",
        "context_with_next_sentence": true
    },
    {
        "source_sentence": "或有緣佛身中無學法，辟支佛身中三根、菩薩身中二根，聲聞身中學無學法。",
        "from": "T28n1546_053:0385c18_10",
        "context_with_next_sentence": true
    },
    {
        "source_sentence": "如是等盡是共緣於法不壞信，亦得迴轉聖所愛戒。",
        "from": "T28n1546_053:0385c19_13",
        "context_with_next_sentence": true
    },
    {
        "source_sentence": "如見道諦時三剎那頃，道比智亦如是。",
        "from": "T28n1546_053:0385c20_11",
        "context_with_next_sentence": true
    },
    {
        "source_sentence": "異者，行人爾時見道諦三心頃不得修，緣前三諦信是時頃修。",
        "from": "T28n1546_053:0385c21_18",
        "context_with_next_sentence": true
    },
    {
        "source_sentence": "問曰：",
        "from": "T28n1546_053:0385c22_2",
        "context_with_next_sentence": true
    },
    {
        "source_sentence": "如滅道體是淨、是淨處，見時得不壞淨可爾。",
        "from": "T28n1546_053:0385c23_3",
        "context_with_next_sentence": true
    },
    {
        "source_sentence": "苦集諦體非是淨、非是淨處。",
        "from": "T28n1546_053:0385c23_16",
        "context_with_next_sentence": true
    },
    {
        "source_sentence": "所以者何？",
        "from": "T28n1546_053:0385c24_1",
        "context_with_next_sentence": true
    },
    {
        "source_sentence": "是煩惱惡行邪見顛倒法。",
        "from": "T28n1546_053:0385c24_12",
        "context_with_next_sentence": true
    },
    {
        "source_sentence": "云何見時得不壞淨耶？",
        "from": "T28n1546_053:0385c25_3",
        "context_with_next_sentence": true
    },
    {
        "source_sentence": "答曰：",
        "from": "T28n1546_053:0385c25_6",
        "context_with_next_sentence": true
    },
    {
        "source_sentence": "以二事故得不壞淨，一是可信、二是可求。",
        "from": "T28n1546_053:0385c26_4",
        "context_with_next_sentence": true
    },
    {
        "source_sentence": "於滅道諦得不壞淨，有二事，以是可信亦是可求。",
        "from": "T28n1546_053:0385c27_6",
        "context_with_next_sentence": true
    },
    {
        "source_sentence": "於苦集諦得不壞淨，唯有一事，是可信，非是可求。",
        "from": "T28n1546_053:0385c28_10",
        "context_with_next_sentence": true
    },
    {
        "source_sentence": "尊者瞿沙說曰：",
        "from": "T28n1546_053:0385c28_17",
        "context_with_next_sentence": true
    },
    {
        "source_sentence": "若為苦集所逼，則見滅道是勝。",
        "from": "T28n1546_053:0385c29_10",
        "context_with_next_sentence": true
    },
    {
        "source_sentence": "如人為風暴所逼，則見室宅為勝妙，彼亦如是。",
        "from": "T28n1546_053:0386a01_12",
        "context_with_next_sentence": true
    },
    {
        "source_sentence": "堅信人於堅信道，以二事故得不壞淨，一是可信、二是可求，於堅法道亦有二事。",
        "from": "T28n1546_053:0386a03_10",
        "context_with_next_sentence": true
    },
    {
        "source_sentence": "堅法人於堅法道亦以二事，一是可信、二是可求，於堅信道唯是可信，非是可求。",
        "from": "T28n1546_053:0386a05_7",
        "context_with_next_sentence": true
    },
    {
        "source_sentence": "信解脫道、見到道、時解脫道、非時解脫道、聲聞道、辟支佛道、佛道，隨相而說。",
        "from": "T28n1546_053:0386a07_3",
        "context_with_next_sentence": true
    },
    {
        "source_sentence": "問曰：",
        "from": "T28n1546_053:0386a07_6",
        "context_with_next_sentence": true
    },
    {
        "source_sentence": "若信舍利弗身中無學法，為是於法不壞信、為是於僧不壞信？",
        "from": "T28n1546_053:0386a08_13",
        "context_with_next_sentence": true
    },
    {
        "source_sentence": "若是法者，彼緣聲聞身中無學法。",
        "from": "T28n1546_053:0386a09_8",
        "context_with_next_sentence": true
    },
    {
        "source_sentence": "若是僧者，舍利弗一人非僧。",
        "from": "T28n1546_053:0386a10_2",
        "context_with_next_sentence": true
    },
    {
        "source_sentence": "答曰：",
        "from": "T28n1546_053:0386a10_5",
        "context_with_next_sentence": true
    },
    {
        "source_sentence": "應說是僧。",
        "from": "T28n1546_053:0386a10_10",
        "context_with_next_sentence": true
    },
    {
        "source_sentence": "問曰：",
        "from": "T28n1546_053:0386a10_13",
        "context_with_next_sentence": true
    },
    {
        "source_sentence": "若然者，一人云何是僧？",
        "from": "T28n1546_053:0386a11_2",
        "context_with_next_sentence": true
    },
    {
        "source_sentence": "答曰：",
        "from": "T28n1546_053:0386a11_5",
        "context_with_next_sentence": true
    },
    {
        "source_sentence": "若以法而言是僧，若以人而言非僧。",
        "from": "T28n1546_053:0386a12_1",
        "context_with_next_sentence": true
    },
    {
        "source_sentence": "若依未至禪得未曾得，於佛不壞淨現在前時，現在二，謂於佛及戒，未來四。",
        "from": "T28n1546_053:0386a14_15",
        "context_with_next_sentence": true
    },
    {
        "source_sentence": "若起曾得者現在前，現在二，未來無。",
        "from": "T28n1546_053:0386a15_11",
        "context_with_next_sentence": true
    },
    {
        "source_sentence": "乃至依第四禪，說亦如是。",
        "from": "T28n1546_053:0386a16_2",
        "context_with_next_sentence": true
    },
    {
        "source_sentence": "若依無色定得未曾得，於佛不壞淨現在前時，現在一謂信佛，未來四。",
        "from": "T28n1546_053:0386a17_14",
        "context_with_next_sentence": true
    },
    {
        "source_sentence": "若起曾得者現在前，現在一，未來無。",
        "from": "T28n1546_053:0386a18_11",
        "context_with_next_sentence": true
    },
    {
        "source_sentence": "問曰：",
        "from": "T28n1546_053:0386a19_2",
        "context_with_next_sentence": true
    },
    {
        "source_sentence": "云何立不壞淨？",
        "from": "T28n1546_053:0386a19_9",
        "context_with_next_sentence": true
    },
    {
        "source_sentence": "為以自體、為以所緣？",
        "from": "T28n1546_053:0386a19_19",
        "context_with_next_sentence": true
    },
    {
        "source_sentence": "若以自體者，應有二種，謂信及戒。",
        "from": "T28n1546_053:0386a20_14",
        "context_with_next_sentence": true
    },
    {
        "source_sentence": "若以所緣者，應有三種，謂佛、法、僧。",
        "from": "T28n1546_053:0386a21_11",
        "context_with_next_sentence": true
    },
    {
        "source_sentence": "所以者何？",
        "from": "T28n1546_053:0386a21_16",
        "context_with_next_sentence": true
    },
    {
        "source_sentence": "戒無所緣故。",
        "from": "T28n1546_053:0386a22_1",
        "context_with_next_sentence": true
    },
    {
        "source_sentence": "答曰：",
        "from": "T28n1546_053:0386a22_4",
        "context_with_next_sentence": true
    },
    {
        "source_sentence": "應作是說：",
        "from": "T28n1546_053:0386a22_9",
        "context_with_next_sentence": true
    },
    {
        "source_sentence": "以自體亦以所緣。",
        "from": "T28n1546_053:0386a22_17",
        "context_with_next_sentence": true
    },
    {
        "source_sentence": "自體者是戒，所緣者是信。",
        "from": "T28n1546_053:0386a23_9",
        "context_with_next_sentence": true
    },
    {
        "source_sentence": "如自體所緣，自體三寶、自體三歸說亦如是。",
        "from": "T28n1546_053:0386a24_8",
        "context_with_next_sentence": true
    },
    {
        "source_sentence": "此是不壞淨體性，乃至廣說。",
        "from": "T28n1546_053:0386a25_2",
        "context_with_next_sentence": true
    },
    {
        "source_sentence": "已說體性所以，今當說。",
        "from": "T28n1546_053:0386a25_13",
        "context_with_next_sentence": true
    },
    {
        "source_sentence": "何故名不壞。",
        "from": "T28n1546_053:0386a25_19",
        "context_with_next_sentence": true
    },
    {
        "source_sentence": "不壞淨是何義？",
        "from": "T28n1546_053:0386a26_6",
        "context_with_next_sentence": true
    },
    {
        "source_sentence": "答曰：",
        "from": "T28n1546_053:0386a26_9",
        "context_with_next_sentence": true
    },
    {
        "source_sentence": "種種觀解、種種籌量得故，名不壞淨。",
        "from": "T28n1546_053:0386a27_6",
        "context_with_next_sentence": true
    },
    {
        "source_sentence": "復次不可破故，名不壞淨。",
        "from": "T28n1546_053:0386a27_18",
        "context_with_next_sentence": true
    },
    {
        "source_sentence": "若沙門婆羅門、若天若魔若梵及餘世間，無有能如法破者，故名不壞淨。",
        "from": "T28n1546_053:0386a29_10",
        "context_with_next_sentence": true
    },
    {
        "source_sentence": "復次此信不可斷，故名不壞淨。",
        "from": "T28n1546_053:0386b01_4",
        "context_with_next_sentence": true
    },
    {
        "source_sentence": "無有沙門婆羅門能如法斷者，廣說如上。",
        "from": "T28n1546_053:0386b02_3",
        "context_with_next_sentence": true
    },
    {
        "source_sentence": "尊者瞿沙說曰：",
        "from": "T28n1546_053:0386b02_10",
        "context_with_next_sentence": true
    },
    {
        "source_sentence": "若於佛法，不種種觀解、不種種籌量，猶如水上不繫之船，輕躁易壞。",
        "from": "T28n1546_053:0386b04_2",
        "context_with_next_sentence": true
    },
    {
        "source_sentence": "與上相違，則不輕躁易壞，故名不壞淨。",
        "from": "T28n1546_053:0386b04_20",
        "context_with_next_sentence": true
    },
    {
        "source_sentence": "問曰：",
        "from": "T28n1546_053:0386b05_2",
        "context_with_next_sentence": true
    },
    {
        "source_sentence": "世尊何故先說於佛不壞淨，乃至後說戒不壞淨耶？",
        "from": "T28n1546_053:0386b06_5",
        "context_with_next_sentence": true
    },
    {
        "source_sentence": "答曰：",
        "from": "T28n1546_053:0386b06_8",
        "context_with_next_sentence": true
    },
    {
        "source_sentence": "若作是說則文義隨順，說者則易、受者易解。",
        "from": "T28n1546_053:0386b07_8",
        "context_with_next_sentence": true
    },
    {
        "source_sentence": "復次佛喻如醫、法喻無病、僧喻瞻病人、戒喻良藥。",
        "from": "T28n1546_053:0386b08_12",
        "context_with_next_sentence": true
    },
    {
        "source_sentence": "復次佛能說法故在初。",
        "from": "T28n1546_053:0386b09_2",
        "context_with_next_sentence": true
    },
    {
        "source_sentence": "佛為說何法？",
        "from": "T28n1546_053:0386b09_8",
        "context_with_next_sentence": true
    },
    {
        "source_sentence": "所以次信。",
        "from": "T28n1546_053:0386b09_13",
        "context_with_next_sentence": true
    },
    {
        "source_sentence": "法為誰說？",
        "from": "T28n1546_053:0386b09_18",
        "context_with_next_sentence": true
    },
    {
        "source_sentence": "法為僧說，所以次信僧。",
        "from": "T28n1546_053:0386b10_8",
        "context_with_next_sentence": true
    },
    {
        "source_sentence": "為以何事故名僧？",
        "from": "T28n1546_053:0386b10_16",
        "context_with_next_sentence": true
    },
    {
        "source_sentence": "以戒故名僧，所以次戒。",
        "from": "T28n1546_053:0386b11_7",
        "context_with_next_sentence": true
    },
    {
        "source_sentence": "復次能示眾生道故先信佛，能到涅槃城故次信法，猶如善伴故次信僧，如資糧故次戒。",
        "from": "T28n1546_053:0386b13_6",
        "context_with_next_sentence": true
    },
    {
        "source_sentence": "復次信佛如船師，信法如彼岸，信僧如同載者，信戒如船。",
        "from": "T28n1546_053:0386b14_13",
        "context_with_next_sentence": true
    },
    {
        "source_sentence": "佛經說：",
        "from": "T28n1546_053:0386b15_3",
        "context_with_next_sentence": true
    },
    {
        "source_sentence": "此聖所愛戒，不破不穿、不雜穢惡，智者所稱譽。",
        "from": "T28n1546_053:0386b16_4",
        "context_with_next_sentence": true
    },
    {
        "source_sentence": "問曰：",
        "from": "T28n1546_053:0386b16_7",
        "context_with_next_sentence": true
    },
    {
        "source_sentence": "聖所愛戒，何故名不破不穿、不雜穢惡？",
        "from": "T28n1546_053:0386b17_4",
        "context_with_next_sentence": true
    },
    {
        "source_sentence": "廣說如雜揵度。",
        "from": "T28n1546_053:0386b17_11",
        "context_with_next_sentence": true
    },
    {
        "source_sentence": "阿毘曇毘婆沙論卷第五十三",
        "from": "T28n1546_053:0386b18_100",
        "context_with_next_sentence": false
    }
]