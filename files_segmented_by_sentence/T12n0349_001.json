[
    {
        "source_sentence": "彌勒菩薩所問本願經",
        "from": "T12n0349_001:0186c06_0",
        "context_with_next_sentence": true
    },
    {
        "source_sentence": "西晉月氏國三藏竺法護譯",
        "from": "T12n0349_001:0186c08_0",
        "context_with_next_sentence": true
    },
    {
        "source_sentence": "聞如是：一時佛遊於披祇國，妙華山中恐懼",
        "from": "T12n0349_001:0186c09_0",
        "context_with_next_sentence": true
    },
    {
        "source_sentence": "樹間鹿所聚處，與大比丘眾俱，比丘五百人，一切賢聖神通已達，悉尊比丘，其名曰：",
        "from": "T12n0349_001:0186c11_17",
        "context_with_next_sentence": true
    },
    {
        "source_sentence": "賢者了本際、賢者馬師、賢者惒波、賢者大稱、賢者賢善、賢者離垢、賢者具足、賢者牛呞、賢者鹿吉祥、賢者優為迦葉、賢者那翼迦葉、賢者迦翼迦葉、賢者大迦葉、賢者所說、賢者所著、賢者面王、賢者難提、賢者和難、賢者羅云、賢者阿難，如是之輩，五百比丘。",
        "from": "T12n0349_001:0186c17_12",
        "context_with_next_sentence": true
    },
    {
        "source_sentence": "復有菩薩如彌勒等五百人，其名曰：",
        "from": "T12n0349_001:0186c18_9",
        "context_with_next_sentence": true
    },
    {
        "source_sentence": "增意菩薩、堅意菩薩、辯積菩薩、光世音菩薩、大勢至菩薩、瑛吉祥菩薩、軟吉祥菩薩、神通華菩薩、空無菩薩、憙信淨菩薩、根土菩薩、稱土菩薩、柔軟音響菩薩、淨土菩薩、山積菩薩、具足菩薩、根吉祥菩薩，如是等菩薩五百人。",
        "from": "T12n0349_001:0186c23_10",
        "context_with_next_sentence": true
    },
    {
        "source_sentence": "爾時彌勒菩薩從座起，整衣服長跪叉手白佛言：",
        "from": "T12n0349_001:0186c25_1",
        "context_with_next_sentence": true
    },
    {
        "source_sentence": "「願欲有所問，唯天中天聽者乃敢問。",
        "from": "T12n0349_001:0186c25_18",
        "context_with_next_sentence": true
    },
    {
        "source_sentence": "」佛告彌勒菩薩：",
        "from": "T12n0349_001:0186c26_4",
        "context_with_next_sentence": true
    },
    {
        "source_sentence": "「我當聽所問，便問在所欲，如來當隨其所欲，而發遣之令心歡喜。",
        "from": "T12n0349_001:0186c27_14",
        "context_with_next_sentence": true
    },
    {
        "source_sentence": "」於是彌勒菩薩得聽所問，踊躍歡喜，白世尊言：",
        "from": "T12n0349_001:0186c28_16",
        "context_with_next_sentence": true
    },
    {
        "source_sentence": "「菩薩有幾法行，皆棄諸惡道不隨惡知識中？",
        "from": "T12n0349_001:0186c29_15",
        "context_with_next_sentence": true
    },
    {
        "source_sentence": "」佛告彌勒菩薩：",
        "from": "T12n0349_001:0187a01_4",
        "context_with_next_sentence": true
    },
    {
        "source_sentence": "「善哉！",
        "from": "T12n0349_001:0187a01_8",
        "context_with_next_sentence": true
    },
    {
        "source_sentence": "善哉！",
        "from": "T12n0349_001:0187a01_11",
        "context_with_next_sentence": true
    },
    {
        "source_sentence": "彌勒！",
        "from": "T12n0349_001:0187a01_14",
        "context_with_next_sentence": true
    },
    {
        "source_sentence": "菩薩多所哀念，多所安隱，愍傷諸天及人，乃發意問如來如此之義。",
        "from": "T12n0349_001:0187a03_2",
        "context_with_next_sentence": true
    },
    {
        "source_sentence": "諦聽！",
        "from": "T12n0349_001:0187a03_5",
        "context_with_next_sentence": true
    },
    {
        "source_sentence": "常思念之！",
        "from": "T12n0349_001:0187a03_10",
        "context_with_next_sentence": true
    },
    {
        "source_sentence": "」彌勒即言：",
        "from": "T12n0349_001:0187a03_16",
        "context_with_next_sentence": true
    },
    {
        "source_sentence": "「唯然世尊，受教而聽。",
        "from": "T12n0349_001:0187a04_4",
        "context_with_next_sentence": true
    },
    {
        "source_sentence": "」佛言：",
        "from": "T12n0349_001:0187a04_8",
        "context_with_next_sentence": true
    },
    {
        "source_sentence": "「彌勒！",
        "from": "T12n0349_001:0187a04_12",
        "context_with_next_sentence": true
    },
    {
        "source_sentence": "菩薩有一法行，棄諸惡道，不隨惡知識中。",
        "from": "T12n0349_001:0187a05_8",
        "context_with_next_sentence": true
    },
    {
        "source_sentence": "何謂為一？",
        "from": "T12n0349_001:0187a05_13",
        "context_with_next_sentence": true
    },
    {
        "source_sentence": "謂寂靜平等道意。",
        "from": "T12n0349_001:0187a06_1",
        "context_with_next_sentence": true
    },
    {
        "source_sentence": "是為一法。",
        "from": "T12n0349_001:0187a06_6",
        "context_with_next_sentence": true
    },
    {
        "source_sentence": "」佛語彌勒菩薩：",
        "from": "T12n0349_001:0187a07_6",
        "context_with_next_sentence": true
    },
    {
        "source_sentence": "「復有二法行，棄諸惡道，不隨惡知識中。",
        "from": "T12n0349_001:0187a08_4",
        "context_with_next_sentence": true
    },
    {
        "source_sentence": "何等為二？",
        "from": "T12n0349_001:0187a08_9",
        "context_with_next_sentence": true
    },
    {
        "source_sentence": "一者、住於定無所起；",
        "from": "T12n0349_001:0187a08_19",
        "context_with_next_sentence": true
    },
    {
        "source_sentence": "二者、方便別諸所見。",
        "from": "T12n0349_001:0187a09_8",
        "context_with_next_sentence": true
    },
    {
        "source_sentence": "是為二法。",
        "from": "T12n0349_001:0187a09_13",
        "context_with_next_sentence": true
    },
    {
        "source_sentence": "」佛語彌勒：",
        "from": "T12n0349_001:0187a10_4",
        "context_with_next_sentence": true
    },
    {
        "source_sentence": "「菩薩復有三法行，棄諸惡道不隨惡知識中。",
        "from": "T12n0349_001:0187a11_4",
        "context_with_next_sentence": true
    },
    {
        "source_sentence": "何等為三？",
        "from": "T12n0349_001:0187a11_9",
        "context_with_next_sentence": true
    },
    {
        "source_sentence": "一者、得大哀法；",
        "from": "T12n0349_001:0187a11_17",
        "context_with_next_sentence": true
    },
    {
        "source_sentence": "二者、於空無所習；",
        "from": "T12n0349_001:0187a12_5",
        "context_with_next_sentence": true
    },
    {
        "source_sentence": "三者、所知無所念。",
        "from": "T12n0349_001:0187a12_14",
        "context_with_next_sentence": true
    },
    {
        "source_sentence": "是為三法。",
        "from": "T12n0349_001:0187a13_1",
        "context_with_next_sentence": true
    },
    {
        "source_sentence": "」佛語彌勒：",
        "from": "T12n0349_001:0187a14_4",
        "context_with_next_sentence": true
    },
    {
        "source_sentence": "「菩薩復有四法行，棄諸惡道不隨惡知識中。",
        "from": "T12n0349_001:0187a15_4",
        "context_with_next_sentence": true
    },
    {
        "source_sentence": "何等為四？",
        "from": "T12n0349_001:0187a15_9",
        "context_with_next_sentence": true
    },
    {
        "source_sentence": "一者、立於誡；",
        "from": "T12n0349_001:0187a15_16",
        "context_with_next_sentence": true
    },
    {
        "source_sentence": "二者、於一切法無所疑；",
        "from": "T12n0349_001:0187a16_6",
        "context_with_next_sentence": true
    },
    {
        "source_sentence": "三者、樂處閑居；",
        "from": "T12n0349_001:0187a16_14",
        "context_with_next_sentence": true
    },
    {
        "source_sentence": "四者、等觀。",
        "from": "T12n0349_001:0187a16_20",
        "context_with_next_sentence": true
    },
    {
        "source_sentence": "是為四法。",
        "from": "T12n0349_001:0187a17_3",
        "context_with_next_sentence": true
    },
    {
        "source_sentence": "」佛語彌勒：",
        "from": "T12n0349_001:0187a18_4",
        "context_with_next_sentence": true
    },
    {
        "source_sentence": "「菩薩復有五法行，棄諸惡道不隨惡知識中。",
        "from": "T12n0349_001:0187a19_4",
        "context_with_next_sentence": true
    },
    {
        "source_sentence": "何等為五？",
        "from": "T12n0349_001:0187a19_9",
        "context_with_next_sentence": true
    },
    {
        "source_sentence": "一者、常立德義；",
        "from": "T12n0349_001:0187a19_17",
        "context_with_next_sentence": true
    },
    {
        "source_sentence": "二者、不求他人長短；",
        "from": "T12n0349_001:0187a20_5",
        "context_with_next_sentence": true
    },
    {
        "source_sentence": "三者、自省身行；",
        "from": "T12n0349_001:0187a20_13",
        "context_with_next_sentence": true
    },
    {
        "source_sentence": "四者、常樂於法；",
        "from": "T12n0349_001:0187a20_21",
        "context_with_next_sentence": true
    },
    {
        "source_sentence": "五者、不自念身常救他人。",
        "from": "T12n0349_001:0187a21_11",
        "context_with_next_sentence": true
    },
    {
        "source_sentence": "是為五法。",
        "from": "T12n0349_001:0187a21_16",
        "context_with_next_sentence": true
    },
    {
        "source_sentence": "」佛語彌勒：",
        "from": "T12n0349_001:0187a22_4",
        "context_with_next_sentence": true
    },
    {
        "source_sentence": "「菩薩復有六法行，棄諸惡道不隨惡知識中。",
        "from": "T12n0349_001:0187a23_4",
        "context_with_next_sentence": true
    },
    {
        "source_sentence": "何等為六？",
        "from": "T12n0349_001:0187a23_9",
        "context_with_next_sentence": true
    },
    {
        "source_sentence": "一者、不慳貪；",
        "from": "T12n0349_001:0187a23_16",
        "context_with_next_sentence": true
    },
    {
        "source_sentence": "二者、除弊惡之心；",
        "from": "T12n0349_001:0187a24_3",
        "context_with_next_sentence": true
    },
    {
        "source_sentence": "三者、無愚癡；",
        "from": "T12n0349_001:0187a24_10",
        "context_with_next_sentence": true
    },
    {
        "source_sentence": "四者、無麁言；",
        "from": "T12n0349_001:0187a24_17",
        "context_with_next_sentence": true
    },
    {
        "source_sentence": "五者、其意如虛空；",
        "from": "T12n0349_001:0187a25_3",
        "context_with_next_sentence": true
    },
    {
        "source_sentence": "六者、以空為舍。",
        "from": "T12n0349_001:0187a25_11",
        "context_with_next_sentence": true
    },
    {
        "source_sentence": "是為六法。",
        "from": "T12n0349_001:0187a25_16",
        "context_with_next_sentence": true
    },
    {
        "source_sentence": "」佛語彌勒：",
        "from": "T12n0349_001:0187a26_4",
        "context_with_next_sentence": true
    },
    {
        "source_sentence": "「菩薩復有七法行，棄諸惡道不隨惡知識中。",
        "from": "T12n0349_001:0187a27_4",
        "context_with_next_sentence": true
    },
    {
        "source_sentence": "何等為七？",
        "from": "T12n0349_001:0187a27_9",
        "context_with_next_sentence": true
    },
    {
        "source_sentence": "一者、有善權之意；",
        "from": "T12n0349_001:0187a27_18",
        "context_with_next_sentence": true
    },
    {
        "source_sentence": "二者、能分別於諸法寶；",
        "from": "T12n0349_001:0187a28_7",
        "context_with_next_sentence": true
    },
    {
        "source_sentence": "三者、常精進；",
        "from": "T12n0349_001:0187a28_14",
        "context_with_next_sentence": true
    },
    {
        "source_sentence": "四者、常當歡悅；",
        "from": "T12n0349_001:0187a29_1",
        "context_with_next_sentence": true
    },
    {
        "source_sentence": "五者、得於信忍；",
        "from": "T12n0349_001:0187a29_9",
        "context_with_next_sentence": true
    },
    {
        "source_sentence": "六者、善解定意；",
        "from": "T12n0349_001:0187a29_17",
        "context_with_next_sentence": true
    },
    {
        "source_sentence": "七者、總智慧明。",
        "from": "T12n0349_001:0187b01_2",
        "context_with_next_sentence": true
    },
    {
        "source_sentence": "是為七法。",
        "from": "T12n0349_001:0187b01_7",
        "context_with_next_sentence": true
    },
    {
        "source_sentence": "」佛語彌勒：",
        "from": "T12n0349_001:0187b02_4",
        "context_with_next_sentence": true
    },
    {
        "source_sentence": "「菩薩復有八法行，棄諸惡道不隨惡知識中。",
        "from": "T12n0349_001:0187b03_4",
        "context_with_next_sentence": true
    },
    {
        "source_sentence": "何等為八？",
        "from": "T12n0349_001:0187b03_9",
        "context_with_next_sentence": true
    },
    {
        "source_sentence": "一者、得直見；",
        "from": "T12n0349_001:0187b03_16",
        "context_with_next_sentence": true
    },
    {
        "source_sentence": "二者、直念；",
        "from": "T12n0349_001:0187b03_22",
        "context_with_next_sentence": true
    },
    {
        "source_sentence": "三者、直語；",
        "from": "T12n0349_001:0187b04_5",
        "context_with_next_sentence": true
    },
    {
        "source_sentence": "四者、直治；",
        "from": "T12n0349_001:0187b04_11",
        "context_with_next_sentence": true
    },
    {
        "source_sentence": "五者、直業；",
        "from": "T12n0349_001:0187b04_17",
        "context_with_next_sentence": true
    },
    {
        "source_sentence": "六者、直方便；",
        "from": "T12n0349_001:0187b05_1",
        "context_with_next_sentence": true
    },
    {
        "source_sentence": "七者、直意；",
        "from": "T12n0349_001:0187b05_7",
        "context_with_next_sentence": true
    },
    {
        "source_sentence": "八者、直定。",
        "from": "T12n0349_001:0187b05_13",
        "context_with_next_sentence": true
    },
    {
        "source_sentence": "是為八法。",
        "from": "T12n0349_001:0187b05_18",
        "context_with_next_sentence": true
    },
    {
        "source_sentence": "」佛語彌勒：",
        "from": "T12n0349_001:0187b06_4",
        "context_with_next_sentence": true
    },
    {
        "source_sentence": "「菩薩復有九法行，棄諸惡道不隨惡知識中。",
        "from": "T12n0349_001:0187b07_4",
        "context_with_next_sentence": true
    },
    {
        "source_sentence": "何等為九？",
        "from": "T12n0349_001:0187b07_9",
        "context_with_next_sentence": true
    },
    {
        "source_sentence": "一者、菩薩以脫於欲，遠離諸惡，不善之法無有想念，以得寂定歡喜，行第一一心；",
        "from": "T12n0349_001:0187b09_5",
        "context_with_next_sentence": true
    },
    {
        "source_sentence": "二者、已除想念，內意為寂，其心為一，無想無行便得定意，心為歡悅，行第二一心；",
        "from": "T12n0349_001:0187b11_3",
        "context_with_next_sentence": true
    },
    {
        "source_sentence": "三者、離歡喜觀常為寂定，身得安隱如諸聖賢，所說所觀心意無起，行第三一心；",
        "from": "T12n0349_001:0187b12_19",
        "context_with_next_sentence": true
    },
    {
        "source_sentence": "四者、苦樂已斷，歡悅憂慼皆悉為止，所觀無苦無樂其意清淨，得第四一心；",
        "from": "T12n0349_001:0187b14_13",
        "context_with_next_sentence": true
    },
    {
        "source_sentence": "五者、過於色想；",
        "from": "T12n0349_001:0187b15_1",
        "context_with_next_sentence": true
    },
    {
        "source_sentence": "六者、無復說想；",
        "from": "T12n0349_001:0187b15_9",
        "context_with_next_sentence": true
    },
    {
        "source_sentence": "七者、不復念種種想，悉入無央數虛空慧；",
        "from": "T12n0349_001:0187b16_7",
        "context_with_next_sentence": true
    },
    {
        "source_sentence": "八者、皆過無央數虛空慧，入無量諸識識知之行；",
        "from": "T12n0349_001:0187b17_9",
        "context_with_next_sentence": true
    },
    {
        "source_sentence": "九者、皆過諸識知之慧，無復有無之想，皆過諸無識之慧，便入有想無想之行，不見想得寂定三昧。",
        "from": "T12n0349_001:0187b19_14",
        "context_with_next_sentence": true
    },
    {
        "source_sentence": "是為九法。",
        "from": "T12n0349_001:0187b20_1",
        "context_with_next_sentence": true
    },
    {
        "source_sentence": "」佛語彌勒：",
        "from": "T12n0349_001:0187b21_4",
        "context_with_next_sentence": true
    },
    {
        "source_sentence": "「菩薩復有十法行，棄諸惡道不隨惡知識中。",
        "from": "T12n0349_001:0187b22_4",
        "context_with_next_sentence": true
    },
    {
        "source_sentence": "何等為十？",
        "from": "T12n0349_001:0187b22_9",
        "context_with_next_sentence": true
    },
    {
        "source_sentence": "一者、得金剛三昧；",
        "from": "T12n0349_001:0187b22_18",
        "context_with_next_sentence": true
    },
    {
        "source_sentence": "二者、所住處有所進益三昧；",
        "from": "T12n0349_001:0187b23_9",
        "context_with_next_sentence": true
    },
    {
        "source_sentence": "三者、得善權教授三昧；",
        "from": "T12n0349_001:0187b24_1",
        "context_with_next_sentence": true
    },
    {
        "source_sentence": "四者、得有念無念御度三昧；",
        "from": "T12n0349_001:0187b24_14",
        "context_with_next_sentence": true
    },
    {
        "source_sentence": "五者、得普遍世間三昧；",
        "from": "T12n0349_001:0187b25_4",
        "context_with_next_sentence": true
    },
    {
        "source_sentence": "六者、得於苦樂平等三昧；",
        "from": "T12n0349_001:0187b25_16",
        "context_with_next_sentence": true
    },
    {
        "source_sentence": "七者、得寶月三昧；",
        "from": "T12n0349_001:0187b26_4",
        "context_with_next_sentence": true
    },
    {
        "source_sentence": "八者、得月明三昧；",
        "from": "T12n0349_001:0187b26_13",
        "context_with_next_sentence": true
    },
    {
        "source_sentence": "九者、得照明三昧；",
        "from": "T12n0349_001:0187b27_1",
        "context_with_next_sentence": true
    },
    {
        "source_sentence": "十者、得二寂三昧，於一切諸法具足。",
        "from": "T12n0349_001:0187b27_18",
        "context_with_next_sentence": true
    },
    {
        "source_sentence": "彌勒！",
        "from": "T12n0349_001:0187b27_21",
        "context_with_next_sentence": true
    },
    {
        "source_sentence": "是為菩薩十法行，棄諸惡道不墮惡知識中。",
        "from": "T12n0349_001:0187b28_18",
        "context_with_next_sentence": true
    },
    {
        "source_sentence": "」於是彌勒菩薩以偈讚佛言：",
        "from": "T12n0349_001:0187b29_11",
        "context_with_next_sentence": true
    },
    {
        "source_sentence": "「世尊本布施，　　妻子及飲食，",
        "from": "T12n0349_001:0187c01_0",
        "context_with_next_sentence": true
    },
    {
        "source_sentence": "頭目無所惜，　　佛德度無極。",
        "from": "T12n0349_001:0187c02_13",
        "context_with_next_sentence": true
    },
    {
        "source_sentence": "護禁無所犯，　　如鶡愛其毛，",
        "from": "T12n0349_001:0187c03_0",
        "context_with_next_sentence": true
    },
    {
        "source_sentence": "奉戒無與等，　　功德度無極。",
        "from": "T12n0349_001:0187c04_13",
        "context_with_next_sentence": true
    },
    {
        "source_sentence": "已現於忍力，　　悉等諸苦樂，",
        "from": "T12n0349_001:0187c05_0",
        "context_with_next_sentence": true
    },
    {
        "source_sentence": "忍辱為大勢，　　佛德度無極。",
        "from": "T12n0349_001:0187c06_13",
        "context_with_next_sentence": true
    },
    {
        "source_sentence": "已了精進力，　　無上德對害，",
        "from": "T12n0349_001:0187c07_0",
        "context_with_next_sentence": true
    },
    {
        "source_sentence": "精進為大至，　　佛勤度無極。",
        "from": "T12n0349_001:0187c08_13",
        "context_with_next_sentence": true
    },
    {
        "source_sentence": "已斷一切惡，　　導師樂一心，",
        "from": "T12n0349_001:0187c09_0",
        "context_with_next_sentence": true
    },
    {
        "source_sentence": "大慧寂為力，　　佛淨度無極。",
        "from": "T12n0349_001:0187c10_13",
        "context_with_next_sentence": true
    },
    {
        "source_sentence": "清淨慧自在，　　自然無所起，",
        "from": "T12n0349_001:0187c11_0",
        "context_with_next_sentence": true
    },
    {
        "source_sentence": "智慧常第一，　　佛明度無極。",
        "from": "T12n0349_001:0187c12_13",
        "context_with_next_sentence": true
    },
    {
        "source_sentence": "慧降魔官屬，　　樹下得大智，",
        "from": "T12n0349_001:0187c13_0",
        "context_with_next_sentence": true
    },
    {
        "source_sentence": "上義離諸穢，　　佛力降伏魔。",
        "from": "T12n0349_001:0187c14_13",
        "context_with_next_sentence": true
    },
    {
        "source_sentence": "世尊轉法輪，　　大身師子吼，",
        "from": "T12n0349_001:0187c15_0",
        "context_with_next_sentence": true
    },
    {
        "source_sentence": "恐伏諸外道，　　佛慧度彼德。",
        "from": "T12n0349_001:0187c16_13",
        "context_with_next_sentence": true
    },
    {
        "source_sentence": "色妙無與等，　　戒德及智慧，",
        "from": "T12n0349_001:0187c17_0",
        "context_with_next_sentence": true
    },
    {
        "source_sentence": "精進度諸岸，　　佛道過眾德，",
        "from": "T12n0349_001:0187c18_0",
        "context_with_next_sentence": true
    },
    {
        "source_sentence": "難譬不可喻，　　無上大智慧，",
        "from": "T12n0349_001:0187c19_0",
        "context_with_next_sentence": true
    },
    {
        "source_sentence": "常講諸法寶，　　光明導御眾。",
        "from": "T12n0349_001:0187c20_13",
        "context_with_next_sentence": true
    },
    {
        "source_sentence": "」爾時賢者阿難白佛言：",
        "from": "T12n0349_001:0187c21_9",
        "context_with_next_sentence": true
    },
    {
        "source_sentence": "「未曾有世尊！",
        "from": "T12n0349_001:0187c21_16",
        "context_with_next_sentence": true
    },
    {
        "source_sentence": "是彌勒菩薩所願具足，說法無缺減，講法字句平等，所說法句無所縛著，講經竟無亂。",
        "from": "T12n0349_001:0187c23_14",
        "context_with_next_sentence": true
    },
    {
        "source_sentence": "」佛言：",
        "from": "T12n0349_001:0187c23_18",
        "context_with_next_sentence": true
    },
    {
        "source_sentence": "「如是，如是！",
        "from": "T12n0349_001:0187c24_2",
        "context_with_next_sentence": true
    },
    {
        "source_sentence": "阿難！",
        "from": "T12n0349_001:0187c24_5",
        "context_with_next_sentence": true
    },
    {
        "source_sentence": "如其所云，彌勒菩薩辯才具足，所說經法無所缺減。",
        "from": "T12n0349_001:0187c25_7",
        "context_with_next_sentence": true
    },
    {
        "source_sentence": "」佛言：",
        "from": "T12n0349_001:0187c25_11",
        "context_with_next_sentence": true
    },
    {
        "source_sentence": "「阿難！",
        "from": "T12n0349_001:0187c25_15",
        "context_with_next_sentence": true
    },
    {
        "source_sentence": "彌勒菩薩不獨以偈讚我，乃往過世十無央數劫，爾時有佛號炎光具嚮作王如來、無所著、等正覺、今現在成慧行、安定、世間父、無上士、導御法、天上天下尊、佛、天中天，爾時有梵志長者子名曰賢行，從園觀出，遙見如來經行，身色光明無央數變。",
        "from": "T12n0349_001:0188a02_4",
        "context_with_next_sentence": true
    },
    {
        "source_sentence": "見已心念：",
        "from": "T12n0349_001:0188a02_9",
        "context_with_next_sentence": true
    },
    {
        "source_sentence": "『甚善！",
        "from": "T12n0349_001:0188a02_13",
        "context_with_next_sentence": true
    },
    {
        "source_sentence": "未曾有也！",
        "from": "T12n0349_001:0188a02_18",
        "context_with_next_sentence": true
    },
    {
        "source_sentence": "如來之身不可思議，巍巍如是，光色妙好威神照曜，吉祥之德以為莊飾，願令我後當來之世，得身具足如是光色威神照曜，吉祥之德而自莊飾。",
        "from": "T12n0349_001:0188a06_2",
        "context_with_next_sentence": true
    },
    {
        "source_sentence": "』作是願已，便身伏地心念言審：",
        "from": "T12n0349_001:0188a06_17",
        "context_with_next_sentence": true
    },
    {
        "source_sentence": "『我當來之世得法身，若如來、無所著、等正覺者，如來當過我身上。",
        "from": "T12n0349_001:0188a08_5",
        "context_with_next_sentence": true
    },
    {
        "source_sentence": "』於時世尊炎光具嚮作王如來，知賢行長者子梵志心之所念，便過其身上。",
        "from": "T12n0349_001:0188a09_18",
        "context_with_next_sentence": true
    },
    {
        "source_sentence": "適越其上已，便得不起法忍。",
        "from": "T12n0349_001:0188a10_12",
        "context_with_next_sentence": true
    },
    {
        "source_sentence": "於是佛還顧告侍者言：",
        "from": "T12n0349_001:0188a11_3",
        "context_with_next_sentence": true
    },
    {
        "source_sentence": "『我所以過長者子梵志賢行身上，即時令得不起法忍，眼能洞視，耳能徹聽，知他人心中所念，自知所從來生，身能飛行神通具足。",
        "from": "T12n0349_001:0188a14_2",
        "context_with_next_sentence": true
    },
    {
        "source_sentence": "』佛適過梵志賢行身上，便達眾智五通具足無所亡失，即以偈讚佛言：",
        "from": "T12n0349_001:0188a15_13",
        "context_with_next_sentence": true
    },
    {
        "source_sentence": "「『往來世到十方，　　人中尊無與等，",
        "from": "T12n0349_001:0188a16_0",
        "context_with_next_sentence": true
    },
    {
        "source_sentence": "唯志道過諸行，　　願稽首覺導師。",
        "from": "T12n0349_001:0188a17_15",
        "context_with_next_sentence": true
    },
    {
        "source_sentence": "以過諸世間明，　　及摩尼火炎光，",
        "from": "T12n0349_001:0188a18_0",
        "context_with_next_sentence": true
    },
    {
        "source_sentence": "佛光明為最上，　　願稽首覺導師。",
        "from": "T12n0349_001:0188a19_15",
        "context_with_next_sentence": true
    },
    {
        "source_sentence": "如師子一鳴吼，　　諸小獸無不伏，",
        "from": "T12n0349_001:0188a20_0",
        "context_with_next_sentence": true
    },
    {
        "source_sentence": "佛講法亦如是，　　悉降伏諸異道。",
        "from": "T12n0349_001:0188a21_15",
        "context_with_next_sentence": true
    },
    {
        "source_sentence": "眉間相清且徹，　　威無量如積雪，",
        "from": "T12n0349_001:0188a22_0",
        "context_with_next_sentence": true
    },
    {
        "source_sentence": "其光明照三界，　　佛在世無與等。",
        "from": "T12n0349_001:0188a23_15",
        "context_with_next_sentence": true
    },
    {
        "source_sentence": "聖足下生相輪，　　其輪妙有千輻，",
        "from": "T12n0349_001:0188a24_0",
        "context_with_next_sentence": true
    },
    {
        "source_sentence": "此土地及山陵，　　不能動無上尊。",
        "from": "T12n0349_001:0188a25_15",
        "context_with_next_sentence": true
    },
    {
        "source_sentence": "』」是時佛告賢者阿難：",
        "from": "T12n0349_001:0188a26_8",
        "context_with_next_sentence": true
    },
    {
        "source_sentence": "「欲知爾時長者子梵志賢行者，今彌勒菩薩是。",
        "from": "T12n0349_001:0188a27_10",
        "context_with_next_sentence": true
    },
    {
        "source_sentence": "」賢者阿難即白佛言：",
        "from": "T12n0349_001:0188a27_20",
        "context_with_next_sentence": true
    },
    {
        "source_sentence": "「彌勒菩薩得不起忍，久遠乃爾，何以不速逮無上正真道最正覺耶？",
        "from": "T12n0349_001:0188a29_8",
        "context_with_next_sentence": true
    },
    {
        "source_sentence": "」佛語阿難：",
        "from": "T12n0349_001:0188a29_14",
        "context_with_next_sentence": true
    },
    {
        "source_sentence": "「菩薩以四事不取正覺。",
        "from": "T12n0349_001:0188b01_4",
        "context_with_next_sentence": true
    },
    {
        "source_sentence": "何等為四？",
        "from": "T12n0349_001:0188b01_9",
        "context_with_next_sentence": true
    },
    {
        "source_sentence": "一者、淨國土；",
        "from": "T12n0349_001:0188b01_16",
        "context_with_next_sentence": true
    },
    {
        "source_sentence": "二者、護國土；",
        "from": "T12n0349_001:0188b02_1",
        "context_with_next_sentence": true
    },
    {
        "source_sentence": "三者、淨一切；",
        "from": "T12n0349_001:0188b02_8",
        "context_with_next_sentence": true
    },
    {
        "source_sentence": "四者、護一切。",
        "from": "T12n0349_001:0188b02_15",
        "context_with_next_sentence": true
    },
    {
        "source_sentence": "是為四事。",
        "from": "T12n0349_001:0188b02_20",
        "context_with_next_sentence": true
    },
    {
        "source_sentence": "彌勒菩薩求佛時，以是四事故不取佛。",
        "from": "T12n0349_001:0188b03_15",
        "context_with_next_sentence": true
    },
    {
        "source_sentence": "」佛言：",
        "from": "T12n0349_001:0188b03_19",
        "context_with_next_sentence": true
    },
    {
        "source_sentence": "「阿難！",
        "from": "T12n0349_001:0188b04_3",
        "context_with_next_sentence": true
    },
    {
        "source_sentence": "我本求佛時，亦欲淨國土亦欲淨一切，亦欲護國土，亦欲護一切。",
        "from": "T12n0349_001:0188b05_11",
        "context_with_next_sentence": true
    },
    {
        "source_sentence": "彌勒發意先我之前四十二劫，我於其後乃發道意，於此賢劫以大精進，超越九劫得無上正真之道成最正覺。",
        "from": "T12n0349_001:0188b08_2",
        "context_with_next_sentence": true
    },
    {
        "source_sentence": "」佛告賢者阿難：",
        "from": "T12n0349_001:0188b09_6",
        "context_with_next_sentence": true
    },
    {
        "source_sentence": "「我以十事致最正覺。",
        "from": "T12n0349_001:0188b09_16",
        "context_with_next_sentence": true
    },
    {
        "source_sentence": "何等為十？",
        "from": "T12n0349_001:0188b10_1",
        "context_with_next_sentence": true
    },
    {
        "source_sentence": "一者、所有無所愛惜；",
        "from": "T12n0349_001:0188b10_11",
        "context_with_next_sentence": true
    },
    {
        "source_sentence": "二者、妻婦；",
        "from": "T12n0349_001:0188b10_17",
        "context_with_next_sentence": true
    },
    {
        "source_sentence": "三者、兒子；",
        "from": "T12n0349_001:0188b10_23",
        "context_with_next_sentence": true
    },
    {
        "source_sentence": "四者、頭目；",
        "from": "T12n0349_001:0188b11_5",
        "context_with_next_sentence": true
    },
    {
        "source_sentence": "五者、手足；",
        "from": "T12n0349_001:0188b11_11",
        "context_with_next_sentence": true
    },
    {
        "source_sentence": "六者、國土；",
        "from": "T12n0349_001:0188b11_17",
        "context_with_next_sentence": true
    },
    {
        "source_sentence": "七者、珍寶財物；",
        "from": "T12n0349_001:0188b12_1",
        "context_with_next_sentence": true
    },
    {
        "source_sentence": "八者、髓腦；",
        "from": "T12n0349_001:0188b12_7",
        "context_with_next_sentence": true
    },
    {
        "source_sentence": "九者、血肉；",
        "from": "T12n0349_001:0188b12_13",
        "context_with_next_sentence": true
    },
    {
        "source_sentence": "十者、不惜身命。",
        "from": "T12n0349_001:0188b12_21",
        "context_with_next_sentence": true
    },
    {
        "source_sentence": "阿難！",
        "from": "T12n0349_001:0188b13_1",
        "context_with_next_sentence": true
    },
    {
        "source_sentence": "我以此十事疾得佛道。",
        "from": "T12n0349_001:0188b13_11",
        "context_with_next_sentence": true
    },
    {
        "source_sentence": "」佛語阿難：",
        "from": "T12n0349_001:0188b14_4",
        "context_with_next_sentence": true
    },
    {
        "source_sentence": "「復有十事疾得佛道。",
        "from": "T12n0349_001:0188b14_14",
        "context_with_next_sentence": true
    },
    {
        "source_sentence": "何等為十？",
        "from": "T12n0349_001:0188b14_19",
        "context_with_next_sentence": true
    },
    {
        "source_sentence": "一者、以法立於誡德；",
        "from": "T12n0349_001:0188b15_8",
        "context_with_next_sentence": true
    },
    {
        "source_sentence": "二者、常行忍辱；",
        "from": "T12n0349_001:0188b15_16",
        "context_with_next_sentence": true
    },
    {
        "source_sentence": "三者、常行精進；",
        "from": "T12n0349_001:0188b16_2",
        "context_with_next_sentence": true
    },
    {
        "source_sentence": "四者、常一其心；",
        "from": "T12n0349_001:0188b16_10",
        "context_with_next_sentence": true
    },
    {
        "source_sentence": "五者、常行智慧度於無極；",
        "from": "T12n0349_001:0188b17_1",
        "context_with_next_sentence": true
    },
    {
        "source_sentence": "六者、不捨一切；",
        "from": "T12n0349_001:0188b17_9",
        "context_with_next_sentence": true
    },
    {
        "source_sentence": "七者、已得忍心等於一切；",
        "from": "T12n0349_001:0188b17_21",
        "context_with_next_sentence": true
    },
    {
        "source_sentence": "八者、不習空；",
        "from": "T12n0349_001:0188b18_6",
        "context_with_next_sentence": true
    },
    {
        "source_sentence": "九者、得空法忍；",
        "from": "T12n0349_001:0188b18_14",
        "context_with_next_sentence": true
    },
    {
        "source_sentence": "十者、得無想之法。",
        "from": "T12n0349_001:0188b19_1",
        "context_with_next_sentence": true
    },
    {
        "source_sentence": "阿難！",
        "from": "T12n0349_001:0188b19_4",
        "context_with_next_sentence": true
    },
    {
        "source_sentence": "我以此十事，自致得佛道。",
        "from": "T12n0349_001:0188b19_16",
        "context_with_next_sentence": true
    },
    {
        "source_sentence": "」佛語賢者阿難：",
        "from": "T12n0349_001:0188b20_2",
        "context_with_next_sentence": true
    },
    {
        "source_sentence": "「我本求佛道時勤苦無數，乃得無上正真之道，其事非一。",
        "from": "T12n0349_001:0188b21_8",
        "context_with_next_sentence": true
    },
    {
        "source_sentence": "」佛言阿難：",
        "from": "T12n0349_001:0188b21_14",
        "context_with_next_sentence": true
    },
    {
        "source_sentence": "「乃過世時，有王太子，號曰一切現義，端政姝好，從園觀而出，道見一人得疾困篤，見已有哀傷之心，問於病人：",
        "from": "T12n0349_001:0188b24_3",
        "context_with_next_sentence": true
    },
    {
        "source_sentence": "『以何等藥得療即痊？",
        "from": "T12n0349_001:0188b24_13",
        "context_with_next_sentence": true
    },
    {
        "source_sentence": "』病人答曰：",
        "from": "T12n0349_001:0188b24_19",
        "context_with_next_sentence": true
    },
    {
        "source_sentence": "『唯王身血得療我病。",
        "from": "T12n0349_001:0188b25_7",
        "context_with_next_sentence": true
    },
    {
        "source_sentence": "』爾時太子即以利刀刺身出血，以與病者，至心施與意無悔恨。",
        "from": "T12n0349_001:0188b26_16",
        "context_with_next_sentence": true
    },
    {
        "source_sentence": "」佛語阿難：",
        "from": "T12n0349_001:0188b27_1",
        "context_with_next_sentence": true
    },
    {
        "source_sentence": "「爾時現義太子，即我身是。",
        "from": "T12n0349_001:0188b27_14",
        "context_with_next_sentence": true
    },
    {
        "source_sentence": "阿難！",
        "from": "T12n0349_001:0188b27_17",
        "context_with_next_sentence": true
    },
    {
        "source_sentence": "四大海水尚可升量，我身血施不可稱限。",
        "from": "T12n0349_001:0188b28_13",
        "context_with_next_sentence": true
    },
    {
        "source_sentence": "所以爾者，求正覺故。",
        "from": "T12n0349_001:0188b29_3",
        "context_with_next_sentence": true
    },
    {
        "source_sentence": "」佛語賢者阿難：",
        "from": "T12n0349_001:0188c01_6",
        "context_with_next_sentence": true
    },
    {
        "source_sentence": "「乃往過世有王太子，號曰蓮花王，端正姝好威神巍巍，從園觀出遊，道見一人身體病癩，見已即有哀念心，問於病人：",
        "from": "T12n0349_001:0188c04_1",
        "context_with_next_sentence": true
    },
    {
        "source_sentence": "『以何等藥療於汝病？",
        "from": "T12n0349_001:0188c04_11",
        "context_with_next_sentence": true
    },
    {
        "source_sentence": "』病者答曰：",
        "from": "T12n0349_001:0188c04_17",
        "context_with_next_sentence": true
    },
    {
        "source_sentence": "『得王身髓以塗我體，其病乃愈。",
        "from": "T12n0349_001:0188c05_9",
        "context_with_next_sentence": true
    },
    {
        "source_sentence": "』是時太子即破身骨，以得其髓持與病者，歡喜惠施，心無悔恨。",
        "from": "T12n0349_001:0188c06_17",
        "context_with_next_sentence": true
    },
    {
        "source_sentence": "爾時太子，即我身是。",
        "from": "T12n0349_001:0188c07_7",
        "context_with_next_sentence": true
    },
    {
        "source_sentence": "」佛語阿難：",
        "from": "T12n0349_001:0188c07_13",
        "context_with_next_sentence": true
    },
    {
        "source_sentence": "「四大海水尚可升量，身髓布施不可稱計。",
        "from": "T12n0349_001:0188c08_10",
        "context_with_next_sentence": true
    },
    {
        "source_sentence": "」佛語賢者阿難：",
        "from": "T12n0349_001:0188c09_6",
        "context_with_next_sentence": true
    },
    {
        "source_sentence": "「乃往去世有王號曰月明，端正姝好威神巍巍，從宮而出，道見盲者貧窮飢餓隨道乞匃，往趣王所而白王言：",
        "from": "T12n0349_001:0188c11_15",
        "context_with_next_sentence": true
    },
    {
        "source_sentence": "『王獨尊貴安隱快樂，我獨貧窮加復眼盲。",
        "from": "T12n0349_001:0188c12_14",
        "context_with_next_sentence": true
    },
    {
        "source_sentence": "』爾時月明王見此盲人哀之淚出，謂於盲者：",
        "from": "T12n0349_001:0188c13_14",
        "context_with_next_sentence": true
    },
    {
        "source_sentence": "『有何等藥得愈卿病？",
        "from": "T12n0349_001:0188c14_4",
        "context_with_next_sentence": true
    },
    {
        "source_sentence": "』盲者答曰：",
        "from": "T12n0349_001:0188c14_10",
        "context_with_next_sentence": true
    },
    {
        "source_sentence": "『唯得王眼能愈我病，眼乃得視。",
        "from": "T12n0349_001:0188c15_3",
        "context_with_next_sentence": true
    },
    {
        "source_sentence": "』爾時王月明自取兩眼施與盲者，其心靜然無一悔意。",
        "from": "T12n0349_001:0188c16_7",
        "context_with_next_sentence": true
    },
    {
        "source_sentence": "月明王者，即我身是。",
        "from": "T12n0349_001:0188c16_17",
        "context_with_next_sentence": true
    },
    {
        "source_sentence": "」佛言：",
        "from": "T12n0349_001:0188c17_1",
        "context_with_next_sentence": true
    },
    {
        "source_sentence": "「須彌山尚可稱知斤兩，我眼布施不可稱計。",
        "from": "T12n0349_001:0188c18_2",
        "context_with_next_sentence": true
    },
    {
        "source_sentence": "」佛語賢者阿難：",
        "from": "T12n0349_001:0188c19_6",
        "context_with_next_sentence": true
    },
    {
        "source_sentence": "「彌勒菩薩本求道時，不持耳、鼻、頭、目、手、足、身命、珍寶、城邑、妻子及以國土布施與人，以成佛道，但以善權方便安樂之行，得致無上正真之道。",
        "from": "T12n0349_001:0188c22_8",
        "context_with_next_sentence": true
    },
    {
        "source_sentence": "」阿難白佛：",
        "from": "T12n0349_001:0188c22_14",
        "context_with_next_sentence": true
    },
    {
        "source_sentence": "「彌勒菩薩以何善權得致佛道？",
        "from": "T12n0349_001:0188c23_7",
        "context_with_next_sentence": true
    },
    {
        "source_sentence": "」佛言阿難：",
        "from": "T12n0349_001:0188c23_13",
        "context_with_next_sentence": true
    },
    {
        "source_sentence": "「彌勒菩薩晝夜各三正衣束體，叉手下膝著地，向於十方說此偈言：",
        "from": "T12n0349_001:0188c25_3",
        "context_with_next_sentence": true
    },
    {
        "source_sentence": "「『我悔一切過，　　勸助眾道德，",
        "from": "T12n0349_001:0188c26_0",
        "context_with_next_sentence": true
    },
    {
        "source_sentence": "歸命禮諸佛，　　令得無上慧。",
        "from": "T12n0349_001:0188c27_13",
        "context_with_next_sentence": true
    },
    {
        "source_sentence": "』」佛語賢者阿難：",
        "from": "T12n0349_001:0188c28_6",
        "context_with_next_sentence": true
    },
    {
        "source_sentence": "「彌勒菩薩以是善權，得無上正真之道最正覺。",
        "from": "T12n0349_001:0188c29_7",
        "context_with_next_sentence": true
    },
    {
        "source_sentence": "阿難！",
        "from": "T12n0349_001:0188c29_10",
        "context_with_next_sentence": true
    },
    {
        "source_sentence": "彌勒菩薩求道本願：",
        "from": "T12n0349_001:0188c29_19",
        "context_with_next_sentence": true
    },
    {
        "source_sentence": "『使其作佛時，令我國中人民，無有諸垢瑕穢，於婬怒癡不大，慇懃奉行十善，我爾乃取無上正覺。",
        "from": "T12n0349_001:0189a03_5",
        "context_with_next_sentence": true
    },
    {
        "source_sentence": "』」佛語阿難：",
        "from": "T12n0349_001:0189a03_12",
        "context_with_next_sentence": true
    },
    {
        "source_sentence": "「後當來世人民，無有垢穢奉行十善，於婬怒癡不以經心。",
        "from": "T12n0349_001:0189a04_15",
        "context_with_next_sentence": true
    },
    {
        "source_sentence": "正於爾時，彌勒當得無上正真之道成最正覺。",
        "from": "T12n0349_001:0189a05_16",
        "context_with_next_sentence": true
    },
    {
        "source_sentence": "所以者何？",
        "from": "T12n0349_001:0189a06_2",
        "context_with_next_sentence": true
    },
    {
        "source_sentence": "彌勒菩薩本願所致。",
        "from": "T12n0349_001:0189a06_11",
        "context_with_next_sentence": true
    },
    {
        "source_sentence": "」佛語賢者阿難：",
        "from": "T12n0349_001:0189a06_19",
        "context_with_next_sentence": true
    },
    {
        "source_sentence": "「我本求菩薩道時，欲護一切悉令得淨，處於五濁婬怒癡中，樂在生死。",
        "from": "T12n0349_001:0189a08_10",
        "context_with_next_sentence": true
    },
    {
        "source_sentence": "所以者何？",
        "from": "T12n0349_001:0189a08_15",
        "context_with_next_sentence": true
    },
    {
        "source_sentence": "是諸人民多為非法，以非為是，奉行邪道轉相賊害，不孝父母心常念惡，惡意向兄弟妻息眷屬及他人，輕易師和上，常犯男子垢濁轉相食噉，願處是時世於中為佛。",
        "from": "T12n0349_001:0189a12_11",
        "context_with_next_sentence": true
    },
    {
        "source_sentence": "若郡國丘聚縣邑，但說眾惡轉相賊害，瓦石相擊杖相撾撥，便共聚會轉相罵詈，自還其舍設置飯食，以毒著中欲害他人，起想垢濁轉起誹謗，伏匿過惡還相發露無復善意。",
        "from": "T12n0349_001:0189a16_10",
        "context_with_next_sentence": true
    },
    {
        "source_sentence": "」佛言阿難：",
        "from": "T12n0349_001:0189a16_16",
        "context_with_next_sentence": true
    },
    {
        "source_sentence": "「我以大哀普念一切，為此輩人講說經法。",
        "from": "T12n0349_001:0189a17_14",
        "context_with_next_sentence": true
    },
    {
        "source_sentence": "」賢者阿難聞佛說此，即白佛言：",
        "from": "T12n0349_001:0189a18_9",
        "context_with_next_sentence": true
    },
    {
        "source_sentence": "「未曾有是！",
        "from": "T12n0349_001:0189a18_15",
        "context_with_next_sentence": true
    },
    {
        "source_sentence": "天中天、如來、等正覺能至勤苦普弘大意，調御弊惡令得成就，為除重擔具足法寶，為此輩人說其經法。",
        "from": "T12n0349_001:0189a21_1",
        "context_with_next_sentence": true
    },
    {
        "source_sentence": "」佛言：",
        "from": "T12n0349_001:0189a21_5",
        "context_with_next_sentence": true
    },
    {
        "source_sentence": "「如是，阿難！",
        "from": "T12n0349_001:0189a21_12",
        "context_with_next_sentence": true
    },
    {
        "source_sentence": "如汝所言，佛能忍此。",
        "from": "T12n0349_001:0189a21_22",
        "context_with_next_sentence": true
    },
    {
        "source_sentence": "爾乃應、如來、等正覺教化剛強為除眾冥，用佛法德具足之故，乃為此人說其經法。",
        "from": "T12n0349_001:0189a23_14",
        "context_with_next_sentence": true
    },
    {
        "source_sentence": "」阿難白佛言：",
        "from": "T12n0349_001:0189a24_1",
        "context_with_next_sentence": true
    },
    {
        "source_sentence": "「我聞如來堅重精進等心如是，衣毛為竪。",
        "from": "T12n0349_001:0189a24_20",
        "context_with_next_sentence": true
    },
    {
        "source_sentence": "此經名為何等？",
        "from": "T12n0349_001:0189a25_6",
        "context_with_next_sentence": true
    },
    {
        "source_sentence": "云何奉行？",
        "from": "T12n0349_001:0189a25_11",
        "context_with_next_sentence": true
    },
    {
        "source_sentence": "」佛言阿難：",
        "from": "T12n0349_001:0189a25_17",
        "context_with_next_sentence": true
    },
    {
        "source_sentence": "「此經名為『本願』，當持；",
        "from": "T12n0349_001:0189a26_8",
        "context_with_next_sentence": true
    },
    {
        "source_sentence": "『慈氏本行彌勒所問』，當善持之。",
        "from": "T12n0349_001:0189a26_24",
        "context_with_next_sentence": true
    },
    {
        "source_sentence": "」佛說經已，彌勒菩薩、賢者阿難、賢者大迦葉諸大弟子，及眾菩薩，一切會者，諸天、龍神、乾沓惒、世間人，聞經歡喜，前為佛作禮。",
        "from": "T12n0349_001:0189a29_17",
        "context_with_next_sentence": true
    },
    {
        "source_sentence": "彌勒菩薩所問本願經",
        "from": "T12n0349_001:0189b01_100",
        "context_with_next_sentence": false
    }
]