{
    "X69n1336_003:0139b19_0": "龐居士詩卷下",
    "X69n1336_003:0139b21_0-0": "　眾生多品髏　　諸佛祇一般　　庶人見天子　知隔幾重關　　若有過人策　　欲見亦不難　策中契聖理　　坐取國家官　智度本來如　　眾生病盡除　　又度作護法　一切入無餘　　過去恒沙佛　　皆同此一途　如能達此理　　凡夫非凡夫　四大本無情　　清虗無色聲　　達人悟空理　知法本無生　　諸佛常現前　　妙德亦同行　無無無障礙　",
    "X69n1336_003:0139b21_0-1": "　心牛不肯耕　塵六門前喚　　無情呼不入　　二彼總空空　自然唇不濕　　從此絕因緣　　葛五隨緣出　惟有空寂舍　　圓八同金七　入理如箭射　　尋文轉相背　　直道不肯行　識路成迷退　　心王不了事　　公臣生執礙　為此一群賊　　生死如踏碓　覺他欲打你　　著脚即須抽　　已後再相見　他羞我不羞　　忍辱第一道　　歷劫無冤讎　",
    "X69n1336_003:0139b21_0-2": "此是無生縣　　不屬涅槃洲　罵他無便宜　　不應却得穩　　無瞋神自安　罵他還自損　　忍得有法利　　罵他還折本　瞋喜同一如　　遁世不悶悶　識業人稀少　　迷途者眾多　　苦中生樂想　無喜強絃歌　　不飲尋常醉　　昏昏溺愛河　含笑造殃咎　　後苦莫繇他　耳聞他罵詈　　心知口莫對　　惡亦不須嫌　好亦不須愛　　豁達無關津　",
    "X69n1336_003:0139b21_0-3": "　虗空無&#;礙　此真不動佛　　亦名觀自在　仰手是天堂　　覆手是地獄　　地獄與天堂　我心都不屬　　化城猶不止　　豈況諸天福　一切都不求　　曠然無所得　佛有一等慈　　有人心不知　　一切皆平等　貧富總憐伊　　富者你莫貪　　貧者你莫癡　無貪心自靜　　無癡意莫思　白衣不執相　　真理從空生　　祇為心無礙　智慧出縱橫　",
    "X69n1336_003:0139b21_0-4": "　唯論師子吼　　不許野干鳴　菩提稱最妙　　猶呵是假名　從根誅則絕　　從根修則滅　　若能雙株斷　三乘盡超越　　此非凡夫言　　妙吉分明說　如來所療治　　一差不復發　久種善根深　　同塵塵不侵　　非關塵不染　自是我無心　　無心心不起　　超三越十地　究竟真如果　　到頭祇箇是　凡夫智量狹　　妄說有難易　　離相如虗空　",
    "X69n1336_003:0139b21_0-5": "盡契諸佛智　　戒相如虗空　　迷人自作持　病根不肯拔　　執是弄花枝　牽牛駕空車　　共入無為宅　　無為宅甚寬　眾生却嫌窄　　十方同一室　　何曾有間隔　有法人不得　　無心自度厄　世間最上事　　唯有修道強　　若悟無生理　三界自消亡　　蘊空妙德現　　無念是清凉　此即彌陀土　　何處覔西方　寶珠內衣裏　　繫來無量時　",
    "X69n1336_003:0139b21_0-6": "　遇六惡知識　又常假慈悲　　牽我飲欲酒　　醉臥都不知　情盡酒復醒　　自見本道師　世人重珍寶　　我貴剎那靜　　金多亂人心　靜見真如性　　性空法亦空　　十八絕行蹤　但自心無礙　　何愁神不通　端坐求如法　　如法轉相違　　拋法無心取　始自却來歸　　無求出三界　　有念則成癡　求佛覔解脫　　不是丈夫兒　惡心滿三界　",
    "X69n1336_003:0139b21_0-7": "　口即念彌陀　　心口相違背　群賊轉轉多　　一塵起萬境　　倐忽遍娑婆　色聲求佛道　　結果盡成魔　萬法從心起　　心生萬法生　　法生有日了　來去枉虗行　　寄語修道人　　空生有莫生　如能達此理　　不動出深坑　佛亦不離心　　心亦不離佛　　心寂即菩提　心然即有物　　物即變成魔　　無即無諸佛　若能如是用　　十八從何出　",
    "X69n1336_003:0139b21_0-8": "羊車誘下愚　　鹿車載中夫　　大乘為上士　鵬巢鶴不居　　鷦鷯住蚊睫　　居士咄盲驢　若論質利帝　　畢竟一乘無　有人嫌龐老　　龐老不嫌他　　開門待知識　知識不來過　　心如具三學　　塵識不相和　一丹療萬病　　不假藥方多　淼淼長江水　　周而還復始　　昏昏三界人　輪迴亦如此　　輪迴改形貌　　長江色不異　改貌勞神識　",
    "X69n1336_003:0139b21_0-9": "　終須到佛地　睡來展脚睡　　悟理起題詩　　詩中無別意　唯勸破貪癡　　貪瞋癡若盡　　便是世尊兒　無煩問師匠　　心王應自知　世人重名利　　余心總不然　　束薪貨升米　清水鐵鐺煎　　覺熟捻鐺下　　將身近畔邊　時時拋入口　　腹飽肚無言　行學非真道　　徒勞神與軀　　千里尋月影　終是枉工夫　　不悟緣聲色　　當今學者疎　",
    "X69n1336_003:0139b21_0-10": "但看起滅處　　此箇是真如　教君殺賊法　　不用苦多方　　慧劒當心刺　心亡法亦亡　　心亡極樂國　　法亡即西方　賊為象馬用　　神自作空王　不用苦多聞　　看他彼上人　　百憶及日月　元在一毛塵　　心但寂無相　　即出無明津　若能如是學　　幾許省精神　慚愧好心王　　生在蓮華堂　　恒持般若劒　終日帶浮囊　　常懷第一義　",
    "X69n1336_003:0139b21_0-11": "　外國賴恩光　五百長者子　　相隨歸故鄉　慚愧好意根　　無自亦無他　　無自身無垢　無他塵不加　　常居清淨地　　知有不能過　舊時惡知識　　總見阿彌陀　慚愧好舌根　　常開大道門　　世間三有事　實是不能論　　相逢唯說道　　更莫敘寒溫　了知世相假　　俗禮也徒煩　慚愧一雙耳　　常思解脫聲　　若論俗語話　實是不能聽　",
    "X69n1336_003:0139b21_0-12": "　聞財耳不納　　聞色心不生　不受有無語　　何慮不惺惺　慚愧一雙眼　　曾見數般人　　端正亦不愛　醜陋亦不瞋　　當頭異國色　　何須妄起塵　低頭自形相　　都無一處真　　身心如幻化　滿眼沒怨親　慚愧一軀身　　梵號波羅柰　　被賊一群使　尋常不自在　　亦名為枯井　　亦名為鞲袋　亦名朽故宅　　亦名幻三昧　　佛罵作死屍　",
    "X69n1336_003:0139b21_0-13": "乘屍渡大海　　大海元無水　　死屍非是船　熟看世上事　　總是假因緣　　若了身心相　空裏任橫眠　　具此六慚愧　　實是不求天　一時復一時　　步步向前移　　無常有限分　早晚即不知　　古人一交語　　預辦沒貧兒　聞少須修道　　莫待衰老時　　邂逅符到來　賺你更無疑　　勸君不肯聽　　三塗真可悲　一日復一日　　百年漸漸畢　",
    "X69n1336_003:0139b21_0-14": "　急急除妄想　無念成真佛　　更莫苦攀緣　　窺他世上物　忽然無常至　　累劫出不得　一宿復一宿　　光陰漸漸促　　報你心王道　依智莫依識　　依智見真佛　　依識入地獄　若淪六趣中　　受苦無時足　一年復一年　　務在且遷延　　皮皺緣肉減　髮白髓枯乾　　毛孔通風過　　骨消椽梠寬　水微不耐熱　　火少不耐寒　　幻身如聚沫　",
    "X69n1336_003:0139b21_0-15": "四大亦非堅　　更被癡狼使　　無明曉夜煎　惟知念水草　　心神被物纏　　云何不懺悔　便道捨財錢　　外頭遮曲語　　望得免前愆　地獄應無事　　凖擬得生天　　世間有這屬　冥道不如然　　除非不作業　　當拔罪根源　根空塵不實　　內外絕因緣　　積罪如山岳　慧火一時燃　　須臾變灰燼　　永劫更無煙　迷時三界有　　悟即出囂纏　",
    "X69n1336_003:0139b21_0-16": "　心無六入跡　清淨達本源　　地獄成淨土　　招手別諸天　報語三塗宅　　共你更無緣　　非論早與晚　悟理即無邊　心如即是坐　　境如即是禪　　如如都不動　大道無中邊　　若能如是達　　所謂火中蓮　無求乃法眼　　有念却成魔　　無求復無念　即是阿彌陀　　真如共菩薩　　總祇較無多　鍊盡三山鐵　　鎔銷五岳銅　　林枯鳥自散　",
    "X69n1336_003:0139b21_0-17": "海竭絕魚龍　　無師破戒行　　有法盡皆空　菩薩無煩惱　　眾生愛皺眉　　無惱緣無賊　皺眉被賊欺　　不須問師匠　　心王應自知　智者觀財色　　了知是幻虗　　衣食支身命　相勸學如如　　時至移庵去　　無物可盈餘　凡夫貪著事　　不免三界輪　　與說無生理　閉耳佯不聞　　如斯之等髏　　何日出囂塵　壁畫枉用色　　不如脫空佛　",
    "X69n1336_003:0139b21_0-18": "　住法比無住　陰中對白日　　不信有無言　　看取波羅蜜　見時如不見　　聞時如不聞　　喜時如不喜　瞋時如不瞋　　一切盡歸如　　自然無我人　齋須實相齋　　戒須實相戒　　有相持齋戒　到頭歸敗壞　　敗壞屬無常　　從何免三界　心王不了事　　遮莫向名山　　縱令見佛像　實以不相關　　猿猴見水月　　捉月始知難　緣事求解脫　",
    "X69n1336_003:0139b21_0-19": "　累劫無出期　　直須入理性　成佛更無疑　　雖然不受記　　見是世尊兒　佛遣滅生滅　　生滅長相隨　　不學大人相　却作小孫兒　　持心更覔佛　　豈不是愚癡　無事被他罵　　佯佯耳不聞　　舌亦不須動　心亦不須嗔　　關津無障礙　　即是出纏人　真如本無相　　所得是凡流　　昔時為父子　長大出外遊　　今日相遇見　　父少子白頭　",
    "X69n1336_003:0139b21_0-20": "一生解縛鈍　　渾身納裏眠　　心中無意識　耳無繩索牽　　心本無繫縛　　同塵亦無喧　欲得真解脫　　持刀且殺牛　　牛死人亦亡　佛亦不須求　　全身空裏坐　　即度死生流　極目觀前境　　寂寥無一人　　廻頭看後底　影亦不隨身　貪瞋不肯捨　　徒勞讀釋經　　看方不服樂　病從何處輕　取空是取色　　取色色無常　　色空非我有　",
    "X69n1336_003:0139b21_0-21": "端坐見家鄉　經體本無名　　受持無色聲　　心依無相理　真是金剛經　孫兒正啼哭　　母言來與金　　捻他黃葉把　便即正聲音　別淚成河海　　骨如毗富山　　祇緣塵識法　所以遣心然　前人若有事　　我猶佯不知　　何況他無問　讒舌強卑卑　勸君師子吼　　莫學野干鳴　　若能香象起　感得鳳凰迎　一種學事業　　亦來登選場　　祇緣口義錯　",
    "X69n1336_003:0139b21_0-22": "落第在他鄉　心王不了事　　却被六賊使　　共賊作火下　無繇出生死　別人終不賤　　別寶終不貧　　祇今擔鐵漢　不肯愽金銀　十方同一會　　各自學無為　　此是選怫處　心空及第歸　有男不肯婚　　有女不肯嫁　　父子自團欒　共說無生話　四性同一舍　　三身同一室　　一切惡知識　總見彌陀佛　教君一箇法　　有事無處避　　若能如理修　",
    "X69n1336_003:0139b21_0-23": "存本却有利　道是無為道　　修人自有為　　假即無頭數　真中實是稀　無求勝禮佛　　知足勝持齋　　本自無薪火　何勞更拾柴　說事滿天下　　入理實無多　　常被有為縛　何日見彌陀　起時惟法起　　行時共佛行　　騰騰三界內　諸法自無生　大海淼無涯　　眾生自著枷　　無求出妙德　心生勞算沙　一念心清淨　　處處蓮花開　　一華一淨土　",
    "X69n1336_003:0139b21_0-24": "一土一如來七言　大唐三百六十州　　我暫放閑乘興遊　瞬息之間知事盡　　若論入理更深幽　共外知識呷清水　　總是妄想無骨頭　却歸東西山道去　　不捨因緣騎牯牛　後望青山平似掌　　前瞻漢水水東流　試問西域那提子　　遺法慇懃無所求　自入大海歸火宅　　不覺乘空失却牛　有人見我歸東土　　我本元居西海頭　來去自然無障礙　",
    "X69n1336_003:0139b21_0-25": "　出入生死有何憂　無思無念是真空　　妙德法身自見中　應機接物契真智　　十方世界總流通　通達無我無人法　　人法不見有行蹤　神識自然無罣礙　　廓周沙界等虗空　不假坐禪持戒律　　超然解脫豈勞功　菩提般若名相假　　涅槃真如亦是虗　欲得心神真解脫　　一切名相本來無　十方世界風塵淨　　州州縣縣絕艱虞　王道蕩蕩無偏黨　",
    "X69n1336_003:0139b21_0-26": "　舉國眾生同一如　不動干戈安萬姓　　法王合掌髻中珠　空中自見清涼月　　一光普照娑婆徹　此光湛然無去來　　不增不減無生滅　爾是妙德現真身　　剎那不起恒沙劫　無邊無盡如虗空　　虗空無邊不可說　但自無心於萬物　　何妨萬物常圍遶　鐵牛不怕師子吼　　恰似木人見花鳥　木人本體自無情　　花鳥逢人亦不驚　心境如如祇箇是　",
    "X69n1336_003:0139b21_0-27": "　何慮菩提道不成　清淨無為無識塵　　不捨肉身妙法身　祇為眾生有漏習　　權止草庵轉法輪　法輪常轉無人見　　優曇時時一出現　無相真空妙法身　　歷劫恒沙不遷變　莫求佛兮莫求人　　但自心裏莫貪瞋　貪瞋癡病前頓盡　　便是如來的的親　內無垢兮外無塵　　中間豁達無關津　神無障礙居三界　　恰似瑠璃處日輪　心王若解依真智　",
    "X69n1336_003:0139b21_0-28": "　一切有無俱遣棄　身隨世流心不流　　夜來眼睡心不睡　天堂地獄總無情　　任運幽玄到此地　報汝世人莫癡憨　　暫時權住此草庵　無想衣食飽暖後　　世間有物不須貪　此身幻化如燈燄　　須臾不覺即頭南　一切有求枉用功　　想念真成著色空　差之毫釐失千里　　有生劫劫道難通　癡心望出三界外　　不知元在鐵圍中　十二部經兼戒律　",
    "X69n1336_003:0139b21_0-29": "　執相依文常受持　生生獲得有為果　　隨在三界無出期　若能離相直入理　　理中無念亦無思　貝多葉裏優曇華　　萬象皆如同一家　歡喜摘華不見菓　　吉祥採菓不觀華　緣之本來元不識　　法王呵之如稻麻　田舍老翁入聚落　　眼耳鼻舌俱失却　內外尋訪覔無蹤　　舊時住處空寂寞　却歸堂上問空王　　總在此間學無作　黃葉飄零化作塵　",
    "X69n1336_003:0139b21_0-30": "　本來非妄亦非真　有情故宅含秋色　　無名君子湛然春　未識龍宮莫說珠　　從來言說與君殊　空拳祇是嬰兒信　　豈得將來誑老夫　迷時愛欲心如火　　心開悟理火成灰　灰火本來同一體　　當知妄盡即如來　真為家貧無一物　　此語總是空裏出　出語還須歸本源　　不敢違他過去佛　父子相守空山坐　　無相如如寄有間　世人見靜元無靜　",
    "X69n1336_003:0139b21_0-31": "　看似閑時亦不閑　八萬四千同一理　　事相差別立異名　十二圍陀及疏論　　慇懃三六不須生　十方國土皆吾宅　　長者大門常日開　有識名人守院外　　無心入理見如來　世人愛假不愛真　　世人憐富却憎貧　唯敬三塗八不淨　　背却如來妙色身　更無別路超生死　　前佛後佛同一般　舒即周流十方剎　　斂時還在一毛端　惟有一門無鑰匙　",
    "X69n1336_003:0139b21_0-32": "　伸縮低昂說是非　但能宣得無生理　　善巧方便亦從伊　二乘皆曰不堪任　　上士之人智慧深　欲得神通等居士　　無過於物總無心雜句行路易。",
    "X69n1336_003:0143b23_1": "行路易。",
    "X69n1336_003:0143b23_2": "內外中間依本智。",
    "X69n1336_003:0143b23_3": "本智無情法不生。",
    "X69n1336_003:0143b24_0": "無生即是入正理。",
    "X69n1336_003:0143b24_1": "非色非心放一光。",
    "X69n1336_003:0143b24_2": "空裏優曇顯心地。",
    "X69n1336_003:0143c01_3": "名為智。",
    "X69n1336_003:0143c01_4": "智為尊。",
    "X69n1336_003:0143c01_5": "心智通同達本源。",
    "X69n1336_003:0143c01_6": "萬物同歸不二門。",
    "X69n1336_003:0143c02_7": "有非有兮理常存。",
    "X69n1336_003:0143c02_8": "無非無兮無有根。",
    "X69n1336_003:0143c02_9": "未來諸佛亦如是。",
    "X69n1336_003:0143c03_10": "現在還同古世尊。",
    "X69n1336_003:0143c03_11": "三世俱皆無別道。",
    "X69n1336_003:0143c03_12": "佛佛相授至今傳。",
    "X69n1336_003:0143c05_0": "外無他兮內無自。",
    "X69n1336_003:0143c05_1": "不動干戈契佛智。",
    "X69n1336_003:0143c05_2": "通達佛道行非道。",
    "X69n1336_003:0143c06_3": "不捨凡夫有為事。",
    "X69n1336_003:0143c06_4": "有為名相盡空華。",
    "X69n1336_003:0143c06_5": "無名無相出生死。",
    "X69n1336_003:0143c08_0": "余有一大衣。",
    "X69n1336_003:0143c08_1": "非是世間絹。",
    "X69n1336_003:0143c08_2": "眾色染不著。",
    "X69n1336_003:0143c08_3": "晶晶如素練。",
    "X69n1336_003:0143c09_0": "裁時不用刀。",
    "X69n1336_003:0143c09_1": "縫時不用線。",
    "X69n1336_003:0143c09_2": "常持不離身。",
    "X69n1336_003:0143c09_3": "有人自不見。",
    "X69n1336_003:0143c10_0": "三千世界遮寒暑。",
    "X69n1336_003:0143c10_1": "無情有情悉覆遍。",
    "X69n1336_003:0143c10_2": "如能持得此大衣。",
    "X69n1336_003:0143c11_3": "披了直入空王殿。",
    "X69n1336_003:0143c11_4": "思思低思思。",
    "X69n1336_003:0143c11_5": "自歎一雙眉。",
    "X69n1336_003:0143c11_6": "向他勝地坐。",
    "X69n1336_003:0143c12_7": "萬事總不知。",
    "X69n1336_003:0143c12_8": "六識若似眉。",
    "X69n1336_003:0143c12_9": "即得不思議。",
    "X69n1336_003:0143c12_10": "六識若嫌眉。",
    "X69n1336_003:0143c13_11": "論時沒腦癡。",
    "X69n1336_003:0143c13_12": "伊若去却眉。",
    "X69n1336_003:0143c13_13": "即被世人欺。",
    "X69n1336_003:0143c13_14": "饒你六識嘍囉漢成乞索兒。",
    "X69n1336_003:0143c15_0": "出一屋。",
    "X69n1336_003:0143c15_1": "入一屋。",
    "X69n1336_003:0143c15_2": "來來去去教他哭。",
    "X69n1336_003:0143c15_3": "來去祇為貪瞋癡。",
    "X69n1336_003:0143c16_0": "于今悟罷須知足。",
    "X69n1336_003:0143c16_1": "知足常須達本源。",
    "X69n1336_003:0143c16_2": "去却昔時惡知識。",
    "X69n1336_003:0143c17_3": "惡知識將伊作手力。",
    "X69n1336_003:0143c17_4": "法施無前後。",
    "X69n1336_003:0143c17_5": "共護無生國。",
    "X69n1336_003:0143c18_0": "無事失却心。",
    "X69n1336_003:0143c18_1": "走向門前覔。",
    "X69n1336_003:0143c18_2": "借問舊知識。",
    "X69n1336_003:0143c18_3": "寂絕無蹤跡。",
    "X69n1336_003:0143c19_0": "却歸堂上審思看。",
    "X69n1336_003:0143c19_1": "改却眾生稱心安。",
    "X69n1336_003:0143c19_2": "不能出外求知識。",
    "X69n1336_003:0143c20_3": "自向家中入涅槃。",
    "X69n1336_003:0143c20_4": "大丈夫。",
    "X69n1336_003:0143c20_5": "昔日有。",
    "X69n1336_003:0143c20_6": "今日無。",
    "X69n1336_003:0143c20_7": "家計破除盡。",
    "X69n1336_003:0143c21_8": "贖得一群奴。",
    "X69n1336_003:0143c21_9": "奴婢有六人。",
    "X69n1336_003:0143c21_10": "一人有六口。",
    "X69n1336_003:0143c21_11": "六六三十六。",
    "X69n1336_003:0143c22_12": "常隨我前後。",
    "X69n1336_003:0143c22_13": "我亦不拘伊。",
    "X69n1336_003:0143c22_14": "伊亦不敢走。",
    "X69n1336_003:0143c22_15": "若道菩提難。",
    "X69n1336_003:0143c23_16": "菩提亦不難。",
    "X69n1336_003:0143c23_17": "少欲知足毛頭寬。",
    "X69n1336_003:0143c23_18": "遠離財色神自安。",
    "X69n1336_003:0143c24_19": "分明了見三塗苦。",
    "X69n1336_003:0143c24_20": "世上名聞不相關。",
    "X69n1336_003:0144a01_0": "難復難。",
    "X69n1336_003:0144a01_1": "持心離欲貪涅槃。",
    "X69n1336_003:0144a01_2": "一向他方求淨土。",
    "X69n1336_003:0144a01_3": "若論實行不相關。",
    "X69n1336_003:0144a02_4": "枉用工夫來去苦。",
    "X69n1336_003:0144a02_5": "畢竟到頭空色還。",
    "X69n1336_003:0144a03_0": "易復易。",
    "X69n1336_003:0144a03_1": "即此五陰成真智。",
    "X69n1336_003:0144a03_2": "十方世界一乘同。",
    "X69n1336_003:0144a03_3": "無相法身豈有二。",
    "X69n1336_003:0144a04_4": "若捨煩惱覔菩提。",
    "X69n1336_003:0144a04_5": "不知何方有佛地。",
    "X69n1336_003:0144a05_0": "正中正。",
    "X69n1336_003:0144a05_1": "心王如如六根瑩。",
    "X69n1336_003:0144a05_2": "六塵空。",
    "X69n1336_003:0144a05_3": "六識淨。",
    "X69n1336_003:0144a05_4": "六六三十六。",
    "X69n1336_003:0144a06_5": "同歸大圓鏡。",
    "X69n1336_003:0144a07_0": "阿難貝多葉。",
    "X69n1336_003:0144a07_1": "持來數千劫。",
    "X69n1336_003:0144a07_2": "七寶藏中付迦葉。",
    "X69n1336_003:0144a07_3": "分為十二部。",
    "X69n1336_003:0144a08_4": "析作三乘法。",
    "X69n1336_003:0144a09_0": "非故亦非新。",
    "X69n1336_003:0144a09_1": "應化隨緣百億身。",
    "X69n1336_003:0144a09_2": "若有真如一合相。",
    "X69n1336_003:0144a09_3": "一億還同一聚塵。",
    "X69n1336_003:0144a11_0": "珠從藏中現。",
    "X69n1336_003:0144a11_1": "顯赫呈光輝。",
    "X69n1336_003:0144a11_2": "昔日逃走為窮子。",
    "X69n1336_003:0144a11_3": "今日還家作富兒。",
    "X69n1336_003:0144a13_0": "心依真智。",
    "X69n1336_003:0144a13_1": "理逐心行。",
    "X69n1336_003:0144a13_2": "理智無礙。",
    "X69n1336_003:0144a13_3": "心亦無生。",
    "X69n1336_003:0144a13_4": "迷即有我。",
    "X69n1336_003:0144a14_0": "悟即無情。",
    "X69n1336_003:0144a14_1": "通達大智。",
    "X69n1336_003:0144a14_2": "諸法不成。",
    "X69n1336_003:0144a14_3": "五神無主。",
    "X69n1336_003:0144a14_4": "六國安寧。",
    "X69n1336_003:0144a15_0": "七死弗受。",
    "X69n1336_003:0144a15_1": "八鏡圓明。",
    "X69n1336_003:0144a15_2": "隨宜善化。",
    "X69n1336_003:0144a15_3": "總合佛經。",
    "X69n1336_003:0144a15_4": "過即已過。",
    "X69n1336_003:0144a16_0": "更莫再尋。",
    "X69n1336_003:0144a16_1": "現在不住。",
    "X69n1336_003:0144a16_2": "念念勿侵。",
    "X69n1336_003:0144a16_3": "未來未至。",
    "X69n1336_003:0144a16_4": "亦莫預斟。",
    "X69n1336_003:0144a17_0": "既無三世。",
    "X69n1336_003:0144a17_1": "心同佛心。",
    "X69n1336_003:0144a17_2": "依空默用。",
    "X69n1336_003:0144a17_3": "即是行深。",
    "X69n1336_003:0144a17_4": "無有少法。",
    "X69n1336_003:0144a18_0": "觸目平任。",
    "X69n1336_003:0144a18_1": "無戒可持。",
    "X69n1336_003:0144a18_2": "無垢可淨。",
    "X69n1336_003:0144a18_3": "洞達虗心。",
    "X69n1336_003:0144a18_4": "法無壽命。",
    "X69n1336_003:0144a19_0": "若能如是。",
    "X69n1336_003:0144a19_1": "圓通究竟。",
    "X69n1336_003:0144a20_0": "居士見僧講金剛經。",
    "X69n1336_003:0144a20_1": "至無我無人。",
    "X69n1336_003:0144a20_2": "居士問云。",
    "X69n1336_003:0144a21_3": "既無我無人。",
    "X69n1336_003:0144a21_4": "是誰講。",
    "X69n1336_003:0144a21_5": "誰聽。",
    "X69n1336_003:0144a21_6": "座主無語。",
    "X69n1336_003:0144a21_7": "居士乃與頌曰。",
    "X69n1336_003:0144a23_0": "無我復無人。",
    "X69n1336_003:0144a23_1": "作麼有踈親。",
    "X69n1336_003:0144a23_2": "勸師休歷座。",
    "X69n1336_003:0144a23_3": "不似直求真。",
    "X69n1336_003:0144a24_0": "金剛般若性。",
    "X69n1336_003:0144a24_1": "外絕一纖塵。",
    "X69n1336_003:0144a24_2": "我聞并信受。",
    "X69n1336_003:0144a24_3": "總是假名陳。",
    "X69n1336_003:0144b01_0": "歷代讚文(并諸方拈古附)",
    "X69n1336_003:0144b02_0": "大丞相張天覺",
    "X69n1336_003:0144b03_0": "　寧可饑寒死路邊　　不勞土地強哀憐　滿船家計沉湘水　　豈羨芒繩十百錢徑山佛日大慧禪師　無生本無說　　說著即話墮　　骨肉團欒頭　大虫看水磨舉。",
    "X69n1336_003:0144b08_1": "居士問馬大師。",
    "X69n1336_003:0144b08_2": "不與萬法為侶者是什麼人。",
    "X69n1336_003:0144b09_3": "大師云。",
    "X69n1336_003:0144b09_4": "待汝一口吸盡西江水却向汝道。",
    "X69n1336_003:0144b11_0": "東林珪老",
    "X69n1336_003:0144b12_0": "　大海波濤淺　　小人方寸深　　海枯終見底　人死不知心雲門杲公禪師　一口吸盡西江水　　甲乙丙丁庚戊己　咄咄咄　　囉囉哩白雲端和尚　一口吸盡西江水　　萬古千今無一滴　要須黨理不黨親　　馬祖可惜口門窄舉。",
    "X69n1336_003:0144b20_1": "居士問仰山。",
    "X69n1336_003:0144b20_2": "久嚮仰山。",
    "X69n1336_003:0144b20_3": "到來為什麼却覆。",
    "X69n1336_003:0144b21_4": "仰山竪起拂子。",
    "X69n1336_003:0144b21_5": "居士云。",
    "X69n1336_003:0144b21_6": "恰是。",
    "X69n1336_003:0144b21_7": "仰山云。",
    "X69n1336_003:0144b21_8": "是仰是覆。",
    "X69n1336_003:0144b22_9": "居士拍露柱一下。",
    "X69n1336_003:0144b22_10": "云。",
    "X69n1336_003:0144b22_11": "雖無人見。",
    "X69n1336_003:0144b22_12": "露柱與我證明。",
    "X69n1336_003:0144b23_13": "仰山擲下拂子云。",
    "X69n1336_003:0144b23_14": "一任舉似諸方。",
    "X69n1336_003:0144c01_0": "　兩箇八文為十六　　從頭數過猶不足　拏來亂撒向階前　　滿地團團春蘚綠龐居士詩卷下(終)"
}