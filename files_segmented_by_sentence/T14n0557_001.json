[
    {
        "source_sentence": "佛說龍施女經",
        "from": "T14n0557_001:0909c03_0",
        "context_with_next_sentence": true
    },
    {
        "source_sentence": "吳月氏優婆塞支謙譯",
        "from": "T14n0557_001:0909c05_0",
        "context_with_next_sentence": true
    },
    {
        "source_sentence": "聞如是：一時佛遊於維耶離奈氏樹園，與大",
        "from": "T14n0557_001:0909c06_0",
        "context_with_next_sentence": true
    },
    {
        "source_sentence": "比丘眾千二百五十人俱，及五百眾菩薩。",
        "from": "T14n0557_001:0909c07_17",
        "context_with_next_sentence": true
    },
    {
        "source_sentence": "佛以晨旦著衣持鉢，入城分衛，眾會皆從；",
        "from": "T14n0557_001:0909c08_17",
        "context_with_next_sentence": true
    },
    {
        "source_sentence": "諸天龍神香，華，伎樂倍於常時。",
        "from": "T14n0557_001:0909c09_12",
        "context_with_next_sentence": true
    },
    {
        "source_sentence": "佛到長者須福門外。",
        "from": "T14n0557_001:0909c10_1",
        "context_with_next_sentence": true
    },
    {
        "source_sentence": "須福有女，名曰龍施，厥年十四，時在浴室澡浴，塗香，著好衣。",
        "from": "T14n0557_001:0909c11_9",
        "context_with_next_sentence": true
    },
    {
        "source_sentence": "為佛眉間毫相之光照七重樓上，東向見佛在門外住，容貌端正如星中有月，奇相眾好，金色從容，諸根寂定。",
        "from": "T14n0557_001:0909c13_18",
        "context_with_next_sentence": true
    },
    {
        "source_sentence": "女大歡喜，則自念言：",
        "from": "T14n0557_001:0909c14_7",
        "context_with_next_sentence": true
    },
    {
        "source_sentence": "「今得見佛及眾弟子，當以發意作菩薩行。",
        "from": "T14n0557_001:0909c15_5",
        "context_with_next_sentence": true
    },
    {
        "source_sentence": "願令我得道如佛！",
        "from": "T14n0557_001:0909c15_13",
        "context_with_next_sentence": true
    },
    {
        "source_sentence": "」魔見女發大意，心為不樂，念言：",
        "from": "T14n0557_001:0909c16_9",
        "context_with_next_sentence": true
    },
    {
        "source_sentence": "「是女今興大福及欲求佛，必過我界，多度人民。",
        "from": "T14n0557_001:0909c17_9",
        "context_with_next_sentence": true
    },
    {
        "source_sentence": "今我當往壞其道意。",
        "from": "T14n0557_001:0909c17_18",
        "context_with_next_sentence": true
    },
    {
        "source_sentence": "」魔便下，化作女父形象，被服，謂龍施言：",
        "from": "T14n0557_001:0909c18_17",
        "context_with_next_sentence": true
    },
    {
        "source_sentence": "「今所念者大重。",
        "from": "T14n0557_001:0909c19_4",
        "context_with_next_sentence": true
    },
    {
        "source_sentence": "佛道難得，億百千劫勤勞不懈然後乃成。",
        "from": "T14n0557_001:0909c20_3",
        "context_with_next_sentence": true
    },
    {
        "source_sentence": "今世幸有佛，不如求羅漢，既要易得，且俱度世，泥洹無異。",
        "from": "T14n0557_001:0909c21_11",
        "context_with_next_sentence": true
    },
    {
        "source_sentence": "何為貪佛，久負勤苦？",
        "from": "T14n0557_001:0909c21_21",
        "context_with_next_sentence": true
    },
    {
        "source_sentence": "汝是我女，故語汝耳。",
        "from": "T14n0557_001:0909c22_9",
        "context_with_next_sentence": true
    },
    {
        "source_sentence": "」龍施對曰：",
        "from": "T14n0557_001:0909c22_15",
        "context_with_next_sentence": true
    },
    {
        "source_sentence": "「不如父言。",
        "from": "T14n0557_001:0909c22_21",
        "context_with_next_sentence": true
    },
    {
        "source_sentence": "羅漢與佛雖俱度世，功德不同。",
        "from": "T14n0557_001:0909c23_13",
        "context_with_next_sentence": true
    },
    {
        "source_sentence": "佛智大度，如十方空，度人無極；",
        "from": "T14n0557_001:0909c24_8",
        "context_with_next_sentence": true
    },
    {
        "source_sentence": "羅漢智少，若一時耳。",
        "from": "T14n0557_001:0909c24_18",
        "context_with_next_sentence": true
    },
    {
        "source_sentence": "何有高才樂於少者？",
        "from": "T14n0557_001:0909c25_6",
        "context_with_next_sentence": true
    },
    {
        "source_sentence": "」魔復言：",
        "from": "T14n0557_001:0909c25_11",
        "context_with_next_sentence": true
    },
    {
        "source_sentence": "「未曾聞女人得作轉輪聖王，況乃欲得作佛！",
        "from": "T14n0557_001:0909c26_10",
        "context_with_next_sentence": true
    },
    {
        "source_sentence": "佛道長久，不如求羅漢早取泥洹。",
        "from": "T14n0557_001:0909c27_5",
        "context_with_next_sentence": true
    },
    {
        "source_sentence": "」龍施報言：",
        "from": "T14n0557_001:0909c27_11",
        "context_with_next_sentence": true
    },
    {
        "source_sentence": "「我亦聞女人不得作轉輪聖王、不得作帝釋、不得作梵王、不得作佛。",
        "from": "T14n0557_001:0909c29_1",
        "context_with_next_sentence": true
    },
    {
        "source_sentence": "我當精進，轉此女身竟，受作男子身。",
        "from": "T14n0557_001:0909c29_18",
        "context_with_next_sentence": true
    },
    {
        "source_sentence": "蓋聞天下尊行菩薩道億劫不懈者，後皆得作佛。",
        "from": "T14n0557_001:0910a02_1",
        "context_with_next_sentence": true
    },
    {
        "source_sentence": "」魔見女意不轉，益用愁毒，更作急教言：",
        "from": "T14n0557_001:0910a02_20",
        "context_with_next_sentence": true
    },
    {
        "source_sentence": "「作菩薩行者，當不貪於世間，不惜於壽命。",
        "from": "T14n0557_001:0910a03_19",
        "context_with_next_sentence": true
    },
    {
        "source_sentence": "今汝精進，能從樓上自投於地者，後可得佛。",
        "from": "T14n0557_001:0910a04_19",
        "context_with_next_sentence": true
    },
    {
        "source_sentence": "」龍施念言：",
        "from": "T14n0557_001:0910a05_4",
        "context_with_next_sentence": true
    },
    {
        "source_sentence": "「今我見佛乃自愛欲菩薩道。",
        "from": "T14n0557_001:0910a05_17",
        "context_with_next_sentence": true
    },
    {
        "source_sentence": "父有教，以精進棄身可得佛道。",
        "from": "T14n0557_001:0910a06_11",
        "context_with_next_sentence": true
    },
    {
        "source_sentence": "我何惜此危脆之命？",
        "from": "T14n0557_001:0910a07_1",
        "context_with_next_sentence": true
    },
    {
        "source_sentence": "」女即於欄邊叉手向佛言：",
        "from": "T14n0557_001:0910a07_13",
        "context_with_next_sentence": true
    },
    {
        "source_sentence": "「我今自歸天中之天，以一切慜念，知我所求。",
        "from": "T14n0557_001:0910a08_13",
        "context_with_next_sentence": true
    },
    {
        "source_sentence": "請棄軀命，不捨菩薩，以身施佛。",
        "from": "T14n0557_001:0910a09_8",
        "context_with_next_sentence": true
    },
    {
        "source_sentence": "」願而散華以，便縱身自投樓下。",
        "from": "T14n0557_001:0910a10_2",
        "context_with_next_sentence": true
    },
    {
        "source_sentence": "於空中未及至地，女身則化成男子。",
        "from": "T14n0557_001:0910a10_18",
        "context_with_next_sentence": true
    },
    {
        "source_sentence": "時佛乃笑，五色光從口出，照一佛剎，還從頂入。",
        "from": "T14n0557_001:0910a12_1",
        "context_with_next_sentence": true
    },
    {
        "source_sentence": "賢者阿難前跪問言：",
        "from": "T14n0557_001:0910a12_10",
        "context_with_next_sentence": true
    },
    {
        "source_sentence": "「佛不妄笑。",
        "from": "T14n0557_001:0910a12_16",
        "context_with_next_sentence": true
    },
    {
        "source_sentence": "願聞其意！",
        "from": "T14n0557_001:0910a13_1",
        "context_with_next_sentence": true
    },
    {
        "source_sentence": "」佛言：",
        "from": "T14n0557_001:0910a13_5",
        "context_with_next_sentence": true
    },
    {
        "source_sentence": "「阿難！",
        "from": "T14n0557_001:0910a13_9",
        "context_with_next_sentence": true
    },
    {
        "source_sentence": "汝見此女自投空中化成男子不？",
        "from": "T14n0557_001:0910a14_2",
        "context_with_next_sentence": true
    },
    {
        "source_sentence": "」對曰：",
        "from": "T14n0557_001:0910a14_6",
        "context_with_next_sentence": true
    },
    {
        "source_sentence": "「見。",
        "from": "T14n0557_001:0910a14_9",
        "context_with_next_sentence": true
    },
    {
        "source_sentence": "」佛言：",
        "from": "T14n0557_001:0910a14_13",
        "context_with_next_sentence": true
    },
    {
        "source_sentence": "「此女乃前世時以事萬佛，後當供養恒沙如來，却至七億六千萬劫當得作佛，號名龍盛，其壽一劫。",
        "from": "T14n0557_001:0910a16_14",
        "context_with_next_sentence": true
    },
    {
        "source_sentence": "般泥洹後，經道興盛半劫乃滅。",
        "from": "T14n0557_001:0910a17_7",
        "context_with_next_sentence": true
    },
    {
        "source_sentence": "時佛說法，當度九十七億萬人，令得菩薩及羅漢道。",
        "from": "T14n0557_001:0910a18_11",
        "context_with_next_sentence": true
    },
    {
        "source_sentence": "是時人民飲食，當如第二忉利天上。",
        "from": "T14n0557_001:0910a19_8",
        "context_with_next_sentence": true
    },
    {
        "source_sentence": "」於是龍施身住佛前，報父母言：",
        "from": "T14n0557_001:0910a20_3",
        "context_with_next_sentence": true
    },
    {
        "source_sentence": "「願放捨我，得作沙門！",
        "from": "T14n0557_001:0910a20_14",
        "context_with_next_sentence": true
    },
    {
        "source_sentence": "」父母即聽。",
        "from": "T14n0557_001:0910a20_20",
        "context_with_next_sentence": true
    },
    {
        "source_sentence": "諸家親屬合五百人及八百天神，見女人龍施化成男子，皆發無上正真道意。",
        "from": "T14n0557_001:0910a22_12",
        "context_with_next_sentence": true
    },
    {
        "source_sentence": "魔王見眾人求佛，更多憂愁不樂，慚愧而歸。",
        "from": "T14n0557_001:0910a23_13",
        "context_with_next_sentence": true
    },
    {
        "source_sentence": "佛說是時，莫不歡喜。",
        "from": "T14n0557_001:0910a24_2",
        "context_with_next_sentence": true
    },
    {
        "source_sentence": "佛說龍施女經",
        "from": "T14n0557_001:0910a25_100",
        "context_with_next_sentence": false
    }
]