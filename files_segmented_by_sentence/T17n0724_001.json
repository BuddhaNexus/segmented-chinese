[
    {
        "source_sentence": "佛說罪業應報教化地獄經",
        "from": "T17n0724_001:0450c10_0",
        "context_with_next_sentence": true
    },
    {
        "source_sentence": "後漢安息三藏安世高譯",
        "from": "T17n0724_001:0450c12_0",
        "context_with_next_sentence": true
    },
    {
        "source_sentence": "如是我聞：一時佛住王舍城耆闍崛山中，與",
        "from": "T17n0724_001:0450c13_0",
        "context_with_next_sentence": true
    },
    {
        "source_sentence": "大菩薩摩訶薩及聲聞眷屬俱，亦與比丘、比丘尼、優婆塞、優婆夷及諸天、龍、鬼神等皆悉集會。",
        "from": "T17n0724_001:0450c16_2",
        "context_with_next_sentence": true
    },
    {
        "source_sentence": "爾時信相菩薩白佛言：",
        "from": "T17n0724_001:0450c16_12",
        "context_with_next_sentence": true
    },
    {
        "source_sentence": "「世尊！",
        "from": "T17n0724_001:0450c16_16",
        "context_with_next_sentence": true
    },
    {
        "source_sentence": "今有地獄、餓鬼、畜生、奴婢、貧富、貴賤種類若干，唯願世尊具演說法！",
        "from": "T17n0724_001:0450c18_6",
        "context_with_next_sentence": true
    },
    {
        "source_sentence": "若有眾生聞佛說法，如孩子得母、如病得醫、如羸得食、如暗得燈，世尊說法利益眾生亦復如是。",
        "from": "T17n0724_001:0450c20_10",
        "context_with_next_sentence": true
    },
    {
        "source_sentence": "」爾時世尊觀時已至，見斯菩薩勸請慇懃，即放眉間白毫相光照于世界——地獄休息，苦痛安寧。",
        "from": "T17n0724_001:0450c23_2",
        "context_with_next_sentence": true
    },
    {
        "source_sentence": "爾時一切受罪眾生尋佛光明，來詣佛所；",
        "from": "T17n0724_001:0450c24_1",
        "context_with_next_sentence": true
    },
    {
        "source_sentence": "遶佛七匝，為佛作禮；",
        "from": "T17n0724_001:0450c24_11",
        "context_with_next_sentence": true
    },
    {
        "source_sentence": "勸請世尊，敷演道化，令此眾生得蒙解脫。",
        "from": "T17n0724_001:0450c25_8",
        "context_with_next_sentence": true
    },
    {
        "source_sentence": "爾時信相菩薩為諸眾生而作發起，前白佛言：",
        "from": "T17n0724_001:0450c27_1",
        "context_with_next_sentence": true
    },
    {
        "source_sentence": "「世尊！",
        "from": "T17n0724_001:0450c27_5",
        "context_with_next_sentence": true
    },
    {
        "source_sentence": "今有受罪眾生，為諸獄卒剉碓斬身，從頭至足乃至其頂；",
        "from": "T17n0724_001:0450c28_8",
        "context_with_next_sentence": true
    },
    {
        "source_sentence": "斬之已訖，巧風吹活，而復斬之。",
        "from": "T17n0724_001:0450c29_4",
        "context_with_next_sentence": true
    },
    {
        "source_sentence": "何罪所致？",
        "from": "T17n0724_001:0450c29_9",
        "context_with_next_sentence": true
    },
    {
        "source_sentence": "」佛言：",
        "from": "T17n0724_001:0450c29_13",
        "context_with_next_sentence": true
    },
    {
        "source_sentence": "「以前世時坐不信三尊、不孝父母、屠兒魁膾斬截眾生，故獲斯罪。",
        "from": "T17n0724_001:0451a02_2",
        "context_with_next_sentence": true
    },
    {
        "source_sentence": "」「第二，復有眾生身體頑痺，眉鬚墮落舉身洪爛，鳥栖鹿宿人跡永絕，沾污親族人不喜見，名之癩病。",
        "from": "T17n0724_001:0451a04_7",
        "context_with_next_sentence": true
    },
    {
        "source_sentence": "何罪所致？",
        "from": "T17n0724_001:0451a04_12",
        "context_with_next_sentence": true
    },
    {
        "source_sentence": "」佛言：",
        "from": "T17n0724_001:0451a04_16",
        "context_with_next_sentence": true
    },
    {
        "source_sentence": "「以前世時坐不信三尊、不孝父母，破壞塔寺、剝脫道人，斬射賢聖、傷害師長，常無返復、背恩忘義，常行苟且、婬匿尊卑無所忌諱，故獲斯罪。",
        "from": "T17n0724_001:0451a08_1",
        "context_with_next_sentence": true
    },
    {
        "source_sentence": "」「第三，復有眾生身體長大，聾騃無足宛轉腹行，唯食泥土以自活命，為諸小蟲之所唼食，常受此苦不可堪處。",
        "from": "T17n0724_001:0451a11_8",
        "context_with_next_sentence": true
    },
    {
        "source_sentence": "何罪所致？",
        "from": "T17n0724_001:0451a11_13",
        "context_with_next_sentence": true
    },
    {
        "source_sentence": "」佛言：",
        "from": "T17n0724_001:0451a11_17",
        "context_with_next_sentence": true
    },
    {
        "source_sentence": "「以前世時坐為人自用、不信好言善語，不孝父母、反戾時君；",
        "from": "T17n0724_001:0451a13_2",
        "context_with_next_sentence": true
    },
    {
        "source_sentence": "或為帝主大臣、四鎮方伯、州郡令長、吏禁督護，恃其威勢侵奪民物，無有道理，使民苦悴吁嗟而行。",
        "from": "T17n0724_001:0451a15_7",
        "context_with_next_sentence": true
    },
    {
        "source_sentence": "故獲斯罪。",
        "from": "T17n0724_001:0451a15_12",
        "context_with_next_sentence": true
    },
    {
        "source_sentence": "」「第四，復有眾生兩目盲瞎，都無所見，或觝樹木或墮溝坑，於時死已，更復受身亦復如是。",
        "from": "T17n0724_001:0451a18_1",
        "context_with_next_sentence": true
    },
    {
        "source_sentence": "何罪所致？",
        "from": "T17n0724_001:0451a18_6",
        "context_with_next_sentence": true
    },
    {
        "source_sentence": "」佛言：",
        "from": "T17n0724_001:0451a18_10",
        "context_with_next_sentence": true
    },
    {
        "source_sentence": "「以前世時坐不信罪福障佛光明，縫鷹眼合、籠繫眾生，皮囊盛頭不得所見。",
        "from": "T17n0724_001:0451a20_2",
        "context_with_next_sentence": true
    },
    {
        "source_sentence": "故獲斯罪。",
        "from": "T17n0724_001:0451a20_7",
        "context_with_next_sentence": true
    },
    {
        "source_sentence": "」「第五，復有眾生謇吃瘖瘂，口不能言；",
        "from": "T17n0724_001:0451a21_17",
        "context_with_next_sentence": true
    },
    {
        "source_sentence": "若有所說，閉目舉手乃不言了。",
        "from": "T17n0724_001:0451a22_10",
        "context_with_next_sentence": true
    },
    {
        "source_sentence": "何罪所致？",
        "from": "T17n0724_001:0451a22_15",
        "context_with_next_sentence": true
    },
    {
        "source_sentence": "」佛言：",
        "from": "T17n0724_001:0451a22_19",
        "context_with_next_sentence": true
    },
    {
        "source_sentence": "「以前世時坐誹謗三尊、輕毀聖道，論他好醜、求人長短，強誣良善、憎嫉賢人。",
        "from": "T17n0724_001:0451a24_12",
        "context_with_next_sentence": true
    },
    {
        "source_sentence": "故獲斯罪。",
        "from": "T17n0724_001:0451a24_17",
        "context_with_next_sentence": true
    },
    {
        "source_sentence": "」「第六，復有眾生腹大頸細，不能下食；",
        "from": "T17n0724_001:0451a25_17",
        "context_with_next_sentence": true
    },
    {
        "source_sentence": "若有所食，變為膿血。",
        "from": "T17n0724_001:0451a26_6",
        "context_with_next_sentence": true
    },
    {
        "source_sentence": "何罪所致？",
        "from": "T17n0724_001:0451a26_11",
        "context_with_next_sentence": true
    },
    {
        "source_sentence": "」佛言：",
        "from": "T17n0724_001:0451a26_15",
        "context_with_next_sentence": true
    },
    {
        "source_sentence": "「以前世時偷盜僧食，或為大會福食屏處偷噉；",
        "from": "T17n0724_001:0451a27_14",
        "context_with_next_sentence": true
    },
    {
        "source_sentence": "悋惜己物，但貪他財；",
        "from": "T17n0724_001:0451a28_4",
        "context_with_next_sentence": true
    },
    {
        "source_sentence": "常行惡心，與人毒藥，氣息不通。",
        "from": "T17n0724_001:0451a28_19",
        "context_with_next_sentence": true
    },
    {
        "source_sentence": "故獲斯罪。",
        "from": "T17n0724_001:0451a29_4",
        "context_with_next_sentence": true
    },
    {
        "source_sentence": "」「第七，復有眾生，常為獄卒熱燒鐵釘釘人百節骨頭，釘之已訖自然火生，焚燒身體悉皆焦爛。",
        "from": "T17n0724_001:0451b03_3",
        "context_with_next_sentence": true
    },
    {
        "source_sentence": "何罪所致？",
        "from": "T17n0724_001:0451b03_8",
        "context_with_next_sentence": true
    },
    {
        "source_sentence": "」佛言：",
        "from": "T17n0724_001:0451b03_12",
        "context_with_next_sentence": true
    },
    {
        "source_sentence": "「以前世時坐為針灸醫師，針人身體不能差病；",
        "from": "T17n0724_001:0451b04_11",
        "context_with_next_sentence": true
    },
    {
        "source_sentence": "誑他取財，徒受苦痛，令他苦惱。",
        "from": "T17n0724_001:0451b05_6",
        "context_with_next_sentence": true
    },
    {
        "source_sentence": "故獲斯罪。",
        "from": "T17n0724_001:0451b05_11",
        "context_with_next_sentence": true
    },
    {
        "source_sentence": "」「第八，復有眾生常在鑊湯中，為牛頭阿傍以三股鐵叉，叉人內著鑊湯中，煮之令爛，還復吹活而復煮之。",
        "from": "T17n0724_001:0451b08_7",
        "context_with_next_sentence": true
    },
    {
        "source_sentence": "何罪所致？",
        "from": "T17n0724_001:0451b08_12",
        "context_with_next_sentence": true
    },
    {
        "source_sentence": "」佛言：",
        "from": "T17n0724_001:0451b08_16",
        "context_with_next_sentence": true
    },
    {
        "source_sentence": "「以前世時信邪倒見，祠祀鬼神屠殺眾生，湯灌搣毛、鑊湯煎煮，不可限量。",
        "from": "T17n0724_001:0451b10_8",
        "context_with_next_sentence": true
    },
    {
        "source_sentence": "故獲斯罪。",
        "from": "T17n0724_001:0451b10_13",
        "context_with_next_sentence": true
    },
    {
        "source_sentence": "」「第九，復有眾生常在火城中，煻煨齊心，四門俱開，若欲趣向，門即閉之，東西馳走，不能自免，為火燒盡。",
        "from": "T17n0724_001:0451b13_6",
        "context_with_next_sentence": true
    },
    {
        "source_sentence": "何罪所致？",
        "from": "T17n0724_001:0451b13_11",
        "context_with_next_sentence": true
    },
    {
        "source_sentence": "」佛言：",
        "from": "T17n0724_001:0451b13_15",
        "context_with_next_sentence": true
    },
    {
        "source_sentence": "「以前世時坐焚燒山澤、火煨雞子、燒他村陌，燒煮眾生身爛皮剝。",
        "from": "T17n0724_001:0451b15_3",
        "context_with_next_sentence": true
    },
    {
        "source_sentence": "故獲斯罪。",
        "from": "T17n0724_001:0451b15_8",
        "context_with_next_sentence": true
    },
    {
        "source_sentence": "」「第十，復有眾生常在雪山中，寒風所吹，皮肉剝裂，求死不得。",
        "from": "T17n0724_001:0451b17_7",
        "context_with_next_sentence": true
    },
    {
        "source_sentence": "何罪所致？",
        "from": "T17n0724_001:0451b17_12",
        "context_with_next_sentence": true
    },
    {
        "source_sentence": "」佛言：",
        "from": "T17n0724_001:0451b17_16",
        "context_with_next_sentence": true
    },
    {
        "source_sentence": "「以前世時坐橫道作賊，剝脫人衣，使冬月之日令他凍死；",
        "from": "T17n0724_001:0451b19_1",
        "context_with_next_sentence": true
    },
    {
        "source_sentence": "生㓟牛羊痛不可堪。",
        "from": "T17n0724_001:0451b19_10",
        "context_with_next_sentence": true
    },
    {
        "source_sentence": "故獲斯罪。",
        "from": "T17n0724_001:0451b19_15",
        "context_with_next_sentence": true
    },
    {
        "source_sentence": "」「第十一，復有眾生常在刀山、劍樹上，若有所投，即便割傷，支節斷壞。",
        "from": "T17n0724_001:0451b21_11",
        "context_with_next_sentence": true
    },
    {
        "source_sentence": "何罪所致？",
        "from": "T17n0724_001:0451b21_16",
        "context_with_next_sentence": true
    },
    {
        "source_sentence": "」佛言：",
        "from": "T17n0724_001:0451b21_20",
        "context_with_next_sentence": true
    },
    {
        "source_sentence": "「以前世時坐屠殺為業，烹害眾生，屠割剝裂，骨肉分離，頭脚星散，懸於高格，稱量而賣；",
        "from": "T17n0724_001:0451b23_19",
        "context_with_next_sentence": true
    },
    {
        "source_sentence": "或復生懸眾生苦痛難處。",
        "from": "T17n0724_001:0451b24_9",
        "context_with_next_sentence": true
    },
    {
        "source_sentence": "故獲斯罪。",
        "from": "T17n0724_001:0451b24_14",
        "context_with_next_sentence": true
    },
    {
        "source_sentence": "」「第十二，復有眾生五根不具。",
        "from": "T17n0724_001:0451b25_13",
        "context_with_next_sentence": true
    },
    {
        "source_sentence": "何罪所致？",
        "from": "T17n0724_001:0451b25_18",
        "context_with_next_sentence": true
    },
    {
        "source_sentence": "」佛言：",
        "from": "T17n0724_001:0451b25_22",
        "context_with_next_sentence": true
    },
    {
        "source_sentence": "「以前世時坐飛鷹走狗彈射禽獸，或斷其頭，或斷其足，生搣鳥翼。",
        "from": "T17n0724_001:0451b27_9",
        "context_with_next_sentence": true
    },
    {
        "source_sentence": "故獲斯罪。",
        "from": "T17n0724_001:0451b27_14",
        "context_with_next_sentence": true
    },
    {
        "source_sentence": "」「第十三，復有眾生，攣躄背僂，腰髖不遂，脚跛手拘，不能操涉。",
        "from": "T17n0724_001:0451b29_7",
        "context_with_next_sentence": true
    },
    {
        "source_sentence": "何罪所致？",
        "from": "T17n0724_001:0451b29_12",
        "context_with_next_sentence": true
    },
    {
        "source_sentence": "」佛言：",
        "from": "T17n0724_001:0451b29_16",
        "context_with_next_sentence": true
    },
    {
        "source_sentence": "「以前世時坐為人憯剋，行道安槍；",
        "from": "T17n0724_001:0451c01_10",
        "context_with_next_sentence": true
    },
    {
        "source_sentence": "或安射窠，施張弶穽陷墜眾生，頭破脚折，傷損非一。",
        "from": "T17n0724_001:0451c02_14",
        "context_with_next_sentence": true
    },
    {
        "source_sentence": "故獲斯罪。",
        "from": "T17n0724_001:0451c02_19",
        "context_with_next_sentence": true
    },
    {
        "source_sentence": "」「第十四，復有眾生，常為獄卒桎梏其身，不得免脫。",
        "from": "T17n0724_001:0451c04_2",
        "context_with_next_sentence": true
    },
    {
        "source_sentence": "何罪所致？",
        "from": "T17n0724_001:0451c04_7",
        "context_with_next_sentence": true
    },
    {
        "source_sentence": "」佛言：",
        "from": "T17n0724_001:0451c04_11",
        "context_with_next_sentence": true
    },
    {
        "source_sentence": "「以前世時坐網捕眾生，籠繫而畜，飢窮困苦；",
        "from": "T17n0724_001:0451c05_11",
        "context_with_next_sentence": true
    },
    {
        "source_sentence": "或為宰主、令長貪取財錢，枉繫良善，怨苦號天，不得縱意。",
        "from": "T17n0724_001:0451c06_18",
        "context_with_next_sentence": true
    },
    {
        "source_sentence": "故獲斯罪。",
        "from": "T17n0724_001:0451c07_3",
        "context_with_next_sentence": true
    },
    {
        "source_sentence": "」「第十五，復有眾生或癲、或狂、或癡、或騃，不別好醜。",
        "from": "T17n0724_001:0451c09_2",
        "context_with_next_sentence": true
    },
    {
        "source_sentence": "何罪所致？",
        "from": "T17n0724_001:0451c09_7",
        "context_with_next_sentence": true
    },
    {
        "source_sentence": "」佛言：",
        "from": "T17n0724_001:0451c09_11",
        "context_with_next_sentence": true
    },
    {
        "source_sentence": "「以前世時坐飲酒醉亂，犯三十六失，後得癡身如似醉人，不識尊卑不別好醜。",
        "from": "T17n0724_001:0451c11_5",
        "context_with_next_sentence": true
    },
    {
        "source_sentence": "八萬劫墮沸屎地獄，獄卒斬剉，求死不得求生不得，五窮六極長夜受苦，以坐貪酒過。",
        "from": "T17n0724_001:0451c13_5",
        "context_with_next_sentence": true
    },
    {
        "source_sentence": "受罪已，始得為人，癃殘跛蹇，為人之所憎嫉；",
        "from": "T17n0724_001:0451c14_5",
        "context_with_next_sentence": true
    },
    {
        "source_sentence": "行逢接他橫事，常無樂時。",
        "from": "T17n0724_001:0451c14_17",
        "context_with_next_sentence": true
    },
    {
        "source_sentence": "以酒過犯，故獲斯罪。",
        "from": "T17n0724_001:0451c15_7",
        "context_with_next_sentence": true
    },
    {
        "source_sentence": "」「第十六，復有眾生其形甚小，陰藏甚大；",
        "from": "T17n0724_001:0451c16_18",
        "context_with_next_sentence": true
    },
    {
        "source_sentence": "挽之身疲，皆復進引；",
        "from": "T17n0724_001:0451c17_7",
        "context_with_next_sentence": true
    },
    {
        "source_sentence": "行立坐臥，以之為妨。",
        "from": "T17n0724_001:0451c17_17",
        "context_with_next_sentence": true
    },
    {
        "source_sentence": "何罪所致？",
        "from": "T17n0724_001:0451c18_2",
        "context_with_next_sentence": true
    },
    {
        "source_sentence": "」佛言：",
        "from": "T17n0724_001:0451c18_6",
        "context_with_next_sentence": true
    },
    {
        "source_sentence": "「以前世時坐治生販賣，自譽己物，毀呰他財；",
        "from": "T17n0724_001:0451c19_4",
        "context_with_next_sentence": true
    },
    {
        "source_sentence": "囂升弄㪷，躡秤前後，欺誑於人。",
        "from": "T17n0724_001:0451c19_19",
        "context_with_next_sentence": true
    },
    {
        "source_sentence": "故獲斯罪。",
        "from": "T17n0724_001:0451c20_4",
        "context_with_next_sentence": true
    },
    {
        "source_sentence": "」「第十七，復有眾生男根不具，為黃門身，不得妻娶。",
        "from": "T17n0724_001:0451c22_2",
        "context_with_next_sentence": true
    },
    {
        "source_sentence": "何罪所致？",
        "from": "T17n0724_001:0451c22_7",
        "context_with_next_sentence": true
    },
    {
        "source_sentence": "」佛言：",
        "from": "T17n0724_001:0451c22_11",
        "context_with_next_sentence": true
    },
    {
        "source_sentence": "「以前世時坐喜犍象、馬、牛、羊、猪、狗，不可稱數，令此眾生苦痛難忍，死而復穌。",
        "from": "T17n0724_001:0451c24_4",
        "context_with_next_sentence": true
    },
    {
        "source_sentence": "故獲斯罪。",
        "from": "T17n0724_001:0451c24_9",
        "context_with_next_sentence": true
    },
    {
        "source_sentence": "」「第十八，復有眾生從生至老，無有兒子孤立獨存。",
        "from": "T17n0724_001:0452a02_2",
        "context_with_next_sentence": true
    },
    {
        "source_sentence": "何罪所致？",
        "from": "T17n0724_001:0452a02_7",
        "context_with_next_sentence": true
    },
    {
        "source_sentence": "」佛言：",
        "from": "T17n0724_001:0452a02_11",
        "context_with_next_sentence": true
    },
    {
        "source_sentence": "「以前世時坐為人暴惡，不信罪福；",
        "from": "T17n0724_001:0452a03_4",
        "context_with_next_sentence": true
    },
    {
        "source_sentence": "百鳥產乳之時，齎持瓶器，循大水渚，求拾鴻鵠、鸚鵡、鵝、鴈諸鳥子卵，擔歸煮噉；",
        "from": "T17n0724_001:0452a05_1",
        "context_with_next_sentence": true
    },
    {
        "source_sentence": "諸鳥失子，悲鳴叫裂，眼中血出。",
        "from": "T17n0724_001:0452a05_16",
        "context_with_next_sentence": true
    },
    {
        "source_sentence": "故獲斯罪。",
        "from": "T17n0724_001:0452a05_21",
        "context_with_next_sentence": true
    },
    {
        "source_sentence": "」「第十九，復有眾生少小孤寒，無有父母、兄弟，為他作使，辛苦活命；",
        "from": "T17n0724_001:0452a07_9",
        "context_with_next_sentence": true
    },
    {
        "source_sentence": "長大成人，橫羅殃禍，縣官所縛，繫閉牢獄；",
        "from": "T17n0724_001:0452a08_8",
        "context_with_next_sentence": true
    },
    {
        "source_sentence": "無人追餉，飢窮困苦，無所告及。",
        "from": "T17n0724_001:0452a09_2",
        "context_with_next_sentence": true
    },
    {
        "source_sentence": "何罪所致？",
        "from": "T17n0724_001:0452a09_7",
        "context_with_next_sentence": true
    },
    {
        "source_sentence": "」佛言：",
        "from": "T17n0724_001:0452a09_11",
        "context_with_next_sentence": true
    },
    {
        "source_sentence": "「以前世時坐喜捕拾鵰、鷲、鷹、鷂、熊、羆、虎、豹，枷鎖而畜，孤此眾生，父母、兄弟常恒憂念，悲鳴叫裂，哀感人心；",
        "from": "T17n0724_001:0452a11_19",
        "context_with_next_sentence": true
    },
    {
        "source_sentence": "不能供養，常苦飢餓，骨立皮連，求死不得。",
        "from": "T17n0724_001:0452a12_18",
        "context_with_next_sentence": true
    },
    {
        "source_sentence": "故獲斯罪。",
        "from": "T17n0724_001:0452a13_2",
        "context_with_next_sentence": true
    },
    {
        "source_sentence": "」「第二十，復有眾生其形甚醜，身體黑如漆，兩目復青，頭頰俱垖，皰面平鼻，兩目黃赤，牙齒踈缺，口氣腥臭，矬短癰腫，大腹腰髖，脚復繚戾，僂脊匡肋，費衣健食，惡瘡膿血、水腫乾痟、疥癩癰疽種種諸惡集在其身；",
        "from": "T17n0724_001:0452a18_17",
        "context_with_next_sentence": true
    },
    {
        "source_sentence": "雖親附人，人不在意；",
        "from": "T17n0724_001:0452a19_9",
        "context_with_next_sentence": true
    },
    {
        "source_sentence": "若他作罪，橫羅其殃；",
        "from": "T17n0724_001:0452a19_19",
        "context_with_next_sentence": true
    },
    {
        "source_sentence": "永不見佛、永不聞法、永不識僧。",
        "from": "T17n0724_001:0452a20_13",
        "context_with_next_sentence": true
    },
    {
        "source_sentence": "何罪所致？",
        "from": "T17n0724_001:0452a20_18",
        "context_with_next_sentence": true
    },
    {
        "source_sentence": "」佛言：",
        "from": "T17n0724_001:0452a21_1",
        "context_with_next_sentence": true
    },
    {
        "source_sentence": "「以前世時坐為子不孝父母，為臣不忠其君，為君不敬其下，朋友不以其信，鄉黨不以其齒，朝廷不以其爵；",
        "from": "T17n0724_001:0452a23_9",
        "context_with_next_sentence": true
    },
    {
        "source_sentence": "趣為趣作，心意顛倒，無有其度；",
        "from": "T17n0724_001:0452a24_3",
        "context_with_next_sentence": true
    },
    {
        "source_sentence": "不信三尊，殺君害師；",
        "from": "T17n0724_001:0452a24_13",
        "context_with_next_sentence": true
    },
    {
        "source_sentence": "伐國掠民、攻城破塢、偷寨過盜，惡業非一；",
        "from": "T17n0724_001:0452a25_12",
        "context_with_next_sentence": true
    },
    {
        "source_sentence": "美己惡人，侵陵孤老，誣謗賢聖，輕慢尊長，欺誑下賤。",
        "from": "T17n0724_001:0452a26_17",
        "context_with_next_sentence": true
    },
    {
        "source_sentence": "一切罪業悉具犯之。",
        "from": "T17n0724_001:0452a27_5",
        "context_with_next_sentence": true
    },
    {
        "source_sentence": "眾惡集報，故獲斯罪。",
        "from": "T17n0724_001:0452a27_15",
        "context_with_next_sentence": true
    },
    {
        "source_sentence": "」爾時一切諸受罪眾生聞佛作如是說，悲㘁動地，淚下如雨，而白佛言：",
        "from": "T17n0724_001:0452a29_13",
        "context_with_next_sentence": true
    },
    {
        "source_sentence": "「唯願世尊久住說法，令我等輩而得解脫！",
        "from": "T17n0724_001:0452b01_11",
        "context_with_next_sentence": true
    },
    {
        "source_sentence": "」佛言：",
        "from": "T17n0724_001:0452b01_15",
        "context_with_next_sentence": true
    },
    {
        "source_sentence": "「若我久住，薄德之人不種善根，謂我常在，不念無常。",
        "from": "T17n0724_001:0452b02_18",
        "context_with_next_sentence": true
    },
    {
        "source_sentence": "善男子！",
        "from": "T17n0724_001:0452b03_2",
        "context_with_next_sentence": true
    },
    {
        "source_sentence": "譬如孩兒，母常在側，不生難遭之想；",
        "from": "T17n0724_001:0452b03_19",
        "context_with_next_sentence": true
    },
    {
        "source_sentence": "若母去者，便生渴仰思戀之心；",
        "from": "T17n0724_001:0452b04_12",
        "context_with_next_sentence": true
    },
    {
        "source_sentence": "母方還來，乃生歡喜。",
        "from": "T17n0724_001:0452b05_2",
        "context_with_next_sentence": true
    },
    {
        "source_sentence": "善男子！",
        "from": "T17n0724_001:0452b05_6",
        "context_with_next_sentence": true
    },
    {
        "source_sentence": "我今亦復如是，知諸眾生善惡業緣、受報好醜，故般涅槃。",
        "from": "T17n0724_001:0452b06_12",
        "context_with_next_sentence": true
    },
    {
        "source_sentence": "」爾時世尊即為此諸受罪眾生而說偈言：",
        "from": "T17n0724_001:0452b07_10",
        "context_with_next_sentence": true
    },
    {
        "source_sentence": "「水流不常滿，　　火盛不久然，",
        "from": "T17n0724_001:0452b08_0",
        "context_with_next_sentence": true
    },
    {
        "source_sentence": "日出須臾沒，　　月滿已復缺。",
        "from": "T17n0724_001:0452b09_13",
        "context_with_next_sentence": true
    },
    {
        "source_sentence": "尊榮豪貴者，　　無常復過是，",
        "from": "T17n0724_001:0452b10_0",
        "context_with_next_sentence": true
    },
    {
        "source_sentence": "念當勤精進，　　頂禮無上尊。",
        "from": "T17n0724_001:0452b11_13",
        "context_with_next_sentence": true
    },
    {
        "source_sentence": "」爾時世尊說斯偈已，諸受罪眾生白佛言：",
        "from": "T17n0724_001:0452b12_17",
        "context_with_next_sentence": true
    },
    {
        "source_sentence": "「世尊！",
        "from": "T17n0724_001:0452b13_1",
        "context_with_next_sentence": true
    },
    {
        "source_sentence": "修何善行得離斯苦？",
        "from": "T17n0724_001:0452b13_10",
        "context_with_next_sentence": true
    },
    {
        "source_sentence": "」佛言：",
        "from": "T17n0724_001:0452b13_14",
        "context_with_next_sentence": true
    },
    {
        "source_sentence": "「當勤孝順父母，敬事師長，歸奉三尊；",
        "from": "T17n0724_001:0452b14_11",
        "context_with_next_sentence": true
    },
    {
        "source_sentence": "勤行布施、持戒、忍辱、精進、禪定、智慧，慈悲喜捨，怨親平等，同己無二；",
        "from": "T17n0724_001:0452b16_1",
        "context_with_next_sentence": true
    },
    {
        "source_sentence": "不欺孤老，不輕下賤，護彼如己。",
        "from": "T17n0724_001:0452b16_16",
        "context_with_next_sentence": true
    },
    {
        "source_sentence": "汝等若能如是修行，則為已得報佛之恩，永離眾苦。",
        "from": "T17n0724_001:0452b17_18",
        "context_with_next_sentence": true
    },
    {
        "source_sentence": "」說是經已，菩薩摩訶薩即得阿耨多羅三藐三菩提，聲聞、緣覺即得六通、三明、具八解脫，有得法眼淨。",
        "from": "T17n0724_001:0452b20_4",
        "context_with_next_sentence": true
    },
    {
        "source_sentence": "若有眾生得聞是經不墮三塗、八難之處，地獄休息，苦痛安寧。",
        "from": "T17n0724_001:0452b21_13",
        "context_with_next_sentence": true
    },
    {
        "source_sentence": "爾時信相菩薩白佛言：",
        "from": "T17n0724_001:0452b22_3",
        "context_with_next_sentence": true
    },
    {
        "source_sentence": "「當何名此經？",
        "from": "T17n0724_001:0452b22_10",
        "context_with_next_sentence": true
    },
    {
        "source_sentence": "云何奉持？",
        "from": "T17n0724_001:0452b22_15",
        "context_with_next_sentence": true
    },
    {
        "source_sentence": "」佛告信相菩薩：",
        "from": "T17n0724_001:0452b23_1",
        "context_with_next_sentence": true
    },
    {
        "source_sentence": "「善男子！",
        "from": "T17n0724_001:0452b23_6",
        "context_with_next_sentence": true
    },
    {
        "source_sentence": "此經名為『罪業報應教化地獄經』，當奉持之，廣令流布，功德無量！",
        "from": "T17n0724_001:0452b24_14",
        "context_with_next_sentence": true
    },
    {
        "source_sentence": "」諸天大眾聞經歡喜，五體投地，作禮奉行。",
        "from": "T17n0724_001:0452b25_13",
        "context_with_next_sentence": true
    },
    {
        "source_sentence": "佛說罪業應報教化地獄經",
        "from": "T17n0724_001:0452b26_100",
        "context_with_next_sentence": false
    }
]