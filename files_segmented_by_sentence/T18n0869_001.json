{
    "T18n0869_001:0284c11_0": "金剛頂經瑜伽十八會指歸一",
    "T18n0869_001:0284c12_0": "卷",
    "T18n0869_001:0284c14_0": "開府儀同三司特進試鴻臚卿肅國",
    "T18n0869_001:0284c15_0": "公食邑三千戶賜紫贈司空諡大鑒",
    "T18n0869_001:0284c16_0": "正號大廣智大興善寺三藏沙門",
    "T18n0869_001:0284c17_0": "不空奉　詔譯",
    "T18n0869_001:0284c18_0": "金剛頂經瑜伽有十萬偈十八會，初會名一切如來真實攝教王，有四大品：一名金剛界，二名降三世，三名遍調伏，四名一切義成就表四智印。",
    "T18n0869_001:0284c21_1": "於初品中有六曼茶羅，所謂金剛界大曼茶羅，并說毘盧遮那佛受用身，以五相現成等正覺(五相者所謂通達本心、修菩提心、成金剛心、證金剛身、佛身圓滿，此則五智通達)，成佛後以金剛三摩地現發，生三十七智，廣說曼荼羅儀則，為弟子受速證菩薩地佛地法。",
    "T18n0869_001:0284c26_2": "第二說陀羅尼曼茶羅，具三十七，此中聖眾皆住波羅蜜形，廣說入曼茶羅儀軌，為弟子受四種眼，說敬愛、鉤召、降伏、息災等儀軌。",
    "T18n0869_001:0284c29_0": "第三說微細金剛曼茶羅，亦具三十七聖眾，於金剛杵中畫，各持定印，廣說入曼茶羅儀軌，為弟子令心堪任、令心調柔、令心自在，說微細金剛三摩地，修四靜慮法、修四無量心及三解脫門。",
    "T18n0869_001:0285a04_1": "第四說一切如來廣大供養羯磨曼茶羅，亦具三十七，彼中聖眾，各持本幖幟，供養而住，廣說入曼茶羅法，為弟子說受十六大供養法，說四種祕密供養法。",
    "T18n0869_001:0285a07_2": "第五說四印曼茶羅法，弟子受四種速成就法，以此曼茶羅求悉地成就，像如上四曼茶羅中所求悉地，於此像前求成就。",
    "T18n0869_001:0285a11_0": "第六說一印曼茶羅，若持毘盧遮那真言及金剛薩埵菩薩具十七尊，餘皆具十三，亦說入曼茶羅儀，與弟子受先行法，修集本尊三摩地。",
    "T18n0869_001:0285a15_0": "次說降三世大品，有六曼茶羅，如來成等正覺已，於須彌盧頂轉金剛界輪已，與諸菩薩名號受職已，摩醯首羅等剛強難化，不可以寂靜法而受化。",
    "T18n0869_001:0285a18_1": "盡虛空遍法界一切如來異口同音，請以一百八名讚禮金剛薩埵。",
    "T18n0869_001:0285a19_2": "如是諸天不可以寂靜法而受化，時金剛手菩薩受一切如來請已，即入悲怒金剛三摩地，現大威德身，以種種方便調伏，乃至命終。",
    "T18n0869_001:0285a23_3": "摩醯首羅死已，自見於下方過六十二恒河沙世界，名灰莊嚴，彼世界中成等正覺，名為怖畏自在王如來。",
    "T18n0869_001:0285a25_4": "執金剛菩薩以脚按之，誦金剛壽命真言，復得蘇。",
    "T18n0869_001:0285a26_5": "既受化已，金剛薩埵則說大曼茶羅，引入諸天，受金剛名號諸天有五類。",
    "T18n0869_001:0285a29_0": "居上界天王，摩醯首羅等無量諸天及后。",
    "T18n0869_001:0285b01_0": "第二遊虛空諸天，日天子等無量諸天及后。",
    "T18n0869_001:0285b02_0": "第三居虛空天，魔王等無量諸天及后。",
    "T18n0869_001:0285b03_0": "第四地居天，主藏天等無量諸天及后。",
    "T18n0869_001:0285b04_0": "第五地下嚩囉呬天等無量諸天及后。",
    "T18n0869_001:0285b04_1": "悉皆引入已，勅諸天建立諸曼茶羅，汝等赴會，所求一切悉地皆與成辦，此等皆是外金剛部。",
    "T18n0869_001:0285b07_0": "第一說大曼茶羅儀則，皆具三十七，說降伏法及修神通法。",
    "T18n0869_001:0285b09_0": "第二說祕密曼茶羅，具三十七，說引弟子儀，此中諸音聲及金剛歌舞。",
    "T18n0869_001:0285b11_0": "第三說法曼茶羅，具三十七，說引入弟子儀，此中說以慈悲喜捨，作阿毘遮嚕迦法，微細金剛調心儀軌。",
    "T18n0869_001:0285b14_0": "第四說羯磨曼茶羅，具三十七，說入曼茶羅儀，令弟子學護摩儀軌，於無量佛菩薩所，成廣大供養，速得悉地現前，說二十五種護摩爐隨類所求法。",
    "T18n0869_001:0285b18_0": "第五說四印曼茶羅，具二十一，成就諸藥法等。",
    "T18n0869_001:0285b19_1": "已上四曼茶羅中成就法，於此曼茶羅中成就法於此曼茶羅像前求。",
    "T18n0869_001:0285b21_0": "第六說一印曼茶羅，具十七，說引入弟子及先行法。",
    "T18n0869_001:0285b22_1": "次為外金剛部眾，說四種曼茶羅，各說本真言、本印契獻佛。",
    "T18n0869_001:0285b23_2": "佛為說教勅大曼茶羅，具三十七，說引入弟子儀，說為弟子使役外金剛部軌則，此中說大佛頂及光聚佛頂真言及契，亦通一字頂輪法。",
    "T18n0869_001:0285b27_0": "次說第二教勅三昧耶曼茶羅，彼諸天后等各獻本真言，佛為說曼茶羅，具三十七，說為弟子說修藥叉藥叉女法，廣說諸儀軌。",
    "T18n0869_001:0285c01_0": "次第三說教勅法曼茶羅，諸天說真言獻佛，佛為彼等說曼茶羅，具三十七，說引入弟子儀，為弟子說諸天之法印已，由此印不違越本誓。",
    "T18n0869_001:0285c05_0": "次第四說教勅羯磨曼茶羅，具三十七，說引入弟子儀。",
    "T18n0869_001:0285c06_1": "彼等諸天各說本真言，佛為說曼茶羅，說諸天舞儀，說成就諸事業速疾法。",
    "T18n0869_001:0285c08_2": "次說遍調伏大品，有六種曼茶羅。",
    "T18n0869_001:0285c09_0": "第一大曼茶羅，具三十七，皆觀自在菩薩變現，說引入弟子儀，此中說十六種成就速疾神通三摩地儀。",
    "T18n0869_001:0285c12_0": "第二說三昧耶曼茶羅，具三十七，皆觀自在菩薩變現，說引入弟子儀，此中說鉤召、敬愛十六種三摩地。",
    "T18n0869_001:0285c15_0": "第三說法曼茶羅，具三十七，皆觀自在菩薩變現，說引入弟子儀，此中說修心及求智慧辯才法十六種。",
    "T18n0869_001:0285c18_0": "第四說羯磨曼茶羅，具三十七，皆觀自在菩薩變現，說引入弟子儀，此中說蓮花部供養儀，及轉罪障報障、蓋纏業障法。",
    "T18n0869_001:0285c21_0": "第五說蓮花部四印曼茶羅，具二十一，皆觀自在菩薩變現，說引入弟子儀，此中說成就，先行法及成就先行如上四種曼茶羅法。",
    "T18n0869_001:0285c24_0": "第六說蓮花部中一印曼茶羅，具十三，皆觀自在菩薩變現，說引入弟子儀，此中說修本尊法，通修世間出世間法。",
    "T18n0869_001:0286a03_0": "次說一切義成就大品中，有六曼茶羅。",
    "T18n0869_001:0286a03_1": "第一大曼茶羅，具三十七，此中說引入弟子儀，由入此曼茶羅，除貧匱業，說求豐財，求佛菩薩位及世間榮位。",
    "T18n0869_001:0286a07_0": "第二祕密三昧耶曼茶羅，具三十七，此中說引入弟子儀，說求伏藏法，速滿檀波羅蜜福德聚法。",
    "T18n0869_001:0286a10_0": "第三法曼茶羅，具三十七，此中說引入弟子儀，說寶部中修三摩地法，令心安住、令心堪任、令心調柔、令心自在，見虛空藏菩薩法。",
    "T18n0869_001:0286a14_0": "第四羯磨曼茶羅，具三十七，此中說引入弟子儀，說加持掘伏藏事業法，并說寶部中廣大供養諸佛儀。",
    "T18n0869_001:0286a17_0": "第五四印曼茶羅，具二十一，說引入弟子儀，說修先行法，及說四曼茶羅中悉地法。",
    "T18n0869_001:0286a19_0": "第六一印曼茶羅，具十三，說引入弟子儀，說修一尊法，及修諸藥等三摩地，皆是則彼婆伽梵執金剛虛空藏變化。",
    "T18n0869_001:0286a21_1": "次都說如前一一曼茶羅中，祕密助成方便散誦。",
    "T18n0869_001:0286a22_2": "次後示釋迦牟尼佛，降於閻浮提，變化身八相成道，皆是普賢菩薩幻化，一切如來還以一百八名，讚揚金剛薩埵。",
    "T18n0869_001:0286a25_3": "如是第一會。",
    "T18n0869_001:0286a26_0": "次說第二會，名一切如來祕密王瑜伽，於色究竟天說。",
    "T18n0869_001:0286a27_1": "具四大品，廣說微細實相理，及廣說降摩醯首羅、摩醯首羅天，以偈與金剛菩薩酬答。",
    "T18n0869_001:0286b01_0": "次說第三會，名一切教集瑜伽，於法界宮殿說。",
    "T18n0869_001:0286b02_1": "一切如來異口同音，問金剛薩埵菩薩一百八問，金剛薩埵菩薩一一答。",
    "T18n0869_001:0286b03_2": "此經中說大曼茶羅五部，一一部中五曼茶羅，各具三十七，都成一大曼茶羅。",
    "T18n0869_001:0286b05_3": "一一尊各各說四印，所謂大印、三昧耶印、法印、羯磨印，各說成就法，此經中說一百二十五種護摩爐，一一爐所求各異。",
    "T18n0869_001:0286b09_0": "次說第四會，名降三世金剛瑜伽，於須彌盧頂說。",
    "T18n0869_001:0286b10_1": "金剛藏等八大菩薩，一一尊各說四種曼茶羅，初會說降伏摩醯首羅及諸天入曼茶羅授職位授名號四種曼茶羅，所謂大曼茶羅、三昧耶曼茶羅、法曼茶羅、羯磨曼茶羅，及一一尊說引入弟子儀及成就法，後都說諸尊三昧耶結印次第，及說祕密禁戒及祕密修行。",
    "T18n0869_001:0286b17_0": "第五會名世間出世間金剛瑜伽，於波羅奈國空界中，略說五佛曼茶羅，及諸菩薩諸外金剛部曼茶羅，一一曼茶羅具四種，各說引入弟子儀及求悉地法。",
    "T18n0869_001:0286b21_0": "第六會名大安樂不空三昧耶真實瑜伽，於他化自在天宮說。",
    "T18n0869_001:0286b22_1": "此經中說普賢菩薩曼茶羅，次說毘盧遮那曼茶羅，次後說金剛藏等，至金剛拳菩薩及外金剛部，說般若理趣。",
    "T18n0869_001:0286b24_2": "一一尊具說四種曼茶羅，各說引入弟子儀，授理趣般若波羅蜜多法及受四種印法，品中各說求世間出世間悉地法。",
    "T18n0869_001:0286b28_0": "第七會名普賢瑜伽，於普賢菩薩宮殿中說。",
    "T18n0869_001:0286b29_0": "此經中說普賢菩薩等，至金剛拳菩薩及外金剛部，一一尊各說四種曼茶羅，說引入弟子儀，說受四種印，修世間出世間悉地。",
    "T18n0869_001:0286c02_1": "此經中說修行人無時無方，不依世間禁戒，以菩提心為先，無為戒為本。",
    "T18n0869_001:0286c05_0": "第八會名勝初瑜伽，於普賢宮殿說。",
    "T18n0869_001:0286c05_1": "普賢菩薩等，至外金剛部，各各說四種曼茶羅，說實相理，及分別諸曼茶羅儀則，稍廣於第七會，說大略同。",
    "T18n0869_001:0286c09_0": "第九會名一切佛集會拏吉尼戒網瑜伽，於真言宮殿說。",
    "T18n0869_001:0286c10_1": "此中說立自身為本尊瑜伽，訶身外主形像瑜伽者，廣說實相理，并說五部根源，并說瑜伽法具九味，所謂華麗(金剛薩埵)、勇健(毘盧遮那)、大悲(持金剛)、喜笑(觀自在)、瞋怒(金剛光)、恐怖(降三世)、厭患(釋迦牟尼佛)、奇特(金剛笑)、寂靜(瑜伽中毘盧遮那)。",
    "T18n0869_001:0286c14_2": "說普賢菩薩等，至金剛拳，各說四種曼茶羅，及引入弟子儀，及受四種印，并說五部中歌讚舞儀。",
    "T18n0869_001:0286c17_0": "第十會名大三昧耶瑜伽，於法界宮殿說。",
    "T18n0869_001:0286c17_1": "普賢菩薩等，至金剛拳菩薩十六大菩薩，各各說四種曼茶羅，說引入弟子儀，受四種印法。",
    "T18n0869_001:0286c20_2": "此中說偈云：「愚童覆無智，　　不知此理趣，　餘處而求佛，　　不悟此處有。",
    "T18n0869_001:0286c23_0": "　十方世界中，　　餘處不可得，　心自為等覺，　　餘處不說佛。」",
    "T18n0869_001:0286c25_0": "第十一會名大乘現證瑜伽，於阿迦尼吒天說。",
    "T18n0869_001:0286c26_1": "毘盧遮那佛等，至金剛毘首羯磨菩薩，及八大供養四攝出生同真實攝瑜伽，一一尊具四種曼茶羅四種印，廣說實相理心建立曼茶羅儀則。",
    "T18n0869_001:0287a01_0": "第十二會名三昧耶最勝瑜伽，於空界菩提場說。",
    "T18n0869_001:0287a02_1": "毘盧遮那等四部中上首菩薩，金剛拳等八菩薩及外金剛部，各各說四種曼荼羅四印等八。",
    "T18n0869_001:0287a04_2": "此經中，於自身上建立曼荼羅，說自身本尊瑜伽，廣說阿字門通達於染淨，有為無為無礙。",
    "T18n0869_001:0287a07_0": "第十三會名大三昧耶真實瑜伽，於金剛界曼荼羅道場說。",
    "T18n0869_001:0287a08_1": "十方一切佛異口同音，請金剛薩埵，唯願說三昧耶真實教法，我等先已受訖，唯願金剛薩埵為諸菩薩。",
    "T18n0869_001:0287a10_2": "既授請已，說普賢菩薩十七字真言，說適悅不空曼荼羅，具十七，亦說四種曼荼羅，說一百八道契，說通求世間出世間悉地。",
    "T18n0869_001:0287a13_3": "隨此諸菩薩及外金剛部，各各說本曼荼羅本真言本契印竟，普賢菩薩說祕密中曼荼羅十七尊支分，各復入本尊身，共成五尊，同居一蓮花臺，說一字真言，從眼口及一切支分變異即成印，但住大印結羯磨印，不待先行不籍結護加持，亦不假迎請，宿業罪障不能陵逼，亦不障礙速疾成就。",
    "T18n0869_001:0287a21_0": "第十四會名如來三昧耶真實瑜伽，此經中普賢菩薩十六大菩薩，四攝成一身，說四種曼荼羅四印，廣說五部互圓融，如來部即金剛，蓮花部即寶部，互相涉入，法界即真如，般若即實際，於假施設有異，於本即一體。",
    "T18n0869_001:0287a25_1": "次普賢後諸菩薩及外金剛部，各各說本真言、本曼荼羅、本印契。",
    "T18n0869_001:0287a28_0": "第十五會名祕密集會瑜伽，於祕密處說，所謂喻師婆伽處說，號般若波羅蜜宮。",
    "T18n0869_001:0287a29_1": "此中說教法壇印契真言，住禁戒，似如世間貪染相應語。",
    "T18n0869_001:0287b02_2": "會中除蓋障菩薩等從座而起，禮佛白言：「世尊大人不應出麁言雜染相應語。」",
    "T18n0869_001:0287b03_3": "佛言：「汝等清淨相應語，有何相狀？",
    "T18n0869_001:0287b04_4": "我之此語，加持文字，應化緣方便，引入佛道，亦無相狀，成大利益，汝等不應生疑。」",
    "T18n0869_001:0287b06_5": "從此廣說實相三摩地，諸菩薩各各說四種曼荼羅四印。",
    "T18n0869_001:0287b08_0": "第十六會名無二平等瑜伽，於法界宮說。",
    "T18n0869_001:0287b08_1": "毘盧遮那佛及諸菩薩并外金剛部等，各各說四種曼荼羅，具四印，此中說生死涅槃、世間出世間、自他平等無二種心，舉目聲香味觸雜染思慮住亂心無二，同真如法界，皆成一切佛身。",
    "T18n0869_001:0287b14_0": "第十七會名如虛空瑜伽，住實際宮殿說。",
    "T18n0869_001:0287b14_1": "毘盧遮那佛、普賢菩薩及外金剛部，一一說四種曼荼羅，具四種印。",
    "T18n0869_001:0287b16_2": "此中修行者，與一一尊相應，皆量同虛空法身相應，離一切萬物，法體光明量同虛空無來無去。",
    "T18n0869_001:0287b18_3": "此經中說虛空三摩地相應法。",
    "T18n0869_001:0287b20_0": "第十八會名金剛寶冠瑜伽，於第四靜慮天。",
    "T18n0869_001:0287b21_0": "金剛薩埵菩薩請佛，為大梵天娑訶世界主說五部瑜伽曼荼羅引入弟子儀，具三十七，亦說四種曼荼羅，具四印。",
    "T18n0869_001:0287b23_1": "下至外金剛部，為弟子受學心念誦，於月輪上右旋列真言字，注心於一一字，實相理相應，周而復始，亦通成就世間出世間悉地，不假持珠遍數以為劑限，但證理門心不散動，住本尊瑜伽為限。",
    "T18n0869_001:0287b28_2": "此經中微細說不成就二十種相，及說隣近悉地多種相。",
    "T18n0869_001:0287b29_3": "瑜伽教十八會，或四千頌或五千頌或七千頌，都成十萬頌，具五部四種曼荼羅四印，具三十七尊，一一部具三十七，乃至一尊成三十七，亦具四曼荼羅四印，互相涉入，如帝釋網珠光明交映展轉無限。",
    "T18n0869_001:0287c05_4": "修行者善達此瑜伽中大意，如遍照佛，一一身分、一一毛孔、一一相、一一隨形好、一一福德資糧、一一智慧資糧，住於果位，演說瑜伽二乘不共佛法，說曼荼羅三昧耶法門事業，量同虛空，證者如上所說，各各分劑各不雜亂，圓證四身，所謂自性身、受用身、變化身、等流身，是能頓作利樂一切有情、諸菩薩聲聞緣覺及諸外道，名瑜伽金剛乘教法。",
    "T18n0869_001:0287c13_0": "金剛頂瑜伽經十八會指歸",
    "T18n0869_001:0287c14_0": "金剛頂瑜伽指歸一卷"
}