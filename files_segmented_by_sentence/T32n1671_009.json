[
    {
        "source_sentence": "福蓋正行所集經卷第九",
        "from": "T32n1671_009:0736b02_0",
        "context_with_next_sentence": true
    },
    {
        "source_sentence": "龍樹菩薩集",
        "from": "T32n1671_009:0736b04_0",
        "context_with_next_sentence": true
    },
    {
        "source_sentence": "西天譯經三藏朝散大夫",
        "from": "T32n1671_009:0736b05_0",
        "context_with_next_sentence": true
    },
    {
        "source_sentence": "試鴻臚卿宣梵大師賜紫沙門臣日稱等奉　詔譯若於佛等最勝福田專修施行，定獲其報。",
        "from": "T32n1671_009:0736b08_17",
        "context_with_next_sentence": true
    },
    {
        "source_sentence": "如是乃至現見世間王者之貴尊崇無比，首戴寶冠諸珍間錯，耳環臂釧金璧交瑩，容儀鮮白具相端嚴，珠瓔寶鬘以飾其服。",
        "from": "T32n1671_009:0736b11_14",
        "context_with_next_sentence": true
    },
    {
        "source_sentence": "所居宮殿高廣宏麗，重樓戶牖盡諸奇巧，眾色繒帛遍張露幔。",
        "from": "T32n1671_009:0736b13_5",
        "context_with_next_sentence": true
    },
    {
        "source_sentence": "瑞獸師子、俱枳羅鳥置之籠檻，以為玩好。",
        "from": "T32n1671_009:0736b14_6",
        "context_with_next_sentence": true
    },
    {
        "source_sentence": "城墉峻峙、力士環衛，象馬車乘往來合沓。",
        "from": "T32n1671_009:0736b15_5",
        "context_with_next_sentence": true
    },
    {
        "source_sentence": "所居民庶安隱豐樂，無有諍訟、剽竊、逋竄種種嬈惱怖畏等事。",
        "from": "T32n1671_009:0736b16_15",
        "context_with_next_sentence": true
    },
    {
        "source_sentence": "處處皆有妙娑羅樹、多摩羅樹、占博迦樹、無憂樹等，枝葉花果茂盛可愛。",
        "from": "T32n1671_009:0736b18_8",
        "context_with_next_sentence": true
    },
    {
        "source_sentence": "王所欲至，於四衢道屏去塵穢、瓦礫荊棘，以眾香水泛灑其地，百千伎樂、簫笛箜篌、擊皷吹貝導從前後。",
        "from": "T32n1671_009:0736b20_16",
        "context_with_next_sentence": true
    },
    {
        "source_sentence": "王乘龍象威德特尊、最上無垢，牛頭旃檀磨以塗體，其香遠聞。",
        "from": "T32n1671_009:0736b22_6",
        "context_with_next_sentence": true
    },
    {
        "source_sentence": "被服絳綃如日初出，右手執持殊妙白拂，吠琉璃寶以為其柄。",
        "from": "T32n1671_009:0736b23_14",
        "context_with_next_sentence": true
    },
    {
        "source_sentence": "張妙繖蓋，黃金為幹，種種寶物裝治華煥。",
        "from": "T32n1671_009:0736b24_13",
        "context_with_next_sentence": true
    },
    {
        "source_sentence": "時彼城中一切人民，歡喜合掌同音稱讚，散眾名花遍布于地。",
        "from": "T32n1671_009:0736b26_2",
        "context_with_next_sentence": true
    },
    {
        "source_sentence": "有諸士族或裁巧思，作為詠歌紀揚德化，王聞是已倍增悅豫。",
        "from": "T32n1671_009:0736b27_10",
        "context_with_next_sentence": true
    },
    {
        "source_sentence": "如是勝報，由施所得。",
        "from": "T32n1671_009:0736b28_1",
        "context_with_next_sentence": true
    },
    {
        "source_sentence": "此說是名於勝福田，專修施行成就福蓋。",
        "from": "T32n1671_009:0736b29_1",
        "context_with_next_sentence": true
    },
    {
        "source_sentence": "云何布施令諸有情一向獲得世間富樂，受用殊妙五欲境界？",
        "from": "T32n1671_009:0736c02_7",
        "context_with_next_sentence": true
    },
    {
        "source_sentence": "應當了知，如是施業不唯招致廣大富樂，乃至無上智因亦能成就。",
        "from": "T32n1671_009:0736c03_17",
        "context_with_next_sentence": true
    },
    {
        "source_sentence": "當知此施為堅固藏，不為水火盜賊所壞。",
        "from": "T32n1671_009:0736c04_16",
        "context_with_next_sentence": true
    },
    {
        "source_sentence": "當知此施是最勝友，此生他世常為其伴。",
        "from": "T32n1671_009:0736c05_15",
        "context_with_next_sentence": true
    },
    {
        "source_sentence": "當知此施如好種子，於一切時得如意果。",
        "from": "T32n1671_009:0736c06_15",
        "context_with_next_sentence": true
    },
    {
        "source_sentence": "當知此施如妙階梯，能陞天中受諸快樂。",
        "from": "T32n1671_009:0736c07_14",
        "context_with_next_sentence": true
    },
    {
        "source_sentence": "當知此施猶如燈明，能破餓鬼慳悋黑暗，於惡趣中能為濟拔，於險難處能為救護，越生死海能到彼岸。",
        "from": "T32n1671_009:0736c10_5",
        "context_with_next_sentence": true
    },
    {
        "source_sentence": "若諸眾生如是知已，數數發起清淨作意，勤行布施相續不斷，於諸所有心無悋惜亦不枉費，深生覺悟此等皆為不堅之物，畢竟樂脩清淨施業。",
        "from": "T32n1671_009:0736c13_12",
        "context_with_next_sentence": true
    },
    {
        "source_sentence": "由是之故，美名遐布、見者忻慕，常得善人依止共住，處大眾中心無怯弱，善住威儀，讚施功德能招富足、免離惡道、得生天上、趣解脫城，令他信解離慳垢穢。",
        "from": "T32n1671_009:0736c17_5",
        "context_with_next_sentence": true
    },
    {
        "source_sentence": "當知此人是大菩薩、是善知識、是大丈夫，能長有情真實善根，一切眾生應當往詣，親近供養、樂聞正法、如理修作，求出離道。",
        "from": "T32n1671_009:0736c20_3",
        "context_with_next_sentence": true
    },
    {
        "source_sentence": "如上所說，若於佛等專修施行定獲其報。",
        "from": "T32n1671_009:0736c21_17",
        "context_with_next_sentence": true
    },
    {
        "source_sentence": "設使不遇一佛菩薩，而能任持如是施心，所感之報如前不異。",
        "from": "T32n1671_009:0736c23_6",
        "context_with_next_sentence": true
    },
    {
        "source_sentence": "是故世尊方便顯示，令諸眾生次第行學。",
        "from": "T32n1671_009:0736c24_5",
        "context_with_next_sentence": true
    },
    {
        "source_sentence": "爾時世尊遊化依止在王舍城迦蘭陀竹林。",
        "from": "T32n1671_009:0736c25_17",
        "context_with_next_sentence": true
    },
    {
        "source_sentence": "時尊者大目乾連作是思惟：",
        "from": "T32n1671_009:0736c26_11",
        "context_with_next_sentence": true
    },
    {
        "source_sentence": "「今者世尊與諸聲聞大弟子眾住此林中，當須建立清淨僧坊。",
        "from": "T32n1671_009:0736c28_1",
        "context_with_next_sentence": true
    },
    {
        "source_sentence": "」作是念已，詣帝釋所，白言：",
        "from": "T32n1671_009:0736c28_15",
        "context_with_next_sentence": true
    },
    {
        "source_sentence": "「天主！",
        "from": "T32n1671_009:0736c28_19",
        "context_with_next_sentence": true
    },
    {
        "source_sentence": "敢募仁者，於王舍城迦蘭陀竹林，為佛世尊造立精舍，并諸弟子大阿羅漢同此安居。",
        "from": "T32n1671_009:0737a01_15",
        "context_with_next_sentence": true
    },
    {
        "source_sentence": "」時天帝釋聞是說已，心大歡喜，唯然受教。",
        "from": "T32n1671_009:0737a02_15",
        "context_with_next_sentence": true
    },
    {
        "source_sentence": "即以無數金銀珍寶、帝青摩尼、吠琉璃等，造作重門、廊廡戶牖、宮殿樓閣。",
        "from": "T32n1671_009:0737a04_8",
        "context_with_next_sentence": true
    },
    {
        "source_sentence": "珊瑚為柱，種種寶物而裝校之。",
        "from": "T32n1671_009:0737a05_2",
        "context_with_next_sentence": true
    },
    {
        "source_sentence": "復以眾寶刻諸珍禽，懸處空中勢如翔舉。",
        "from": "T32n1671_009:0737a06_1",
        "context_with_next_sentence": true
    },
    {
        "source_sentence": "無數寶鏡周匝垂挂，瑩徹無垢燦若星月。",
        "from": "T32n1671_009:0737a06_19",
        "context_with_next_sentence": true
    },
    {
        "source_sentence": "種種天衣光潔柔軟，黃金為架以敷其上。",
        "from": "T32n1671_009:0737a07_17",
        "context_with_next_sentence": true
    },
    {
        "source_sentence": "金剛寶鬘、真珠花鬘雜廁行列以為莊嚴。",
        "from": "T32n1671_009:0737a08_16",
        "context_with_next_sentence": true
    },
    {
        "source_sentence": "燒眾名香氛氳散徹，燃種種燈晝夜明照。",
        "from": "T32n1671_009:0737a09_15",
        "context_with_next_sentence": true
    },
    {
        "source_sentence": "如是供養，世所未有。",
        "from": "T32n1671_009:0737a10_6",
        "context_with_next_sentence": true
    },
    {
        "source_sentence": "於其園中，處處皆植龍自在花、占博迦花、隅嚕摩花、拘吒波花、無憂樹花，周遍開敷甚可愛樂。",
        "from": "T32n1671_009:0737a12_8",
        "context_with_next_sentence": true
    },
    {
        "source_sentence": "於花林中有珊瑚亭，門闥牕檻剞劂奇巧，皆以眾寶裝校嚴飾。",
        "from": "T32n1671_009:0737a13_16",
        "context_with_next_sentence": true
    },
    {
        "source_sentence": "微風吹花，香聞遠邇。",
        "from": "T32n1671_009:0737a14_7",
        "context_with_next_sentence": true
    },
    {
        "source_sentence": "有諸天女遊止其中，上妙珍琦以為瓔珞，獸銜珠𬽳其鳴珊珊。",
        "from": "T32n1671_009:0737a15_14",
        "context_with_next_sentence": true
    },
    {
        "source_sentence": "林中復有諸藥叉女，形容端肅，競共馳觀，髻遺寶花迭相嬉笑。",
        "from": "T32n1671_009:0737a17_5",
        "context_with_next_sentence": true
    },
    {
        "source_sentence": "復有廣大清淨池沼，眾寶合成，香水彌滿。",
        "from": "T32n1671_009:0737a18_6",
        "context_with_next_sentence": true
    },
    {
        "source_sentence": "池中復有大寶蓮花，白銀為葉、黃金為莖，諸妙天女住立其中，動容作樂獻妙歌舞。",
        "from": "T32n1671_009:0737a20_4",
        "context_with_next_sentence": true
    },
    {
        "source_sentence": "復有無數金色蓮花、優鉢羅花、拘沒那花、迦訶羅花，照耀芬敷香氣薰洽。",
        "from": "T32n1671_009:0737a21_17",
        "context_with_next_sentence": true
    },
    {
        "source_sentence": "有諸水鳥、鸂𪄪鳧鴈，翔集花塢整其羽翰。",
        "from": "T32n1671_009:0737a22_16",
        "context_with_next_sentence": true
    },
    {
        "source_sentence": "有諸戲魚往來游泳，觸花翻浪驚諸鷗鴨。",
        "from": "T32n1671_009:0737a23_14",
        "context_with_next_sentence": true
    },
    {
        "source_sentence": "周匝皆以金銀玻𭹳及諸珍寶而為階陛，池岸復有劫波樹林，修條拂水、密葉交蔭，諸妙花蘤相間開發。",
        "from": "T32n1671_009:0737a26_4",
        "context_with_next_sentence": true
    },
    {
        "source_sentence": "無數百千士族人民富樂莊嚴，作眾伎樂，往返觀賞無有障礙。",
        "from": "T32n1671_009:0737a27_12",
        "context_with_next_sentence": true
    },
    {
        "source_sentence": "時彼天主為佛世尊造立精舍，彌月方畢，營辦所須令無闕乏，種種庫藏悉皆充溢。",
        "from": "T32n1671_009:0737a29_16",
        "context_with_next_sentence": true
    },
    {
        "source_sentence": "前詣佛所而作是言：",
        "from": "T32n1671_009:0737b01_6",
        "context_with_next_sentence": true
    },
    {
        "source_sentence": "「此地吉祥、廣博嚴淨，與歡喜園正等無異。",
        "from": "T32n1671_009:0737b02_5",
        "context_with_next_sentence": true
    },
    {
        "source_sentence": "唯願如來屆此安居。",
        "from": "T32n1671_009:0737b02_14",
        "context_with_next_sentence": true
    },
    {
        "source_sentence": "」佛愍彼故即為受之。",
        "from": "T32n1671_009:0737b03_5",
        "context_with_next_sentence": true
    },
    {
        "source_sentence": "復以百千最勝龍象奉施如來，及以百千殊妙天女持蓋執拂、扇搖涼風，以為承事諸大弟子。",
        "from": "T32n1671_009:0737b05_7",
        "context_with_next_sentence": true
    },
    {
        "source_sentence": "復以百千乾闥婆眾奏妙音樂而為供養。",
        "from": "T32n1671_009:0737b06_6",
        "context_with_next_sentence": true
    },
    {
        "source_sentence": "時王舍城有一長者，其家巨富財寶無量，比多聞天王猶以為勝。",
        "from": "T32n1671_009:0737b08_9",
        "context_with_next_sentence": true
    },
    {
        "source_sentence": "然彼長者深著邪見，信受外道尼乾子法。",
        "from": "T32n1671_009:0737b09_8",
        "context_with_next_sentence": true
    },
    {
        "source_sentence": "見是事已，心懷疑惑。",
        "from": "T32n1671_009:0737b09_18",
        "context_with_next_sentence": true
    },
    {
        "source_sentence": "是時尊者大目乾連知彼機熟，即往化導，為說法要，讚佛功德。",
        "from": "T32n1671_009:0737b11_7",
        "context_with_next_sentence": true
    },
    {
        "source_sentence": "彼聞法已，心生悟解，白尊者言：",
        "from": "T32n1671_009:0737b12_1",
        "context_with_next_sentence": true
    },
    {
        "source_sentence": "「我今發心歸依如來，欲往親近恭敬供養。",
        "from": "T32n1671_009:0737b13_1",
        "context_with_next_sentence": true
    },
    {
        "source_sentence": "」即與尊者同詣佛所，頭面禮足，住立一面。",
        "from": "T32n1671_009:0737b14_1",
        "context_with_next_sentence": true
    },
    {
        "source_sentence": "尊者白佛：",
        "from": "T32n1671_009:0737b14_6",
        "context_with_next_sentence": true
    },
    {
        "source_sentence": "「此大長者，捨邪歸正，始發信心，今欲供養佛及眾僧。",
        "from": "T32n1671_009:0737b15_10",
        "context_with_next_sentence": true
    },
    {
        "source_sentence": "唯願大慈，受彼勤請。",
        "from": "T32n1671_009:0737b15_20",
        "context_with_next_sentence": true
    },
    {
        "source_sentence": "」佛知是已，默然許之。",
        "from": "T32n1671_009:0737b16_9",
        "context_with_next_sentence": true
    },
    {
        "source_sentence": "時彼長者知佛受請，心大歡喜，匍匐而還。",
        "from": "T32n1671_009:0737b17_8",
        "context_with_next_sentence": true
    },
    {
        "source_sentence": "即以無數種種珍寶、上妙繒綺嚴飾其居，門樓堂閣皆令新淨，造作精妙百品飲食。",
        "from": "T32n1671_009:0737b19_6",
        "context_with_next_sentence": true
    },
    {
        "source_sentence": "成辦既畢，即遣使者前白世尊：",
        "from": "T32n1671_009:0737b20_1",
        "context_with_next_sentence": true
    },
    {
        "source_sentence": "「食時將至，唯冀大慈受我微供。",
        "from": "T32n1671_009:0737b20_16",
        "context_with_next_sentence": true
    },
    {
        "source_sentence": "」爾時世尊從僧坊出，威德自在、相好端嚴，身放光明如日赫奕，將諸弟子大阿羅漢，諸根寂靜、心得自在、進止詳雅，來詣其舍。",
        "from": "T32n1671_009:0737b23_16",
        "context_with_next_sentence": true
    },
    {
        "source_sentence": "復有百千天子天女，身意泰然、離諸散亂，旃檀塗身，恭敬圍繞。",
        "from": "T32n1671_009:0737b25_4",
        "context_with_next_sentence": true
    },
    {
        "source_sentence": "有諸人民見是事已，怪未曾有，來白長者。",
        "from": "T32n1671_009:0737b26_3",
        "context_with_next_sentence": true
    },
    {
        "source_sentence": "復有百千清信士女，心生歡慶，彈指作禮，各持最上堅黑旃檀然以供養，所燒之香過百千斛。",
        "from": "T32n1671_009:0737b28_5",
        "context_with_next_sentence": true
    },
    {
        "source_sentence": "復奏無量上妙音樂，清婉嘹喨聲震于地。",
        "from": "T32n1671_009:0737b29_4",
        "context_with_next_sentence": true
    },
    {
        "source_sentence": "時彼長者以諸幡蓋次第安布，遍張露幔珠瓔莊嚴，燒大寶香，躬往迎奉。",
        "from": "T32n1671_009:0737c01_17",
        "context_with_next_sentence": true
    },
    {
        "source_sentence": "長者所有內外親族，各齎名花滿掬而散。",
        "from": "T32n1671_009:0737c02_15",
        "context_with_next_sentence": true
    },
    {
        "source_sentence": "時佛世尊詣彼宅已，於堂中央為佛設座，上妙繒纊重敷柔軟，雜綵茵褥遍布于地。",
        "from": "T32n1671_009:0737c04_14",
        "context_with_next_sentence": true
    },
    {
        "source_sentence": "寶幢行列珠網四垂，懸諸妙幡眾色綷錯，百千寶鈴鋪綴其上，微風動搖聲韻和雅，真珠花鬘遍垂寶幔。",
        "from": "T32n1671_009:0737c07_5",
        "context_with_next_sentence": true
    },
    {
        "source_sentence": "塗香末香、澡瓶淨水排備畢已，命佛陞座，即以新好上妙白㲲裁所著衣，跪以奉佛。",
        "from": "T32n1671_009:0737c09_4",
        "context_with_next_sentence": true
    },
    {
        "source_sentence": "然後上首大阿羅漢，及彼新學諸比丘等，入其堂中次第而坐，以諸飲食味中上味施佛及僧，皆悉充足，食已各各收鉢淨手。",
        "from": "T32n1671_009:0737c12_1",
        "context_with_next_sentence": true
    },
    {
        "source_sentence": "時彼長者合十指掌瞻仰尊顏，以偈讚曰：",
        "from": "T32n1671_009:0737c13_1",
        "context_with_next_sentence": true
    },
    {
        "source_sentence": "「如來具足殊勝相，　　隨形妙好遍嚴身，",
        "from": "T32n1671_009:0737c14_0",
        "context_with_next_sentence": true
    },
    {
        "source_sentence": "首髮修緻不雜亂，　　光澤紺青如蜂王。",
        "from": "T32n1671_009:0737c15_17",
        "context_with_next_sentence": true
    },
    {
        "source_sentence": "如來額廣復平正，　　亦無缺減極堅固，",
        "from": "T32n1671_009:0737c16_0",
        "context_with_next_sentence": true
    },
    {
        "source_sentence": "眉間白毫常右旋，　　如秋滿月光照耀。",
        "from": "T32n1671_009:0737c17_17",
        "context_with_next_sentence": true
    },
    {
        "source_sentence": "如來兩目極清淨，　　睫若牛王不瞬動，",
        "from": "T32n1671_009:0737c18_0",
        "context_with_next_sentence": true
    },
    {
        "source_sentence": "修廣妙好常照明，　　如俱那花可愛樂。",
        "from": "T32n1671_009:0737c19_17",
        "context_with_next_sentence": true
    },
    {
        "source_sentence": "如來具足四十齒，　　潔白齊密如珂雪，",
        "from": "T32n1671_009:0737c20_0",
        "context_with_next_sentence": true
    },
    {
        "source_sentence": "廣長舌相妙難思，　　鉢羅奢花紅可類。",
        "from": "T32n1671_009:0737c21_17",
        "context_with_next_sentence": true
    },
    {
        "source_sentence": "如來復有鼻功德，　　高聳端直竅不現，",
        "from": "T32n1671_009:0737c22_0",
        "context_with_next_sentence": true
    },
    {
        "source_sentence": "脣不褰縮不下垂，　　鮮潤猶若頻婆果。",
        "from": "T32n1671_009:0737c23_17",
        "context_with_next_sentence": true
    },
    {
        "source_sentence": "如是大僊面圓滿，　　耳輪柔軟相稱可，",
        "from": "T32n1671_009:0737c24_0",
        "context_with_next_sentence": true
    },
    {
        "source_sentence": "譬如開敷妙蓮花，　　離諸垢染觀無厭。",
        "from": "T32n1671_009:0737c25_17",
        "context_with_next_sentence": true
    },
    {
        "source_sentence": "如來身相如金聚，　　堅固充實無與等，",
        "from": "T32n1671_009:0737c26_0",
        "context_with_next_sentence": true
    },
    {
        "source_sentence": "膚色猶若占蔔花，　　亦不羸瘦現筋脈。",
        "from": "T32n1671_009:0737c27_17",
        "context_with_next_sentence": true
    },
    {
        "source_sentence": "雙臂𦟛圓極潤澤，　　掌紋顯現眾形像，",
        "from": "T32n1671_009:0737c28_0",
        "context_with_next_sentence": true
    },
    {
        "source_sentence": "具足輪印轂輻輞，　　寶幢寶瓶及魚等。",
        "from": "T32n1671_009:0737c29_17",
        "context_with_next_sentence": true
    },
    {
        "source_sentence": "胸廣猶如師子臆，　　喜旋德相畫分明，",
        "from": "T32n1671_009:0738a01_0",
        "context_with_next_sentence": true
    },
    {
        "source_sentence": "腹量平滿稱其身，　　臍深右旋中圓淨。",
        "from": "T32n1671_009:0738a02_17",
        "context_with_next_sentence": true
    },
    {
        "source_sentence": "雙腨猶如仙鹿王，　　行無迴顧身俱轉，",
        "from": "T32n1671_009:0738a03_0",
        "context_with_next_sentence": true
    },
    {
        "source_sentence": "右足先舉現印文，　　安徐無畏如師子。",
        "from": "T32n1671_009:0738a04_17",
        "context_with_next_sentence": true
    },
    {
        "source_sentence": "如來出現於世間，　　如日騰空普明照，",
        "from": "T32n1671_009:0738a05_0",
        "context_with_next_sentence": true
    },
    {
        "source_sentence": "能與眾生作吉祥，　　天及非天咸信禮。",
        "from": "T32n1671_009:0738a06_17",
        "context_with_next_sentence": true
    },
    {
        "source_sentence": "」於是長者偈讚佛已，心大歡喜、信力堅固，於大眾中重說偈言：",
        "from": "T32n1671_009:0738a08_7",
        "context_with_next_sentence": true
    },
    {
        "source_sentence": "「牟尼十力尊，　　能破諸魔網，",
        "from": "T32n1671_009:0738a09_0",
        "context_with_next_sentence": true
    },
    {
        "source_sentence": "永離煩惱垢，　　諸根常寂靜。",
        "from": "T32n1671_009:0738a10_13",
        "context_with_next_sentence": true
    },
    {
        "source_sentence": "最上勝族類，　　日親甘蔗種，",
        "from": "T32n1671_009:0738a11_0",
        "context_with_next_sentence": true
    },
    {
        "source_sentence": "勇猛大精進，　　覺悟諸過失。",
        "from": "T32n1671_009:0738a12_13",
        "context_with_next_sentence": true
    },
    {
        "source_sentence": "無畏釋師子，　　具足諸功德，",
        "from": "T32n1671_009:0738a13_0",
        "context_with_next_sentence": true
    },
    {
        "source_sentence": "成就微妙法，　　為眾生開示。",
        "from": "T32n1671_009:0738a14_13",
        "context_with_next_sentence": true
    },
    {
        "source_sentence": "於三界苦海，　　輪迴諸險難，",
        "from": "T32n1671_009:0738a15_0",
        "context_with_next_sentence": true
    },
    {
        "source_sentence": "以戒為根本，　　畢竟能超越。",
        "from": "T32n1671_009:0738a16_13",
        "context_with_next_sentence": true
    },
    {
        "source_sentence": "由持淨戒故，　　調伏於自心，",
        "from": "T32n1671_009:0738a17_0",
        "context_with_next_sentence": true
    },
    {
        "source_sentence": "善屈眾魔怨，　　應受妙供養。",
        "from": "T32n1671_009:0738a18_13",
        "context_with_next_sentence": true
    },
    {
        "source_sentence": "具大智大悲，　　不捨本誓願，",
        "from": "T32n1671_009:0738a19_0",
        "context_with_next_sentence": true
    },
    {
        "source_sentence": "憐愍諸有情，　　咸令離憂苦。",
        "from": "T32n1671_009:0738a20_13",
        "context_with_next_sentence": true
    },
    {
        "source_sentence": "最勝調御師，　　三界無倫匹，",
        "from": "T32n1671_009:0738a21_0",
        "context_with_next_sentence": true
    },
    {
        "source_sentence": "善拔眾毒箭，　　斷三有纏縛。",
        "from": "T32n1671_009:0738a22_13",
        "context_with_next_sentence": true
    },
    {
        "source_sentence": "顯現大神通，　　能摧諸異見，",
        "from": "T32n1671_009:0738a23_0",
        "context_with_next_sentence": true
    },
    {
        "source_sentence": "開示八聖道，　　令修諸梵行。",
        "from": "T32n1671_009:0738a24_13",
        "context_with_next_sentence": true
    },
    {
        "source_sentence": "是名大商主，　　能作大施會，",
        "from": "T32n1671_009:0738a25_0",
        "context_with_next_sentence": true
    },
    {
        "source_sentence": "是名大智者，　　為作世間眼，",
        "from": "T32n1671_009:0738a26_0",
        "context_with_next_sentence": true
    },
    {
        "source_sentence": "是名大丈夫，　　速能遠諸惡，",
        "from": "T32n1671_009:0738a27_0",
        "context_with_next_sentence": true
    },
    {
        "source_sentence": "截生死瀑流，　　得至安隱處。",
        "from": "T32n1671_009:0738a28_13",
        "context_with_next_sentence": true
    },
    {
        "source_sentence": "世尊大導師，　　喬答摩勝族，",
        "from": "T32n1671_009:0738a29_0",
        "context_with_next_sentence": true
    },
    {
        "source_sentence": "具相身金色，　　見者無厭足。",
        "from": "T32n1671_009:0738b01_13",
        "context_with_next_sentence": true
    },
    {
        "source_sentence": "調御諸眾生，　　入解於正教，",
        "from": "T32n1671_009:0738b02_0",
        "context_with_next_sentence": true
    },
    {
        "source_sentence": "永離諸不善，　　清淨心無垢。",
        "from": "T32n1671_009:0738b03_13",
        "context_with_next_sentence": true
    },
    {
        "source_sentence": "如雲住虛空，　　注甘露法味，",
        "from": "T32n1671_009:0738b04_0",
        "context_with_next_sentence": true
    },
    {
        "source_sentence": "令一切有情，　　滋善根種子。",
        "from": "T32n1671_009:0738b05_13",
        "context_with_next_sentence": true
    },
    {
        "source_sentence": "如來大聖尊，　　及諸比丘眾，",
        "from": "T32n1671_009:0738b06_0",
        "context_with_next_sentence": true
    },
    {
        "source_sentence": "住最上安隱，　　能到於彼岸。",
        "from": "T32n1671_009:0738b07_13",
        "context_with_next_sentence": true
    },
    {
        "source_sentence": "」福蓋正行所集經卷第九",
        "from": "T32n1671_009:0738b08_100",
        "context_with_next_sentence": false
    }
]