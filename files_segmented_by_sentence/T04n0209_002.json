[
    {
        "source_sentence": "百喻經卷第二",
        "from": "T04n0209_002:0546b14_0",
        "context_with_next_sentence": true
    },
    {
        "source_sentence": "尊者僧伽斯那撰",
        "from": "T04n0209_002:0546b16_0",
        "context_with_next_sentence": true
    },
    {
        "source_sentence": "蕭齊天竺三藏求那毘地譯",
        "from": "T04n0209_002:0546b17_0",
        "context_with_next_sentence": true
    },
    {
        "source_sentence": "入海取沈水喻　賊盜錦繡用裹氀褐喻　種熬胡麻子喻　水火喻　人効王眼瞤喻　治鞭瘡喻　為婦貿鼻喻　貧人燒麤褐衣喻　牧羊人喻　雇借瓦師喻　估客偷金喻　斫樹取果喻　送美水喻　寶篋鏡喻　破五通仙眼喻　殺群牛喻　飲木筩水喻　見他人塗舍喻　治禿喻　毘舍闍鬼喻22 入海取沈水喻（二二）入海取沈水喻昔有長者子，入海取沈水積有年載，方得一車持來歸家。",
        "from": "T04n0209_002:0546b27_8",
        "context_with_next_sentence": true
    },
    {
        "source_sentence": "詣市賣之，以其貴故卒無買者，經歷多日不能得售，心生疲厭以為苦惱，見人賣炭時得速售，便生念言：",
        "from": "T04n0209_002:0546c01_1",
        "context_with_next_sentence": true
    },
    {
        "source_sentence": "「不如燒之作炭，可得速售。",
        "from": "T04n0209_002:0546c01_14",
        "context_with_next_sentence": true
    },
    {
        "source_sentence": "」即燒為炭。",
        "from": "T04n0209_002:0546c01_20",
        "context_with_next_sentence": true
    },
    {
        "source_sentence": "詣市賣之，不得半車炭之價直。",
        "from": "T04n0209_002:0546c02_13",
        "context_with_next_sentence": true
    },
    {
        "source_sentence": "世間愚人亦復如是，無量方便勤行精進仰求佛果，以其難得便生退心，不如發心求聲聞果，速斷生死作阿羅漢。",
        "from": "T04n0209_002:0546c05_8",
        "context_with_next_sentence": true
    },
    {
        "source_sentence": "23 賊偷錦繡用裹氀褐喻（二三）賊偷錦繡用裹氀褐喻昔有賊人入富家舍偷得錦繡，即持用裹故弊氀褐種種財物，為智人所笑。",
        "from": "T04n0209_002:0546c08_14",
        "context_with_next_sentence": true
    },
    {
        "source_sentence": "世間愚人亦復如是，既有信心入佛法中，修行善法及諸功德，以貪利故破於清淨戒及諸功德，為世所笑亦復如是。",
        "from": "T04n0209_002:0546c11_10",
        "context_with_next_sentence": true
    },
    {
        "source_sentence": "24 種熬胡麻子喻（二四）種熬胡麻子喻昔有愚人，生食胡麻子以為不美，熬而食之為美，便生念言：",
        "from": "T04n0209_002:0546c14_8",
        "context_with_next_sentence": true
    },
    {
        "source_sentence": "「不如熬而種之，後得美者。",
        "from": "T04n0209_002:0546c15_2",
        "context_with_next_sentence": true
    },
    {
        "source_sentence": "」便熬而種，永無生理。",
        "from": "T04n0209_002:0546c15_13",
        "context_with_next_sentence": true
    },
    {
        "source_sentence": "世人亦爾，以菩薩曠劫修行，因難行苦行以為不樂，便作念言：",
        "from": "T04n0209_002:0546c17_1",
        "context_with_next_sentence": true
    },
    {
        "source_sentence": "「不如作阿羅漢，速斷生死，其功甚易。",
        "from": "T04n0209_002:0546c17_19",
        "context_with_next_sentence": true
    },
    {
        "source_sentence": "」後欲求佛果終不可得，如彼燋種無復生理，世間愚人亦復如是。",
        "from": "T04n0209_002:0546c19_10",
        "context_with_next_sentence": true
    },
    {
        "source_sentence": "25 水火喻（二五）水火喻昔有一人事須火用及以冷水，即便宿火以澡灌盛水置於火上，後欲取火而火都滅，欲取冷水而水復熱，火及冷水二事俱失。",
        "from": "T04n0209_002:0546c24_2",
        "context_with_next_sentence": true
    },
    {
        "source_sentence": "世間之人亦復如是，入佛法中出家求道，既得出家還復念其妻子眷屬、世間之事五欲之樂。",
        "from": "T04n0209_002:0546c26_6",
        "context_with_next_sentence": true
    },
    {
        "source_sentence": "由是之故，失其功德之火、持戒之水，念欲之人亦復如是。",
        "from": "T04n0209_002:0546c27_12",
        "context_with_next_sentence": true
    },
    {
        "source_sentence": "26 人効王眼瞤喻（二六）人効王眼瞤喻昔有一人，欲得王意，問餘人言：",
        "from": "T04n0209_002:0546c29_14",
        "context_with_next_sentence": true
    },
    {
        "source_sentence": "「云何得之？",
        "from": "T04n0209_002:0547a01_1",
        "context_with_next_sentence": true
    },
    {
        "source_sentence": "」有人語言：",
        "from": "T04n0209_002:0547a01_7",
        "context_with_next_sentence": true
    },
    {
        "source_sentence": "「若欲得王意者，王之形相汝當効之。",
        "from": "T04n0209_002:0547a02_3",
        "context_with_next_sentence": true
    },
    {
        "source_sentence": "」此人即便後至王所，見王眼瞤便効王瞤。",
        "from": "T04n0209_002:0547a03_4",
        "context_with_next_sentence": true
    },
    {
        "source_sentence": "王問之言：",
        "from": "T04n0209_002:0547a03_9",
        "context_with_next_sentence": true
    },
    {
        "source_sentence": "「汝為病耶？",
        "from": "T04n0209_002:0547a03_15",
        "context_with_next_sentence": true
    },
    {
        "source_sentence": "為著風耶？",
        "from": "T04n0209_002:0547a04_1",
        "context_with_next_sentence": true
    },
    {
        "source_sentence": "何以眼瞤？",
        "from": "T04n0209_002:0547a04_6",
        "context_with_next_sentence": true
    },
    {
        "source_sentence": "」其人答王：",
        "from": "T04n0209_002:0547a04_12",
        "context_with_next_sentence": true
    },
    {
        "source_sentence": "「我不病眼，亦不著風，欲得王意，見王眼瞤故効王也。",
        "from": "T04n0209_002:0547a05_17",
        "context_with_next_sentence": true
    },
    {
        "source_sentence": "」王聞是語即大瞋恚，即便使人種種加害擯令出國。",
        "from": "T04n0209_002:0547a07_4",
        "context_with_next_sentence": true
    },
    {
        "source_sentence": "世人亦爾，於佛法王欲得親近，求其善法以自增長。",
        "from": "T04n0209_002:0547a08_10",
        "context_with_next_sentence": true
    },
    {
        "source_sentence": "既得親近，不解如來法王為眾生故，種種方便現其闕短，或聞其法見有字句不正，便生譏毀，効其不是。",
        "from": "T04n0209_002:0547a11_1",
        "context_with_next_sentence": true
    },
    {
        "source_sentence": "由是之故，於佛法中永失其善墮於三惡，如彼効王，亦復如是。",
        "from": "T04n0209_002:0547a12_11",
        "context_with_next_sentence": true
    },
    {
        "source_sentence": "27 治鞭瘡喻（二七）治鞭瘡喻昔有一人為王所鞭，既被鞭已，以馬屎拊之欲令速差。",
        "from": "T04n0209_002:0547a15_6",
        "context_with_next_sentence": true
    },
    {
        "source_sentence": "有愚人見之心生歡喜，便作是言：",
        "from": "T04n0209_002:0547a16_4",
        "context_with_next_sentence": true
    },
    {
        "source_sentence": "「我決得是治瘡方法。",
        "from": "T04n0209_002:0547a16_14",
        "context_with_next_sentence": true
    },
    {
        "source_sentence": "」即便歸家語其兒言：",
        "from": "T04n0209_002:0547a17_4",
        "context_with_next_sentence": true
    },
    {
        "source_sentence": "「汝鞭我背，我得好法今欲試之。",
        "from": "T04n0209_002:0547a18_1",
        "context_with_next_sentence": true
    },
    {
        "source_sentence": "」兒為鞭背，以馬屎拊之以為善巧。",
        "from": "T04n0209_002:0547a18_17",
        "context_with_next_sentence": true
    },
    {
        "source_sentence": "世人亦爾，聞有人言修不淨觀，即得除去五陰身瘡，便作是言：",
        "from": "T04n0209_002:0547a20_7",
        "context_with_next_sentence": true
    },
    {
        "source_sentence": "「我欲觀於女色及以五欲。",
        "from": "T04n0209_002:0547a20_19",
        "context_with_next_sentence": true
    },
    {
        "source_sentence": "」未見不淨，返為女色之所惑亂，流轉生死墮於地獄，世間愚人亦復如是。",
        "from": "T04n0209_002:0547a22_14",
        "context_with_next_sentence": true
    },
    {
        "source_sentence": "28 為婦貿鼻喻（二八）為婦貿鼻喻昔有一人，其婦端正唯有鼻醜，其人出外見他婦女面貌端正其鼻甚好，便作念言：",
        "from": "T04n0209_002:0547a25_17",
        "context_with_next_sentence": true
    },
    {
        "source_sentence": "「我今寧可截取其鼻著我婦面上，不亦好乎？",
        "from": "T04n0209_002:0547a27_1",
        "context_with_next_sentence": true
    },
    {
        "source_sentence": "」即截他婦鼻持來歸家，急喚其婦：",
        "from": "T04n0209_002:0547a27_17",
        "context_with_next_sentence": true
    },
    {
        "source_sentence": "「汝速出來與汝好鼻。",
        "from": "T04n0209_002:0547a28_6",
        "context_with_next_sentence": true
    },
    {
        "source_sentence": "」其婦出來即割其鼻，尋以他鼻著婦面上，既不相著復失其鼻，唐使其婦受大苦痛。",
        "from": "T04n0209_002:0547b01_6",
        "context_with_next_sentence": true
    },
    {
        "source_sentence": "世間愚人亦復如是，聞他宿舊沙門婆羅門有大名德，而為世人之所恭敬得大利養，便作是念言：",
        "from": "T04n0209_002:0547b03_12",
        "context_with_next_sentence": true
    },
    {
        "source_sentence": "「我今與彼便為不異。",
        "from": "T04n0209_002:0547b04_3",
        "context_with_next_sentence": true
    },
    {
        "source_sentence": "」虛自假稱，妄言有德，既失其利，復傷其行。",
        "from": "T04n0209_002:0547b05_4",
        "context_with_next_sentence": true
    },
    {
        "source_sentence": "如截他鼻徒自傷損，世間愚人亦復如是。",
        "from": "T04n0209_002:0547b06_4",
        "context_with_next_sentence": true
    },
    {
        "source_sentence": "29 貧人燒麤褐衣喻（二九）貧人燒麤褐衣喻昔有一人貧窮困乏，與他客作，得麤褐衣而被著之。",
        "from": "T04n0209_002:0547b09_4",
        "context_with_next_sentence": true
    },
    {
        "source_sentence": "有人見之而語之言：",
        "from": "T04n0209_002:0547b09_13",
        "context_with_next_sentence": true
    },
    {
        "source_sentence": "「汝種姓端正貴人之子，云何著此麤弊衣褐？",
        "from": "T04n0209_002:0547b10_14",
        "context_with_next_sentence": true
    },
    {
        "source_sentence": "我今教汝，當使汝得上妙衣服，當隨我語終不欺汝。",
        "from": "T04n0209_002:0547b12_1",
        "context_with_next_sentence": true
    },
    {
        "source_sentence": "」貧人歡喜敬從其言，其人即便在前然火，語貧人言：",
        "from": "T04n0209_002:0547b13_6",
        "context_with_next_sentence": true
    },
    {
        "source_sentence": "「今可脫此麤褐衣著於火中，於此燒處，當使汝得上妙欽服。",
        "from": "T04n0209_002:0547b14_15",
        "context_with_next_sentence": true
    },
    {
        "source_sentence": "」貧人即便脫著火中，既燒之後，於此火處求覓欽服都無所得。",
        "from": "T04n0209_002:0547b16_5",
        "context_with_next_sentence": true
    },
    {
        "source_sentence": "世間之人亦復如是，從過去身修諸善法得此人身，應當保護進德修業，乃為外道邪惡妖女之所欺誑：",
        "from": "T04n0209_002:0547b18_14",
        "context_with_next_sentence": true
    },
    {
        "source_sentence": "「汝今當信我語修諸苦行，投巖赴火捨是身已，當生梵天長受快樂。",
        "from": "T04n0209_002:0547b20_8",
        "context_with_next_sentence": true
    },
    {
        "source_sentence": "」便用其語即捨身命，身死之後墮於地獄備受諸苦，既失人身空無所獲，如彼貧人亦復如是。",
        "from": "T04n0209_002:0547b22_14",
        "context_with_next_sentence": true
    },
    {
        "source_sentence": "30 牧羊人喻（三〇）牧羊人喻昔有一人，巧於牧羊，其羊滋多乃有千萬，極大慳貪不肯外用。",
        "from": "T04n0209_002:0547b25_8",
        "context_with_next_sentence": true
    },
    {
        "source_sentence": "時有一人善於巧詐，便作方便往共親友，而語之言：",
        "from": "T04n0209_002:0547b26_13",
        "context_with_next_sentence": true
    },
    {
        "source_sentence": "「我今共汝極成親愛，便為一體更無有異。",
        "from": "T04n0209_002:0547b27_13",
        "context_with_next_sentence": true
    },
    {
        "source_sentence": "我知彼家有一好女，當為汝求可用為婦。",
        "from": "T04n0209_002:0547b28_13",
        "context_with_next_sentence": true
    },
    {
        "source_sentence": "」牧羊之人聞之歡喜，便大與羊及諸財物。",
        "from": "T04n0209_002:0547b29_13",
        "context_with_next_sentence": true
    },
    {
        "source_sentence": "其人復言：",
        "from": "T04n0209_002:0547b29_18",
        "context_with_next_sentence": true
    },
    {
        "source_sentence": "「汝婦今日已生一子。",
        "from": "T04n0209_002:0547c01_7",
        "context_with_next_sentence": true
    },
    {
        "source_sentence": "」牧羊之人未見於婦，聞其已生心大歡喜，重與彼物。",
        "from": "T04n0209_002:0547c02_12",
        "context_with_next_sentence": true
    },
    {
        "source_sentence": "其人後復而語之言：",
        "from": "T04n0209_002:0547c03_2",
        "context_with_next_sentence": true
    },
    {
        "source_sentence": "「汝兒生已今死矣。",
        "from": "T04n0209_002:0547c03_11",
        "context_with_next_sentence": true
    },
    {
        "source_sentence": "」牧羊之人聞此人語，便大啼泣歔欷不已。",
        "from": "T04n0209_002:0547c04_10",
        "context_with_next_sentence": true
    },
    {
        "source_sentence": "世間之人亦復如是，既修多聞，為其名利秘惜其法，不肯為人教化演說，為此漏身之所誑惑妄期世樂。",
        "from": "T04n0209_002:0547c07_2",
        "context_with_next_sentence": true
    },
    {
        "source_sentence": "如己妻息為其所欺，喪失善法，後失身命并及財物，便大悲泣生其憂苦，如彼牧羊之人亦復如是。",
        "from": "T04n0209_002:0547c09_9",
        "context_with_next_sentence": true
    },
    {
        "source_sentence": "31 雇借瓦師喻（三一）雇借瓦師喻昔有婆羅門師欲作大會，語弟子言：",
        "from": "T04n0209_002:0547c11_15",
        "context_with_next_sentence": true
    },
    {
        "source_sentence": "「我須瓦器以供會用，汝可為我雇借瓦師詣市覓之。",
        "from": "T04n0209_002:0547c13_3",
        "context_with_next_sentence": true
    },
    {
        "source_sentence": "」時彼弟子往瓦師家。",
        "from": "T04n0209_002:0547c13_13",
        "context_with_next_sentence": true
    },
    {
        "source_sentence": "時有一人，驢負瓦器至市欲賣，須臾之間驢盡破之，還來家中啼哭懊惱，弟子見已而問之言：",
        "from": "T04n0209_002:0547c15_16",
        "context_with_next_sentence": true
    },
    {
        "source_sentence": "「何以悲歎懊惱如是？",
        "from": "T04n0209_002:0547c16_7",
        "context_with_next_sentence": true
    },
    {
        "source_sentence": "」其人答言：",
        "from": "T04n0209_002:0547c16_13",
        "context_with_next_sentence": true
    },
    {
        "source_sentence": "「我為方便勤苦積年始得成器，詣市欲賣，此弊惡驢，須臾之頃盡破我器，是故懊惱。",
        "from": "T04n0209_002:0547c18_12",
        "context_with_next_sentence": true
    },
    {
        "source_sentence": "」爾時弟子見聞是已歡喜而言：",
        "from": "T04n0209_002:0547c19_6",
        "context_with_next_sentence": true
    },
    {
        "source_sentence": "「此驢乃是佳物，久時所作須臾能破，我今當買此驢。",
        "from": "T04n0209_002:0547c20_11",
        "context_with_next_sentence": true
    },
    {
        "source_sentence": "」瓦師歡喜即便賣與。",
        "from": "T04n0209_002:0547c21_1",
        "context_with_next_sentence": true
    },
    {
        "source_sentence": "乘來歸家，師問之言：",
        "from": "T04n0209_002:0547c21_11",
        "context_with_next_sentence": true
    },
    {
        "source_sentence": "「汝何以不得瓦師將來，用是驢為？",
        "from": "T04n0209_002:0547c22_8",
        "context_with_next_sentence": true
    },
    {
        "source_sentence": "」弟子答言：",
        "from": "T04n0209_002:0547c22_14",
        "context_with_next_sentence": true
    },
    {
        "source_sentence": "「此驢勝於瓦師，瓦師久時所作瓦器，少時能破。",
        "from": "T04n0209_002:0547c23_15",
        "context_with_next_sentence": true
    },
    {
        "source_sentence": "」時師語言：",
        "from": "T04n0209_002:0547c23_21",
        "context_with_next_sentence": true
    },
    {
        "source_sentence": "「汝大愚癡無有智慧！",
        "from": "T04n0209_002:0547c24_9",
        "context_with_next_sentence": true
    },
    {
        "source_sentence": "此驢今者適可能破，假使百年不能成一。",
        "from": "T04n0209_002:0547c25_8",
        "context_with_next_sentence": true
    },
    {
        "source_sentence": "」世間之人亦復如是，雖千百年受人供養都無報償，常為損害終不為益，背恩之人亦復如是。",
        "from": "T04n0209_002:0547c27_14",
        "context_with_next_sentence": true
    },
    {
        "source_sentence": "32 估客偷金喻（三二）估客偷金喻昔有二估客，共行商賈，一賣真金，其第二者賣兜羅綿。",
        "from": "T04n0209_002:0548a01_5",
        "context_with_next_sentence": true
    },
    {
        "source_sentence": "有他買真金者燒而試之，第二估客即便偷他被燒之金，用兜羅綿裹，時金熱故燒綿都盡，情事既露二事俱失。",
        "from": "T04n0209_002:0548a03_17",
        "context_with_next_sentence": true
    },
    {
        "source_sentence": "如彼外道偷取佛法著己法中，妄稱己有非是佛法，由是之故燒滅外典不行於世，如彼偷金事情都現，亦復如是。",
        "from": "T04n0209_002:0548a06_12",
        "context_with_next_sentence": true
    },
    {
        "source_sentence": "33 斫樹取果喻（三三）斫樹取果喻昔有國王，有一好樹高廣極大，當生勝果香而甜美。",
        "from": "T04n0209_002:0548a09_4",
        "context_with_next_sentence": true
    },
    {
        "source_sentence": "時有一人來至王所，王語之言：",
        "from": "T04n0209_002:0548a09_18",
        "context_with_next_sentence": true
    },
    {
        "source_sentence": "「此之樹上將生美果，汝能食不？",
        "from": "T04n0209_002:0548a10_14",
        "context_with_next_sentence": true
    },
    {
        "source_sentence": "」即答王言：",
        "from": "T04n0209_002:0548a10_20",
        "context_with_next_sentence": true
    },
    {
        "source_sentence": "「此樹高廣，雖欲食之何由能得？",
        "from": "T04n0209_002:0548a11_14",
        "context_with_next_sentence": true
    },
    {
        "source_sentence": "」即便斷樹望得其果，既無所獲徒自勞苦，後還欲竪，樹已枯死都無生理。",
        "from": "T04n0209_002:0548a13_10",
        "context_with_next_sentence": true
    },
    {
        "source_sentence": "世間之人亦復如是，如來法王有持戒樹能生勝果，心生願樂欲得果食，應當持戒修諸功德，不解方便，返毀其禁，如彼伐樹，復欲還活都不可得，破戒之人亦復如是。",
        "from": "T04n0209_002:0548a17_12",
        "context_with_next_sentence": true
    },
    {
        "source_sentence": "34 送美水喻（三四）送美水喻昔有一聚落，去王城五由旬，村中有好美水。",
        "from": "T04n0209_002:0548a20_1",
        "context_with_next_sentence": true
    },
    {
        "source_sentence": "王勅村人，常使日日送其美水，村人疲苦，悉欲移避遠此村去。",
        "from": "T04n0209_002:0548a21_10",
        "context_with_next_sentence": true
    },
    {
        "source_sentence": "時彼村主語諸人言：",
        "from": "T04n0209_002:0548a22_1",
        "context_with_next_sentence": true
    },
    {
        "source_sentence": "「汝等莫去！",
        "from": "T04n0209_002:0548a22_7",
        "context_with_next_sentence": true
    },
    {
        "source_sentence": "我當為汝白王，改五由旬作三由旬，使汝得近往來不疲。",
        "from": "T04n0209_002:0548a23_13",
        "context_with_next_sentence": true
    },
    {
        "source_sentence": "」即往白王，王為改之作三由旬，眾人聞已便大歡喜。",
        "from": "T04n0209_002:0548a24_17",
        "context_with_next_sentence": true
    },
    {
        "source_sentence": "有人語言：",
        "from": "T04n0209_002:0548a25_3",
        "context_with_next_sentence": true
    },
    {
        "source_sentence": "「此故是本五由旬，更無有異。",
        "from": "T04n0209_002:0548a25_17",
        "context_with_next_sentence": true
    },
    {
        "source_sentence": "」雖聞此言，信王語故終不肯捨。",
        "from": "T04n0209_002:0548a26_11",
        "context_with_next_sentence": true
    },
    {
        "source_sentence": "世間之人亦復如是，修行正法度於五道向涅槃城，心生厭惓，便欲捨離，頓駕生死不能復進。",
        "from": "T04n0209_002:0548a28_16",
        "context_with_next_sentence": true
    },
    {
        "source_sentence": "如來法王有大方便，於一乘法分別說三，小乘之人聞之歡喜以為易行，修善進德求度生死，後聞人說無有三乘，故是一道。",
        "from": "T04n0209_002:0548b02_16",
        "context_with_next_sentence": true
    },
    {
        "source_sentence": "以信佛語終不肯捨，如彼村人亦復如是。",
        "from": "T04n0209_002:0548b03_16",
        "context_with_next_sentence": true
    },
    {
        "source_sentence": "35 寶篋鏡喻（三五）寶篋鏡喻昔有一人，貧窮困乏，多負人債無以可償，即便逃避至空曠處。",
        "from": "T04n0209_002:0548b06_8",
        "context_with_next_sentence": true
    },
    {
        "source_sentence": "值篋，滿中珍寶，有一明鏡著珍寶上以蓋覆之。",
        "from": "T04n0209_002:0548b07_10",
        "context_with_next_sentence": true
    },
    {
        "source_sentence": "貧人見已，心大歡喜，即便發之，見鏡中人便生驚怖，叉手語言：",
        "from": "T04n0209_002:0548b09_2",
        "context_with_next_sentence": true
    },
    {
        "source_sentence": "「我謂空篋都無所有，不知有君在此篋中，莫見瞋也。",
        "from": "T04n0209_002:0548b10_7",
        "context_with_next_sentence": true
    },
    {
        "source_sentence": "」凡夫之人亦復如是，為無量煩惱之所窮困，而為生死魔王債主之所纏著，欲避生死入佛法中，修行善法作諸功德。",
        "from": "T04n0209_002:0548b13_4",
        "context_with_next_sentence": true
    },
    {
        "source_sentence": "如值寶篋，為身見鏡之所惑亂，妄見有我，即便封著，謂是真實，於是墮落失諸功德，禪定道品無漏諸善三乘道果一切都失。",
        "from": "T04n0209_002:0548b16_3",
        "context_with_next_sentence": true
    },
    {
        "source_sentence": "如彼愚人棄於寶篋，著我見者亦復如是。",
        "from": "T04n0209_002:0548b17_3",
        "context_with_next_sentence": true
    },
    {
        "source_sentence": "36 破五通仙眼喻（三六）破五通仙眼喻昔有一人，入山學道得五通仙，天眼徹視，能見地中一切伏藏種種珍寶。",
        "from": "T04n0209_002:0548b20_12",
        "context_with_next_sentence": true
    },
    {
        "source_sentence": "國王聞之，心大歡喜便語臣言：",
        "from": "T04n0209_002:0548b21_7",
        "context_with_next_sentence": true
    },
    {
        "source_sentence": "「云何得使此人常在我國不餘處去？",
        "from": "T04n0209_002:0548b22_5",
        "context_with_next_sentence": true
    },
    {
        "source_sentence": "使我藏中得多珍寶。",
        "from": "T04n0209_002:0548b22_14",
        "context_with_next_sentence": true
    },
    {
        "source_sentence": "」有一愚臣輒便往至，挑仙人雙眼持來白王：",
        "from": "T04n0209_002:0548b23_15",
        "context_with_next_sentence": true
    },
    {
        "source_sentence": "「臣以挑眼，更不得去，常住是國。",
        "from": "T04n0209_002:0548b24_12",
        "context_with_next_sentence": true
    },
    {
        "source_sentence": "」王語臣言：",
        "from": "T04n0209_002:0548b24_18",
        "context_with_next_sentence": true
    },
    {
        "source_sentence": "「所以貪得仙人住者，能見地中一切伏藏，汝今毀眼，何所復任？",
        "from": "T04n0209_002:0548b26_7",
        "context_with_next_sentence": true
    },
    {
        "source_sentence": "」世間之人亦復如是，見他頭陀苦行山林曠野塚間樹下，修四意止及不淨觀，便強將來於其家中，種種供養，毀他善法，使道果不成，喪其道眼，已失其利空無所獲，如彼愚臣唐毀他目也。",
        "from": "T04n0209_002:0548c01_15",
        "context_with_next_sentence": true
    },
    {
        "source_sentence": "37 殺群牛喻（三七）殺群牛喻昔有一人，有二百五十頭牛，常驅逐水草隨時餧食。",
        "from": "T04n0209_002:0548c04_4",
        "context_with_next_sentence": true
    },
    {
        "source_sentence": "時有一虎噉食一牛，爾時牛主即作念言：",
        "from": "T04n0209_002:0548c05_4",
        "context_with_next_sentence": true
    },
    {
        "source_sentence": "「已失一牛俱不全足，用是牛為？",
        "from": "T04n0209_002:0548c06_1",
        "context_with_next_sentence": true
    },
    {
        "source_sentence": "」即便驅至深坑高岸，排著坑底盡皆殺之。",
        "from": "T04n0209_002:0548c07_1",
        "context_with_next_sentence": true
    },
    {
        "source_sentence": "凡夫愚人亦復如是，受持如來具足之戒，若犯一戒，不生慚愧清淨懺悔，便作念言：",
        "from": "T04n0209_002:0548c09_1",
        "context_with_next_sentence": true
    },
    {
        "source_sentence": "「我已破一戒，既不具足，何用持為？",
        "from": "T04n0209_002:0548c09_18",
        "context_with_next_sentence": true
    },
    {
        "source_sentence": "」一切都破無一在者，如彼愚人盡殺群牛無一在者。",
        "from": "T04n0209_002:0548c11_3",
        "context_with_next_sentence": true
    },
    {
        "source_sentence": "38 飲木筩水喻（三八）飲木筩水喻昔有一人，行來渴乏，見木筩中有清淨流水，就而飲之，飲水已足即便舉手語木筩言：",
        "from": "T04n0209_002:0548c15_1",
        "context_with_next_sentence": true
    },
    {
        "source_sentence": "「我已飲竟，水莫復來。",
        "from": "T04n0209_002:0548c15_12",
        "context_with_next_sentence": true
    },
    {
        "source_sentence": "」雖作是語水流如故，便瞋恚言：",
        "from": "T04n0209_002:0548c16_6",
        "context_with_next_sentence": true
    },
    {
        "source_sentence": "「我已飲竟，語汝莫來，何以故來？",
        "from": "T04n0209_002:0548c17_1",
        "context_with_next_sentence": true
    },
    {
        "source_sentence": "」有人見之言：",
        "from": "T04n0209_002:0548c17_8",
        "context_with_next_sentence": true
    },
    {
        "source_sentence": "「汝大愚癡無有智慧！",
        "from": "T04n0209_002:0548c17_18",
        "context_with_next_sentence": true
    },
    {
        "source_sentence": "汝何以不去，語言莫來？",
        "from": "T04n0209_002:0548c18_8",
        "context_with_next_sentence": true
    },
    {
        "source_sentence": "」即為挽却牽餘處去。",
        "from": "T04n0209_002:0548c18_18",
        "context_with_next_sentence": true
    },
    {
        "source_sentence": "世間之人亦復如是，為生死渴愛，飲五欲鹹水，既為五欲之所疲厭，如彼飲足，便作是言：",
        "from": "T04n0209_002:0548c21_1",
        "context_with_next_sentence": true
    },
    {
        "source_sentence": "「汝色聲香味莫復更來使我見也。",
        "from": "T04n0209_002:0548c21_16",
        "context_with_next_sentence": true
    },
    {
        "source_sentence": "」然此五欲相續不斷，既見之已便復瞋恚：",
        "from": "T04n0209_002:0548c22_15",
        "context_with_next_sentence": true
    },
    {
        "source_sentence": "「語汝速滅莫復更生，何以故來使我見之？",
        "from": "T04n0209_002:0548c23_15",
        "context_with_next_sentence": true
    },
    {
        "source_sentence": "」時有智人而語之言：",
        "from": "T04n0209_002:0548c24_6",
        "context_with_next_sentence": true
    },
    {
        "source_sentence": "「汝欲得離者，當攝汝六情閉其心意，妄想不生便得解脫。",
        "from": "T04n0209_002:0548c25_13",
        "context_with_next_sentence": true
    },
    {
        "source_sentence": "何必不見、欲使不生？",
        "from": "T04n0209_002:0548c26_4",
        "context_with_next_sentence": true
    },
    {
        "source_sentence": "」如彼飲水愚人等無有異。",
        "from": "T04n0209_002:0548c26_16",
        "context_with_next_sentence": true
    },
    {
        "source_sentence": "39 見他人塗舍喻（三九）見他人塗舍喻昔有一人往至他舍，見他屋舍墻壁塗治，其地平正清淨甚好，便問之言：",
        "from": "T04n0209_002:0548c29_13",
        "context_with_next_sentence": true
    },
    {
        "source_sentence": "「用何和塗得如是好？",
        "from": "T04n0209_002:0549a01_4",
        "context_with_next_sentence": true
    },
    {
        "source_sentence": "」主人答言：",
        "from": "T04n0209_002:0549a01_10",
        "context_with_next_sentence": true
    },
    {
        "source_sentence": "「用稻穀󱆄水浸令熟，和泥塗壁故得如是。",
        "from": "T04n0209_002:0549a02_8",
        "context_with_next_sentence": true
    },
    {
        "source_sentence": "」愚人即便而作念言：",
        "from": "T04n0209_002:0549a03_1",
        "context_with_next_sentence": true
    },
    {
        "source_sentence": "「若純以稻󱆄不如合稻而用作之，壁可白淨泥始平好。",
        "from": "T04n0209_002:0549a04_7",
        "context_with_next_sentence": true
    },
    {
        "source_sentence": "」便用稻穀和泥用塗其壁望得平正，返更高下，壁都劈裂。",
        "from": "T04n0209_002:0549a05_16",
        "context_with_next_sentence": true
    },
    {
        "source_sentence": "虛棄稻穀都無利益，不如惠施可得功德。",
        "from": "T04n0209_002:0549a06_16",
        "context_with_next_sentence": true
    },
    {
        "source_sentence": "凡夫之人亦復如是，聞聖人說法修行諸善，捨此身已可得生天及以解脫，便自殺身望得生天及以解脫，徒自虛喪空無所獲，如彼愚人。",
        "from": "T04n0209_002:0549a10_4",
        "context_with_next_sentence": true
    },
    {
        "source_sentence": "40 治禿喻（四〇）治禿喻昔有一人頭上無毛，冬則大寒夏則患熱，兼為蚊虻之所唼食，晝夜受惱，甚以為苦。",
        "from": "T04n0209_002:0549a13_18",
        "context_with_next_sentence": true
    },
    {
        "source_sentence": "有一醫師多諸方術，時彼禿人往至其所，語其醫言：",
        "from": "T04n0209_002:0549a15_4",
        "context_with_next_sentence": true
    },
    {
        "source_sentence": "「唯願大師為我治之。",
        "from": "T04n0209_002:0549a15_14",
        "context_with_next_sentence": true
    },
    {
        "source_sentence": "」時彼醫師亦復頭禿，即便脫帽示之而語之言：",
        "from": "T04n0209_002:0549a16_15",
        "context_with_next_sentence": true
    },
    {
        "source_sentence": "「我亦患之以為痛苦，若令我治能得差者，應先自治以除其患。",
        "from": "T04n0209_002:0549a18_6",
        "context_with_next_sentence": true
    },
    {
        "source_sentence": "」世間之人亦復如是，為生老病死之所侵惱，欲求長生不死之處，聞有沙門婆羅門等世之良醫善療眾患，便往其所而語之言：",
        "from": "T04n0209_002:0549a21_6",
        "context_with_next_sentence": true
    },
    {
        "source_sentence": "「唯願為我除此無常生死之患，常處安樂長存不變。",
        "from": "T04n0209_002:0549a22_11",
        "context_with_next_sentence": true
    },
    {
        "source_sentence": "」時婆羅門等即便報言：",
        "from": "T04n0209_002:0549a23_3",
        "context_with_next_sentence": true
    },
    {
        "source_sentence": "「我亦患此無常生老病死，種種求覓長存之處終不能得。",
        "from": "T04n0209_002:0549a24_9",
        "context_with_next_sentence": true
    },
    {
        "source_sentence": "今我若能使汝得者，我亦應先自得，令汝亦得。",
        "from": "T04n0209_002:0549a25_13",
        "context_with_next_sentence": true
    },
    {
        "source_sentence": "」如彼患禿之人，徒自疲勞不能得差。",
        "from": "T04n0209_002:0549a26_10",
        "context_with_next_sentence": true
    },
    {
        "source_sentence": "41 毘舍闍鬼喻（四一）毘舍闍鬼喻昔有二毘舍闍鬼，共有一篋一杖一屐，二鬼共諍各各欲得，二鬼紛紜竟日不能使平。",
        "from": "T04n0209_002:0549a29_17",
        "context_with_next_sentence": true
    },
    {
        "source_sentence": "時有一人來見之已而問之言：",
        "from": "T04n0209_002:0549b01_12",
        "context_with_next_sentence": true
    },
    {
        "source_sentence": "「此篋杖屐有何奇異？",
        "from": "T04n0209_002:0549b02_4",
        "context_with_next_sentence": true
    },
    {
        "source_sentence": "汝等共諍瞋忿乃爾。",
        "from": "T04n0209_002:0549b02_13",
        "context_with_next_sentence": true
    },
    {
        "source_sentence": "」二鬼答言：",
        "from": "T04n0209_002:0549b02_19",
        "context_with_next_sentence": true
    },
    {
        "source_sentence": "「我此篋者，能出一切衣服飲食床褥臥具資生之物，盡從中出。",
        "from": "T04n0209_002:0549b04_7",
        "context_with_next_sentence": true
    },
    {
        "source_sentence": "執此杖者，怨敵歸服無敢與諍。",
        "from": "T04n0209_002:0549b05_3",
        "context_with_next_sentence": true
    },
    {
        "source_sentence": "著此屐者，能令人飛行無罣礙。",
        "from": "T04n0209_002:0549b05_17",
        "context_with_next_sentence": true
    },
    {
        "source_sentence": "」此人聞已即語鬼言：",
        "from": "T04n0209_002:0549b06_7",
        "context_with_next_sentence": true
    },
    {
        "source_sentence": "「汝等小遠，我當為爾平等分之。",
        "from": "T04n0209_002:0549b07_3",
        "context_with_next_sentence": true
    },
    {
        "source_sentence": "」鬼聞其語，尋即遠避。",
        "from": "T04n0209_002:0549b07_14",
        "context_with_next_sentence": true
    },
    {
        "source_sentence": "此人即時抱篋捉杖躡屐而飛，二鬼愕然竟無所得。",
        "from": "T04n0209_002:0549b08_16",
        "context_with_next_sentence": true
    },
    {
        "source_sentence": "人語鬼言：",
        "from": "T04n0209_002:0549b09_3",
        "context_with_next_sentence": true
    },
    {
        "source_sentence": "「爾等所諍我已得去，今使爾等更無所諍。",
        "from": "T04n0209_002:0549b10_3",
        "context_with_next_sentence": true
    },
    {
        "source_sentence": "」毘舍闍者喻於眾魔及以外道。",
        "from": "T04n0209_002:0549b10_17",
        "context_with_next_sentence": true
    },
    {
        "source_sentence": "布施如篋，人天五道資用之具皆從中出。",
        "from": "T04n0209_002:0549b11_15",
        "context_with_next_sentence": true
    },
    {
        "source_sentence": "禪定如杖，消伏魔怨煩惱之賊。",
        "from": "T04n0209_002:0549b12_11",
        "context_with_next_sentence": true
    },
    {
        "source_sentence": "持戒如屐，必昇人天。",
        "from": "T04n0209_002:0549b13_3",
        "context_with_next_sentence": true
    },
    {
        "source_sentence": "諸魔外道諍篋者，喻於有漏中強求果報，空無所得。",
        "from": "T04n0209_002:0549b14_8",
        "context_with_next_sentence": true
    },
    {
        "source_sentence": "若能修行善行及以布施持戒禪定，便得離苦獲得道果。",
        "from": "T04n0209_002:0549b15_14",
        "context_with_next_sentence": true
    },
    {
        "source_sentence": "百喻經卷第二",
        "from": "T04n0209_002:0549b16_100",
        "context_with_next_sentence": false
    }
]