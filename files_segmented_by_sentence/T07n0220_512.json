{
    "T07n0220_512:0613a06_0": "大般若波羅蜜多經卷第五百一",
    "T07n0220_512:0613a07_0": "十二",
    "T07n0220_512:0613a09_0": "三藏法師玄奘奉　詔譯",
    "T07n0220_512:0613a10_0": "第三分善友品第十八",
    "T07n0220_512:0613a11_0": "爾時，具壽善現復白佛言：「世尊！",
    "T07n0220_512:0613a11_1": "新學大乘諸菩薩摩訶薩，云何應學般若、靜慮、精進、安忍、淨戒、布施波羅蜜多？」",
    "T07n0220_512:0613a13_2": "佛告善現：「新學大乘諸菩薩摩訶薩，欲學般若乃至布施波羅蜜多，應先親近、承事、供養能善宣說分別般若乃至布施波羅蜜多真淨善友。",
    "T07n0220_512:0613a16_3": "謂說般若波羅蜜多甚深經時，教誡教授新學大乘諸菩薩言：『來！",
    "T07n0220_512:0613a18_4": "善男子！",
    "T07n0220_512:0613a18_5": "汝應勤修布施、淨戒、安忍、精進、靜慮、般若波羅蜜多。",
    "T07n0220_512:0613a19_6": "汝勤修時應以無所得而為方便，與一切有情平等共有迴向無上正等菩提。",
    "T07n0220_512:0613a21_7": "汝勿以色蘊乃至識蘊而取無上正等菩提，亦勿以眼處乃至意處而取無上正等菩提，亦勿以色處乃至法處而取無上正等菩提，亦勿以眼界乃至意界而取無上正等菩提，亦勿以色界乃至法界而取無上正等菩提，亦勿以眼識界乃至意識界而取無上正等菩提，亦勿以眼觸乃至意觸而取無上正等菩提，亦勿以眼觸為緣所生諸受乃至意觸為緣所生諸受而取無上正等菩提，亦勿以地界乃至識界而取無上正等菩提，亦勿以因緣乃至增上緣而取無上正等菩提，亦勿以無明乃至老死而取無上正等菩提，亦勿以布施波羅蜜多乃至般若波羅蜜多而取無上正等菩提，亦勿以內空乃至無性自性空而取無上正等菩提，亦勿以真如乃至不思議界而取無上正等菩提，亦勿以苦、集、滅、道聖諦而取無上正等菩提，亦勿以四念住乃至八聖道支而取無上正等菩提，亦勿以四靜慮、四無量、四無色定而取無上正等菩提，亦勿以八解脫、八勝處、九次第定、十遍處而取無上正等菩提，亦勿以空、無相、無願解脫門而取無上正等菩提，亦勿以淨觀地乃至如來地而取無上正等菩提，亦勿以極喜地乃至法雲地而取無上正等菩提，亦勿以一切陀羅尼門、三摩地門而取無上正等菩提，亦勿以五眼、六神通而取無上正等菩提，亦勿以如來十力乃至十八佛不共法而取無上正等菩提，亦勿以三十二相、八十隨好而取無上正等菩提，亦勿以無忘失法、恒住捨性而取無上正等菩提，亦勿以預流果乃至獨覺菩提而取無上正等菩提，亦勿以一切菩薩摩訶薩行、諸佛無上正等菩提而取無上正等菩提，亦勿以一切智、道相智、一切相智而取無上正等菩提。",
    "T07n0220_512:0613b25_8": "何以故？",
    "T07n0220_512:0613b25_9": "善男子！",
    "T07n0220_512:0613b25_10": "若不取色便得無上正等菩提，乃至不取一切相智便得無上正等菩提。",
    "T07n0220_512:0613b27_11": "「『汝善男子！",
    "T07n0220_512:0613b27_12": "行深般若波羅蜜多時，勿貪著色、受、想、行、識，廣說乃至一切相智。",
    "T07n0220_512:0613b29_13": "所以者何？",
    "T07n0220_512:0613b29_14": "以色乃至一切相智非可貪著。",
    "T07n0220_512:0613c01_15": "何以故？",
    "T07n0220_512:0613c01_16": "善男子！",
    "T07n0220_512:0613c01_17": "以一切法自性空故。』」",
    "T07n0220_512:0613c02_18": "爾時，善現復白佛言：「諸菩薩摩訶薩能為難事，於一切法自相空中，希求無上正等菩提，欲證無上正等菩提。」",
    "T07n0220_512:0613c04_19": "佛告善現：「如是！",
    "T07n0220_512:0613c04_20": "如是！",
    "T07n0220_512:0613c05_0": "諸菩薩摩訶薩能為難事，於一切法自相空中，希求無上正等菩提，欲證無上正等菩提。",
    "T07n0220_512:0613c07_0": "善現當知！",
    "T07n0220_512:0613c07_1": "諸菩薩摩訶薩雖知諸法皆如幻事，廣說乃至如尋香城自相皆空，而為世間得義利故，發趣無上正等菩提；為令世間得利益故，發趣無上正等菩提；為令世間得安樂故，發趣無上正等菩提；為欲拔濟諸世間故，發趣無上正等菩提；為與世間作歸依故，發趣無上正等菩提；為與世間作舍宅故，發趣無上正等菩提；欲示世間究竟道故，發趣無上正等菩提；為與世間作洲渚故，發趣無上正等菩提；為與世間作日月故，發趣無上正等菩提；為與世間作燈燭故，發趣無上正等菩提；為與世間作導師故，發趣無上正等菩提；為與世間作將帥故，發趣無上正等菩提；為與世間作所趣故，發趣無上正等菩提。",
    "T07n0220_512:0613c20_2": "「云何菩薩摩訶薩為令世間得義利故，發趣無上正等菩提？",
    "T07n0220_512:0613c22_3": "善現！",
    "T07n0220_512:0613c22_4": "菩薩摩訶薩為欲解脫一切有情諸苦惱事，修行布施乃至般若，發趣無上正等菩提，是為菩薩摩訶薩為令世間得義利故，發趣無上正等菩提。",
    "T07n0220_512:0613c25_5": "「云何菩薩摩訶薩為令世間得利益故，發趣無上正等菩提？",
    "T07n0220_512:0613c27_0": "善現！",
    "T07n0220_512:0613c27_1": "菩薩摩訶薩為拔五趣怖畏有情置於涅槃無畏彼岸，發趣無上正等菩提，是為菩薩摩訶薩為令世間得利益故，發趣無上正等菩提。",
    "T07n0220_512:0614a01_2": "「云何菩薩摩訶薩為令世間得安樂故，發趣無上正等菩提？",
    "T07n0220_512:0614a02_3": "善現！",
    "T07n0220_512:0614a02_4": "菩薩摩訶薩為拔憂苦愁惱有情置於涅槃安隱彼岸，發趣無上正等菩提，是為菩薩摩訶薩為令世間得安樂故，發趣無上正等菩提。",
    "T07n0220_512:0614a05_5": "「云何菩薩摩訶薩為欲拔濟諸世間故，發趣無上正等菩提？",
    "T07n0220_512:0614a07_0": "善現！",
    "T07n0220_512:0614a07_1": "菩薩摩訶薩見諸有情墮三惡趣，為欲拔濟令修善業，漸依三乘而趣出離，發趣無上正等菩提，是為菩薩摩訶薩為欲拔濟諸世間故，發趣無上正等菩提。",
    "T07n0220_512:0614a10_2": "「云何菩薩摩訶薩為與世間作歸依故，發趣無上正等菩提？",
    "T07n0220_512:0614a12_0": "善現！",
    "T07n0220_512:0614a12_1": "菩薩摩訶薩為令一切生老病死愁歎憂苦所逼有情，速得解脫生等眾苦，住無餘依般涅槃界，發趣無上正等菩提，是為菩薩摩訶薩為與世間作歸依故，發趣無上正等菩提。",
    "T07n0220_512:0614a16_2": "「云何菩薩摩訶薩為與世間作舍宅故，發趣無上正等菩提？",
    "T07n0220_512:0614a17_3": "善現！",
    "T07n0220_512:0614a17_4": "菩薩摩訶薩欲為有情說一切法皆不和合，發趣無上正等菩提，是為菩薩摩訶薩為與世間作舍宅故，發趣無上正等菩提。」",
    "T07n0220_512:0614a20_5": "具壽善現白佛言：「世尊！",
    "T07n0220_512:0614a20_6": "云何一切法皆不和合？」",
    "T07n0220_512:0614a21_7": "佛告善現：「諸色不和合即色不相屬，若色不相屬即色無生，若色無生即色無滅，若色無滅即色不和合，受、想、行、識廣說乃至一切相智亦復如是。",
    "T07n0220_512:0614a24_8": "諸菩薩摩訶薩欲為有情說一切法皆有如是不和合相，發趣無上正等菩提。",
    "T07n0220_512:0614a26_9": "「云何菩薩摩訶薩欲示世間究竟道故，發趣無上正等菩提？",
    "T07n0220_512:0614a27_10": "善現！",
    "T07n0220_512:0614a27_11": "菩薩摩訶薩發趣無上正等菩提，欲為有情說如是法，謂色彼岸即非色，受、想、行、識彼岸即非受、想、行、識，廣說乃至一切智彼岸即非一切智，道相智、一切相智彼岸即非道相智、一切相智。",
    "T07n0220_512:0614b03_12": "善現當知！",
    "T07n0220_512:0614b03_13": "如色等彼岸相，一切法亦爾。」",
    "T07n0220_512:0614b04_14": "具壽善現便白佛言：「若一切法皆如色等彼岸相者，云何菩薩摩訶薩於一切法應現等覺？",
    "T07n0220_512:0614b06_15": "所以者何？",
    "T07n0220_512:0614b06_16": "非色彼岸中有如是分別，謂此是色，此是受、想、行、識，廣說乃至一切相智。",
    "T07n0220_512:0614b08_17": "非受、想、行、識廣說乃至一切相智彼岸中有如是分別，謂此是色，此是受、想、行、識，廣說乃至一切相智。」",
    "T07n0220_512:0614b10_18": "佛告善現：「如是！",
    "T07n0220_512:0614b10_19": "如是！",
    "T07n0220_512:0614b10_20": "非色彼岸中有如是分別，謂此是色，廣說乃至一切相智，如是乃至非一切相智彼岸中有如是分別，謂此是色，廣說乃至一切相智。",
    "T07n0220_512:0614b13_21": "以一切法本性空故。",
    "T07n0220_512:0614b14_22": "善現當知！",
    "T07n0220_512:0614b14_23": "諸菩薩摩訶薩甚為難事，謂雖觀一切法皆寂滅相甚深微妙而心不沈沒，作是念言：『我於此法現等覺已，證得無上正等菩提，為諸有情宣說開示如是寂滅深妙之法。』",
    "T07n0220_512:0614b18_24": "是為菩薩摩訶薩欲示世間究竟道故，發趣無上正等菩提。",
    "T07n0220_512:0614b19_25": "「云何菩薩摩訶薩為與世間作洲渚故，發趣無上正等菩提？",
    "T07n0220_512:0614b21_26": "善現！",
    "T07n0220_512:0614b21_27": "譬如大小海河池中，高地可居周迴水斷說為洲渚。",
    "T07n0220_512:0614b22_28": "如是，善現！",
    "T07n0220_512:0614b22_29": "色乃至識前後際斷，廣說乃至一切相智前後際斷。",
    "T07n0220_512:0614b23_30": "由此前際後際斷故，一切法斷，此一切法前後際斷，即是寂滅微妙如實，謂空無所得道斷愛盡無餘，雜染永滅究竟涅槃。",
    "T07n0220_512:0614b26_31": "善現！",
    "T07n0220_512:0614b26_32": "菩薩摩訶薩求證無上正等菩提，欲為有情宣說開示如是諸法前後際斷甚深寂滅微妙如實，是為菩薩摩訶薩為與世間作洲渚故，發趣無上正等菩提。",
    "T07n0220_512:0614c01_33": "「云何菩薩摩訶薩為與世間作日月故，發趣無上正等菩提？",
    "T07n0220_512:0614c02_34": "善現！",
    "T07n0220_512:0614c02_35": "菩薩摩訶薩為破長夜無明卵[穀-禾+卵]所覆有情重黑闇故，為療有情無知瞖目令明朗故，為與一切愚冥有情作照明故，發趣無上正等菩提，是為菩薩摩訶薩為與世間作日月故，發趣無上正等菩提。",
    "T07n0220_512:0614c07_36": "「云何菩薩摩訶薩為與世間作燈燭故，發趣無上正等菩提？",
    "T07n0220_512:0614c08_37": "善現！",
    "T07n0220_512:0614c08_38": "菩薩摩訶薩欲為有情宣說六種波羅蜜多及四攝事相應經典真實義趣，方便教導令勤修學，除滅種種無明黑闇，發趣無上正等菩提，是為菩薩摩訶薩為與世間作燈燭故發趣無上正等菩提。",
    "T07n0220_512:0614c13_0": "「云何菩薩摩訶薩為與世間作導師故，發趣無上正等菩提？",
    "T07n0220_512:0614c14_1": "善現！",
    "T07n0220_512:0614c14_2": "菩薩摩訶薩欲令趣向邪道有情離行四種不應行處，為說一道令歸正故，為雜染者得清淨故，為愁惱者得歡悅故，為憂苦者得喜樂故，為非理者得如理故，為流轉者得還滅故，發趣無上正等菩提，是為菩薩摩訶薩為與世間作導師故，發趣無上正等菩提。",
    "T07n0220_512:0614c20_3": "「云何菩薩摩訶薩為與世間作將帥故，發趣無上正等菩提？",
    "T07n0220_512:0614c21_4": "善現！",
    "T07n0220_512:0614c21_5": "菩薩摩訶薩希求無上正等菩提，欲為有情宣說開示色無生無滅、無染無淨，受、想、行、識無生無滅、無染無淨，廣說乃至一切智無生無滅、無染無淨，道相智、一切相智無生無滅、無染無淨。",
    "T07n0220_512:0614c25_6": "是為菩薩摩訶薩為與世間作將帥故，發趣無上正等菩提。",
    "T07n0220_512:0614c27_7": "「云何菩薩摩訶薩為與世間作所趣故，發趣無上正等菩提？",
    "T07n0220_512:0614c28_8": "善現！",
    "T07n0220_512:0614c28_9": "菩薩摩訶薩希求無上正等菩提，欲為有情宣說開示色以虛空為所趣，受、想、行、識以虛空為所趣，廣說乃至一切智以虛空為所趣，道相智、一切相智以虛空為所趣。",
    "T07n0220_512:0615a03_10": "以一切法皆如虛空無所有故，欲為有情宣說開示色非趣非不趣。",
    "T07n0220_512:0615a05_0": "何以故？",
    "T07n0220_512:0615a05_1": "以色性空，空中無趣無不趣故。",
    "T07n0220_512:0615a05_2": "受、想、行、識非趣非不趣。",
    "T07n0220_512:0615a06_3": "何以故？",
    "T07n0220_512:0615a06_4": "以受、想、行、識性空，空中無趣無不趣故。",
    "T07n0220_512:0615a07_5": "廣說乃至一切智非趣非不趣。",
    "T07n0220_512:0615a08_6": "何以故？",
    "T07n0220_512:0615a08_7": "以一切智性空，空中無趣無不趣故。",
    "T07n0220_512:0615a09_8": "道相智、一切相智非趣非不趣。",
    "T07n0220_512:0615a09_9": "何以故？",
    "T07n0220_512:0615a10_10": "以道相智、一切相智性空，空中無趣無不趣故。",
    "T07n0220_512:0615a11_11": "是為菩薩摩訶薩為與世間作所趣故，發趣無上正等菩提。",
    "T07n0220_512:0615a12_12": "所以者何？",
    "T07n0220_512:0615a12_13": "「善現！",
    "T07n0220_512:0615a12_14": "一切法皆以空、無相、無願為趣，諸菩薩摩訶薩於如是趣不可超越。",
    "T07n0220_512:0615a14_15": "何以故？",
    "T07n0220_512:0615a14_16": "空、無相、無願中，趣與非趣不可得故。",
    "T07n0220_512:0615a15_17": "「善現！",
    "T07n0220_512:0615a15_18": "一切法皆以無起無作為趣，諸菩薩摩訶薩於如是趣不可超越。",
    "T07n0220_512:0615a16_19": "何以故？",
    "T07n0220_512:0615a17_20": "無起無作中，趣與非趣不可得故。",
    "T07n0220_512:0615a17_21": "「善現！",
    "T07n0220_512:0615a18_0": "一切法皆以無生無滅為趣，諸菩薩摩訶薩於如是趣不可超越。",
    "T07n0220_512:0615a19_1": "何以故？",
    "T07n0220_512:0615a19_2": "無生無滅中，趣與非趣不可得故。",
    "T07n0220_512:0615a20_3": "「善現！",
    "T07n0220_512:0615a20_4": "一切法皆以無染無淨為趣，諸菩薩摩訶薩於如是趣不可超越。",
    "T07n0220_512:0615a22_0": "何以故？",
    "T07n0220_512:0615a22_1": "無染無淨中，趣與非趣不可得故。",
    "T07n0220_512:0615a22_2": "「善現！",
    "T07n0220_512:0615a23_3": "一切法皆以無所有為趣，諸菩薩摩訶薩於如是趣不可超越。",
    "T07n0220_512:0615a24_4": "何以故？",
    "T07n0220_512:0615a24_5": "無所有中，趣與非趣不可得故。",
    "T07n0220_512:0615a25_6": "「善現！",
    "T07n0220_512:0615a25_7": "一切法皆以如夢乃至如尋香城為趣，諸菩薩摩訶薩於如是趣不可超越。",
    "T07n0220_512:0615a27_8": "何以故？",
    "T07n0220_512:0615a27_9": "如夢乃至尋香城中，趣與非趣不可得故。",
    "T07n0220_512:0615a28_10": "「善現！",
    "T07n0220_512:0615a28_11": "一切法皆以無量無邊為趣，諸菩薩摩訶薩於如是趣不可超越。",
    "T07n0220_512:0615a29_12": "何以故？",
    "T07n0220_512:0615b01_13": "無量無邊中，趣與非趣不可得故。",
    "T07n0220_512:0615b01_14": "「善現！",
    "T07n0220_512:0615b02_15": "一切法皆以不與不取為趣，諸菩薩摩訶薩於如是趣不可超越。",
    "T07n0220_512:0615b03_16": "何以故？",
    "T07n0220_512:0615b03_17": "不與不取中，趣與非趣不可得故。",
    "T07n0220_512:0615b04_18": "「善現！",
    "T07n0220_512:0615b04_19": "一切法皆以不舉不下為趣，諸菩薩摩訶薩於如是趣不可超越。",
    "T07n0220_512:0615b06_20": "何以故？",
    "T07n0220_512:0615b06_21": "不舉不下中，趣與非趣不可得故。",
    "T07n0220_512:0615b07_22": "「善現！",
    "T07n0220_512:0615b07_23": "一切法皆以無去無來為趣，諸菩薩摩訶薩於如是趣不可超越。",
    "T07n0220_512:0615b08_24": "何以故？",
    "T07n0220_512:0615b08_25": "無去無來中，趣與非趣不可得故。",
    "T07n0220_512:0615b09_26": "「善現！",
    "T07n0220_512:0615b09_27": "一切法皆以無增無減為趣，諸菩薩摩訶薩於如是趣不可超越。",
    "T07n0220_512:0615b11_28": "何以故？",
    "T07n0220_512:0615b11_29": "無增無減中，趣與非趣不可得故。",
    "T07n0220_512:0615b12_30": "「善現！",
    "T07n0220_512:0615b12_31": "一切法皆以無入無出為趣，諸菩薩摩訶薩於如是趣不可超越。",
    "T07n0220_512:0615b13_32": "何以故？",
    "T07n0220_512:0615b13_33": "無入無出中，趣與非趣不可得故。",
    "T07n0220_512:0615b14_34": "「善現！",
    "T07n0220_512:0615b14_35": "一切法皆以無集無散為趣，諸菩薩摩訶薩於如是趣不可超越。",
    "T07n0220_512:0615b16_36": "何以故？",
    "T07n0220_512:0615b16_37": "無集無散中，趣與非趣不可得故。",
    "T07n0220_512:0615b17_38": "「善現！",
    "T07n0220_512:0615b17_39": "一切法皆以無合無離為趣，諸菩薩摩訶薩於如是趣不可超越。",
    "T07n0220_512:0615b18_40": "何以故？",
    "T07n0220_512:0615b19_41": "無合無離中，趣與非趣不可得故。",
    "T07n0220_512:0615b19_42": "「善現！",
    "T07n0220_512:0615b19_43": "一切法皆以我乃至見者為趣，諸菩薩摩訶薩於如是趣不可超越。",
    "T07n0220_512:0615b21_44": "何以故？",
    "T07n0220_512:0615b21_45": "我乃至見者尚畢竟無所有，況於其中有趣非趣可得！",
    "T07n0220_512:0615b22_46": "「善現！",
    "T07n0220_512:0615b23_47": "一切法皆以無我乃至無見者為趣，諸菩薩摩訶薩於如是趣不可超越。",
    "T07n0220_512:0615b24_48": "何以故？",
    "T07n0220_512:0615b24_49": "無我乃至無見者尚畢竟無所有，況於其中有趣非趣可得！",
    "T07n0220_512:0615b26_50": "「善現！",
    "T07n0220_512:0615b26_51": "一切法皆以常、樂、我、淨為趣，諸菩薩摩訶薩於如是趣不可超越。",
    "T07n0220_512:0615b27_52": "何以故？",
    "T07n0220_512:0615b28_53": "常、樂、我、淨尚畢竟無所有，況於其中有趣非趣可得！",
    "T07n0220_512:0615b29_54": "「善現！",
    "T07n0220_512:0615b29_55": "一切法皆以無常、苦、無我、不淨為趣，諸菩薩摩訶薩於如是趣不可超越。",
    "T07n0220_512:0615c02_0": "何以故？",
    "T07n0220_512:0615c02_1": "無常、苦、無我、不淨尚畢竟無所有，況於其中有趣、非趣可得！",
    "T07n0220_512:0615c03_2": "「善現！",
    "T07n0220_512:0615c03_3": "一切法皆以貪、瞋、癡事為趣，諸菩薩摩訶薩於如是趣不可超越。",
    "T07n0220_512:0615c05_4": "何以故？",
    "T07n0220_512:0615c05_5": "貪、瞋、癡事尚畢竟無所有，況於其中有趣非趣可得！",
    "T07n0220_512:0615c06_6": "「善現！",
    "T07n0220_512:0615c06_7": "一切法皆以見所作事為趣，諸菩薩摩訶薩於如是趣不可超越。",
    "T07n0220_512:0615c08_8": "何以故？",
    "T07n0220_512:0615c08_9": "見所作事尚畢竟無所有，況於其中有趣非趣可得！",
    "T07n0220_512:0615c09_10": "「善現！",
    "T07n0220_512:0615c09_11": "一切法皆以真如乃至不思議界為趣，諸菩薩摩訶薩於如是趣不可超越。",
    "T07n0220_512:0615c11_12": "何以故？",
    "T07n0220_512:0615c11_13": "真如乃至不思議界尚畢竟無所有，況於其中有趣非趣可得！",
    "T07n0220_512:0615c12_14": "「善現！",
    "T07n0220_512:0615c12_15": "一切法皆以無動為趣，諸菩薩摩訶薩於如是趣不可超越。",
    "T07n0220_512:0615c14_16": "何以故？",
    "T07n0220_512:0615c14_17": "無動性尚畢竟無所有，況於其中有趣非趣可得！",
    "T07n0220_512:0615c15_18": "「善現！",
    "T07n0220_512:0615c15_19": "一切法皆以五蘊為趣，諸菩薩摩訶薩於如是趣不可超越。",
    "T07n0220_512:0615c17_20": "何以故？",
    "T07n0220_512:0615c17_21": "色乃至識尚畢竟無所有，況於其中有趣非趣可得！",
    "T07n0220_512:0615c18_22": "「善現！",
    "T07n0220_512:0615c18_23": "一切法皆以六內處為趣，諸菩薩摩訶薩於如是趣不可超越。",
    "T07n0220_512:0615c19_24": "何以故？",
    "T07n0220_512:0615c20_25": "眼處乃至意處尚畢竟無所有，況於其中有趣非趣可得！",
    "T07n0220_512:0615c21_26": "「善現！",
    "T07n0220_512:0615c21_27": "一切法皆以六外處為趣，諸菩薩摩訶薩於如是趣不可超越。",
    "T07n0220_512:0615c22_28": "何以故？",
    "T07n0220_512:0615c23_29": "色處乃至法處尚畢竟無所有，況於其中有趣非趣可得！",
    "T07n0220_512:0615c24_30": "「善現！",
    "T07n0220_512:0615c24_31": "一切法皆以六內界為趣，諸菩薩摩訶薩於如是趣不可超越。",
    "T07n0220_512:0615c25_32": "何以故？",
    "T07n0220_512:0615c26_33": "眼界乃至意界尚畢竟無所有，況於其中有趣非趣可得！",
    "T07n0220_512:0615c27_34": "「善現！",
    "T07n0220_512:0615c27_35": "一切法皆以六外界為趣，諸菩薩摩訶薩於如是趣不可超越。",
    "T07n0220_512:0615c29_36": "何以故？",
    "T07n0220_512:0615c29_37": "色界乃至法界尚畢竟無所有，況於其中有趣非趣可得！",
    "T07n0220_512:0615c30_38": "「善現！",
    "T07n0220_512:0615c30_39": "一切法皆以六識界為趣，諸菩薩摩訶薩於如是趣不可超越。",
    "T07n0220_512:0616a02_40": "何以故？",
    "T07n0220_512:0616a02_41": "眼識界乃至意識界尚畢竟無所有，況於其中有趣非趣可得！",
    "T07n0220_512:0616a03_42": "「善現！",
    "T07n0220_512:0616a03_43": "一切法皆以六觸為趣，諸菩薩摩訶薩於如是趣不可超越。",
    "T07n0220_512:0616a05_44": "何以故？",
    "T07n0220_512:0616a05_45": "眼觸乃至意觸尚畢竟無所有，況於其中有趣非趣可得！",
    "T07n0220_512:0616a06_46": "「善現！",
    "T07n0220_512:0616a06_47": "一切法皆以六受為趣，諸菩薩摩訶薩於如是趣不可超越。",
    "T07n0220_512:0616a08_48": "何以故？",
    "T07n0220_512:0616a08_49": "眼觸為緣所生諸受乃至意觸為緣所生諸受尚畢竟無所有，況於其中有趣非趣可得！",
    "T07n0220_512:0616a10_50": "「善現！",
    "T07n0220_512:0616a10_51": "一切法皆以六界為趣，諸菩薩摩訶薩於如是趣不可超越。",
    "T07n0220_512:0616a11_52": "何以故？",
    "T07n0220_512:0616a11_53": "地界乃至識界尚畢竟無所有，況於其中有趣非趣可得！",
    "T07n0220_512:0616a13_54": "「善現！",
    "T07n0220_512:0616a13_55": "一切法皆以四緣為趣，諸菩薩摩訶薩於如是趣不可超越。",
    "T07n0220_512:0616a14_56": "何以故？",
    "T07n0220_512:0616a14_57": "因緣乃至增上緣尚畢竟無所有，況於其中有趣非趣可得！",
    "T07n0220_512:0616a16_58": "「善現！",
    "T07n0220_512:0616a16_59": "一切法皆以十二支緣起為趣，諸菩薩摩訶薩於如是趣不可超越。",
    "T07n0220_512:0616a17_60": "何以故？",
    "T07n0220_512:0616a18_0": "無明乃至老死尚畢竟無所有，況於其中有趣非趣可得！",
    "T07n0220_512:0616a19_1": "「善現！",
    "T07n0220_512:0616a19_2": "一切法皆以六波羅蜜多為趣，諸菩薩摩訶薩於如是趣不可超越。",
    "T07n0220_512:0616a20_3": "何以故？",
    "T07n0220_512:0616a21_4": "布施波羅蜜多乃至般若波羅蜜多尚畢竟無所有，況於其中有趣非趣可得！",
    "T07n0220_512:0616a22_5": "「善現！",
    "T07n0220_512:0616a23_0": "一切法皆以十六空為趣，諸菩薩摩訶薩於如是趣不可超越。",
    "T07n0220_512:0616a24_1": "何以故？",
    "T07n0220_512:0616a24_2": "內空乃至無性自性空尚畢竟無所有，況於其中有趣非趣可得！",
    "T07n0220_512:0616a26_3": "「善現！",
    "T07n0220_512:0616a26_4": "一切法皆以四聖諦為趣，諸菩薩摩訶薩於如是趣不可超越。",
    "T07n0220_512:0616a27_5": "何以故？",
    "T07n0220_512:0616a27_6": "苦、集、滅、道聖諦尚畢竟無所有，況於其中有趣非趣可得！",
    "T07n0220_512:0616a29_7": "「善現！",
    "T07n0220_512:0616a29_8": "一切法皆以三十七菩提分法為趣，諸菩薩摩訶薩於如是趣不可超越。",
    "T07n0220_512:0616b01_9": "何以故？",
    "T07n0220_512:0616b02_0": "四念住乃至八聖道支尚畢竟無所有，況於其中有趣非趣可得！",
    "T07n0220_512:0616b03_1": "「善現！",
    "T07n0220_512:0616b03_2": "一切法皆以四靜慮、四無量、四無色定為趣，諸菩薩摩訶薩於如是趣不可超越。",
    "T07n0220_512:0616b05_3": "何以故？",
    "T07n0220_512:0616b05_4": "四靜慮、四無量、四無色定尚畢竟無所有，況於其中有趣非趣可得！",
    "T07n0220_512:0616b07_5": "「善現！",
    "T07n0220_512:0616b07_6": "一切法皆以八解脫、八勝處、九次第定、十遍處為趣，諸菩薩摩訶薩於如是趣不可超越。",
    "T07n0220_512:0616b09_7": "何以故？",
    "T07n0220_512:0616b09_8": "八解脫、八勝處、九次第定、十遍處尚畢竟無所有，況於其中有趣非趣可得！",
    "T07n0220_512:0616b11_9": "「善現！",
    "T07n0220_512:0616b11_10": "一切法皆以三解脫門為趣，諸菩薩摩訶薩於如是趣不可超越。",
    "T07n0220_512:0616b12_11": "何以故？",
    "T07n0220_512:0616b12_12": "空、無相、無願解脫門尚畢竟無所有，況於其中有趣非趣可得！",
    "T07n0220_512:0616b14_13": "「善現！",
    "T07n0220_512:0616b14_14": "一切法皆以三乘十地為趣，諸菩薩摩訶薩於如是趣不可超越。",
    "T07n0220_512:0616b15_15": "何以故？",
    "T07n0220_512:0616b16_16": "淨觀地乃至如來地尚畢竟無所有，況於其中有趣非趣可得！",
    "T07n0220_512:0616b17_17": "「善現！",
    "T07n0220_512:0616b17_18": "一切法皆以菩薩十地為趣，諸菩薩摩訶薩於如是趣不可超越。",
    "T07n0220_512:0616b19_19": "何以故？",
    "T07n0220_512:0616b19_20": "極喜地乃至法雲地尚畢竟無所有，況於其中有趣非趣可得！",
    "T07n0220_512:0616b20_21": "「善現！",
    "T07n0220_512:0616b20_22": "一切法皆以陀羅尼門、三摩地門為趣，諸菩薩摩訶薩於如是趣不可超越。",
    "T07n0220_512:0616b22_23": "何以故？",
    "T07n0220_512:0616b22_24": "陀羅尼門、三摩地門尚畢竟無所有，況於其中有趣非趣可得！",
    "T07n0220_512:0616b24_25": "「善現！",
    "T07n0220_512:0616b24_26": "一切法皆以五眼、六神通為趣，諸菩薩摩訶薩於如是趣不可超越。",
    "T07n0220_512:0616b25_27": "何以故？",
    "T07n0220_512:0616b25_28": "五眼、六神通尚畢竟無所有，況於其中有趣非趣可得！",
    "T07n0220_512:0616b27_29": "「善現！",
    "T07n0220_512:0616b27_30": "一切法皆以如來十力、四無所畏、四無礙解、十八佛不共法為趣，諸菩薩摩訶薩於如是趣不可超越。",
    "T07n0220_512:0616b29_31": "何以故？",
    "T07n0220_512:0616b29_32": "如來十力乃至十八佛不共法尚畢竟無所有，況於其中有趣非趣可得！",
    "T07n0220_512:0616c02_33": "「善現！",
    "T07n0220_512:0616c02_34": "一切法皆以大慈、大悲、大喜、大捨為趣，諸菩薩摩訶薩於如是趣不可超越。",
    "T07n0220_512:0616c04_35": "何以故？",
    "T07n0220_512:0616c04_36": "大慈、大悲、大喜、大捨尚畢竟無所有，況於其中有趣非趣可得！",
    "T07n0220_512:0616c05_37": "「善現！",
    "T07n0220_512:0616c05_38": "一切法皆以三十二相、八十隨好為趣，諸菩薩摩訶薩於如是趣不可超越。",
    "T07n0220_512:0616c07_39": "何以故？",
    "T07n0220_512:0616c07_40": "三十二相、八十隨好尚畢竟無所有，況於其中有趣非趣可得！",
    "T07n0220_512:0616c09_41": "「善現！",
    "T07n0220_512:0616c09_42": "一切法皆以無忘失法、恒住捨性為趣，諸菩薩摩訶薩於如是趣不可超越。",
    "T07n0220_512:0616c11_0": "何以故？",
    "T07n0220_512:0616c11_1": "無忘失法、恒住捨性尚畢竟無所有，況於其中有趣非趣可得！",
    "T07n0220_512:0616c12_2": "「善現！",
    "T07n0220_512:0616c12_3": "一切法皆以一切智、道相智、一切相智為趣，諸菩薩摩訶薩於如是趣不可超越。",
    "T07n0220_512:0616c14_4": "何以故？",
    "T07n0220_512:0616c14_5": "一切智、道相智、一切相智尚畢竟無所有，況於其中有趣非趣可得！",
    "T07n0220_512:0616c16_6": "「善現！",
    "T07n0220_512:0616c16_7": "一切法皆以預流果乃至獨覺菩提為趣，諸菩薩摩訶薩於如是趣不可超越。",
    "T07n0220_512:0616c18_8": "何以故？",
    "T07n0220_512:0616c18_9": "預流果乃至獨覺菩提尚畢竟無所有，況於其中有趣非趣可得！",
    "T07n0220_512:0616c19_10": "「善現！",
    "T07n0220_512:0616c19_11": "一切法皆以一切菩薩摩訶薩行、諸佛無上正等菩提為趣，諸菩薩摩訶薩於如是趣不可超越。",
    "T07n0220_512:0616c22_0": "何以故？",
    "T07n0220_512:0616c22_1": "一切菩薩摩訶薩行、諸佛無上正等菩提尚畢竟無所有，況於其中有趣非趣可得！",
    "T07n0220_512:0616c24_2": "「善現！",
    "T07n0220_512:0616c24_3": "一切法皆以預流乃至如來為趣，諸菩薩摩訶薩於如是趣不可超越。",
    "T07n0220_512:0616c25_4": "何以故？",
    "T07n0220_512:0616c25_5": "預流乃至如來尚畢竟無所有，況於其中有趣非趣可得！",
    "T07n0220_512:0616c27_6": "如是，善現！",
    "T07n0220_512:0616c27_7": "諸菩薩摩訶薩為與世間作所趣故，發趣無上正等菩提。」",
    "T07n0220_512:0616c29_0": "爾時，善現復白佛言：「誰能於此甚深般若波羅蜜多深生信解？」",
    "T07n0220_512:0617a01_1": "佛告善現：「若菩薩摩訶薩久於無上正等菩提，發意趣求精勤修行，已曾供養無量諸佛，於諸佛所發弘誓願，所種善根皆已純熟，無量善友攝受護念，乃能於此甚深般若波羅蜜多深生信解。」",
    "T07n0220_512:0617a05_2": "具壽善現復白佛言：「是菩薩摩訶薩何性？",
    "T07n0220_512:0617a06_3": "何相？",
    "T07n0220_512:0617a06_4": "何狀？",
    "T07n0220_512:0617a07_0": "何貌？",
    "T07n0220_512:0617a07_1": "能深信解如是般若波羅蜜多？」",
    "T07n0220_512:0617a07_2": "佛告善現：「是菩薩摩訶薩以調伏貪、瞋、癡性為性，以遠離貪、瞋、癡相為相，以遠離貪、瞋、癡狀為狀，以遠離貪、瞋、癡貌為貌。",
    "T07n0220_512:0617a10_3": "「復次，善現！",
    "T07n0220_512:0617a10_4": "是菩薩摩訶薩以調伏貪、瞋、癡及無貪、瞋、癡性為性，以遠離貪、瞋、癡及無貪、瞋、癡相為相，以遠離貪、瞋、癡及無貪、瞋、癡狀為狀，以遠離貪、瞋、癡及無貪、瞋、癡貌為貌。",
    "T07n0220_512:0617a14_5": "善現當知！",
    "T07n0220_512:0617a14_6": "若菩薩摩訶薩成就如是性、相、狀、貌，乃能於此甚深般若波羅蜜多深生信解。」",
    "T07n0220_512:0617a16_7": "具壽善現復白佛言：「若菩薩摩訶薩能於如是甚深般若波羅蜜多深信解者，是菩薩摩訶薩當何所趣？」",
    "T07n0220_512:0617a18_8": "佛告善現：「是菩薩摩訶薩當趣一切智智。」",
    "T07n0220_512:0617a19_9": "具壽善現復白佛言：「若菩薩摩訶薩趣一切智智者，是菩薩摩訶薩能與一切有情為所歸趣。」",
    "T07n0220_512:0617a21_10": "佛告善現：「如是！",
    "T07n0220_512:0617a22_11": "如是！",
    "T07n0220_512:0617a22_12": "若菩薩摩訶薩能於如是甚深般若波羅蜜多深生信解，則能趣向一切智智，若能趣向一切智智，是則能與一切有情為所歸趣。」",
    "T07n0220_512:0617a25_13": "具壽善現復白佛言：「是菩薩摩訶薩能為難事，謂著如是堅固甲冑：『我當度脫一切有情，皆令證得究竟涅槃。",
    "T07n0220_512:0617a27_14": "雖於有情作如是事，而都不見有情施設。』」",
    "T07n0220_512:0617a28_15": "佛告善現：「如是！",
    "T07n0220_512:0617a29_16": "如是！",
    "T07n0220_512:0617a29_17": "如汝所說。",
    "T07n0220_512:0617a29_18": "復次，善現！",
    "T07n0220_512:0617a29_19": "是菩薩摩訶薩所著甲冑，不屬色乃至識。",
    "T07n0220_512:0617b01_20": "何以故？",
    "T07n0220_512:0617b01_21": "色乃至識皆畢竟無所有，非菩薩非甲冑故，說彼甲冑不屬色乃至識。",
    "T07n0220_512:0617b03_22": "如是乃至是菩薩摩訶薩所著甲冑不屬一切智、道相智、一切相智。",
    "T07n0220_512:0617b04_23": "何以故？",
    "T07n0220_512:0617b05_24": "一切智、道相智、一切相智皆畢竟無所有，非菩薩非甲冑故，說彼甲冑不屬一切智、道相智、一切相智。",
    "T07n0220_512:0617b07_25": "是菩薩摩訶薩所著甲冑不屬我乃至見者。",
    "T07n0220_512:0617b08_26": "何以故？",
    "T07n0220_512:0617b08_27": "我乃至見者皆畢竟無所有，非菩薩非甲冑故，說彼甲冑不屬我乃至見者。",
    "T07n0220_512:0617b10_28": "是菩薩摩訶薩所著甲冑不屬一切法。",
    "T07n0220_512:0617b11_29": "何以故？",
    "T07n0220_512:0617b11_30": "一切法皆畢竟無所有，非菩薩非甲冑故，說彼甲冑不屬一切法。",
    "T07n0220_512:0617b12_31": "「善現！",
    "T07n0220_512:0617b12_32": "是菩薩摩訶薩修行如是甚深般若波羅蜜多，能著如是堅固甲冑，謂我當度一切有情，皆令證得究竟涅槃。」",
    "T07n0220_512:0617b15_33": "具壽善現復白佛言：「若菩薩摩訶薩能著如是堅固甲冑，謂我當度一切有情，皆令證得般涅槃者，不墮聲聞及獨覺地。",
    "T07n0220_512:0617b18_34": "是菩薩摩訶薩無處無容墮於聲聞或獨覺地。",
    "T07n0220_512:0617b19_35": "所以者何？",
    "T07n0220_512:0617b19_36": "是菩薩摩訶薩不於有情安立分限，而著如是堅固甲冑。」",
    "T07n0220_512:0617b20_37": "佛告善現：「汝觀何義而作是言：若菩薩摩訶薩能著如是堅固甲冑，不墮聲聞或獨覺地？」",
    "T07n0220_512:0617b22_38": "爾時，善現白言：「世尊！",
    "T07n0220_512:0617b23_39": "是菩薩摩訶薩非為度脫少分有情而著如是堅固甲冑，亦非為求少分智故而著如是堅固甲冑。",
    "T07n0220_512:0617b25_40": "所以者何？",
    "T07n0220_512:0617b25_41": "是菩薩摩訶薩普為濟拔一切有情令般涅槃而著如是堅固甲冑，但為求得一切智智而著如是堅固甲冑，由此因緣不墮聲聞及獨覺地。」",
    "T07n0220_512:0617b28_42": "佛告善現：「如是！",
    "T07n0220_512:0617b29_43": "如是！",
    "T07n0220_512:0617b29_44": "如汝所說。",
    "T07n0220_512:0617b29_45": "是菩薩摩訶薩普為濟拔一切有情令般涅槃，但為求得一切智智而著如是堅固甲冑，由此因緣不墮聲聞及獨覺地。」",
    "T07n0220_512:0617c03_46": "爾時，善現復白佛言：「如是般若波羅蜜多最為甚深，無能修者、無所修法、亦無修處、亦無由此而得修習。",
    "T07n0220_512:0617c05_47": "所以者何？",
    "T07n0220_512:0617c05_48": "非此般若波羅蜜多甚深義中，而有少分實法可得名能修者及所修法、若修習處、若由此修。",
    "T07n0220_512:0617c07_49": "「世尊！",
    "T07n0220_512:0617c08_50": "若修虛空，是修般若波羅蜜多；若修一切法，是修般若波羅蜜多；若修不實法，是修般若波羅蜜多；若修無所有，是修般若波羅蜜多；若修無攝受，是修般若波羅蜜多；若修除遣法，是修般若波羅蜜多。」",
    "T07n0220_512:0617c12_51": "佛告善現：「修除遣何法，是修般若波羅蜜多？」",
    "T07n0220_512:0617c13_52": "善現答言：「修除遣五蘊，是修般若波羅蜜多；修除遣六內處，是修般若波羅蜜多；修除遣六外處，是修般若波羅蜜多；修除遣六內界，是修般若波羅蜜多；修除遣六外界，是修般若波羅蜜多；修除遣六識界，是修般若波羅蜜多；修除遣六觸，是修般若波羅蜜多；修除遣六受，是修般若波羅蜜多；修除遣六界，是修般若波羅蜜多；修除遣四緣，是修般若波羅蜜多；修除遣十二支緣起，是修般若波羅蜜多；修除遣我乃至見者，是修般若波羅蜜多；修除遣布施波羅蜜多乃至般若波羅蜜多，是修般若波羅蜜多；修除遣內空乃至無性自性空，是修般若波羅蜜多；修除遣真如乃至不思議界，是修般若波羅蜜多；修除遣四聖諦，是修般若波羅蜜多；修除遣四念住乃至八聖道支，是修般若波羅蜜多；修除遣四靜慮、四無量、四無色定，是修般若波羅蜜多；修除遣八解脫、八勝處、九次第定、十遍處，是修般若波羅蜜多；修除遣空、無相、無願解脫門，是修般若波羅蜜多；修除遣淨觀地乃至如來地，是修般若波羅蜜多；修除遣極喜地乃至法雲地，是修般若波羅蜜多；修除遣一切陀羅尼門、三摩地門，是修般若波羅蜜多；修除遣五眼、六神通，是修般若波羅蜜多；修除遣如來十力乃至十八佛不共法，是修般若波羅蜜多；修除遣大慈、大悲、大喜、大捨，是修般若波羅蜜多；修除遣三十二相、八十隨好，是修般若波羅蜜多；修除遣無忘失法、恒住捨性，是修般若波羅蜜多；修除遣預流果乃至獨覺菩提，是修般若波羅蜜多；修除遣一切菩薩摩訶薩行、諸佛無上正等菩提，是修般若波羅蜜多；修除遣一切智、道相智、一切相智，是修般若波羅蜜多。」",
    "T07n0220_512:0618a17_53": "佛告善現：「如是！",
    "T07n0220_512:0618a17_54": "如是！",
    "T07n0220_512:0618a17_55": "若菩薩摩訶薩修除遣色廣說乃至一切相智，是修般若波羅蜜多。",
    "T07n0220_512:0618a19_56": "「復次，善現！",
    "T07n0220_512:0618a19_57": "應依如是甚深般若波羅蜜多，驗知不退轉菩薩摩訶薩。",
    "T07n0220_512:0618a20_58": "若菩薩摩訶薩雖行般若乃至布施波羅蜜多而無執著，當知是為不退轉菩薩摩訶薩，廣說乃至若菩薩摩訶薩雖行一切智、道相智、一切相智而無執著，當知是為不退轉菩薩摩訶薩。",
    "T07n0220_512:0618a24_59": "「復次，善現！",
    "T07n0220_512:0618a25_60": "諸有不退轉菩薩摩訶薩，行深般若波羅蜜多時，不觀他語及他教勅以為真要，非但信他而有所作，不為貪欲、瞋恚、愚癡、憍慢等過之所雜染，亦不為彼牽引其心。",
    "T07n0220_512:0618a28_61": "諸有不退轉菩薩摩訶薩，行深般若波羅蜜多時，不離布施乃至般若波羅蜜多。",
    "T07n0220_512:0618b01_62": "諸有不退轉菩薩摩訶薩，行深般若波羅蜜多時，聞說如是甚深般若波羅蜜多，其心不驚、不恐、不怖、不沈、不沒，亦不退捨所求無上正等菩提，於深般若波羅蜜多，歡喜樂聞、受持、讀誦、究竟通利、繫念思惟如說修行常無厭倦。",
    "T07n0220_512:0618b06_63": "當知如是不退轉菩薩摩訶薩，先世已聞甚深般若波羅蜜多所有義趣，受持、讀誦、如理思惟，精進修行心無厭倦。",
    "T07n0220_512:0618b09_64": "所以者何？",
    "T07n0220_512:0618b09_65": "由此不退轉菩薩摩訶薩，聞說如是甚深般若波羅蜜多，其心不驚、不恐、不怖，廣說乃至如說修行常無厭倦。」",
    "T07n0220_512:0618b12_66": "具壽善現便白佛言：「若菩薩摩訶薩聞說如是甚深般若波羅蜜多，其心不驚、不恐、不怖、不沈、不沒，亦不退捨所求無上正等菩提，於深般若波羅蜜多，歡喜樂聞、受持、讀誦、究竟通利、繫念思惟，如說修行常無厭倦。",
    "T07n0220_512:0618b16_67": "是菩薩摩訶薩云何修行甚深般若波羅蜜多？」",
    "T07n0220_512:0618b17_68": "佛告善現：「是菩薩摩訶薩相續隨順趣向臨入一切智智，應作如是行深般若波羅蜜多。」",
    "T07n0220_512:0618b19_69": "具壽善現復白佛言：「是菩薩摩訶薩云何相續隨順趣向臨入一切智智，行深般若波羅蜜多？」",
    "T07n0220_512:0618b22_70": "佛告善現：「若菩薩摩訶薩相續隨順趣向臨入空、無相、無願、虛空、無所有、無生、無滅、無染、無淨、真如乃至不思議界、無造、無作、如夢乃至如尋香城，行深般若波羅蜜多，是為菩薩摩訶薩相續隨順趣向臨入一切智智，行深般若波羅蜜多。」",
    "T07n0220_512:0618b27_71": "具壽善現復白佛言：「如世尊說『若菩薩摩訶薩相續隨順趣向臨入空、無相、無願廣說乃至如尋香城，行深般若波羅蜜多，是為菩薩摩訶薩相續隨順趣向臨入一切智智，行深般若波羅蜜多。』",
    "T07n0220_512:0618c02_72": "者，是菩薩摩訶薩行深般若波羅蜜多時，為行五蘊乃至一切相智不？」",
    "T07n0220_512:0618c04_73": "佛告善現：「是菩薩摩訶薩不行五蘊乃至一切相智。",
    "T07n0220_512:0618c05_74": "所以者何？",
    "T07n0220_512:0618c05_75": "是菩薩摩訶薩所隨順趣向臨入一切智智，無能作者、無能壞者、無所從來、無所至去、亦無所住、無方無域、無數無量、無往無來，既無數量往來可得，亦無能證。",
    "T07n0220_512:0618c09_76": "「善現！",
    "T07n0220_512:0618c09_77": "如是一切智智，不可以五蘊證，廣說乃至不可以一切相智證。",
    "T07n0220_512:0618c10_78": "所以者何？",
    "T07n0220_512:0618c11_79": "五蘊即是一切智智，廣說乃至一切相智即是一切智智。",
    "T07n0220_512:0618c12_80": "何以故？",
    "T07n0220_512:0618c12_81": "若五蘊真如，若一切智智真如，若一切法真如，皆一真如無二無別，廣說乃至若一切相智真如，若一切智智真如，若一切法真如，皆一真如無二無別。",
    "T07n0220_512:0618c15_82": "是故，一切智智不可以五蘊證，廣說乃至不可以一切相智證。」",
    "T07n0220_512:0618c18_0": "大般若波羅蜜多經卷第五百一十二"
}