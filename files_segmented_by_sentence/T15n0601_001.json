[
    {
        "source_sentence": "佛為娑伽羅龍王所說大乘經",
        "from": "T15n0601_001:0159b07_0",
        "context_with_next_sentence": true
    },
    {
        "source_sentence": "西天譯經三藏朝散大夫試鴻臚少卿",
        "from": "T15n0601_001:0159b09_0",
        "context_with_next_sentence": true
    },
    {
        "source_sentence": "傳法大師臣施護奉　詔譯",
        "from": "T15n0601_001:0159b10_0",
        "context_with_next_sentence": true
    },
    {
        "source_sentence": "如是我聞：",
        "from": "T15n0601_001:0159b11_4",
        "context_with_next_sentence": true
    },
    {
        "source_sentence": "一時，佛在大海中娑伽羅龍王宮莊嚴道場，與大比丘眾七千五百人俱，并諸得大智慧菩薩摩訶薩，自十方世界皆來集會；",
        "from": "T15n0601_001:0159b14_1",
        "context_with_next_sentence": true
    },
    {
        "source_sentence": "復有百千俱胝那由他梵王、帝釋及護世等，天、龍、夜叉、乾闥婆、阿修羅、誐嚕拏、緊那羅、摩睺羅伽等亦來集會。",
        "from": "T15n0601_001:0159b16_9",
        "context_with_next_sentence": true
    },
    {
        "source_sentence": "爾時，世尊見彼一切大眾來集會已，告娑伽羅龍王言：",
        "from": "T15n0601_001:0159b18_4",
        "context_with_next_sentence": true
    },
    {
        "source_sentence": "「龍主！",
        "from": "T15n0601_001:0159b18_8",
        "context_with_next_sentence": true
    },
    {
        "source_sentence": "觀此世間，種種行業皆從妄起；",
        "from": "T15n0601_001:0159b19_1",
        "context_with_next_sentence": true
    },
    {
        "source_sentence": "種種心法當感種種果報，若彼不了當生種種之趣。",
        "from": "T15n0601_001:0159b20_4",
        "context_with_next_sentence": true
    },
    {
        "source_sentence": "「龍主！",
        "from": "T15n0601_001:0159b21_3",
        "context_with_next_sentence": true
    },
    {
        "source_sentence": "汝當觀此大海之眾，見作種種士夫色相。",
        "from": "T15n0601_001:0159b22_1",
        "context_with_next_sentence": true
    },
    {
        "source_sentence": "龍主！",
        "from": "T15n0601_001:0159b22_4",
        "context_with_next_sentence": true
    },
    {
        "source_sentence": "而彼一切色相，由於一切善惡身、口、意業，各各之心，種種變化；",
        "from": "T15n0601_001:0159b23_12",
        "context_with_next_sentence": true
    },
    {
        "source_sentence": "然此心法，雖云色相，由如幻化，無可取故。",
        "from": "T15n0601_001:0159b24_11",
        "context_with_next_sentence": true
    },
    {
        "source_sentence": "「龍主！",
        "from": "T15n0601_001:0159b25_3",
        "context_with_next_sentence": true
    },
    {
        "source_sentence": "此之色相，一切諸法本無所生，亦無主宰；",
        "from": "T15n0601_001:0159b26_1",
        "context_with_next_sentence": true
    },
    {
        "source_sentence": "復無有我，亦無礙故。",
        "from": "T15n0601_001:0159b26_11",
        "context_with_next_sentence": true
    },
    {
        "source_sentence": "如是種種所作之業，諸法自性，皆幻化相，不可思議。",
        "from": "T15n0601_001:0159b27_14",
        "context_with_next_sentence": true
    },
    {
        "source_sentence": "「龍主！",
        "from": "T15n0601_001:0159b28_3",
        "context_with_next_sentence": true
    },
    {
        "source_sentence": "若有菩薩，知一切法無生、無滅、無色、無相，如實知已，所作所修一切善業而無修作；",
        "from": "T15n0601_001:0159b29_19",
        "context_with_next_sentence": true
    },
    {
        "source_sentence": "所有色相及蘊、處、界，一切生法悉無所見；",
        "from": "T15n0601_001:0159c01_19",
        "context_with_next_sentence": true
    },
    {
        "source_sentence": "彼若如實得是見已，當復觀察殊妙色相。",
        "from": "T15n0601_001:0159c02_16",
        "context_with_next_sentence": true
    },
    {
        "source_sentence": "龍主！",
        "from": "T15n0601_001:0159c02_19",
        "context_with_next_sentence": true
    },
    {
        "source_sentence": "殊妙色相，云何觀察？",
        "from": "T15n0601_001:0159c03_9",
        "context_with_next_sentence": true
    },
    {
        "source_sentence": "當觀如來身相。",
        "from": "T15n0601_001:0159c03_16",
        "context_with_next_sentence": true
    },
    {
        "source_sentence": "如來身者，皆從百千俱胝那由他福德之所生故。",
        "from": "T15n0601_001:0159c04_17",
        "context_with_next_sentence": true
    },
    {
        "source_sentence": "又如是之相，云何嚴持？",
        "from": "T15n0601_001:0159c05_9",
        "context_with_next_sentence": true
    },
    {
        "source_sentence": "云何恭信？",
        "from": "T15n0601_001:0159c05_14",
        "context_with_next_sentence": true
    },
    {
        "source_sentence": "當得如是之相，復得人間、天上無老無死？",
        "from": "T15n0601_001:0159c06_13",
        "context_with_next_sentence": true
    },
    {
        "source_sentence": "復得十百千他化自在天身，乃至大梵天身？",
        "from": "T15n0601_001:0159c07_12",
        "context_with_next_sentence": true
    },
    {
        "source_sentence": "此由心不散亂，專注觀想、瞻仰如來最妙之身；",
        "from": "T15n0601_001:0159c08_13",
        "context_with_next_sentence": true
    },
    {
        "source_sentence": "實知此身，一切色相殊妙莊嚴，皆從善業所集而得。",
        "from": "T15n0601_001:0159c09_16",
        "context_with_next_sentence": true
    },
    {
        "source_sentence": "「龍主！",
        "from": "T15n0601_001:0159c10_3",
        "context_with_next_sentence": true
    },
    {
        "source_sentence": "如汝住宮，一切莊嚴亦福所生。",
        "from": "T15n0601_001:0159c10_17",
        "context_with_next_sentence": true
    },
    {
        "source_sentence": "至於梵王、帝釋及護世等，乃至天、龍、夜叉、乾闥婆、阿修羅、迦樓羅、緊曩羅、摩睺羅伽、人非人等，所有一切莊嚴皆福所生。",
        "from": "T15n0601_001:0159c13_8",
        "context_with_next_sentence": true
    },
    {
        "source_sentence": "「龍主！",
        "from": "T15n0601_001:0159c14_3",
        "context_with_next_sentence": true
    },
    {
        "source_sentence": "又此大海之中，所有眾生種種，或有廣大，或復微細多住醜陋；",
        "from": "T15n0601_001:0159c15_11",
        "context_with_next_sentence": true
    },
    {
        "source_sentence": "彼一切身，皆由種種心之所化。",
        "from": "T15n0601_001:0159c16_5",
        "context_with_next_sentence": true
    },
    {
        "source_sentence": "龍主！",
        "from": "T15n0601_001:0159c16_8",
        "context_with_next_sentence": true
    },
    {
        "source_sentence": "是故說言『隨身、口、意業之所得』。",
        "from": "T15n0601_001:0159c17_4",
        "context_with_next_sentence": true
    },
    {
        "source_sentence": "龍主！",
        "from": "T15n0601_001:0159c17_7",
        "context_with_next_sentence": true
    },
    {
        "source_sentence": "如是之報，以業為因，業為主宰。",
        "from": "T15n0601_001:0159c18_1",
        "context_with_next_sentence": true
    },
    {
        "source_sentence": "汝當令諸眾生起智慧心，所作所修，隨學善業；",
        "from": "T15n0601_001:0159c19_2",
        "context_with_next_sentence": true
    },
    {
        "source_sentence": "於諸邪見，不作不住；",
        "from": "T15n0601_001:0159c19_12",
        "context_with_next_sentence": true
    },
    {
        "source_sentence": "知彼邪見，非為究竟。",
        "from": "T15n0601_001:0159c20_1",
        "context_with_next_sentence": true
    },
    {
        "source_sentence": "如是知已，一切眾生，當求為師咸來供養，并得天上、人間歸信供養。",
        "from": "T15n0601_001:0159c21_11",
        "context_with_next_sentence": true
    },
    {
        "source_sentence": "「龍主！",
        "from": "T15n0601_001:0159c21_15",
        "context_with_next_sentence": true
    },
    {
        "source_sentence": "而有一法，能令眾生斷於一切惡趣之業。",
        "from": "T15n0601_001:0159c22_12",
        "context_with_next_sentence": true
    },
    {
        "source_sentence": "云何一法？",
        "from": "T15n0601_001:0159c22_17",
        "context_with_next_sentence": true
    },
    {
        "source_sentence": "所謂觀察善法。",
        "from": "T15n0601_001:0159c23_5",
        "context_with_next_sentence": true
    },
    {
        "source_sentence": "而彼善法，云何觀察？",
        "from": "T15n0601_001:0159c23_15",
        "context_with_next_sentence": true
    },
    {
        "source_sentence": "當觀自身。",
        "from": "T15n0601_001:0159c23_20",
        "context_with_next_sentence": true
    },
    {
        "source_sentence": "我於日夜行、住、坐、臥，所興心意，無不是過。",
        "from": "T15n0601_001:0159c24_21",
        "context_with_next_sentence": true
    },
    {
        "source_sentence": "如是覺察，令四威儀中諸不善法，不得發生。",
        "from": "T15n0601_001:0159c25_18",
        "context_with_next_sentence": true
    },
    {
        "source_sentence": "如是斷盡諸不善法，當令善法而得具足。",
        "from": "T15n0601_001:0159c26_16",
        "context_with_next_sentence": true
    },
    {
        "source_sentence": "復使一切同善眾生，悉皆當得聲聞、辟支及菩薩等，乃至無上正等正覺之位。",
        "from": "T15n0601_001:0159c28_12",
        "context_with_next_sentence": true
    },
    {
        "source_sentence": "「龍主！",
        "from": "T15n0601_001:0159c29_3",
        "context_with_next_sentence": true
    },
    {
        "source_sentence": "云何善法？",
        "from": "T15n0601_001:0159c29_8",
        "context_with_next_sentence": true
    },
    {
        "source_sentence": "我今說之。",
        "from": "T15n0601_001:0159c29_13",
        "context_with_next_sentence": true
    },
    {
        "source_sentence": "所謂十善之業，是為一切根本安住；",
        "from": "T15n0601_001:0160a01_8",
        "context_with_next_sentence": true
    },
    {
        "source_sentence": "是生天上、人間根本安住；",
        "from": "T15n0601_001:0160a02_1",
        "context_with_next_sentence": true
    },
    {
        "source_sentence": "世間、出世間殊勝善法根本安住；",
        "from": "T15n0601_001:0160a02_16",
        "context_with_next_sentence": true
    },
    {
        "source_sentence": "聲聞、辟支佛、菩薩根本安住；",
        "from": "T15n0601_001:0160a03_9",
        "context_with_next_sentence": true
    },
    {
        "source_sentence": "無上正等正覺根本安住。",
        "from": "T15n0601_001:0160a04_1",
        "context_with_next_sentence": true
    },
    {
        "source_sentence": "云何為彼根本安住？",
        "from": "T15n0601_001:0160a04_10",
        "context_with_next_sentence": true
    },
    {
        "source_sentence": "所謂十善業道。",
        "from": "T15n0601_001:0160a04_17",
        "context_with_next_sentence": true
    },
    {
        "source_sentence": "若能遠離殺生、偷盜、邪婬、妄語、綺語、惡口、兩舌，乃至貪、瞋、邪見等，若能如是遠離，是為十善業道；",
        "from": "T15n0601_001:0160a07_1",
        "context_with_next_sentence": true
    },
    {
        "source_sentence": "乃是世間、出世間根本安住。",
        "from": "T15n0601_001:0160a07_14",
        "context_with_next_sentence": true
    },
    {
        "source_sentence": "「龍主！",
        "from": "T15n0601_001:0160a08_3",
        "context_with_next_sentence": true
    },
    {
        "source_sentence": "士夫、補特伽羅遠離殺生，獲得十種善法。",
        "from": "T15n0601_001:0160a09_1",
        "context_with_next_sentence": true
    },
    {
        "source_sentence": "云何十法？",
        "from": "T15n0601_001:0160a09_6",
        "context_with_next_sentence": true
    },
    {
        "source_sentence": "所謂得無畏施；",
        "from": "T15n0601_001:0160a09_13",
        "context_with_next_sentence": true
    },
    {
        "source_sentence": "他一切眾生得住慈心；",
        "from": "T15n0601_001:0160a10_3",
        "context_with_next_sentence": true
    },
    {
        "source_sentence": "得正行，得不起一切眾生過失之念；",
        "from": "T15n0601_001:0160a10_19",
        "context_with_next_sentence": true
    },
    {
        "source_sentence": "得少病；",
        "from": "T15n0601_001:0160a11_3",
        "context_with_next_sentence": true
    },
    {
        "source_sentence": "樂得壽命長；",
        "from": "T15n0601_001:0160a11_9",
        "context_with_next_sentence": true
    },
    {
        "source_sentence": "得種種非人而作擁護；",
        "from": "T15n0601_001:0160a11_19",
        "context_with_next_sentence": true
    },
    {
        "source_sentence": "於眠睡、覺寤，皆悉安隱；",
        "from": "T15n0601_001:0160a12_11",
        "context_with_next_sentence": true
    },
    {
        "source_sentence": "又得賢聖守護，心不厭捨；",
        "from": "T15n0601_001:0160a13_2",
        "context_with_next_sentence": true
    },
    {
        "source_sentence": "於睡夢中，不見惡業苦惱之事；",
        "from": "T15n0601_001:0160a13_16",
        "context_with_next_sentence": true
    },
    {
        "source_sentence": "自得不怖一切惡趣；",
        "from": "T15n0601_001:0160a14_5",
        "context_with_next_sentence": true
    },
    {
        "source_sentence": "命終之後得生天上。",
        "from": "T15n0601_001:0160a14_14",
        "context_with_next_sentence": true
    },
    {
        "source_sentence": "龍主！",
        "from": "T15n0601_001:0160a14_17",
        "context_with_next_sentence": true
    },
    {
        "source_sentence": "士夫、補特伽羅，獲得如是十種善法，行菩薩道，得善心住；",
        "from": "T15n0601_001:0160a16_3",
        "context_with_next_sentence": true
    },
    {
        "source_sentence": "善根成熟，當得無上正等菩提。",
        "from": "T15n0601_001:0160a16_17",
        "context_with_next_sentence": true
    },
    {
        "source_sentence": "「龍主！",
        "from": "T15n0601_001:0160a17_3",
        "context_with_next_sentence": true
    },
    {
        "source_sentence": "士夫、補特伽羅遠離偷盜，獲得十依止法。",
        "from": "T15n0601_001:0160a18_1",
        "context_with_next_sentence": true
    },
    {
        "source_sentence": "云何為十？",
        "from": "T15n0601_001:0160a18_6",
        "context_with_next_sentence": true
    },
    {
        "source_sentence": "所謂得大富自在，得免王難，得免水火、賊盜、冤家之難；",
        "from": "T15n0601_001:0160a19_12",
        "context_with_next_sentence": true
    },
    {
        "source_sentence": "得多眷屬善順和睦；",
        "from": "T15n0601_001:0160a20_1",
        "context_with_next_sentence": true
    },
    {
        "source_sentence": "得多人愛樂，不相苦惱，凡所言說，一切諦信；",
        "from": "T15n0601_001:0160a21_1",
        "context_with_next_sentence": true
    },
    {
        "source_sentence": "得無量財寶皆悉集聚；",
        "from": "T15n0601_001:0160a21_11",
        "context_with_next_sentence": true
    },
    {
        "source_sentence": "得此方、他方一切稱讚；",
        "from": "T15n0601_001:0160a22_2",
        "context_with_next_sentence": true
    },
    {
        "source_sentence": "於一切行處無怖、無畏；",
        "from": "T15n0601_001:0160a22_13",
        "context_with_next_sentence": true
    },
    {
        "source_sentence": "得他稱善名、讚於智慧；",
        "from": "T15n0601_001:0160a23_3",
        "context_with_next_sentence": true
    },
    {
        "source_sentence": "又得色力、壽命、辭辯相應；",
        "from": "T15n0601_001:0160a23_16",
        "context_with_next_sentence": true
    },
    {
        "source_sentence": "於親非親，心無分別，不生惱害；",
        "from": "T15n0601_001:0160a24_9",
        "context_with_next_sentence": true
    },
    {
        "source_sentence": "命終之後，得生天界。",
        "from": "T15n0601_001:0160a24_19",
        "context_with_next_sentence": true
    },
    {
        "source_sentence": "「龍主！",
        "from": "T15n0601_001:0160a25_3",
        "context_with_next_sentence": true
    },
    {
        "source_sentence": "士夫、補特伽羅遠離偷盜，獲得如是十依止法。",
        "from": "T15n0601_001:0160a26_3",
        "context_with_next_sentence": true
    },
    {
        "source_sentence": "以彼善根，於諸佛法自能證知，當得無上正等正覺。",
        "from": "T15n0601_001:0160a27_6",
        "context_with_next_sentence": true
    },
    {
        "source_sentence": "「龍主！",
        "from": "T15n0601_001:0160a28_3",
        "context_with_next_sentence": true
    },
    {
        "source_sentence": "士夫、補特伽羅遠離邪婬，獲得四智善法。",
        "from": "T15n0601_001:0160a29_1",
        "context_with_next_sentence": true
    },
    {
        "source_sentence": "云何為四？",
        "from": "T15n0601_001:0160a29_6",
        "context_with_next_sentence": true
    },
    {
        "source_sentence": "所謂降伏諸根；",
        "from": "T15n0601_001:0160a29_13",
        "context_with_next_sentence": true
    },
    {
        "source_sentence": "離於散亂；",
        "from": "T15n0601_001:0160a29_18",
        "context_with_next_sentence": true
    },
    {
        "source_sentence": "得世間一切稱讚；",
        "from": "T15n0601_001:0160b01_6",
        "context_with_next_sentence": true
    },
    {
        "source_sentence": "復得無量營從。",
        "from": "T15n0601_001:0160b01_13",
        "context_with_next_sentence": true
    },
    {
        "source_sentence": "「龍主！",
        "from": "T15n0601_001:0160b02_3",
        "context_with_next_sentence": true
    },
    {
        "source_sentence": "士夫、補特伽羅遠離邪婬，獲得如是四智善法；",
        "from": "T15n0601_001:0160b03_3",
        "context_with_next_sentence": true
    },
    {
        "source_sentence": "以此善根，當得無上正等正覺；",
        "from": "T15n0601_001:0160b03_17",
        "context_with_next_sentence": true
    },
    {
        "source_sentence": "復證大丈夫陰藏隱密之相。",
        "from": "T15n0601_001:0160b04_9",
        "context_with_next_sentence": true
    },
    {
        "source_sentence": "「龍主！",
        "from": "T15n0601_001:0160b04_13",
        "context_with_next_sentence": true
    },
    {
        "source_sentence": "士夫、補特伽羅遠離妄語，獲得天上、人間八種善法。",
        "from": "T15n0601_001:0160b05_16",
        "context_with_next_sentence": true
    },
    {
        "source_sentence": "云何為八？",
        "from": "T15n0601_001:0160b06_1",
        "context_with_next_sentence": true
    },
    {
        "source_sentence": "所謂得口處清淨，常如青蓮華香；",
        "from": "T15n0601_001:0160b06_16",
        "context_with_next_sentence": true
    },
    {
        "source_sentence": "又得世間一切正見；",
        "from": "T15n0601_001:0160b07_5",
        "context_with_next_sentence": true
    },
    {
        "source_sentence": "得天上、人間一切愛樂；",
        "from": "T15n0601_001:0160b07_16",
        "context_with_next_sentence": true
    },
    {
        "source_sentence": "得身、口、意清淨，化彼一切有情，令住三業清淨之行；",
        "from": "T15n0601_001:0160b08_19",
        "context_with_next_sentence": true
    },
    {
        "source_sentence": "得清淨已，咸皆歡喜；",
        "from": "T15n0601_001:0160b09_9",
        "context_with_next_sentence": true
    },
    {
        "source_sentence": "得真實語，言必誠信；",
        "from": "T15n0601_001:0160b09_19",
        "context_with_next_sentence": true
    },
    {
        "source_sentence": "得過人辯，所出言辭，咸有方便；",
        "from": "T15n0601_001:0160b10_13",
        "context_with_next_sentence": true
    },
    {
        "source_sentence": "於天上、人間離諸過失。",
        "from": "T15n0601_001:0160b11_3",
        "context_with_next_sentence": true
    },
    {
        "source_sentence": "龍主！",
        "from": "T15n0601_001:0160b11_6",
        "context_with_next_sentence": true
    },
    {
        "source_sentence": "士夫、補特伽羅遠離妄語，獲得如是天上、人間八種善法；",
        "from": "T15n0601_001:0160b12_12",
        "context_with_next_sentence": true
    },
    {
        "source_sentence": "而彼善根獲得口業清淨、誠實正行，當得無上正等正覺。",
        "from": "T15n0601_001:0160b13_18",
        "context_with_next_sentence": true
    },
    {
        "source_sentence": "「龍主！",
        "from": "T15n0601_001:0160b14_3",
        "context_with_next_sentence": true
    },
    {
        "source_sentence": "士夫、補特伽羅遠離綺語，當得三種一向之法。",
        "from": "T15n0601_001:0160b15_4",
        "context_with_next_sentence": true
    },
    {
        "source_sentence": "云何三種？",
        "from": "T15n0601_001:0160b15_9",
        "context_with_next_sentence": true
    },
    {
        "source_sentence": "所謂得知法者，一向愛樂；",
        "from": "T15n0601_001:0160b16_1",
        "context_with_next_sentence": true
    },
    {
        "source_sentence": "得一向真實，復生智慧，得一向為人天師；",
        "from": "T15n0601_001:0160b17_1",
        "context_with_next_sentence": true
    },
    {
        "source_sentence": "天上、人間，一切信樂。",
        "from": "T15n0601_001:0160b17_12",
        "context_with_next_sentence": true
    },
    {
        "source_sentence": "龍主！",
        "from": "T15n0601_001:0160b17_15",
        "context_with_next_sentence": true
    },
    {
        "source_sentence": "士夫、補特伽羅遠離綺語，獲得如是三種一向之法；",
        "from": "T15n0601_001:0160b18_15",
        "context_with_next_sentence": true
    },
    {
        "source_sentence": "以此善根，迴向菩提，得一切如來授記，當證無上正等正覺。",
        "from": "T15n0601_001:0160b20_4",
        "context_with_next_sentence": true
    },
    {
        "source_sentence": "「龍主！",
        "from": "T15n0601_001:0160b20_8",
        "context_with_next_sentence": true
    },
    {
        "source_sentence": "士夫、補特伽羅遠離惡口，獲得八種口過清淨，而得八種善法。",
        "from": "T15n0601_001:0160b21_15",
        "context_with_next_sentence": true
    },
    {
        "source_sentence": "云何為八？",
        "from": "T15n0601_001:0160b22_1",
        "context_with_next_sentence": true
    },
    {
        "source_sentence": "所謂實語、愛語、依義語、軟語、離取語、多人愛樂語、善語、有義利語。",
        "from": "T15n0601_001:0160b23_11",
        "context_with_next_sentence": true
    },
    {
        "source_sentence": "龍主！",
        "from": "T15n0601_001:0160b23_14",
        "context_with_next_sentence": true
    },
    {
        "source_sentence": "士夫、補特伽羅遠離惡口，獲得如是八種清淨口業；",
        "from": "T15n0601_001:0160b24_15",
        "context_with_next_sentence": true
    },
    {
        "source_sentence": "以此善根，迴向菩提，當來證得無上正等正覺，復得最上清淨梵音。",
        "from": "T15n0601_001:0160b26_6",
        "context_with_next_sentence": true
    },
    {
        "source_sentence": "「龍主！",
        "from": "T15n0601_001:0160b27_3",
        "context_with_next_sentence": true
    },
    {
        "source_sentence": "士夫、補特伽羅遠離兩舌，當得五種堅固。",
        "from": "T15n0601_001:0160b28_1",
        "context_with_next_sentence": true
    },
    {
        "source_sentence": "云何五種堅固？",
        "from": "T15n0601_001:0160b28_8",
        "context_with_next_sentence": true
    },
    {
        "source_sentence": "所謂得身堅固，當得遠離一切怖畏之難故；",
        "from": "T15n0601_001:0160b29_8",
        "context_with_next_sentence": true
    },
    {
        "source_sentence": "得眷屬堅固，不為他人之所貪故；",
        "from": "T15n0601_001:0160c01_4",
        "context_with_next_sentence": true
    },
    {
        "source_sentence": "得信堅固，獲得信業果報故；",
        "from": "T15n0601_001:0160c01_17",
        "context_with_next_sentence": true
    },
    {
        "source_sentence": "得法堅固，獲得果證堅牢故；",
        "from": "T15n0601_001:0160c02_11",
        "context_with_next_sentence": true
    },
    {
        "source_sentence": "得善友堅固，常得愛語攝受故。",
        "from": "T15n0601_001:0160c03_6",
        "context_with_next_sentence": true
    },
    {
        "source_sentence": "龍主！",
        "from": "T15n0601_001:0160c03_9",
        "context_with_next_sentence": true
    },
    {
        "source_sentence": "士夫、補特伽羅遠離兩舌，獲得如是五種堅固；",
        "from": "T15n0601_001:0160c04_11",
        "context_with_next_sentence": true
    },
    {
        "source_sentence": "以彼善根，迴向菩提，當證無上正等正覺；",
        "from": "T15n0601_001:0160c05_10",
        "context_with_next_sentence": true
    },
    {
        "source_sentence": "使彼一切外道、魔王等，咸不能破壞故。",
        "from": "T15n0601_001:0160c06_8",
        "context_with_next_sentence": true
    },
    {
        "source_sentence": "「龍主！",
        "from": "T15n0601_001:0160c07_3",
        "context_with_next_sentence": true
    },
    {
        "source_sentence": "士夫、補特伽羅遠離貪毒，獲得八種善法。",
        "from": "T15n0601_001:0160c08_2",
        "context_with_next_sentence": true
    },
    {
        "source_sentence": "云何為八？",
        "from": "T15n0601_001:0160c08_7",
        "context_with_next_sentence": true
    },
    {
        "source_sentence": "所謂得貪心消除、得殺心不生、得嫉妬心不生、得樂生聖族，心為聖人尊重；",
        "from": "T15n0601_001:0160c10_2",
        "context_with_next_sentence": true
    },
    {
        "source_sentence": "得慈心，以善業利益一切眾生；",
        "from": "T15n0601_001:0160c10_16",
        "context_with_next_sentence": true
    },
    {
        "source_sentence": "得身端正；",
        "from": "T15n0601_001:0160c11_1",
        "context_with_next_sentence": true
    },
    {
        "source_sentence": "得多人尊重；",
        "from": "T15n0601_001:0160c11_7",
        "context_with_next_sentence": true
    },
    {
        "source_sentence": "得生於梵世。",
        "from": "T15n0601_001:0160c11_13",
        "context_with_next_sentence": true
    },
    {
        "source_sentence": "龍主！",
        "from": "T15n0601_001:0160c11_16",
        "context_with_next_sentence": true
    },
    {
        "source_sentence": "士夫、補特伽羅遠離貪毒，獲得如是八種善法；",
        "from": "T15n0601_001:0160c12_16",
        "context_with_next_sentence": true
    },
    {
        "source_sentence": "以此善法，迴向菩提，心不退轉，當證無上正等正覺。",
        "from": "T15n0601_001:0160c14_2",
        "context_with_next_sentence": true
    },
    {
        "source_sentence": "「龍主！",
        "from": "T15n0601_001:0160c15_3",
        "context_with_next_sentence": true
    },
    {
        "source_sentence": "士夫、補特伽羅遠離瞋毒，當得五種勝願圓滿。",
        "from": "T15n0601_001:0160c16_4",
        "context_with_next_sentence": true
    },
    {
        "source_sentence": "云何為五？",
        "from": "T15n0601_001:0160c16_9",
        "context_with_next_sentence": true
    },
    {
        "source_sentence": "所謂修身、口、意不退，諸根不亂，當得一切廣大富貴圓滿；",
        "from": "T15n0601_001:0160c17_14",
        "context_with_next_sentence": true
    },
    {
        "source_sentence": "得冤家降伏，得一切廣大福德圓滿；",
        "from": "T15n0601_001:0160c18_11",
        "context_with_next_sentence": true
    },
    {
        "source_sentence": "得受人天最上供養，得一切廣大功德圓滿；",
        "from": "T15n0601_001:0160c19_11",
        "context_with_next_sentence": true
    },
    {
        "source_sentence": "於最上受用、心所欲者，皆得圓滿；",
        "from": "T15n0601_001:0160c20_7",
        "context_with_next_sentence": true
    },
    {
        "source_sentence": "如為富貴，發百千最上勝願，如願圓滿。",
        "from": "T15n0601_001:0160c21_4",
        "context_with_next_sentence": true
    },
    {
        "source_sentence": "龍主！",
        "from": "T15n0601_001:0160c21_7",
        "context_with_next_sentence": true
    },
    {
        "source_sentence": "士夫、補特伽羅遠離瞋毒，獲得如是五種圓滿；",
        "from": "T15n0601_001:0160c22_8",
        "context_with_next_sentence": true
    },
    {
        "source_sentence": "以此善根，迴向菩提，證得無上正等正覺，而為三界之所尊故。",
        "from": "T15n0601_001:0160c23_16",
        "context_with_next_sentence": true
    },
    {
        "source_sentence": "「龍主！",
        "from": "T15n0601_001:0160c24_3",
        "context_with_next_sentence": true
    },
    {
        "source_sentence": "士夫、補特伽羅遠離邪見，獲得十種功德之法。",
        "from": "T15n0601_001:0160c25_3",
        "context_with_next_sentence": true
    },
    {
        "source_sentence": "云何為十？",
        "from": "T15n0601_001:0160c25_8",
        "context_with_next_sentence": true
    },
    {
        "source_sentence": "所謂得自心安善及同行善友；",
        "from": "T15n0601_001:0160c26_2",
        "context_with_next_sentence": true
    },
    {
        "source_sentence": "深信因果，得不為身命作於罪業；",
        "from": "T15n0601_001:0160c26_17",
        "context_with_next_sentence": true
    },
    {
        "source_sentence": "不久獲得賢聖之位；",
        "from": "T15n0601_001:0160c27_6",
        "context_with_next_sentence": true
    },
    {
        "source_sentence": "得不迷善法，修人天行；",
        "from": "T15n0601_001:0160c27_17",
        "context_with_next_sentence": true
    },
    {
        "source_sentence": "不墮傍生及焰魔界；",
        "from": "T15n0601_001:0160c28_6",
        "context_with_next_sentence": true
    },
    {
        "source_sentence": "行於聖道，得最上福；",
        "from": "T15n0601_001:0160c28_16",
        "context_with_next_sentence": true
    },
    {
        "source_sentence": "得離一切邪法；",
        "from": "T15n0601_001:0160c29_3",
        "context_with_next_sentence": true
    },
    {
        "source_sentence": "得離身見；",
        "from": "T15n0601_001:0160c29_8",
        "context_with_next_sentence": true
    },
    {
        "source_sentence": "得見一切罪性皆空；",
        "from": "T15n0601_001:0160c29_17",
        "context_with_next_sentence": true
    },
    {
        "source_sentence": "得天上、人間，正行不闕。",
        "from": "T15n0601_001:0161a01_9",
        "context_with_next_sentence": true
    },
    {
        "source_sentence": "龍主！",
        "from": "T15n0601_001:0161a01_12",
        "context_with_next_sentence": true
    },
    {
        "source_sentence": "士夫、補特伽羅遠離邪見，獲得如是十種功德；",
        "from": "T15n0601_001:0161a02_11",
        "context_with_next_sentence": true
    },
    {
        "source_sentence": "以此善根，迴向菩提，速能證了一切佛法，當得無上正等正覺。",
        "from": "T15n0601_001:0161a03_19",
        "context_with_next_sentence": true
    },
    {
        "source_sentence": "「龍主！",
        "from": "T15n0601_001:0161a04_3",
        "context_with_next_sentence": true
    },
    {
        "source_sentence": "復次，觀於十不善法微細之行，多墮地獄、餓鬼、畜生之趣。",
        "from": "T15n0601_001:0161a05_9",
        "context_with_next_sentence": true
    },
    {
        "source_sentence": "「龍主！",
        "from": "T15n0601_001:0161a05_13",
        "context_with_next_sentence": true
    },
    {
        "source_sentence": "觀彼眾生，若復殺生，當墮地獄、畜生、焰魔等界，後生人間，以餘業故，得二種報：",
        "from": "T15n0601_001:0161a07_6",
        "context_with_next_sentence": true
    },
    {
        "source_sentence": "一者短命，二者苦惱。",
        "from": "T15n0601_001:0161a07_16",
        "context_with_next_sentence": true
    },
    {
        "source_sentence": "「若復偷盜，當墮地獄、畜生、焰魔等界，後生人間，以餘業故，得二種報：",
        "from": "T15n0601_001:0161a09_7",
        "context_with_next_sentence": true
    },
    {
        "source_sentence": "一者自居貧賤，二者不得他人財寶。",
        "from": "T15n0601_001:0161a10_3",
        "context_with_next_sentence": true
    },
    {
        "source_sentence": "「若復邪染，當墮地獄、畜生及焰魔界，後生人間以餘業故，得二種報：",
        "from": "T15n0601_001:0161a11_13",
        "context_with_next_sentence": true
    },
    {
        "source_sentence": "一者愚癡，二者妻不貞正。",
        "from": "T15n0601_001:0161a12_5",
        "context_with_next_sentence": true
    },
    {
        "source_sentence": "「若復妄語，當墮地獄、畜生及焰魔界，後生人間，以餘業故，得二種報：",
        "from": "T15n0601_001:0161a13_17",
        "context_with_next_sentence": true
    },
    {
        "source_sentence": "一者言不誠實，二者人不信奉。",
        "from": "T15n0601_001:0161a14_10",
        "context_with_next_sentence": true
    },
    {
        "source_sentence": "「若復綺語，當墮地獄、畜生及焰魔界，後生人間，以餘業故，得二種報：",
        "from": "T15n0601_001:0161a16_1",
        "context_with_next_sentence": true
    },
    {
        "source_sentence": "一者言不真正，二者所言無定。",
        "from": "T15n0601_001:0161a16_15",
        "context_with_next_sentence": true
    },
    {
        "source_sentence": "「若復惡口，當墮地獄、畜生及焰魔界，後生人間，以餘業故，得二種報：",
        "from": "T15n0601_001:0161a18_7",
        "context_with_next_sentence": true
    },
    {
        "source_sentence": "一者言多鬪諍，二者人聞不重。",
        "from": "T15n0601_001:0161a19_2",
        "context_with_next_sentence": true
    },
    {
        "source_sentence": "「若復兩舌，當墮地獄、畜生及焰魔界，後生人間，以餘業故，得二種報：",
        "from": "T15n0601_001:0161a20_14",
        "context_with_next_sentence": true
    },
    {
        "source_sentence": "一者得下劣眷屬，二者感親屬分離。",
        "from": "T15n0601_001:0161a21_10",
        "context_with_next_sentence": true
    },
    {
        "source_sentence": "「若復多貪，當墮地獄、畜生及焰魔界，後生人間，以餘業故，得二種報：",
        "from": "T15n0601_001:0161a23_2",
        "context_with_next_sentence": true
    },
    {
        "source_sentence": "一者不能利益他人，二者常被他人侵害。",
        "from": "T15n0601_001:0161a24_1",
        "context_with_next_sentence": true
    },
    {
        "source_sentence": "「若復多瞋，當墮地獄、畜生及焰魔界，後生人間，以餘業故，得二種報：",
        "from": "T15n0601_001:0161a25_13",
        "context_with_next_sentence": true
    },
    {
        "source_sentence": "一者心常不喜，二者多不稱意。",
        "from": "T15n0601_001:0161a26_6",
        "context_with_next_sentence": true
    },
    {
        "source_sentence": "「若復邪見，當墮地獄、畜生及焰魔界，後生人間，以餘業故，得二種報：",
        "from": "T15n0601_001:0161a27_18",
        "context_with_next_sentence": true
    },
    {
        "source_sentence": "一者邪見，二者懈怠。",
        "from": "T15n0601_001:0161a28_7",
        "context_with_next_sentence": true
    },
    {
        "source_sentence": "「龍主！",
        "from": "T15n0601_001:0161a28_11",
        "context_with_next_sentence": true
    },
    {
        "source_sentence": "若有行於如是十不善法，決定獲得如是果報，復更別得無邊諸大苦蘊。",
        "from": "T15n0601_001:0161b01_2",
        "context_with_next_sentence": true
    },
    {
        "source_sentence": "「龍主！",
        "from": "T15n0601_001:0161b02_3",
        "context_with_next_sentence": true
    },
    {
        "source_sentence": "若復菩薩遠離殺生，修菩薩道，行於布施，得大富、長壽及無量福，得離一切他侵之怖。",
        "from": "T15n0601_001:0161b04_1",
        "context_with_next_sentence": true
    },
    {
        "source_sentence": "「龍主！",
        "from": "T15n0601_001:0161b05_3",
        "context_with_next_sentence": true
    },
    {
        "source_sentence": "若復菩薩遠離偷盜，修菩薩道，行於布施，得大富貴及無量福；",
        "from": "T15n0601_001:0161b06_10",
        "context_with_next_sentence": true
    },
    {
        "source_sentence": "而於一切心無悋惜，證得深智諸佛所說無上法義。",
        "from": "T15n0601_001:0161b07_12",
        "context_with_next_sentence": true
    },
    {
        "source_sentence": "「龍主！",
        "from": "T15n0601_001:0161b08_3",
        "context_with_next_sentence": true
    },
    {
        "source_sentence": "若復菩薩遠離邪染，修菩薩道，行於布施，得大富貴、獲無量福；",
        "from": "T15n0601_001:0161b09_11",
        "context_with_next_sentence": true
    },
    {
        "source_sentence": "感善眷屬、父母、妻男，悉無惡見。",
        "from": "T15n0601_001:0161b10_4",
        "context_with_next_sentence": true
    },
    {
        "source_sentence": "「龍主！",
        "from": "T15n0601_001:0161b11_3",
        "context_with_next_sentence": true
    },
    {
        "source_sentence": "若復菩薩遠離妄語，修菩薩道，行於布施，得大富貴、獲無量福；",
        "from": "T15n0601_001:0161b12_11",
        "context_with_next_sentence": true
    },
    {
        "source_sentence": "當感所有語言一切善軟；",
        "from": "T15n0601_001:0161b13_2",
        "context_with_next_sentence": true
    },
    {
        "source_sentence": "凡起誠願，堅固不退。",
        "from": "T15n0601_001:0161b13_12",
        "context_with_next_sentence": true
    },
    {
        "source_sentence": "「龍主！",
        "from": "T15n0601_001:0161b14_3",
        "context_with_next_sentence": true
    },
    {
        "source_sentence": "若復菩薩遠離綺語，修菩薩道，行於布施。",
        "from": "T15n0601_001:0161b15_1",
        "context_with_next_sentence": true
    },
    {
        "source_sentence": "得大富貴、獲無量福；",
        "from": "T15n0601_001:0161b15_11",
        "context_with_next_sentence": true
    },
    {
        "source_sentence": "所言真實，聞者信受；",
        "from": "T15n0601_001:0161b15_21",
        "context_with_next_sentence": true
    },
    {
        "source_sentence": "凡有所說，斷一切疑。",
        "from": "T15n0601_001:0161b16_9",
        "context_with_next_sentence": true
    },
    {
        "source_sentence": "「龍主！",
        "from": "T15n0601_001:0161b16_13",
        "context_with_next_sentence": true
    },
    {
        "source_sentence": "若復菩薩遠離惡口，修菩薩道，行於布施，得大富貴、獲無量福；",
        "from": "T15n0601_001:0161b17_21",
        "context_with_next_sentence": true
    },
    {
        "source_sentence": "所言可取，聞無背捨；",
        "from": "T15n0601_001:0161b18_9",
        "context_with_next_sentence": true
    },
    {
        "source_sentence": "於諸眾中，無有其過。",
        "from": "T15n0601_001:0161b18_19",
        "context_with_next_sentence": true
    },
    {
        "source_sentence": "「龍主，若復菩薩遠離兩舌，修菩薩道，行於布施，得大富貴、獲無量福；",
        "from": "T15n0601_001:0161b20_11",
        "context_with_next_sentence": true
    },
    {
        "source_sentence": "於諸眷屬，心住平等，愛之如一，無有離散。",
        "from": "T15n0601_001:0161b21_9",
        "context_with_next_sentence": true
    },
    {
        "source_sentence": "「龍主！",
        "from": "T15n0601_001:0161b21_13",
        "context_with_next_sentence": true
    },
    {
        "source_sentence": "若復菩薩遠離貪毒，修菩薩道，行於布施，得大富貴、獲無量福；",
        "from": "T15n0601_001:0161b22_21",
        "context_with_next_sentence": true
    },
    {
        "source_sentence": "得端正身，諸根具足；",
        "from": "T15n0601_001:0161b23_9",
        "context_with_next_sentence": true
    },
    {
        "source_sentence": "見者愛樂，心無厭捨。",
        "from": "T15n0601_001:0161b23_19",
        "context_with_next_sentence": true
    },
    {
        "source_sentence": "「龍主，若復菩薩遠離瞋毒，修菩薩道，行於布施，得大富貴、獲無量福；",
        "from": "T15n0601_001:0161b25_9",
        "context_with_next_sentence": true
    },
    {
        "source_sentence": "得於仇讎，心無所起；",
        "from": "T15n0601_001:0161b25_19",
        "context_with_next_sentence": true
    },
    {
        "source_sentence": "聞佛法要，能生深信。",
        "from": "T15n0601_001:0161b26_8",
        "context_with_next_sentence": true
    },
    {
        "source_sentence": "「龍主！",
        "from": "T15n0601_001:0161b26_12",
        "context_with_next_sentence": true
    },
    {
        "source_sentence": "若復菩薩遠離邪見，修菩薩道，行於布施。",
        "from": "T15n0601_001:0161b27_11",
        "context_with_next_sentence": true
    },
    {
        "source_sentence": "得大富貴、獲無量福；",
        "from": "T15n0601_001:0161b27_21",
        "context_with_next_sentence": true
    },
    {
        "source_sentence": "於三寶所而具正見；",
        "from": "T15n0601_001:0161b28_8",
        "context_with_next_sentence": true
    },
    {
        "source_sentence": "常近於佛，得聞妙法；",
        "from": "T15n0601_001:0161b28_18",
        "context_with_next_sentence": true
    },
    {
        "source_sentence": "供養眾僧，常無懈退；",
        "from": "T15n0601_001:0161b29_8",
        "context_with_next_sentence": true
    },
    {
        "source_sentence": "教化眾生，令發菩提之心。",
        "from": "T15n0601_001:0161b29_20",
        "context_with_next_sentence": true
    },
    {
        "source_sentence": "「龍主！",
        "from": "T15n0601_001:0161c01_3",
        "context_with_next_sentence": true
    },
    {
        "source_sentence": "若能修此十善之業，行菩薩道，初以布施而為莊嚴，果報圓滿，得大富貴。",
        "from": "T15n0601_001:0161c02_15",
        "context_with_next_sentence": true
    },
    {
        "source_sentence": "「若以持戒而為莊嚴，果報圓滿，得一切佛法，願滿具足。",
        "from": "T15n0601_001:0161c03_20",
        "context_with_next_sentence": true
    },
    {
        "source_sentence": "「若以忍辱而為莊嚴，果報圓滿，得佛菩提三十二相、八十種好，復得梵音具足。",
        "from": "T15n0601_001:0161c05_15",
        "context_with_next_sentence": true
    },
    {
        "source_sentence": "「若以精進而為莊嚴，果報圓滿，當能降伏天魔、外道，以諸佛法而救度之。",
        "from": "T15n0601_001:0161c07_7",
        "context_with_next_sentence": true
    },
    {
        "source_sentence": "「若以禪定而為莊嚴，果報圓滿，當得正念、清淨、法行具足。",
        "from": "T15n0601_001:0161c08_15",
        "context_with_next_sentence": true
    },
    {
        "source_sentence": "「若以智慧而為莊嚴，果報圓滿，當得永斷一切邪見。",
        "from": "T15n0601_001:0161c09_17",
        "context_with_next_sentence": true
    },
    {
        "source_sentence": "「若以大慈而為莊嚴，果報圓滿，能令一切眾生，降伏一切微細煩惱。",
        "from": "T15n0601_001:0161c11_8",
        "context_with_next_sentence": true
    },
    {
        "source_sentence": "「若以大悲而為莊嚴，果報圓滿，當得一切眾，生心不厭捨。",
        "from": "T15n0601_001:0161c12_15",
        "context_with_next_sentence": true
    },
    {
        "source_sentence": "「若以大喜而為莊嚴，果報圓滿，當得一心而無散亂。",
        "from": "T15n0601_001:0161c13_18",
        "context_with_next_sentence": true
    },
    {
        "source_sentence": "「若以大捨而為莊嚴，果報圓滿，當得微細煩惱皆悉除滅。",
        "from": "T15n0601_001:0161c15_5",
        "context_with_next_sentence": true
    },
    {
        "source_sentence": "「龍主！",
        "from": "T15n0601_001:0161c16_3",
        "context_with_next_sentence": true
    },
    {
        "source_sentence": "乃至以四攝法而為莊嚴，果報圓滿，當得一切眾生，隨順化導。",
        "from": "T15n0601_001:0161c17_10",
        "context_with_next_sentence": true
    },
    {
        "source_sentence": "「若以四念處而為莊嚴，於身受心法悉能解了。",
        "from": "T15n0601_001:0161c18_11",
        "context_with_next_sentence": true
    },
    {
        "source_sentence": "「若以四正斷而為莊嚴，能使一切不善之法皆悉斷滅，得一切善法圓滿。",
        "from": "T15n0601_001:0161c20_4",
        "context_with_next_sentence": true
    },
    {
        "source_sentence": "「若以四神足而為莊嚴，能得身心皆獲輕利。",
        "from": "T15n0601_001:0161c21_4",
        "context_with_next_sentence": true
    },
    {
        "source_sentence": "「若以五根而為莊嚴，當得信進不退、心無迷惑，了諸業因，永滅煩惱。",
        "from": "T15n0601_001:0161c22_16",
        "context_with_next_sentence": true
    },
    {
        "source_sentence": "「若以五力而為莊嚴，當得不愚、不癡，及得永斷貧窮過失。",
        "from": "T15n0601_001:0161c24_1",
        "context_with_next_sentence": true
    },
    {
        "source_sentence": "「若以七覺支而為莊嚴，當得覺悟一切如實之法。",
        "from": "T15n0601_001:0161c25_3",
        "context_with_next_sentence": true
    },
    {
        "source_sentence": "「若以八正道而為莊嚴，當能證得正智。",
        "from": "T15n0601_001:0161c26_1",
        "context_with_next_sentence": true
    },
    {
        "source_sentence": "「若以奢摩他而為莊嚴，當得斷於一切煩惱。",
        "from": "T15n0601_001:0161c27_1",
        "context_with_next_sentence": true
    },
    {
        "source_sentence": "「若以尾鉢舍曩莊嚴，當得了悟一切法之智慧。",
        "from": "T15n0601_001:0161c28_2",
        "context_with_next_sentence": true
    },
    {
        "source_sentence": "「若以正道而為莊嚴，當於有為、無為、一切方便，悉能了知。",
        "from": "T15n0601_001:0161c29_8",
        "context_with_next_sentence": true
    },
    {
        "source_sentence": "「龍主！",
        "from": "T15n0601_001:0162a01_3",
        "context_with_next_sentence": true
    },
    {
        "source_sentence": "我今略說十善之法而有莊嚴，至於十力、四智，及十八不共之法，乃至如來一切法分，皆得圓滿。",
        "from": "T15n0601_001:0162a03_6",
        "context_with_next_sentence": true
    },
    {
        "source_sentence": "「龍主！",
        "from": "T15n0601_001:0162a04_3",
        "context_with_next_sentence": true
    },
    {
        "source_sentence": "乃至廣大解說此十善業道莊嚴之事，當令修學。",
        "from": "T15n0601_001:0162a05_4",
        "context_with_next_sentence": true
    },
    {
        "source_sentence": "龍主！",
        "from": "T15n0601_001:0162a05_7",
        "context_with_next_sentence": true
    },
    {
        "source_sentence": "譬如大地，能與人界一切國城、聚落，乃至林樹及藥草等而為安住；",
        "from": "T15n0601_001:0162a06_18",
        "context_with_next_sentence": true
    },
    {
        "source_sentence": "又復諸業皆有種子，種子既有四大而成；",
        "from": "T15n0601_001:0162a07_16",
        "context_with_next_sentence": true
    },
    {
        "source_sentence": "由如種穀初生芽莖，乃至成熟，皆依於地。",
        "from": "T15n0601_001:0162a08_17",
        "context_with_next_sentence": true
    },
    {
        "source_sentence": "龍主！",
        "from": "T15n0601_001:0162a08_20",
        "context_with_next_sentence": true
    },
    {
        "source_sentence": "此十善業道，能為天上、人間一切有情，勝妙安住；",
        "from": "T15n0601_001:0162a10_2",
        "context_with_next_sentence": true
    },
    {
        "source_sentence": "能令一切有為、無為，得智果報；",
        "from": "T15n0601_001:0162a10_17",
        "context_with_next_sentence": true
    },
    {
        "source_sentence": "一切聲聞及辟支佛，乃至菩薩、無上正等正覺而為安住；",
        "from": "T15n0601_001:0162a12_3",
        "context_with_next_sentence": true
    },
    {
        "source_sentence": "亦復為一切佛法根本安住。",
        "from": "T15n0601_001:0162a12_15",
        "context_with_next_sentence": true
    },
    {
        "source_sentence": "「龍主！",
        "from": "T15n0601_001:0162a12_19",
        "context_with_next_sentence": true
    },
    {
        "source_sentence": "我此所說，汝等一切，當以正心而生信解。",
        "from": "T15n0601_001:0162a13_17",
        "context_with_next_sentence": true
    },
    {
        "source_sentence": "」爾時，娑伽羅龍王并在會諸菩薩摩訶薩，一切聲聞及天、人、阿修羅、乾闥婆等一切大眾，聞佛所說，歡喜奉行。",
        "from": "T15n0601_001:0162a16_8",
        "context_with_next_sentence": true
    },
    {
        "source_sentence": "佛為娑伽羅龍王所說大乘法經",
        "from": "T15n0601_001:0162a17_100",
        "context_with_next_sentence": false
    }
]