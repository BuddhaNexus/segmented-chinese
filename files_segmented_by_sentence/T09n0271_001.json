{
    "T09n0271_001:0300b10_0": "佛說菩薩行方便境界神通變化",
    "T09n0271_001:0300b11_0": "經卷上",
    "T09n0271_001:0300b13_0": "宋天竺三藏法師求那跋陀羅譯",
    "T09n0271_001:0300b14_0": "如是我聞：一時佛在優禪延國，住旃茶鉢樹提王園，其中多有諸娑羅樹、多羅樹、迦尼迦羅樹、尼拘羅樹、博叉樹、優曇鉢羅樹；復有婆師華、陀膩迦華、阿提目多華、瞻婆華，阿叔迦樹、波吒羅樹，以為莊嚴；又有泉井、池沼、江河、清流莊嚴；又有青、黃、赤、白蓮華遍諸水上；鵝、鴈、鴛鴦、拘那羅鳥、鉢吒軍陀、鸚鵡、鸜鵒、命命諸鳥出種種音；多諸黑蜂出妙音聲；多軟深草遍布大林。",
    "T09n0271_001:0300b22_1": "與大比丘眾十二億俱，大德舍利弗、大目揵連、摩訶迦葉、阿尼揵陀、須菩提、大迦旃延、摩訶劫賓那、離波多、波賓那、難提翅那、那提迦葉、伽耶迦葉、富樓那彌多羅尼子、憍梵波提、那陀翅那、周梨槃特、闥婆摩羅子、呿陀婆林、難陀、摩訶拘絺羅、羅睺羅、大德阿難等，而為上首；十二億俱，一切入一法界處行，進入一切諸法如性行虛空行，無依止處無依止行，離諸一切所起覆蓋障礙結纏，入度如來，無有法界近一法界，向一切智道而不休廢，欲一切智心無退轉，智慧了別得到彼岸，勤進修行方便境界。",
    "T09n0271_001:0300c05_2": "摩訶波闍波提，耶輸陀羅等，與八億比丘尼俱，一切成就白淨之法，皆悉善行，一切智道近一切智，善行進入無有法性，觀一切法無有性相，自解諸法實際無際，得於無礙解脫智慧，隨應眾生，所應調伏，善能示現。",
    "T09n0271_001:0300c09_3-0": "復與七十二億大菩薩眾，其名曰大力菩薩、大力持菩薩、大變化菩薩、大變化王菩薩、大進趣菩薩、大進揵菩薩、大吼菩薩、大吼意菩薩、大眾主菩薩、大香象菩薩、大月菩薩、善月菩薩、功德月菩薩、寶月菩薩、普照月菩薩、法無垢月菩薩、月照菩薩、妙名月菩薩、放光月菩薩、滿月菩薩、梵音菩薩、梵主雷音菩薩、地音菩薩、法界音聲菩薩、",
    "T09n0271_001:0300c09_3-1": "降一切魔場音菩薩、妙音聲菩薩、普告音菩薩、無妄想分別音菩薩、地輪音菩薩、一切無障音菩薩、普藏菩薩、無垢普藏菩薩、德藏菩薩、照藏菩薩、寶藏菩薩、月藏菩薩、日藏菩薩、熾藏菩薩、蓮華藏菩薩、蓮華德藏菩薩、大意菩薩、益意菩薩、妙意菩薩、好意菩薩、勝意菩薩、增意菩薩、無邊意菩薩、廣意菩薩、覺意菩薩、無盡意菩薩、",
    "T09n0271_001:0300c09_3-2": "須彌燈菩薩、大燈菩薩、法炬燈菩薩、照一切方燈菩薩、普燈菩薩、滅一切闇燈菩薩、照一切道燈菩薩、一照明燈菩薩、月燈菩薩、日燈菩薩、離一切惡道菩薩、魔不降伏菩薩、大魔不降伏菩薩、威德菩薩、無降伏菩薩、無能測菩薩、威德覺乾惡菩薩、得大勢菩薩、觀世音菩薩、彌勒菩薩、文殊師利童子菩薩摩訶薩等，七十二億俱，皆是一生，",
    "T09n0271_001:0300c09_3-3": "得陀羅尼，得諸三昧，得無邊樂說，得無礙無所畏，獲得神通到於彼岸，能過無邊佛之剎土，遊於神通身心解脫，諸礙無礙智見成就，無佛世界現佛出世，善轉法輪無有錯謬，隨於一切眾生所解，而為說法說無作法，於法性中無有動發非不動發，其心入度到於彼岸，演說空法吼大師子吼，降伏破壞一切外道，伏魔怨敵，得諸菩薩所行神通，斷離愛瞋其心平等，",
    "T09n0271_001:0300c09_3-4": "如地、水、火、風，入於一切如來密處，為一切眾生而作佛事，常為諸佛之所讚歎，受持一切未來世劫，受持一切如來法性，雨於法寶，歎其所有一切功德，不可窮盡，為世界主本願成就，行於如來解脫之行，先已善修行於大乘，信眼清淨無有垢污，常恒勤進供養給事諸佛如來，能善莊嚴不退莊嚴趣向大悲，其心解性無可比喻，超度疑佛猶豫惑心，",
    "T09n0271_001:0300c09_3-5": "為過諸佛之所護持。",
    "T09n0271_001:0301a20_4": "復有無量優婆塞、優婆斯，於此三千大千世界威德無喻；諸天、天主，諸龍、龍主，夜叉、夜叉主，乾闥婆、乾闥婆主，阿修羅、阿修羅主，迦樓羅、迦樓羅主，摩睺羅、摩睺羅主，緊那羅、緊那羅主，人非人、人非人主，一切各與百千眷屬皆來會坐。",
    "T09n0271_001:0301a25_5": "爾時世尊，無量百千大眾圍繞，坐於德藏師子之座，蔽諸大眾身光猛盛照明無垢。",
    "T09n0271_001:0301a27_6": "猶如須彌顯于大海映蔽諸山照明挺特；世尊亦爾，坐師子座覆蔽一切諸天世人，殊特猛盛照明無垢。",
    "T09n0271_001:0301b01_0": "猶十五日月盛滿已，隱蔽眾星照明清淨；世尊亦爾，隱蔽一切諸天世人，照明清淨。",
    "T09n0271_001:0301b02_1": "猶如虛空清明淨潔無有雲翳，日放明網，隱蔽山光螢火闇已極照明淨；世尊亦爾，坐師子座，降伏隱蔽諸天世人極為照明，亦復隱蔽釋梵護世等光。",
    "T09n0271_001:0301b06_2": "猶如闇夜於高山頂熾然大火照明清淨；世尊亦爾，處師子座，降伏隱蔽諸天世人，光極照明清淨無垢。",
    "T09n0271_001:0301b08_3": "如師子獸王降伏一切諸小禽獸；世尊亦爾，處師子座，降伏隱蔽一切天人。",
    "T09n0271_001:0301b10_4": "如毘琉璃如意寶珠八楞無垢放淨光明；世尊亦爾，處師子座，端嚴殊妙明照十方。",
    "T09n0271_001:0301b12_5": "如轉輪王降伏四域所有眾生；世尊亦爾，處師子座，降伏隱蔽諸天世人。",
    "T09n0271_001:0301b13_6": "如釋提桓因著釋迦毘楞伽寶瓔珞已，處善法堂降伏隱蔽諸天光明；世尊亦爾，處師子座，降伏隱蔽諸天世人，照明清淨。",
    "T09n0271_001:0301b16_7": "爾時文殊師利童子，知大眾心已，見如來身威德隆盛，作是思惟：「是何光瑞，世尊今坐於師子座，極為光明清淨殊特大會甚多？",
    "T09n0271_001:0301b19_8": "我今當問如來是義。」",
    "T09n0271_001:0301b20_0": "爾時文殊師利童子即從座起，正於衣服，偏袒右肩，右膝著地，合掌向佛，以偈讚曰：「十力照光明，　　降伏天世人，　三有無與等，　　眾生無有過。",
    "T09n0271_001:0301b24_0": "　如須彌天居，　　悉照明諸方，　降伏蔽諸山，　　勇出照眾山。",
    "T09n0271_001:0301b26_0": "　佛持德亦爾，　　智山勇出世，　降伏蔽諸眾，　　常恒淨照明。",
    "T09n0271_001:0301b28_0": "　如月處虛空，　　日月功德照，　盛滿極圓足，　　降伏蔽諸宿。",
    "T09n0271_001:0301c01_0": "　十力亦如是，　　弟子星圍遶，　放淨月光明，　　能照人天世。",
    "T09n0271_001:0301c03_0": "　喻如日宮殿，　　照明降一切，　人尊主如是，　　降伏人天世。",
    "T09n0271_001:0301c05_0": "　猶如山頂火，　　闇夜照諸方，　智光明如是，　　調御放妙光。",
    "T09n0271_001:0301c07_0": "　如師子獸王，　　顯威德降獸，　外道眾如是，　　顯照明降伏。",
    "T09n0271_001:0301c09_0": "　人主轉輪王，　　威德降伏世，　世調御如是，　　降伏照諸世。",
    "T09n0271_001:0301c11_0": "　三十三天王，　　降伏勝諸天，　無等亦如是，　　降伏照諸眾。」",
    "T09n0271_001:0301c13_0": "爾時文殊師利童子，偈讚佛已，合掌白佛言：「惟願世尊，今為此眾，說《菩薩行方便境界神通變化經》，若眾生聞趣上行者，當發阿耨多羅三藐三菩提心；向下行者得上勝進；已發無上菩提心者，增益無上菩提境界；懈怠眾生發大欲樂；退道眾生安菩提道；趣菩提道諸眾生等，具足莊嚴如來智度。」",
    "T09n0271_001:0301c19_1": "文殊師利如是請已。",
    "T09n0271_001:0301c20_2": "佛告文殊師利：「如來、應供、正遍知所說難解，當何緣說？",
    "T09n0271_001:0301c21_3": "何緣進入？",
    "T09n0271_001:0301c21_4": "難知、難覺、難可測量、難教、難度，諸天世人壞威儀者，及破戒者，不能解知；下眾生等所不能解；諸壞心者所不能信；為惡知識之所攝者，所不能入；離善知識者，所不能知；不為諸佛所護持者，不能聽受，況當解趣，無有是處，惟除諸佛所護持者。」",
    "T09n0271_001:0301c27_5": "爾時世尊而說偈言：「文殊！",
    "T09n0271_001:0301c28_6": "聽我說，　　汝所問事義，　下暗不能行，　　不知此法性；　於先佛不行，　　調御世不護。",
    "T09n0271_001:0302a02_0": "　若聞此法者，　　無有恭敬心，　惡知識所攝，　　離善知識人，　若聞如是法，　　疾退墮大山。",
    "T09n0271_001:0302a05_0": "　小心無進行，　　無有勝妙心，　下人無信解，　　是等聞不喜。",
    "T09n0271_001:0302a07_0": "　佛悲彼不說，　　勿嬈彼眾生，　不信此法故，　　長夜無利益。」",
    "T09n0271_001:0302a09_0": "爾時文殊師利童子白佛言：「世尊！",
    "T09n0271_001:0302a09_1": "此所集眾皆悉清淨，先有善行，多供給事過去諸佛，善知識攝，善淨信根，恭敬出世解脫之法，善知淨心，畢竟善解善教，如此等眾皆悉集會，能知能解如此之法。",
    "T09n0271_001:0302a13_2": "善哉，世尊！",
    "T09n0271_001:0302a13_3": "願今演說，攝取利益諸眾生故。」",
    "T09n0271_001:0302a14_4": "重說偈言：「此多眾生求法利，　　善知解了此法性；　過去諸佛所修行，　　是故說法調御師。",
    "T09n0271_001:0302a17_0": "　悉皆恭敬合掌住，　　瞻視諦觀世調御，　調御為此生悲心，　　大覺願說勝妙法。",
    "T09n0271_001:0302a19_0": "　我今咸請於法王，　　願當演說勝妙法，　為利攝取菩薩故，　　人尊願開善法藏。」",
    "T09n0271_001:0302a21_0": "文殊師利如是請已，佛即讚言：「善哉，善哉！",
    "T09n0271_001:0302a21_1": "文殊師利！",
    "T09n0271_001:0302a22_2": "汝問如來、應供、正遍知如是之義。",
    "T09n0271_001:0302a22_3": "文殊師利！",
    "T09n0271_001:0302a23_4": "汝今悉知一切法行，於諸法中無有疑惑，汝已善覺智慧方便。",
    "T09n0271_001:0302a24_5": "文殊師利！",
    "T09n0271_001:0302a24_6": "汝多利益諸眾生行。",
    "T09n0271_001:0302a25_7": "文殊師利！",
    "T09n0271_001:0302a25_8": "汝為未來諸菩薩等作大光明。",
    "T09n0271_001:0302a26_9": "文殊師利！",
    "T09n0271_001:0302a26_10": "汝今諦聽，善思念之，吾今當說《菩薩所行方便境界神通變化經》。」",
    "T09n0271_001:0302a27_11": "文殊師利諸菩薩言：「如是，世尊！",
    "T09n0271_001:0302a28_12": "當至心聽。」",
    "T09n0271_001:0302a28_13": "佛言：「善男子！",
    "T09n0271_001:0302a29_14": "若有成就十二功德法，是善男子、善女人等，能發阿耨多羅三藐三菩提心。",
    "T09n0271_001:0302b01_15": "何等十二？",
    "T09n0271_001:0302b02_16": "有妙解性離下解行，有性行悲生於白淨，有心專行堅受無為，有善莊嚴久修善行，有善恭敬供養諸佛善集白淨法，有身業、口業、意業無作離一切惡，有遠惡知識近善知識，有如說如作無有諛諂，有善覺知法不貪於味節量而食，有如來護持離魔所持，有常一切諸眾生中生於悲心，亦不放捨一切眾生，心亦不貪，有因緣力功德莊嚴。",
    "T09n0271_001:0302b09_17": "善男子！",
    "T09n0271_001:0302b10_18": "是名成就十二功德法。",
    "T09n0271_001:0302b10_19": "善男子、善女人，發於阿耨多羅三藐三菩提心，是利益心，能與一切眾生樂故；哀愍心，不作諸惡故；大悲心，堪任荷負諸眾生故；大慈心，消滅一切諸惡道故；白淨心，不求餘乘故；無愛心，離於一切結使濁故；是淨心，其性淨故；如幻心，無有物故；無所有心，離所有故；堅固心，不動搖故；不退轉心，達諸法故；度於一切眾生之心，如說作故。」",
    "T09n0271_001:0302b18_20": "爾時世尊，而說偈言：「若有佛子善修行，　　清淨之法滿足心，　一切眾生慈悲心，　　柔軟之心為菩提。",
    "T09n0271_001:0302b21_0": "　本先遠離惡知識，　　近示菩提善知識，　誓願勤進菩提果，　　生於覺知菩提心。",
    "T09n0271_001:0302b23_0": "　恒常不生疲厭心，　　所修行行如本際，　猶如金剛不退心，　　如是等生菩提心。",
    "T09n0271_001:0302b25_0": "　於諸眾生慈悲心，　　安諸眾生住樂故；　遠離一切諸惡故，　　是等疾生菩提心。",
    "T09n0271_001:0302b27_0": "　慧者不求於餘乘，　　思惟菩提勝功德，　淨心無垢亦無愛，　　如是等欲菩提心。",
    "T09n0271_001:0302b29_0": "　離物悲物無有愛，　　其性猶如電幻等，　離一切物無有相，　　佛說菩提心等是。",
    "T09n0271_001:0302c02_0": "　離一切使一切惡，　　無垢明了如虛空，　一切文字不可見，　　此說菩提心清淨。",
    "T09n0271_001:0302c04_0": "　是菩提根勝妙行，　　亦陀羅尼諸辯者，　亦是諸根及眾好，　　此是得佛諸功德。」",
    "T09n0271_001:0302c06_0": "佛告文殊師利：「菩薩安住，見於如是十二功德，勤進修行檀波羅蜜。",
    "T09n0271_001:0302c07_1": "何等十二？",
    "T09n0271_001:0302c07_2": "見菩提道安和調適，勤進修行檀波羅蜜；見大富族，勤進修行檀波羅蜜；見生可愛種姓中故，勤進修行檀波羅蜜；見離慳垢，勤進修行檀波羅蜜；見施心具足，勤進修行檀波羅蜜；見關閉於餓鬼門故，勤進修行檀波羅蜜；見財多共欲求堅固，勤進修行檀波羅蜜；見諸所須自在具足，勤進修行檀波羅蜜；見修習行一切捨已，勤進修行檀波羅蜜；見離貪惜捨一切物，勤進修行檀波羅蜜；見我當滿檀波羅蜜故，勤進修行檀波羅蜜；見應慎行如來教勅故，勤進修行檀波羅蜜，所有布施悉皆迴向阿耨多羅三藐三菩提。",
    "T09n0271_001:0302c19_3": "善男子！",
    "T09n0271_001:0302c19_4": "是名菩薩見於如是十二功德勤進修行檀波羅蜜。」",
    "T09n0271_001:0302c20_5": "爾時世尊，以偈頌曰：「施求無等一切智，　　手足淨目頭骨髓，　不惜內外一切捨，　　後無貪惜增益德。",
    "T09n0271_001:0302c24_0": "　當成妙封生勝家，　　後增菩提降貪垢，　得自在滿於檀度，　　一切諸佛所讚施；　慧見是諸功德利，　　我當修行一切捨。",
    "T09n0271_001:0302c27_0": "「復次，諸善男子！",
    "T09n0271_001:0302c27_1": "若菩薩見如是十二功德事故，勤精進修行尸波羅蜜。",
    "T09n0271_001:0302c28_2": "何等十二？",
    "T09n0271_001:0302c28_3": "見我當護持攝成就戒，勤進修行尸波羅蜜；見我當向菩薩道故，勤進修行尸波羅蜜；見我當緩結使縛故，勤進修行尸波羅蜜；見我當離一切惡道，勤進修行尸波羅蜜；見我當淨一切惡道，勤進修行尸波羅蜜；見我當成於身、口、意無作業故，勤進修行尸波羅蜜；見我當為慧者不訶，勤進修行尸波羅蜜；見我當習不放逸戒，勤進修行尸波羅蜜；見我當施一切眾生無所畏故，勤進修行尸波羅蜜；見我當得身、口、意戒，勤進修行尸波羅蜜；見我當於一切法中得自在故，勤進修行尸波羅蜜；見我當學無上如來戒，勤進修行尸波羅蜜。",
    "T09n0271_001:0303a12_4": "善男子！",
    "T09n0271_001:0303a12_5": "是名菩薩見於十二功德事故勤進修行尸波羅蜜，是戒迴向於一切智。」",
    "T09n0271_001:0303a13_6": "爾時世尊，以偈頌曰：「我當得緩結使縛，　　我當關於惡道門，　我當思量勝妙事，　　我當護戒牛愛尾，　我當如佛所教住，　　我當慧者所稱讚，　我當護持常不離，　　我當有住戒功德，　我當身口得無作，　　我當行意無作法，　我當善護身口意，　　我當不復行惡道，　若不放逸善逝讚，　　是諸一切善業本。",
    "T09n0271_001:0303a22_0": "　我當常住於是處，　　捨離一切諸放逸；　我當行尸波羅蜜，　　我當成就於佛法，　我當淨於如來戒，　　是一切戒勝無上。",
    "T09n0271_001:0303a25_0": "　不悕望求此功德，　　若菩提薩求勝道，　護戒猶如氂牛尾，　　當得一切功德利。",
    "T09n0271_001:0303a27_0": "「復次，諸善男子！",
    "T09n0271_001:0303a27_1": "菩薩念於是十三行，修行於忍。",
    "T09n0271_001:0303a28_2": "何等十三？",
    "T09n0271_001:0303a28_3": "一切行空修行於忍；不得我故修行於忍；不得眾生修行於忍；不偏自他修行於忍；究竟無瞋修行於忍；覆蔽結使修行於忍；永斷貪、瞋修行於忍；成就相好修行於忍；欲生梵世修行於忍；離他逼切修行於忍；欲得盡智無生智故修行於忍；欲降諸魔修行於忍；欲知見如來無量身故修行於忍。",
    "T09n0271_001:0303b06_4": "以是忍辱，悉用迴向於一切智。",
    "T09n0271_001:0303b06_5": "善男子！",
    "T09n0271_001:0303b07_0": "是名菩薩見十三行修行於忍。」",
    "T09n0271_001:0303b07_1": "爾時世尊，以偈頌曰：「此法空無有，　　求不得眾生，　解知於此法，　　安住忍功德。",
    "T09n0271_001:0303b11_0": "　俱遠離二邊，　　自他無有瞋，　慧者修忍力，　　大悲如是示；　究竟無有瞋，　　進修忍無憂，　覺知於盡故，　　修忍寂結使；　相好色嚴淨，　　是生於梵宮，　堅進近忍力，　　樂思惟吉忍；　無大忍力等，　　令魔力非力，　一切德來歸，　　是故修妙忍。",
    "T09n0271_001:0303b19_0": "「復次！",
    "T09n0271_001:0303b19_1": "諸善男子！",
    "T09n0271_001:0303b19_2": "菩薩有於十二莊嚴，莊嚴修進。",
    "T09n0271_001:0303b20_3": "何等十二莊嚴？",
    "T09n0271_001:0303b20_4": "覺了一切佛法，勤修行進莊嚴；往詣一切佛所，勤修行進莊嚴；供給一切如來，勤修行進莊嚴；教化一切眾生，勤修行進莊嚴；安住一切眾生於佛法中，勤修行進莊嚴；滅諸眾生無明，勤修行進莊嚴；施諸眾生佛智，勤修行進莊嚴；淨於一切佛土，勤修行進莊嚴；盡於未來際劫，修菩薩行而不疲厭，勤修行進莊嚴；欲於一彈指頃遍至一切佛之世界，勤修行進莊嚴；一切佛之世界，成無上道轉妙法輪，勤修行進。",
    "T09n0271_001:0303b29_5": "諸善男子！",
    "T09n0271_001:0303b29_6": "是名菩薩十二莊嚴勤修行進。」",
    "T09n0271_001:0303c01_7": "爾時世尊，以偈頌曰：「無上勇進無懈怠，　　是佛子向勝菩提；　往多佛剎猶復斷，　　是所行處無疲厭。",
    "T09n0271_001:0303c05_0": "　為化眾生堅精進，　　堪百千億劫苦聚，　常恒勤進無懈怠，　　施與眾生滅度樂。",
    "T09n0271_001:0303c07_0": "　我願修淨諸佛剎，　　盡悉覺知一切法，　我諸世界中勝輪，　　轉已多億眾生調。",
    "T09n0271_001:0303c09_0": "　一念心覺勝菩提，　　遣化多剎調伏故，　佛子常度進彼岸，　　現眾莊嚴為眾生。",
    "T09n0271_001:0303c11_0": "「復次，諸善男子！",
    "T09n0271_001:0303c11_1": "菩薩十二行修於禪定。",
    "T09n0271_001:0303c11_2": "何等十二？",
    "T09n0271_001:0303c12_3": "燋結使行，究竟不發故；正心住行，不隨境界故；無依止行，離欲界、色界、無色界故；出過世行，降伏非聖凡夫定故；增益勝行，無我心故；次第定行，分別禪故；無所有行，離有想故；無邊之行，呵責有邊三昧禪故；以是定行，善寂靜故；調心行，無不知故；寂靜之行，護諸根故；方便境界行，菩薩修禪，不捨、不發、非慧、非慢、非見、非愛、非念修故；是故菩薩降伏一切諸修禪者。",
    "T09n0271_001:0303c20_4": "諸善男子！",
    "T09n0271_001:0303c20_5": "是名菩薩見十二行修於禪定。」",
    "T09n0271_001:0303c21_6": "爾時世尊，以偈頌曰：「此禪定尊貴，　　是彼菩薩行；　燋一切結使，　　究竟不復發。",
    "T09n0271_001:0303c24_0": "　專修寂定禪，　　不修逐境界，　若有不住心，　　勸令住於定。",
    "T09n0271_001:0303c26_0": "　修無依止禪，　　彼無所依止，　欲色無色界，　　思惟無所著。",
    "T09n0271_001:0303c28_0": "　是禪超出世，　　是菩薩所知；　是故降一切，　　諸非聖定者。",
    "T09n0271_001:0304a01_0": "　行於次第禪，　　欲得自在故；　是故捨禪定，　　還生於欲界。",
    "T09n0271_001:0304a03_0": "　增益勝妙行，　　智慧者修禪；　是無我心禪，　　為於菩薩說。",
    "T09n0271_001:0304a05_0": "　無量無邊行，　　修行最上禪；　是故少分禪，　　照明令降伏。",
    "T09n0271_001:0304a07_0": "　智慧方便俱，　　修禪大名稱；　都無所見得，　　一向白淨行。",
    "T09n0271_001:0304a09_0": "　無所依止故，　　亦不住於物；　智慧者修禪，　　捨離於物相。",
    "T09n0271_001:0304a11_0": "　行如是等行，　　智慧者修禪；　於緣覺自在，　　是故無所行。",
    "T09n0271_001:0304a13_0": "「諸善男子！",
    "T09n0271_001:0304a13_1": "菩薩十二行智入般若波羅蜜。",
    "T09n0271_001:0304a13_2": "何等十二？",
    "T09n0271_001:0304a14_3": "明了行，不闇蔽故；大炬行，照明一切諸結使故；放智明網行，離無智故；智慧鉤行，拔無明根故；善利槊行，破愛網故；金剛行，破結山故；日宮行，乾燋結泥故；火大行，燒生樹故；摩尼寶行，不迷惑故；是空行，無有物故；無相行，無有相故；無願行，過三界故。",
    "T09n0271_001:0304a20_0": "善男子！",
    "T09n0271_001:0304a20_1": "是名菩薩十二行智入般若波羅蜜。」",
    "T09n0271_001:0304a21_0": "爾時世尊，以偈頌曰：「此慧勝世間，　　作光滅諸闇；　日炬甚清淨，　　照諸結使眾。",
    "T09n0271_001:0304a24_0": "　慧利滅無明，　　覺知破壞愛；　破諸結使山，　　天主金剛杵。",
    "T09n0271_001:0304a26_0": "　破壞阿修羅，　　所有諸軍眾；　得照明離闇，　　慧示現如燈。",
    "T09n0271_001:0304a28_0": "　猶日乾燋泥，　　勝慧猶如日；　度結海彼岸，　　猶如船渡水。",
    "T09n0271_001:0304b01_0": "　拔斷無知樹，　　如刀斬諸樹；　得不迷摩尼，　　空無物性相。",
    "T09n0271_001:0304b03_0": "　常離於覺觀，　　不依諸有道；　得破壞疑惑，　　能論出言說；　示生死過患，　　示現涅槃炬。",
    "T09n0271_001:0304b06_0": "　此慧調世眼，　　現無迷相事，　因慧菩薩健，　　離闇行菩提。",
    "T09n0271_001:0304b08_0": "「諸善男子！",
    "T09n0271_001:0304b08_1": "是菩薩知見十二境界示現方便。",
    "T09n0271_001:0304b09_0": "何等十二？",
    "T09n0271_001:0304b09_1": "善男子！",
    "T09n0271_001:0304b09_2": "是菩薩到涅槃境界，方便示現生死境界；到寂靜境界，方便示現在眾閙中；到禪境界，方便示現后宮婇女；到無作境界，方便示現諸作境界；到無生境界，方便示現生死境界；離四魔境界，方便示現降伏諸魔；到聖人境界，方便示現近非聖境界；離世境界，方便示現世間境界；得智境界，方便示現凡夫境界；現了見於實際境界，方便示現不墮聲聞、緣覺境界；達解得到無相法界，方便示現相好嚴身；為化眾生境界故入佛境界，方便示現諸魔境界。",
    "T09n0271_001:0304b19_3": "諸善男子！",
    "T09n0271_001:0304b19_4": "是名菩薩知見十二境界方便示現。」",
    "T09n0271_001:0304b20_5": "爾時世尊，以偈頌曰：「是方便境界，　　菩薩淨眾生，　是住於境界，　　示一切境界。",
    "T09n0271_001:0304b24_0": "　得涅槃境界，　　方便現有為；　又到是境界，　　無二過患污。",
    "T09n0271_001:0304b26_0": "　得到寂靜處，　　方便現眾閙；　於二俱無著，　　無著行如蜂。",
    "T09n0271_001:0304b28_0": "　示現婇女中，　　宮中貪娛樂；　彼得於寂靜，　　持德者方便。",
    "T09n0271_001:0304c01_0": "　不退於禪定，　　方便現亂心；　見無諸怱務，　　方便智示現。",
    "T09n0271_001:0304c03_0": "　亦無有恭敬，　　無妄相戲論；　非妄妄想界，　　方便智示現。",
    "T09n0271_001:0304c05_0": "　不生亦不死，　　不生法豪貴；　示現於生死，　　方便智勇健。",
    "T09n0271_001:0304c07_0": "　出過魔境界，　　住威德佛界；　而現魔境界，　　是佛子方便。",
    "T09n0271_001:0304c09_0": "　到聖功德頂，　　方便凡夫行；　淨智力眾生，　　方便智變化。",
    "T09n0271_001:0304c11_0": "　一切法無際，　　知於本際空；　不求於滅度，　　是方便所持。",
    "T09n0271_001:0304c13_0": "　一切法無相，　　是達空無有；　以化眾生故，　　示現相好身。",
    "T09n0271_001:0304c15_0": "　是方便境界，　　大威德佛子！",
    "T09n0271_001:0304c16_0": "　是佛子安住，　　示現百變化。",
    "T09n0271_001:0304c17_0": "「諸善男子！",
    "T09n0271_001:0304c17_1": "汝今當知，如來方便，出生十二功德成就，精練佛土，成於無上正真道已，示現劫濁、見濁、眾生濁、煩惱濁、命濁，現差別乘，示現佛土污穢不淨，現眾生鈍，現說法異，現眾生異，現異道諍訟，現魔魔業，都無過咎，當知一切是如來方便。」",
    "T09n0271_001:0304c22_2": "佛說是已，爾時文殊師利童子白佛言：「世尊！",
    "T09n0271_001:0304c23_3": "願說十二功德成就精練佛土，諸佛世尊，於是功德精練佛土，成於無上正真之道。」",
    "T09n0271_001:0304c25_4": "佛言：「文殊師利！",
    "T09n0271_001:0304c25_5": "是精練佛土，有精練劫成就具足，不捨精練諸功德故。",
    "T09n0271_001:0304c26_6": "諸佛世尊，即於是處，成於無上正真之道。",
    "T09n0271_001:0304c27_7": "是精練佛土，有精練時成就具足，不違失於行法時故。",
    "T09n0271_001:0304c29_8": "是精練佛土，有於精練眾生成就，無不知法故。",
    "T09n0271_001:0305a01_9": "是精練佛土，有於精練福田成就，善妙淨故。",
    "T09n0271_001:0305a02_10": "是精練佛土，有於精練易解眾生成就具足，不頑鈍故。",
    "T09n0271_001:0305a03_11": "是精練佛土，有精練乘成就具足，出一乘故。",
    "T09n0271_001:0305a04_12": "是精練佛土，有於精練妙地成就，無有物故。",
    "T09n0271_001:0305a05_13": "是精練佛土，有於精練妙地成就，一切不外行道法故。",
    "T09n0271_001:0305a06_14": "是精練佛土，有於精練功德成就，無諛諂故。",
    "T09n0271_001:0305a07_15": "是精練佛土，有精練心畢竟成就，是白淨性眾生住故。",
    "T09n0271_001:0305a08_16": "是精練佛土，有於精練聖人成就，福田不空故。",
    "T09n0271_001:0305a09_17": "是精練佛土，有於精練道場成就，往古先佛所住處故。",
    "T09n0271_001:0305a11_18": "文殊師利！",
    "T09n0271_001:0305a11_19": "是名十二功德成就精練佛土，是處一切諸佛如來，成於無上正真之道。",
    "T09n0271_001:0305a13_20": "文殊師利！",
    "T09n0271_001:0305a13_21": "汝今當知！",
    "T09n0271_001:0305a13_22": "我此都無聲聞、緣覺所安止處。",
    "T09n0271_001:0305a14_23": "何以故？",
    "T09n0271_001:0305a14_24": "如來捨離諸異相故。",
    "T09n0271_001:0305a14_25": "文殊師利！",
    "T09n0271_001:0305a15_26": "若其如來，或有欲於眾生大乘，或有欲於眾生小乘，則是如來有不淨心，有不等心，有執著過，有小分大悲，有異想咎，我便有於悋惜法咎。",
    "T09n0271_001:0305a18_27": "文殊師利！",
    "T09n0271_001:0305a18_28": "我若為眾生有所說法，皆趣菩提，皆趣大乘，入一切智得到一切智，以是義故，無有異乘所止住處。」",
    "T09n0271_001:0305a20_29": "文殊師利白佛言：「世尊！",
    "T09n0271_001:0305a21_30": "若其無有異乘住處，何故如來序說三乘為眾生說法，此是聲聞乘，此是緣覺乘，此是大乘？」",
    "T09n0271_001:0305a23_31": "佛言：「文殊師利！",
    "T09n0271_001:0305a23_32": "乘止住處，如來為作安止地耳，非乘止處，非法相作安止住處，如來為人作安止處，若少莊嚴無量莊嚴彼安止處，是乘無差法界無別故。",
    "T09n0271_001:0305a26_33": "文殊師利！",
    "T09n0271_001:0305a27_34": "如來演說無障礙門，次第到於所住止處。",
    "T09n0271_001:0305a28_35": "文殊師利！",
    "T09n0271_001:0305a28_36": "猶工初學，從善巧師，到巧智岸，種種方便，隨於弟子所欲學事，令其巧智，示現種種精勤之事，是巧智一也。",
    "T09n0271_001:0305b01_37": "文殊師利！",
    "T09n0271_001:0305b02_38": "如來世尊亦復如是，善法巧師，是一切智，作三種說。",
    "T09n0271_001:0305b03_39": "文殊師利！",
    "T09n0271_001:0305b03_40": "猶如少火漸漸增長能燒至劫。",
    "T09n0271_001:0305b04_41": "文殊師利！",
    "T09n0271_001:0305b04_42": "是一切智明亦復如是，漸次增長，乃至得到如來大智，智慧之明，燒於一切眾生結使。",
    "T09n0271_001:0305b07_0": "「文殊師利！",
    "T09n0271_001:0305b07_1": "須彌山王無所分別，若有眾生，往到其所，一切同色，謂一金色。",
    "T09n0271_001:0305b08_2": "文殊師利！",
    "T09n0271_001:0305b08_3": "是無上如來大智須彌，亦復如是無所分別。",
    "T09n0271_001:0305b09_4": "若有觀於如來法性，皆同一色，謂一切智。",
    "T09n0271_001:0305b10_5": "文殊師利！",
    "T09n0271_001:0305b11_6": "喻如紺青大摩尼寶在所住處，是摩尼寶境界之內，有異色光，謂種種色種種異形。",
    "T09n0271_001:0305b12_7": "是摩尼寶威德力故，皆為一色，所謂青色。",
    "T09n0271_001:0305b13_8": "文殊師利！",
    "T09n0271_001:0305b14_9": "如來無上紺摩尼寶亦復如是，若有眾生觸如來光，一切一色，一切智色。",
    "T09n0271_001:0305b15_10": "文殊師利！",
    "T09n0271_001:0305b16_0": "喻如大海，雖種種門眾水流入，入已一味，所謂醎味，以常住故。",
    "T09n0271_001:0305b17_1": "文殊師利！",
    "T09n0271_001:0305b17_2": "大海者，謂如來大智，種種水入，謂諸一切聲聞、緣覺、菩薩法也，入已一味，所謂一乘無差別故。",
    "T09n0271_001:0305b19_3": "文殊師利！",
    "T09n0271_001:0305b20_0": "以是方便，當知如來，安虛妄地，名如來分別引導說作安止，入如來法安住處故，如來示現次第入於佛法中故。",
    "T09n0271_001:0305b22_1": "令小莊嚴大莊嚴者安住佛法，如來以是方便智辯，種種變化說於出世，是第一義者一乘無二。",
    "T09n0271_001:0305b24_2": "文殊師利！",
    "T09n0271_001:0305b25_0": "此佛剎土，若諸外道有出家行，如來是中現方便行如來護持自在引導。",
    "T09n0271_001:0305b26_1": "何以故？",
    "T09n0271_001:0305b26_2": "文殊師利！",
    "T09n0271_001:0305b27_3": "如來善能降伏一切諸怨敵故，如來一切常無怨敵。",
    "T09n0271_001:0305b29_0": "佛說菩薩行方便經卷上"
}