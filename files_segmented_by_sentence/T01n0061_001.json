[
    {
        "source_sentence": "佛說受新歲經",
        "from": "T01n0061_001:0858a11_0",
        "context_with_next_sentence": true
    },
    {
        "source_sentence": "西晉月氏國三藏竺法護譯",
        "from": "T01n0061_001:0858a13_0",
        "context_with_next_sentence": true
    },
    {
        "source_sentence": "聞如是：一時，佛在舍衛國東苑鹿母園中，與",
        "from": "T01n0061_001:0858a14_0",
        "context_with_next_sentence": true
    },
    {
        "source_sentence": "大比丘眾五百人俱。",
        "from": "T01n0061_001:0858a15_8",
        "context_with_next_sentence": true
    },
    {
        "source_sentence": "是時世尊，七月十五日，於露地敷坐，比丘僧前後圍遶。",
        "from": "T01n0061_001:0858a16_13",
        "context_with_next_sentence": true
    },
    {
        "source_sentence": "佛告阿難曰：",
        "from": "T01n0061_001:0858a16_19",
        "context_with_next_sentence": true
    },
    {
        "source_sentence": "「汝今於露地速擊揵槌。",
        "from": "T01n0061_001:0858a17_10",
        "context_with_next_sentence": true
    },
    {
        "source_sentence": "所以然者，今七月十五日是受新歲之日。",
        "from": "T01n0061_001:0858a18_8",
        "context_with_next_sentence": true
    },
    {
        "source_sentence": "」是時尊者阿難，右膝著地長跪叉手，便說此偈：",
        "from": "T01n0061_001:0858a19_10",
        "context_with_next_sentence": true
    },
    {
        "source_sentence": "「淨眼無與等，　　無事而不練，",
        "from": "T01n0061_001:0858a20_0",
        "context_with_next_sentence": true
    },
    {
        "source_sentence": "智慧無染著，　　何等名受歲？",
        "from": "T01n0061_001:0858a21_13",
        "context_with_next_sentence": true
    },
    {
        "source_sentence": "」爾時，世尊復說此偈報阿難曰：",
        "from": "T01n0061_001:0858a22_13",
        "context_with_next_sentence": true
    },
    {
        "source_sentence": "「受歲三業淨，　　身口意所作，",
        "from": "T01n0061_001:0858a23_0",
        "context_with_next_sentence": true
    },
    {
        "source_sentence": "兩兩比丘對，　　自陳所作短。",
        "from": "T01n0061_001:0858a24_13",
        "context_with_next_sentence": true
    },
    {
        "source_sentence": "還自稱名字，　　今日眾受歲，",
        "from": "T01n0061_001:0858a25_0",
        "context_with_next_sentence": true
    },
    {
        "source_sentence": "我亦淨意受，　　唯願原其過。",
        "from": "T01n0061_001:0858a26_13",
        "context_with_next_sentence": true
    },
    {
        "source_sentence": "」爾時，阿難復以此偈問其儀曰：",
        "from": "T01n0061_001:0858a27_13",
        "context_with_next_sentence": true
    },
    {
        "source_sentence": "「過去恒沙佛，　　辟支及聲聞，",
        "from": "T01n0061_001:0858a28_0",
        "context_with_next_sentence": true
    },
    {
        "source_sentence": "盡是諸佛法？",
        "from": "T01n0061_001:0858a29_5",
        "context_with_next_sentence": true
    },
    {
        "source_sentence": "　　獨是釋迦文？",
        "from": "T01n0061_001:0858a29_13",
        "context_with_next_sentence": true
    },
    {
        "source_sentence": "」爾時，世尊復更以偈報阿難曰：",
        "from": "T01n0061_001:0858b01_13",
        "context_with_next_sentence": true
    },
    {
        "source_sentence": "「恒沙過去佛，　　弟子清淨心，",
        "from": "T01n0061_001:0858b02_0",
        "context_with_next_sentence": true
    },
    {
        "source_sentence": "皆是諸佛法，　　非今釋迦文。",
        "from": "T01n0061_001:0858b03_13",
        "context_with_next_sentence": true
    },
    {
        "source_sentence": "辟支無此法，　　無歲無弟子，",
        "from": "T01n0061_001:0858b04_0",
        "context_with_next_sentence": true
    },
    {
        "source_sentence": "獨逝無伴侶，　　不與他說法。",
        "from": "T01n0061_001:0858b05_13",
        "context_with_next_sentence": true
    },
    {
        "source_sentence": "當來佛世尊，　　恒沙不可計，",
        "from": "T01n0061_001:0858b06_0",
        "context_with_next_sentence": true
    },
    {
        "source_sentence": "彼亦受此歲，　　如今瞿曇法。",
        "from": "T01n0061_001:0858b07_13",
        "context_with_next_sentence": true
    },
    {
        "source_sentence": "」是時尊者阿難聞此語已，歡喜踊躍不能自勝，即昇講堂手執揵槌，並作是說：",
        "from": "T01n0061_001:0858b09_15",
        "context_with_next_sentence": true
    },
    {
        "source_sentence": "「我今擊此如來信皷，諸有如來弟子眾者盡當普集。",
        "from": "T01n0061_001:0858b10_17",
        "context_with_next_sentence": true
    },
    {
        "source_sentence": "」爾時，阿難復說此偈：",
        "from": "T01n0061_001:0858b11_8",
        "context_with_next_sentence": true
    },
    {
        "source_sentence": "「降伏魔力怨，　　除結無有餘，",
        "from": "T01n0061_001:0858b12_0",
        "context_with_next_sentence": true
    },
    {
        "source_sentence": "露地擊揵槌，　　比丘聞當集。",
        "from": "T01n0061_001:0858b13_13",
        "context_with_next_sentence": true
    },
    {
        "source_sentence": "諸欲聞法人，　　度流生死海，",
        "from": "T01n0061_001:0858b14_0",
        "context_with_next_sentence": true
    },
    {
        "source_sentence": "聞此妙響音，　　盡當速集此。",
        "from": "T01n0061_001:0858b15_13",
        "context_with_next_sentence": true
    },
    {
        "source_sentence": "」爾時，尊者阿難已擊揵槌，至世尊所，頭面禮足，在一面住，白世尊言：",
        "from": "T01n0061_001:0858b17_11",
        "context_with_next_sentence": true
    },
    {
        "source_sentence": "「今正是時，唯願世尊！",
        "from": "T01n0061_001:0858b17_22",
        "context_with_next_sentence": true
    },
    {
        "source_sentence": "何所勅使？",
        "from": "T01n0061_001:0858b18_4",
        "context_with_next_sentence": true
    },
    {
        "source_sentence": "」是時世尊告阿難曰：",
        "from": "T01n0061_001:0858b18_14",
        "context_with_next_sentence": true
    },
    {
        "source_sentence": "「汝隨次第坐，如來自當知時。",
        "from": "T01n0061_001:0858b19_6",
        "context_with_next_sentence": true
    },
    {
        "source_sentence": "」是時，世尊坐于草坐，告諸比丘：",
        "from": "T01n0061_001:0858b20_1",
        "context_with_next_sentence": true
    },
    {
        "source_sentence": "「汝等盡當坐于草坐。",
        "from": "T01n0061_001:0858b20_11",
        "context_with_next_sentence": true
    },
    {
        "source_sentence": "」諸比丘對曰：",
        "from": "T01n0061_001:0858b20_18",
        "context_with_next_sentence": true
    },
    {
        "source_sentence": "「如是，世尊！",
        "from": "T01n0061_001:0858b21_1",
        "context_with_next_sentence": true
    },
    {
        "source_sentence": "」時諸比丘各坐草坐。",
        "from": "T01n0061_001:0858b21_11",
        "context_with_next_sentence": true
    },
    {
        "source_sentence": "是時世尊默然觀諸比丘已，便勅諸比丘：",
        "from": "T01n0061_001:0858b22_9",
        "context_with_next_sentence": true
    },
    {
        "source_sentence": "「我今欲受新歲，我無過咎於眾人乎？",
        "from": "T01n0061_001:0858b23_5",
        "context_with_next_sentence": true
    },
    {
        "source_sentence": "又不犯身口意耶？",
        "from": "T01n0061_001:0858b23_13",
        "context_with_next_sentence": true
    },
    {
        "source_sentence": "」如來說此語已，諸比丘默然不對。",
        "from": "T01n0061_001:0858b24_9",
        "context_with_next_sentence": true
    },
    {
        "source_sentence": "如來是時復三告諸比丘：",
        "from": "T01n0061_001:0858b25_1",
        "context_with_next_sentence": true
    },
    {
        "source_sentence": "「我今欲受新歲，然我無過於眾人乎？",
        "from": "T01n0061_001:0858b25_18",
        "context_with_next_sentence": true
    },
    {
        "source_sentence": "」是時尊者舍利弗，即從坐起長跪叉手，白世尊言：",
        "from": "T01n0061_001:0858b26_19",
        "context_with_next_sentence": true
    },
    {
        "source_sentence": "「諸比丘眾觀察如來，無身口意過。",
        "from": "T01n0061_001:0858b27_15",
        "context_with_next_sentence": true
    },
    {
        "source_sentence": "所以然者，世尊今日不度者度、不脫者脫、不涅槃者令得涅槃，無救護者為作救護、為盲者作眼目、為病者作醫王，三界獨尊無能及者，最尊最上。",
        "from": "T01n0061_001:0858c02_1",
        "context_with_next_sentence": true
    },
    {
        "source_sentence": "未起道意者令發道意，眾人未悟尊令悟之，未聞法者使令聞之，為迷者作徑路導以正法。",
        "from": "T01n0061_001:0858c04_2",
        "context_with_next_sentence": true
    },
    {
        "source_sentence": "以此事緣，如來無咎於眾人也，亦無身口意過。",
        "from": "T01n0061_001:0858c05_3",
        "context_with_next_sentence": true
    },
    {
        "source_sentence": "」是時舍利弗白世尊言：",
        "from": "T01n0061_001:0858c05_14",
        "context_with_next_sentence": true
    },
    {
        "source_sentence": "「我今亦向如來自陳，然無過咎於如來及比丘僧乎？",
        "from": "T01n0061_001:0858c06_16",
        "context_with_next_sentence": true
    },
    {
        "source_sentence": "」世尊告曰：",
        "from": "T01n0061_001:0858c07_2",
        "context_with_next_sentence": true
    },
    {
        "source_sentence": "「汝今，舍利弗！",
        "from": "T01n0061_001:0858c07_10",
        "context_with_next_sentence": true
    },
    {
        "source_sentence": "都無身口意所作非行。",
        "from": "T01n0061_001:0858c07_20",
        "context_with_next_sentence": true
    },
    {
        "source_sentence": "所以然者，汝今智慧無能及者，種種智慧、無量智慧、無邊之智、無與等智、疾智捷智、甚深之智、平等之智。",
        "from": "T01n0061_001:0858c10_6",
        "context_with_next_sentence": true
    },
    {
        "source_sentence": "少欲知足樂之處，多諸方便，念不錯亂摠持三昧，根原具足戒，成就三昧、成就智慧、成就解脫、成就解脫知見、成就勇悍，能忍所說，知惡之為非法，心性庠序，不行卒暴。",
        "from": "T01n0061_001:0858c14_2",
        "context_with_next_sentence": true
    },
    {
        "source_sentence": "猶如轉輪聖王最大太子，當紹王位，轉於寶輪。",
        "from": "T01n0061_001:0858c15_3",
        "context_with_next_sentence": true
    },
    {
        "source_sentence": "舍利弗亦復如是，轉於無上清淨法輪，諸天世人及龍鬼神、魔若魔天，本所不轉，汝今所說常如法議，未曾違理。",
        "from": "T01n0061_001:0858c17_13",
        "context_with_next_sentence": true
    },
    {
        "source_sentence": "」是時，舍利弗白佛言：",
        "from": "T01n0061_001:0858c18_9",
        "context_with_next_sentence": true
    },
    {
        "source_sentence": "「此五百比丘盡當受歲，此五百人盡無過咎於如來乎？",
        "from": "T01n0061_001:0858c19_12",
        "context_with_next_sentence": true
    },
    {
        "source_sentence": "」世尊告曰：",
        "from": "T01n0061_001:0858c19_18",
        "context_with_next_sentence": true
    },
    {
        "source_sentence": "「我亦不責此五百比丘身口意行。",
        "from": "T01n0061_001:0858c20_12",
        "context_with_next_sentence": true
    },
    {
        "source_sentence": "所以然者，此舍利弗大眾之中，極為清淨無諸瑕穢，今此眾中最小下座，得須陀洹道，必當上及不退轉法。",
        "from": "T01n0061_001:0858c23_2",
        "context_with_next_sentence": true
    },
    {
        "source_sentence": "以是之故，我不怨責此眾。",
        "from": "T01n0061_001:0858c23_14",
        "context_with_next_sentence": true
    },
    {
        "source_sentence": "」爾時，朋耆奢在此眾中，即從坐起，前至世尊所，頭面禮足，白世尊言：",
        "from": "T01n0061_001:0858c25_11",
        "context_with_next_sentence": true
    },
    {
        "source_sentence": "「我今堪任欲有所論。",
        "from": "T01n0061_001:0858c25_21",
        "context_with_next_sentence": true
    },
    {
        "source_sentence": "」世尊告曰：",
        "from": "T01n0061_001:0858c26_4",
        "context_with_next_sentence": true
    },
    {
        "source_sentence": "「欲有所說今正是時。",
        "from": "T01n0061_001:0858c26_14",
        "context_with_next_sentence": true
    },
    {
        "source_sentence": "」朋耆奢即於佛前，歎佛及比丘僧，而說此偈：",
        "from": "T01n0061_001:0858c27_14",
        "context_with_next_sentence": true
    },
    {
        "source_sentence": "「十五清淨日，　　五百比丘集，",
        "from": "T01n0061_001:0858c28_0",
        "context_with_next_sentence": true
    },
    {
        "source_sentence": "諸縛結悉解，　　無愛更不生。",
        "from": "T01n0061_001:0858c29_13",
        "context_with_next_sentence": true
    },
    {
        "source_sentence": "轉輪大聖王，　　群臣所圍繞，",
        "from": "T01n0061_001:0859a01_0",
        "context_with_next_sentence": true
    },
    {
        "source_sentence": "普遍諸世界，　　天上及世間。",
        "from": "T01n0061_001:0859a02_13",
        "context_with_next_sentence": true
    },
    {
        "source_sentence": "大將人眾導，　　為人作導師，",
        "from": "T01n0061_001:0859a03_0",
        "context_with_next_sentence": true
    },
    {
        "source_sentence": "弟子樂侍從，　　三達六通徹。",
        "from": "T01n0061_001:0859a04_13",
        "context_with_next_sentence": true
    },
    {
        "source_sentence": "皆是真佛子，　　無有塵垢者，",
        "from": "T01n0061_001:0859a05_0",
        "context_with_next_sentence": true
    },
    {
        "source_sentence": "能斷欲愛刺，　　今日自歸命。",
        "from": "T01n0061_001:0859a06_13",
        "context_with_next_sentence": true
    },
    {
        "source_sentence": "」爾時，世尊可朋耆奢所說。",
        "from": "T01n0061_001:0859a07_11",
        "context_with_next_sentence": true
    },
    {
        "source_sentence": "是時朋耆奢作是念：",
        "from": "T01n0061_001:0859a08_1",
        "context_with_next_sentence": true
    },
    {
        "source_sentence": "「如來今日可我所說。",
        "from": "T01n0061_001:0859a08_11",
        "context_with_next_sentence": true
    },
    {
        "source_sentence": "」歡喜踊躍不能自勝，即從坐起禮佛却退還就本位。",
        "from": "T01n0061_001:0859a09_12",
        "context_with_next_sentence": true
    },
    {
        "source_sentence": "爾時，世尊告諸比丘：",
        "from": "T01n0061_001:0859a10_3",
        "context_with_next_sentence": true
    },
    {
        "source_sentence": "「我聲聞中第一造偈弟子，所謂朋耆奢比丘是；",
        "from": "T01n0061_001:0859a11_4",
        "context_with_next_sentence": true
    },
    {
        "source_sentence": "所說無疑難，亦是朋耆奢比丘是也。",
        "from": "T01n0061_001:0859a12_1",
        "context_with_next_sentence": true
    },
    {
        "source_sentence": "」爾時，諸比丘聞佛所說，歡喜奉行。",
        "from": "T01n0061_001:0859a12_18",
        "context_with_next_sentence": true
    },
    {
        "source_sentence": "佛說受新歲經按此《受新歲經》，竺法護譯者，國本、宋本皆編於容函中；",
        "from": "T01n0061_001:0859a15_5",
        "context_with_next_sentence": true
    },
    {
        "source_sentence": "丹藏則容函中有名受歲經者，而與此經大別。",
        "from": "T01n0061_001:0859a16_8",
        "context_with_next_sentence": true
    },
    {
        "source_sentence": "今依《開元錄》撿之，則丹藏之經正是容函《受歲經》耳。",
        "from": "T01n0061_001:0859a17_13",
        "context_with_next_sentence": true
    },
    {
        "source_sentence": "此宋藏經，與此竟函《新歲經》，文異義同，似是同本異譯耳；",
        "from": "T01n0061_001:0859a19_1",
        "context_with_next_sentence": true
    },
    {
        "source_sentence": "則《開元錄》中以《新歲經》為單譯者，厥義未詳。",
        "from": "T01n0061_001:0859a20_2",
        "context_with_next_sentence": true
    },
    {
        "source_sentence": "今且欲類聚以待賢哲，故以此經移編于竟函焉。",
        "from": "T01n0061_001:0859a21_5",
        "context_with_next_sentence": true
    }
]