[
    {
        "source_sentence": "浴佛功德經",
        "from": "T16n0698_001:0799c03_0",
        "context_with_next_sentence": true
    },
    {
        "source_sentence": "大唐沙門釋義淨譯",
        "from": "T16n0698_001:0799c05_0",
        "context_with_next_sentence": true
    },
    {
        "source_sentence": "如是我聞：一時，薄伽梵在王舍城鷲峯山頂，",
        "from": "T16n0698_001:0799c06_0",
        "context_with_next_sentence": true
    },
    {
        "source_sentence": "與大苾芻眾千二百五十人俱，復有無量無邊大菩薩眾、天龍八部，悉皆雲集。",
        "from": "T16n0698_001:0799c08_15",
        "context_with_next_sentence": true
    },
    {
        "source_sentence": "爾時清淨慧菩薩在眾中坐，為欲愍念諸有情故，作是思惟：",
        "from": "T16n0698_001:0799c10_2",
        "context_with_next_sentence": true
    },
    {
        "source_sentence": "「諸佛、如來以何因緣得清淨身，相好具足？",
        "from": "T16n0698_001:0799c11_1",
        "context_with_next_sentence": true
    },
    {
        "source_sentence": "」復作是念：",
        "from": "T16n0698_001:0799c11_7",
        "context_with_next_sentence": true
    },
    {
        "source_sentence": "「諸眾生類，得值如來，親近供養，所獲福報，無量無邊。",
        "from": "T16n0698_001:0799c12_9",
        "context_with_next_sentence": true
    },
    {
        "source_sentence": "未知如來般涅槃後，所有眾生作何供養、修何功德，令彼善根速能究竟無上菩提？",
        "from": "T16n0698_001:0799c14_6",
        "context_with_next_sentence": true
    },
    {
        "source_sentence": "」作是念已，即從座起，偏袒右肩，頂禮佛足，長跪合掌白佛言：",
        "from": "T16n0698_001:0799c15_14",
        "context_with_next_sentence": true
    },
    {
        "source_sentence": "「世尊！",
        "from": "T16n0698_001:0799c15_18",
        "context_with_next_sentence": true
    },
    {
        "source_sentence": "我欲請問，願垂聽許。",
        "from": "T16n0698_001:0799c16_7",
        "context_with_next_sentence": true
    },
    {
        "source_sentence": "」佛言：",
        "from": "T16n0698_001:0799c16_11",
        "context_with_next_sentence": true
    },
    {
        "source_sentence": "「善男子！",
        "from": "T16n0698_001:0799c16_16",
        "context_with_next_sentence": true
    },
    {
        "source_sentence": "隨汝所問，我當為說。",
        "from": "T16n0698_001:0799c17_3",
        "context_with_next_sentence": true
    },
    {
        "source_sentence": "」爾時清淨慧菩薩白佛言：",
        "from": "T16n0698_001:0799c17_15",
        "context_with_next_sentence": true
    },
    {
        "source_sentence": "「諸佛、如來、應、正等覺以何因緣得清淨身，相好具足？",
        "from": "T16n0698_001:0799c18_18",
        "context_with_next_sentence": true
    },
    {
        "source_sentence": "又諸眾生，得值如來，親近供養，所獲福報，無量無邊。",
        "from": "T16n0698_001:0799c20_2",
        "context_with_next_sentence": true
    },
    {
        "source_sentence": "未審如來般涅槃後，所有眾生作何供養、修何功德，令彼善根速能究竟無上菩提？",
        "from": "T16n0698_001:0799c21_19",
        "context_with_next_sentence": true
    },
    {
        "source_sentence": "」爾時世尊告清淨慧菩薩言：",
        "from": "T16n0698_001:0799c22_11",
        "context_with_next_sentence": true
    },
    {
        "source_sentence": "「善哉，善哉！",
        "from": "T16n0698_001:0799c22_18",
        "context_with_next_sentence": true
    },
    {
        "source_sentence": "汝能為彼未來眾生發如是問。",
        "from": "T16n0698_001:0799c23_10",
        "context_with_next_sentence": true
    },
    {
        "source_sentence": "汝今諦聽，善思念之，如說修行！",
        "from": "T16n0698_001:0799c24_6",
        "context_with_next_sentence": true
    },
    {
        "source_sentence": "吾當為汝分別解說。",
        "from": "T16n0698_001:0799c24_15",
        "context_with_next_sentence": true
    },
    {
        "source_sentence": "」清淨慧菩薩言：",
        "from": "T16n0698_001:0799c25_3",
        "context_with_next_sentence": true
    },
    {
        "source_sentence": "「唯然，世尊！",
        "from": "T16n0698_001:0799c25_10",
        "context_with_next_sentence": true
    },
    {
        "source_sentence": "願樂欲聞。",
        "from": "T16n0698_001:0799c25_15",
        "context_with_next_sentence": true
    },
    {
        "source_sentence": "」佛告清淨慧菩薩言：",
        "from": "T16n0698_001:0799c26_8",
        "context_with_next_sentence": true
    },
    {
        "source_sentence": "「善男子！",
        "from": "T16n0698_001:0799c26_13",
        "context_with_next_sentence": true
    },
    {
        "source_sentence": "應知布施、持戒、忍辱、精進、靜慮、智慧、慈悲喜捨、解脫、解脫知見、力、無所畏、一切佛法、一切種智善清淨故，如來清淨。",
        "from": "T16n0698_001:0799c29_4",
        "context_with_next_sentence": true
    },
    {
        "source_sentence": "若於如是諸佛、如來，以清淨心種種供養，香花瓔珞、幡蓋敷具，布在佛前，種種嚴飾，上妙香水澡浴尊儀，燒香普熏運心法界。",
        "from": "T16n0698_001:0800a03_1",
        "context_with_next_sentence": true
    },
    {
        "source_sentence": "復以飲食、鼓樂、弦歌、讚詠如來不共功德，發殊勝願，迴向無上一切智海，所生功德，無量無邊，乃至菩提常令相續。",
        "from": "T16n0698_001:0800a05_12",
        "context_with_next_sentence": true
    },
    {
        "source_sentence": "所以者何？",
        "from": "T16n0698_001:0800a05_17",
        "context_with_next_sentence": true
    },
    {
        "source_sentence": "如來福、智不可思議，無數無等。",
        "from": "T16n0698_001:0800a06_13",
        "context_with_next_sentence": true
    },
    {
        "source_sentence": "善男子！",
        "from": "T16n0698_001:0800a06_17",
        "context_with_next_sentence": true
    },
    {
        "source_sentence": "諸佛、世尊具有三身，謂法身、受用身、化身。",
        "from": "T16n0698_001:0800a07_16",
        "context_with_next_sentence": true
    },
    {
        "source_sentence": "我涅槃後，若欲供養此三身者，當供養舍利。",
        "from": "T16n0698_001:0800a08_14",
        "context_with_next_sentence": true
    },
    {
        "source_sentence": "然有二種：",
        "from": "T16n0698_001:0800a08_19",
        "context_with_next_sentence": true
    },
    {
        "source_sentence": "一者、身骨舍利；",
        "from": "T16n0698_001:0800a09_7",
        "context_with_next_sentence": true
    },
    {
        "source_sentence": "二者、法頌舍利。",
        "from": "T16n0698_001:0800a09_15",
        "context_with_next_sentence": true
    },
    {
        "source_sentence": "」即說頌曰：",
        "from": "T16n0698_001:0800a09_21",
        "context_with_next_sentence": true
    },
    {
        "source_sentence": "「諸法從緣起，　　如來說是因；",
        "from": "T16n0698_001:0800a10_14",
        "context_with_next_sentence": true
    },
    {
        "source_sentence": "彼法因緣盡，　　是大沙門說。",
        "from": "T16n0698_001:0800a11_13",
        "context_with_next_sentence": true
    },
    {
        "source_sentence": "「若男子、女人、苾芻五眾應造佛像。",
        "from": "T16n0698_001:0800a12_16",
        "context_with_next_sentence": true
    },
    {
        "source_sentence": "若無力者，下至大如󰉕麥，造窣覩波形如棗許，剎竿如針，蓋如麩片，舍利如芥子，或寫法頌，安置其中。",
        "from": "T16n0698_001:0800a15_2",
        "context_with_next_sentence": true
    },
    {
        "source_sentence": "如上珍奇，而為供養，隨己力能，至誠殷重，如我現身，等無有異。",
        "from": "T16n0698_001:0800a16_11",
        "context_with_next_sentence": true
    },
    {
        "source_sentence": "「善男子！",
        "from": "T16n0698_001:0800a16_16",
        "context_with_next_sentence": true
    },
    {
        "source_sentence": "若有眾生能作如是勝供養者，成就十五殊勝功德而自莊嚴：",
        "from": "T16n0698_001:0800a18_3",
        "context_with_next_sentence": true
    },
    {
        "source_sentence": "一者、常有慚愧；",
        "from": "T16n0698_001:0800a18_11",
        "context_with_next_sentence": true
    },
    {
        "source_sentence": "二者、發淨信心；",
        "from": "T16n0698_001:0800a18_19",
        "context_with_next_sentence": true
    },
    {
        "source_sentence": "三者、其心質直；",
        "from": "T16n0698_001:0800a19_6",
        "context_with_next_sentence": true
    },
    {
        "source_sentence": "四者、親近善友；",
        "from": "T16n0698_001:0800a19_14",
        "context_with_next_sentence": true
    },
    {
        "source_sentence": "五者、入無漏慧；",
        "from": "T16n0698_001:0800a19_22",
        "context_with_next_sentence": true
    },
    {
        "source_sentence": "六者、常見諸佛；",
        "from": "T16n0698_001:0800a20_7",
        "context_with_next_sentence": true
    },
    {
        "source_sentence": "七者、恒持正法；",
        "from": "T16n0698_001:0800a20_15",
        "context_with_next_sentence": true
    },
    {
        "source_sentence": "八者、能如說行；",
        "from": "T16n0698_001:0800a21_1",
        "context_with_next_sentence": true
    },
    {
        "source_sentence": "九者、隨意當生淨佛國土；",
        "from": "T16n0698_001:0800a21_13",
        "context_with_next_sentence": true
    },
    {
        "source_sentence": "十者、若生人中，大姓尊貴，人所敬奉，生歡喜心；",
        "from": "T16n0698_001:0800a22_14",
        "context_with_next_sentence": true
    },
    {
        "source_sentence": "十一者、生在人中，自然念佛；",
        "from": "T16n0698_001:0800a23_7",
        "context_with_next_sentence": true
    },
    {
        "source_sentence": "十二者、諸魔軍眾不能損惱；",
        "from": "T16n0698_001:0800a23_20",
        "context_with_next_sentence": true
    },
    {
        "source_sentence": "十三者、能於末世護持正法；",
        "from": "T16n0698_001:0800a24_12",
        "context_with_next_sentence": true
    },
    {
        "source_sentence": "十四者、十方諸佛之所加護；",
        "from": "T16n0698_001:0800a25_5",
        "context_with_next_sentence": true
    },
    {
        "source_sentence": "十五者、速得成就五分法身。",
        "from": "T16n0698_001:0800a25_18",
        "context_with_next_sentence": true
    },
    {
        "source_sentence": "」爾時世尊即說頌曰：",
        "from": "T16n0698_001:0800a26_7",
        "context_with_next_sentence": true
    },
    {
        "source_sentence": "「我般涅槃後，　　能供養舍利，",
        "from": "T16n0698_001:0800a27_0",
        "context_with_next_sentence": true
    },
    {
        "source_sentence": "或造窣覩波，　　及以如來像，",
        "from": "T16n0698_001:0800a28_0",
        "context_with_next_sentence": true
    },
    {
        "source_sentence": "於彼像塔處，　　塗拭曼荼羅，",
        "from": "T16n0698_001:0800a29_0",
        "context_with_next_sentence": true
    },
    {
        "source_sentence": "以種種香華，　　散布於其上，",
        "from": "T16n0698_001:0800b01_0",
        "context_with_next_sentence": true
    },
    {
        "source_sentence": "以淨妙香水，　　灌沐於像身，",
        "from": "T16n0698_001:0800b02_0",
        "context_with_next_sentence": true
    },
    {
        "source_sentence": "上味諸飲食，　　盡持以供養，",
        "from": "T16n0698_001:0800b03_0",
        "context_with_next_sentence": true
    },
    {
        "source_sentence": "讚歎如來德，　　無量難思議，",
        "from": "T16n0698_001:0800b04_0",
        "context_with_next_sentence": true
    },
    {
        "source_sentence": "方便智神通，　　速至於彼岸，",
        "from": "T16n0698_001:0800b05_0",
        "context_with_next_sentence": true
    },
    {
        "source_sentence": "獲得金剛身，　　具三十二相、",
        "from": "T16n0698_001:0800b06_0",
        "context_with_next_sentence": true
    },
    {
        "source_sentence": "八十隨形好，　　濟度諸群生。",
        "from": "T16n0698_001:0800b07_13",
        "context_with_next_sentence": true
    },
    {
        "source_sentence": "」爾時清淨慧菩薩聞是頌已，白佛言：",
        "from": "T16n0698_001:0800b08_15",
        "context_with_next_sentence": true
    },
    {
        "source_sentence": "「未來眾生云何浴像？",
        "from": "T16n0698_001:0800b09_5",
        "context_with_next_sentence": true
    },
    {
        "source_sentence": "」佛告清淨慧菩薩言：",
        "from": "T16n0698_001:0800b09_15",
        "context_with_next_sentence": true
    },
    {
        "source_sentence": "「汝等當於如來起正念心，勿著二邊，迷於空有；",
        "from": "T16n0698_001:0800b10_16",
        "context_with_next_sentence": true
    },
    {
        "source_sentence": "於諸善品，渴仰無厭；",
        "from": "T16n0698_001:0800b11_6",
        "context_with_next_sentence": true
    },
    {
        "source_sentence": "三解脫門，善修智慧；",
        "from": "T16n0698_001:0800b11_16",
        "context_with_next_sentence": true
    },
    {
        "source_sentence": "常求出離，勿住生死；",
        "from": "T16n0698_001:0800b12_4",
        "context_with_next_sentence": true
    },
    {
        "source_sentence": "於諸眾生，起大慈悲，願得速成三種身故。",
        "from": "T16n0698_001:0800b13_3",
        "context_with_next_sentence": true
    },
    {
        "source_sentence": "「善男子！",
        "from": "T16n0698_001:0800b13_8",
        "context_with_next_sentence": true
    },
    {
        "source_sentence": "我已為汝說四真諦、十二緣生、六波羅蜜，今更為汝及諸國王、王子、大臣、後宮妃后、天龍、人、鬼說浴像法，諸供養中最為第一，勝以恒河沙等七寶布施。",
        "from": "T16n0698_001:0800b16_14",
        "context_with_next_sentence": true
    },
    {
        "source_sentence": "若浴像時，應以牛頭栴檀、白檀、紫檀、沈水、熏陸、欝金香、龍腦香、零陵、藿香等，於淨石上磨作香泥，用為香水，置淨器中。",
        "from": "T16n0698_001:0800b19_8",
        "context_with_next_sentence": true
    },
    {
        "source_sentence": "於清淨處，以好土作壇，或方或圓，隨時大小，上置浴床，中安佛像，灌以香湯，淨潔洗沐，重澆清水。",
        "from": "T16n0698_001:0800b21_12",
        "context_with_next_sentence": true
    },
    {
        "source_sentence": "所用之水，皆須淨濾，勿使損虫。",
        "from": "T16n0698_001:0800b22_6",
        "context_with_next_sentence": true
    },
    {
        "source_sentence": "其浴像水，兩指瀝取，安自頂上，名吉祥水，瀉於淨地，莫令足踏。",
        "from": "T16n0698_001:0800b23_14",
        "context_with_next_sentence": true
    },
    {
        "source_sentence": "以細軟巾，拭像令淨，燒諸名香，周遍香馥，安置本處。",
        "from": "T16n0698_001:0800b24_18",
        "context_with_next_sentence": true
    },
    {
        "source_sentence": "「善男子！",
        "from": "T16n0698_001:0800b25_2",
        "context_with_next_sentence": true
    },
    {
        "source_sentence": "由作如是浴佛像故，能令汝等人、天大眾現受富樂，無病延年；",
        "from": "T16n0698_001:0800b26_10",
        "context_with_next_sentence": true
    },
    {
        "source_sentence": "於所願求，無不遂意；",
        "from": "T16n0698_001:0800b26_20",
        "context_with_next_sentence": true
    },
    {
        "source_sentence": "親友眷屬，悉皆安隱；",
        "from": "T16n0698_001:0800b27_9",
        "context_with_next_sentence": true
    },
    {
        "source_sentence": "長辭八難，永出苦源；",
        "from": "T16n0698_001:0800b27_19",
        "context_with_next_sentence": true
    },
    {
        "source_sentence": "不受女身，速成正覺。",
        "from": "T16n0698_001:0800b28_8",
        "context_with_next_sentence": true
    },
    {
        "source_sentence": "既安置已，更燒諸香，親對像前，虔誠合掌，而說讚曰：",
        "from": "T16n0698_001:0800b29_12",
        "context_with_next_sentence": true
    },
    {
        "source_sentence": "「我今灌沐諸如來，　　淨智功德莊嚴聚，",
        "from": "T16n0698_001:0800c01_0",
        "context_with_next_sentence": true
    },
    {
        "source_sentence": "願彼五濁眾生類，　　速證如來淨法身。",
        "from": "T16n0698_001:0800c02_17",
        "context_with_next_sentence": true
    },
    {
        "source_sentence": "戒、定、慧、解、知見香，　　遍十方剎常芬馥，",
        "from": "T16n0698_001:0800c03_0",
        "context_with_next_sentence": true
    },
    {
        "source_sentence": "願此香烟亦如是，　　無量無邊作佛事。",
        "from": "T16n0698_001:0800c04_17",
        "context_with_next_sentence": true
    },
    {
        "source_sentence": "亦願三塗苦輪息，　　悉令除熱得清涼，",
        "from": "T16n0698_001:0800c05_0",
        "context_with_next_sentence": true
    },
    {
        "source_sentence": "皆發無上菩提心，　　永出愛河登彼岸。",
        "from": "T16n0698_001:0800c06_17",
        "context_with_next_sentence": true
    },
    {
        "source_sentence": "」佛說此經已，是時眾中有無量無邊菩薩得無垢三昧；",
        "from": "T16n0698_001:0800c08_4",
        "context_with_next_sentence": true
    },
    {
        "source_sentence": "無量諸天得不退智；",
        "from": "T16n0698_001:0800c08_13",
        "context_with_next_sentence": true
    },
    {
        "source_sentence": "諸聲聞眾願求佛果；",
        "from": "T16n0698_001:0800c09_3",
        "context_with_next_sentence": true
    },
    {
        "source_sentence": "八萬四千眾生皆發阿耨多羅三藐三菩提心。",
        "from": "T16n0698_001:0800c10_4",
        "context_with_next_sentence": true
    },
    {
        "source_sentence": "爾時清淨慧菩薩白佛言：",
        "from": "T16n0698_001:0800c11_10",
        "context_with_next_sentence": true
    },
    {
        "source_sentence": "「世尊！",
        "from": "T16n0698_001:0800c11_14",
        "context_with_next_sentence": true
    },
    {
        "source_sentence": "幸蒙大師哀愍我等，教浴像法。",
        "from": "T16n0698_001:0800c12_8",
        "context_with_next_sentence": true
    },
    {
        "source_sentence": "我今勸化國王、大臣、一切信心樂功德者，於日日中澡沐尊儀，獲大利益，常當頂受，歡喜奉行！",
        "from": "T16n0698_001:0800c14_11",
        "context_with_next_sentence": true
    },
    {
        "source_sentence": "」浴佛功德經",
        "from": "T16n0698_001:0800c15_100",
        "context_with_next_sentence": false
    }
]