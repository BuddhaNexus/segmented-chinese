[
    {
        "source_sentence": "佛說群牛譬經",
        "from": "T04n0215_001:0800b03_0",
        "context_with_next_sentence": true
    },
    {
        "source_sentence": "西晉沙門法炬譯",
        "from": "T04n0215_001:0800b05_0",
        "context_with_next_sentence": true
    },
    {
        "source_sentence": "聞如是：一時婆伽婆在舍衛城祇樹給孤獨",
        "from": "T04n0215_001:0800b06_0",
        "context_with_next_sentence": true
    },
    {
        "source_sentence": "園。",
        "from": "T04n0215_001:0800b07_1",
        "context_with_next_sentence": true
    },
    {
        "source_sentence": "爾時，世尊告諸比丘：",
        "from": "T04n0215_001:0800b07_11",
        "context_with_next_sentence": true
    },
    {
        "source_sentence": "「譬如群牛，志性調良，所至到處，擇軟草食、飲清涼水。",
        "from": "T04n0215_001:0800b08_16",
        "context_with_next_sentence": true
    },
    {
        "source_sentence": "時有一驢，便作是念：",
        "from": "T04n0215_001:0800b09_6",
        "context_with_next_sentence": true
    },
    {
        "source_sentence": "『此諸群牛，志性調良，所至到處，擇軟草食、飲清涼水。",
        "from": "T04n0215_001:0800b10_11",
        "context_with_next_sentence": true
    },
    {
        "source_sentence": "我今亦可効彼，擇軟草食、飲清涼水。",
        "from": "T04n0215_001:0800b11_8",
        "context_with_next_sentence": true
    },
    {
        "source_sentence": "』時彼驢入群牛中，前脚跑土，觸嬈彼群牛，亦効群牛鳴吼，然不能改其聲：",
        "from": "T04n0215_001:0800b13_2",
        "context_with_next_sentence": true
    },
    {
        "source_sentence": "『我亦是牛，我亦是牛。",
        "from": "T04n0215_001:0800b13_13",
        "context_with_next_sentence": true
    },
    {
        "source_sentence": "』然彼群牛，以角觝殺，而捨之去。",
        "from": "T04n0215_001:0800b14_7",
        "context_with_next_sentence": true
    },
    {
        "source_sentence": "「此亦如是。",
        "from": "T04n0215_001:0800b14_13",
        "context_with_next_sentence": true
    },
    {
        "source_sentence": "若有一比丘，不精進、修惡法；",
        "from": "T04n0215_001:0800b15_13",
        "context_with_next_sentence": true
    },
    {
        "source_sentence": "非沙門，言是沙門；",
        "from": "T04n0215_001:0800b16_2",
        "context_with_next_sentence": true
    },
    {
        "source_sentence": "不修梵行，言修梵行；",
        "from": "T04n0215_001:0800b16_12",
        "context_with_next_sentence": true
    },
    {
        "source_sentence": "亦不多聞，邪見；",
        "from": "T04n0215_001:0800b17_1",
        "context_with_next_sentence": true
    },
    {
        "source_sentence": "威儀不具足——行步來往、屈申俯仰——不解著衣持鉢；",
        "from": "T04n0215_001:0800b18_5",
        "context_with_next_sentence": true
    },
    {
        "source_sentence": "不能延得衣被、食飲、床臥具、病瘦醫藥。",
        "from": "T04n0215_001:0800b19_3",
        "context_with_next_sentence": true
    },
    {
        "source_sentence": "彼若見比丘精進修善法，於沙門中，成沙門行；",
        "from": "T04n0215_001:0800b20_6",
        "context_with_next_sentence": true
    },
    {
        "source_sentence": "修梵行；",
        "from": "T04n0215_001:0800b20_10",
        "context_with_next_sentence": true
    },
    {
        "source_sentence": "多聞博學，而修善法；",
        "from": "T04n0215_001:0800b21_1",
        "context_with_next_sentence": true
    },
    {
        "source_sentence": "威儀悉善，行步來往、屈申俯仰、著衣持鉢，不失禮節；",
        "from": "T04n0215_001:0800b22_6",
        "context_with_next_sentence": true
    },
    {
        "source_sentence": "得衣被、飲食、床臥具、病瘦醫藥。",
        "from": "T04n0215_001:0800b23_1",
        "context_with_next_sentence": true
    },
    {
        "source_sentence": "時惡行比丘便作是念：",
        "from": "T04n0215_001:0800b23_11",
        "context_with_next_sentence": true
    },
    {
        "source_sentence": "『此眾多比丘精進、修善法，於沙門成沙門行、於梵行成梵行，威儀具足，行步來往、屈申俯仰、著衣持鉢，皆悉備具；",
        "from": "T04n0215_001:0800b26_7",
        "context_with_next_sentence": true
    },
    {
        "source_sentence": "是得衣被、飲食、床臥具、病瘦醫藥，皆已備具。",
        "from": "T04n0215_001:0800b27_7",
        "context_with_next_sentence": true
    },
    {
        "source_sentence": "我今可入彼眾中，我亦當得衣被、飲食、床臥具、病瘦醫藥。",
        "from": "T04n0215_001:0800b28_14",
        "context_with_next_sentence": true
    },
    {
        "source_sentence": "』「時惡比丘——修惡法，無沙門行，言是沙門，無梵行，言修梵行，少聞、有諸惡見——便入彼眾多精進比丘所，欲効彼威儀禮節——行步來往、屈申俯仰、著衣持鉢——如彼微妙比丘精進、修善法、行步來往、屈申俯仰、著衣持鉢，便作是言：",
        "from": "T04n0215_001:0800c05_3",
        "context_with_next_sentence": true
    },
    {
        "source_sentence": "『我是沙門、我是沙門。",
        "from": "T04n0215_001:0800c05_14",
        "context_with_next_sentence": true
    },
    {
        "source_sentence": "』時微妙比丘皆悉證知，此比丘不精進，言精進；",
        "from": "T04n0215_001:0800c06_15",
        "context_with_next_sentence": true
    },
    {
        "source_sentence": "非沙門，言是沙門；",
        "from": "T04n0215_001:0800c07_4",
        "context_with_next_sentence": true
    },
    {
        "source_sentence": "不修梵行，言修梵行；",
        "from": "T04n0215_001:0800c07_14",
        "context_with_next_sentence": true
    },
    {
        "source_sentence": "不多聞、有諸邪見。",
        "from": "T04n0215_001:0800c08_3",
        "context_with_next_sentence": true
    },
    {
        "source_sentence": "時諸微妙比丘便擯出界外：",
        "from": "T04n0215_001:0800c08_15",
        "context_with_next_sentence": true
    },
    {
        "source_sentence": "『汝速出去，莫住我眾。",
        "from": "T04n0215_001:0800c09_7",
        "context_with_next_sentence": true
    },
    {
        "source_sentence": "』譬如彼群牛，志性調良，驅出彼驢。",
        "from": "T04n0215_001:0800c10_3",
        "context_with_next_sentence": true
    },
    {
        "source_sentence": "「是故，諸比丘！",
        "from": "T04n0215_001:0800c10_11",
        "context_with_next_sentence": true
    },
    {
        "source_sentence": "非沙門行、非婆羅門行，當捨離之；",
        "from": "T04n0215_001:0800c11_6",
        "context_with_next_sentence": true
    },
    {
        "source_sentence": "諸沙門善行、及婆羅門善行，當善諷誦、持。",
        "from": "T04n0215_001:0800c12_6",
        "context_with_next_sentence": true
    },
    {
        "source_sentence": "如是，諸比丘！",
        "from": "T04n0215_001:0800c12_13",
        "context_with_next_sentence": true
    },
    {
        "source_sentence": "當作是學。",
        "from": "T04n0215_001:0800c12_18",
        "context_with_next_sentence": true
    },
    {
        "source_sentence": "」爾時，諸比丘聞佛所說，歡喜奉行。",
        "from": "T04n0215_001:0800c13_12",
        "context_with_next_sentence": true
    },
    {
        "source_sentence": "佛說群牛譬經",
        "from": "T04n0215_001:0800c14_100",
        "context_with_next_sentence": false
    }
]