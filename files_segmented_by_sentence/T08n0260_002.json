{
    "T08n0260_002:0856b23_0": "佛說開覺自性般若波羅蜜多",
    "T08n0260_002:0856b24_0": "經卷第二",
    "T08n0260_002:0856b26_0": "譯經三藏朝散大夫試鴻臚卿光梵",
    "T08n0260_002:0856b27_0": "大師賜紫沙門臣惟淨等奉　詔譯",
    "T08n0260_002:0856b28_0": "「復次，須菩提！",
    "T08n0260_002:0856b28_1": "若人於色中所有不實分別分量及疑動分量，而能如實平等觀者，即於色中色而無所得；若於色中色無所得時，即於色中色見無所得；若於色中色見無所得，即於色中眾生無所得；若於色中眾生無所得，即於色中一切無所得；若於色中一切無所得時，即一切有所得。",
    "T08n0260_002:0856c05_2": "若或於法有所得相可成立者，即有所得相而有依止。",
    "T08n0260_002:0856c06_3": "是故於彼大乘法中不能出離，何況聲聞、緣覺乘中。",
    "T08n0260_002:0856c07_4": "「須菩提！",
    "T08n0260_002:0856c08_5": "若人於受、想、行、識中所有不實分別分量及疑動分量，而能如實平等觀者，即識中識而無所得；若識中識無所得時，即識中識見無所得；若識中識見無所得，即識中眾生無所得；若識中眾生無所得，即識中一切無所得；若識中一切無所得時，即一切有所得。",
    "T08n0260_002:0856c14_0": "若或於法有所得相可成立者，即有所得相而有依止，是故於彼大乘法中不能出離，何況聲聞、緣覺乘中。",
    "T08n0260_002:0856c17_0": "「復次，須菩提！",
    "T08n0260_002:0856c17_1": "若菩薩於諸色中，隨其言說即生取著、作用而行，如是行者，是行有身見，亦復行於有愛。",
    "T08n0260_002:0856c19_2": "若或離有尋求而有所行，是於色中不了知相。",
    "T08n0260_002:0856c20_3": "「須菩提！",
    "T08n0260_002:0856c20_4": "受、想、行、識亦復如是。",
    "T08n0260_002:0856c21_0": "若菩薩於諸識中，隨其言說即生取著、作用而行，如是行者，是行有身見，亦復行於有愛。",
    "T08n0260_002:0856c23_0": "若或離有尋求而有所行，是於識中不了知相。",
    "T08n0260_002:0856c25_0": "「復次，須菩提！",
    "T08n0260_002:0856c25_1": "若菩薩於諸色中，隨其言說不生取著、不作用而行。",
    "T08n0260_002:0856c26_2": "是不行有身見，亦復不行有愛。",
    "T08n0260_002:0856c27_3": "離有尋求亦無所行，是於色中善了知相。",
    "T08n0260_002:0856c29_0": "「須菩提！",
    "T08n0260_002:0856c29_1": "受、想、行、識亦復如是。",
    "T08n0260_002:0856c29_2": "若菩薩於諸識中，隨其言說不生取著、不作用而行，是不行有身見，亦復不行有愛。",
    "T08n0260_002:0857a02_3": "離有尋求亦無所行，是於識中善了知相。",
    "T08n0260_002:0857a04_0": "「復次，須菩提！",
    "T08n0260_002:0857a04_1": "若菩薩摩訶薩於諸色中，能具三種心種子緣而攝受者，是為淨法。",
    "T08n0260_002:0857a05_2": "何等為三？",
    "T08n0260_002:0857a06_3": "一、信解心種子，二、厭離心種子，三、不壞心種子。",
    "T08n0260_002:0857a08_0": "「須菩提！",
    "T08n0260_002:0857a08_1": "受、想、行、識亦復如是。",
    "T08n0260_002:0857a08_2": "若菩薩摩訶薩於諸識中，能具三種心種子緣而攝受者，是為淨法。",
    "T08n0260_002:0857a10_3": "何等為三？",
    "T08n0260_002:0857a10_4": "一、信解心種子，二、厭離心種子，三、不壞心種子。",
    "T08n0260_002:0857a12_0": "「復次，須菩提！",
    "T08n0260_002:0857a12_1": "菩薩摩訶薩於諸色中，應當發起三種之心。",
    "T08n0260_002:0857a13_2": "何等為三？",
    "T08n0260_002:0857a13_3": "一、無取著心，二、無和合心，三、清淨心。",
    "T08n0260_002:0857a14_4": "是故，須菩提，菩薩摩訶薩於彼色中，若心有生、若心無生，大生、平等生，悉應如實平等觀察。",
    "T08n0260_002:0857a16_5": "由能如是平等觀故，是菩薩速疾證得阿耨多羅三藐三菩提果。",
    "T08n0260_002:0857a18_0": "「須菩提！",
    "T08n0260_002:0857a18_1": "受、想、行、識亦復如是。",
    "T08n0260_002:0857a18_2": "菩薩摩訶薩於諸識中，應當發起三種之心。",
    "T08n0260_002:0857a19_3": "何等為三？",
    "T08n0260_002:0857a19_4": "一、無取著心，二、無和合心，三、清淨心。",
    "T08n0260_002:0857a20_5": "是故，須菩提！",
    "T08n0260_002:0857a21_0": "菩薩摩訶薩於彼識中，若心有生、若心無生，大生、平等生，悉應如實平等觀察。",
    "T08n0260_002:0857a22_1": "由能如是平等觀故，是菩薩速疾證得阿耨多羅三藐三菩提果。",
    "T08n0260_002:0857a25_0": "「復次，須菩提！",
    "T08n0260_002:0857a25_1": "若菩薩摩訶薩於諸色中見有見無者，當知是菩薩不實知解。",
    "T08n0260_002:0857a26_2": "「須菩提！",
    "T08n0260_002:0857a26_3": "受、想、行、識亦復如是。",
    "T08n0260_002:0857a27_4": "若菩薩摩訶薩於諸識中見有見無者，當知是菩薩不實知解。",
    "T08n0260_002:0857a29_0": "「復次，須菩提！",
    "T08n0260_002:0857a29_1": "若菩薩摩訶薩起心欲住平等界中，彼心於色求解脫時，即於色中其心動轉，有動遍動。",
    "T08n0260_002:0857b02_2": "由如是故，當知此菩薩難得解脫。",
    "T08n0260_002:0857b04_0": "「須菩提！",
    "T08n0260_002:0857b04_1": "受、想、行、識亦復如是。",
    "T08n0260_002:0857b04_2": "若菩薩摩訶薩起心欲住平等界中，彼心於識求解脫時，即於識中其心動轉，有動遍動。",
    "T08n0260_002:0857b06_3": "由如是故，當知此菩薩難得解脫。",
    "T08n0260_002:0857b08_0": "「復次，須菩提！",
    "T08n0260_002:0857b08_1": "若菩薩摩訶薩起心欲住平等界中，彼心於色求解脫時，若於色中心無繫著、無不繫著，由如是故，當知此菩薩善得解脫。",
    "T08n0260_002:0857b12_0": "「須菩提！",
    "T08n0260_002:0857b12_1": "受、想、行、識亦復如是。",
    "T08n0260_002:0857b12_2": "若菩薩摩訶薩起心欲住平等界中，彼心於識求解脫時，若於識中心無繫著、無不繫著，由如是故，當知此菩薩善得解脫。",
    "T08n0260_002:0857b16_0": "「復次，須菩提！",
    "T08n0260_002:0857b16_1": "若菩薩摩訶薩於諸色中解無相法，苦自止息、諸相寂靜。",
    "T08n0260_002:0857b17_2": "愚夫異生不能如實了知色故，即於色中而生取著，現轉覆蔽。",
    "T08n0260_002:0857b19_0": "由彼於色生取著心、現覆蔽已，即於聲聞、緣覺乘中不能出離，何況大乘。",
    "T08n0260_002:0857b20_1": "又由如是取著、覆蔽因故，長時在於地獄、畜生、餓鬼、人、天諸趣，受生死苦，輪轉無盡。",
    "T08n0260_002:0857b23_0": "「須菩提！",
    "T08n0260_002:0857b23_1": "受、想、行、識亦復如是；乃至眼、色、眼識，耳、聲、耳識，鼻、香、鼻識，舌、味、舌識，身、觸、身識，意、法、意識，亦悉無性、假性、實性。",
    "T08n0260_002:0857b25_2": "「須菩提！",
    "T08n0260_002:0857b25_3": "如是意識於三性轉，愚夫異生不能如實了知識故，於識等中而生取著，現轉覆蔽。",
    "T08n0260_002:0857b27_4": "由彼於識生取著心、現覆蔽已，即於聲聞、緣覺乘中不能出離，何況大乘。",
    "T08n0260_002:0857b29_5": "又由如是取著、覆蔽因故，長時在於地獄、畜生、餓鬼、人、天諸趣，受生死苦，輪轉無盡。",
    "T08n0260_002:0857c03_0": "「復次，須菩提！",
    "T08n0260_002:0857c03_1": "如是色於三性中轉，若有智者如實了知，即於色中不生取著，亦不現轉，其心開明。",
    "T08n0260_002:0857c05_2": "由彼於色不生取著、心開明已，即於大乘法中而能出離，何況聲聞、緣覺乘中。",
    "T08n0260_002:0857c06_3": "又由如是不生取著、心開明故，不於長時在彼地獄、畜生、餓鬼、人、天諸趣，受生死苦中推求。",
    "T08n0260_002:0857c09_0": "於色無所得時，色即一切，都無照發；色無照已，即於色法平等性中如實了知，是菩薩速疾證得阿耨多羅三藐三菩提果。",
    "T08n0260_002:0857c12_0": "「須菩提！",
    "T08n0260_002:0857c12_1": "受、想、行、識亦復如是。",
    "T08n0260_002:0857c12_2": "若菩薩摩訶薩於諸識中推求，於識無所得時，識即一切，都無照發；識無照已，即於識法平等性中如實了知，是菩薩速疾證得阿耨多羅三藐三菩提果。」",
    "T08n0260_002:0857c17_0": "爾時，世尊重說頌曰：「推求無異法，　　物境無照心，　智了於法性，　　此即得菩提。",
    "T08n0260_002:0857c20_0": "「復次，須菩提！",
    "T08n0260_002:0857c20_1": "菩薩摩訶薩若於色中善解無性法者，即於色中色修作具足，而於色界亦無所動，是菩薩速疾證得阿耨多羅三藐三菩提果。",
    "T08n0260_002:0857c24_0": "「須菩提！",
    "T08n0260_002:0857c24_1": "受、想、行、識亦復如是。",
    "T08n0260_002:0857c24_2": "菩薩摩訶薩若於識中善解無性法者，即於識中識修作具足，而於法界亦無所動，是菩薩速疾證得阿耨多羅三藐三菩提果。」",
    "T08n0260_002:0857c28_0": "爾時，世尊重說頌曰：「智善解無性，　　修作悉具足，　亦不動法界，　　即得一切智。",
    "T08n0260_002:0858a02_0": "「復次，須菩提！",
    "T08n0260_002:0858a02_1": "色中無義、無句義、大義，菩薩摩訶薩若能如實正了知者，是菩薩速疾證得阿耨多羅三藐三菩提果。",
    "T08n0260_002:0858a05_0": "「須菩提！",
    "T08n0260_002:0858a05_1": "受、想、行、識亦復如是。",
    "T08n0260_002:0858a05_2": "識中無義、無句義、大義，菩薩摩訶薩若能如實正了知者，是菩薩速疾證得阿耨多羅三藐三菩提果。」",
    "T08n0260_002:0858a08_0": "爾時，世尊重說頌曰：「無義無句義，　　大義亦復然，　菩薩善了知，　　速得菩提果。",
    "T08n0260_002:0858a11_0": "「復次，須菩提！",
    "T08n0260_002:0858a11_1": "菩薩摩訶薩於諸色中，應當了知五種貪法，知已捨離。",
    "T08n0260_002:0858a12_2": "何等為五？",
    "T08n0260_002:0858a12_3": "一、尋求貪，二、遍尋求貪，三、分別貪，四、貪，五、大貪。",
    "T08n0260_002:0858a14_0": "「須菩提！",
    "T08n0260_002:0858a14_1": "受、想、行、識亦復如是。",
    "T08n0260_002:0858a14_2": "菩薩摩訶薩於諸識中，應當了知五種貪法，知已捨離。",
    "T08n0260_002:0858a15_3": "何等為五？",
    "T08n0260_002:0858a16_4": "一、尋求貪，二、遍尋求貪，三、分別貪，四、貪，五、大貪。",
    "T08n0260_002:0858a18_0": "「須菩提！",
    "T08n0260_002:0858a18_1": "菩薩摩訶薩於諸色中，若能捨離此五貪已，即於諸色自性無所得；若色自性無所得時，即色中色亦無所得；若色中色無所得時，即色中色而有所得；若色中色有所得者，即彼色中色而無所得。",
    "T08n0260_002:0858a22_2": "由如是故，於諸色中若有所得、若無所得，諸種類色而悉超越，即能出離，成就阿耨多羅三藐三菩提果。",
    "T08n0260_002:0858a25_0": "「須菩提！",
    "T08n0260_002:0858a25_1": "受、想、行、識亦復如是。",
    "T08n0260_002:0858a25_2": "菩薩摩訶薩於諸識中，若能捨離此五貪已，即於諸識自性無所得；若識自性無所得時，即識中識亦無所得；若識中識無所得時，即識中識而有所得；若識中識有所得者，即彼識中識而無所得。",
    "T08n0260_002:0858b01_3": "由如是故，於諸識中若有所得、若無所得，諸種類識而悉超越，即能出離，成就阿耨多羅三藐三菩提果。",
    "T08n0260_002:0858b04_0": "「復次，須菩提！",
    "T08n0260_002:0858b04_1": "菩薩摩訶薩於諸色中，應當了知五種瞋法，知已捨離。",
    "T08n0260_002:0858b05_2": "何等為五？",
    "T08n0260_002:0858b05_3": "一、尋伺瞋，二、遍尋伺瞋，三、分別伺瞋，四、瞋，五、大瞋。",
    "T08n0260_002:0858b07_0": "「須菩提！",
    "T08n0260_002:0858b07_1": "受、想、行、識亦復如是。",
    "T08n0260_002:0858b07_2": "菩薩摩訶薩於諸識中，應當了知五種瞋法，知已捨離。",
    "T08n0260_002:0858b08_3": "何等為五？",
    "T08n0260_002:0858b09_4": "一、尋伺瞋，二、遍尋伺瞋，三、分別伺瞋，四、瞋，五、大瞋。",
    "T08n0260_002:0858b11_0": "「須菩提！",
    "T08n0260_002:0858b11_1": "菩薩摩訶薩於諸色中！",
    "T08n0260_002:0858b11_2": "若能捨離此五瞋已！",
    "T08n0260_002:0858b12_3": "即於諸色自性無所得；若色自性無所得時，即色中色亦無所得；若色中色無所得時，即色中色而有所得；若色中色有所得者，即彼色中色而無所得。",
    "T08n0260_002:0858b15_4": "由如是故，於諸色中若有所得、若無所得，諸種類色而悉超越，即能出離，成就阿耨多羅三藐三菩提果。",
    "T08n0260_002:0858b18_0": "「須菩提！",
    "T08n0260_002:0858b18_1": "受、想、行、識亦復如是。",
    "T08n0260_002:0858b18_2": "菩薩摩訶薩於諸識中，若能捨離此五瞋已，即於諸識自性無所得；若識自性無所得時，即識中識亦無所得；若識中識無所得時，即識中識而有所得；若識中識有所得者，即彼識中識而無所得。",
    "T08n0260_002:0858b23_3": "由如是故，於諸識中若有所得、若無所得，諸種類識而悉超越，即能出離，成就阿耨多羅三藐三菩提果。",
    "T08n0260_002:0858b26_0": "「復次，須菩提！",
    "T08n0260_002:0858b26_1": "菩薩摩訶薩於諸色中，應當了知五種癡法，知已捨離。",
    "T08n0260_002:0858b27_2": "何等為五？",
    "T08n0260_002:0858b27_3": "一、動亂癡，二、動亂相癡，三、無動亂相癡，四、癡，五、大癡。",
    "T08n0260_002:0858b29_0": "「須菩提！",
    "T08n0260_002:0858b29_1": "受、想、行、識亦復如是。",
    "T08n0260_002:0858b29_2": "菩薩摩訶薩於諸識中、應當了知五種癡法、知已捨離。",
    "T08n0260_002:0858c01_3": "何等為五？",
    "T08n0260_002:0858c02_4": "一、動亂癡，二、動亂相癡，三、無動亂相癡，四、癡，五、大癡。",
    "T08n0260_002:0858c04_0": "「須菩提！",
    "T08n0260_002:0858c04_1": "菩薩摩訶薩於諸色，中若能捨離此五癡已，即於諸色自性無所得；若色自性無所得時，即色中色亦無所得；若色中色無所得時，即色中色而有所得；若色中色有所得者，即彼色中色而無所得。",
    "T08n0260_002:0858c08_2": "由如是故，於諸色中若有所得、若無所得，諸種類色而悉超越，即能出離，成就阿耨多羅三藐三菩提果。",
    "T08n0260_002:0858c11_0": "「須菩提！",
    "T08n0260_002:0858c11_1": "受、想、行、識亦復如是。",
    "T08n0260_002:0858c11_2": "菩薩摩訶薩於諸識中，若能捨離此五癡已，即於諸識自性無所得；若識自性無所得時，即識中識亦無所得；若識中識無所得時，即識中識而有所得；若識中識有所得者，即彼識中識而無所得。",
    "T08n0260_002:0858c16_3": "由如是故，於諸識中若有所得、若無所得，諸種類識而悉超越，即能出離，成就阿耨多羅三藐三菩提果。",
    "T08n0260_002:0858c19_0": "「復次，須菩提！",
    "T08n0260_002:0858c19_1": "菩薩摩訶薩於諸色中，應當了知五種慢法，知已捨離。",
    "T08n0260_002:0858c20_2": "何等為五？",
    "T08n0260_002:0858c20_3": "一、多聞慢，二、高勝慢，三、增上慢，四、慢，五、大慢。",
    "T08n0260_002:0858c22_0": "「須菩提！",
    "T08n0260_002:0858c22_1": "受、想、行、識亦復如是。",
    "T08n0260_002:0858c22_2": "菩薩摩訶薩於諸識中，應當了知五種慢法，知已捨離。",
    "T08n0260_002:0858c23_3": "何等為五？",
    "T08n0260_002:0858c24_4": "一、多聞慢，二、高勝慢，三、增上慢，四、慢，五、大慢。",
    "T08n0260_002:0858c26_0": "「須菩提！",
    "T08n0260_002:0858c26_1": "菩薩摩訶薩於諸色中，若能捨離此五慢已，即於諸色自性無所得；若色自性無所得時，即色中色亦無所得；若色中色無所得時，即色中色而有所得；若色中色有所得者，即彼色中色而無所得。",
    "T08n0260_002:0859a01_2": "由如是故，於諸色中若有所得、若無所得，諸種類色而悉超越，即能出離，成就阿耨多羅三藐三菩提果。",
    "T08n0260_002:0859a04_0": "「須菩提！",
    "T08n0260_002:0859a04_1": "受、想、行、識亦復如是。",
    "T08n0260_002:0859a04_2": "菩薩摩訶薩於諸識中，若能捨離此五慢已，即於諸識自性無所得；若識自性無所得時，即識中識亦無所得；若識中識無所得時，即識中識而有所得；若識中識有所得者，即彼識中識而無所得。",
    "T08n0260_002:0859a09_3": "由如是故，於諸識中若有所得、若無所得，諸種類識而悉超越，即能出離，成就阿耨多羅三藐三菩提果。",
    "T08n0260_002:0859a12_0": "佛說開覺自性般若波羅蜜多經卷第二"
}