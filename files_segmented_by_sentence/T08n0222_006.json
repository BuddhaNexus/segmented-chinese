{
    "T08n0222_006:0184c23_0": "光讚經卷第六",
    "T08n0222_006:0184c25_0": "西晉三藏竺法護譯",
    "T08n0222_006:0184c26_0": "◎摩訶般若波羅蜜乘大乘品第十四",
    "T08n0222_006:0184c27_0": "賢者舍利弗問分耨文陀尼弗：「云何菩薩摩訶薩乘于摩訶衍？」",
    "T08n0222_006:0184c28_1": "分耨謂舍利弗：「唯，賢者！",
    "T08n0222_006:0184c29_0": "菩薩摩訶薩於是行般若波羅蜜，乘檀波羅蜜亦復不得檀波羅蜜，亦無菩薩，不見受者有所得也，亦無所獲也，乘檀波羅蜜則謂菩薩摩訶薩；尸波羅蜜、羼提波羅蜜、惟逮波羅蜜、禪波羅蜜、般若波羅蜜，乘般若波羅蜜，則亦不得般若波羅蜜，亦不得菩薩，亦無所獲，是為菩薩摩訶薩乘般若波羅蜜，亦無所得。",
    "T08n0222_006:0185a07_1": "「復次，舍利弗！",
    "T08n0222_006:0185a07_2": "菩薩摩訶薩亦不毀失薩芸若遵修之心，則尋奉行於四意止，所念無念、所行無行，於此眾誼亦無所得，是為菩薩摩訶薩乘摩訶衍。",
    "T08n0222_006:0185a10_3": "「復次，舍利弗！",
    "T08n0222_006:0185a10_4": "菩薩摩訶薩亦不毀失薩芸若慧遵修之心，於四意斷、四神足、五根、五力、七覺意、八由行，於此之誼亦無所得，是為菩薩摩訶薩乘摩訶衍。",
    "T08n0222_006:0185a14_5": "「復次，舍利弗！",
    "T08n0222_006:0185a14_6": "菩薩摩訶薩亦不毀失薩芸若遵修之心，十種力、四無所畏、四分別辯、十八不共諸佛之法，於此之誼皆無所得，是為菩薩摩訶薩乘摩訶衍。",
    "T08n0222_006:0185a17_7": "「復次，舍利弗！",
    "T08n0222_006:0185a17_8": "菩薩摩訶薩分別了此，所謂菩薩者，隨俗假號，欲求人亦不可得、亦無有起。",
    "T08n0222_006:0185a19_9": "所謂色者，但假號耳；所謂痛痒思想生死識者，但假號耳，亦不可得、亦無所起。",
    "T08n0222_006:0185a21_10": "所謂眼耳鼻舌身意，但假號耳，亦不可得、亦無所起。",
    "T08n0222_006:0185a22_11": "所謂色聲香味細滑法，但假號耳，亦無可得、亦無所起。",
    "T08n0222_006:0185a23_12": "所謂四意止、四意斷、四神足、五根、五力、七覺意、八由行，但假號耳，亦不可得、亦無所起。",
    "T08n0222_006:0185a25_13": "所謂十種力、四無所畏、四分別辯、十八不共諸佛之法，但假號耳，亦不可得、亦無所起。",
    "T08n0222_006:0185a27_14": "所謂內空、外空、及於空空，但假號耳，亦不可得、亦無所起。",
    "T08n0222_006:0185a28_15": "謂所有空、自然空、所有自然空，但假號耳；所謂怛薩阿竭法、無本之法、諸法之界，其法寂然及於本際，其本際者，亦不可得、亦無所起。",
    "T08n0222_006:0185b02_16": "所謂佛道有所覺者，又其佛道，亦不可得、亦無所起。",
    "T08n0222_006:0185b04_17": "是為菩薩摩訶薩乘摩訶衍。",
    "T08n0222_006:0185b04_18": "「復次，舍利弗！",
    "T08n0222_006:0185b05_19": "菩薩摩訶薩從初發意，則具足此菩薩神通開化眾生，從一佛國遊一佛國，供養奉事諸佛世尊，慇懃親近諸佛世尊，而聽經法求菩薩乘。",
    "T08n0222_006:0185b08_20": "其人於彼乘菩薩行，從一佛國遊一佛國，嚴淨佛土、教化眾生，亦不相著諸佛國土，亦無人相處無二地，而其身力，常為眾生之故導利群黎。",
    "T08n0222_006:0185b11_21": "彼何謂為自身故，有所攝取，心未曾離如此之乘，逮得至于薩芸若慧；已能逮得薩芸若慧，便轉法輪；已轉法輪，則為一切聲聞、辟支佛、天、龍、鬼神、世間人民有所加益。",
    "T08n0222_006:0185b15_22": "於是八方上下諸怛薩阿竭、阿羅訶、三耶三佛，悉共讚歎宣揚其音：『某菩薩摩訶薩在某世界，乘摩訶衍得薩芸若慧，已得薩芸若慧則轉法輪。』",
    "T08n0222_006:0185b18_23": "是為，舍利弗！",
    "T08n0222_006:0185b18_24": "菩薩摩訶薩乘摩訶衍也。」",
    "T08n0222_006:0185b20_0": "◎摩訶般若波羅蜜無縛品第十五",
    "T08n0222_006:0185b21_0": "須菩提白佛言：「所謂摩訶僧那僧涅，菩薩摩訶薩被大德鎧。",
    "T08n0222_006:0185b22_1": "何謂菩薩摩訶薩僧那僧涅者？」",
    "T08n0222_006:0185b23_2": "佛告須菩提：「於是菩薩摩訶薩被戒德鎧，行檀波羅蜜、尸波羅蜜、羼波羅蜜、禪波羅蜜、般若波羅蜜，為摩訶僧那僧涅。",
    "T08n0222_006:0185b25_3": "四意、四斷、四神足、五根、五力、七覺意、八由行，十種力、四無所畏、四分別辯、十八不共諸佛之法，內空僧那僧涅，外空僧那僧涅，其諸所有自然之空僧那僧涅，薩芸若慧僧那僧涅，被佛形像僧那僧涅已，則以光明照三千大千世界，八方上下，亦復如是。",
    "T08n0222_006:0185c02_4": "其大光明靡不周遍，又復能動三千大千世界，至于東方江河沙等佛土，八方上下，各亦如是，莫不涌震。",
    "T08n0222_006:0185c04_5": "其菩薩摩訶薩以是光明住檀波羅蜜，被摩訶衍大僧那鎧，變現三千大千世界悉為紺瑠璃；這變三千大千世界為紺瑠璃已，則復變為轉輪聖王；已變現為轉輪聖王莊嚴之像，則能廣施，飢者與食、渴者給漿、無衣與衣、無香與香，華飾雜香擣香、車乘象馬、僮僕侍使，恣人所求，屋宅居止所當得者，生活之業及餘眾人所欲得者，悉令得所。",
    "T08n0222_006:0185c12_6": "飲食、衣服、香華、象馬、屋宅，所當得者皆施眾人。",
    "T08n0222_006:0185c13_7": "令各得所已，則為眾生分別說法，宣義具足，遵修六波羅蜜。",
    "T08n0222_006:0185c15_0": "斯諸萌類聞所說法，則便尋跡行波羅蜜，至使逮得阿耨多羅三耶三菩阿惟三佛。",
    "T08n0222_006:0185c16_1": "是為菩薩摩訶薩摩訶衍僧那僧涅！",
    "T08n0222_006:0185c17_2": "「譬如，須菩提！",
    "T08n0222_006:0185c18_0": "明慧幻士及慧弟子，於四大衢化作眾人生活之業。",
    "T08n0222_006:0185c19_1": "所以者何？",
    "T08n0222_006:0185c19_2": "諸幻師法自應當然以此為術，施於無數眾生人之所乏飲食、衣服、香華、諸飾、象馬、屋宅。",
    "T08n0222_006:0185c21_3": "於須菩提意云何，其幻師者，寧有所施給眾乏乎？」",
    "T08n0222_006:0185c22_4": "答曰：「不也，天中天！」",
    "T08n0222_006:0185c23_0": "佛言：「如是，須菩提！",
    "T08n0222_006:0185c23_1": "菩薩摩訶薩行六波羅蜜，三十七品，內空、外空及內外空、及諸所有自然之空所被僧那鎧，十種力、四無所畏、四分別辯、十八不共諸佛之法僧那之鎧，及薩芸若僧那僧涅，化為佛像被大德鎧，其光普照三千大千世界，及於東方、八方上下江河沙等諸佛國土，靡不周遍。",
    "T08n0222_006:0185c29_2": "十方各如江河沙等諸佛世界六反震動，以大光住檀波羅蜜，隨人所求，飲食、衣服、香華、諸飾、象馬、舍宅，生活之業，雖化所施，竟無所與。",
    "T08n0222_006:0186a03_3": "眾人各來有所受，取生活之具，亦無施者，亦無受者。",
    "T08n0222_006:0186a04_4": "所以者何？",
    "T08n0222_006:0186a05_0": "須菩提！",
    "T08n0222_006:0186a05_1": "是諸法者亦復如幻，幻不離法。",
    "T08n0222_006:0186a05_2": "是為菩薩摩訶薩摩訶僧那僧涅。",
    "T08n0222_006:0186a06_3": "「復次，須菩提！",
    "T08n0222_006:0186a07_0": "菩薩摩訶薩住尸波羅蜜，欲以救護諸受生者，故復現生轉輪王種。",
    "T08n0222_006:0186a08_1": "彼這立于轉輪王位，便以十善建發眾生，四禪、四等心、四無色定、四意止、四意斷、四神足、五根、五力、七覺意、八由行，十種力、四無所畏、四分別辯、十八不共諸佛之法，為諸眾生廣說經典，未曾令其離斯道誼，能使安隱至得佛道，是為僧那。",
    "T08n0222_006:0186a14_0": "譬如，須菩提！",
    "T08n0222_006:0186a14_1": "明達幻師、若慧弟子，於大四衢化無數眾不可稱計，為諸化人講說經法，建立十善，三十七品，十種力、四無所畏、四分別辯、十八不共諸佛之法。",
    "T08n0222_006:0186a17_2": "於須菩提意云何，寧有眾人住十善乎？",
    "T08n0222_006:0186a18_3": "及三十七品、十種力、四無所畏、四分別辯、十八不共諸佛之法乎？」",
    "T08n0222_006:0186a19_4": "答曰：「不也，天中天！」",
    "T08n0222_006:0186a20_5": "「如是，須菩提！",
    "T08n0222_006:0186a20_6": "菩薩摩訶薩開化眾生，令住十善、三十七品、十八不共諸佛之法，亦無所勸立於眾生也。",
    "T08n0222_006:0186a22_7": "所以者何？",
    "T08n0222_006:0186a22_8": "須菩提！",
    "T08n0222_006:0186a23_0": "是謂諸法者亦復如幻，幻不離法。",
    "T08n0222_006:0186a23_1": "如是，須菩提！",
    "T08n0222_006:0186a24_2": "是為菩薩摩訶薩摩訶衍僧那僧涅也。",
    "T08n0222_006:0186a24_3": "「復次，須菩提！",
    "T08n0222_006:0186a25_4": "菩薩摩訶薩住羼波羅蜜，勸化眾生立忍度無極。",
    "T08n0222_006:0186a26_5": "何謂菩薩住羼波羅蜜？",
    "T08n0222_006:0186a26_6": "開化一切眾生之類立於忍辱無極之法。",
    "T08n0222_006:0186a27_7": "於是，須菩提！",
    "T08n0222_006:0186a28_8": "菩薩摩訶薩從初發意，等被德鎧而自誓願：『假使一切群萌之類刀杖加我，使菩薩摩訶薩不當興發瞋恨之意須臾間也；亦復教化一切眾生使立此忍。』",
    "T08n0222_006:0186b02_9": "譬如，須菩提！",
    "T08n0222_006:0186b02_10": "明達幻師及慧弟子，於大四衢化作無數不可計人，尋而捶撾以刀斫害。",
    "T08n0222_006:0186b04_11": "寧有所撾所斫害乎？」",
    "T08n0222_006:0186b05_12": "答曰：「不也，天中天！」",
    "T08n0222_006:0186b05_13": "佛言：「如是，須菩提！",
    "T08n0222_006:0186b06_0": "菩薩摩訶薩行羼波羅蜜，若有刀杖加其身者，皆而忍之；又化眾生令立此忍，亦無撾者亦無忍者。",
    "T08n0222_006:0186b08_1": "是為，須菩提！",
    "T08n0222_006:0186b08_2": "菩薩摩訶薩羼波羅蜜摩訶衍僧那僧涅也。",
    "T08n0222_006:0186b09_3": "「復次，須菩提！",
    "T08n0222_006:0186b09_4": "菩薩摩訶薩住惟逮波羅蜜，勸化一切眾生之類，皆令建立惟逮波羅蜜。」",
    "T08n0222_006:0186b11_5": "佛言：「云何菩薩摩訶薩建立眾生於精進度無極？",
    "T08n0222_006:0186b12_6": "於是，須菩提！",
    "T08n0222_006:0186b12_7": "菩薩摩訶薩其心遵修薩芸若慧而發道意，亦無相念、亦無精進，勸發眾生令履其行。",
    "T08n0222_006:0186b14_8": "譬如，須菩提！",
    "T08n0222_006:0186b15_9": "明達幻師、若慧弟子，於大四衢化作無數不可計人，令行精進護身口意，亦無是人、亦無身口意、亦無所行。",
    "T08n0222_006:0186b17_10": "如是，須菩提！",
    "T08n0222_006:0186b17_11": "菩薩摩訶薩立於惟逮波羅蜜，勸化眾人令行精進，無精進相亦無所行，亦不開化眾生之類立於精進，是為菩薩摩訶薩惟逮波羅蜜摩訶衍僧那僧涅。",
    "T08n0222_006:0186b21_12": "「復次，須菩提！",
    "T08n0222_006:0186b21_13": "菩薩摩訶薩住禪波羅蜜，勸化一切群萌之類以禪波羅蜜。",
    "T08n0222_006:0186b23_14": "云何，須菩提！",
    "T08n0222_006:0186b23_15": "菩薩摩訶薩住禪波羅蜜，等住諸法，諸法無亂，亦不覩見諸法煩憒？",
    "T08n0222_006:0186b25_0": "菩薩摩訶薩以能住此，於禪波羅蜜等在無本，勸助眾生於平等法。",
    "T08n0222_006:0186b26_1": "彼所教化，未曾違遠於諸佛教，至得阿耨多羅三耶三菩阿惟三佛，亦無至於阿惟三佛者。",
    "T08n0222_006:0186b28_2": "譬如，明達幻師、若慧弟子，於大四衢化作無數不可計人，皆令坐禪，心定意而無所定亦無亂。",
    "T08n0222_006:0186c01_3": "如是，須菩提！",
    "T08n0222_006:0186c02_4": "菩薩摩訶薩勸化眾生令作等法，不見諸法有一心者、若亂意者，是為菩薩摩訶薩禪波羅蜜摩訶衍僧那僧涅也。",
    "T08n0222_006:0186c04_5": "「復次，須菩提！",
    "T08n0222_006:0186c05_6": "菩薩摩訶薩住般若波羅蜜，開發眾人群萌之類，悉令住於智度無極。",
    "T08n0222_006:0186c06_7": "云何自住般若波羅蜜，勸化眾生智度無極？",
    "T08n0222_006:0186c07_8": "如是，須菩提！",
    "T08n0222_006:0186c08_0": "菩薩摩訶薩亦無有法，而所行者亦無所護。",
    "T08n0222_006:0186c09_0": "是菩薩摩訶薩住般若波羅蜜已，亦以此法開化一切，使得度去無所拘礙。",
    "T08n0222_006:0186c10_1": "譬如，明達幻師、若慧弟子，化作無數不可計人，智慧辯才多所分別，無有智慧亦無所說。",
    "T08n0222_006:0186c12_2": "於須菩提意云何？",
    "T08n0222_006:0186c13_3": "寧有所說、有所聽乎？」",
    "T08n0222_006:0186c13_4": "答曰：「不也，天中天！」",
    "T08n0222_006:0186c14_5": "佛言：「是為菩薩摩訶薩摩訶衍僧那僧涅也。",
    "T08n0222_006:0186c15_6": "「復次，須菩提！",
    "T08n0222_006:0186c15_7": "菩薩摩訶衍僧那僧涅，自住於自然之法，開化東方江河沙等一切眾生，皆使履行檀波羅蜜、尸波羅蜜、羼波羅蜜、惟逮波羅蜜、禪波羅蜜、般若波羅蜜，為講說法。",
    "T08n0222_006:0186c18_8": "假使眾生得聞於此六波羅蜜，終不復離六度無極、阿耨多羅三耶三菩阿惟三佛；十方一切皆悉如是。",
    "T08n0222_006:0186c21_9": "猶如東方諸佛國土，十方一切皆悉如是，等無差特。",
    "T08n0222_006:0186c22_10": "譬如，須菩提！",
    "T08n0222_006:0186c22_11": "明達幻師、若慧弟子，於四大衢化作無數不可計人，布施、持戒、忍辱、精進、一心、智慧，亦無施與、亦無持戒、亦無忍辱、亦無精進、亦無一心、亦無智慧。",
    "T08n0222_006:0186c26_12": "如是，須菩提！",
    "T08n0222_006:0186c26_13": "菩薩摩訶薩摩訶衍僧那僧涅也。",
    "T08n0222_006:0186c27_14": "◎「◎復次，須菩提！",
    "T08n0222_006:0186c28_15": "菩薩摩訶薩三拔致遵崇其心，於薩芸若未曾起發於他異心，亦無所信、無所聽受，或開化人立檀波羅蜜；或開化人立尸波羅蜜；或開化人立羼波羅蜜；或開化人立惟逮波羅蜜；或開化人立禪波羅蜜；或開化人立般若波羅蜜，於開化人至無所立。",
    "T08n0222_006:0187a05_0": "於無所化，化若干人立四意止；化若干人立四意斷；化若干人立四神足；化若干人立五根、五力、七覺意、八由行；化若干人立十種力、四無所畏、四分別辯、十八不共諸佛之法；或不開化。",
    "T08n0222_006:0187a09_1": "或開化人立須陀洹果；或開化人立斯陀含果；或開化人立阿那含果；或開化人立阿羅漢果；或開化人立辟支佛果；或若干人不可開化。",
    "T08n0222_006:0187a12_2": "立若干人於薩芸若慧，若干人不當開化。",
    "T08n0222_006:0187a13_3": "有所不可計會、不可限量群萠之類，當化立之於檀波羅蜜，尸羼、惟逮、禪那、般若波羅蜜；四意止、四意斷、四神足、五根、五力、七覺意、八由行，十種力、四無所畏、四分別辯、十八不共諸佛之法，開化眾生，不可計會、不可限量，於薩芸若慧。",
    "T08n0222_006:0187a18_4": "於須菩提意云何？",
    "T08n0222_006:0187a18_5": "開化若干不可計人，各有所趣、各有所起、各使得度。",
    "T08n0222_006:0187a20_6": "寧有所起、有度者不？」",
    "T08n0222_006:0187a20_7": "答曰：「不也，天中天！」",
    "T08n0222_006:0187a21_0": "佛言：「如是菩薩摩訶薩以六波羅蜜，有所開化三十七品及諸佛法，四道、緣覺，亦無所趣，亦無所度，是為須菩提菩薩摩訶薩摩訶衍僧那僧涅。」",
    "T08n0222_006:0187a24_1": "須菩提白佛言：「唯，天中天！",
    "T08n0222_006:0187a24_2": "若我聞法察其中誼，當觀菩薩摩訶薩則不復為僧那僧涅。",
    "T08n0222_006:0187a26_3": "所以者何？",
    "T08n0222_006:0187a26_4": "因從空興諸自然相。",
    "T08n0222_006:0187a26_5": "以是故，天中天！",
    "T08n0222_006:0187a27_6": "諸色、色空，諸痛痒思想生死識空；察眼、眼空，耳鼻舌身意、意空；察眼色識、耳聲識、鼻香識、舌味識、身細滑識、意法識十八之種，皆亦復空。",
    "T08n0222_006:0187b01_7": "眼之所習，耳鼻舌身意所習，如是六情所習，亦復如是，皆為空習，一切悉空所習法空。",
    "T08n0222_006:0187b03_8": "唯，天中天！",
    "T08n0222_006:0187b03_9": "檀波羅蜜亦空，尸波羅蜜、羼波羅蜜、惟逮波羅蜜、禪波羅蜜、般若波羅蜜，皆亦悉空。",
    "T08n0222_006:0187b05_10": "察內亦空，內空亦空，其無所有。",
    "T08n0222_006:0187b06_11": "自然亦空，其空亦空。",
    "T08n0222_006:0187b06_12": "四意止亦空，四意斷、四神足、五根、五力、七覺意、八由行亦空。",
    "T08n0222_006:0187b08_13": "十種力、四無所畏、四分別辯、十八不共諸佛之法亦空。",
    "T08n0222_006:0187b09_14": "所謂菩薩亦空，僧那僧涅亦空。",
    "T08n0222_006:0187b10_15": "唯，天中天！",
    "T08n0222_006:0187b10_16": "以是之故，當觀菩薩摩訶薩為無僧那僧涅。」",
    "T08n0222_006:0187b11_17": "佛告須菩提：「如是，如是！",
    "T08n0222_006:0187b11_18": "須菩提！",
    "T08n0222_006:0187b12_19": "誠如所云。」",
    "T08n0222_006:0187b12_20": "佛告須菩提：「薩芸若有為無所作，亦非不作，亦無所有；一切眾生亦無作，亦無所有。",
    "T08n0222_006:0187b14_21": "菩薩摩訶薩為眾生故，被大僧那鎧，亦無所作，亦非不作，亦無所有。」",
    "T08n0222_006:0187b15_22": "須菩提白佛言：「唯，天中天！",
    "T08n0222_006:0187b16_23": "何以故薩芸若慧亦無所作，亦非不作，亦無所有？",
    "T08n0222_006:0187b17_24": "此眾生類亦無有作，亦非不作，亦無所有？",
    "T08n0222_006:0187b18_25": "及諸菩薩摩訶薩僧那僧涅，亦如是也？」",
    "T08n0222_006:0187b19_26": "世尊答曰：「有所作、有所得，則有所興。",
    "T08n0222_006:0187b20_27": "而薩芸若，亦無所作，亦非不作，亦無所有。",
    "T08n0222_006:0187b21_28": "是諸眾生，亦無有作，亦非不作，亦無所有。",
    "T08n0222_006:0187b22_29": "所以者何？",
    "T08n0222_006:0187b22_30": "色無造者，亦無不造。",
    "T08n0222_006:0187b22_31": "亦無所行，亦無所作。",
    "T08n0222_006:0187b23_32": "痛痒思想生死識無有造者，亦無不造，亦無所行，亦無所作。",
    "T08n0222_006:0187b24_33": "眼者亦無所造，亦無不造，亦無所行，亦無所作。",
    "T08n0222_006:0187b25_34": "耳鼻舌身意亦無有造，亦無不造，亦無所行，亦無所作。",
    "T08n0222_006:0187b26_35": "色聲香味細滑法，亦無所造，亦無不造，亦無所行，亦無所作。",
    "T08n0222_006:0187b28_36": "十八種六情所習因致痛痒，亦無有造，亦無不造，亦無所行，亦無所作。",
    "T08n0222_006:0187b29_37": "吾我，須菩提！",
    "T08n0222_006:0187c01_38": "亦無有造，亦無不造，亦無所行，亦無所作。",
    "T08n0222_006:0187c02_39": "及有所知、有所見，亦無有造，亦無不造，亦無所行，亦無所作。",
    "T08n0222_006:0187c03_40": "以是之故，究竟本末無有根原而不可得。",
    "T08n0222_006:0187c04_41": "眾生及夢，亦無有造，亦無不造，亦無所行，亦無所作。",
    "T08n0222_006:0187c05_42": "所以者何？",
    "T08n0222_006:0187c06_0": "究竟本末無有根原亦不可得。",
    "T08n0222_006:0187c06_1": "如呼聲、響、水中之月、幻化、野馬，亦無有造，亦無不造，亦無所作，亦無所行。",
    "T08n0222_006:0187c08_2": "所以者何？",
    "T08n0222_006:0187c08_3": "究竟本末無有根原亦不可得。",
    "T08n0222_006:0187c09_4": "其內空者，須菩提！",
    "T08n0222_006:0187c09_5": "亦無有造，亦無不造，亦無所行，亦無所作；外空亦然。",
    "T08n0222_006:0187c11_0": "其有所有及自然空，亦無有造，亦無不造，亦無有行，亦無所作。",
    "T08n0222_006:0187c12_1": "三十七品、十種力、四無所畏、四分別辯、十八不共諸佛之法，亦無有造，亦無不造，亦無所行，亦無所作。",
    "T08n0222_006:0187c14_2": "所以者何？",
    "T08n0222_006:0187c15_0": "究竟本末無有根原亦不可得。",
    "T08n0222_006:0187c15_1": "其無本者，須菩提！",
    "T08n0222_006:0187c16_2": "亦無有造，亦無不造，亦無所行，亦無所作；無本亦復如是，亦無有異法。",
    "T08n0222_006:0187c17_3": "其法種者，住於法界諸法寂然。",
    "T08n0222_006:0187c18_4": "其本際者，亦無有造，亦無不造，亦無所行，亦無所作。",
    "T08n0222_006:0187c19_5": "所以者何？",
    "T08n0222_006:0187c19_6": "究竟本末無有根原亦不可得。",
    "T08n0222_006:0187c20_7": "其菩薩者，亦無有造，亦非不造，亦無所行，亦無所作。",
    "T08n0222_006:0187c21_8": "薩芸若慧一切哀慧，亦非有造，亦非不造，亦無所行，亦無所作。",
    "T08n0222_006:0187c23_9": "所以者何？",
    "T08n0222_006:0187c23_10": "究竟本末無有根原亦不可得。",
    "T08n0222_006:0187c24_11": "其菩薩者，亦無有造，亦非不造，亦無所行，亦無所作。",
    "T08n0222_006:0187c25_12": "薩芸若慧一切哀慧，亦無有造，亦非不造，亦無所行，亦無所作。",
    "T08n0222_006:0187c26_13": "所以者何？",
    "T08n0222_006:0187c27_14": "究竟本末無有根原亦不可得。",
    "T08n0222_006:0187c27_15": "以是故，須菩提！",
    "T08n0222_006:0187c28_16": "無所作。",
    "T08n0222_006:0187c28_17": "薩芸若亦無所作，亦非不作。",
    "T08n0222_006:0187c29_18": "眾生如是，亦無所作，亦非不作。",
    "T08n0222_006:0187c29_19": "菩薩摩訶薩所因摩訶衍僧那僧涅，以是故，須菩提！",
    "T08n0222_006:0188a02_20": "當察菩薩摩訶薩亦無摩訶衍僧那僧涅也。」",
    "T08n0222_006:0188a03_21": "須菩提白佛言：「如是，世尊！",
    "T08n0222_006:0188a03_22": "教分別其誼，我分別誼，色無著、無縛、無脫；痛痒思想生死識，無著、無縛、無脫。」",
    "T08n0222_006:0188a05_23": "分耨文陀尼弗問須菩提：「色為無著、無縛、無脫？",
    "T08n0222_006:0188a06_24": "痛痒思想生死識為無著、無縛、無脫？」",
    "T08n0222_006:0188a07_25": "須菩提謂分耨文陀尼弗：「如是，賢者！",
    "T08n0222_006:0188a08_26": "色無著、無縛、無脫；痛痒思想生死識無著、無縛、無脫。」",
    "T08n0222_006:0188a09_27": "分耨又問須菩提：「何所色無著、無縛、無脫？",
    "T08n0222_006:0188a10_28": "何所痛痒思想生死識無著、無縛、無脫？」",
    "T08n0222_006:0188a11_29": "須菩提答曰：「色自然無著、無縛、無脫；痛痒思想生死識自然無著、無縛、無脫。",
    "T08n0222_006:0188a13_0": "色如呼響，無著、無縛、無脫；痛痒思想生死識如呼響，無著、無縛、無脫。",
    "T08n0222_006:0188a14_1": "色如野馬，無著、無縛、無脫；痛痒思想生死識如野馬，無著、無縛、無脫。",
    "T08n0222_006:0188a16_2": "色如幻，無著、無縛、無脫；痛痒思想生死識如幻，無著、無縛、無脫。",
    "T08n0222_006:0188a17_3": "色如化，無著、無縛、無脫；痛痒思想生死識如化，無著、無縛、無脫。",
    "T08n0222_006:0188a19_4": "過去色，無著、無縛、無脫；過去痛痒思想生死識，無著、無縛、無脫。",
    "T08n0222_006:0188a20_5": "當來色，無著、無縛、無脫；當來痛痒思想生死識，無著、無縛、無脫。",
    "T08n0222_006:0188a22_6": "現在色，無著、無縛、無脫；現在痛痒思想生死識，無著、無縛、無脫。",
    "T08n0222_006:0188a23_7": "色無實，無著、無縛、無脫；痛痒思想生死識無實，無著、無縛、無脫。",
    "T08n0222_006:0188a25_8": "色憺怕，無著、無縛、無脫；痛痒思想生死識憺怕，無著、無縛、無脫。",
    "T08n0222_006:0188a26_9": "色無所生，無著、無縛、無脫；痛痒思想生死識無所生，無著、無縛、無脫。",
    "T08n0222_006:0188a28_10": "分耨！",
    "T08n0222_006:0188a28_11": "色善，無著、無縛、無脫；痛痒思想生死識善，無著、無縛、無脫。",
    "T08n0222_006:0188a29_12": "色不善，無著、無縛、無脫；痛痒思想生死識不善，無著、無縛、無脫。",
    "T08n0222_006:0188b02_13": "色無記，無著、無縛、無脫；痛痒思想生死識無記，無著、無縛、無脫。",
    "T08n0222_006:0188b04_0": "色不分別，無著、無縛、無脫；痛痒思想生死識不分別，無著、無縛、無脫。",
    "T08n0222_006:0188b05_1": "分耨！",
    "T08n0222_006:0188b05_2": "世俗色，無著、無縛、無脫；世俗痛痒思想生死識，無著、無縛、無脫。",
    "T08n0222_006:0188b07_3": "度世色，無著、無縛、無脫；度世痛痒思想生死識，無著、無縛、無脫。",
    "T08n0222_006:0188b08_4": "有漏、無漏色，無著、無縛、無脫；有漏、無漏痛痒思想生死識，無著、無縛、無脫。",
    "T08n0222_006:0188b10_5": "虛無，無著、無縛、無脫。",
    "T08n0222_006:0188b10_6": "恍忽，無著、無縛、無脫。",
    "T08n0222_006:0188b11_7": "一切諸法，無著、無縛、無脫。",
    "T08n0222_006:0188b12_0": "無所有，無著、無縛、無脫。",
    "T08n0222_006:0188b12_1": "寂然，無著、無縛、無脫。",
    "T08n0222_006:0188b13_2": "檀波羅蜜，無著、無縛、無脫。",
    "T08n0222_006:0188b13_3": "尸波羅蜜、羼波羅蜜、惟逮波羅蜜、禪波羅蜜、般若波羅蜜，無著、無縛、無脫。",
    "T08n0222_006:0188b15_4": "發至實，無著、無縛、無脫。",
    "T08n0222_006:0188b15_5": "發至寂寞，無著、無縛、無脫。",
    "T08n0222_006:0188b16_6": "內空，無著、無縛、無脫。",
    "T08n0222_006:0188b17_7": "外空，無著、無縛、無脫。",
    "T08n0222_006:0188b17_8": "其所有自然空，無著、無縛、無脫。",
    "T08n0222_006:0188b18_9": "四意止，無著、無縛、無脫。",
    "T08n0222_006:0188b18_10": "四意斷、四神足、五根、五力、七覺意、八由行，無著、無縛、無脫。",
    "T08n0222_006:0188b20_11": "十種力、四無所畏、四分別辯、十八不共諸佛之法，無著、無縛、無脫。",
    "T08n0222_006:0188b21_12": "從虛無起，無著、無縛、無脫。",
    "T08n0222_006:0188b22_13": "佛道，無著、無縛、無脫。",
    "T08n0222_006:0188b22_14": "薩芸若，無著、無縛、無脫。",
    "T08n0222_006:0188b23_15": "學菩薩道，無著、無縛、無脫。",
    "T08n0222_006:0188b23_16": "從虛無生，無著、無縛、無脫。",
    "T08n0222_006:0188b24_17": "寂然無所生，無著、無縛、無脫。",
    "T08n0222_006:0188b25_18": "其無本者，無著、無縛、無脫。",
    "T08n0222_006:0188b25_19": "又無本者等無有異順法住，無著、無縛、無脫。",
    "T08n0222_006:0188b26_20": "其寂定法，無著、無縛、無脫。",
    "T08n0222_006:0188b27_21": "其本際者及於無為，無著、無縛、無脫。",
    "T08n0222_006:0188b28_22": "無實所興，無著、無縛、無脫。",
    "T08n0222_006:0188b28_23": "空寂不起所興，無著、無縛、無脫。",
    "T08n0222_006:0188b29_24": "是為，賢者分耨！",
    "T08n0222_006:0188b29_25": "菩薩摩訶薩無著、無縛、無脫波羅蜜也。",
    "T08n0222_006:0188c01_26": "檀波羅蜜、尸波羅蜜、羼波羅蜜、惟逮波羅蜜、禪波羅蜜、般若波羅蜜，無著、無縛、無脫。",
    "T08n0222_006:0188c03_27": "薩芸若、無本慧、一切哀慧、轉上所作，皆亦無著、無縛、無脫。",
    "T08n0222_006:0188c05_0": "轉進上昇，布施、持戒、忍辱、精進、一心、智慧。",
    "T08n0222_006:0188c05_1": "轉進上昇，無著、無縛、無脫。",
    "T08n0222_006:0188c06_2": "轉昇上至住薩芸若慧、一切哀慧，無著、無縛、無脫。",
    "T08n0222_006:0188c07_3": "教化眾生，無著、無縛、無脫。",
    "T08n0222_006:0188c08_4": "嚴淨佛土，無著、無縛、無脫。",
    "T08n0222_006:0188c08_5": "奉事諸佛世尊，無著、無縛、無脫。",
    "T08n0222_006:0188c09_6": "聽省經典，無著、無縛、無脫。",
    "T08n0222_006:0188c10_7": "未曾離諸佛，無著、無縛、無脫。",
    "T08n0222_006:0188c11_0": "未曾亡失神通，無著、無縛、無脫。",
    "T08n0222_006:0188c11_1": "不離五根，無著、無縛、無脫。",
    "T08n0222_006:0188c12_2": "不釋總持，無著、無縛、無脫。",
    "T08n0222_006:0188c13_0": "不捨三昧，無著、無縛、無脫。",
    "T08n0222_006:0188c13_1": "於道發哀，無著、無縛、無脫。",
    "T08n0222_006:0188c14_2": "薩芸若慧，無著、無縛、無脫。",
    "T08n0222_006:0188c14_3": "所轉法輪，無著、無縛、無脫。",
    "T08n0222_006:0188c15_4": "開化眾生存於三乘，無著、無縛、無脫。」",
    "T08n0222_006:0188c16_5": "須菩提謂分耨文陀尼弗：「是為菩薩摩訶薩六波羅蜜，無著、無縛、無脫。",
    "T08n0222_006:0188c17_6": "覺了一切諸正覺法，從虛無起，寂寞恬怕與無從生，是為，分耨！",
    "T08n0222_006:0188c19_7": "菩薩摩訶薩無著、無縛、無脫摩訶僧那僧涅也。」",
    "T08n0222_006:0188c21_0": "摩訶般若波羅蜜三昧品第十六",
    "T08n0222_006:0188c22_0": "賢者須菩提白佛言：「唯，天中天！",
    "T08n0222_006:0188c22_1": "何謂菩薩摩訶薩摩訶衍僧那？",
    "T08n0222_006:0188c23_2": "何謂菩薩摩訶薩摩訶衍？",
    "T08n0222_006:0188c24_0": "學大乘者何所誓志於衍？",
    "T08n0222_006:0188c24_1": "衍何所住、從何生？",
    "T08n0222_006:0188c25_0": "衍中誰為成衍者？」",
    "T08n0222_006:0188c25_1": "佛告須菩提：「如須菩提之所問也：『何所菩薩摩訶薩衍者？』",
    "T08n0222_006:0188c26_2": "六波羅蜜則為菩薩摩訶薩摩訶衍也。",
    "T08n0222_006:0188c27_3": "何等六？",
    "T08n0222_006:0188c27_4": "檀波羅蜜、尸波羅蜜、羼波羅蜜、惟逮波羅蜜、禪波羅蜜、般若波羅蜜。",
    "T08n0222_006:0189a01_5": "彼何謂檀波羅蜜？",
    "T08n0222_006:0189a01_6": "於是，須菩提！",
    "T08n0222_006:0189a02_0": "菩薩摩訶薩遵崇發心存薩芸若而行布施，內外所有一切不惜，以給眾生，以為堅固，不備怨敵，則以勸助阿耨多羅三耶三菩；是為菩薩摩訶薩檀波羅蜜。",
    "T08n0222_006:0189a05_1": "何等菩薩摩訶薩尸波羅蜜？",
    "T08n0222_006:0189a06_2": "於是菩薩摩訶薩遵崇發心存薩芸若，身自奉行十善之事，復以十善勸助人不墮顛倒，亦無所得；是為菩薩摩訶薩於尸波羅蜜無所亡失，不墮顛倒，亦無所得。」",
    "T08n0222_006:0189a09_3": "須菩提白佛言：「唯，天中天！",
    "T08n0222_006:0189a10_4": "何謂菩薩摩訶薩羼波羅蜜？」",
    "T08n0222_006:0189a11_5": "佛告須菩提：「於是菩薩摩訶薩己身能具足忍辱，教化他人立於忍辱，不墮顛倒，亦無所得；是為菩薩摩訶薩羼波羅蜜！」",
    "T08n0222_006:0189a13_6": "須菩提白佛言：「唯，天中天！",
    "T08n0222_006:0189a14_7": "何謂菩薩摩訶薩惟逮波羅蜜？」",
    "T08n0222_006:0189a15_8": "佛告須菩提：「菩薩摩訶薩其心遵崇薩芸若慧，於五波羅蜜不以踈遠，以五波羅蜜教化眾生，不墮顛倒，亦無所得；是為菩薩摩訶薩惟逮波羅蜜！」",
    "T08n0222_006:0189a18_9": "須菩提又問世尊：「唯，天中天！",
    "T08n0222_006:0189a19_10": "何謂菩薩摩訶薩禪波羅蜜？」",
    "T08n0222_006:0189a19_11": "佛告須菩提：「菩薩摩訶薩遵崇發心存薩芸若慧，己身常以漚惒拘舍羅行禪三昧，不隨順從三昧而生也，亦教人令學禪定，不墮顛倒，亦無所得；是為菩薩摩訶薩禪波羅蜜！」",
    "T08n0222_006:0189a23_12": "須菩提白佛言：「唯，天中天！",
    "T08n0222_006:0189a24_13": "何等為菩薩摩訶薩般若波羅蜜？」",
    "T08n0222_006:0189a25_14": "佛告須菩提：「菩薩摩訶薩遵崇發心薩芸若慧，於一切法無依倚，觀於諸法一切本淨，不墮顛倒，亦無所得。",
    "T08n0222_006:0189a27_15": "於一切法以無所著，以觀諸法一切本淨，則以斯法教化眾生，不墮顛倒，亦無所得；是為菩薩摩訶薩般若波羅蜜，是為菩薩摩訶薩摩訶衍也。",
    "T08n0222_006:0189b02_16": "「復次，須菩提！",
    "T08n0222_006:0189b02_17": "菩薩摩訶薩摩訶衍者，諸內為空、外亦為空、內外悉空、空亦復空、至號大空、真妙之空、清淨之空、有為空、無為空、自然相空、一切法空、無所得空、無有空而自為空、而有所見無所有空。",
    "T08n0222_006:0189b06_18": "彼何謂為內空？",
    "T08n0222_006:0189b07_19": "謂內法者，眼、耳、鼻、舌、身、意。",
    "T08n0222_006:0189b07_20": "彼所謂眼、眼所見者，則亦為空，不可毀傷、不可壞起。",
    "T08n0222_006:0189b09_21": "所以者何？",
    "T08n0222_006:0189b09_22": "本淨故也。",
    "T08n0222_006:0189b09_23": "其耳、耳所聽者，則亦為空，不可毀傷、不可壞起。",
    "T08n0222_006:0189b10_24": "所以者何？",
    "T08n0222_006:0189b11_0": "本淨故也。",
    "T08n0222_006:0189b11_1": "其鼻、鼻所嗅者，則亦為空，不可毀傷、不可壞起。",
    "T08n0222_006:0189b12_2": "所以者何？",
    "T08n0222_006:0189b12_3": "本淨故也。",
    "T08n0222_006:0189b12_4": "其舌、舌所甞味者，則亦為空，不可毀傷、不可壞起。",
    "T08n0222_006:0189b14_0": "所以者何？",
    "T08n0222_006:0189b14_1": "本淨故也。",
    "T08n0222_006:0189b14_2": "其身、身所受者，亦復為空，不可毀傷、不可壞起。",
    "T08n0222_006:0189b15_3": "所以者何？",
    "T08n0222_006:0189b15_4": "本淨故也。",
    "T08n0222_006:0189b16_5": "其心、心所念者，亦復為空，不可毀傷、不可壞起。",
    "T08n0222_006:0189b17_6": "所以者何？",
    "T08n0222_006:0189b17_7": "本淨故也。",
    "T08n0222_006:0189b17_8": "是謂內空。",
    "T08n0222_006:0189b17_9": "彼何謂外空？",
    "T08n0222_006:0189b18_10": "外所云法、色、聲、香、味、細滑念也。",
    "T08n0222_006:0189b18_11": "其色、色者，亦復為空，不可毀傷、不可壞起。",
    "T08n0222_006:0189b19_12": "所以者何？",
    "T08n0222_006:0189b20_13": "本淨故也。",
    "T08n0222_006:0189b20_14": "是色、聲、香、味、細滑、法空，不可毀傷、不可壞起。",
    "T08n0222_006:0189b21_15": "所以者何？",
    "T08n0222_006:0189b21_16": "本淨故也。",
    "T08n0222_006:0189b21_17": "彼何謂內外法空？",
    "T08n0222_006:0189b22_18": "內六入、外六入是為內外法空。",
    "T08n0222_006:0189b23_0": "彼何謂外法空？",
    "T08n0222_006:0189b23_1": "不可毀傷、不可壞起。",
    "T08n0222_006:0189b23_2": "所以者何？",
    "T08n0222_006:0189b24_3": "本淨故也。",
    "T08n0222_006:0189b24_4": "是內法、外法則悉空故，故不可毀傷、不可壞起。",
    "T08n0222_006:0189b25_5": "所以者何？",
    "T08n0222_006:0189b25_6": "本淨故也。",
    "T08n0222_006:0189b25_7": "是為內外法空。",
    "T08n0222_006:0189b26_8": "彼何謂空亦空？",
    "T08n0222_006:0189b26_9": "謂一切法空、諸法空、亦此空空，是謂空空。",
    "T08n0222_006:0189b27_10": "彼何謂為大空？",
    "T08n0222_006:0189b27_11": "所謂東方亦空、南方、西方、北方、東南、西南、西北、東北方、上方、下方，皆亦悉空，不可毀傷、不可壞起。",
    "T08n0222_006:0189c01_12": "所以者何？",
    "T08n0222_006:0189c01_13": "本淨故也。",
    "T08n0222_006:0189c01_14": "何謂真妙空者？",
    "T08n0222_006:0189c01_15": "曰無為者也。",
    "T08n0222_006:0189c02_16": "其無為者，無為亦空，不可毀傷、不可壞起。",
    "T08n0222_006:0189c03_17": "所以者何？",
    "T08n0222_006:0189c03_18": "本淨故也。",
    "T08n0222_006:0189c03_19": "是謂真妙空。",
    "T08n0222_006:0189c04_0": "彼何謂所有空？",
    "T08n0222_006:0189c04_1": "所有空者，謂欲界、色界、無色界空，不可毀傷、不可壞起。",
    "T08n0222_006:0189c05_2": "所以者何？",
    "T08n0222_006:0189c05_3": "本淨故也。",
    "T08n0222_006:0189c06_4": "彼何謂無為空？",
    "T08n0222_006:0189c06_5": "所謂無為空者，不起不滅、亦不自在、亦無所住，存在真諦，是為無為空。",
    "T08n0222_006:0189c08_6": "彼所謂無為空，其無為空者，不可毀傷、不可壞起。",
    "T08n0222_006:0189c09_7": "所以者何？",
    "T08n0222_006:0189c09_8": "本淨故也。",
    "T08n0222_006:0189c09_9": "彼何謂究竟空？",
    "T08n0222_006:0189c10_10": "究竟空者，謂不可得崖際。",
    "T08n0222_006:0189c11_0": "所以者何？",
    "T08n0222_006:0189c11_1": "本淨故也。",
    "T08n0222_006:0189c11_2": "是謂究竟空。",
    "T08n0222_006:0189c11_3": "彼何謂廣遠空？",
    "T08n0222_006:0189c12_4": "謂不見來，亦無所得。",
    "T08n0222_006:0189c12_5": "所以者何？",
    "T08n0222_006:0189c13_0": "本淨故也。",
    "T08n0222_006:0189c13_1": "是謂廣遠空。",
    "T08n0222_006:0189c13_2": "彼何謂不分別空？",
    "T08n0222_006:0189c14_0": "彼無能捨法，亦無所住。",
    "T08n0222_006:0189c14_1": "所以者何？",
    "T08n0222_006:0189c14_2": "本淨故也。",
    "T08n0222_006:0189c15_0": "是為不分別空。",
    "T08n0222_006:0189c15_1": "彼何謂本淨空？",
    "T08n0222_006:0189c15_2": "悉能解了一切諸法悉為本淨，有為、無為，非聲聞所作，非辟支佛所作。",
    "T08n0222_006:0189c17_3": "是謂本淨空。",
    "T08n0222_006:0189c17_4": "彼何謂一切法空？",
    "T08n0222_006:0189c18_5": "一切法者，謂色、痛痒、思想、生死、識，眼、耳、鼻、舌、身、意，色、聲、香、味、細滑之法，眼色識、耳聲識、鼻香識、舌味識、身細滑識、意法識，眼所更、耳、鼻、舌、身、意所更痛痒之事。",
    "T08n0222_006:0189c21_6": "有為法、無為法。",
    "T08n0222_006:0189c22_7": "是謂為一切法空。",
    "T08n0222_006:0189c22_8": "諸法法空，無所毀傷、不可壞起。",
    "T08n0222_006:0189c23_9": "所以者何？",
    "T08n0222_006:0189c23_10": "用本淨故。",
    "T08n0222_006:0189c23_11": "是謂一切法空。",
    "T08n0222_006:0189c24_12": "彼何謂自然相空？",
    "T08n0222_006:0189c24_13": "為色相故，色無所有相，受痛痒、思相、造生死相、知生死識相，痛痒、思想、生死、識，亦復如是。",
    "T08n0222_006:0189c26_14": "眼、耳、鼻、舌、身、意，色、聲、香、味、細滑、法，及十八種一切所更有為法相、無為法相，是一切法自然相空。",
    "T08n0222_006:0189c28_15": "彼何謂不可得無所有空？",
    "T08n0222_006:0189c29_16": "一切諸法亦不可得，無所毀害、不可壞起。",
    "T08n0222_006:0190a01_17": "所以者何？",
    "T08n0222_006:0190a01_18": "本淨故也。",
    "T08n0222_006:0190a02_0": "是謂不可得無所有空。",
    "T08n0222_006:0190a02_1": "彼何謂無所有空？",
    "T08n0222_006:0190a02_2": "索所有形貌而不可得。",
    "T08n0222_006:0190a03_3": "是謂無所有空。",
    "T08n0222_006:0190a03_4": "彼何謂自然空？",
    "T08n0222_006:0190a04_5": "無有合會為自然。",
    "T08n0222_006:0190a04_6": "是為自然空。",
    "T08n0222_006:0190a04_7": "彼何謂其無所有自然空者？",
    "T08n0222_006:0190a05_8": "其自然者，無有合會。",
    "T08n0222_006:0190a06_9": "是謂其無所有自然空也。",
    "T08n0222_006:0190a06_10": "「復次，須菩提！",
    "T08n0222_006:0190a07_0": "其所有者，所有空。",
    "T08n0222_006:0190a07_1": "無所有者，無所有空。",
    "T08n0222_006:0190a07_2": "自然者，自然空。",
    "T08n0222_006:0190a08_3": "為他故者，他故亦空。",
    "T08n0222_006:0190a08_4": "彼何謂所有所有空？",
    "T08n0222_006:0190a09_5": "謂五陰也。",
    "T08n0222_006:0190a09_6": "彼五陰者，所有所有空。",
    "T08n0222_006:0190a10_0": "是謂所有所有空。",
    "T08n0222_006:0190a10_1": "何謂無所有無所有空？",
    "T08n0222_006:0190a11_0": "謂無為也。",
    "T08n0222_006:0190a11_1": "彼無為者，無為故空。",
    "T08n0222_006:0190a11_2": "是謂無所有無所有空。",
    "T08n0222_006:0190a12_3": "何謂自然自然空？",
    "T08n0222_006:0190a12_4": "其為空者，則無有相、亦無所作、亦無所見。",
    "T08n0222_006:0190a13_5": "是謂自然空！",
    "T08n0222_006:0190a13_6": "彼何謂為他故空？",
    "T08n0222_006:0190a14_7": "假使怛薩阿竭興出現者，若怛薩阿竭不興出現，其法常住，其法界亦寂滅故無本，無本斯則本際，其於此者為他空，是謂為他故空。",
    "T08n0222_006:0190a17_8": "是謂，須菩提！",
    "T08n0222_006:0190a17_9": "菩薩摩訶薩摩訶衍◎也。",
    "T08n0222_006:0190a18_10": "「復次，須菩提！",
    "T08n0222_006:0190a18_11": "菩薩摩訶薩摩訶衍者，謂首楞嚴三昧！",
    "T08n0222_006:0190a19_12-0": "復有三昧名曰實印、復有三昧名師子娛樂、有三昧名善月、有三昧名月幢英、有三昧名一切法超上、有三昧名觀頂、有三昧名分別一切法、有三昧名了幢英、有三昧名金剛喻、有三昧名入法印、(丹本云有三昧名善住王)有三昧名放光無所奪、有三昧名定意王、有三昧名善住、有三昧名放光、有三昧名力精進、有三昧名等超、有三昧名分別隨順、",
    "T08n0222_006:0190a19_12-1": "有三昧名入諸語、有三昧名照諸方面、有三昧名總持印、有三昧名無所奪、有三昧名等御諸法海印、有三昧名普遍虛空、有三昧名金剛道場、有三昧名勝諸寶、有三昧名照明、有三昧名不眴、有三昧名住不究竟、有三昧名決了、有三昧名離垢燈明、有三昧名無量光、有三昧名光造、有三昧名普照、有三昧名淨御定、有三昧名離垢明、有三昧名為娛樂故、",
    "T08n0222_006:0190a19_12-2": "有三昧名慧燈、有三昧名無盡、有三昧名威神具、有三昧名除盡、有三昧名無特、有三昧名開通、有三昧名日燈明、有三昧名月離垢、有三昧名淨照明、有三昧名有所照曜、有三昧名作當所作、有三昧名慧英、有三昧名譬金剛、有三昧名善建志、有三昧名寶積、有三昧名超法印、有三昧名法普、有三昧名勝娛樂、有三昧名度法頂、有三昧名有所破壞、",
    "T08n0222_006:0190a19_12-3": "有三昧名分別諸句、有三昧名等造字、有三昧名離文字、有三昧名除斷緣、有三昧名離所作、有三昧名無所作、有三昧名行不使了、有三昧名除冥、有三昧名行跡、有三昧名無動、有三昧名度境界、有三昧名決一切德、有三昧名決所住、有三昧名清淨嚴華、有三昧名覺意句、有三昧名無量燈明、有三昧名等無等、有三昧名度一切法、有三昧名斷絕故、",
    "T08n0222_006:0190a19_12-4": "有三昧名離所作、有三昧名離所住、有三昧名一嚴淨、有三昧名御行事、有三昧名一事故、有三昧名制諸事、有三昧名除厭一切所作、有三昧名入緣合像音、有三昧名脫音教文字言、有三昧名光[火*僉]熾盛、有三昧名相嚴淨、有三昧名無相、有三昧名造一切諸具、有三昧名不悅一切苦樂、有三昧名無盡故、有三昧名總持句、有三昧名愛護一切正邪、",
    "T08n0222_006:0190a19_12-5": "有三昧名入一切諸色無色、有三昧名無音斷音、有三昧名離垢曜、有三昧名御固要、有三昧名離垢滿月、有三昧名大嚴淨、有三昧名一切光世明故、有三昧名普明、有三昧名御空、有三昧名等御、有三昧名無青究竟無所娛樂、有三昧名究竟無本住、有三昧名身時安詳、有三昧名口言時蠲除虛空念、有三昧名脫虛無色；無所著百一十定！",
    "T08n0222_006:0190c09_13": "「彼何謂名曰首楞嚴三昧？",
    "T08n0222_006:0190c10_14": "其定意者，皆入一切諸三昧行，是謂首楞嚴三昧。",
    "T08n0222_006:0190c11_15": "彼何謂實印三昧？",
    "T08n0222_006:0190c11_16": "時以斯定意印一切三昧，是謂實印三昧。",
    "T08n0222_006:0190c12_17": "彼何謂師子娛樂三昧？",
    "T08n0222_006:0190c13_18": "住此定意時，皆娛樂一切定意，是謂師子娛樂三昧。",
    "T08n0222_006:0190c14_19": "彼何謂善月三昧？",
    "T08n0222_006:0190c15_20": "住是定意時，一切平等而無所有，是謂善月三昧。",
    "T08n0222_006:0190c16_21": "彼何謂月幢英三昧？",
    "T08n0222_006:0190c16_22": "住是定意三昧，以此定意普執一切諸三昧幢，是謂月幢英三昧。",
    "T08n0222_006:0190c18_23": "彼何謂超一切法上三昧？",
    "T08n0222_006:0190c18_24": "住是定意時，一切悉至於平等事，是謂一切法超上三昧。",
    "T08n0222_006:0190c20_25": "彼何謂觀頂三昧？",
    "T08n0222_006:0190c20_26": "住是定意時，則便觀覩一切三昧諸定意頂，是謂觀頂三昧。",
    "T08n0222_006:0190c21_27": "彼何謂分別法界三昧？",
    "T08n0222_006:0190c22_28": "住是定意時，則能分別諸有法界，是謂分別法界三昧。",
    "T08n0222_006:0190c23_29": "彼何謂決了幢英三昧？",
    "T08n0222_006:0190c24_30": "住是定意時，一切定意究竟執幢，是謂決了幢英三昧。",
    "T08n0222_006:0190c25_31": "彼何謂金剛三昧？",
    "T08n0222_006:0190c26_0": "住是定意時，一切平等無能破壞，是謂金剛三昧。",
    "T08n0222_006:0190c27_1": "彼何謂入法印三昧？",
    "T08n0222_006:0190c27_2": "住是定意時，尋則得入一切法印，是謂法印三昧。",
    "T08n0222_006:0190c28_3": "彼何謂善住王三昧？",
    "T08n0222_006:0190c29_4": "住是定意時，一切諸法王三昧之所建立，是謂善住王三昧。",
    "T08n0222_006:0191a01_5": "彼何謂放光明三昧？",
    "T08n0222_006:0191a02_6": "住是定意時，一切三昧皆演光明，是謂放光明三昧。",
    "T08n0222_006:0191a03_7": "彼何謂精進力三昧？",
    "T08n0222_006:0191a03_8": "住是定意時，一切三昧精進力所發起，是謂精進力三昧。",
    "T08n0222_006:0191a05_9": "彼何謂等度三昧？",
    "T08n0222_006:0191a05_10": "住是定意時，一切三昧皆至平等，是謂等度三昧。",
    "T08n0222_006:0191a06_11": "彼何謂順入言教三昧？",
    "T08n0222_006:0191a07_12": "住是定意時，皆得普入順應意聲，是謂順言教三昧。",
    "T08n0222_006:0191a08_13": "彼何謂入諸言教三昧？",
    "T08n0222_006:0191a08_14": "住是定意時，一切皆從三昧言教，是謂入言教三昧。",
    "T08n0222_006:0191a10_15": "彼何謂照諸方面三昧？",
    "T08n0222_006:0191a10_16": "住是定意時，皆照一切諸方面定意，是謂照諸方面三昧。",
    "T08n0222_006:0191a12_17": "彼何謂總持印三昧？",
    "T08n0222_006:0191a12_18": "住是定意時，總持一切諸三昧印，是謂總持印三昧。",
    "T08n0222_006:0191a13_19": "彼何謂無所奪三昧？",
    "T08n0222_006:0191a14_20": "住是定意時，尋即不忘一切定意，是謂無所奪三昧。",
    "T08n0222_006:0191a15_21": "彼何謂等御諸法海印三昧？",
    "T08n0222_006:0191a16_22": "住是定意時，行平等事思攝等御，是謂等御海印三昧。",
    "T08n0222_006:0191a17_23": "彼何謂普遍虛空三昧？",
    "T08n0222_006:0191a17_24": "住是定意時，一切三昧普遍虛空無所不周，是謂普遍虛空三昧。",
    "T08n0222_006:0191a19_25": "彼何謂金剛道場三昧？",
    "T08n0222_006:0191a19_26": "住是定意三昧時，總持一切定意道場，是謂金剛道場三昧。",
    "T08n0222_006:0191a21_27": "彼何謂勝諸寶三昧？",
    "T08n0222_006:0191a21_28": "住是定意時，蠲除一切塵垢，諸欲不可瑕疵，是謂勝諸寶三昧。",
    "T08n0222_006:0191a23_29": "彼何謂照明三昧？",
    "T08n0222_006:0191a23_30": "住是定意三昧時，致一切等，則無所照曜諸道，是謂照明三昧。",
    "T08n0222_006:0191a25_31": "彼何謂不眴三昧？",
    "T08n0222_006:0191a25_32": "住是定意時，於諸三昧不求諸法，是謂不眴三昧。",
    "T08n0222_006:0191a26_33": "彼何謂不究竟住三昧？",
    "T08n0222_006:0191a27_34": "住是定意時，不見諸法三界所住，是謂不究竟住三昧。",
    "T08n0222_006:0191a28_35": "彼何謂決了三昧？",
    "T08n0222_006:0191a29_0": "住是定意時，無心無念法所趣，是謂決了三昧。",
    "T08n0222_006:0191b01_1": "彼何謂離垢明三昧？",
    "T08n0222_006:0191b01_2": "住是定意時，一切三昧轉相照曜，是謂離垢明三昧。",
    "T08n0222_006:0191b02_3": "彼何謂無量光三昧？",
    "T08n0222_006:0191b03_4": "住是定意時，其光明者無所不照，是謂無量光三昧。",
    "T08n0222_006:0191b04_5": "彼何謂造所為光三昧？",
    "T08n0222_006:0191b05_0": "住是定意時，若得三昧一切定意皆放光明，是謂造所為光三昧。",
    "T08n0222_006:0191b06_1": "彼何謂普照三昧？",
    "T08n0222_006:0191b06_2": "這獲此定，一切諸三昧門自然演光，是謂普照三昧。",
    "T08n0222_006:0191b08_3": "彼何謂御諸淨三昧？",
    "T08n0222_006:0191b08_4": "住是定意時，則便逮得一切三昧清淨普等，是謂御諸淨三昧。",
    "T08n0222_006:0191b10_5": "彼何謂離垢光三昧？",
    "T08n0222_006:0191b10_6": "住是定意時，於諸三昧除一切垢悉令灰盡，是謂離垢光三昧。",
    "T08n0222_006:0191b12_0": "彼何謂所娛樂三昧？",
    "T08n0222_006:0191b12_1": "住是定意時，則便娛樂一切三昧，是謂所娛樂三昧。",
    "T08n0222_006:0191b13_2": "彼何謂慧燈明三昧？",
    "T08n0222_006:0191b14_3": "住是定意時，照明一切諸所三昧，是謂慧燈明三昧。",
    "T08n0222_006:0191b15_4": "彼何謂無盡三昧？",
    "T08n0222_006:0191b15_5": "住是定意時，於一切三昧亦無有盡、亦無不盡、亦復不見盡與不盡，是謂無盡三昧。",
    "T08n0222_006:0191b17_6": "彼何謂威神句三昧？",
    "T08n0222_006:0191b18_7": "住是定意時，一切平等威神巍巍光曜遠照，是謂威神句三昧。",
    "T08n0222_006:0191b19_8": "彼何謂除諸盡三昧？",
    "T08n0222_006:0191b20_9": "住是定意時，見諸三昧一切無盡，見而無本而無所見，是謂除諸盡三昧。",
    "T08n0222_006:0191b21_10": "彼何謂無特異三昧？",
    "T08n0222_006:0191b22_11": "住是定意時，一切平等不著、不念，無所患苦、亦無因緣，是謂無特異三昧。",
    "T08n0222_006:0191b24_0": "彼何謂開通三昧？",
    "T08n0222_006:0191b24_1": "住是定意時，不見諸法有所通達、亦無顛倒，是謂開通三昧。",
    "T08n0222_006:0191b25_2": "彼何謂日燈明三昧？",
    "T08n0222_006:0191b26_3": "住是定意時，開發一切諸三昧門而奮光明，是謂日燈明三昧。",
    "T08n0222_006:0191b27_4": "彼何謂離月垢三昧？",
    "T08n0222_006:0191b28_5": "住是定意時，於諸三昧以光除冥，是謂離月垢三昧。",
    "T08n0222_006:0191b29_6": "彼何謂清淨燈明三昧？",
    "T08n0222_006:0191c01_0": "住是定意時，於諸三昧普護一切四分別辯，是謂清淨燈明三昧。",
    "T08n0222_006:0191c02_1": "彼何謂有所照曜三昧？",
    "T08n0222_006:0191c03_0": "住是定意時，則皆照明諸三昧門，是謂有所照曜三昧。",
    "T08n0222_006:0191c04_1": "彼何謂所造作三昧？",
    "T08n0222_006:0191c04_2": "住是定意時，趣一切三昧成辦所當，又復所造作三昧所立定時，普見一切諸三昧慧英，是謂所造作三昧。",
    "T08n0222_006:0191c07_3": "彼何謂金剛喻三昧？",
    "T08n0222_006:0191c07_4": "住是定意時，滅除一切所作諸法，不復覩見諸苦惱患，是謂金剛喻三昧。",
    "T08n0222_006:0191c09_5": "彼何謂心住三昧？",
    "T08n0222_006:0191c09_6": "住是定意時，心不動搖、亦不開閉、亦不照明、亦不見所起、亦不念言：『有此心也。』",
    "T08n0222_006:0191c11_7": "是謂心住三昧。",
    "T08n0222_006:0191c11_8": "彼何謂普世三昧？",
    "T08n0222_006:0191c12_9": "住是定意時，普見一切諸三昧定，靡所不照，是謂普世三昧。",
    "T08n0222_006:0191c13_10": "彼何謂善志住三昧？",
    "T08n0222_006:0191c14_11": "住是定意時，一切普安立諸三昧。",
    "T08n0222_006:0191c15_0": "彼何謂寶積三昧？",
    "T08n0222_006:0191c15_1": "住是定意時，普見一切諸三昧者悉為積寶，是謂寶積三昧。",
    "T08n0222_006:0191c16_2": "彼何謂勝法印三昧？",
    "T08n0222_006:0191c17_3": "住是定意時，等印諸法，未遭印者皆見印印，悉能究竟，是謂勝法印三昧。",
    "T08n0222_006:0191c18_4": "彼何謂法平等三昧？",
    "T08n0222_006:0191c19_5": "住是定意時，不見諸法平等若嶮岨，是謂法平等三昧。",
    "T08n0222_006:0191c20_6": "彼何謂勝娛樂三昧？",
    "T08n0222_006:0191c21_7": "住是定意時，降伏一切諸所樂法，是謂勝娛樂三昧。",
    "T08n0222_006:0191c22_8": "彼何謂度諸法頂三昧？",
    "T08n0222_006:0191c22_9": "住是定意時，調定一切諸法之上，皆復越度諸所三昧，是謂度諸法頂三昧。",
    "T08n0222_006:0191c24_10": "彼何謂壞除三昧？",
    "T08n0222_006:0191c25_0": "住是定意時，除諸三昧壞一切法，是謂壞除三昧。",
    "T08n0222_006:0191c26_1": "彼何謂分別諸法三昧？",
    "T08n0222_006:0191c26_2": "住是定意時，皆能分別於諸三昧，曉了一切諸法之句，是謂分別諸法三昧。",
    "T08n0222_006:0191c28_3": "彼何謂等造文字三昧？",
    "T08n0222_006:0191c29_0": "住是定意時，分別曉了三昧致等文字，是謂等造文字三昧。",
    "T08n0222_006:0192a01_1": "彼何謂除諸文字三昧？",
    "T08n0222_006:0192a01_2": "住是定意時，於諸三昧無一文字亦無所得，是謂除諸文字三昧。",
    "T08n0222_006:0192a03_3": "彼何謂除斷因緣三昧？",
    "T08n0222_006:0192a03_4": "住是定意時，斷諸三昧緣，無有眾亂，是謂除斷因緣三昧。",
    "T08n0222_006:0192a05_5": "彼何謂無所作三昧？",
    "T08n0222_006:0192a05_6": "住是定意時，不得諸法有所作為，亦無所造，是謂無所作三昧。",
    "T08n0222_006:0192a07_7": "彼何謂離所作三昧？",
    "T08n0222_006:0192a07_8": "住是定意時，不得諸法因緣所造，是謂離所作三昧。",
    "T08n0222_006:0192a08_9": "彼何謂不究竟行三昧？",
    "T08n0222_006:0192a09_10": "住是定意時，不得一切諸三昧行究竟邊際，是謂不究竟行三昧。",
    "T08n0222_006:0192a10_11": "彼何謂除諸冥三昧？",
    "T08n0222_006:0192a11_12": "住是定意時，一切三昧除諸闇冥，滅盡諸亂令致清淨，是謂除諸冥三昧。",
    "T08n0222_006:0192a12_13": "彼何謂行諸句三昧？",
    "T08n0222_006:0192a13_14": "住是定意時，普見一切諸三昧行，是謂行諸句三昧。",
    "T08n0222_006:0192a14_15": "彼何謂無動三昧？",
    "T08n0222_006:0192a15_0": "住是定意時，不見一切諸三昧有震動者，是謂不動三昧。",
    "T08n0222_006:0192a16_1": "彼何謂度諸界三昧？",
    "T08n0222_006:0192a16_2": "住是定意時，一切三昧度諸邪反亦無差錯，順其正誼，是謂度諸界三昧。",
    "T08n0222_006:0192a18_3": "彼何謂分別諸德三昧？",
    "T08n0222_006:0192a18_4": "住是定意時，決一切諸法了眾生三昧，是謂分別諸德三昧。",
    "T08n0222_006:0192a20_5": "彼何謂所住究竟三昧？",
    "T08n0222_006:0192a20_6": "住是定意時，於一切定求於心本而不可得，是謂所住究竟三昧。",
    "T08n0222_006:0192a22_7": "彼何謂淨華嚴飾三昧？",
    "T08n0222_006:0192a22_8": "住是定意時，得諸三昧一切清淨普嚴諸華，是謂淨華嚴飾三昧。",
    "T08n0222_006:0192a24_9": "彼何謂覺意句三昧？",
    "T08n0222_006:0192a24_10": "住是定意時，一切三昧疾逮覺意，是謂覺意句三昧。",
    "T08n0222_006:0192a26_0": "彼何謂無量辯三昧？",
    "T08n0222_006:0192a26_1": "住是定意時，尋即逮得無量辯才隨行分別，是謂無量辯三昧。",
    "T08n0222_006:0192a27_2": "彼何謂等無等三昧？",
    "T08n0222_006:0192a28_3": "住是定意時，一切定逮得等無等三昧，能令諸邪皆至平等，是謂等無等三昧。",
    "T08n0222_006:0192b01_4": "彼何謂度一切諸法三昧？",
    "T08n0222_006:0192b01_5": "住是定意時，皆能越度一切三界，是謂度一切諸法三昧。",
    "T08n0222_006:0192b03_0": "彼何謂斷諸作三昧？",
    "T08n0222_006:0192b03_1": "住是定意時，見一切法諸三昧定，悉為斷絕之，是謂斷諸所作三昧。",
    "T08n0222_006:0192b05_0": "彼何謂無意無毀三昧？",
    "T08n0222_006:0192b05_1": "住是定意時，已逮諸定，得致諸法皆歸壞敗，是謂無意無毀三昧。",
    "T08n0222_006:0192b07_0": "彼何謂無所住三昧？",
    "T08n0222_006:0192b07_1": "住是定意時，不見諸法有所住處，是謂無所住三昧。",
    "T08n0222_006:0192b08_2": "彼何謂一清淨三昧？",
    "T08n0222_006:0192b09_3": "住是定意時，不見諸法而有二事，是謂一清淨三昧。",
    "T08n0222_006:0192b10_4": "彼何謂御諸事行三昧？",
    "T08n0222_006:0192b10_5": "住是定意時，不見諸法有因緣趣，是謂御諸事行三昧。",
    "T08n0222_006:0192b12_6": "彼何謂勝諸事三昧？",
    "T08n0222_006:0192b12_7": "住是定意時，一切三昧不覩二事，亦無所見，是謂勝諸事三昧。",
    "T08n0222_006:0192b14_0": "彼何謂除滅一切所有斷諸根三昧？",
    "T08n0222_006:0192b14_1": "住是定意時，於一切三昧滅除諸事而逮得慧，所入之處無所遭遇，是謂除滅一切所有斷諸根三昧。",
    "T08n0222_006:0192b17_2": "彼何謂入合隨音三昧？",
    "T08n0222_006:0192b17_3": "住是定意時，不隨三昧諸音聲，是謂入合隨音三昧。",
    "T08n0222_006:0192b18_4": "彼何謂度諸言字音聲三昧？",
    "T08n0222_006:0192b19_5": "住是定意時，則悉度脫一切諸行文字之事，亦無所見，是謂度諸言字音聲三昧。",
    "T08n0222_006:0192b21_6": "彼何謂熾盛光曜三昧？",
    "T08n0222_006:0192b21_7": "住是定意時，普照降伏光明惟曜，是謂熾盛光曜三昧。",
    "T08n0222_006:0192b23_8": "彼何謂諸相嚴淨三昧？",
    "T08n0222_006:0192b23_9": "住是定意時，莊嚴一切諸相功德，是謂諸相嚴淨三昧。",
    "T08n0222_006:0192b24_10": "彼何謂無相三昧？",
    "T08n0222_006:0192b25_11": "住是定意時，一切三昧永不覩一切相，是謂無相三昧。",
    "T08n0222_006:0192b26_12": "彼何謂一切具足三昧？",
    "T08n0222_006:0192b27_13": "住是定意時，一切所求普悉具足，是謂一切具足三昧。",
    "T08n0222_006:0192b28_14": "彼何謂不悅苦安三昧？",
    "T08n0222_006:0192b28_15": "住是定意時，不覩三昧一切苦安，是謂不悅苦安三昧。",
    "T08n0222_006:0192c01_16": "彼何謂無盡故三昧？",
    "T08n0222_006:0192c01_17": "住是定意時，於一切三昧，亦無有盡，亦無所見，是謂無盡故三昧。",
    "T08n0222_006:0192c03_0": "彼何謂總持句三昧？",
    "T08n0222_006:0192c03_1": "住是定意時，總持一切諸三昧事，是謂總持句三昧。",
    "T08n0222_006:0192c04_2": "彼何謂護諸正邪三昧？",
    "T08n0222_006:0192c05_3": "住是定意時，於諸三昧永不覩見正等與邪，是謂護諸正邪三昧。",
    "T08n0222_006:0192c06_4": "彼何謂滅除諸聲色無聲色三昧？",
    "T08n0222_006:0192c07_5": "住是定意時，於諸三昧一切不見有聲色，永無聲色，是謂滅除諸聲色無聲色三昧。",
    "T08n0222_006:0192c09_6": "彼何謂無音斷音三昧？",
    "T08n0222_006:0192c09_7": "住是定意時，見一切法無聲無音，是謂無音三昧。",
    "T08n0222_006:0192c11_0": "彼何謂離垢明三昧？",
    "T08n0222_006:0192c11_1": "住是定意時，不得一切三昧光明諸垢，是謂離垢明三昧。",
    "T08n0222_006:0192c12_2": "彼何謂要御三昧？",
    "T08n0222_006:0192c13_3": "住是定意時，不見諸三昧有要無要、有御無御，是謂要御三昧。",
    "T08n0222_006:0192c14_4": "彼何謂滿月離垢明三昧？",
    "T08n0222_006:0192c15_5": "住是定意時，一切平等具足成滿功德之福，譬如月盛滿十五日時，是謂滿月離垢明三昧。",
    "T08n0222_006:0192c17_6": "彼何謂大嚴淨三昧？",
    "T08n0222_006:0192c17_7": "住是定意時，皆悉平等無極清淨莊嚴普備，是謂大嚴淨三昧。",
    "T08n0222_006:0192c19_8": "彼何謂普照世間三昧？",
    "T08n0222_006:0192c19_9": "住是定意時，一切平等皆能光照一切諸法，是謂普照世間三昧。",
    "T08n0222_006:0192c21_10": "彼何謂普定意三昧？",
    "T08n0222_006:0192c21_11": "住是定意時，一切定亦無所亂、不得一心，是謂普定意三昧。",
    "T08n0222_006:0192c23_12": "彼何謂御空三昧？",
    "T08n0222_006:0192c23_13": "住是定意時，等御一切不樂法者而令得樂，是謂御空三昧。",
    "T08n0222_006:0192c24_14": "彼何謂御薩芸若空等御三昧？",
    "T08n0222_006:0192c25_15": "住是定意時，於一切御平等之事，亦無所御，是謂御薩芸若空等御三昧。",
    "T08n0222_006:0192c27_16": "彼何謂無青究竟無樂三昧？",
    "T08n0222_006:0192c28_0": "住是定意時，不得名號亦無所獲，是謂無青究竟無樂三昧。",
    "T08n0222_006:0192c29_1": "彼何謂住於無本無心三昧？",
    "T08n0222_006:0193a01_0": "住是定意時，住於諸三昧，普入無本，無所轉求，是謂住於無本無心三昧。",
    "T08n0222_006:0193a02_1": "彼何謂身時安詳三昧？",
    "T08n0222_006:0193a03_2": "住是定意時，於諸三昧永無所得亦無見身，是謂身時安詳三昧。",
    "T08n0222_006:0193a04_3": "彼何謂口言時壞除虛空念三昧？",
    "T08n0222_006:0193a05_4": "住是定意時，一切三昧不得口言之所歸趣，是謂口言時壞除虛空念三昧。",
    "T08n0222_006:0193a07_5": "彼何謂脫虛無無色三昧？",
    "T08n0222_006:0193a07_6": "住是定意時，逮得虛空，無為無數一切法寂，是謂脫虛無無色三昧。",
    "T08n0222_006:0193a09_7": "是為須菩提菩薩摩訶薩般若波羅蜜摩訶衍也。」",
    "T08n0222_006:0193a11_0": "光讚經卷第六"
}