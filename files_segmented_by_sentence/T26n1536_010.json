[
    {
        "source_sentence": "5阿毘達磨集異門足論卷第十",
        "from": "T26n1536_010:0407b21_0",
        "context_with_next_sentence": true
    },
    {
        "source_sentence": "尊者舍利子說",
        "from": "T26n1536_010:0407b23_0",
        "context_with_next_sentence": true
    },
    {
        "source_sentence": "三藏法師玄奘奉　詔譯",
        "from": "T26n1536_010:0407b24_0",
        "context_with_next_sentence": true
    },
    {
        "source_sentence": "四法品第五之五四語惡行者，一、虛誑語；",
        "from": "T26n1536_010:0407b26_11",
        "context_with_next_sentence": true
    },
    {
        "source_sentence": "二、離間語；",
        "from": "T26n1536_010:0407b26_17",
        "context_with_next_sentence": true
    },
    {
        "source_sentence": "三、麁惡語；",
        "from": "T26n1536_010:0407b26_23",
        "context_with_next_sentence": true
    },
    {
        "source_sentence": "四、雜穢語。",
        "from": "T26n1536_010:0407b27_5",
        "context_with_next_sentence": true
    },
    {
        "source_sentence": "云何虛誑語惡行？",
        "from": "T26n1536_010:0407b27_13",
        "context_with_next_sentence": true
    },
    {
        "source_sentence": "答：",
        "from": "T26n1536_010:0407b27_15",
        "context_with_next_sentence": true
    },
    {
        "source_sentence": "如世尊說：",
        "from": "T26n1536_010:0407b27_20",
        "context_with_next_sentence": true
    },
    {
        "source_sentence": "苾芻當知，有虛誑語者，或在質諒者前、或在大眾中、或在王家、或在執理家、或在親友家，為令證故作是問言：",
        "from": "T26n1536_010:0407c01_7",
        "context_with_next_sentence": true
    },
    {
        "source_sentence": "「汝善男子應自憶念，若知便說、不知勿說，若見便說、不見勿說。",
        "from": "T26n1536_010:0407c02_17",
        "context_with_next_sentence": true
    },
    {
        "source_sentence": "」彼得此問，不知言知或知言不知、不見言見或見言不見。",
        "from": "T26n1536_010:0407c04_2",
        "context_with_next_sentence": true
    },
    {
        "source_sentence": "彼或自為或復為他或為財利，正知而說虛誑語、不離虛誑語。",
        "from": "T26n1536_010:0407c05_10",
        "context_with_next_sentence": true
    },
    {
        "source_sentence": "此中有虛誑語者，謂不離虛誑語者、不斷虛誑語者、不厭虛誑語者、安住虛誑語者、成就虛誑語者，是名有虛誑語者。",
        "from": "T26n1536_010:0407c08_4",
        "context_with_next_sentence": true
    },
    {
        "source_sentence": "或在質諒者前者，謂或村落質諒者、或城邑質諒者、或邦國質諒者，如是等質諒者，若會遇若和合若現前，是名或在質諒者前。",
        "from": "T26n1536_010:0407c11_2",
        "context_with_next_sentence": true
    },
    {
        "source_sentence": "或在大眾中者，謂或剎帝利眾、或婆羅門眾、或長者眾、或沙門眾，如是等諸大眾，若會遇若和合若現前，是名或在大眾中。",
        "from": "T26n1536_010:0407c13_16",
        "context_with_next_sentence": true
    },
    {
        "source_sentence": "或在王家者，謂有國王輔臣圍繞，若會遇若和合若現前，是名或在王家。",
        "from": "T26n1536_010:0407c15_10",
        "context_with_next_sentence": true
    },
    {
        "source_sentence": "或在執理家者，謂執理眾聚集評議，若會遇若和合若現前，是名或在執理家。",
        "from": "T26n1536_010:0407c17_5",
        "context_with_next_sentence": true
    },
    {
        "source_sentence": "或在親友家者，謂諸親友聚集言論，若會遇若和合若現前，是名或在親友家。",
        "from": "T26n1536_010:0407c19_1",
        "context_with_next_sentence": true
    },
    {
        "source_sentence": "為令證故作是問言者，謂勸請彼說誠諦言，欲決是非故共審問。",
        "from": "T26n1536_010:0407c20_10",
        "context_with_next_sentence": true
    },
    {
        "source_sentence": "汝善男子應自憶念，若知便說不知勿說、若見便說不見勿說者，謂令憶念先所受境依實而說，可為明證，此勸誡言。",
        "from": "T26n1536_010:0407c23_3",
        "context_with_next_sentence": true
    },
    {
        "source_sentence": "若於是事已見已聞已覺已知，便可宣說建立開示；",
        "from": "T26n1536_010:0407c24_6",
        "context_with_next_sentence": true
    },
    {
        "source_sentence": "若於是事不見不聞不覺不知，勿謬宣說建立開示，故作是言，汝善男子應自憶念，若知便說不知勿說、若見便說不見勿說。",
        "from": "T26n1536_010:0407c27_3",
        "context_with_next_sentence": true
    },
    {
        "source_sentence": "彼得此問不知言知或知言不知、不見言見或見言不見者，此中不知言知者，謂耳識所受耳識所了說為所聞，彼實耳識未聞未了，而隱覆此想此忍此見此質直事，言我已聞，此等名為不知言知。",
        "from": "T26n1536_010:0408a02_12",
        "context_with_next_sentence": true
    },
    {
        "source_sentence": "或知言不知者，謂彼耳識已受已了而隱覆此想此忍此見此質直事，言我不聞，此等名為或知言不知。",
        "from": "T26n1536_010:0408a04_19",
        "context_with_next_sentence": true
    },
    {
        "source_sentence": "不見言見者，謂眼識所受眼識所了說為所見，彼實眼識未受未了而隱覆此想此忍此見此質直事，言我已見，如是名為不見言見。",
        "from": "T26n1536_010:0408a07_19",
        "context_with_next_sentence": true
    },
    {
        "source_sentence": "或見言不見者，謂彼眼識已受已了而隱覆此想此忍此見此質直事，言我不見，如是名為或見言不見。",
        "from": "T26n1536_010:0408a10_6",
        "context_with_next_sentence": true
    },
    {
        "source_sentence": "彼或自為或復為他或為財利，正知而說虛誑語者，此中彼或自為者，如有一類自行劫盜被執送王，王親撿問：",
        "from": "T26n1536_010:0408a12_16",
        "context_with_next_sentence": true
    },
    {
        "source_sentence": "「咄哉男子！",
        "from": "T26n1536_010:0408a13_2",
        "context_with_next_sentence": true
    },
    {
        "source_sentence": "汝於他物實作賊耶？",
        "from": "T26n1536_010:0408a13_11",
        "context_with_next_sentence": true
    },
    {
        "source_sentence": "」彼作是念：",
        "from": "T26n1536_010:0408a13_17",
        "context_with_next_sentence": true
    },
    {
        "source_sentence": "「我若實答，王定瞋忿重加刑罰，或打或縛或驅出國、或奪資財或復斷命。",
        "from": "T26n1536_010:0408a15_8",
        "context_with_next_sentence": true
    },
    {
        "source_sentence": "我當自覆自等覆、自藏自等藏、自護自等護作虛誑語可免刑罰。",
        "from": "T26n1536_010:0408a16_17",
        "context_with_next_sentence": true
    },
    {
        "source_sentence": "」作是念已便白王言：",
        "from": "T26n1536_010:0408a17_7",
        "context_with_next_sentence": true
    },
    {
        "source_sentence": "「我於他物曾不劫盜。",
        "from": "T26n1536_010:0408a17_17",
        "context_with_next_sentence": true
    },
    {
        "source_sentence": "願王鑑照我實非賊。",
        "from": "T26n1536_010:0408a18_6",
        "context_with_next_sentence": true
    },
    {
        "source_sentence": "」如是名為彼或自為。",
        "from": "T26n1536_010:0408a18_16",
        "context_with_next_sentence": true
    },
    {
        "source_sentence": "或復為他者，如有一類親友作賊被執送王，王親撿問不得情實，為作證故追撿問言：",
        "from": "T26n1536_010:0408a20_14",
        "context_with_next_sentence": true
    },
    {
        "source_sentence": "「汝之親友實作賊不？",
        "from": "T26n1536_010:0408a21_4",
        "context_with_next_sentence": true
    },
    {
        "source_sentence": "」彼作是念：",
        "from": "T26n1536_010:0408a21_10",
        "context_with_next_sentence": true
    },
    {
        "source_sentence": "「我若實答王定瞋忿，令我親友重遭刑罰，或打或縛或驅出國、或奪資財或復斷命。",
        "from": "T26n1536_010:0408a23_7",
        "context_with_next_sentence": true
    },
    {
        "source_sentence": "我為親友應覆等覆、應藏等藏、應護等護作虛誑語令免刑罰。",
        "from": "T26n1536_010:0408a24_15",
        "context_with_next_sentence": true
    },
    {
        "source_sentence": "」作是念已便白王言：",
        "from": "T26n1536_010:0408a25_5",
        "context_with_next_sentence": true
    },
    {
        "source_sentence": "「我之親友於他財物曾不劫盜，願王鑑照彼實非賊。",
        "from": "T26n1536_010:0408a26_8",
        "context_with_next_sentence": true
    },
    {
        "source_sentence": "」如是名為或復為他。",
        "from": "T26n1536_010:0408a26_18",
        "context_with_next_sentence": true
    },
    {
        "source_sentence": "或為財利者，如有一類心懷貪欲作是思惟：",
        "from": "T26n1536_010:0408a27_17",
        "context_with_next_sentence": true
    },
    {
        "source_sentence": "「我當施設虛誑妄語，方便求覓可愛色聲香味觸境、衣服飲食臥具醫藥及餘資財。",
        "from": "T26n1536_010:0408a29_15",
        "context_with_next_sentence": true
    },
    {
        "source_sentence": "」作是念已即便追覓，由此因緣作虛誑語，如是名為或為財利。",
        "from": "T26n1536_010:0408b02_4",
        "context_with_next_sentence": true
    },
    {
        "source_sentence": "正知而說虛誑語者，謂審決已數數宣說、演暢表示虛誑語言，是名正知而說虛誑語。",
        "from": "T26n1536_010:0408b04_3",
        "context_with_next_sentence": true
    },
    {
        "source_sentence": "不離虛誑語者，謂於惡心不善心所起惡行不善行所攝虛誑語，不離不斷、不厭不息，如是語言唱詞評論語音語路語業語表，名虛誑語惡行。",
        "from": "T26n1536_010:0408b07_8",
        "context_with_next_sentence": true
    },
    {
        "source_sentence": "云何離間語惡行？",
        "from": "T26n1536_010:0408b08_7",
        "context_with_next_sentence": true
    },
    {
        "source_sentence": "答：",
        "from": "T26n1536_010:0408b08_9",
        "context_with_next_sentence": true
    },
    {
        "source_sentence": "如世尊說：",
        "from": "T26n1536_010:0408b08_14",
        "context_with_next_sentence": true
    },
    {
        "source_sentence": "苾芻當知，有離間語者，聞此語向彼說為破此故、聞彼語向此說為破彼故，諸和合者令其乖離、已乖離者令永間隔，愛樂離間、說離間語、不離離間語。",
        "from": "T26n1536_010:0408b12_2",
        "context_with_next_sentence": true
    },
    {
        "source_sentence": "此中有離間語者者，謂不離離間語者、不斷離間語者、不厭離間語者、安住離間語者、成就離間語者，是名有離間語者。",
        "from": "T26n1536_010:0408b14_17",
        "context_with_next_sentence": true
    },
    {
        "source_sentence": "聞此語向彼說為破此故者，謂聞此說順破壞語、順不堅語、順不攝語、順不喜語，向彼宣說，令彼聞已便於此處乖反背叛，是名聞此語向彼說為破此故。",
        "from": "T26n1536_010:0408b18_6",
        "context_with_next_sentence": true
    },
    {
        "source_sentence": "聞彼語向此說為破彼故者，謂聞彼說順破壞語、順不堅語、順不攝語、順不喜語，向此宣說，令此聞已便於彼處乖反背叛，是名聞彼語向此說為破彼故。",
        "from": "T26n1536_010:0408b21_15",
        "context_with_next_sentence": true
    },
    {
        "source_sentence": "諸和合者令其乖離者，謂往此彼展轉和合隨順喜樂無諍者所，方便破壞令其乖離，是名諸和合者令其乖離。",
        "from": "T26n1536_010:0408b24_6",
        "context_with_next_sentence": true
    },
    {
        "source_sentence": "已乖離者令永間隔者，謂往此彼已相乖反背叛者所，作如是言：",
        "from": "T26n1536_010:0408b25_15",
        "context_with_next_sentence": true
    },
    {
        "source_sentence": "「善哉汝等，已能展轉乖反背叛。",
        "from": "T26n1536_010:0408b26_10",
        "context_with_next_sentence": true
    },
    {
        "source_sentence": "所以者何？",
        "from": "T26n1536_010:0408b26_15",
        "context_with_next_sentence": true
    },
    {
        "source_sentence": "汝等長夜更相呰毀，言不具信、戒、聞、捨、慧故，能展轉乖反背叛甚為善哉。",
        "from": "T26n1536_010:0408b28_7",
        "context_with_next_sentence": true
    },
    {
        "source_sentence": "」此彼聞已轉相乖反、轉相背叛，是名已乖離者令永間隔。",
        "from": "T26n1536_010:0408b29_13",
        "context_with_next_sentence": true
    },
    {
        "source_sentence": "愛樂離間者，謂於此彼乖反背叛，深生愛樂不厭不捨，是名愛樂離間。",
        "from": "T26n1536_010:0408c02_5",
        "context_with_next_sentence": true
    },
    {
        "source_sentence": "說離間語者，謂數宣說演暢表示離間語言，是名說離間語。",
        "from": "T26n1536_010:0408c03_12",
        "context_with_next_sentence": true
    },
    {
        "source_sentence": "不離離間語者，謂於惡心不善心所起惡行不善行所攝離間語，不離不斷不厭不息，如是語言唱詞評論語音語路語業語表，名離間語惡行。",
        "from": "T26n1536_010:0408c06_16",
        "context_with_next_sentence": true
    },
    {
        "source_sentence": "云何麁惡語惡行？",
        "from": "T26n1536_010:0408c07_7",
        "context_with_next_sentence": true
    },
    {
        "source_sentence": "答：",
        "from": "T26n1536_010:0408c07_9",
        "context_with_next_sentence": true
    },
    {
        "source_sentence": "如世尊說：",
        "from": "T26n1536_010:0408c07_14",
        "context_with_next_sentence": true
    },
    {
        "source_sentence": "苾芻當知，有麁惡語者，彼所發語能惱澁強，令他辛楚、令他憤恚，眾生不愛、眾生不樂、眾生不喜、眾生不悅，令心擾亂能障等持，說麁惡語、不離麁惡語。",
        "from": "T26n1536_010:0408c11_2",
        "context_with_next_sentence": true
    },
    {
        "source_sentence": "此中有麁惡語者者，謂不離麁惡語者、不斷麁惡語者、不厭麁惡語者、安住麁惡語者、成就麁惡語者，是名有麁惡語者。",
        "from": "T26n1536_010:0408c13_16",
        "context_with_next_sentence": true
    },
    {
        "source_sentence": "彼所發語能惱者，謂所發語鄙穢麁獷，是名能惱。",
        "from": "T26n1536_010:0408c14_18",
        "context_with_next_sentence": true
    },
    {
        "source_sentence": "澁強者，謂所發語不滑不軟亦不調順，是名澁強。",
        "from": "T26n1536_010:0408c16_2",
        "context_with_next_sentence": true
    },
    {
        "source_sentence": "令他辛楚者，謂所發語令能聞者無利無樂，是名令他辛楚。",
        "from": "T26n1536_010:0408c17_9",
        "context_with_next_sentence": true
    },
    {
        "source_sentence": "令他憤恚者，謂所發語先自憤恚忿惱憂慼，亦令他生憤恚等事，是名令他憤恚。",
        "from": "T26n1536_010:0408c19_5",
        "context_with_next_sentence": true
    },
    {
        "source_sentence": "眾生不愛、眾生不樂、眾生不喜、眾生不悅者，謂所發語令多有情不愛不樂不喜不悅，是名眾生不愛乃至不悅。",
        "from": "T26n1536_010:0408c21_15",
        "context_with_next_sentence": true
    },
    {
        "source_sentence": "令心擾亂者，謂所發語令心躁動擾濁不得安定，是名令心擾亂。",
        "from": "T26n1536_010:0408c23_5",
        "context_with_next_sentence": true
    },
    {
        "source_sentence": "能障等持者，謂所發語令他聞已，其心躁動擾濁不得安定，是名能障等持。",
        "from": "T26n1536_010:0408c24_19",
        "context_with_next_sentence": true
    },
    {
        "source_sentence": "說麁惡語者，謂數宣說演暢表示麁惡語言，是名說麁惡語。",
        "from": "T26n1536_010:0408c26_6",
        "context_with_next_sentence": true
    },
    {
        "source_sentence": "不離麁惡語者，謂於惡心不善心所起惡行不善行所攝麁惡語，不離不斷不厭不息，如是語言唱詞評論語音語路語業語表，名麁惡語惡行。",
        "from": "T26n1536_010:0408c29_11",
        "context_with_next_sentence": true
    },
    {
        "source_sentence": "云何雜穢語惡行？",
        "from": "T26n1536_010:0409a01_7",
        "context_with_next_sentence": true
    },
    {
        "source_sentence": "答：",
        "from": "T26n1536_010:0409a01_9",
        "context_with_next_sentence": true
    },
    {
        "source_sentence": "如世尊說：",
        "from": "T26n1536_010:0409a01_14",
        "context_with_next_sentence": true
    },
    {
        "source_sentence": "苾芻當知，有雜穢語者，說非時語、非實語、非真語、無法語、無義語、不寂語、不靜語，無喻無釋、不相應不相近、雜亂無法、能引無義，說雜穢語、不離雜穢語。",
        "from": "T26n1536_010:0409a05_2",
        "context_with_next_sentence": true
    },
    {
        "source_sentence": "此中有雜穢語者者，謂不離雜穢語者、不斷雜穢語者、不厭雜穢語者、安住雜穢語者、成就雜穢語者，是名有雜穢語者。",
        "from": "T26n1536_010:0409a07_17",
        "context_with_next_sentence": true
    },
    {
        "source_sentence": "說非時語者，謂所說語非時不應時、非節不應節、非分不應分，是名說非時語。",
        "from": "T26n1536_010:0409a09_15",
        "context_with_next_sentence": true
    },
    {
        "source_sentence": "非實語者，謂所說語不實不稱實，是名非實語。",
        "from": "T26n1536_010:0409a10_17",
        "context_with_next_sentence": true
    },
    {
        "source_sentence": "非真語者，謂所說語虛妄變異，是名非真語。",
        "from": "T26n1536_010:0409a11_18",
        "context_with_next_sentence": true
    },
    {
        "source_sentence": "無法語者，謂所說語宣說顯了表示開發純非法事，是名無法語。",
        "from": "T26n1536_010:0409a13_8",
        "context_with_next_sentence": true
    },
    {
        "source_sentence": "無義語者，謂所說語宣說顯了表示開發純無義事，是名無義語。",
        "from": "T26n1536_010:0409a14_17",
        "context_with_next_sentence": true
    },
    {
        "source_sentence": "不寂語者，謂所說語非諸智者先思而說率爾而說，是名不寂語。",
        "from": "T26n1536_010:0409a16_8",
        "context_with_next_sentence": true
    },
    {
        "source_sentence": "不靜語者，謂所說語數數宣唱告示諠雜，是名不靜語。",
        "from": "T26n1536_010:0409a17_12",
        "context_with_next_sentence": true
    },
    {
        "source_sentence": "無喻者，謂所說語無譬喻。",
        "from": "T26n1536_010:0409a18_4",
        "context_with_next_sentence": true
    },
    {
        "source_sentence": "無釋者，謂所說語無解釋。",
        "from": "T26n1536_010:0409a18_16",
        "context_with_next_sentence": true
    },
    {
        "source_sentence": "不相應者，謂所說語義不應文、文不應義，是名不相應。",
        "from": "T26n1536_010:0409a20_1",
        "context_with_next_sentence": true
    },
    {
        "source_sentence": "不相近者，謂所說語前後不相續或意趣有異，是名不相近。",
        "from": "T26n1536_010:0409a21_8",
        "context_with_next_sentence": true
    },
    {
        "source_sentence": "雜亂者，謂所說語不一不定，名為雜亂。",
        "from": "T26n1536_010:0409a22_6",
        "context_with_next_sentence": true
    },
    {
        "source_sentence": "若所說語純一決定，名無雜亂。",
        "from": "T26n1536_010:0409a23_1",
        "context_with_next_sentence": true
    },
    {
        "source_sentence": "無法者，謂所說語越素呾纜及毘柰耶、阿毘達磨，是名無法。",
        "from": "T26n1536_010:0409a24_8",
        "context_with_next_sentence": true
    },
    {
        "source_sentence": "能引無義者，謂所說語能引種種不饒益事，是名能引無義語。",
        "from": "T26n1536_010:0409a25_15",
        "context_with_next_sentence": true
    },
    {
        "source_sentence": "雜穢語者，謂數宣說演暢表示雜穢語言，是名說雜穢語。",
        "from": "T26n1536_010:0409a27_2",
        "context_with_next_sentence": true
    },
    {
        "source_sentence": "不離雜穢語者，謂於惡心不善心所起惡行不善行所攝雜穢語，不離不斷不厭不息，如是語言唱詞評論語音語路語業語表，名雜穢語惡行。",
        "from": "T26n1536_010:0409b01_6",
        "context_with_next_sentence": true
    },
    {
        "source_sentence": "四語妙行者，一、離虛誑語；",
        "from": "T26n1536_010:0409b02_12",
        "context_with_next_sentence": true
    },
    {
        "source_sentence": "二、離離間語；",
        "from": "T26n1536_010:0409b02_19",
        "context_with_next_sentence": true
    },
    {
        "source_sentence": "三、離麁惡語；",
        "from": "T26n1536_010:0409b03_3",
        "context_with_next_sentence": true
    },
    {
        "source_sentence": "四、離雜穢語。",
        "from": "T26n1536_010:0409b03_10",
        "context_with_next_sentence": true
    },
    {
        "source_sentence": "云何離虛誑語妙行？",
        "from": "T26n1536_010:0409b03_19",
        "context_with_next_sentence": true
    },
    {
        "source_sentence": "答：",
        "from": "T26n1536_010:0409b03_21",
        "context_with_next_sentence": true
    },
    {
        "source_sentence": "如世尊說：",
        "from": "T26n1536_010:0409b04_4",
        "context_with_next_sentence": true
    },
    {
        "source_sentence": "苾芻當知，有斷虛誑語離虛誑語者，諦語、樂實、可信可保可住世間無諍說，如是語離虛誑語。",
        "from": "T26n1536_010:0409b06_6",
        "context_with_next_sentence": true
    },
    {
        "source_sentence": "此中有斷虛誑語離虛誑語者者，謂斷虛誑語者、離虛誑語者、厭虛誑語者、安住不虛誑語者、成就不虛誑語者，是名斷虛誑語離虛誑語者。",
        "from": "T26n1536_010:0409b09_10",
        "context_with_next_sentence": true
    },
    {
        "source_sentence": "諦語者，謂所說語是實非不實、是真非不真、不虛妄不變異，是名諦語。",
        "from": "T26n1536_010:0409b11_3",
        "context_with_next_sentence": true
    },
    {
        "source_sentence": "樂實者，謂樂諦語、愛諦語不厭不捨，是名樂實。",
        "from": "T26n1536_010:0409b12_4",
        "context_with_next_sentence": true
    },
    {
        "source_sentence": "可信可保可住世間無諍者，謂由諦語，若天若魔若梵若沙門若婆羅門，若餘世間天人眾生，皆共信保安住無諍，是名可信可保可住世間無諍說。",
        "from": "T26n1536_010:0409b15_10",
        "context_with_next_sentence": true
    },
    {
        "source_sentence": "如是語者，謂數宣說演暢表示不虛誑語。",
        "from": "T26n1536_010:0409b16_10",
        "context_with_next_sentence": true
    },
    {
        "source_sentence": "離虛誑語者，謂於善心調柔心所起善行調柔行所攝離虛誑語，不離不斷不厭不息，如是語言唱詞評論語音語路語業語表，是名離虛誑語妙行。",
        "from": "T26n1536_010:0409b20_2",
        "context_with_next_sentence": true
    },
    {
        "source_sentence": "云何離離間語妙行？",
        "from": "T26n1536_010:0409b21_8",
        "context_with_next_sentence": true
    },
    {
        "source_sentence": "答：",
        "from": "T26n1536_010:0409b21_10",
        "context_with_next_sentence": true
    },
    {
        "source_sentence": "如世尊說：",
        "from": "T26n1536_010:0409b21_15",
        "context_with_next_sentence": true
    },
    {
        "source_sentence": "苾芻當知，有斷離間語離離間語者，不欲破壞，不聞此語向彼說為破壞此、不聞彼語向此說為破壞彼，諸乖離者令其和合、已和合者令永堅固，愛樂和合說如是語離離間語。",
        "from": "T26n1536_010:0409b25_14",
        "context_with_next_sentence": true
    },
    {
        "source_sentence": "此中有斷離間語離離間語者者，謂斷離間語者、離離間語者、厭離間語者、安住不離間語者、成就不離間語者，是名有斷離間語離離間語者。",
        "from": "T26n1536_010:0409b29_1",
        "context_with_next_sentence": true
    },
    {
        "source_sentence": "不欲破壞者，謂欲和合。",
        "from": "T26n1536_010:0409b29_12",
        "context_with_next_sentence": true
    },
    {
        "source_sentence": "不聞此語向彼說為破壞此者，謂聞此說順破壞語、順不堅語、順不攝語、順不喜語，不向彼說，勿彼聞已便於此處乖反背叛，是名不聞此語向彼說為破壞此。",
        "from": "T26n1536_010:0409c04_3",
        "context_with_next_sentence": true
    },
    {
        "source_sentence": "不聞彼語向此說為破壞彼者，謂聞彼說順破壞語、順不堅語、順不攝語、順不喜語，不向此說，勿此聞已便於彼處乖反背叛，是名不聞彼語向此說。",
        "from": "T26n1536_010:0409c07_9",
        "context_with_next_sentence": true
    },
    {
        "source_sentence": "為破壞彼諸乖離者令其和合者，謂往此彼展轉乖反背叛者所，種種方便令其和好更相愛樂，是名諸乖離者令其和合。",
        "from": "T26n1536_010:0409c10_5",
        "context_with_next_sentence": true
    },
    {
        "source_sentence": "已和合者令永堅固者，謂往此彼展轉和合隨順憙樂無諍者所，作如是言：",
        "from": "T26n1536_010:0409c11_18",
        "context_with_next_sentence": true
    },
    {
        "source_sentence": "「善哉汝等，能共和合隨順憙樂不相乖諍。",
        "from": "T26n1536_010:0409c12_18",
        "context_with_next_sentence": true
    },
    {
        "source_sentence": "所以者何？",
        "from": "T26n1536_010:0409c13_3",
        "context_with_next_sentence": true
    },
    {
        "source_sentence": "汝等長夜更相讚美，言具淨信、戒、聞、捨、慧故無乖諍，甚為善哉。",
        "from": "T26n1536_010:0409c14_12",
        "context_with_next_sentence": true
    },
    {
        "source_sentence": "」此彼聞已轉共和合隨順憙樂永無乖諍，是名已和合者令永堅固。",
        "from": "T26n1536_010:0409c16_2",
        "context_with_next_sentence": true
    },
    {
        "source_sentence": "愛樂和合者，謂於此彼和合隨順憙樂無諍，深生愛樂不厭不捨，是名愛樂和合。",
        "from": "T26n1536_010:0409c17_18",
        "context_with_next_sentence": true
    },
    {
        "source_sentence": "說如是語者，謂數宣說演暢表示不離間語。",
        "from": "T26n1536_010:0409c18_17",
        "context_with_next_sentence": true
    },
    {
        "source_sentence": "離離間語者，謂於善心調柔心所起善行調柔行所攝離離間語，不離不斷不厭不息，如是語言唱詞評論語音語路語業語表，名離離間語妙行。",
        "from": "T26n1536_010:0409c22_4",
        "context_with_next_sentence": true
    },
    {
        "source_sentence": "云何離麁惡語妙行？",
        "from": "T26n1536_010:0409c23_8",
        "context_with_next_sentence": true
    },
    {
        "source_sentence": "答：",
        "from": "T26n1536_010:0409c23_10",
        "context_with_next_sentence": true
    },
    {
        "source_sentence": "如世尊說：",
        "from": "T26n1536_010:0409c23_15",
        "context_with_next_sentence": true
    },
    {
        "source_sentence": "苾芻當知，有斷麁惡語離麁惡語者，彼所發語，無過悅耳入心高勝美妙明了，易解樂聞可尚無依，眾生所愛、眾生所樂、眾生所憙、眾生所悅，令心無亂、能順等持，說如是語離麁惡語。",
        "from": "T26n1536_010:0409c27_17",
        "context_with_next_sentence": true
    },
    {
        "source_sentence": "此中有斷麁惡語離麁惡語者者，謂離麁惡語者、斷麁惡語者、厭麁惡語者、安住離麁惡語者、成就離麁惡語者，是名有斷麁惡語離麁惡語者。",
        "from": "T26n1536_010:0410a02_3",
        "context_with_next_sentence": true
    },
    {
        "source_sentence": "彼所發語無過者，謂所發語無曲穢濁亦不剛強，是名無過。",
        "from": "T26n1536_010:0410a03_10",
        "context_with_next_sentence": true
    },
    {
        "source_sentence": "悅耳者，謂所發語能令聞者利益安樂，是名悅耳。",
        "from": "T26n1536_010:0410a04_12",
        "context_with_next_sentence": true
    },
    {
        "source_sentence": "入心者，謂所發語令心離蓋及隨煩惱，安隱而住，是名入心。",
        "from": "T26n1536_010:0410a05_19",
        "context_with_next_sentence": true
    },
    {
        "source_sentence": "高勝者，謂宮城語，如宮城中人所發語，於餘城邑人所發語為最為勝為尊為高為上為妙，故名高勝。",
        "from": "T26n1536_010:0410a08_6",
        "context_with_next_sentence": true
    },
    {
        "source_sentence": "離麁惡語亦復如是，於餘語言為最為勝為尊為高為上為妙，是名高勝。",
        "from": "T26n1536_010:0410a09_17",
        "context_with_next_sentence": true
    },
    {
        "source_sentence": "美妙者，謂所發語不疎不密不隱不顯，是名美妙。",
        "from": "T26n1536_010:0410a11_1",
        "context_with_next_sentence": true
    },
    {
        "source_sentence": "明了者，謂所發語不急不緩，是名明了。",
        "from": "T26n1536_010:0410a11_19",
        "context_with_next_sentence": true
    },
    {
        "source_sentence": "易解者，謂所發語易可了知，是名易解。",
        "from": "T26n1536_010:0410a12_16",
        "context_with_next_sentence": true
    },
    {
        "source_sentence": "樂聞者，謂所發語軟滑調順，是名樂聞。",
        "from": "T26n1536_010:0410a13_13",
        "context_with_next_sentence": true
    },
    {
        "source_sentence": "可尚者，謂所發語應可供養，是名可尚。",
        "from": "T26n1536_010:0410a14_11",
        "context_with_next_sentence": true
    },
    {
        "source_sentence": "無依者，謂所發語不希名利，是名無依。",
        "from": "T26n1536_010:0410a15_9",
        "context_with_next_sentence": true
    },
    {
        "source_sentence": "眾生所愛、眾生所樂、眾生所憙、眾生所悅者，謂所發語令多有情愛樂憙悅，是名眾生所愛乃至所悅。",
        "from": "T26n1536_010:0410a17_14",
        "context_with_next_sentence": true
    },
    {
        "source_sentence": "令心無亂者，謂所發語令心安定無躁無動亦無擾濁，是名令心無亂。",
        "from": "T26n1536_010:0410a19_8",
        "context_with_next_sentence": true
    },
    {
        "source_sentence": "能順等持者，謂所發語令他聞已其心安定，無躁無動亦無擾濁，是名能順等持說。",
        "from": "T26n1536_010:0410a21_6",
        "context_with_next_sentence": true
    },
    {
        "source_sentence": "如是語者，謂數宣說演暢表示不麁惡語。",
        "from": "T26n1536_010:0410a22_5",
        "context_with_next_sentence": true
    },
    {
        "source_sentence": "離麁惡語者，謂於善心調柔心所起善行調柔行所攝離麁惡語，不離不斷不厭不息，如是語言唱詞評論語音語路語業語表，是名離麁惡語妙行。",
        "from": "T26n1536_010:0410a25_12",
        "context_with_next_sentence": true
    },
    {
        "source_sentence": "云何離雜穢語妙行？",
        "from": "T26n1536_010:0410a26_8",
        "context_with_next_sentence": true
    },
    {
        "source_sentence": "答：",
        "from": "T26n1536_010:0410a26_10",
        "context_with_next_sentence": true
    },
    {
        "source_sentence": "如世尊說：",
        "from": "T26n1536_010:0410a26_15",
        "context_with_next_sentence": true
    },
    {
        "source_sentence": "苾芻當知，有斷雜穢語離雜穢語者，彼有時語、實語、真語、法語、義語、寂語、靜語、有喻有釋、相應、相近、無雜亂、有法、能引義，說如是語離雜穢語。",
        "from": "T26n1536_010:0410a29_18",
        "context_with_next_sentence": true
    },
    {
        "source_sentence": "此中有斷雜穢語離雜穢語者者，謂離雜穢語者、斷雜穢語者、厭雜穢語者、安住離雜穢語者、成就離雜穢語者，是名有斷雜穢語離雜穢語者。",
        "from": "T26n1536_010:0410b04_2",
        "context_with_next_sentence": true
    },
    {
        "source_sentence": "彼有時語者，謂所說語應時離非時、應節離非節、應分離非分，是名時語。",
        "from": "T26n1536_010:0410b05_16",
        "context_with_next_sentence": true
    },
    {
        "source_sentence": "實語者，謂所說語稱實離非實，是名實語。",
        "from": "T26n1536_010:0410b06_14",
        "context_with_next_sentence": true
    },
    {
        "source_sentence": "真語者，謂所說語不虛妄不變異，是名真語。",
        "from": "T26n1536_010:0410b07_14",
        "context_with_next_sentence": true
    },
    {
        "source_sentence": "法語者，謂所說語宣說顯了表示開發純如法事，是名法語。",
        "from": "T26n1536_010:0410b09_2",
        "context_with_next_sentence": true
    },
    {
        "source_sentence": "義語者，謂所說語宣說顯了表示開發純有義事，是名義語。",
        "from": "T26n1536_010:0410b10_9",
        "context_with_next_sentence": true
    },
    {
        "source_sentence": "寂語者，謂所說語是諸智者先思而說非率爾說，是名寂語。",
        "from": "T26n1536_010:0410b11_15",
        "context_with_next_sentence": true
    },
    {
        "source_sentence": "靜語者，謂所說語非數宣唱告示諠雜，是名靜語。",
        "from": "T26n1536_010:0410b12_17",
        "context_with_next_sentence": true
    },
    {
        "source_sentence": "有喻有釋者，謂所說語有譬喻有解釋，是名有喻有釋。",
        "from": "T26n1536_010:0410b14_3",
        "context_with_next_sentence": true
    },
    {
        "source_sentence": "相應者，謂所說語義應於文、文應於義，是名相應。",
        "from": "T26n1536_010:0410b15_6",
        "context_with_next_sentence": true
    },
    {
        "source_sentence": "相近者，謂所說語前後相續意趣無異，是名相近。",
        "from": "T26n1536_010:0410b16_8",
        "context_with_next_sentence": true
    },
    {
        "source_sentence": "無雜亂者，謂所說語純一決定名無雜亂。",
        "from": "T26n1536_010:0410b17_6",
        "context_with_next_sentence": true
    },
    {
        "source_sentence": "若所說語不一不定，名為雜亂。",
        "from": "T26n1536_010:0410b18_1",
        "context_with_next_sentence": true
    },
    {
        "source_sentence": "有法者，謂所說語不越素呾纜及毘柰耶、阿毘達磨，是名有法。",
        "from": "T26n1536_010:0410b19_9",
        "context_with_next_sentence": true
    },
    {
        "source_sentence": "能引義者，謂所說語能引種種有饒益事，是名能引義。",
        "from": "T26n1536_010:0410b20_13",
        "context_with_next_sentence": true
    },
    {
        "source_sentence": "說如是語者，謂數宣說演暢表示不雜穢語。",
        "from": "T26n1536_010:0410b21_12",
        "context_with_next_sentence": true
    },
    {
        "source_sentence": "離雜穢語者，謂於善心調柔心所起善行調柔行所攝離雜穢語，不離不斷不厭不息，如是語言唱詞評論語音語路語業語表，名離雜穢語妙行。",
        "from": "T26n1536_010:0410b24_18",
        "context_with_next_sentence": true
    },
    {
        "source_sentence": "四非聖言者，一、不見言見；",
        "from": "T26n1536_010:0410b25_12",
        "context_with_next_sentence": true
    },
    {
        "source_sentence": "二、不聞言聞；",
        "from": "T26n1536_010:0410b25_19",
        "context_with_next_sentence": true
    },
    {
        "source_sentence": "三、不覺言覺；",
        "from": "T26n1536_010:0410b26_3",
        "context_with_next_sentence": true
    },
    {
        "source_sentence": "四、不知言知。",
        "from": "T26n1536_010:0410b26_10",
        "context_with_next_sentence": true
    },
    {
        "source_sentence": "云何不見言見非聖言？",
        "from": "T26n1536_010:0410b26_20",
        "context_with_next_sentence": true
    },
    {
        "source_sentence": "答：",
        "from": "T26n1536_010:0410b27_1",
        "context_with_next_sentence": true
    },
    {
        "source_sentence": "眼識所受眼識所了說為所見，有實眼識未受未了而隱覆此想此忍此見此質直事，言我已見，如是名為不見言見非聖言。",
        "from": "T26n1536_010:0410b29_16",
        "context_with_next_sentence": true
    },
    {
        "source_sentence": "有實已見起不見想而隱覆此想此忍此見此質直事，言我已見，如是雖名非聖言而不名不見言見，彼實已見故。",
        "from": "T26n1536_010:0410c03_9",
        "context_with_next_sentence": true
    },
    {
        "source_sentence": "云何不聞言聞非聖言？",
        "from": "T26n1536_010:0410c03_19",
        "context_with_next_sentence": true
    },
    {
        "source_sentence": "答：",
        "from": "T26n1536_010:0410c04_1",
        "context_with_next_sentence": true
    },
    {
        "source_sentence": "耳識所受耳識所了說為所聞，有實耳識未受未了而隱覆此想此忍此見此質直事，言我已聞，如是名為不聞言聞非聖言。",
        "from": "T26n1536_010:0410c06_16",
        "context_with_next_sentence": true
    },
    {
        "source_sentence": "有實已聞起不聞想而隱覆此想此忍此見此質直事，如是雖名非聖言而不名不聞言聞，彼實已聞故。",
        "from": "T26n1536_010:0410c09_4",
        "context_with_next_sentence": true
    },
    {
        "source_sentence": "云何不覺言覺非聖言？",
        "from": "T26n1536_010:0410c09_14",
        "context_with_next_sentence": true
    },
    {
        "source_sentence": "答：",
        "from": "T26n1536_010:0410c09_16",
        "context_with_next_sentence": true
    },
    {
        "source_sentence": "三識所受三識所了說為所覺，有實三識未受未了而隱覆此想此忍此見此質直事，如是名為不覺言覺非聖言。",
        "from": "T26n1536_010:0410c12_7",
        "context_with_next_sentence": true
    },
    {
        "source_sentence": "有實已覺起不覺想而隱覆此想此忍此見此質直事，言我已覺，如是雖名非聖言而不名不覺言覺，彼實已覺故。",
        "from": "T26n1536_010:0410c14_18",
        "context_with_next_sentence": true
    },
    {
        "source_sentence": "云何不知言知非聖言？",
        "from": "T26n1536_010:0410c15_9",
        "context_with_next_sentence": true
    },
    {
        "source_sentence": "答意識所受意識所了說為所知，有實意識未受未了而隱覆此想此忍此見此質直事，言我已知，如是名為不知言知非聖言。",
        "from": "T26n1536_010:0410c18_7",
        "context_with_next_sentence": true
    },
    {
        "source_sentence": "有實已知起不知想而隱覆此想此忍此見此質直事，言我已知，如是雖名非聖言而不名不知言知，彼實已知故。",
        "from": "T26n1536_010:0410c20_17",
        "context_with_next_sentence": true
    },
    {
        "source_sentence": "四聖言者，一、不見言不見；",
        "from": "T26n1536_010:0410c21_12",
        "context_with_next_sentence": true
    },
    {
        "source_sentence": "二、不聞言不聞；",
        "from": "T26n1536_010:0410c21_20",
        "context_with_next_sentence": true
    },
    {
        "source_sentence": "三、不覺言不覺；",
        "from": "T26n1536_010:0410c22_5",
        "context_with_next_sentence": true
    },
    {
        "source_sentence": "四、不知言不知。",
        "from": "T26n1536_010:0410c22_13",
        "context_with_next_sentence": true
    },
    {
        "source_sentence": "云何不見言不見聖言？",
        "from": "T26n1536_010:0410c23_3",
        "context_with_next_sentence": true
    },
    {
        "source_sentence": "答：",
        "from": "T26n1536_010:0410c23_5",
        "context_with_next_sentence": true
    },
    {
        "source_sentence": "眼識所受眼識所了說為所見，有實眼識未受未了，彼不隱覆此想此忍此見此質直事，言我未見，如是名為不見言不見聖言。",
        "from": "T26n1536_010:0410c26_2",
        "context_with_next_sentence": true
    },
    {
        "source_sentence": "有實已見起不見想，彼不隱覆此想此忍此見此質直事，言我不見，如是雖名聖言而不名不見言不見，彼實已見故。",
        "from": "T26n1536_010:0410c28_14",
        "context_with_next_sentence": true
    },
    {
        "source_sentence": "云何不聞言不聞聖言？",
        "from": "T26n1536_010:0410c29_5",
        "context_with_next_sentence": true
    },
    {
        "source_sentence": "答：",
        "from": "T26n1536_010:0410c29_7",
        "context_with_next_sentence": true
    },
    {
        "source_sentence": "耳識所受耳識所了說為所聞，有實耳識未受未了，彼不隱覆此想此忍此見此質直事，言我不聞，如是名為不聞言不聞聖言。",
        "from": "T26n1536_010:0411a03_4",
        "context_with_next_sentence": true
    },
    {
        "source_sentence": "有實已聞起不聞想，彼不隱覆此想此忍此見此質直事，言我不聞，如是雖名聖言而不名不聞言不聞，彼實已聞故。",
        "from": "T26n1536_010:0411a05_16",
        "context_with_next_sentence": true
    },
    {
        "source_sentence": "云何不覺言不覺聖言？",
        "from": "T26n1536_010:0411a06_7",
        "context_with_next_sentence": true
    },
    {
        "source_sentence": "答三識所受三識所了說為所覺，有實三識未受未了，彼不隱覆此想此忍此見此質直事，言我不覺，如是名為不覺言不覺聖言。",
        "from": "T26n1536_010:0411a09_6",
        "context_with_next_sentence": true
    },
    {
        "source_sentence": "有實已覺起不覺想，彼不隱覆此想此忍此見此質直事，言我不覺，如是雖名聖言而不名不覺言不覺，彼實已覺故。",
        "from": "T26n1536_010:0411a11_18",
        "context_with_next_sentence": true
    },
    {
        "source_sentence": "云何不知言不知聖言？",
        "from": "T26n1536_010:0411a12_9",
        "context_with_next_sentence": true
    },
    {
        "source_sentence": "答：",
        "from": "T26n1536_010:0411a12_11",
        "context_with_next_sentence": true
    },
    {
        "source_sentence": "意識所受意識所了說為所知，有實意識未受未了，彼不隱覆此想此忍此見此質直事，言我不知，如是名為不知言不知聖言。",
        "from": "T26n1536_010:0411a15_8",
        "context_with_next_sentence": true
    },
    {
        "source_sentence": "有實已知起不知想，彼不隱覆此想此忍此見此質直事，言我不知，如是雖名聖言而不名不知言不知，彼實已知故。",
        "from": "T26n1536_010:0411a18_2",
        "context_with_next_sentence": true
    },
    {
        "source_sentence": "復次四非聖言者，一、見言不見；",
        "from": "T26n1536_010:0411a19_14",
        "context_with_next_sentence": true
    },
    {
        "source_sentence": "二、聞言不聞；",
        "from": "T26n1536_010:0411a19_21",
        "context_with_next_sentence": true
    },
    {
        "source_sentence": "三、覺言不覺；",
        "from": "T26n1536_010:0411a20_6",
        "context_with_next_sentence": true
    },
    {
        "source_sentence": "四、知言不知。",
        "from": "T26n1536_010:0411a20_13",
        "context_with_next_sentence": true
    },
    {
        "source_sentence": "云何見言不見非聖言？",
        "from": "T26n1536_010:0411a21_2",
        "context_with_next_sentence": true
    },
    {
        "source_sentence": "答：",
        "from": "T26n1536_010:0411a21_4",
        "context_with_next_sentence": true
    },
    {
        "source_sentence": "眼識所受眼識所了說為所見，有實眼識已受已了而隱覆此想此忍此見此質直事，言我不見，如是名為見言不見非聖言。",
        "from": "T26n1536_010:0411a23_19",
        "context_with_next_sentence": true
    },
    {
        "source_sentence": "有實不見而起見想，彼隱覆此想此忍此見此質直事，言我不見，如是雖名非聖言而不名見言不見，彼實不見故。",
        "from": "T26n1536_010:0411a26_11",
        "context_with_next_sentence": true
    },
    {
        "source_sentence": "云何聞言不聞非聖言，答：",
        "from": "T26n1536_010:0411a27_4",
        "context_with_next_sentence": true
    },
    {
        "source_sentence": "耳識所受耳識所了說為所聞，有實耳識已受已了而隱覆此想此忍此見此質直事，言我不聞，如是名為聞言不聞非聖言。",
        "from": "T26n1536_010:0411a29_19",
        "context_with_next_sentence": true
    },
    {
        "source_sentence": "有實不聞而起聞想，彼隱覆此想此忍此見此質直事，言我不聞，如是雖名非聖言而不名聞言不聞，彼實不聞故。",
        "from": "T26n1536_010:0411b03_11",
        "context_with_next_sentence": true
    },
    {
        "source_sentence": "云何覺言不覺非聖言？",
        "from": "T26n1536_010:0411b04_1",
        "context_with_next_sentence": true
    },
    {
        "source_sentence": "答：",
        "from": "T26n1536_010:0411b04_3",
        "context_with_next_sentence": true
    },
    {
        "source_sentence": "三識所受三識所了說為所覺，有實三識已受已了而隱覆此想此忍此見此質直事，言我不覺，如是名為覺言不覺非聖言。",
        "from": "T26n1536_010:0411b06_18",
        "context_with_next_sentence": true
    },
    {
        "source_sentence": "有實不覺而起覺想，彼隱覆此想此忍此見此質直事，言我不覺，如是雖名非聖言而不名覺言不覺，彼實不覺故。",
        "from": "T26n1536_010:0411b09_10",
        "context_with_next_sentence": true
    },
    {
        "source_sentence": "云何知言不知非聖言？",
        "from": "T26n1536_010:0411b10_1",
        "context_with_next_sentence": true
    },
    {
        "source_sentence": "答：",
        "from": "T26n1536_010:0411b10_3",
        "context_with_next_sentence": true
    },
    {
        "source_sentence": "意識所受意識所了說為所知，有實意識已受已了而隱覆此想此忍此見此質直事，言我不知，如是名為知言不知非聖言。",
        "from": "T26n1536_010:0411b12_18",
        "context_with_next_sentence": true
    },
    {
        "source_sentence": "有實不知而起知想，彼隱覆此想此忍此見此質直事，言我不知，如是雖名非聖言而不名知言不知，彼實不知故。",
        "from": "T26n1536_010:0411b15_10",
        "context_with_next_sentence": true
    },
    {
        "source_sentence": "復次四聖言者，一、見言見；",
        "from": "T26n1536_010:0411b16_12",
        "context_with_next_sentence": true
    },
    {
        "source_sentence": "二、聞言聞；",
        "from": "T26n1536_010:0411b16_18",
        "context_with_next_sentence": true
    },
    {
        "source_sentence": "三、覺言覺；",
        "from": "T26n1536_010:0411b17_1",
        "context_with_next_sentence": true
    },
    {
        "source_sentence": "四、知言知。",
        "from": "T26n1536_010:0411b17_7",
        "context_with_next_sentence": true
    },
    {
        "source_sentence": "云何見言見聖言？",
        "from": "T26n1536_010:0411b17_15",
        "context_with_next_sentence": true
    },
    {
        "source_sentence": "答：",
        "from": "T26n1536_010:0411b17_17",
        "context_with_next_sentence": true
    },
    {
        "source_sentence": "眼識所受眼識所了說為所見，有實眼識已受已了，彼不隱覆此想此忍此見此質直事，言我已見，如是名為見言見聖言。",
        "from": "T26n1536_010:0411b20_9",
        "context_with_next_sentence": true
    },
    {
        "source_sentence": "有實不見而起見想，彼不隱覆此想此忍此見此質直事，言我已見，如是雖名聖言而不名見言見，彼實不見故。",
        "from": "T26n1536_010:0411b23_1",
        "context_with_next_sentence": true
    },
    {
        "source_sentence": "云何聞言聞聖言？",
        "from": "T26n1536_010:0411b23_9",
        "context_with_next_sentence": true
    },
    {
        "source_sentence": "答：",
        "from": "T26n1536_010:0411b23_11",
        "context_with_next_sentence": true
    },
    {
        "source_sentence": "耳識所受耳識所了說為所聞，有實耳識已受已了，彼不隱覆此想此忍此見此質直事，言我已聞，如是名為聞言聞聖言。",
        "from": "T26n1536_010:0411b26_5",
        "context_with_next_sentence": true
    },
    {
        "source_sentence": "有實不聞而起聞想，彼不隱覆此想此忍此見此質直事，言我已聞，如是雖名聖言而不名聞言聞，彼實不聞故。",
        "from": "T26n1536_010:0411b28_15",
        "context_with_next_sentence": true
    },
    {
        "source_sentence": "云何覺言覺聖言？",
        "from": "T26n1536_010:0411b29_4",
        "context_with_next_sentence": true
    },
    {
        "source_sentence": "答：",
        "from": "T26n1536_010:0411b29_6",
        "context_with_next_sentence": true
    },
    {
        "source_sentence": "三識所受三識所了說為所覺，有實三識已受已了，彼不隱覆此想此忍此見此質直事，言我已覺，如是名為覺言覺聖言。",
        "from": "T26n1536_010:0411c03_1",
        "context_with_next_sentence": true
    },
    {
        "source_sentence": "有實不覺而起覺想，彼不隱覆此想此忍此見此質直事，言我已覺，如是雖名聖言而不名覺言覺，彼實不覺故。",
        "from": "T26n1536_010:0411c05_11",
        "context_with_next_sentence": true
    },
    {
        "source_sentence": "云何知言知聖言？",
        "from": "T26n1536_010:0411c05_19",
        "context_with_next_sentence": true
    },
    {
        "source_sentence": "答：",
        "from": "T26n1536_010:0411c06_1",
        "context_with_next_sentence": true
    },
    {
        "source_sentence": "意識所受意識所了說為所知，有實意識已受已了，彼不隱覆此想此忍此見此質直事，言我已知，如是名為知言知聖言。",
        "from": "T26n1536_010:0411c08_16",
        "context_with_next_sentence": true
    },
    {
        "source_sentence": "有實不知而起知想，彼不隱覆此想此忍此見此質直事，言我已知，如是雖名聖言而不名知言知，彼實不知故。",
        "from": "T26n1536_010:0411c11_7",
        "context_with_next_sentence": true
    },
    {
        "source_sentence": "說一切有部集異門足論卷第十",
        "from": "T26n1536_010:0411c12_100",
        "context_with_next_sentence": false
    }
]