[
    {
        "source_sentence": "父子合集經卷第八",
        "from": "T11n0320_008:0939c11_0",
        "context_with_next_sentence": true
    },
    {
        "source_sentence": "西天譯經三藏朝散大夫",
        "from": "T11n0320_008:0939c13_0",
        "context_with_next_sentence": true
    },
    {
        "source_sentence": "試鴻臚卿宣梵大師賜紫",
        "from": "T11n0320_008:0939c14_0",
        "context_with_next_sentence": true
    },
    {
        "source_sentence": "沙門臣日稱等奉　詔譯14 四大天王授記品四大天王授記品第十四爾時四大天王并諸眷屬九萬天子，俱見諸阿修羅王乃至寶瓔珞天等，於世尊所各作供養，復聞與授成佛之記，心大歡喜得未曾有，覩佛威神，深生尊重，於佛法中，欲求出離，發勇猛心，精勤修習。",
        "from": "T11n0320_008:0939c21_9",
        "context_with_next_sentence": true
    },
    {
        "source_sentence": "譬如有人乘於坏船，入駛流中，欲達前岸。",
        "from": "T11n0320_008:0939c22_8",
        "context_with_next_sentence": true
    },
    {
        "source_sentence": "是人即時作此思念：",
        "from": "T11n0320_008:0939c22_17",
        "context_with_next_sentence": true
    },
    {
        "source_sentence": "「如是坏器本非堅牢，不久沮壞，要當速渡，用力求濟，可免斯難。",
        "from": "T11n0320_008:0939c24_6",
        "context_with_next_sentence": true
    },
    {
        "source_sentence": "」彼四天王及諸天子，厭怖生死速求出離，勇猛之心亦復如是。",
        "from": "T11n0320_008:0939c25_13",
        "context_with_next_sentence": true
    },
    {
        "source_sentence": "時四大天王并諸天子，為供佛故，以神通力，即時化作九萬寶帳，眾色間錯，眾寶裝鉸，廣大嚴飾，世所希有，所謂赤真珠帳、摩尼珠帳、吠琉璃帳、金剛寶帳、黃金帳等，化作如是眾寶帳已，於虛空中，繞佛三匝；",
        "from": "T11n0320_008:0940a01_7",
        "context_with_next_sentence": true
    },
    {
        "source_sentence": "復化九萬天諸伎樂，於虛空中復繞三匝，出妙樂聲而為供養；",
        "from": "T11n0320_008:0940a02_14",
        "context_with_next_sentence": true
    },
    {
        "source_sentence": "又復降雨曼陀羅華、摩訶曼陀羅華、曼殊沙華、摩訶曼殊沙華，而散佛上，散已復散，繞佛三匝，住立一面，合掌向佛，以偈讚曰：",
        "from": "T11n0320_008:0940a05_11",
        "context_with_next_sentence": true
    },
    {
        "source_sentence": "「敬禮二足尊，　　能救世間者，",
        "from": "T11n0320_008:0940a06_0",
        "context_with_next_sentence": true
    },
    {
        "source_sentence": "離掉舉昏沈，　　及貪欲諂誑，",
        "from": "T11n0320_008:0940a07_0",
        "context_with_next_sentence": true
    },
    {
        "source_sentence": "能斷諸有結，　　拔諸根毒刺，",
        "from": "T11n0320_008:0940a08_0",
        "context_with_next_sentence": true
    },
    {
        "source_sentence": "摧伏我慢幢，　　破無明黑暗，",
        "from": "T11n0320_008:0940a09_0",
        "context_with_next_sentence": true
    },
    {
        "source_sentence": "四大善調和，　　無便利垢穢，",
        "from": "T11n0320_008:0940a10_0",
        "context_with_next_sentence": true
    },
    {
        "source_sentence": "不為毒所中，　　九竅常清淨，",
        "from": "T11n0320_008:0940a11_0",
        "context_with_next_sentence": true
    },
    {
        "source_sentence": "解脫煩惱縛，　　永盡諸苦際。",
        "from": "T11n0320_008:0940a12_13",
        "context_with_next_sentence": true
    },
    {
        "source_sentence": "剛強難化者，　　牟尼善攝受，",
        "from": "T11n0320_008:0940a13_0",
        "context_with_next_sentence": true
    },
    {
        "source_sentence": "我等諸天人，　　皆來至佛所，",
        "from": "T11n0320_008:0940a14_0",
        "context_with_next_sentence": true
    },
    {
        "source_sentence": "瞻仰佛功德，　　稱讚所不及。",
        "from": "T11n0320_008:0940a15_13",
        "context_with_next_sentence": true
    },
    {
        "source_sentence": "於三解脫門，　　空無相無願，",
        "from": "T11n0320_008:0940a16_0",
        "context_with_next_sentence": true
    },
    {
        "source_sentence": "唯佛能證知，　　通達無障礙。",
        "from": "T11n0320_008:0940a17_13",
        "context_with_next_sentence": true
    },
    {
        "source_sentence": "彼真如實際，　　為諸法所依，",
        "from": "T11n0320_008:0940a18_0",
        "context_with_next_sentence": true
    },
    {
        "source_sentence": "愚夫設得聞，　　如鹿怖獵師。",
        "from": "T11n0320_008:0940a19_13",
        "context_with_next_sentence": true
    },
    {
        "source_sentence": "眾生取諸相，　　不能達法性，",
        "from": "T11n0320_008:0940a20_0",
        "context_with_next_sentence": true
    },
    {
        "source_sentence": "起四種顛倒，　　此為輪迴行。",
        "from": "T11n0320_008:0940a21_13",
        "context_with_next_sentence": true
    },
    {
        "source_sentence": "佛了知法性，　　觀世如虛拳，",
        "from": "T11n0320_008:0940a22_0",
        "context_with_next_sentence": true
    },
    {
        "source_sentence": "諸蘊本來空，　　處界亦如此。",
        "from": "T11n0320_008:0940a23_13",
        "context_with_next_sentence": true
    },
    {
        "source_sentence": "若法與非法，　　以名字而說，",
        "from": "T11n0320_008:0940a24_0",
        "context_with_next_sentence": true
    },
    {
        "source_sentence": "如是一切法，　　佛本無言說。",
        "from": "T11n0320_008:0940a25_13",
        "context_with_next_sentence": true
    },
    {
        "source_sentence": "譬如大幻師，　　化種種形像，",
        "from": "T11n0320_008:0940a26_0",
        "context_with_next_sentence": true
    },
    {
        "source_sentence": "此實無主宰，　　唯假名施設。",
        "from": "T11n0320_008:0940a27_13",
        "context_with_next_sentence": true
    },
    {
        "source_sentence": "如是蘊與處，　　及十八界等，",
        "from": "T11n0320_008:0940a28_0",
        "context_with_next_sentence": true
    },
    {
        "source_sentence": "皆從幻妄生，　　體性非堅固。",
        "from": "T11n0320_008:0940a29_13",
        "context_with_next_sentence": true
    },
    {
        "source_sentence": "猶如工畫師，　　畫作女人像，",
        "from": "T11n0320_008:0940b01_0",
        "context_with_next_sentence": true
    },
    {
        "source_sentence": "身肢悉圓滿，　　相貌皆端正。",
        "from": "T11n0320_008:0940b02_13",
        "context_with_next_sentence": true
    },
    {
        "source_sentence": "此相非實有，　　但誑愚夫眼，",
        "from": "T11n0320_008:0940b03_0",
        "context_with_next_sentence": true
    },
    {
        "source_sentence": "智者善了知，　　法界本平等。",
        "from": "T11n0320_008:0940b04_13",
        "context_with_next_sentence": true
    },
    {
        "source_sentence": "善入佛法者，　　於此無疑惑，",
        "from": "T11n0320_008:0940b05_0",
        "context_with_next_sentence": true
    },
    {
        "source_sentence": "譬如己掌中，　　置之菴羅果。",
        "from": "T11n0320_008:0940b06_13",
        "context_with_next_sentence": true
    },
    {
        "source_sentence": "如來智光明，　　照彼群生類，",
        "from": "T11n0320_008:0940b07_0",
        "context_with_next_sentence": true
    },
    {
        "source_sentence": "轉最上法輪，　　使之令開解。",
        "from": "T11n0320_008:0940b08_13",
        "context_with_next_sentence": true
    },
    {
        "source_sentence": "願我得佛時，　　亦說如是法，",
        "from": "T11n0320_008:0940b09_0",
        "context_with_next_sentence": true
    },
    {
        "source_sentence": "化一切眾生，　　同成無上覺。",
        "from": "T11n0320_008:0940b10_13",
        "context_with_next_sentence": true
    },
    {
        "source_sentence": "」爾時世尊，知諸天子心之所念，即於面門放大光明，普照時會。",
        "from": "T11n0320_008:0940b12_8",
        "context_with_next_sentence": true
    },
    {
        "source_sentence": "尊者馬勝比丘覩是相已，合掌向佛，以偈問曰：",
        "from": "T11n0320_008:0940b13_9",
        "context_with_next_sentence": true
    },
    {
        "source_sentence": "「大聖無上尊，　　何故現斯瑞？",
        "from": "T11n0320_008:0940b14_14",
        "context_with_next_sentence": true
    },
    {
        "source_sentence": "此必有因緣，　　願為我等說。",
        "from": "T11n0320_008:0940b15_13",
        "context_with_next_sentence": true
    },
    {
        "source_sentence": "今此諸天王，　　及天子眷屬，",
        "from": "T11n0320_008:0940b16_0",
        "context_with_next_sentence": true
    },
    {
        "source_sentence": "覩佛放淨光，　　咸生於疑惑。",
        "from": "T11n0320_008:0940b17_13",
        "context_with_next_sentence": true
    },
    {
        "source_sentence": "何人發大心，　　為當與授記？",
        "from": "T11n0320_008:0940b18_13",
        "context_with_next_sentence": true
    },
    {
        "source_sentence": "誰今降諸魔？",
        "from": "T11n0320_008:0940b19_5",
        "context_with_next_sentence": true
    },
    {
        "source_sentence": "　　願為我等說。",
        "from": "T11n0320_008:0940b19_13",
        "context_with_next_sentence": true
    },
    {
        "source_sentence": "何人於佛所，　　作廣大供養，",
        "from": "T11n0320_008:0940b20_0",
        "context_with_next_sentence": true
    },
    {
        "source_sentence": "諸根善調伏，　　蒙佛現斯瑞？",
        "from": "T11n0320_008:0940b21_13",
        "context_with_next_sentence": true
    },
    {
        "source_sentence": "將非佛世尊，　　與諸天授記？",
        "from": "T11n0320_008:0940b22_13",
        "context_with_next_sentence": true
    },
    {
        "source_sentence": "願兩足尊說，　　聞已咸歡喜。",
        "from": "T11n0320_008:0940b23_13",
        "context_with_next_sentence": true
    },
    {
        "source_sentence": "令一切眾生，　　成熟諸義利，",
        "from": "T11n0320_008:0940b24_0",
        "context_with_next_sentence": true
    },
    {
        "source_sentence": "求證大菩提，　　如佛等無異。",
        "from": "T11n0320_008:0940b25_13",
        "context_with_next_sentence": true
    },
    {
        "source_sentence": "」爾時世尊為馬勝比丘說伽陀曰：",
        "from": "T11n0320_008:0940b26_13",
        "context_with_next_sentence": true
    },
    {
        "source_sentence": "「馬勝大比丘，　　善問如是事，",
        "from": "T11n0320_008:0940b27_0",
        "context_with_next_sentence": true
    },
    {
        "source_sentence": "我今放光明，　　當為汝顯示。",
        "from": "T11n0320_008:0940b28_13",
        "context_with_next_sentence": true
    },
    {
        "source_sentence": "彼九億天子，　　皆來至我所，",
        "from": "T11n0320_008:0940b29_0",
        "context_with_next_sentence": true
    },
    {
        "source_sentence": "說此光因緣，　　與授成佛記。",
        "from": "T11n0320_008:0940c01_13",
        "context_with_next_sentence": true
    },
    {
        "source_sentence": "是諸天子等，　　久值遇諸佛，",
        "from": "T11n0320_008:0940c02_0",
        "context_with_next_sentence": true
    },
    {
        "source_sentence": "善達諸法空，　　說偈而讚歎。",
        "from": "T11n0320_008:0940c03_13",
        "context_with_next_sentence": true
    },
    {
        "source_sentence": "安住佛法中，　　信解心決定，",
        "from": "T11n0320_008:0940c04_0",
        "context_with_next_sentence": true
    },
    {
        "source_sentence": "為求大菩提，　　發勇猛精進。",
        "from": "T11n0320_008:0940c05_13",
        "context_with_next_sentence": true
    },
    {
        "source_sentence": "復於未來世，　　奉覲河沙佛，",
        "from": "T11n0320_008:0940c06_0",
        "context_with_next_sentence": true
    },
    {
        "source_sentence": "若不供養者，　　誓不成正覺。",
        "from": "T11n0320_008:0940c07_13",
        "context_with_next_sentence": true
    },
    {
        "source_sentence": "作是供養已，　　當得成佛道，",
        "from": "T11n0320_008:0940c08_0",
        "context_with_next_sentence": true
    },
    {
        "source_sentence": "號曰持光明，　　於世間最勝。",
        "from": "T11n0320_008:0940c09_13",
        "context_with_next_sentence": true
    },
    {
        "source_sentence": "彼佛出於世，　　如燈常照耀，",
        "from": "T11n0320_008:0940c10_0",
        "context_with_next_sentence": true
    },
    {
        "source_sentence": "度脫聲聞眾，　　數滿八十會。",
        "from": "T11n0320_008:0940c11_13",
        "context_with_next_sentence": true
    },
    {
        "source_sentence": "此諸比丘等，　　善修如實智，",
        "from": "T11n0320_008:0940c12_0",
        "context_with_next_sentence": true
    },
    {
        "source_sentence": "住是最後身，　　皆得法眼淨。",
        "from": "T11n0320_008:0940c13_13",
        "context_with_next_sentence": true
    },
    {
        "source_sentence": "彼佛國土中，　　所有眾生類，",
        "from": "T11n0320_008:0940c14_0",
        "context_with_next_sentence": true
    },
    {
        "source_sentence": "壽命極長遠，　　滿八俱胝歲。",
        "from": "T11n0320_008:0940c15_13",
        "context_with_next_sentence": true
    },
    {
        "source_sentence": "佛滅後之後，　　咸皆懷戀慕，",
        "from": "T11n0320_008:0940c16_0",
        "context_with_next_sentence": true
    },
    {
        "source_sentence": "造無數塔廟，　　伸供養尊重。",
        "from": "T11n0320_008:0940c17_13",
        "context_with_next_sentence": true
    },
    {
        "source_sentence": "那由他有情，　　護持佛正法，",
        "from": "T11n0320_008:0940c18_0",
        "context_with_next_sentence": true
    },
    {
        "source_sentence": "或有發大心，　　或般無餘者。",
        "from": "T11n0320_008:0940c19_13",
        "context_with_next_sentence": true
    },
    {
        "source_sentence": "彼四大天王，　　蒙如來授記，",
        "from": "T11n0320_008:0940c20_0",
        "context_with_next_sentence": true
    },
    {
        "source_sentence": "心生大忻慶，　　敬順頭面禮。",
        "from": "T11n0320_008:0940c21_13",
        "context_with_next_sentence": true
    },
    {
        "source_sentence": "15 三十三天授記品父子合集經三十三天授記品第十五爾時三十三天帝釋天主，與其眷屬八十俱胝天子來詣佛會，見諸阿修羅王乃至四大天王等，於世尊所廣大供養，復聞如來與彼授記，於佛法中增上愛樂，發希有心，求無上道。",
        "from": "T11n0320_008:0940c27_1",
        "context_with_next_sentence": true
    },
    {
        "source_sentence": "時帝釋天主為供佛故，以神通力化作八十俱胝寶幔，是諸寶幔第一希有，皆以眾寶而為瓔珞，或赤真珠而為瓔珞，或吠琉璃，或摩尼珠，或以黃金而為瓔珞，於諸寶幔周遍垂下。",
        "from": "T11n0320_008:0941a02_2",
        "context_with_next_sentence": true
    },
    {
        "source_sentence": "又復化出八十俱胝清淨樓閣，門牖欄楯眾寶裝鉸，繖蓋幢幡次第嚴飾，一一樓閣皆有上妙師子之座，眾寶鈴網而覆其上，一一座側無數天女以為侍立。",
        "from": "T11n0320_008:0941a05_11",
        "context_with_next_sentence": true
    },
    {
        "source_sentence": "於重閣後復化八十俱胝眾寶妙車，於上各懸雜色繖蓋，以調順馬，而駕御之。",
        "from": "T11n0320_008:0941a07_8",
        "context_with_next_sentence": true
    },
    {
        "source_sentence": "又復化出八十俱胝愛囉嚩拏大龍象王，一一象王有八十俱胝頭，一一頭皆有六牙，一一牙上而有七池，一一池中有七蓮華，皆有千葉，一一葉中有七天女，一一天女復以七女而為侍從，眾寶瓔珞以嚴其身。",
        "from": "T11n0320_008:0941a12_4",
        "context_with_next_sentence": true
    },
    {
        "source_sentence": "彼蓮葉中及樓閣間，所有天女或有執持幢幡寶幔，或作歌舞，或奏音樂，或散旃檀沈水香等，或散天中曼陀羅華，及以七寶所成之華，於虛空中如雨而下，遍迦毘羅城，縱廣六十踰繕那量，散已復散，積至于膝。",
        "from": "T11n0320_008:0941a16_20",
        "context_with_next_sentence": true
    },
    {
        "source_sentence": "是時八十俱胝天子為供養故，亦以神力化出八十俱胝龍象，一一象上皆有幰蓋，亦以眾寶而嚴飾之；",
        "from": "T11n0320_008:0941a19_6",
        "context_with_next_sentence": true
    },
    {
        "source_sentence": "復化八億上妙寶車，復化八億殊妙天女，復化八億天諸伎樂。",
        "from": "T11n0320_008:0941a20_14",
        "context_with_next_sentence": true
    },
    {
        "source_sentence": "是諸天女各乘寶車，作樂歌舞，散諸香華，於虛空中右繞三匝，如向所說阿修羅王所作供養無有異也。",
        "from": "T11n0320_008:0941a23_2",
        "context_with_next_sentence": true
    },
    {
        "source_sentence": "是時天主及諸天子伸供養已，作是思念：",
        "from": "T11n0320_008:0941a24_1",
        "context_with_next_sentence": true
    },
    {
        "source_sentence": "「此化天女作供養已，了知諸法如佛所說皆如幻化，復觀自身亦同幻化，知彼供養及如來身亦如幻化，佛所說法悉成幻化。",
        "from": "T11n0320_008:0941a26_16",
        "context_with_next_sentence": true
    },
    {
        "source_sentence": "」了知是已，離諸疑惑，於世尊所右繞三匝，頭頂禮敬，住立一面，合掌向佛，以偈讚曰：",
        "from": "T11n0320_008:0941a28_16",
        "context_with_next_sentence": true
    },
    {
        "source_sentence": "「化人所作諸供養，　　巧妙變現無與等，",
        "from": "T11n0320_008:0941a29_0",
        "context_with_next_sentence": true
    },
    {
        "source_sentence": "乃至觀察自身相，　　悉同幻化無有異。",
        "from": "T11n0320_008:0941b01_17",
        "context_with_next_sentence": true
    },
    {
        "source_sentence": "謂若佛說一切法，　　及與授記成佛事，",
        "from": "T11n0320_008:0941b02_0",
        "context_with_next_sentence": true
    },
    {
        "source_sentence": "令諸天發歡喜心，　　此等皆同於幻化。",
        "from": "T11n0320_008:0941b03_17",
        "context_with_next_sentence": true
    },
    {
        "source_sentence": "此說牟尼清淨身，　　及所說法皆如幻，",
        "from": "T11n0320_008:0941b04_0",
        "context_with_next_sentence": true
    },
    {
        "source_sentence": "唯願如來絕眾疑，　　令於授記心開解。",
        "from": "T11n0320_008:0941b05_17",
        "context_with_next_sentence": true
    },
    {
        "source_sentence": "謂彼愚夫諸異生，　　迷於所行真實行，",
        "from": "T11n0320_008:0941b06_0",
        "context_with_next_sentence": true
    },
    {
        "source_sentence": "由此不了如幻法，　　乃說世間無授記。",
        "from": "T11n0320_008:0941b07_17",
        "context_with_next_sentence": true
    },
    {
        "source_sentence": "謂若有學與無學，　　及求緣覺弟子等，",
        "from": "T11n0320_008:0941b08_0",
        "context_with_next_sentence": true
    },
    {
        "source_sentence": "彼皆了知如幻法，　　於佛法中無疑惑。",
        "from": "T11n0320_008:0941b09_17",
        "context_with_next_sentence": true
    },
    {
        "source_sentence": "有若樂修寂靜行，　　單已求證獨覺果，",
        "from": "T11n0320_008:0941b10_0",
        "context_with_next_sentence": true
    },
    {
        "source_sentence": "彼能了知如幻法，　　於佛法中無疑惑。",
        "from": "T11n0320_008:0941b11_17",
        "context_with_next_sentence": true
    },
    {
        "source_sentence": "有若樂行菩薩行，　　利樂世間無放逸，",
        "from": "T11n0320_008:0941b12_0",
        "context_with_next_sentence": true
    },
    {
        "source_sentence": "如是佛子了幻法，　　於一切法無分別。",
        "from": "T11n0320_008:0941b13_17",
        "context_with_next_sentence": true
    },
    {
        "source_sentence": "最上善逝調御師，　　具足大悲無與等，",
        "from": "T11n0320_008:0941b14_0",
        "context_with_next_sentence": true
    },
    {
        "source_sentence": "十力勝慧妙難思，　　於此法中達自性。",
        "from": "T11n0320_008:0941b15_17",
        "context_with_next_sentence": true
    },
    {
        "source_sentence": "或有依止阿蘭若，　　離諸熱惱無希求，",
        "from": "T11n0320_008:0941b16_0",
        "context_with_next_sentence": true
    },
    {
        "source_sentence": "彼能了知如幻法，　　於佛法中無疑惑。",
        "from": "T11n0320_008:0941b17_17",
        "context_with_next_sentence": true
    },
    {
        "source_sentence": "若達諸法如幻化，　　實無少法而可得，",
        "from": "T11n0320_008:0941b18_0",
        "context_with_next_sentence": true
    },
    {
        "source_sentence": "彼則遠離一切疑，　　當於佛教生尊重。",
        "from": "T11n0320_008:0941b19_17",
        "context_with_next_sentence": true
    },
    {
        "source_sentence": "願我成佛出世間，　　常說諸法皆如幻，",
        "from": "T11n0320_008:0941b20_0",
        "context_with_next_sentence": true
    },
    {
        "source_sentence": "皆令解脫虛妄因，　　安住真常佛境界。",
        "from": "T11n0320_008:0941b21_17",
        "context_with_next_sentence": true
    },
    {
        "source_sentence": "」爾時世尊知彼天主及諸天子深心所念，於其面門，放淨光明。",
        "from": "T11n0320_008:0941b23_8",
        "context_with_next_sentence": true
    },
    {
        "source_sentence": "尊者馬勝比丘覩是相已，合掌向佛，以偈問曰：",
        "from": "T11n0320_008:0941b24_9",
        "context_with_next_sentence": true
    },
    {
        "source_sentence": "「牟尼具足大名稱，　　今者忽放淨光明，",
        "from": "T11n0320_008:0941b25_0",
        "context_with_next_sentence": true
    },
    {
        "source_sentence": "此光殊勝非無因，　　唯願大慈為我說。",
        "from": "T11n0320_008:0941b26_17",
        "context_with_next_sentence": true
    },
    {
        "source_sentence": "如來面門現此瑞，　　時會覩已咸有疑，",
        "from": "T11n0320_008:0941b27_0",
        "context_with_next_sentence": true
    },
    {
        "source_sentence": "我等願說光所從，　　聞者皆得心清淨。",
        "from": "T11n0320_008:0941b28_17",
        "context_with_next_sentence": true
    },
    {
        "source_sentence": "諸天稱讚佛功德，　　廣設最上妙供養，",
        "from": "T11n0320_008:0941b29_0",
        "context_with_next_sentence": true
    },
    {
        "source_sentence": "將非如來放此光，　　令諸天子心悅豫？",
        "from": "T11n0320_008:0941c01_17",
        "context_with_next_sentence": true
    },
    {
        "source_sentence": "佛放無邊離垢光，　　此光清淨逾珂月，",
        "from": "T11n0320_008:0941c02_0",
        "context_with_next_sentence": true
    },
    {
        "source_sentence": "將非諸天達幻法，　　十力與之垂印可？",
        "from": "T11n0320_008:0941c03_17",
        "context_with_next_sentence": true
    },
    {
        "source_sentence": "牟尼積集菩提行，　　常修法施心無悋，",
        "from": "T11n0320_008:0941c04_0",
        "context_with_next_sentence": true
    },
    {
        "source_sentence": "唯冀如來決眾疑，　　令於佛法善安住。",
        "from": "T11n0320_008:0941c05_17",
        "context_with_next_sentence": true
    },
    {
        "source_sentence": "」爾時世尊為馬勝比丘說伽陀曰：",
        "from": "T11n0320_008:0941c06_13",
        "context_with_next_sentence": true
    },
    {
        "source_sentence": "「善哉馬勝大比丘，　　汝能請問放光事，",
        "from": "T11n0320_008:0941c07_0",
        "context_with_next_sentence": true
    },
    {
        "source_sentence": "我今為說此因由，　　與諸天子授佛記。",
        "from": "T11n0320_008:0941c08_17",
        "context_with_next_sentence": true
    },
    {
        "source_sentence": "如是彼諸天子眾，　　能了一切法如幻，",
        "from": "T11n0320_008:0941c09_0",
        "context_with_next_sentence": true
    },
    {
        "source_sentence": "成就無邊淨智明，　　滅諸癡暗除疑惑。",
        "from": "T11n0320_008:0941c10_17",
        "context_with_next_sentence": true
    },
    {
        "source_sentence": "曾於過去生死中，　　親近承事河沙佛，",
        "from": "T11n0320_008:0941c11_0",
        "context_with_next_sentence": true
    },
    {
        "source_sentence": "從彼聞法正思惟，　　由是了知如幻法。",
        "from": "T11n0320_008:0941c12_17",
        "context_with_next_sentence": true
    },
    {
        "source_sentence": "今於我前伸供養，　　亦知諸法皆如化，",
        "from": "T11n0320_008:0941c13_0",
        "context_with_next_sentence": true
    },
    {
        "source_sentence": "已於佛法離諸疑，　　得決定心無損減。",
        "from": "T11n0320_008:0941c14_17",
        "context_with_next_sentence": true
    },
    {
        "source_sentence": "彼等當於未來世，　　得成最上菩提道，",
        "from": "T11n0320_008:0941c15_0",
        "context_with_next_sentence": true
    },
    {
        "source_sentence": "號曰帝幢王如來，　　巍巍功德極高顯。",
        "from": "T11n0320_008:0941c16_17",
        "context_with_next_sentence": true
    },
    {
        "source_sentence": "教化那由他眾生，　　為說如是如幻法，",
        "from": "T11n0320_008:0941c17_0",
        "context_with_next_sentence": true
    },
    {
        "source_sentence": "是諸天子同名號，　　次第皆當得作佛。",
        "from": "T11n0320_008:0941c18_17",
        "context_with_next_sentence": true
    },
    {
        "source_sentence": "汝等諸天捨放逸，　　觀諸境界猶如幻，",
        "from": "T11n0320_008:0941c19_0",
        "context_with_next_sentence": true
    },
    {
        "source_sentence": "漸能修習奢摩他，　　速得無上菩提果。",
        "from": "T11n0320_008:0941c20_17",
        "context_with_next_sentence": true
    },
    {
        "source_sentence": "」16 焰摩天授記品父子合集經焰摩天授記品第十六爾時焰摩天王與四俱胝天子來詣佛所，見諸阿修羅王乃至三十三天帝釋天主，於佛世尊作大供養，復聞如來與彼授記，歡喜踊躍，得未曾有，於佛法中深生愛樂。",
        "from": "T11n0320_008:0941c25_15",
        "context_with_next_sentence": true
    },
    {
        "source_sentence": "即作是念：",
        "from": "T11n0320_008:0941c25_20",
        "context_with_next_sentence": true
    },
    {
        "source_sentence": "「謂佛證得最上甘露第一之法，於諸世間無有少法而不能知，無所不見，無不解了，無不現證，由彼如來於世俗諦及勝義諦明了通達，無有限礙。",
        "from": "T11n0320_008:0941c29_6",
        "context_with_next_sentence": true
    },
    {
        "source_sentence": "彼世俗者，謂世間行，若業若報，已生未生，皆悉知之，無有錯謬；",
        "from": "T11n0320_008:0942a01_14",
        "context_with_next_sentence": true
    },
    {
        "source_sentence": "彼勝義者，第一清淨，不可識別，不可智知，不可言說，不可顯示，非見非聞，非取非捨，非動非靜，非得非失，非去非來，非輕非重，非毀非譽，非利非衰，非稱非譏，非樂非苦，非色非非色，非數非非數，非分別非離分別，非煩惱非離煩惱，絕諸戲論，超諸言說，乃至所謂色相不可得，受、想、行、識相亦不可得；",
        "from": "T11n0320_008:0942a08_8",
        "context_with_next_sentence": true
    },
    {
        "source_sentence": "眼相不可得，耳、鼻、舌、身、意相亦不可得；",
        "from": "T11n0320_008:0942a09_5",
        "context_with_next_sentence": true
    },
    {
        "source_sentence": "色相不可得，聲、香、味、觸、法相亦不可得；",
        "from": "T11n0320_008:0942a10_3",
        "context_with_next_sentence": true
    },
    {
        "source_sentence": "眼識不可得，耳、鼻、舌、身、意識亦不可得；",
        "from": "T11n0320_008:0942a11_1",
        "context_with_next_sentence": true
    },
    {
        "source_sentence": "眼觸不可得，耳、鼻、舌、身、意、觸亦不可得；",
        "from": "T11n0320_008:0942a11_23",
        "context_with_next_sentence": true
    },
    {
        "source_sentence": "眼觸所生諸受不可得，耳、鼻、舌、身、意觸所生諸受亦不可得；",
        "from": "T11n0320_008:0942a13_5",
        "context_with_next_sentence": true
    },
    {
        "source_sentence": "色想不可得，乃至法想亦不可得；",
        "from": "T11n0320_008:0942a14_1",
        "context_with_next_sentence": true
    },
    {
        "source_sentence": "地界不可得，水、火、風、空、識界亦不可得；",
        "from": "T11n0320_008:0942a14_22",
        "context_with_next_sentence": true
    },
    {
        "source_sentence": "欲界相不可得，色界、無色界相亦不可得；",
        "from": "T11n0320_008:0942a15_17",
        "context_with_next_sentence": true
    },
    {
        "source_sentence": "有為相不可得，無為相亦不可得。",
        "from": "T11n0320_008:0942a16_12",
        "context_with_next_sentence": true
    },
    {
        "source_sentence": "若人於此勝義法中，求彼諸法及自性者，不可得也。",
        "from": "T11n0320_008:0942a17_16",
        "context_with_next_sentence": true
    },
    {
        "source_sentence": "「又諸無聞愚夫異生，聞是法者則懷驚怖，於佛法中心生悔惱，於一切智即便退失，諸天世人咸共輕毀，如是之人常處輪迴，則為眾苦之所纏縛。",
        "from": "T11n0320_008:0942a21_2",
        "context_with_next_sentence": true
    },
    {
        "source_sentence": "」時焰摩天王及諸天子，觀察世間一切眾生常處生死，眾苦逼切。",
        "from": "T11n0320_008:0942a22_11",
        "context_with_next_sentence": true
    },
    {
        "source_sentence": "於佛正法深生尊重，以神通力作大供養，與前三十三天所陳供養勝過於彼。",
        "from": "T11n0320_008:0942a24_6",
        "context_with_next_sentence": true
    },
    {
        "source_sentence": "是諸天子供養畢已，右繞三匝，頭面禮足，住立一面，合掌向佛，以偈讚曰：",
        "from": "T11n0320_008:0942a26_1",
        "context_with_next_sentence": true
    },
    {
        "source_sentence": "「觀佛諸蘊皆空寂，　　處界等法亦復然，",
        "from": "T11n0320_008:0942a27_0",
        "context_with_next_sentence": true
    },
    {
        "source_sentence": "諸根境界常湛然，　　則見如來真實性。",
        "from": "T11n0320_008:0942a28_17",
        "context_with_next_sentence": true
    },
    {
        "source_sentence": "世間智者於實法，　　不由他悟自然解，",
        "from": "T11n0320_008:0942a29_0",
        "context_with_next_sentence": true
    },
    {
        "source_sentence": "所謂世俗及勝義，　　離此更無第三法。",
        "from": "T11n0320_008:0942b01_17",
        "context_with_next_sentence": true
    },
    {
        "source_sentence": "如來出現於世間，　　隨機演說世俗法，",
        "from": "T11n0320_008:0942b02_0",
        "context_with_next_sentence": true
    },
    {
        "source_sentence": "眾生若發清淨心，　　常獲人天諸快樂。",
        "from": "T11n0320_008:0942b03_17",
        "context_with_next_sentence": true
    },
    {
        "source_sentence": "人中無畏釋師子，　　依世俗諦說六趣，",
        "from": "T11n0320_008:0942b04_0",
        "context_with_next_sentence": true
    },
    {
        "source_sentence": "諸天及人阿修羅，　　地獄鬼界傍生等。",
        "from": "T11n0320_008:0942b05_17",
        "context_with_next_sentence": true
    },
    {
        "source_sentence": "富樂豐饒尊勝族，　　下劣種姓貧窶家，",
        "from": "T11n0320_008:0942b06_0",
        "context_with_next_sentence": true
    },
    {
        "source_sentence": "僕隷走使伎樂人，　　及彼癃殘諸疾苦。",
        "from": "T11n0320_008:0942b07_17",
        "context_with_next_sentence": true
    },
    {
        "source_sentence": "如是所說世俗法，　　普為利益凡夫人，",
        "from": "T11n0320_008:0942b08_0",
        "context_with_next_sentence": true
    },
    {
        "source_sentence": "由眾生起渴愛心，　　不能出離世八法，",
        "from": "T11n0320_008:0942b09_0",
        "context_with_next_sentence": true
    },
    {
        "source_sentence": "所謂利衰及毀譽，　　及與稱譏苦樂等，",
        "from": "T11n0320_008:0942b10_0",
        "context_with_next_sentence": true
    },
    {
        "source_sentence": "得者增於忻喜心，　　失者常生於熱惱。",
        "from": "T11n0320_008:0942b11_17",
        "context_with_next_sentence": true
    },
    {
        "source_sentence": "此依世俗談真諦，　　由染慧故起顛倒，",
        "from": "T11n0320_008:0942b12_0",
        "context_with_next_sentence": true
    },
    {
        "source_sentence": "不淨為淨苦為樂，　　無我法中執為我，",
        "from": "T11n0320_008:0942b13_0",
        "context_with_next_sentence": true
    },
    {
        "source_sentence": "於無常法謂為常，　　起虛妄想而封著。",
        "from": "T11n0320_008:0942b14_17",
        "context_with_next_sentence": true
    },
    {
        "source_sentence": "彼雖設得聞佛言，　　心生驚怖不信受，",
        "from": "T11n0320_008:0942b15_0",
        "context_with_next_sentence": true
    },
    {
        "source_sentence": "由謗如來正法故，　　於地獄中受極苦。",
        "from": "T11n0320_008:0942b16_17",
        "context_with_next_sentence": true
    },
    {
        "source_sentence": "如是貪欲愚癡人，　　展轉沈淪不休息，",
        "from": "T11n0320_008:0942b17_0",
        "context_with_next_sentence": true
    },
    {
        "source_sentence": "若有人於佛法中，　　以慧揀擇非顛倒，",
        "from": "T11n0320_008:0942b18_0",
        "context_with_next_sentence": true
    },
    {
        "source_sentence": "棄捨輪迴苦惱因，　　漸能修習菩提道，",
        "from": "T11n0320_008:0942b19_0",
        "context_with_next_sentence": true
    },
    {
        "source_sentence": "諸法自性本清淨，　　及勝義諦非詮顯，",
        "from": "T11n0320_008:0942b20_0",
        "context_with_next_sentence": true
    },
    {
        "source_sentence": "若人聞生愛樂心，　　當知是為真佛子。",
        "from": "T11n0320_008:0942b21_17",
        "context_with_next_sentence": true
    },
    {
        "source_sentence": "我依如來作是說，　　諸天一心當樂求，",
        "from": "T11n0320_008:0942b22_0",
        "context_with_next_sentence": true
    },
    {
        "source_sentence": "若能如理依法行，　　畢竟皆當成佛道。",
        "from": "T11n0320_008:0942b23_17",
        "context_with_next_sentence": true
    },
    {
        "source_sentence": "」爾時世尊知諸天子深心所念，口放淨光，普照時會。",
        "from": "T11n0320_008:0942b25_3",
        "context_with_next_sentence": true
    },
    {
        "source_sentence": "尊者馬勝比丘覩是光已，一心合掌，以偈問曰：",
        "from": "T11n0320_008:0942b26_4",
        "context_with_next_sentence": true
    },
    {
        "source_sentence": "「如來今者放光明，　　眾會見已生疑慮，",
        "from": "T11n0320_008:0942b27_0",
        "context_with_next_sentence": true
    },
    {
        "source_sentence": "願為我等說其由，　　令此大眾心安隱。",
        "from": "T11n0320_008:0942b28_17",
        "context_with_next_sentence": true
    },
    {
        "source_sentence": "若或諸天得授記，　　咸皆尊重生隨喜，",
        "from": "T11n0320_008:0942b29_0",
        "context_with_next_sentence": true
    },
    {
        "source_sentence": "具智慧者亦希望，　　於佛法中常精進。",
        "from": "T11n0320_008:0942c01_17",
        "context_with_next_sentence": true
    },
    {
        "source_sentence": "此諸天子住佛前，　　皆為最上功德器，",
        "from": "T11n0320_008:0942c02_0",
        "context_with_next_sentence": true
    },
    {
        "source_sentence": "伏冀如來闡大慈，　　以梵音聲垂攝受。",
        "from": "T11n0320_008:0942c03_17",
        "context_with_next_sentence": true
    },
    {
        "source_sentence": "彼聞佛德心忻樂，　　謂我當得無有疑，",
        "from": "T11n0320_008:0942c04_0",
        "context_with_next_sentence": true
    },
    {
        "source_sentence": "若得如來授記言，　　勇猛勤修無退轉。",
        "from": "T11n0320_008:0942c05_17",
        "context_with_next_sentence": true
    },
    {
        "source_sentence": "大哉無上天人師，　　破異論者歸正理，",
        "from": "T11n0320_008:0942c06_0",
        "context_with_next_sentence": true
    },
    {
        "source_sentence": "眾會佇聞微妙音，　　速演諸天授記事。",
        "from": "T11n0320_008:0942c07_17",
        "context_with_next_sentence": true
    },
    {
        "source_sentence": "」爾時世尊為馬勝尊者說伽陀曰：",
        "from": "T11n0320_008:0942c08_13",
        "context_with_next_sentence": true
    },
    {
        "source_sentence": "「馬勝比丘當諦聽，　　我為宣說放光事，",
        "from": "T11n0320_008:0942c09_0",
        "context_with_next_sentence": true
    },
    {
        "source_sentence": "此大集會諸天人，　　樂聞如來功德故。",
        "from": "T11n0320_008:0942c10_17",
        "context_with_next_sentence": true
    },
    {
        "source_sentence": "世有下劣凡夫人，　　聞佛功德不忻樂，",
        "from": "T11n0320_008:0942c11_0",
        "context_with_next_sentence": true
    },
    {
        "source_sentence": "彼懷貪恚常熾然，　　百千生中多忿諍。",
        "from": "T11n0320_008:0942c12_17",
        "context_with_next_sentence": true
    },
    {
        "source_sentence": "若於佛法生信樂，　　是人曩劫曾薰習，",
        "from": "T11n0320_008:0942c13_0",
        "context_with_next_sentence": true
    },
    {
        "source_sentence": "大悲願力常相應，　　當獲如是佛功德。",
        "from": "T11n0320_008:0942c14_17",
        "context_with_next_sentence": true
    },
    {
        "source_sentence": "若見世間衰苦者，　　常起悲心為憐愍，",
        "from": "T11n0320_008:0942c15_0",
        "context_with_next_sentence": true
    },
    {
        "source_sentence": "讚佛勝德叵思議，　　令彼淨信生愛樂。",
        "from": "T11n0320_008:0942c16_17",
        "context_with_next_sentence": true
    },
    {
        "source_sentence": "諸天曾於過去佛，　　廣大修習諸善根，",
        "from": "T11n0320_008:0942c17_0",
        "context_with_next_sentence": true
    },
    {
        "source_sentence": "今聞佛德妙難思，　　猶若花鬘當頂受。",
        "from": "T11n0320_008:0942c18_17",
        "context_with_next_sentence": true
    },
    {
        "source_sentence": "彼焰摩天并眷屬，　　於我法中求得度，",
        "from": "T11n0320_008:0942c19_0",
        "context_with_next_sentence": true
    },
    {
        "source_sentence": "具足淨慧大悲心，　　厭離世間諸有結。",
        "from": "T11n0320_008:0942c20_17",
        "context_with_next_sentence": true
    },
    {
        "source_sentence": "承事供養諸如來，　　猶若殑伽沙數量，",
        "from": "T11n0320_008:0942c21_0",
        "context_with_next_sentence": true
    },
    {
        "source_sentence": "積集無邊勝福因，　　為求無上菩提故。",
        "from": "T11n0320_008:0942c22_17",
        "context_with_next_sentence": true
    },
    {
        "source_sentence": "人中師子出世間，　　能說無邊清淨法，",
        "from": "T11n0320_008:0942c23_0",
        "context_with_next_sentence": true
    },
    {
        "source_sentence": "眾生沒溺煩惱中，　　以大悲心而濟拔。",
        "from": "T11n0320_008:0942c24_17",
        "context_with_next_sentence": true
    },
    {
        "source_sentence": "觀諸眾生縈業惑，　　為說最上出離法，",
        "from": "T11n0320_008:0942c25_0",
        "context_with_next_sentence": true
    },
    {
        "source_sentence": "彼聞法已正思惟，　　知諸法空離自性。",
        "from": "T11n0320_008:0942c26_17",
        "context_with_next_sentence": true
    },
    {
        "source_sentence": "諸根寂靜無所著，　　了一切法皆如幻，",
        "from": "T11n0320_008:0942c27_0",
        "context_with_next_sentence": true
    },
    {
        "source_sentence": "各各達法本性空，　　由此入解真實相。",
        "from": "T11n0320_008:0942c28_17",
        "context_with_next_sentence": true
    },
    {
        "source_sentence": "彼諸天子於我前，　　已作廣大諸供養，",
        "from": "T11n0320_008:0942c29_0",
        "context_with_next_sentence": true
    },
    {
        "source_sentence": "於彼未來星宿劫，　　得成無上菩提果。",
        "from": "T11n0320_008:0943a01_17",
        "context_with_next_sentence": true
    },
    {
        "source_sentence": "此諸如來出於世，　　滿四十四俱胝劫，",
        "from": "T11n0320_008:0943a02_0",
        "context_with_next_sentence": true
    },
    {
        "source_sentence": "度脫無量苦眾生，　　皆令清淨離諸惑，",
        "from": "T11n0320_008:0943a03_0",
        "context_with_next_sentence": true
    },
    {
        "source_sentence": "彼焰摩天得授記，　　同名大仙降冤佛。",
        "from": "T11n0320_008:0943a04_17",
        "context_with_next_sentence": true
    },
    {
        "source_sentence": "今為馬勝答其疑，　　諸來大眾皆忻慶。",
        "from": "T11n0320_008:0943a05_17",
        "context_with_next_sentence": true
    },
    {
        "source_sentence": "」父子合集經卷第八",
        "from": "T11n0320_008:0943a06_100",
        "context_with_next_sentence": false
    }
]