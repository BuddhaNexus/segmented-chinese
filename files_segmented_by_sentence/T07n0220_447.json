{
    "T07n0220_447:0253a22_0": "大般若波羅蜜多經卷第四百四",
    "T07n0220_447:0253a23_0": "十七",
    "T07n0220_447:0253a25_0": "三藏法師玄奘奉　詔譯",
    "T07n0220_447:0253a26_0": "第二分真如品第五十二之二",
    "T07n0220_447:0253a27_0": "爾時，欲、色界天眾復白佛言：「世尊！",
    "T07n0220_447:0253a27_1": "大德善現佛真弟子隨如來生。",
    "T07n0220_447:0253a28_2": "所以者何？",
    "T07n0220_447:0253a28_3": "大德善現諸所說法，一切皆與空相應故。」",
    "T07n0220_447:0253a29_4": "爾時，善現告欲、色界諸天眾言：「汝諸天眾說我善現佛真弟子隨如來生，云何善現隨如來生？",
    "T07n0220_447:0253b02_5": "謂隨如來真如生故。",
    "T07n0220_447:0253b03_6": "所以者何？",
    "T07n0220_447:0253b03_7": "如來真如無來無去，善現真如亦無來去故，說善現隨如來生。",
    "T07n0220_447:0253b04_8": "如來真如即一切法真如，一切法真如即如來真如，如是真如無真如性，亦無不真如性，善現真如亦復如是，故說善現隨如來生。",
    "T07n0220_447:0253b07_9": "如來真如常住為相，善現真如亦復如是，故說善現隨如來生。",
    "T07n0220_447:0253b09_10": "如來真如無變異、無分別，遍諸法轉，善現真如亦復如是，故說善現隨如來生。",
    "T07n0220_447:0253b11_11": "如來真如無所罣礙，一切法真如亦無所罣礙，若如來真如，若一切法真如，同一真如無二無別、無造無作，如是真如常真如相，無時非真如相，以常真如相無時非真如相故，無二無別，善現真如亦復如是，故說善現隨如來生。",
    "T07n0220_447:0253b16_12": "如來真如於一切處無憶念、無分別，善現真如亦復如是，故說善現隨如來生。",
    "T07n0220_447:0253b18_0": "如來真如無別異不可得，善現真如亦復如是，故說善現隨如來生。",
    "T07n0220_447:0253b19_1": "如來真如不離一切法真如，一切法真如不離如來真如，如是真如常真如相，無時非真如相，善現真如亦復如是，故說善現隨如來生。",
    "T07n0220_447:0253b22_2": "雖說隨生而無所隨生，以善現真如不異佛故。",
    "T07n0220_447:0253b23_3": "如來真如非過去、非未來、非現在，一切法真如亦非過去、非未來、非現在，善現真如亦復如是，故說善現隨如來生。",
    "T07n0220_447:0253b26_4": "「過去真如即如來真如，如來真如即過去真如；未來真如即如來真如，如來真如即未來真如；現在真如即如來真如，如來真如即現在真如。",
    "T07n0220_447:0253b29_5": "若過去真如，若未來真如，若現在真如，若如來真如，同一真如無二無別。",
    "T07n0220_447:0253c02_6": "「色真如即如來真如，如來真如即色真如，受、想、行、識真如即如來真如，如來真如即受、想、行、識真如。",
    "T07n0220_447:0253c04_7": "若色真如，若受、想、行、識真如，若如來真如，同一真如無二無別。",
    "T07n0220_447:0253c05_8": "「眼處真如即如來真如，如來真如即眼處真如，耳、鼻、舌、身、意處真如即如來真如，如來真如即耳、鼻、舌、身、意處真如。",
    "T07n0220_447:0253c08_9": "若眼處真如，若耳、鼻、舌、身、意處真如，若如來真如，同一真如無二無別。",
    "T07n0220_447:0253c10_0": "「色處真如即如來真如，如來真如即色處真如，聲、香、味、觸、法處真如即如來真如，如來真如即聲、香、味、觸、法處真如。",
    "T07n0220_447:0253c12_1": "若色處真如，若聲、香、味、觸、法處真如，若如來真如，同一真如無二無別。",
    "T07n0220_447:0253c14_2": "「眼界真如即如來真如，如來真如即眼界真如，耳、鼻、舌、身、意界真如即如來真如，如來真如即耳、鼻、舌、身、意界真如。",
    "T07n0220_447:0253c16_3": "若眼界真如，若耳、鼻、舌、身、意界真如，若如來真如，同一真如無二無別。",
    "T07n0220_447:0253c18_4": "「色界真如即如來真如，如來真如即色界真如，聲、香、味、觸、法界真如即如來真如，如來真如即聲、香、味、觸、法界真如。",
    "T07n0220_447:0253c20_5": "若色界真如，若聲、香、味、觸、法界真如，若如來真如，同一真如無二無別。",
    "T07n0220_447:0253c22_6": "「眼識界真如即如來真如，如來真如即眼識界真如，耳、鼻、舌、身、意識界真如即如來真如，如來真如即耳、鼻、舌、身、意識界真如。",
    "T07n0220_447:0253c25_7": "若眼識界真如，若耳、鼻、舌、身、意識界真如，若如來真如，同一真如無二無別。",
    "T07n0220_447:0253c27_8": "「眼觸真如即如來真如，如來真如即眼觸真如，耳、鼻、舌、身、意觸真如即如來真如，如來真如即耳、鼻、舌、身、意觸真如。",
    "T07n0220_447:0253c29_9": "若眼觸真如，若耳、鼻、舌、身、意觸真如，若如來真如，同一真如無二無別。",
    "T07n0220_447:0254a02_10": "「眼觸為緣所生諸受真如即如來真如，如來真如即眼觸為緣所生諸受真如，耳、鼻、舌、身、意觸為緣所生諸受真如即如來真如，如來真如即耳、鼻、舌、身、意觸為緣所生諸受真如。",
    "T07n0220_447:0254a06_11": "若眼觸為緣所生諸受真如，若耳、鼻、舌、身、意觸為緣所生諸受真如，若如來真如，同一真如無二無別。",
    "T07n0220_447:0254a08_12": "「我真如即如來真如，如來真如即我真如，有情、命者、生者、養者、士夫、補特伽羅、意生、儒童、作者、受者、知者、見者真如即如來真如，如來真如即有情乃至見者真如。",
    "T07n0220_447:0254a12_13": "若我真如，若有情乃至見者真如，若如來真如，同一真如無二無別。",
    "T07n0220_447:0254a13_14": "「布施波羅蜜多真如即如來真如，如來真如即布施波羅蜜多真如，淨戒、安忍、精進、靜慮、般若波羅蜜多真如即如來真如，如來真如即淨戒乃至般若波羅蜜多真如。",
    "T07n0220_447:0254a17_15": "若布施波羅蜜多真如，若淨戒乃至般若波羅蜜多真如，若如來真如，同一真如無二無別。",
    "T07n0220_447:0254a19_16": "「內空真如即如來真如，如來真如即內空真如，外空、內外空、空空、大空、勝義空、有為空、無為空、畢竟空、無際空、散無散空、本性空、自共相空、一切法空、不可得空、無性空、自性空、無性自性空真如即如來真如，如來真如即外空乃至無性自性空真如。",
    "T07n0220_447:0254a25_17": "若內空真如，若外空乃至無性自性空真如，若如來真如，同一真如無二無別。",
    "T07n0220_447:0254a27_18": "「真如真如即如來真如，如來真如即真如真如，法界、法性、不虛妄性、不變異性、平等性、離生性、法定、法住、實際、虛空界、不思議界真如即如來真如，如來真如即法界乃至不思議界真如。",
    "T07n0220_447:0254b02_19": "若真如真如，若法界乃至不思議界真如，若如來真如，同一真如無二無別。",
    "T07n0220_447:0254b04_20": "「苦聖諦真如即如來真如，如來真如即苦聖諦真如，集、滅、道聖諦真如即如來真如，如來真如即集、滅、道聖諦真如。",
    "T07n0220_447:0254b06_21": "若苦聖諦真如，若集、滅、道聖諦真如，若如來真如，同一真如無二無別。",
    "T07n0220_447:0254b08_22": "「四念住真如即如來真如，如來真如即四念住真如，四正斷、四神足、五根、五力、七等覺支、八聖道支真如即如來真如，如來真如即四正斷乃至八聖道支真如。",
    "T07n0220_447:0254b11_23": "若四念住真如，若四正斷乃至八聖道支真如，若如來真如，同一真如無二無別。",
    "T07n0220_447:0254b13_24": "「四靜慮真如即如來真如，如來真如即四靜慮真如，四無量、四無色定真如即如來真如，如來真如即四無量、四無色定真如。",
    "T07n0220_447:0254b16_25": "若四靜慮真如，若四無量、四無色定真如，若如來真如，同一真如無二無別。",
    "T07n0220_447:0254b18_26": "「八解脫真如即如來真如，如來真如即八解脫真如，八勝處、九次第定、十遍處真如即如來真如，如來真如即八勝處、九次第定、十遍處真如。",
    "T07n0220_447:0254b21_27": "若八解脫真如，若八勝處、九次第定、十遍處真如，若如來真如，同一真如無二無別。",
    "T07n0220_447:0254b23_28": "「空解脫門真如即如來真如，如來真如即空解脫門真如，無相、無願解脫門真如即如來真如，如來真如即無相、無願解脫門真如。",
    "T07n0220_447:0254b26_29": "若空解脫門真如，若無相、無願解脫門真如，若如來真如，同一真如無二無別。",
    "T07n0220_447:0254b28_0": "「三乘十地真如即如來真如，如來真如即三乘十地真如，菩薩十地真如即如來真如，如來真如即菩薩十地真如。",
    "T07n0220_447:0254c01_1": "若三乘十地真如，若菩薩十地真如，若如來真如，同一真如無二無別。",
    "T07n0220_447:0254c03_2": "「五眼真如即如來真如，如來真如即五眼真如，六神通真如即如來真如，如來真如即六神通真如。",
    "T07n0220_447:0254c05_3": "若五眼真如，若六神通真如，若如來真如，同一真如無二無別。",
    "T07n0220_447:0254c06_4": "「佛十力真如即如來真如，如來真如即佛十力真如，四無所畏、四無礙解、大慈、大悲、大喜、大捨、十八佛不共法真如即如來真如，如來真如即四無所畏乃至十八佛不共法真如。",
    "T07n0220_447:0254c10_5": "若佛十力真如，若四無所畏乃至十八佛不共法真如，若如來真如，同一真如無二無別。",
    "T07n0220_447:0254c12_6": "「三十二大士相真如即如來真如，如來真如即三十二大士相真如，八十隨好真如即如來真如，如來真如即八十隨好真如。",
    "T07n0220_447:0254c15_7": "若三十二大士相真如，若八十隨好真如，若如來真如，同一真如無二無別。",
    "T07n0220_447:0254c17_8": "「無忘失法真如即如來真如，如來真如即無忘失法真如，恒住捨性真如即如來真如，如來真如即恒住捨性真如。",
    "T07n0220_447:0254c19_9": "若無忘失法真如，若恒住捨性真如，若如來真如，同一真如無二無別。",
    "T07n0220_447:0254c21_10": "「陀羅尼門真如即如來真如，如來真如即陀羅尼門真如，三摩地門真如即如來真如，如來真如即三摩地門真如。",
    "T07n0220_447:0254c24_11": "若陀羅尼門真如，若三摩地門真如，若如來真如，同一真如無二無別。",
    "T07n0220_447:0254c25_12": "「預流果真如即如來真如，如來真如即預流果真如，一來、不還、阿羅漢果、獨覺菩提真如即如來真如，如來真如即一來果乃至獨覺菩提真如。",
    "T07n0220_447:0254c28_13": "若預流果真如，若一來果乃至獨覺菩提真如，若如來真如，同一真如無二無別。",
    "T07n0220_447:0255a01_14": "「一切菩薩摩訶薩行真如即如來真如，如來真如即一切菩薩摩訶薩行真如，諸佛無上正等菩提真如即如來真如，如來真如即諸佛無上正等菩提真如。",
    "T07n0220_447:0255a05_15": "若一切菩薩摩訶薩行真如，若諸佛無上正等菩提真如，若如來真如，同一真如無二無別。",
    "T07n0220_447:0255a07_16": "「一切智真如即如來真如，如來真如即一切智真如，道相智、一切相智真如即如來真如，如來真如即道相智、一切相智真如。",
    "T07n0220_447:0255a10_17": "若一切智真如，若道相智、一切相智真如，若如來真如，同一真如無二無別。",
    "T07n0220_447:0255a11_18": "「天眾當知！",
    "T07n0220_447:0255a12_0": "諸菩薩摩訶薩現證如是一切法真如，說名如來、應、正等覺，我於如是諸法真如能深信解，故說善現從如來生。」",
    "T07n0220_447:0255a15_0": "當說如是真如相時，於此三千大千世界，諸山大地六種變動：東踊西沒，西踊東沒，南踊北沒，北踊南沒，中踊邊沒，邊踊中沒。",
    "T07n0220_447:0255a18_1": "爾時，欲界、色界天眾，復以天上旃檀香末、多揭羅香末、多摩羅香末，及以天上嗢鉢羅花、鉢特摩花、拘某陀花、奔荼利花，奉散如來及善現上而白佛言：「甚奇！",
    "T07n0220_447:0255a21_2": "如來！",
    "T07n0220_447:0255a21_3": "未曾有也！",
    "T07n0220_447:0255a22_4": "大德善現由真如故隨如來生。」",
    "T07n0220_447:0255a22_5": "爾時，具壽善現便謂諸天眾言：「諸天當知！",
    "T07n0220_447:0255a23_6": "然我善現不由色故隨如來生，不由色真如故隨如來生，不離色故隨如來生，不離色真如故隨如來生；不由受、想、行、識故隨如來生，不由受、想、行、識真如故隨如來生，不離受、想、行、識故隨如來生，不離受、想、行、識真如故隨如來生。",
    "T07n0220_447:0255a28_7": "如是乃至不由一切智故隨如來生，不由一切智真如故隨如來生，不離一切智故隨如來生，不離一切智真如故隨如來生；不由道相智、一切相智故隨如來生，不由道相智、一切相智真如故隨如來生，不離道相智、一切相智故隨如來生，不離道相智、一切相智真如故隨如來生。",
    "T07n0220_447:0255b06_8": "不由有為故隨如來生，不由有為真如故隨如來生，不離有為故隨如來生，不離有為真如故隨如來生；不由無為故隨如來生，不由無為真如故隨如來生，不離無為故隨如來生，不離無為真如故隨如來生。",
    "T07n0220_447:0255b11_0": "何以故？",
    "T07n0220_447:0255b11_1": "諸天眾！",
    "T07n0220_447:0255b11_2": "是一切法都無所有，諸隨生者、若所隨生、由此隨生、隨生時處皆不可得。」",
    "T07n0220_447:0255b14_0": "爾時，舍利子白佛言：「世尊！",
    "T07n0220_447:0255b14_1": "諸法真如、法界、法性、不虛妄性、不變異性、平等性、離生性、法定、法住、實際、虛空界、不思議界皆最甚深。",
    "T07n0220_447:0255b16_2": "謂於此中色不可得，色真如亦不可得。",
    "T07n0220_447:0255b17_3": "何以故？",
    "T07n0220_447:0255b17_4": "此中色尚不可得，況有色真如可得！",
    "T07n0220_447:0255b18_5": "此中受、想、行、識不可得，受、想、行、識真如亦不可得。",
    "T07n0220_447:0255b19_6": "何以故？",
    "T07n0220_447:0255b20_7": "此中受、想、行、識尚不可得，況有受、想、行、識真如可得！",
    "T07n0220_447:0255b21_8": "如是乃至此中一切智不可得，一切智真如亦不可得。",
    "T07n0220_447:0255b22_9": "何以故？",
    "T07n0220_447:0255b22_10": "此中一切智尚不可得，況有一切智真如可得！",
    "T07n0220_447:0255b23_11": "此中道相智、一切相智不可得，道相智、一切相智真如亦不可得。",
    "T07n0220_447:0255b25_12": "何以故？",
    "T07n0220_447:0255b25_13": "此中道相智、一切相智尚不可得，況有道相智、一切相智真如可得！」",
    "T07n0220_447:0255b26_14": "佛言：「舍利子！",
    "T07n0220_447:0255b27_15": "如是！",
    "T07n0220_447:0255b27_16": "如是！",
    "T07n0220_447:0255b27_17": "如汝所說。",
    "T07n0220_447:0255b27_18": "諸法真如乃至不思議界皆最甚深，所謂此中色不可得，色真如亦不可得。",
    "T07n0220_447:0255b29_19": "何以故？",
    "T07n0220_447:0255b29_20": "此中色尚不可得，況有色真如可得！",
    "T07n0220_447:0255c01_21": "如是乃至此中一切相智不可得，一切相智真如亦不可得。",
    "T07n0220_447:0255c02_22": "何以故？",
    "T07n0220_447:0255c02_23": "此中一切相智尚不可得，況有一切相智真如可得！」",
    "T07n0220_447:0255c04_24": "當說如是真如相時，二百苾芻諸漏永盡，心得解脫，成阿羅漢。",
    "T07n0220_447:0255c05_25": "復有五百苾芻尼眾遠塵離垢，於諸法中生淨法眼，五千菩薩生天人中得無生忍，六千菩薩諸漏永盡，心得解脫，成阿羅漢。",
    "T07n0220_447:0255c08_26": "爾時，佛告舍利子言：「今此眾中六千菩薩已於過去親近供養五百諸佛，一一佛所發弘誓願正信出家，雖修布施、淨戒、安忍、精進、靜慮，而不攝受般若波羅蜜多，遠離方便善巧，起別異想，行別異行。",
    "T07n0220_447:0255c12_27": "修布施時作如是念：『此是布施，此是施物，此是受者，我能行施。』",
    "T07n0220_447:0255c14_28": "修淨戒時作如是念：『此是淨戒，此是罪業，此所護境，我能持戒。』",
    "T07n0220_447:0255c15_29": "修安忍時作如是念：『此是安忍，此是忍障，此所忍境，我能安忍。』",
    "T07n0220_447:0255c17_30": "修精進時作如是念：『此是精進，此是懈怠，此是所為，我能精進。』",
    "T07n0220_447:0255c18_31": "修靜慮時作如是念：『此是靜慮，此是散動，此是所為，我能修定。』",
    "T07n0220_447:0255c20_32": "彼不攝受般若波羅蜜多，遠離方便善巧，依別異想而行布施、淨戒、安忍、精進、靜慮別異之行。",
    "T07n0220_447:0255c22_33": "由別異想、別異行故，不得菩薩無別異想及失菩薩無別異行。",
    "T07n0220_447:0255c23_34": "由此因緣不得入菩薩正性離生位，由不得入菩薩正性離生位故，得預流果漸次乃至阿羅漢果。",
    "T07n0220_447:0255c26_35": "是故，舍利子！",
    "T07n0220_447:0255c26_36": "若菩薩摩訶薩雖有菩提道及有空、無相、無願解脫門，而不攝受般若波羅蜜多，及遠離方便善巧，便證實際墮於聲聞或獨覺地。」",
    "T07n0220_447:0256a01_0": "爾時，具壽舍利子復白佛言：「世尊！",
    "T07n0220_447:0256a01_1": "何因緣故，有聲聞乘或獨覺乘補特伽羅，修空、無相、無願之法，不攝受般若波羅蜜多，遠離方便善巧，便證實際墮於聲聞或獨覺地；有菩薩乘補特伽羅，修空、無相、無願之法，攝受般若波羅蜜多，依方便善巧，雖證實際而趣無上正等菩提？」",
    "T07n0220_447:0256a07_2": "佛言：「舍利子！",
    "T07n0220_447:0256a07_3": "諸聲聞乘或獨覺乘補特伽羅，遠離一切智智心，不攝受般若波羅蜜多，無方便善巧故，修空、無相、無願之法，便證實際墮於聲聞或獨覺地。",
    "T07n0220_447:0256a10_4": "諸菩薩乘補特伽羅不離一切智智心，攝受般若波羅蜜多，依方便善巧，大悲心為上首，修空、無相、無願之法，雖證實際而能入菩薩正性離生位，能證無上正等菩提。",
    "T07n0220_447:0256a14_5": "「舍利子！",
    "T07n0220_447:0256a14_6": "譬如有鳥，其身長大百踰繕那，或復二百、或復三百踰繕那量而無有翅。",
    "T07n0220_447:0256a16_7": "是鳥或從三十三天，投身而下趣贍部洲，於其中路復作是念：『我欲還上三十三天。』",
    "T07n0220_447:0256a18_8": "舍利子！",
    "T07n0220_447:0256a18_9": "於汝意云何？",
    "T07n0220_447:0256a18_10": "是鳥能還三十三天不？」",
    "T07n0220_447:0256a19_11": "舍利子言：「不也！",
    "T07n0220_447:0256a19_12": "世尊！",
    "T07n0220_447:0256a19_13": "不也！",
    "T07n0220_447:0256a19_14": "善逝！」",
    "T07n0220_447:0256a20_15": "佛告舍利子：「是鳥中路或作是願：『至贍部洲當令我身無損無惱。』",
    "T07n0220_447:0256a21_16": "舍利子！",
    "T07n0220_447:0256a21_17": "於汝意云何？",
    "T07n0220_447:0256a22_18": "是鳥所願可得遂不？」",
    "T07n0220_447:0256a22_19": "舍利子言：「不也！",
    "T07n0220_447:0256a22_20": "世尊！",
    "T07n0220_447:0256a23_21": "不也！",
    "T07n0220_447:0256a23_22": "善逝！",
    "T07n0220_447:0256a23_23": "是鳥至此贍部洲時，其身決定有損有惱，或致命終或隣死苦。",
    "T07n0220_447:0256a24_24": "何以故？",
    "T07n0220_447:0256a24_25": "是鳥身大，從遠而墮，無有翅故。」",
    "T07n0220_447:0256a25_26": "佛言：「舍利子！",
    "T07n0220_447:0256a25_27": "如是！",
    "T07n0220_447:0256a26_28": "如是！",
    "T07n0220_447:0256a26_29": "如汝所說。",
    "T07n0220_447:0256a26_30": "舍利子！",
    "T07n0220_447:0256a26_31": "有菩薩乘補特伽羅亦復如是，雖經無量無數大劫，勤修布施、淨戒、安忍、精進、靜慮，亦修般若求趣無上正等菩提，而不攝受般若波羅蜜多，遠離方便善巧，修空、無相、無願之法，便證實際墮於聲聞或獨覺地。",
    "T07n0220_447:0256b02_32": "何以故？",
    "T07n0220_447:0256b02_33": "舍利子！",
    "T07n0220_447:0256b02_34": "是菩薩乘補特伽羅遠離一切智智心，雖經無量無數大劫，勤修布施、淨戒、安忍、精進、靜慮，亦修般若，而不攝受般若波羅蜜多，遠離方便善巧，遂墮聲聞或獨覺地。",
    "T07n0220_447:0256b06_35": "「舍利子！",
    "T07n0220_447:0256b06_36": "是菩薩乘補特伽羅，雖念過去未來現在諸佛世尊所有戒蘊、定蘊、慧蘊、解脫蘊、解脫智見蘊，恭敬供養隨順修行，而於其中執取相故，不能正解是諸如來、應、正等覺所有戒蘊、定蘊、慧蘊、解脫蘊、解脫智見蘊圓滿功德。",
    "T07n0220_447:0256b11_37": "是諸菩薩不能正解佛功德故，雖聞無上正等覺道及空、無相、無願法聲，而依此聲執取其相，執取相已迴向無上正等菩提。",
    "T07n0220_447:0256b14_38": "此菩薩乘補特伽羅，如是迴向不得無上正等菩提，墮於聲聞或獨覺地。",
    "T07n0220_447:0256b15_39": "何以故？",
    "T07n0220_447:0256b16_40": "舍利子！",
    "T07n0220_447:0256b16_41": "是菩薩乘補特伽羅，由不攝受般若波羅蜜多，及遠離方便善巧故，雖以種種所修善根迴向無上正等菩提，而墮聲聞或獨覺地。",
    "T07n0220_447:0256b20_0": "「復次，舍利子！",
    "T07n0220_447:0256b20_1": "有菩薩乘補特伽羅，從初發心常不遠離一切智智心，大悲為上首，勤修布施、淨戒、安忍、精進、靜慮，亦修妙慧攝受般若波羅蜜多，常不遠離方便善巧，雖念過去未來現在諸佛世尊所有戒蘊、定蘊、慧蘊、解脫蘊、解脫智見蘊而不取相，雖修空、無相、無願解脫門亦不取相，雖念自他種種功德，與諸有情平等共有迴向無上正等菩提亦不取相。",
    "T07n0220_447:0256b28_0": "「舍利子當知！",
    "T07n0220_447:0256b28_1": "如是住菩薩乘補特伽羅直趣無上正等菩提，不墮聲聞及獨覺地。",
    "T07n0220_447:0256b29_2": "何以故？",
    "T07n0220_447:0256c01_0": "舍利子！",
    "T07n0220_447:0256c01_1": "是菩薩乘補特伽羅從初發心乃至究竟，常不遠離一切智智心，於一切時大悲為上首，雖修布施、淨戒、安忍、精進、靜慮，亦修般若而不取相，雖念過去未來現在諸佛世尊所有戒蘊、定蘊、慧蘊、解脫蘊、解脫智見蘊亦不取相，雖修無上正等覺道及空、無相、無願之法亦不取相。",
    "T07n0220_447:0256c07_2": "「舍利子！",
    "T07n0220_447:0256c07_3": "是菩薩乘補特伽羅有方便善巧故，以離相心修行布施、淨戒、安忍、精進、靜慮及修般若波羅蜜多，如是乃至以離相心修行一切智、道相智、一切相智，由斯定證所求無上正等菩提。」",
    "T07n0220_447:0256c11_4": "爾時，舍利子白佛言：「世尊！",
    "T07n0220_447:0256c12_5": "如我解佛所說義者，若菩薩摩訶薩從初發心乃至究竟，攝受般若波羅蜜多，常不遠離方便善巧，是菩薩摩訶薩隣近無上正等菩提。",
    "T07n0220_447:0256c15_6": "所以者何？",
    "T07n0220_447:0256c15_7": "是菩薩摩訶薩從初發心乃至究竟，都不見有少法可得，謂若能證、若所證、若證處、若證時、若由此證都不可得。",
    "T07n0220_447:0256c18_8": "所謂若色、若受、想、行、識，如是乃至若一切智、若道相智、一切相智都不可得。",
    "T07n0220_447:0256c19_9": "「復次，世尊！",
    "T07n0220_447:0256c20_10": "有菩薩乘諸善男子、善女人等，不攝受般若波羅蜜多，遠離方便善巧，而求無上正等菩提，當知彼於所求無上正等菩提，疑惑猶豫或得不得。",
    "T07n0220_447:0256c23_11": "所以者何？",
    "T07n0220_447:0256c23_12": "是菩薩乘諸善男子、善女人等，不攝受般若波羅蜜多，遠離方便善巧故，於所修行布施、淨戒、安忍、精進、靜慮、般若波羅蜜多皆取其相，如是乃至於所修行一切智、道相智、一切相智皆取其相。",
    "T07n0220_447:0256c27_13": "由此因緣，是菩薩乘諸善男子、善女人等皆於無上正等菩提，疑惑猶豫或得不得。",
    "T07n0220_447:0256c29_14": "「是故，世尊！",
    "T07n0220_447:0257a01_0": "若菩薩摩訶薩欲證無上正等菩提，決定不應遠離般若波羅蜜多方便善巧。",
    "T07n0220_447:0257a02_1": "是菩薩摩訶薩安住般若波羅蜜多方便善巧，用無所得而為方便，以無相俱行心應修布施波羅蜜多，應修淨戒、安忍、精進、靜慮、般若波羅蜜多，如是乃至以無相俱行心，應修一切智，應修道相智、一切相智。",
    "T07n0220_447:0257a07_2": "若菩薩摩訶薩安住般若波羅蜜多方便善巧，用無所得而為方便，以無相俱行心修行如是一切佛法，必獲無上正等菩提。」",
    "T07n0220_447:0257a10_3": "爾時，欲界、色界天眾俱白佛言：「諸佛無上正等菩提，極難信解、甚難證得。",
    "T07n0220_447:0257a11_4": "所以者何？",
    "T07n0220_447:0257a12_5": "諸菩薩摩訶薩於一切法自相、共相皆應證知，乃能獲得所求無上正等菩提，而諸菩薩摩訶薩眾所知法相都無所有，皆不可得。」",
    "T07n0220_447:0257a15_6": "爾時，佛告諸天眾言：「如是！",
    "T07n0220_447:0257a15_7": "如是！",
    "T07n0220_447:0257a15_8": "如汝所說。",
    "T07n0220_447:0257a16_0": "諸佛無上正等菩提，極難信解、甚難證得。",
    "T07n0220_447:0257a16_1": "諸天當知！",
    "T07n0220_447:0257a17_2": "我亦現覺一切法相，證得無上正等菩提，而都不得勝義法相，可說名為此是能證、此是所證、此是證處、此是證時、由此而證。",
    "T07n0220_447:0257a20_3": "所以者何？",
    "T07n0220_447:0257a20_4": "以一切法畢竟淨故，有為、無為畢竟空故，由斯無上正等菩提，極難信解、甚難證得。」",
    "T07n0220_447:0257a23_0": "爾時，具壽善現白佛言：「世尊！",
    "T07n0220_447:0257a23_1": "如佛所說諸佛無上正等菩提，極難信解、甚難證得，如我思惟佛所說義，諸佛無上正等菩提，極易信解、甚易證得。",
    "T07n0220_447:0257a26_2": "所以者何？",
    "T07n0220_447:0257a26_3": "若能信解無法能證、無法所證、無有證處、無有證時、亦無由此而有所證，則能信解諸佛無上正等菩提。",
    "T07n0220_447:0257a28_4": "若有證知無法能證、無法所證、無有證處、無有證時、亦無由此而有所證，則能證得所求無上正等菩提。",
    "T07n0220_447:0257b02_5": "何以故？",
    "T07n0220_447:0257b02_6": "以一切法皆畢竟空，畢竟空中都無有法可名能證、可名所證、可名證處、可名證時、可名由此而有所證。",
    "T07n0220_447:0257b04_7": "所以者何？",
    "T07n0220_447:0257b05_8": "以一切法性相皆空，若增若減都無所有皆不可得。",
    "T07n0220_447:0257b06_9": "由此因緣諸菩薩摩訶薩常所修行布施、淨戒、安忍、精進、靜慮、般若波羅蜜多，都無所有皆不可得，如是乃至一切智、道相智、一切相智，都無所有皆不可得。",
    "T07n0220_447:0257b09_10": "諸菩薩摩訶薩所觀諸法，若有色若無色、若有見若無見、若有對若無對、若有漏若無漏、若有為若無為，都無所有皆不可得。",
    "T07n0220_447:0257b12_11": "由此因緣我思惟佛所說義趣，諸佛無上正等菩提，極易信解、甚易證得，諸菩薩摩訶薩不應於中謂難信解及難證得。",
    "T07n0220_447:0257b15_12": "所以者何？",
    "T07n0220_447:0257b15_13": "色色自性空，受、想、行、識受、想、行、識自性空，如是乃至一切智一切智自性空，道相智、一切相智道相智、一切相智自性空。",
    "T07n0220_447:0257b18_14": "若菩薩摩訶薩能於如是自性空義，深生信解無倒而證，便得無上正等菩提。」",
    "T07n0220_447:0257b20_15": "時，舍利子語善現言：「由此因緣諸佛無上正等菩提，極難信解、甚難證得。",
    "T07n0220_447:0257b21_16": "所以者何？",
    "T07n0220_447:0257b22_0": "諸菩薩摩訶薩觀一切法，都無自性皆如虛空。",
    "T07n0220_447:0257b23_1": "譬如虛空不作是念：『我當信解疾證無上正等菩提。』",
    "T07n0220_447:0257b24_2": "諸菩薩摩訶薩亦應如是不作是念：『我當信解疾證無上正等菩提。』",
    "T07n0220_447:0257b25_3": "何以故？",
    "T07n0220_447:0257b25_4": "諸法皆空與虛空等，諸菩薩摩訶薩要能信解諸法皆空與虛空等，無倒而證乃得無上正等菩提。",
    "T07n0220_447:0257b28_5": "若菩薩摩訶薩信解諸法與虛空等，便於無上正等菩提，易生信解、易證得者，則不應有殑伽沙等菩薩摩訶薩，擐大功德鎧發趣無上正等菩提，於其中間而有退屈。",
    "T07n0220_447:0257c02_6": "故知無上正等菩提，極難信解、甚難證得。」",
    "T07n0220_447:0257c03_7": "時，具壽善現謂舍利子言：「舍利子！",
    "T07n0220_447:0257c04_8": "於意云何？",
    "T07n0220_447:0257c04_9": "色於佛無上正等菩提有退屈不？」",
    "T07n0220_447:0257c05_10": "舍利子言：「不也！",
    "T07n0220_447:0257c05_11": "善現！」",
    "T07n0220_447:0257c06_12": "「舍利子！",
    "T07n0220_447:0257c06_13": "於意云何？",
    "T07n0220_447:0257c06_14": "受、想、行、識於佛無上正等菩提有退屈不？」",
    "T07n0220_447:0257c07_15": "舍利子言：「不也！",
    "T07n0220_447:0257c07_16": "善現！」",
    "T07n0220_447:0257c07_17": "「舍利子！",
    "T07n0220_447:0257c08_18": "於意云何？",
    "T07n0220_447:0257c08_19": "乃至一切智於佛無上正等菩提有退屈不？」",
    "T07n0220_447:0257c09_20": "舍利子言：「不也！",
    "T07n0220_447:0257c09_21": "善現！」",
    "T07n0220_447:0257c09_22": "「舍利子！",
    "T07n0220_447:0257c10_23": "於意云何？",
    "T07n0220_447:0257c10_24": "道相智、一切相智、於佛無上正等菩提有退屈不？」",
    "T07n0220_447:0257c11_25": "舍利子言：「不也！",
    "T07n0220_447:0257c11_26": "善現！」",
    "T07n0220_447:0257c11_27": "「舍利子！",
    "T07n0220_447:0257c12_28": "於意云何？",
    "T07n0220_447:0257c12_29": "色真如於佛無上正等菩提有退屈不？」",
    "T07n0220_447:0257c13_30": "舍利子言：「不也！",
    "T07n0220_447:0257c13_31": "善現！」",
    "T07n0220_447:0257c13_32": "「舍利子！",
    "T07n0220_447:0257c13_33": "於意云何？",
    "T07n0220_447:0257c14_34": "受、想、行、識真如於佛無上正等菩提有退屈不？」",
    "T07n0220_447:0257c15_35": "舍利子言：「不也！",
    "T07n0220_447:0257c15_36": "善現！」",
    "T07n0220_447:0257c15_37": "「舍利子！",
    "T07n0220_447:0257c15_38": "於意云何？",
    "T07n0220_447:0257c16_39": "乃至一切智真如於佛無上正等菩提有退屈不？」",
    "T07n0220_447:0257c17_40": "舍利子言：「不也！",
    "T07n0220_447:0257c17_41": "善現！」",
    "T07n0220_447:0257c17_42": "「舍利子！",
    "T07n0220_447:0257c18_0": "於意云何？",
    "T07n0220_447:0257c18_1": "道相智、一切相智真如於佛無上正等菩提有退屈不？」",
    "T07n0220_447:0257c19_2": "舍利子言：「不也！",
    "T07n0220_447:0257c19_3": "善現！」",
    "T07n0220_447:0257c19_4": "「舍利子！",
    "T07n0220_447:0257c20_5": "於意云何？",
    "T07n0220_447:0257c20_6": "離色有法於佛無上正等菩提有退屈不？」",
    "T07n0220_447:0257c21_7": "舍利子言：「不也！",
    "T07n0220_447:0257c21_8": "善現！」",
    "T07n0220_447:0257c21_9": "「舍利子！",
    "T07n0220_447:0257c22_0": "於意云何？",
    "T07n0220_447:0257c22_1": "離受、想、行、識有法於佛無上正等菩提有退屈不？」",
    "T07n0220_447:0257c23_2": "舍利子言：「不也！",
    "T07n0220_447:0257c23_3": "善現！」",
    "T07n0220_447:0257c23_4": "「舍利子！",
    "T07n0220_447:0257c24_5": "於意云何？",
    "T07n0220_447:0257c24_6": "乃至離一切智有法於佛無上正等菩提有退屈不？」",
    "T07n0220_447:0257c25_7": "舍利子言：「不也！",
    "T07n0220_447:0257c25_8": "善現！」",
    "T07n0220_447:0257c25_9": "「舍利子！",
    "T07n0220_447:0257c26_10": "於意云何？",
    "T07n0220_447:0257c26_11": "離道相智、一切相智有法於佛無上正等菩提有退屈不？」",
    "T07n0220_447:0257c27_12": "舍利子言：「不也！",
    "T07n0220_447:0257c28_0": "善現！」",
    "T07n0220_447:0257c28_1": "「舍利子！",
    "T07n0220_447:0257c28_2": "於意云何？",
    "T07n0220_447:0257c28_3": "離色真如有法於佛無上正等菩提有退屈不？」",
    "T07n0220_447:0257c29_4": "舍利子言：「不也！",
    "T07n0220_447:0257c29_5": "善現！」",
    "T07n0220_447:0258a01_6": "「舍利子！",
    "T07n0220_447:0258a01_7": "於意云何？",
    "T07n0220_447:0258a01_8": "離受、想、行、識真如有法於佛無上正等菩提有退屈不？」",
    "T07n0220_447:0258a02_9": "舍利子言：「不也！",
    "T07n0220_447:0258a03_10": "善現！」",
    "T07n0220_447:0258a03_11": "「舍利子！",
    "T07n0220_447:0258a03_12": "於意云何？",
    "T07n0220_447:0258a03_13": "乃至離一切智真如有法於佛無上正等菩提有退屈不？」",
    "T07n0220_447:0258a04_14": "舍利子言：「不也！",
    "T07n0220_447:0258a05_15": "善現！」",
    "T07n0220_447:0258a05_16": "「舍利子！",
    "T07n0220_447:0258a05_17": "於意云何？",
    "T07n0220_447:0258a05_18": "離道相智、一切相智真如有法於佛無上正等菩提有退屈不？」",
    "T07n0220_447:0258a07_19": "舍利子言：「不也！",
    "T07n0220_447:0258a07_20": "善現！」",
    "T07n0220_447:0258a07_21": "「舍利子！",
    "T07n0220_447:0258a07_22": "於意云何？",
    "T07n0220_447:0258a08_23": "諸法真如於佛無上正等菩提有退屈不？」",
    "T07n0220_447:0258a09_24": "舍利子言：「不也！",
    "T07n0220_447:0258a09_25": "善現！」",
    "T07n0220_447:0258a09_26": "「舍利子！",
    "T07n0220_447:0258a09_27": "於意云何？",
    "T07n0220_447:0258a10_0": "諸法法界、法性、不虛妄性、不變異性、平等性、離生性、法定、法住、實際、虛空界、不思議界於佛無上正等菩提有退屈不？」",
    "T07n0220_447:0258a12_1": "舍利子言：「不也！",
    "T07n0220_447:0258a12_2": "善現！」",
    "T07n0220_447:0258a13_0": "「舍利子！",
    "T07n0220_447:0258a13_1": "於意云何？",
    "T07n0220_447:0258a13_2": "離諸法真如有法於佛無上正等菩提有退屈不？」",
    "T07n0220_447:0258a14_3": "舍利子言：「不也！",
    "T07n0220_447:0258a14_4": "善現！」",
    "T07n0220_447:0258a15_0": "「舍利子！",
    "T07n0220_447:0258a15_1": "於意云何？",
    "T07n0220_447:0258a15_2": "離諸法法界、法性、不虛妄性、不變異性、平等性、離生性、法定、法住、實際、虛空界、不思議界有法於佛無上正等菩提有退屈不？」",
    "T07n0220_447:0258a18_3": "舍利子言：「不也！",
    "T07n0220_447:0258a18_4": "善現！」",
    "T07n0220_447:0258a18_5": "爾時，具壽善現白舍利子言：「若一切法都無所有皆不可得，說何等法可於無上正等菩提而有退屈？」",
    "T07n0220_447:0258a20_6": "時，舍利子語善現言：「如仁者所說，無生法忍中都無有法，亦無菩薩可於無上正等菩提說有退屈，若爾，何故佛說三種住菩薩乘補特伽羅但應說一？",
    "T07n0220_447:0258a24_7": "又如仁說，應無三乘菩薩差別，唯應有一正等覺乘。」",
    "T07n0220_447:0258a25_8": "時，滿慈子白舍利子言：「應問尊者善現：為許有一菩薩乘不？",
    "T07n0220_447:0258a26_9": "然後可難：應無三乘建立差別，唯應有一正等覺乘。」",
    "T07n0220_447:0258a28_10": "時，舍利子問善現言：「為許有一菩薩乘不？」",
    "T07n0220_447:0258a29_11": "時，具壽善現謂舍利子言：「舍利子！",
    "T07n0220_447:0258a29_12": "於意云何？",
    "T07n0220_447:0258b01_13": "一切法真如中，為有三種住菩薩乘補特伽羅差別相不？",
    "T07n0220_447:0258b02_14": "謂有退住聲聞乘者，或有退住獨覺乘者，或有證得無上乘者？」",
    "T07n0220_447:0258b03_15": "舍利子言：「不也！",
    "T07n0220_447:0258b04_16": "善現！」",
    "T07n0220_447:0258b04_17": "「舍利子！",
    "T07n0220_447:0258b04_18": "於意云何？",
    "T07n0220_447:0258b04_19": "一切法真如中為有三乘菩薩異不？」",
    "T07n0220_447:0258b05_20": "舍利子言：「不也！",
    "T07n0220_447:0258b06_0": "善現！」",
    "T07n0220_447:0258b06_1": "「舍利子！",
    "T07n0220_447:0258b06_2": "於意云何？",
    "T07n0220_447:0258b06_3": "一切法真如中為實有一定無退屈菩薩乘不？」",
    "T07n0220_447:0258b07_4": "舍利子言：「不也！",
    "T07n0220_447:0258b08_0": "善現！」",
    "T07n0220_447:0258b08_1": "「舍利子！",
    "T07n0220_447:0258b08_2": "於意云何？",
    "T07n0220_447:0258b08_3": "一切法真如中為實有一正等覺乘諸菩薩不？」",
    "T07n0220_447:0258b09_4": "舍利子言：「不也！",
    "T07n0220_447:0258b10_0": "善現！」",
    "T07n0220_447:0258b10_1": "「舍利子！",
    "T07n0220_447:0258b10_2": "於意云何？",
    "T07n0220_447:0258b10_3": "諸法真如有一有二有三相不？」",
    "T07n0220_447:0258b11_4": "舍利子言：「不也！",
    "T07n0220_447:0258b11_5": "善現！」",
    "T07n0220_447:0258b11_6": "「舍利子！",
    "T07n0220_447:0258b12_0": "於意云何？",
    "T07n0220_447:0258b12_1": "一切法真如中為有一法或一菩薩而可得不？」",
    "T07n0220_447:0258b13_2": "舍利子言：「不也！",
    "T07n0220_447:0258b13_3": "善現！」",
    "T07n0220_447:0258b13_4": "時，具壽善現謂舍利子言：「若一切法都無所有皆不可得，云何舍利子可作是念言：如是菩薩於佛無上正等菩提定有退屈，如是菩薩於佛無上正等菩提定無退屈，如是菩薩於佛無上正等菩提說不決定，如是菩薩是聲聞乘，如是菩薩是獨覺乘，如是菩薩是正等覺乘，如是為三，如是為一？",
    "T07n0220_447:0258b20_5": "「舍利子！",
    "T07n0220_447:0258b20_6": "若菩薩摩訶薩於一切法都無所得，於一切法真如亦能善信解都無所得，於諸菩薩亦無所得，於佛無上正等菩提亦無所得，當知是為真菩薩摩訶薩。",
    "T07n0220_447:0258b24_7": "舍利子！",
    "T07n0220_447:0258b24_8": "若菩薩摩訶薩聞說如是諸法真如不可得相，其心不驚、不恐、不怖、不疑、不悔、不退、不沒，是菩薩摩訶薩速證無上正等菩提，於其中間定無退屈。」",
    "T07n0220_447:0258b28_0": "大般若波羅蜜多經卷第四百四十七"
}