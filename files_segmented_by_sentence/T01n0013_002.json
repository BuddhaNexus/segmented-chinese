{
    "T01n0013_002:0237a01_0": "長阿含十報法經卷下",
    "T01n0013_002:0237a03_0": "後漢安息國三藏安世高譯",
    "T01n0013_002:0237a04_0": "「第一八法，行者為增本行，未得慧法八因緣。",
    "T01n0013_002:0237a05_0": "何等八？",
    "T01n0013_002:0237a05_1": "一為若行者依受教誡行，亦依慧者同學者，是本行，未得慧便得慧。",
    "T01n0013_002:0237a06_2": "是為一法因緣。",
    "T01n0013_002:0237a08_0": "「已依佛亦餘慧者同學者，得時時聞微法經，是增本行，不得本慧便得本慧。",
    "T01n0013_002:0237a09_1": "是為二法因緣。",
    "T01n0013_002:0237a10_2": "「已聞法，却身却意，從是本行因緣，不得慧便得慧。",
    "T01n0013_002:0237a11_3": "是為三法因緣。",
    "T01n0013_002:0237a12_0": "「已聞法，精進行，從是增本行，不得慧便得慧。",
    "T01n0013_002:0237a13_1": "是為四法因緣。",
    "T01n0013_002:0237a14_0": "「守意行盡力，自久作久說，欲念得念，是增行，不得慧便得慧。",
    "T01n0013_002:0237a15_1": "是為五法因緣。",
    "T01n0013_002:0237a16_0": "「受語亦如受法行，是增行，不得慧便得慧。",
    "T01n0013_002:0237a16_1": "是為六法因緣。",
    "T01n0013_002:0237a17_2": "「樂法樂行，數說經，是增行，不得慧便得慧。",
    "T01n0013_002:0237a18_3": "是為七法因緣。",
    "T01n0013_002:0237a19_0": "「知五陰增減見行，若是色，若是色習，若從是色得滅，是痛痒思想生死識，是識是從是識得度，是增本行，未得慧便得慧。",
    "T01n0013_002:0237a21_1": "是為八法因緣。",
    "T01n0013_002:0237a23_0": "「第二八法，可行得道者。",
    "T01n0013_002:0237a23_1": "八種道，一為直見、二為直念、三為直語、四為直法、五為直業、六為直方便、七為直意、八為直定。",
    "T01n0013_002:0237a26_0": "「第三八法，當知八世間法，一為利、二為不利、三為名聞、四為不名聞、五為論議、六為稱譽、七為樂、八為不樂。",
    "T01n0013_002:0237a29_0": "「第四八法，可捨。",
    "T01n0013_002:0237a29_1": "一為不直見、二為不直念、三為不直語、四為不直法、五為不直業、六為不直方便、七為不直意、八為不直定。",
    "T01n0013_002:0237b03_0": "「第五八法，可減。",
    "T01n0013_002:0237b03_1": "八瞢瞢種不精進道。",
    "T01n0013_002:0237b03_2": "行者若在郡、在縣、在聚，亦餘處依行，清朝起，著衣持應器，入郡縣求食。",
    "T01n0013_002:0237b05_3": "意計：『當得多可意噉食。』",
    "T01n0013_002:0237b05_4": "已行不得多可噉食，便念：『今日自不得多可意噉食，身羸不能坐，當傾臥便傾臥。』",
    "T01n0013_002:0237b07_5": "不復求度世方便，未得當得，未解當解，當自知不自知。",
    "T01n0013_002:0237b09_0": "是為一瞢瞢種不精進道。",
    "T01n0013_002:0237b10_0": "「行者若在郡、在縣、在聚，亦餘處依行，清朝起，著衣持應器，入郡縣求食。",
    "T01n0013_002:0237b11_1": "意計：『當多可意噉食。』",
    "T01n0013_002:0237b12_2": "自得多可噉食，自意念：『我為朝得多可噉食。』",
    "T01n0013_002:0237b13_3": "便自念：『朝得多可噉食，為我身重，不能行不能坐，令我傾臥。』",
    "T01n0013_002:0237b14_4": "便臥。",
    "T01n0013_002:0237b14_5": "無有度世方便，所應得不得，所應解無解，所應自知不自知。",
    "T01n0013_002:0237b16_6": "是為二瞢瞢種。",
    "T01n0013_002:0237b17_0": "「或有時行者，或時應出行道，便意生：『我為應出行道，我不能出行道，不能受教誡行，令我傾臥。』",
    "T01n0013_002:0237b19_1": "不復求度世方便，當得未得，當解未解，當自知未自知。",
    "T01n0013_002:0237b20_2": "是為三瞢瞢種。",
    "T01n0013_002:0237b21_0": "「或時行者，晝日行道。",
    "T01n0013_002:0237b21_1": "意計：『朝行道來，念身羸不能坐行，令我傾臥。』",
    "T01n0013_002:0237b22_2": "便傾臥。",
    "T01n0013_002:0237b22_3": "無有度世方便，當得不得，當解不解，當自知證不自知證。",
    "T01n0013_002:0237b24_4": "是為四瞢瞢種。",
    "T01n0013_002:0237b25_0": "「或時行者，應好行，便計：『我應好行，我不能行，不能奉受教誡，令我須臾間傾臥。』",
    "T01n0013_002:0237b26_1": "便傾臥。",
    "T01n0013_002:0237b27_2": "不求度世方便，應及者不及，應解者不解，應自知證不自知證。",
    "T01n0013_002:0237b28_3": "是為五瞢瞢種。",
    "T01n0013_002:0237b29_0": "「或時行者計：『我朝以行道，已身羸不能坐，令我傾臥。』",
    "T01n0013_002:0237c01_1": "已傾臥。",
    "T01n0013_002:0237c01_2": "不求度世方便，應得不得，應解不解，應自知證不自知證。",
    "T01n0013_002:0237c02_3": "是為六瞢瞢種。",
    "T01n0013_002:0237c04_0": "「或時行者，已得病苦，便念：『我已苦得病，身羸不能行不能坐，令我傾臥。』",
    "T01n0013_002:0237c05_1": "便傾臥，無有度世方便，當得不得，當解不解，當自知證不自知證。",
    "T01n0013_002:0237c07_2": "是為七瞢瞢種。",
    "T01n0013_002:0237c08_0": "「或時行者，適從病起，不久便念：『我為適從病起，身羸不能行坐，令我傾臥。』",
    "T01n0013_002:0237c09_1": "便傾臥，不求度世方便，當得不得，當解不解，當自知證不自知證。",
    "T01n0013_002:0237c11_2": "是為八瞢瞢種。",
    "T01n0013_002:0237c12_0": "「第六八法，行增道，八精進方便道。",
    "T01n0013_002:0237c12_1": "行者，若在郡、在縣、在聚，亦餘處依行，清朝起，著衣持應器，入郡縣求食。",
    "T01n0013_002:0237c14_2": "意計：『當得多可噉食。』",
    "T01n0013_002:0237c14_3": "不得多可噉食，自意計：『我朝不得多可噉食。",
    "T01n0013_002:0237c15_4": "身輕能行坐，令我作方便。』",
    "T01n0013_002:0237c16_5": "未得令得，未解令解，未自知令自知。",
    "T01n0013_002:0237c17_6": "是為一精進方便。",
    "T01n0013_002:0237c18_0": "「或時行者。",
    "T01n0013_002:0237c18_1": "若在郡、在縣、在聚，亦餘處依行，清朝起，著衣持應器，入郡縣求食。",
    "T01n0013_002:0237c19_2": "意計：『當得多可噉食。』",
    "T01n0013_002:0237c20_3": "便得多可噉食，便念：『已朝得多可噉食，身有力能前坐行，令我求方便。』",
    "T01n0013_002:0237c21_4": "未得當得，未解當解，未自知當自知。",
    "T01n0013_002:0237c22_5": "是為二精進方便。",
    "T01n0013_002:0237c24_0": "「或時行者，當出行意生：『我為應出，身不能行，亦不能受教誡行，令我教勅求方便。』",
    "T01n0013_002:0237c25_1": "為自作道方便，未得者致得，未解者致解，未自知致自知。",
    "T01n0013_002:0237c27_2": "是為三精進方便。",
    "T01n0013_002:0237c28_0": "「或時行者，已行道生：『我已行道來，不能自行道，不能奉事教誡，令我開所犯。』",
    "T01n0013_002:0237c29_1": "令有方便，未得當得，未解當解，未自知當自知，是為四精進方便。",
    "T01n0013_002:0238a03_0": "「或時行者，應行便念：『我不能作行成教，或令我居前求方便。』",
    "T01n0013_002:0238a04_1": "便前行方便，未得當得，未解當解，未自知當自知。",
    "T01n0013_002:0238a05_2": "是為五精進方便。",
    "T01n0013_002:0238a07_0": "「或時行者，盡行便念：『我已盡行，不能復行，成教誡，令我能得閉所犯。』",
    "T01n0013_002:0238a08_1": "便求方便所犯閉，未得當得，未解當解，未自知當自知。",
    "T01n0013_002:0238a09_2": "是為六精進方便。",
    "T01n0013_002:0238a11_0": "「或時行者，身有病苦極，便念：『我有病苦極，有時從是病死，念我須臾間求方便行。』",
    "T01n0013_002:0238a12_1": "未得當得，未解當解，未自知當自知。",
    "T01n0013_002:0238a13_2": "是為七精進方便。",
    "T01n0013_002:0238a15_0": "「或時行者，適從病起不久，便念：『身適從病起，畏恐病復來，今我居前求方便行。』",
    "T01n0013_002:0238a16_1": "便居前求方便行，未得得，未解解，未自知自知。",
    "T01n0013_002:0238a17_2": "是為八精進方便。",
    "T01n0013_002:0238a19_0": "「第七八法，難受。",
    "T01n0013_002:0238a19_1": "八解脫。",
    "T01n0013_002:0238a19_2": "或時行者，內想色外觀色，若少好醜，所色自在知自在見，意想亦如有，是為一解脫。",
    "T01n0013_002:0238a22_0": "「或時行道者，內思色外見色，是為二解脫。",
    "T01n0013_002:0238a23_0": "「或時行者，淨解脫身知受行，是為三解脫。",
    "T01n0013_002:0238a24_0": "「一切度色滅恚若干念不念無有，要空受空行，是為四解脫。",
    "T01n0013_002:0238a26_0": "「一切度空無有，要識受行一切度識無所識有不用受行，是為五解脫。",
    "T01n0013_002:0238a28_0": "「一切度無所有，不用無有想亦非無有想受行，是為六解脫。",
    "T01n0013_002:0238b01_0": "「一切度無有想亦不無有想行，是為七解脫。",
    "T01n0013_002:0238b02_0": "「滅想思身知受行，是為八解脫。",
    "T01n0013_002:0238b03_0": "「第八八法，合有八大人念，何等為八？",
    "T01n0013_002:0238b04_0": "「一為念道法，少欲者非多欲者。",
    "T01n0013_002:0238b05_0": "「二為道法，足者。",
    "T01n0013_002:0238b05_1": "不足者，無有道法。",
    "T01n0013_002:0238b06_0": "「三為道法，受行者。",
    "T01n0013_002:0238b06_1": "不受行者，無有道法。",
    "T01n0013_002:0238b07_0": "「四為道法，精進者。",
    "T01n0013_002:0238b07_1": "不精進者，無有道法。",
    "T01n0013_002:0238b08_0": "「五為道法，守意者。",
    "T01n0013_002:0238b08_1": "不守意者，無有道法。",
    "T01n0013_002:0238b09_0": "「六為道法，定意者。",
    "T01n0013_002:0238b09_1": "不定意者，無有道法。",
    "T01n0013_002:0238b10_0": "「七為道法，智慧者。",
    "T01n0013_002:0238b10_1": "不智慧者，無有道法。",
    "T01n0013_002:0238b11_0": "「八為道法，無有家樂，無有家不樂。",
    "T01n0013_002:0238b11_1": "共居有家樂，共居無有道法。",
    "T01n0013_002:0238b12_2": "是為八大人念。",
    "T01n0013_002:0238b13_0": "「第九八法，當知八法，知為何等？",
    "T01n0013_002:0238b13_1": "內想色、外見色少、端正不端正，得攝色，知自在亦自在見。",
    "T01n0013_002:0238b15_0": "意念計，是為一自在。",
    "T01n0013_002:0238b16_0": "「內念色、外見色，見色不啻在，所行自在知、自在見。",
    "T01n0013_002:0238b17_1": "如是想，是為二自在。",
    "T01n0013_002:0238b18_0": "「內無有色想、外見色少，端正不端正，所色在，所行自在知、自在見。",
    "T01n0013_002:0238b19_1": "如是想，是為三自在。",
    "T01n0013_002:0238b20_0": "「內不念色、外見色不啻，端正不端正，所色在，所行自在知、自在見。",
    "T01n0013_002:0238b21_1": "如是想，是為四自在。",
    "T01n0013_002:0238b22_0": "「內念色想、外見色青，青色青明青見。",
    "T01n0013_002:0238b22_1": "譬如華名為郁者青，青色青明青見，如是內色想外見色青，青色青明青見。",
    "T01n0013_002:0238b24_2": "如是想，是為五自在。",
    "T01n0013_002:0238b25_0": "「內知色想、外見色黃，黃色黃明黃見。",
    "T01n0013_002:0238b25_1": "譬如加尼華，最明色衣黃，黃色黃明黃見，如是內色想、外見色黃，黃色黃明黃見。",
    "T01n0013_002:0238b27_2": "如是想，是為六自在。",
    "T01n0013_002:0238b29_0": "「內色想、外見色赤，赤色赤明赤見。",
    "T01n0013_002:0238b29_1": "譬如絳色華，亦最色絳衣赤，赤色赤明赤見。",
    "T01n0013_002:0238c01_2": "如是行者，內色想、外見色赤，赤色赤明赤見，如是色在，所行自在知、自在見。",
    "T01n0013_002:0238c03_3": "如是想，是為七自在。",
    "T01n0013_002:0238c04_0": "「內色想、外見色白，白色白明白見。",
    "T01n0013_002:0238c04_1": "譬如明星，亦最成白衣白，白色白明白見。",
    "T01n0013_002:0238c05_2": "如是行者，內色想、外見色白，白色白明白見，如是色在，所行自在知、自在見。",
    "T01n0013_002:0238c07_3": "有如是想，是為八自在。",
    "T01n0013_002:0238c08_0": "「第十八法。",
    "T01n0013_002:0238c08_1": "時知當自知，八無有著行者力。",
    "T01n0013_002:0238c09_0": "無所著行者愛欲見，譬如火，如是見知、如是見見，令愛欲念愛往，使慧意不復著，不著者，是為一力。",
    "T01n0013_002:0238c12_0": "「四意止行已足，無所著者，是為二力。",
    "T01n0013_002:0238c13_0": "「四意斷行已足，是為三力。",
    "T01n0013_002:0238c14_0": "「四禪足行已具足，是為四力。",
    "T01n0013_002:0238c15_0": "「五根行已足，是為五力。",
    "T01n0013_002:0238c16_0": "「五力行已足，是為六力。",
    "T01n0013_002:0238c17_0": "「七覺意行已足，是為七力。",
    "T01n0013_002:0238c18_0": "「八行行已足，是為八力。",
    "T01n0013_002:0238c18_1": "是為行者八十法。",
    "T01n0013_002:0238c18_2": "是不非、是不異，有諦如，有不惑不倒，是如有持慧意觀。",
    "T01n0013_002:0238c21_0": "「第一九法，行者多行九意喜。",
    "T01n0013_002:0238c21_1": "何等為九？",
    "T01n0013_002:0238c21_2": "一為聞法喜、二為念喜、三為喜喜、四為樂喜、五為受猗喜、六為安喜、七為定喜、八為止喜、九為離喜。",
    "T01n0013_002:0238c25_0": "「第二九法，精進致淨。",
    "T01n0013_002:0238c25_1": "何等為九？",
    "T01n0013_002:0238c25_2": "一為精進度致淨、二為意度致淨、三為見度致淨、四為疑度致淨、五為道道致淨、六為慧見如淨、七為見慧愛斷度致淨、八為斷種、九為度世。",
    "T01n0013_002:0238c29_0": "「第三九法，當知九神止處。",
    "T01n0013_002:0238c29_1": "何等為九？",
    "T01n0013_002:0238c29_2": "有色象神止處，若干身若干想非一。",
    "T01n0013_002:0239a01_3": "譬名為人，亦一輩天。",
    "T01n0013_002:0239a02_4": "是為一神止處。",
    "T01n0013_002:0239a03_0": "「有色神止處，若干身非一一想，譬天名為梵，意命上頭致。",
    "T01n0013_002:0239a04_1": "是為二神止處。",
    "T01n0013_002:0239a05_0": "「有色神止處，一身若干想，譬天名為樂明。",
    "T01n0013_002:0239a06_0": "是為三神止處。",
    "T01n0013_002:0239a07_0": "「有色神止處，一身一想，譬天名為遍淨。",
    "T01n0013_002:0239a07_1": "是為四神止處。",
    "T01n0013_002:0239a09_0": "「有色神止處，不受想不更想，譬天名為無有想。",
    "T01n0013_002:0239a10_1": "是為五神明止處。",
    "T01n0013_002:0239a11_0": "「有無有色神止處，一切度色滅恚不可不念，若干身無有量空受行，譬天名為空慧。",
    "T01n0013_002:0239a12_1": "是為六神明止處。",
    "T01n0013_002:0239a14_0": "「有不色神止處，一切竟度空，無有量識慧行意止，譬天名為識慧行。",
    "T01n0013_002:0239a15_1": "是為七神明止處。",
    "T01n0013_002:0239a16_0": "「有不在色神止處，一切從識慧竟度、無所有慧受行度，譬天名為無所念慧。",
    "T01n0013_002:0239a17_1": "是為八神明止處。",
    "T01n0013_002:0239a19_0": "「有無有色神止處，一切從無所欲慧竟度，無有思想亦不得離思想受竟止，譬天名為無有思想亦不離思想。",
    "T01n0013_002:0239a21_1": "是為九神明止處。",
    "T01n0013_002:0239a22_0": "「第四九法。",
    "T01n0013_002:0239a22_1": "當拔九結。",
    "T01n0013_002:0239a22_2": "何等為九？",
    "T01n0013_002:0239a22_3": "愛欲為一結、瞋恚為二結、憍慢為三結、癡為四結、邪見為五結、疑為六結、貪為七結、嫉為八結、慳為九結。",
    "T01n0013_002:0239a26_0": "「第五九法。",
    "T01n0013_002:0239a26_1": "當滅九惱本。",
    "T01n0013_002:0239a26_2": "何等為九？",
    "T01n0013_002:0239a26_3": "若行者有欲施惡、施令不安、施令侵，亦念餘惡，若行者向念是，從是生惱，是為一惱。",
    "T01n0013_002:0239a29_0": "「若行者，已有作惡，已施惡、已不安、已侵亦餘惡已施，若行者向念是，從是生惱，是為二惱。",
    "T01n0013_002:0239b03_0": "「若行者，後復欲施惡、欲施令不安、欲施侵、欲施餘惡，若行者向念是，從是生惱。",
    "T01n0013_002:0239b04_1": "是為三惱。",
    "T01n0013_002:0239b05_0": "「若行者有親厚，有欲施行者親厚惡，欲施惡、欲施不安、欲施侵、欲餘惡，若行者向念是，從是復生惱，是為四惱。",
    "T01n0013_002:0239b08_0": "「若行者有親厚，有者已施惡、已施不安、已施侵、已施餘惡，若行者向念是，從是生惱，是為五惱。",
    "T01n0013_002:0239b11_0": "「若行者有親厚，後復欲施行者親厚惡，欲施不安、欲施侵、欲施餘惡，若行者向念是，從是生惱，是為六惱。",
    "T01n0013_002:0239b14_0": "「若行者有恐不相便，有者助行者恐不相便，欲施安、欲解侵、不欲令有餘惡，若行者向念不可是，從是生惱，是為七惱。",
    "T01n0013_002:0239b17_0": "「若行者有恐不相便，有者欲助行者不相便，已施安、已解侵、不欲令有餘惡，若行者向念不可是生，從是生惱，是為八惱。",
    "T01n0013_002:0239b20_0": "「若行者有恐不相便，有者為行者恐不相便，已助、已安、已解侵亦餘惡，若行者向念不可是，令不相便者令安，從是生惱，是為九惱。",
    "T01n0013_002:0239b23_0": "「第六九法。",
    "T01n0013_002:0239b23_1": "當思惟除九意惱。",
    "T01n0013_002:0239b23_2": "何等九？",
    "T01n0013_002:0239b23_3": "或時行者，是為我令亡、令我他有、令我無有樂、令我不安隱，已施我惡，持是惡惱意向，若行者向念是，是為一。",
    "T01n0013_002:0239b27_0": "「或時行者，是為我令我亡、令我有他、令我無有樂、令我不安隱，見作我惡，持是惡惱意向，若行者向念是，是為二。",
    "T01n0013_002:0239c01_0": "「或時行者，是為我令亡、令我有他、令我無有樂、令我不安隱，會作我惡，持是惡惱意向，若行者向念是，是為三。",
    "T01n0013_002:0239c04_0": "「或時行者，有時是意生所，我有親厚，令亡、令有他、令無有樂、令不安隱，已施惡，持是惡惱意向，若行者向念是，是為四。",
    "T01n0013_002:0239c07_0": "「或時行者，有時是意生所，我有親厚，令亡、令有他、令無有樂、令不安隱，為見作惡，持是惡惱意向，若行者向念是，是為五。",
    "T01n0013_002:0239c10_0": "「或時行者，有時是意生所，我有親厚，令亡、令有他、令無有樂、令不安隱，為會作惡，持是惡惱意向，若行者向念是，是為六。",
    "T01n0013_002:0239c13_0": "「或有時行者，有是意生所，我不相便所，我念惡、念令不安隱、念令不吉為、令我怨有利令安令樂令安隱，已作持是惱意向，若行者向念是，是為七。",
    "T01n0013_002:0239c17_0": "「或有時行者，有是意生所，我不相便所，我念惡、念令不安隱、念令不吉為、令我怨有利令安令樂令安隱，見作持見惱意向，若行者向念是，是為八。",
    "T01n0013_002:0239c21_0": "「或有時行者，有是意生所，我不相便所，我念惡、念令不安隱，念令不吉為、令我怨有利令安令樂令安隱，欲作持是惱意向，若行者向念是，是為九。",
    "T01n0013_002:0239c25_0": "「第七九法，難受。",
    "T01n0013_002:0239c25_1": "九依住。",
    "T01n0013_002:0239c25_2": "何等九？",
    "T01n0013_002:0239c25_3": "若行者得信依住，能捨惡受好，是為一依住；若行者意著行，捨不欲行，是為二依住；若行者起精進，捨不起精進，是為三依住；若行者閑處自守，捨不守，是為四依住；若行者能堪依住，如是依得住已得正校計，是為五依住；若行者捨一法，是為六依住；已捨一法便曉一法，是為七依住；已曉一法便受一法，是為八依住；已受一法便行一法，是為九依住。",
    "T01n0013_002:0240a05_0": "「第八九法。",
    "T01n0013_002:0240a05_1": "起包九次定。",
    "T01n0013_002:0240a05_2": "何等九？",
    "T01n0013_002:0240a05_3": "意止初禪，為一定；從一次二禪竟，為二定；從二次三禪竟，為三定；從三次四禪竟，為四定；從四次禪竟空定，為五定；從空次竟度識，為六定；從識次竟度無有欲，為七定；從無有欲次竟度無有思想，為八定；從無有思想次竟度滅，為九定。",
    "T01n0013_002:0240a11_4": "「第九九法。",
    "T01n0013_002:0240a11_5": "當知九不應時，人不得行，第九行不滿。",
    "T01n0013_002:0240a12_6": "何等為九？",
    "T01n0013_002:0240a12_7": "一或時人在地獄，罪未竟，不令應得道。",
    "T01n0013_002:0240a14_0": "「二或時在畜生，罪未竟，不令應得道。",
    "T01n0013_002:0240a15_0": "「三或時在餓鬼，罪未竟，不令應得道。",
    "T01n0013_002:0240a16_0": "「四或時在長壽天，福未竟，不令應得道。",
    "T01n0013_002:0240a17_0": "「五或時在不知法義處，無有說者，不能得受，不令應得道。",
    "T01n0013_002:0240a19_0": "「六或時在聾，不能聞不能受，不令應得道。",
    "T01n0013_002:0240a20_0": "「七或時在瘖，不能受，不能諷說，不令應得道。",
    "T01n0013_002:0240a21_0": "「八或時在聞不能受，不令應得道。",
    "T01n0013_002:0240a22_0": "「九或時未得明者，無有開意說經，不令應得道。",
    "T01n0013_002:0240a24_0": "「第十九法。",
    "T01n0013_002:0240a24_1": "自證知無滅。",
    "T01n0013_002:0240a24_2": "何等為九？",
    "T01n0013_002:0240a24_3": "一滅名字苦、二滅六入、三更樂滅、四痛滅、五愛滅、六受滅、七有求滅、八生滅、九老死滅。",
    "T01n0013_002:0240a26_4": "是為行者九十法。",
    "T01n0013_002:0240a27_5": "是不非、是不異，有諦如，有不惑不倒，是如有持慧意觀。",
    "T01n0013_002:0240a29_0": "「第一十法。",
    "T01n0013_002:0240a29_1": "多增道，能守法者、有救法者。",
    "T01n0013_002:0240a29_2": "何等為十？",
    "T01n0013_002:0240b01_3": "一者若有道弟子從如來受，隨信本生立，無有能壞者。",
    "T01n0013_002:0240b02_4": "若沙門、若婆羅門、若天、若魔、若梵、亦餘世間。",
    "T01n0013_002:0240b04_0": "「二為淨戒行，攝守律，能曉行處，隨畏見罪見，如教誡學。",
    "T01n0013_002:0240b06_0": "「三為有慧知識，有慧相隨，有慧相致。",
    "T01n0013_002:0240b07_0": "「四為獨坐思惟，行牽兩制，制身制意。",
    "T01n0013_002:0240b08_0": "「五為受精進行，有瞻有力，盡行不捨方便淨法。",
    "T01n0013_002:0240b10_0": "「六為意守，居最意微妙，隨為遠所作，所說能念能得意。",
    "T01n0013_002:0240b12_0": "「七為慧行，從生滅慧，隨得道者，要却無有疑，但作令壞苦滅。",
    "T01n0013_002:0240b14_0": "「八為受好語，如好法言隨行。",
    "T01n0013_002:0240b15_0": "「九為喜聞法，喜聞法行，但樂數說法。",
    "T01n0013_002:0240b16_0": "「十為所有同學者共事，能作精進身助。",
    "T01n0013_002:0240b16_1": "是為十救法。",
    "T01n0013_002:0240b17_2": "從後縛束信戒慧獨坐思惟，行者精進意慧，受好言欲說經，身事如等不止，是名為救。",
    "T01n0013_002:0240b20_0": "「第二十法。",
    "T01n0013_002:0240b20_1": "可作十種直。",
    "T01n0013_002:0240b20_2": "何等為直？",
    "T01n0013_002:0240b20_3": "一為直見，行者便邪見行得消；亦從邪見因緣非一，若干弊惡行生能得消；亦從直見因緣非一，若干好法致從行具行。",
    "T01n0013_002:0240b24_0": "「二為直思惟計，消邪計；亦從邪計因緣非一，若干弊惡行生能得消；亦從直思惟計因緣非一，若干好法致從行具行。",
    "T01n0013_002:0240b27_0": "「三為直言，消邪言；亦從邪言因緣非一，若干弊惡行生能得消；亦從直言因緣非一，若干好法致從行具行。",
    "T01n0013_002:0240c01_0": "「四為直行，消邪行；亦從邪行因緣非一，若干弊惡行生能得消；亦從直行因緣非一，若干好法致從行具行。",
    "T01n0013_002:0240c04_0": "「五為直業，消邪業；亦從邪業因緣非一，若干弊惡行生能得消；亦從直業因緣非一，若干好法致從行具行。",
    "T01n0013_002:0240c07_0": "「六為直方便，消邪方便；亦從邪方便因緣非一，若干弊惡行生能得消；亦從直方便因緣非一，若干好法致從行具行。",
    "T01n0013_002:0240c10_0": "「七為直念，消邪念；亦從邪念因緣非一，若干弊惡行生能得消；亦從直念因緣非一，若干好法致從行具行。",
    "T01n0013_002:0240c13_0": "「八為直定，消邪定；亦從邪定因緣非一，若干弊惡行生能得消；亦從直定因緣非一，若干好法致從行具行。",
    "T01n0013_002:0240c16_0": "「九為直度，消邪度；亦從邪度因緣非一，若干弊惡行生能得消；亦從直度因緣非一，若干好法致從行具行。",
    "T01n0013_002:0240c19_0": "「十為直慧，消邪慧；亦從邪慧因緣非一，若干弊惡行生能得消；亦從直慧因緣非一，若干好法得足具行。",
    "T01n0013_002:0240c22_0": "「第三十法。",
    "T01n0013_002:0240c22_1": "當了知十內外色入。",
    "T01n0013_002:0240c22_2": "何等為十？",
    "T01n0013_002:0240c23_0": "一為眼入、二為色入、三為耳入、四為聲入、五為鼻入、六為香入、七為舌入、八為味入、九為身入、十為麤細入。",
    "T01n0013_002:0240c26_0": "「第四十法。",
    "T01n0013_002:0240c26_1": "可捨十內外蓋。",
    "T01n0013_002:0240c26_2": "何等為十？",
    "T01n0013_002:0240c26_3": "一為內欲葢、二為外欲葢，具足，從是無有慧，亦無有解，亦不致無為度世。",
    "T01n0013_002:0240c29_0": "「三為恚、四為恚相。",
    "T01n0013_002:0240c29_1": "設恚是亦葢，設恚相是亦葢，具足，從是不致慧，亦不致解，亦不致無為度世。",
    "T01n0013_002:0241a03_0": "「五為睡、六為瞑。",
    "T01n0013_002:0241a03_1": "設睡是亦葢，設瞑是亦葢，具足，從是不致慧，亦不致解，亦不致無為度世。",
    "T01n0013_002:0241a05_2": "「七為惱、八為疑。",
    "T01n0013_002:0241a05_3": "設惱是亦葢，設疑是亦葢，具足，從是不致慧，亦不致解，亦不致無為度世。",
    "T01n0013_002:0241a07_4": "「九為或淨法中疑、十為或惡法中疑，設淨法中疑是亦葢，設惡法中疑是亦葢，具足，從是不致慧，亦不致解，亦不致無為度世。",
    "T01n0013_002:0241a10_0": "「第五十法。",
    "T01n0013_002:0241a10_1": "可令減十事惡行。",
    "T01n0013_002:0241a10_2": "何等為十？",
    "T01n0013_002:0241a10_3": "一為殺、二為盜、三為犯色、四為兩舌、五為妄語、六為麤語、七為綺語、八為癡、九為瞋、十為邪意。",
    "T01n0013_002:0241a14_0": "「第六十法。",
    "T01n0013_002:0241a14_1": "行令多十淨行。",
    "T01n0013_002:0241a14_2": "何等為十？",
    "T01n0013_002:0241a14_3": "一為離殺從殺止、二為離盜從盜止、三為離色從色止、四為離兩舌從兩舌止、五為離妄語從妄語止、六為離麤語從麤語止、七為離綺語從綺語止、八為離癡從癡止、九為離瞋從瞋止、十為離邪意從邪意止。",
    "T01n0013_002:0241a20_0": "「第七十法。",
    "T01n0013_002:0241a20_1": "難受。",
    "T01n0013_002:0241a20_2": "了十德道居。",
    "T01n0013_002:0241a20_3": "何等為十？",
    "T01n0013_002:0241a20_4": "一為已捨五種、二為六正道德、三為守一、四為依四、五為自解不復待解、六為已捨求、七為所求已清淨、八為身行已止、九為口語已行止、十為意行已止。",
    "T01n0013_002:0241a24_5": "意最度、慧最度、行具足，名為最人。",
    "T01n0013_002:0241a26_0": "「第八十法。",
    "T01n0013_002:0241a26_1": "令竟十普定。",
    "T01n0013_002:0241a26_2": "何等為十？",
    "T01n0013_002:0241a26_3": "一為在比丘為地，普上下遍，不二，無有量。",
    "T01n0013_002:0241a28_0": "「二為在行者比丘為水，普上下遍，不二，無有量。",
    "T01n0013_002:0241a29_0": "「三為在行者比丘為火，普上下遍，不二，無有量。",
    "T01n0013_002:0241b01_0": "「四為在行者比丘為風，普上下遍，不二，無有量。",
    "T01n0013_002:0241b02_0": "「五為在行者比丘為青，普上下遍，不二，無有量。",
    "T01n0013_002:0241b03_0": "「六為在行者比丘為黃，普上下遍，不二，無有量。",
    "T01n0013_002:0241b04_0": "「七為在行者比丘為赤，普上下遍，不二，無有量。",
    "T01n0013_002:0241b05_0": "「八為在行者比丘為白，普上下遍，不二，無有量。",
    "T01n0013_002:0241b06_0": "「九為在行者比丘為空，普上下遍，不二，無有量。",
    "T01n0013_002:0241b07_0": "「十為在行者比丘為識，普上下遍，不二，無有量。",
    "T01n0013_002:0241b09_0": "「佛十力。",
    "T01n0013_002:0241b09_1": "何謂為十力？",
    "T01n0013_002:0241b09_2": "一者，佛為處處如有知，當爾不爾、處不處如有知，從慧行得自知，是為一力。",
    "T01n0013_002:0241b12_0": "「二者，佛為過去未來現在行罪處本種殃如有知，是為二力。",
    "T01n0013_002:0241b14_0": "「三者佛為一切在處受行如有知，自更慧行得知是，是為三力。",
    "T01n0013_002:0241b16_0": "「四者，佛為棄解定行亦定知，從是縛亦知，從是解亦知，從是起如有知，是為四力。",
    "T01n0013_002:0241b18_0": "「五者，佛為如心願他家他人如有知，是為五力。",
    "T01n0013_002:0241b20_0": "「六者，佛為雜種無有量種天下行如是有知，是為六力。",
    "T01n0013_002:0241b22_0": "「七者，佛為他家他根具不具如有知，是為七力。",
    "T01n0013_002:0241b24_0": "「八者，佛為無有量分別本上頭至更自念如有知，是為八力。",
    "T01n0013_002:0241b26_0": "「九者，佛為天眼已淨過度人間，見人往來死生如有知，是為九力。」",
    "T01n0013_002:0241b28_0": "「十者，佛為已縛結盡無有使縛結，意已解脫，從慧為行脫，見法自慧證，更知受止盡，生竟，行所行已足，不復往來世間，已度世，如有知，是為十力。",
    "T01n0013_002:0241c03_0": "「第九十法，自證知十足學不復學。",
    "T01n0013_002:0241c03_1": "何等為十？",
    "T01n0013_002:0241c04_2": "一為直見已足，不復學直見。",
    "T01n0013_002:0241c05_0": "「二者，直思惟計已足，不復學直思惟計。",
    "T01n0013_002:0241c06_0": "「三者直言已足，不復學直言。",
    "T01n0013_002:0241c07_0": "「四者，直行已足，不復學直行。",
    "T01n0013_002:0241c08_0": "「五者，直業已足，不復學直業。",
    "T01n0013_002:0241c09_0": "「六者，直方便已足，不復學直方便。",
    "T01n0013_002:0241c10_0": "「七者，直念已足，不復學直念。",
    "T01n0013_002:0241c11_0": "「八者，直定已足，不復學直定。",
    "T01n0013_002:0241c12_0": "「九者，直得度世已足，不復學直得度世。",
    "T01n0013_002:0241c13_0": "「十者，直慧已足，不復學直慧。",
    "T01n0013_002:0241c13_1": "是為學行者百法法百說。",
    "T01n0013_002:0241c14_2": "是不非、是不異，有諦如，有不惑不倒，是如有持慧意觀。",
    "T01n0013_002:0241c16_0": "「所上說學者聽說法，上說亦淨，中說亦淨，已竟要說亦淨，有利有好足具淨竟行已見，是名為十報法，如應是上說，為是故說。」",
    "T01n0013_002:0241c18_1": "舍利曰已說竟，諸受著心蒙恩。",
    "T01n0013_002:0241c20_0": "長阿含十報法經卷下"
}