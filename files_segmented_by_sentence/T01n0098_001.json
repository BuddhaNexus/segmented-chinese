[
    {
        "source_sentence": "佛說普法義經",
        "from": "T01n0098_001:0922b05_0",
        "context_with_next_sentence": true
    },
    {
        "source_sentence": "後漢安息國三藏安世高譯",
        "from": "T01n0098_001:0922b07_0",
        "context_with_next_sentence": true
    },
    {
        "source_sentence": "聞如是：一時，佛在舍衛國祇樹給孤獨園。是",
        "from": "T01n0098_001:0922b08_0",
        "context_with_next_sentence": true
    },
    {
        "source_sentence": "時，賢者舍利弗，請比丘聽說法，上頭亦善，中央亦善，要亦善，善解分別具淨除，聽賢者行，名具法行，當為聽，善心諦念。",
        "from": "T01n0098_001:0922b11_16",
        "context_with_next_sentence": true
    },
    {
        "source_sentence": "比丘應如賢者言，從賢者舍利弗聽。",
        "from": "T01n0098_001:0922b12_11",
        "context_with_next_sentence": true
    },
    {
        "source_sentence": "賢者舍利弗，便說十二時聚會，能致賢者道。",
        "from": "T01n0098_001:0922b14_1",
        "context_with_next_sentence": true
    },
    {
        "source_sentence": "「何等為十二？",
        "from": "T01n0098_001:0922b14_8",
        "context_with_next_sentence": true
    },
    {
        "source_sentence": "一為自能教身，二為亦能教餘，三為隨人中，四為隨賢者中，五為根足，六為不隨世間業，七為見賢者喜，八為佛亦有，九為亦說法，十為已說法能受，十一為能聽外受，十二為如得能依方施。",
        "from": "T01n0098_001:0922b18_14",
        "context_with_next_sentence": true
    },
    {
        "source_sentence": "是為賢者十二時聚會。",
        "from": "T01n0098_001:0922b19_5",
        "context_with_next_sentence": true
    },
    {
        "source_sentence": "為得賢者道，從是行。",
        "from": "T01n0098_001:0922b19_15",
        "context_with_next_sentence": true
    },
    {
        "source_sentence": "「若經欲說異人者，當為是二十品說。",
        "from": "T01n0098_001:0922b20_16",
        "context_with_next_sentence": true
    },
    {
        "source_sentence": "何等為二十？",
        "from": "T01n0098_001:0922b21_2",
        "context_with_next_sentence": true
    },
    {
        "source_sentence": "一為善說，二為多說，三為前後說，四為次第說，五為歡喜說，六為可說，七為解意說，八為除慚說，九當為莫訶失說，十為調說，十一為應說，十二為莫散說，十三為法說，十四為隨眾說，十五為等意說，十六為助護意說，十七為莫窮名聞故說，十八為莫利事故說，十九為莫從說自現，二十莫從說調餘。",
        "from": "T01n0098_001:0922b28_15",
        "context_with_next_sentence": true
    },
    {
        "source_sentence": "若賢者比丘，欲為餘人說，當為是二十品說。",
        "from": "T01n0098_001:0922b29_17",
        "context_with_next_sentence": true
    },
    {
        "source_sentence": "」舍利弗復謂比丘：",
        "from": "T01n0098_001:0922c01_7",
        "context_with_next_sentence": true
    },
    {
        "source_sentence": "「欲聞法者，當有十六業。",
        "from": "T01n0098_001:0922c01_19",
        "context_with_next_sentence": true
    },
    {
        "source_sentence": "何等為十六？",
        "from": "T01n0098_001:0922c02_5",
        "context_with_next_sentence": true
    },
    {
        "source_sentence": "一當為有時可聞，二當為多聞，三當為向耳聽，四當為事，五當為莫平訶，六當為莫訶失，七當為莫求長短，八當為法恭敬，九當為說法者恭敬，十當為莫易法，十一亦莫易說法者，十二亦莫自易身，十三一向心，十四莫餘意，十五正持心，十六覺一切念可聞法正。",
        "from": "T01n0098_001:0922c08_5",
        "context_with_next_sentence": true
    },
    {
        "source_sentence": "「若賢者欲得聞法，當為案是十六行可聞法。",
        "from": "T01n0098_001:0922c09_19",
        "context_with_next_sentence": true
    },
    {
        "source_sentence": "何等為十六？",
        "from": "T01n0098_001:0922c10_5",
        "context_with_next_sentence": true
    },
    {
        "source_sentence": "一為時時可聞法，二為可多聞法，三為耳聽可聞法，四為事可聞法，五為不得訶可聞法，六為莫求短可聞法，七為敬法可聞法，八為敬說經者可聞法，九為莫易法可聞法，十為莫易說法者可聞法，十一為莫易自身可聞法，十二為一向心可聞法，十三為莫有餘意可聞法，十四為正橫意可聞法，十五為一切一意可聞法，十六為念定意可聞法。",
        "from": "T01n0098_001:0922c18_2",
        "context_with_next_sentence": true
    },
    {
        "source_sentence": "「若賢者欲得聞法，當為案是十六比可聞法。",
        "from": "T01n0098_001:0922c19_19",
        "context_with_next_sentence": true
    },
    {
        "source_sentence": "已聞法如上說，便生信可意，從是致到無為。",
        "from": "T01n0098_001:0922c20_19",
        "context_with_next_sentence": true
    },
    {
        "source_sentence": "已聞如是法，便生賢者愛無所欲，最從是致無為。",
        "from": "T01n0098_001:0922c22_2",
        "context_with_next_sentence": true
    },
    {
        "source_sentence": "已聞如是法，便生喜意愛，為從是致無為。",
        "from": "T01n0098_001:0922c23_2",
        "context_with_next_sentence": true
    },
    {
        "source_sentence": "已聞如是法，便捨惡著意為定意，為從是致無為。",
        "from": "T01n0098_001:0922c24_4",
        "context_with_next_sentence": true
    },
    {
        "source_sentence": "已聞如是法，得捨疑見復明，為最將至無為。",
        "from": "T01n0098_001:0922c25_4",
        "context_with_next_sentence": true
    },
    {
        "source_sentence": "已聞如是法，便見陰無所有，便見陰空，便見陰輕，以見便意解、便意淨、便意止、便意解脫，如是為從是致無為。",
        "from": "T01n0098_001:0922c27_15",
        "context_with_next_sentence": true
    },
    {
        "source_sentence": "已聞法如是，一切世間行見空，不復往住，便愛盡離滅，便可無為意轉意止得解脫，為從是致無為。",
        "from": "T01n0098_001:0923a01_1",
        "context_with_next_sentence": true
    },
    {
        "source_sentence": "已聞法如是，意欲行相從行獨坐斷妄，得第一願，為從是致無為。",
        "from": "T01n0098_001:0923a02_10",
        "context_with_next_sentence": true
    },
    {
        "source_sentence": "已聞如是法，為淨眼見四諦，為從是致無為。",
        "from": "T01n0098_001:0923a03_10",
        "context_with_next_sentence": true
    },
    {
        "source_sentence": "已聞如是法，為滿行，為從是致無為。",
        "from": "T01n0098_001:0923a04_8",
        "context_with_next_sentence": true
    },
    {
        "source_sentence": "已聞如是法，賢者道弟子為不惱說者，亦從聞得樂，亦不犯教法，亦隨安隱，自所求欲滿便，為是十法，所從𭶑行致。",
        "from": "T01n0098_001:0923a06_20",
        "context_with_next_sentence": true
    },
    {
        "source_sentence": "何等為十？",
        "from": "T01n0098_001:0923a07_4",
        "context_with_next_sentence": true
    },
    {
        "source_sentence": "一為若善知識，二為若善戒，三為若善同學，四為若知受意，五為若受教，六為若問，七為若聞經，八為若聚說經，九為若驚怖因緣得驚怖，十為己羞驚怖本觀是時本觀。",
        "from": "T01n0098_001:0923a11_1",
        "context_with_next_sentence": true
    },
    {
        "source_sentence": "便斷一切惡法，能斷從本觀已能却是法，便定意得自在，皆從本觀故，如是諦從本已捨道弟子。",
        "from": "T01n0098_001:0923a13_4",
        "context_with_next_sentence": true
    },
    {
        "source_sentence": "「便可行十思想。",
        "from": "T01n0098_001:0923a14_7",
        "context_with_next_sentence": true
    },
    {
        "source_sentence": "何等為十？",
        "from": "T01n0098_001:0923a14_12",
        "context_with_next_sentence": true
    },
    {
        "source_sentence": "一為念不淨思想，二為非常思想，三為以非常為苦思想，四為以苦為非身思想，五為穢食思想，六為一切天下不欲樂思想，七為念死思想，八為不明思想，九為却意思想，十為滅思想。",
        "from": "T01n0098_001:0923a18_16",
        "context_with_next_sentence": true
    },
    {
        "source_sentence": "「念不淨思想，賢者！",
        "from": "T01n0098_001:0923a19_9",
        "context_with_next_sentence": true
    },
    {
        "source_sentence": "為隨十四邪法。",
        "from": "T01n0098_001:0923a19_16",
        "context_with_next_sentence": true
    },
    {
        "source_sentence": "何等為十四？",
        "from": "T01n0098_001:0923a20_1",
        "context_with_next_sentence": true
    },
    {
        "source_sentence": "一為本聚共居失意，二為本聚見貪，三為疾欲，四為不淨思想不知義行，五為不能得觀不淨，六為行惡業人共從事，七為不識是者，八為不事，九為不問，十為不守根，十一為食不知足，十二為上夜後夜不墮行，十三為不能獨坐思想，十四為如有不能得觀非常思想。",
        "from": "T01n0098_001:0923a26_3",
        "context_with_next_sentence": true
    },
    {
        "source_sentence": "「賢者！",
        "from": "T01n0098_001:0923a26_7",
        "context_with_next_sentence": true
    },
    {
        "source_sentence": "為隨世間欲非常苦思想者，為隨六惡法。",
        "from": "T01n0098_001:0923a27_4",
        "context_with_next_sentence": true
    },
    {
        "source_sentence": "何等為六？",
        "from": "T01n0098_001:0923a27_9",
        "context_with_next_sentence": true
    },
    {
        "source_sentence": "一為不足，二為不精進，三為不信，四為欲，五為不欲閑處坐，六為不得如有觀苦非身思想者。",
        "from": "T01n0098_001:0923a29_11",
        "context_with_next_sentence": true
    },
    {
        "source_sentence": "見身雜穢食思想者，為味愛不行著；",
        "from": "T01n0098_001:0923b01_9",
        "context_with_next_sentence": true
    },
    {
        "source_sentence": "一切天下不欲樂思想者，以世間萬物貪欲可行為耶；",
        "from": "T01n0098_001:0923b02_13",
        "context_with_next_sentence": true
    },
    {
        "source_sentence": "死思想，為隨命離行明思想。",
        "from": "T01n0098_001:0923b03_6",
        "context_with_next_sentence": true
    },
    {
        "source_sentence": "賢者！",
        "from": "T01n0098_001:0923b03_9",
        "context_with_next_sentence": true
    },
    {
        "source_sentence": "為隨十一邪，何等為十一？",
        "from": "T01n0098_001:0923b04_1",
        "context_with_next_sentence": true
    },
    {
        "source_sentence": "一為疑，二為不念，三為麁身，四為睡瞑，五為過精進，六為離精進，七為妄喜，八為怖，九為非一思想，十為無有計，十一為熟觀色。",
        "from": "T01n0098_001:0923b07_1",
        "context_with_next_sentence": true
    },
    {
        "source_sentence": "却思想者為欲令離道，滅思想者，若意在法令離道。",
        "from": "T01n0098_001:0923b08_4",
        "context_with_next_sentence": true
    },
    {
        "source_sentence": "是所，賢者！",
        "from": "T01n0098_001:0923b08_10",
        "context_with_next_sentence": true
    },
    {
        "source_sentence": "令離道，未壞欲壞，為三法多。",
        "from": "T01n0098_001:0923b09_2",
        "context_with_next_sentence": true
    },
    {
        "source_sentence": "何等為三？",
        "from": "T01n0098_001:0923b09_7",
        "context_with_next_sentence": true
    },
    {
        "source_sentence": "一為欲，二為斷，三為坐行。",
        "from": "T01n0098_001:0923b10_1",
        "context_with_next_sentence": true
    },
    {
        "source_sentence": "「不淨思想，賢者！",
        "from": "T01n0098_001:0923b11_8",
        "context_with_next_sentence": true
    },
    {
        "source_sentence": "為行十四法多。",
        "from": "T01n0098_001:0923b11_15",
        "context_with_next_sentence": true
    },
    {
        "source_sentence": "何等為十四？",
        "from": "T01n0098_001:0923b11_21",
        "context_with_next_sentence": true
    },
    {
        "source_sentence": "一為本聚不共居，二為止意，三為不見本聚，四為自守，五為不疾欲，六為淨思想不想隨，七為淨思想不觀，八為世間行人不欲共，九為不欲受世間行，十為自守根，十一為食知足，十二為上夜後夜行不睡瞑，十三為厭欲獨坐，十四為如有觀不淨想行多作。",
        "from": "T01n0098_001:0923b17_15",
        "context_with_next_sentence": true
    },
    {
        "source_sentence": "賢者！",
        "from": "T01n0098_001:0923b17_18",
        "context_with_next_sentence": true
    },
    {
        "source_sentence": "從是行為斷愛欲。",
        "from": "T01n0098_001:0923b18_6",
        "context_with_next_sentence": true
    },
    {
        "source_sentence": "非常想行多作為，從是斷愛欲；",
        "from": "T01n0098_001:0923b19_1",
        "context_with_next_sentence": true
    },
    {
        "source_sentence": "非常苦想，已習已行已多作為，從是斷瞢瞢；",
        "from": "T01n0098_001:0923b20_1",
        "context_with_next_sentence": true
    },
    {
        "source_sentence": "苦非身想，已習已行已多作為，從是所見身斷；",
        "from": "T01n0098_001:0923b21_2",
        "context_with_next_sentence": true
    },
    {
        "source_sentence": "穢食想，已習已行已多作為，從是斷愛；",
        "from": "T01n0098_001:0923b21_20",
        "context_with_next_sentence": true
    },
    {
        "source_sentence": "所世間不樂想，已習已行已多作為，從是斷世間；",
        "from": "T01n0098_001:0923b23_2",
        "context_with_next_sentence": true
    },
    {
        "source_sentence": "端正死想，已習已行已多作意，著壽從是斷；",
        "from": "T01n0098_001:0923b24_2",
        "context_with_next_sentence": true
    },
    {
        "source_sentence": "明想，已習已行已多作，從是致𭶑見。",
        "from": "T01n0098_001:0923b24_19",
        "context_with_next_sentence": true
    },
    {
        "source_sentence": "却想，已習已行已多作，從是斷愛；",
        "from": "T01n0098_001:0923b25_15",
        "context_with_next_sentence": true
    },
    {
        "source_sentence": "滅想，已習已行已多作，從邪得離。",
        "from": "T01n0098_001:0923b26_10",
        "context_with_next_sentence": true
    },
    {
        "source_sentence": "如是諦受，賢者！",
        "from": "T01n0098_001:0923b26_18",
        "context_with_next_sentence": true
    },
    {
        "source_sentence": "道弟子。",
        "from": "T01n0098_001:0923b27_1",
        "context_with_next_sentence": true
    },
    {
        "source_sentence": "「賢者！",
        "from": "T01n0098_001:0923b28_3",
        "context_with_next_sentence": true
    },
    {
        "source_sentence": "道弟子為有二十法，令不得隨道。",
        "from": "T01n0098_001:0923b28_18",
        "context_with_next_sentence": true
    },
    {
        "source_sentence": "何等為二十？",
        "from": "T01n0098_001:0923b29_4",
        "context_with_next_sentence": true
    },
    {
        "source_sentence": "一為不行道共居，二為不問，三為所行不知所應，四為瞢瞢，五為惡行，六為貪意，七為多事，八為寡精進，九為相壞自歸，十為形，十一為求矜，十二為顛倒，十三為失意，十四為貪，十五為不善群共居，十六為不守根門，十七為飯食不知足，十八為上夜後夜不應行，十九為不喜思惟獨坐，二十為如有不觀。",
        "from": "T01n0098_001:0923c07_3",
        "context_with_next_sentence": true
    },
    {
        "source_sentence": "是二十事，賢者！",
        "from": "T01n0098_001:0923c07_11",
        "context_with_next_sentence": true
    },
    {
        "source_sentence": "令離道。",
        "from": "T01n0098_001:0923c07_15",
        "context_with_next_sentence": true
    },
    {
        "source_sentence": "未斷欲斷者，有十一法為多，何等為十一？",
        "from": "T01n0098_001:0923c08_14",
        "context_with_next_sentence": true
    },
    {
        "source_sentence": "一為欲，二為得，三為見便，四為有瞻，五無有費，六為勝，七為得法相，八為隨，九為問，十為獨自守，十一為如有觀。",
        "from": "T01n0098_001:0923c11_5",
        "context_with_next_sentence": true
    },
    {
        "source_sentence": "如是正已合。",
        "from": "T01n0098_001:0923c11_11",
        "context_with_next_sentence": true
    },
    {
        "source_sentence": "「賢者！",
        "from": "T01n0098_001:0923c11_15",
        "context_with_next_sentence": true
    },
    {
        "source_sentence": "道弟子為二十法多。",
        "from": "T01n0098_001:0923c12_5",
        "context_with_next_sentence": true
    },
    {
        "source_sentence": "何等為二十？",
        "from": "T01n0098_001:0923c12_11",
        "context_with_next_sentence": true
    },
    {
        "source_sentence": "一為行道共居，二為問，三為所行知所應，四為不瞢瞢，五為互行，六為不在貪，七為少事，八為不捨精進，九為無有橫，十為不隨形，十一為不求矜，十二為不顛倒，十三為守意，十四為不貪，十五為善群共居，十六為守根門，十七為飯食知足，十八為上夜後夜能行，十九為喜思惟獨坐，二十為如有觀。",
        "from": "T01n0098_001:0923c19_9",
        "context_with_next_sentence": true
    },
    {
        "source_sentence": "「若已是，賢者！",
        "from": "T01n0098_001:0923c20_7",
        "context_with_next_sentence": true
    },
    {
        "source_sentence": "當復二十二時處，已作沙門行道者為疾是處當為觀。",
        "from": "T01n0098_001:0923c21_9",
        "context_with_next_sentence": true
    },
    {
        "source_sentence": "何等為二十二？",
        "from": "T01n0098_001:0923c21_16",
        "context_with_next_sentence": true
    },
    {
        "source_sentence": "一為已受不端正，二為已為異業，三為我命依他人，四為至命盡當為求衣飯食病瘦藥臥具，五為至命欲已覆，六為至命人間身欲樂，已作沙門為疾觀是；",
        "from": "T01n0098_001:0923c25_7",
        "context_with_next_sentence": true
    },
    {
        "source_sentence": "七為莫為我身傷壞，八為能得獨樂空中，九為不隨罪受食，十為莫為我身失戒，十一為莫為我𭶑、同道為我論議；",
        "from": "T01n0098_001:0923c27_19",
        "context_with_next_sentence": true
    },
    {
        "source_sentence": "十二為令我道應四德課中，得令我命盡時，設同道者有問，令我得說，莫令我即時暫欲行道者當觀是；",
        "from": "T01n0098_001:0924a01_6",
        "context_with_next_sentence": true
    },
    {
        "source_sentence": "十三為令我得觀陰非常，十四為令我得觀陰無所有，十五為令我得觀陰不重為意還依止脫，行道者急觀是；",
        "from": "T01n0098_001:0924a03_16",
        "context_with_next_sentence": true
    },
    {
        "source_sentence": "十六為令我世間行空、不著、愛盡、離、滅、無為，為意觀，喜受止、得脫，已離形疾時處當為觀；",
        "from": "T01n0098_001:0924a05_18",
        "context_with_next_sentence": true
    },
    {
        "source_sentence": "十七為生者從生未得度，十八為老從老未得度，十九為病從病未得度，二十為法當死從死法未得度避形急當觀是；",
        "from": "T01n0098_001:0924a08_10",
        "context_with_next_sentence": true
    },
    {
        "source_sentence": "二十一為一切我愛，共會當別離、或亡或人取去或死、不得久住，已避形當為急時處分別觀；",
        "from": "T01n0098_001:0924a10_11",
        "context_with_next_sentence": true
    },
    {
        "source_sentence": "二十二為各自從行得、各自從行本、各自從行受苦、各自作善惡，從所行受，已避形當為急時處觀。",
        "from": "T01n0098_001:0924a12_16",
        "context_with_next_sentence": true
    },
    {
        "source_sentence": "以是二十二行，已習已行已多作，為滿沙門，亦行者所思。",
        "from": "T01n0098_001:0924a14_3",
        "context_with_next_sentence": true
    },
    {
        "source_sentence": "」「已沙門所行者思滿，便能滿七思。",
        "from": "T01n0098_001:0924a15_15",
        "context_with_next_sentence": true
    },
    {
        "source_sentence": "何等為七？",
        "from": "T01n0098_001:0924a15_20",
        "context_with_next_sentence": true
    },
    {
        "source_sentence": "一為常行不止得入，二為不轉，三為不爭，四為直念，五為不起憍慢意，六為但在世間求衣食，七為止意得自在。",
        "from": "T01n0098_001:0924a18_10",
        "context_with_next_sentence": true
    },
    {
        "source_sentence": "是為，賢者！",
        "from": "T01n0098_001:0924a18_16",
        "context_with_next_sentence": true
    },
    {
        "source_sentence": "所意心識從長無有數日夜，為色聲香味細滑，為在世間不能得制故，已能制得止，便入甘露種。",
        "from": "T01n0098_001:0924a20_18",
        "context_with_next_sentence": true
    },
    {
        "source_sentence": "「已當為是，賢者！",
        "from": "T01n0098_001:0924a21_6",
        "context_with_next_sentence": true
    },
    {
        "source_sentence": "二十種行，未得道者，當為恐意。",
        "from": "T01n0098_001:0924a21_21",
        "context_with_next_sentence": true
    },
    {
        "source_sentence": "何等為二十種？",
        "from": "T01n0098_001:0924a22_6",
        "context_with_next_sentence": true
    },
    {
        "source_sentence": "一者無有入空，二為不學死，三為投渚，四為信畏方，五為不知不畏方，六為不知道，七為不得定意，八為後世苦，九為賢者難得會，十為開世間門世間人無有異，十一為未作橋梁令得中避獄，十二為未解惡處，十三為普疑無有數，十四為未得作世間要，十五為不𭶑癡時死，十六為甲不能為乙故作，十七為不作者亦不應作，十八為不作亦無有吉凶，十九為已作不得忘，二十為但自行有、但自行隨、但自行本、但自行歸也已。",
        "from": "T01n0098_001:0924b03_2",
        "context_with_next_sentence": true
    },
    {
        "source_sentence": "若人自行善惡在所有，但當為受行，器世間人，當從是恐意。",
        "from": "T01n0098_001:0924b04_9",
        "context_with_next_sentence": true
    },
    {
        "source_sentence": "「已從是二十因緣，意惡復惡、恐復恐、却離復却離，為有二十種行意疾止。",
        "from": "T01n0098_001:0924b06_9",
        "context_with_next_sentence": true
    },
    {
        "source_sentence": "何等為二十？",
        "from": "T01n0098_001:0924b06_15",
        "context_with_next_sentence": true
    },
    {
        "source_sentence": "一為念意想意便疾止，二為意中知意疾止，三為意已一意疾止，四為正想知意疾止，五為正止想意疾止，六為從正起想意疾止，七為攝想意疾止，八為助想意疾止，九為守想意疾止，十為行四意止意疾止，十一為四斷意意疾止，十二為四神足意疾止，十三為離不可行意疾止，十四為當近行處意疾止，十五為當有依從學意疾止，十六為當諷誦亦有解意疾止，十七為當有悲傷意意疾止，十八為當有多道喜意疾止，十九為當識事意疾止，二十為當行是意疾止。",
        "from": "T01n0098_001:0924b17_9",
        "context_with_next_sentence": true
    },
    {
        "source_sentence": "如是正使，賢者！",
        "from": "T01n0098_001:0924b17_17",
        "context_with_next_sentence": true
    },
    {
        "source_sentence": "道弟子，為當有十一橫，當識是。",
        "from": "T01n0098_001:0924b18_13",
        "context_with_next_sentence": true
    },
    {
        "source_sentence": "何等為十一？",
        "from": "T01n0098_001:0924b18_19",
        "context_with_next_sentence": true
    },
    {
        "source_sentence": "一為聚會，二為多食，三為多事，四為多說，五為多睡瞑，六為喜部行，七為樂共居，八為助樂身，九為輕，十為貪婬，十一為不善郡縣。",
        "from": "T01n0098_001:0924b22_1",
        "context_with_next_sentence": true
    },
    {
        "source_sentence": "居是，賢者！",
        "from": "T01n0098_001:0924b22_7",
        "context_with_next_sentence": true
    },
    {
        "source_sentence": "所橫未斷，當為斷已。",
        "from": "T01n0098_001:0924b22_17",
        "context_with_next_sentence": true
    },
    {
        "source_sentence": "「當復學十互。",
        "from": "T01n0098_001:0924b23_6",
        "context_with_next_sentence": true
    },
    {
        "source_sentence": "何等為十？",
        "from": "T01n0098_001:0924b23_11",
        "context_with_next_sentence": true
    },
    {
        "source_sentence": "一為定意互，二為定止互，三為定起互，四為止互，五為制互，六為護互，七為本互，八為護橫互，九為方便互，十為入互。",
        "from": "T01n0098_001:0924b26_7",
        "context_with_next_sentence": true
    },
    {
        "source_sentence": "如是入互者，道弟子為有十三德，何等為十三？",
        "from": "T01n0098_001:0924b27_11",
        "context_with_next_sentence": true
    },
    {
        "source_sentence": "一為已念如來便得喜信故生喜，二為法亦爾，三為學者亦爾，四為自持戒亦爾，五為他人持戒亦爾，六為自身得亦爾，七為他人得亦爾，八為自身施亦爾，九為他人施亦爾，十為道多除苦，十一為世間多說經令得思，十二為從無有數行惡還，十三為從無有數善法行令入生喜，已信能有喜種。",
        "from": "T01n0098_001:0924c05_5",
        "context_with_next_sentence": true
    },
    {
        "source_sentence": "如是喜，道弟子當依四法行，令五法滿。",
        "from": "T01n0098_001:0924c06_10",
        "context_with_next_sentence": true
    },
    {
        "source_sentence": "何等為四法依？",
        "from": "T01n0098_001:0924c06_17",
        "context_with_next_sentence": true
    },
    {
        "source_sentence": "一為法依，二為欲依，三為更進依，四為獨坐依莫餘欲著。",
        "from": "T01n0098_001:0924c08_4",
        "context_with_next_sentence": true
    },
    {
        "source_sentence": "「何等為五法滿為道用？",
        "from": "T01n0098_001:0924c09_10",
        "context_with_next_sentence": true
    },
    {
        "source_sentence": "一者為喜，二者為愛，三者為依，四者為樂，五者為定。",
        "from": "T01n0098_001:0924c10_16",
        "context_with_next_sentence": true
    },
    {
        "source_sentence": "「如是喜行者，道弟子為能得滅八瘡。",
        "from": "T01n0098_001:0924c12_6",
        "context_with_next_sentence": true
    },
    {
        "source_sentence": "何等為八？",
        "from": "T01n0098_001:0924c12_11",
        "context_with_next_sentence": true
    },
    {
        "source_sentence": "一為欲瘡，二為瞋恚瘡，三為愚瘡，四為憍慢瘡，五為愛瘡，六為癡瘡，七為利恭敬名聞瘡，八為疑不了了瘡。",
        "from": "T01n0098_001:0924c15_1",
        "context_with_next_sentence": true
    },
    {
        "source_sentence": "行者已為是，八瘡能沒能滅，便為得度世。",
        "from": "T01n0098_001:0924c15_20",
        "context_with_next_sentence": true
    },
    {
        "source_sentence": "」「不學十法。",
        "from": "T01n0098_001:0924c16_5",
        "context_with_next_sentence": true
    },
    {
        "source_sentence": "何等為十？",
        "from": "T01n0098_001:0924c16_10",
        "context_with_next_sentence": true
    },
    {
        "source_sentence": "一為不學直見，二為直治，三為直聲，四為直行，五為直有，六為直方便，七為直念，八為直定，九為直度，十為直𭶑。",
        "from": "T01n0098_001:0924c19_1",
        "context_with_next_sentence": true
    },
    {
        "source_sentence": "以是十不學法，從是因緣，得直相逢，便捨五種直，六種隨一守四猗，不少諦已捨厄，不著求止，身行止、聲行止、心行止，意慮度，最𭶑度無有餘，已行足名為最。",
        "from": "T01n0098_001:0924c22_12",
        "context_with_next_sentence": true
    },
    {
        "source_sentence": "賢者！",
        "from": "T01n0098_001:0924c22_15",
        "context_with_next_sentence": true
    },
    {
        "source_sentence": "是所賢者，後意心識，從遠來不作不聚不復會便盡，是要斷苦。",
        "from": "T01n0098_001:0924c24_4",
        "context_with_next_sentence": true
    },
    {
        "source_sentence": "「上頭所說，賢者聽說法，上亦善中亦善要亦善，有利有入，最具淨并淨說要道，名為具利法因緣是。",
        "from": "T01n0098_001:0924c27_4",
        "context_with_next_sentence": true
    },
    {
        "source_sentence": "所上頭說，為是故說。",
        "from": "T01n0098_001:0924c27_14",
        "context_with_next_sentence": true
    },
    {
        "source_sentence": "」賢者舍利弗說如是。",
        "from": "T01n0098_001:0924c28_3",
        "context_with_next_sentence": true
    },
    {
        "source_sentence": "比丘至心受，如是念所說。",
        "from": "T01n0098_001:0924c28_15",
        "context_with_next_sentence": true
    },
    {
        "source_sentence": "佛說普法義經",
        "from": "T01n0098_001:0924c29_100",
        "context_with_next_sentence": false
    }
]