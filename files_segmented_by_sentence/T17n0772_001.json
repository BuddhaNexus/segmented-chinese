[
    {
        "source_sentence": "大乘四法經",
        "from": "T17n0772_001:0708b15_0",
        "context_with_next_sentence": true
    },
    {
        "source_sentence": "大唐天竺三藏地婆訶羅譯",
        "from": "T17n0772_001:0708b17_0",
        "context_with_next_sentence": true
    },
    {
        "source_sentence": "如是我聞：一時薄伽梵在室羅筏，住誓多林",
        "from": "T17n0772_001:0708b18_0",
        "context_with_next_sentence": true
    },
    {
        "source_sentence": "給孤獨園，與大苾芻眾千二百五十人俱，復有無量菩薩摩訶薩眾。",
        "from": "T17n0772_001:0708b20_9",
        "context_with_next_sentence": true
    },
    {
        "source_sentence": "爾時世尊告諸苾芻：",
        "from": "T17n0772_001:0708b20_18",
        "context_with_next_sentence": true
    },
    {
        "source_sentence": "「有四種法，菩薩摩訶薩盡其壽量，常應修行，乃至雖遇喪命因緣，亦不得捨。",
        "from": "T17n0772_001:0708b22_13",
        "context_with_next_sentence": true
    },
    {
        "source_sentence": "何者為四？",
        "from": "T17n0772_001:0708b22_18",
        "context_with_next_sentence": true
    },
    {
        "source_sentence": "諸苾芻、菩薩盡壽，乃至逢遇喪命因緣，必定不得捨菩提心；",
        "from": "T17n0772_001:0708b24_6",
        "context_with_next_sentence": true
    },
    {
        "source_sentence": "諸苾芻、菩薩盡壽，乃至逢遇喪命因緣，必定不得捨善知識；",
        "from": "T17n0772_001:0708b25_13",
        "context_with_next_sentence": true
    },
    {
        "source_sentence": "諸苾芻、菩薩盡壽，乃至逢遇喪命因緣，不得棄捨堪忍愛樂；",
        "from": "T17n0772_001:0708b27_1",
        "context_with_next_sentence": true
    },
    {
        "source_sentence": "諸苾芻、菩薩盡壽，乃至逢遇喪命因緣，必定不得捨阿練若。",
        "from": "T17n0772_001:0708b28_8",
        "context_with_next_sentence": true
    },
    {
        "source_sentence": "諸苾芻！",
        "from": "T17n0772_001:0708b28_12",
        "context_with_next_sentence": true
    },
    {
        "source_sentence": "如是四法，菩薩盡壽，常應堅持，寧喪身命而不捨離。",
        "from": "T17n0772_001:0708b29_16",
        "context_with_next_sentence": true
    },
    {
        "source_sentence": "」爾時世尊重演其義，說伽他曰：",
        "from": "T17n0772_001:0708c01_11",
        "context_with_next_sentence": true
    },
    {
        "source_sentence": "「世間明慧者，　　應發菩提心，",
        "from": "T17n0772_001:0708c02_0",
        "context_with_next_sentence": true
    },
    {
        "source_sentence": "常思一切智，　　恒近善知識，",
        "from": "T17n0772_001:0708c03_0",
        "context_with_next_sentence": true
    },
    {
        "source_sentence": "住堪忍愛樂，　　依止阿練若，",
        "from": "T17n0772_001:0708c04_0",
        "context_with_next_sentence": true
    },
    {
        "source_sentence": "猶如師子王，　　遠離諸驚怖。",
        "from": "T17n0772_001:0708c05_13",
        "context_with_next_sentence": true
    },
    {
        "source_sentence": "「諸明慧者修行此法，速能超出眾魔羅網，疾證無上正等菩提。",
        "from": "T17n0772_001:0708c07_8",
        "context_with_next_sentence": true
    },
    {
        "source_sentence": "」時薄伽梵說此經已，諸苾芻等歡喜奉行。",
        "from": "T17n0772_001:0708c08_7",
        "context_with_next_sentence": true
    },
    {
        "source_sentence": "大乘四法經",
        "from": "T17n0772_001:0708c09_100",
        "context_with_next_sentence": false
    }
]