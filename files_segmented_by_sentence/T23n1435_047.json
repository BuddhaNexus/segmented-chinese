{
    "T23n1435_047:0340a11_0": "十誦律卷第四十七(第七誦之六)",
    "T23n1435_047:0340a13_0": "後秦北印度三藏弗若多羅共羅什譯",
    "T23n1435_047:0340a14_0": "尼律第六",
    "T23n1435_047:0340a15_0": "佛在俱舍彌國。",
    "T23n1435_047:0340a15_1": "爾時迦留羅提舍比丘命終，有姊妹比丘尼七人，名偷蘭難陀尼、周那難陀尼、提舍尼、憂波提舍尼、提舍域多尼、提舍婆羅那尼、提舍叉多尼，是諸比丘尼有大勢力，集薪木材燒是比丘身，拾骨起塔。",
    "T23n1435_047:0340a19_2": "爾時有一比丘名迦陀，從和耆國遊行向維耶離，道中見是塔，問：「是誰塔？」",
    "T23n1435_047:0340a21_3": "答言：「迦留羅提舍比丘塔。」",
    "T23n1435_047:0340a22_4": "又言：「此凡夫人，何用起塔？」",
    "T23n1435_047:0340a22_5": "即壞是塔，敷繩床坐上。",
    "T23n1435_047:0340a23_6": "偷蘭難陀比丘尼，聞迦陀比丘破其兄塔、敷床坐上，聞已瞋恚，語諸妹言：「各持鍼線來，縫是比丘著床。」",
    "T23n1435_047:0340a25_7": "是僧坊近道，時優波離過，聞如是事，即往語是比丘言：「汝在此中坐者，諸比丘尼正爾當來縫汝著床。」",
    "T23n1435_047:0340a28_8": "答言：「若縫我著床者，我從此臭身得脫。」",
    "T23n1435_047:0340a29_9": "優波離言：「汝雖脫臭身，諸比丘尼當得大罪。」",
    "T23n1435_047:0340b01_10": "是比丘即入禪定，令身不現，優波離即出去。",
    "T23n1435_047:0340b02_11": "諸比丘尼入，共相謂言：「是比丘在不？」",
    "T23n1435_047:0340b03_0": "即看不見，手摸繩床看猶覺有暖，作是言：「必是本剃毛人優波離教使走去。」",
    "T23n1435_047:0340b04_1": "是中有比丘尼，少欲知足行頭陀，聞是事心不喜，種種因緣呵責言：「云何名比丘尼，有比丘住處，外門不問便入？」",
    "T23n1435_047:0340b07_2": "種種因緣呵已，向佛廣說。",
    "T23n1435_047:0340b07_3": "佛以是事集二部僧，知而故問偷蘭難陀比丘尼：「汝實作是事不？」",
    "T23n1435_047:0340b09_4": "答言：「實作。",
    "T23n1435_047:0340b09_5": "世尊！」",
    "T23n1435_047:0340b09_6": "佛以種種因緣呵責：「云何名比丘尼，有比丘住處，外門不問便入？」",
    "T23n1435_047:0340b11_7": "種種因緣呵已，語諸比丘：「以十利故與比丘尼結戒。",
    "T23n1435_047:0340b12_8": "從今是戒應如是說：若比丘尼，有比丘住處，外門不問便入，波夜提。」",
    "T23n1435_047:0340b13_9": "波夜提者，燒煮覆障，若不悔過，能障礙道。",
    "T23n1435_047:0340b14_10": "是中犯者，若比丘尼，有比丘住處，外門不問便入，波夜提。",
    "T23n1435_047:0340b16_11": "隨不問入，隨得爾所波夜提。",
    "T23n1435_047:0340b16_12": "(一百五十三事竟)佛在舍衛國。",
    "T23n1435_047:0340b17_13": "爾時佛不在比丘尼僧前結同戒，在比丘僧前結同戒已，語諸比丘：「汝等向比丘尼僧說。」",
    "T23n1435_047:0340b19_14": "佛即入房坐禪。",
    "T23n1435_047:0340b19_15": "諸比丘共相謂言：「佛結同戒，教我等向諸比丘尼僧說。",
    "T23n1435_047:0340b20_16": "誰能為諸比丘尼僧說？」",
    "T23n1435_047:0340b21_17": "又念：「長老跋提比丘，有福德威力名聞流布，是長老跋提比丘，能往詣王園精舍，為比丘尼僧說同戒。」",
    "T23n1435_047:0340b23_18": "諸比丘即往是比丘所言：「佛為我等結同戒，語我等言：『汝等向比丘尼僧說。』",
    "T23n1435_047:0340b25_19": "即入房坐禪。",
    "T23n1435_047:0340b25_20": "我等作是思惟：『誰能為比丘尼僧說同戒？』",
    "T23n1435_047:0340b26_21": "又作是念：『長老跋提比丘，有福德威力名聞流布，必能為說。』",
    "T23n1435_047:0340b28_22": "汝能為王園精舍比丘尼僧說同戒不？」",
    "T23n1435_047:0340b28_23": "長老跋提默然受之，諸比丘即頭面禮跋提足右繞而去。",
    "T23n1435_047:0340c01_24": "是夜過已，跋提比丘著衣持鉢，共後行比丘入舍衛城乞食。",
    "T23n1435_047:0340c02_25": "食後到王園比丘尼精舍，諸比丘尼遙見長老跋提比丘來，即起與敷床榻坐處，有辦水者，有辦草者。",
    "T23n1435_047:0340c04_26": "跋提到已，洗脚就座坐已，令集比丘尼僧。",
    "T23n1435_047:0340c05_27": "集已語言：「諸善女！",
    "T23n1435_047:0340c06_28": "佛結同戒，我及汝等應共受持。」",
    "T23n1435_047:0340c06_29": "是中有長老善好比丘尼，皆言：「善好。」",
    "T23n1435_047:0340c07_30": "偷蘭難陀比丘尼喑嗌不受。",
    "T23n1435_047:0340c08_31": "是中有比丘尼，少欲知足行頭陀，聞是事心不喜，種種因緣呵責言：「云何名比丘尼，喑嗌向比丘？」",
    "T23n1435_047:0340c10_32": "種種因緣呵已，向佛廣說。",
    "T23n1435_047:0340c11_33": "佛以是事集二部僧，知而故問是比丘尼：「汝實作是事不？」",
    "T23n1435_047:0340c12_34": "答言：「實作。",
    "T23n1435_047:0340c12_35": "世尊！」",
    "T23n1435_047:0340c13_0": "佛以種種因緣呵責言：「云何名比丘尼，喑嗌向比丘？」",
    "T23n1435_047:0340c14_1": "種種因緣呵已，語諸比丘：「以十利故與比丘尼結戒。",
    "T23n1435_047:0340c15_2": "從今是戒應如是說：若比丘尼喑嗌向比丘者，波夜提。」",
    "T23n1435_047:0340c16_3": "波夜提者，燒煮覆障，若不悔過，能障礙道。",
    "T23n1435_047:0340c17_4": "是中犯者，若比丘尼喑嗌向比丘，波夜提。",
    "T23n1435_047:0340c18_5": "隨喑嗌向比丘，隨得爾所波夜提。",
    "T23n1435_047:0340c19_6": "(一百五十四事竟)佛在舍衛國，爾時迦羅比丘尼，本是外道，喜鬪諍瞋恚，共諸比丘尼鬪諍惡口恐他，作是言：「某王是我相識是我檀越，某大臣、鬪將、居士，是我相識檀越，當用是力治汝。」",
    "T23n1435_047:0340c23_7": "諸比丘尼恐怖。",
    "T23n1435_047:0340c24_8": "是中有比丘尼，少欲知足行頭陀，聞是事心不喜，種種因緣呵責言：「云何名比丘尼，共他鬪諍惡口恐他，作是言：『某王是我相識是我檀越，某大臣、鬪將、居士，是我相識檀越，當用是力治汝。』",
    "T23n1435_047:0340c28_9": "令諸比丘尼恐怖？」",
    "T23n1435_047:0340c28_10": "種種因緣呵責已，向佛廣說。",
    "T23n1435_047:0340c29_11": "佛以是事集二部僧，知而故問：「汝實作是事不？」",
    "T23n1435_047:0341a01_12": "答言：「實作。",
    "T23n1435_047:0341a01_13": "世尊！」",
    "T23n1435_047:0341a01_14": "佛以種種因緣訶責言：「云何名比丘尼，共他鬪諍惡口恐他，作是言：『某王與我相識是我檀越，某大臣、鬪將、居士，與我相識檀越，當用是力治汝。』",
    "T23n1435_047:0341a05_15": "令諸比丘尼恐怖？」",
    "T23n1435_047:0341a05_16": "種種因緣呵已，語諸比丘丘：「以十利故與比丘尼結戒。",
    "T23n1435_047:0341a06_17": "從今是戒應如是說：若比丘尼，共比丘尼鬪諍惡口恐怖他，波夜提。」",
    "T23n1435_047:0341a08_18": "波夜提者，燒煮覆障，若不悔過，能障礙道。",
    "T23n1435_047:0341a09_19": "是中犯者，若比丘尼，共比丘尼鬪諍惡口，恐怖他言：「某王是我知識，當以王力治汝。」",
    "T23n1435_047:0341a11_0": "波夜提。",
    "T23n1435_047:0341a11_1": "「大臣力、鬪將力、居士力治汝。」",
    "T23n1435_047:0341a11_2": "皆波夜提。",
    "T23n1435_047:0341a12_3": "隨作是語，隨得爾所波夜提。",
    "T23n1435_047:0341a12_4": "(一百五十五事竟)佛在舍衛國。",
    "T23n1435_047:0341a13_5": "爾時偷蘭難陀比丘尼，喜入出他家，早起行詣諸家，中庭立、大門中立、厨下立。",
    "T23n1435_047:0341a15_6": "是中若有沙門、婆羅門來，為乞食故來，偷蘭難陀比丘尼語言：「食未辦。」",
    "T23n1435_047:0341a16_7": "若言：「主人不在。」",
    "T23n1435_047:0341a17_0": "如是從家至家，遮諸乞食人。",
    "T23n1435_047:0341a17_1": "諸乞食人不得食故呵責言：「是不吉弊女慳惜他家，故令我等不得食。」",
    "T23n1435_047:0341a19_2": "是中有比丘尼，少欲知足行頭陀，聞是事心不喜，向佛廣說。",
    "T23n1435_047:0341a20_3": "佛以是事集二部僧，知而故問偷蘭難陀比丘尼：「汝實作是事不？」",
    "T23n1435_047:0341a22_4": "答言：「實作。",
    "T23n1435_047:0341a22_5": "世尊！」",
    "T23n1435_047:0341a22_6": "佛以種種因緣呵責言：「云何名比丘尼，護惜他家？」",
    "T23n1435_047:0341a23_7": "種種因緣呵已，語諸比丘：「以十利故與比丘尼結戒。",
    "T23n1435_047:0341a24_8": "從今是戒應如是說：若比丘尼護惜他家，波夜提。」",
    "T23n1435_047:0341a25_9": "波夜提者，燒煮覆障，若不悔過，能障礙道。",
    "T23n1435_047:0341a26_10": "是中犯者，若比丘尼護惜白衣家，波夜提。",
    "T23n1435_047:0341a27_11": "隨護惜，隨得爾所波夜提。",
    "T23n1435_047:0341a28_12": "(一百五十六事竟)佛在迦維羅衛國。",
    "T23n1435_047:0341a29_13": "爾時摩訶男釋，請佛及二部僧明日食，佛默然受。",
    "T23n1435_047:0341b01_14": "知佛默然受已，頭面禮足右遶而去，還家通夜辦種種多美飲食。",
    "T23n1435_047:0341b03_0": "早起敷坐處，遣使白佛：「時到，食具已辦，唯聖知時。」",
    "T23n1435_047:0341b04_1": "佛與二部僧入已皆坐。",
    "T23n1435_047:0341b04_2": "知佛坐已，自手行水，自與種種多美飲食，自恣滿足。",
    "T23n1435_047:0341b05_3": "爾時助調達比丘尼，滿鉢中飯以羹澆上，在前不噉四向顧視。",
    "T23n1435_047:0341b07_4": "摩訶男釋作是念：「我當遍看誰少、誰不少？",
    "T23n1435_047:0341b08_5": "誰食、誰不食？」",
    "T23n1435_047:0341b08_6": "見助調達比丘尼滿鉢飯羹在前不食，語言：「善女！",
    "T23n1435_047:0341b09_7": "何故不食？」",
    "T23n1435_047:0341b09_8": "答言：「我先已食，何故取飯？」",
    "T23n1435_047:0341b10_9": "答言：「汝便持去。」",
    "T23n1435_047:0341b10_10": "摩訶男釋善好不嫌，諸居士隨摩訶男釋者作是言：「摩訶男釋供給眾僧如事大家，諸比丘尼現前呵辱。」",
    "T23n1435_047:0341b13_11": "佛遙見比丘尼所作，聞諸居士呵責，食後到僧坊中集二部僧，種種因緣呵責助調達比丘尼：「摩訶男釋供給眾僧如事大家，云何現前毀辱？」",
    "T23n1435_047:0341b16_12": "種種因緣呵責已，語諸比丘：「從今聽諸比丘尼數數食。",
    "T23n1435_047:0341b17_13": "何以故？",
    "T23n1435_047:0341b18_14": "女人喜數數食故。",
    "T23n1435_047:0341b18_15": "以十利故與比丘尼結戒。",
    "T23n1435_047:0341b19_16": "從今是戒應如是說：若比丘尼，受請都不食者，波夜提。」",
    "T23n1435_047:0341b20_17": "波夜提者，燒煮覆障，若不悔過，能障礙道。",
    "T23n1435_047:0341b21_18": "是中犯者，若比丘尼受請，乃至不食一口，波夜提。",
    "T23n1435_047:0341b22_19": "隨受請不食，隨得爾所波夜提。",
    "T23n1435_047:0341b23_20": "(一百五十七事竟)佛在釋氏國。",
    "T23n1435_047:0341b24_21": "是中有比丘尼，名結髮，作法師善能說法。",
    "T23n1435_047:0341b25_22": "見一年少比丘，無深智慧，即問難阿毘曇事，是比丘不能隨順問答。",
    "T23n1435_047:0341b26_23": "是比丘尼出，自貢高語諸比丘尼言：「我今問一比丘阿毘曇事，不能隨順答我。」",
    "T23n1435_047:0341b28_24": "是中有比丘尼，少欲知足行頭陀，聞是事心不喜，種種因緣呵責言：「云何名比丘尼，比丘不聽問經、律、阿毘曇事便問？」",
    "T23n1435_047:0341c02_25": "種種因緣呵已，向佛廣說。",
    "T23n1435_047:0341c02_26": "佛以是事集二部僧，知而故問結髮比丘尼：「汝實作是事不？」",
    "T23n1435_047:0341c04_27": "答言：「實作。",
    "T23n1435_047:0341c04_28": "世尊！」",
    "T23n1435_047:0341c04_29": "佛以種種因緣訶責言：「云何名比丘尼，比丘不聽問經、律、阿毘曇事便問？」",
    "T23n1435_047:0341c06_30": "種種因緣呵已，語諸比丘：「以十利故與比丘尼結戒。",
    "T23n1435_047:0341c07_31": "從今是戒應如是說：若比丘尼，比丘不聽問經、律、阿毘曇事便問，波夜提。」",
    "T23n1435_047:0341c09_32": "波夜提者，燒煮覆障，若不悔過，能障礙道。",
    "T23n1435_047:0341c10_33": "是中犯者，若比丘尼，比丘不聽問難經、律、阿毘曇中事，若以偈問，偈偈波夜提；若以章問，章章波夜提；若別句問，句句波夜提。",
    "T23n1435_047:0341c13_0": "(一百五十八事竟)",
    "T23n1435_047:0341c14_0": "佛在王舍城。",
    "T23n1435_047:0341c14_1": "爾時助調達比丘尼，裸形露地洗浴。",
    "T23n1435_047:0341c15_2": "諸居士見不喜，呵責言：「諸比丘尼自言：『善好有功德。』",
    "T23n1435_047:0341c16_3": "裸形露地洗浴如婬女。」",
    "T23n1435_047:0341c16_4": "是中有比丘尼，少欲知足行頭陀，聞是事心不喜，向佛廣說。",
    "T23n1435_047:0341c18_5": "佛以是事集二部僧，知而故問助調達比丘尼：「汝實作是事不？」",
    "T23n1435_047:0341c19_6": "答言：「實作。",
    "T23n1435_047:0341c19_7": "世尊！」",
    "T23n1435_047:0341c19_8": "佛以種種因緣呵責：「云何名比丘尼，裸形露地洗浴？」",
    "T23n1435_047:0341c21_9": "種種因緣呵已，語諸比丘：「以十利故與比丘尼結戒，從今是戒應如是說：若比丘尼裸形露地洗浴，波夜提。」",
    "T23n1435_047:0341c23_10": "波夜提者，燒煮覆障，若不悔過，能障礙道。",
    "T23n1435_047:0341c24_11": "是中犯者，若比丘尼裸形露地洗浴，波夜提。",
    "T23n1435_047:0341c25_12": "隨裸形露地洗浴，隨得爾所波夜提。",
    "T23n1435_047:0341c26_13": "(一百五十九事竟)佛在王舍城。",
    "T23n1435_047:0341c27_14": "爾時助調達比丘尼，著白衣嚴身具，諸居士呵責言：「諸比丘尼自言：『善好有功德。』",
    "T23n1435_047:0341c29_15": "著白衣嚴身具，如王夫人、大臣婦。」",
    "T23n1435_047:0341c29_16": "是中有比丘尼，少欲知足行頭陀，聞是事心不喜，向佛廣說。",
    "T23n1435_047:0342a02_17": "佛以是事集二部僧，知而故問助調達比丘尼：「汝實作是事不？」",
    "T23n1435_047:0342a03_18": "答言：「實作。",
    "T23n1435_047:0342a03_19": "世尊！」",
    "T23n1435_047:0342a04_20": "佛以種種因緣訶責言：「云何名比丘尼，著白衣嚴身具？」",
    "T23n1435_047:0342a05_21": "種種因緣呵已，語諸比丘：「以十利故與比丘尼結戒。",
    "T23n1435_047:0342a06_22": "從今是戒應如是說：若比丘尼，著白衣嚴身具，波夜提。」",
    "T23n1435_047:0342a07_23": "波夜提者，燒煮覆障，若不悔過，能障礙道。",
    "T23n1435_047:0342a08_24": "是中犯者，若比丘尼著白衣嚴身具，波夜提。",
    "T23n1435_047:0342a09_25": "隨著，隨得爾所波夜提。",
    "T23n1435_047:0342a10_26": "(一百六十事竟)佛在王舍城。",
    "T23n1435_047:0342a11_27": "爾時助調達比丘尼，故往觀聽歌舞伎樂、看莊嚴伎兒。",
    "T23n1435_047:0342a12_28": "諸居士呵責言：「諸比丘尼自言：『善好有功德。』",
    "T23n1435_047:0342a13_29": "故往觀聽歌舞伎樂、莊嚴伎兒，如王夫人、如大臣婦。」",
    "T23n1435_047:0342a14_30": "是中有比丘尼，少欲知足行頭陀，聞是事心不喜，向佛廣說。",
    "T23n1435_047:0342a16_31": "佛以是事集二部僧，知而故問是比丘尼：「汝實作是事不？」",
    "T23n1435_047:0342a17_32": "答言：「實作。",
    "T23n1435_047:0342a17_33": "世尊！」",
    "T23n1435_047:0342a17_34": "佛以種種因緣呵責言：「云何名比丘尼，故往觀聽歌舞伎樂、莊嚴伎兒？」",
    "T23n1435_047:0342a19_35": "種種因緣呵已，語諸比丘：「以十利故與比丘尼結戒。",
    "T23n1435_047:0342a20_36": "從今是戒應如是說：若比丘尼，故往觀聽歌舞伎樂、莊嚴伎兒，波夜提。」",
    "T23n1435_047:0342a22_37": "波夜提者，燒煮覆障，若不悔過，能障礙道。",
    "T23n1435_047:0342a23_38": "是中犯者，若比丘尼，故往觀聽歌舞伎樂、莊嚴伎兒，得見者波逸提；不得見者，突吉羅。",
    "T23n1435_047:0342a25_39": "若從下至高得見，波夜提；不得見，突吉羅。",
    "T23n1435_047:0342a26_40": "若從高至下得見，波夜提；不得見，突吉羅。",
    "T23n1435_047:0342a27_41": "不犯者，不故往道由中過，不犯。",
    "T23n1435_047:0342a28_0": "(一百六十一事竟)",
    "T23n1435_047:0342a29_0": "佛在舍衛國。",
    "T23n1435_047:0342a29_1": "爾時偷蘭難陀比丘尼，兩道中間生癰，即喚白衣解看還繫。",
    "T23n1435_047:0342b01_2": "是中有比丘尼，少欲知足行頭陀，聞是事心不喜，種種因緣呵責言：「云何名比丘尼，屏處有瘡，令白衣解看還繫？」",
    "T23n1435_047:0342b04_3": "種種因緣呵已，向佛廣說。",
    "T23n1435_047:0342b04_4": "佛以是事集二部僧，知而故問偷蘭難陀比丘尼：「汝實作是事不？」",
    "T23n1435_047:0342b06_5": "答言：「實作。",
    "T23n1435_047:0342b06_6": "世尊！」",
    "T23n1435_047:0342b06_7": "佛以種種因緣呵責言：「云何名比丘尼，屏處有瘡，使白衣解看還繫？」",
    "T23n1435_047:0342b08_8": "種種因緣呵已，語諸比丘：「以十利故與比丘尼結戒。",
    "T23n1435_047:0342b09_9": "從今是戒應如是說：若比丘尼有瘡，使白衣解繫者，波夜提。」",
    "T23n1435_047:0342b10_10": "瘡者有三種：一者癰瘡等自生、二者物傷、三者中風堅癖。",
    "T23n1435_047:0342b12_11": "癖有三種：冷癖、熱癖、風癖。",
    "T23n1435_047:0342b12_12": "若比丘尼，自能繫不能解，應自繫令他解。",
    "T23n1435_047:0342b13_13": "若自能解不能繫，應自解令他繫。",
    "T23n1435_047:0342b14_14": "是中犯者，若比丘尼，令白衣繫而不解，波夜提。",
    "T23n1435_047:0342b15_15": "若令解不繫，波夜提。",
    "T23n1435_047:0342b15_16": "隨令繫解，隨得爾所波夜提。",
    "T23n1435_047:0342b16_17": "(一百六十二事竟)佛在舍衛國。",
    "T23n1435_047:0342b17_18": "爾時修闍陀比丘尼，年少端正，與欝多羅長者兒共相識共事，是比丘尼共行坐起言語說俗事。",
    "T23n1435_047:0342b19_19": "是中有比丘尼，少欲知足行頭陀，聞是事心不喜，種種因緣呵責言：「云何名比丘尼，共男子行說俗事？」",
    "T23n1435_047:0342b21_20": "種種因緣呵已，向佛廣說。",
    "T23n1435_047:0342b22_21": "佛以是事集二部僧，知而故問修闍陀比丘尼：「汝實作是事不？」",
    "T23n1435_047:0342b23_22": "答言：「實作。",
    "T23n1435_047:0342b24_0": "世尊！」",
    "T23n1435_047:0342b24_1": "佛以種種因緣呵責：「云何名比丘尼，與男子共行說俗事？」",
    "T23n1435_047:0342b25_2": "種種因緣呵已，語諸比丘：「以十利故與比丘尼結戒。",
    "T23n1435_047:0342b26_3": "從今是戒應如是說：若比丘尼與男子共行說俗事，波夜提。」",
    "T23n1435_047:0342b27_4": "波夜提者，燒煮覆障，若不悔過，能障礙道。",
    "T23n1435_047:0342b28_5": "是中犯者，若比丘尼與男子共行說俗事，波夜提。",
    "T23n1435_047:0342c01_0": "隨共行說俗事，隨得爾所波夜提。",
    "T23n1435_047:0342c01_1": "(一百六十三事竟)佛在王舍城。",
    "T23n1435_047:0342c02_2": "爾時助調達比丘尼，以好香揩身，復以塗香、胡麻屑、胡麻滓揩身。",
    "T23n1435_047:0342c03_3": "是中有比丘尼，少欲知足行頭陀，聞是事心不喜，種種因緣呵責言：「云何名比丘尼，以香揩身，以塗香、胡麻屑、胡麻滓揩身？」",
    "T23n1435_047:0342c06_4": "種種因緣呵已，向佛廣說。",
    "T23n1435_047:0342c07_5": "佛以是事集二部僧，知而故問助調達比丘尼：「汝實作是事不？」",
    "T23n1435_047:0342c08_6": "答言：「實作。",
    "T23n1435_047:0342c08_7": "世尊！」",
    "T23n1435_047:0342c08_8": "佛以種種因緣呵責：「云何名比丘尼，以塗香、胡麻屑、胡麻滓揩身？」",
    "T23n1435_047:0342c10_9": "種種因緣呵已，語諸比丘：「以十利故與比丘尼結戒。",
    "T23n1435_047:0342c11_10": "從今是戒應如是說：若比丘尼，以塗香、胡麻屑、胡麻滓揩身，波夜提。」",
    "T23n1435_047:0342c13_11": "波夜提者，燒煮覆障，若不悔過，能障礙道。",
    "T23n1435_047:0342c14_0": "是中犯者，若比丘尼以香揩身，波夜提。",
    "T23n1435_047:0342c14_1": "若以塗香、胡麻屑、胡麻滓揩身，皆波夜提。",
    "T23n1435_047:0342c15_2": "隨用揩身，隨得爾所波夜提。",
    "T23n1435_047:0342c16_3": "(一百六十四事竟)佛在王舍城。",
    "T23n1435_047:0342c17_4": "爾時助調達比丘尼，不自以香塗身，復不自以香揩身，胡麻屑、胡麻滓揩身，使式叉摩尼、沙彌尼、白衣女揩身。",
    "T23n1435_047:0342c19_5": "是中有比丘尼，少欲知足行頭陀，聞是事心不喜，種種因緣呵責言：「云何名比丘尼，使式叉摩尼、沙彌尼以香塗身，復以香揩身，胡麻屑、胡麻滓揩身？」",
    "T23n1435_047:0342c23_6": "種種因緣呵已，向佛廣說。",
    "T23n1435_047:0342c23_7": "佛以是事集二部僧，知而故問助調達比丘尼：「汝實作是事不？」",
    "T23n1435_047:0342c25_8": "答言：「實作。",
    "T23n1435_047:0342c25_9": "世尊！」",
    "T23n1435_047:0342c25_10": "佛以種種因緣呵責言：「云何名比丘尼，使式叉摩尼、沙彌尼、白衣女以香塗身，復以香揩身，胡麻屑、胡麻滓揩身？」",
    "T23n1435_047:0342c27_11": "種種因緣呵已，語諸比丘：「以十利故與比丘尼結戒。",
    "T23n1435_047:0342c29_12": "從今是戒應如是說：若比丘尼，使人以香塗身復以香揩身，胡麻屑、胡麻滓揩身，波夜提。」",
    "T23n1435_047:0343a02_13": "波夜提者，燒煮覆障，若不悔過，能障礙道。",
    "T23n1435_047:0343a03_14": "是中犯者，若比丘尼，使人以香揩身，波夜提。",
    "T23n1435_047:0343a04_15": "若使人以香塗身，波夜提。",
    "T23n1435_047:0343a04_16": "胡麻屑、胡麻滓揩身，皆波夜提。",
    "T23n1435_047:0343a05_17": "隨使人揩，隨得爾所波夜提。",
    "T23n1435_047:0343a06_18": "(一百六十五事竟)佛在舍衛國。",
    "T23n1435_047:0343a07_19": "爾時偷蘭難陀比丘尼，著頭光在婬女門中立。",
    "T23n1435_047:0343a08_20": "諸婆羅門居士來欲近之，即以脚蹴蹋，作是言：「汝欲共我作婬欲耶？」",
    "T23n1435_047:0343a09_21": "諸居士呵責言：「諸比丘尼自言：『善好有功德。』",
    "T23n1435_047:0343a10_22": "著頭光在婬女門中立，見諸人來近以脚蹴蹋。」",
    "T23n1435_047:0343a11_23": "是中有比丘尼，少欲知足行頭陀，聞是事心不喜，向佛廣說。",
    "T23n1435_047:0343a13_24": "佛以是事集二部僧，知而故問偷蘭難陀比丘尼：「汝實作是事不？」",
    "T23n1435_047:0343a14_25": "答言：「實作。",
    "T23n1435_047:0343a15_26": "世尊！」",
    "T23n1435_047:0343a15_27": "佛以種種因緣呵責言：「云何名比丘尼，著頭光在婬女門中立？」",
    "T23n1435_047:0343a16_28": "種種呵已語諸比丘：「以十利故與比丘尼結戒。",
    "T23n1435_047:0343a17_29": "從今是戒應如是說：若比丘尼著頭光，波夜提。」",
    "T23n1435_047:0343a18_30": "波夜提者，燒煮覆障，若不悔過，能障礙道。",
    "T23n1435_047:0343a19_31": "是中犯者，若比丘尼著頭光，波夜提。",
    "T23n1435_047:0343a20_32": "若作，突吉羅。",
    "T23n1435_047:0343a20_33": "若治故光，突吉羅。",
    "T23n1435_047:0343a21_34": "若與他著，突吉羅。",
    "T23n1435_047:0343a21_35": "(一百六十六事竟)佛在王舍城。",
    "T23n1435_047:0343a22_36": "爾時助調達比丘尼，有大式叉摩尼，年少端正可愛，欲受大戒。",
    "T23n1435_047:0343a23_37": "有弊惡人見生貪著心，作是念：「比丘尼為王所守護，不得強奪。",
    "T23n1435_047:0343a25_38": "諸比丘尼法，應從比丘受大戒。",
    "T23n1435_047:0343a25_39": "若是式叉摩尼出受戒時，我當捉取將去。」",
    "T23n1435_047:0343a26_40": "是式叉摩尼出受大戒，是弊惡人強捉將去。",
    "T23n1435_047:0343a27_41": "是中有比丘尼，少欲知足行頭陀，聞是事心不喜，種種因緣呵責言：「云何名比丘尼，不語僧坊中比丘尼出遠門去？」",
    "T23n1435_047:0343b01_42": "種種因緣呵已，向佛廣說。",
    "T23n1435_047:0343b01_43": "佛以是事集二部僧，種種因緣呵責言：「云何名比丘尼，不語僧坊中比丘尼出遠門去？」",
    "T23n1435_047:0343b03_44": "種種呵已，語諸比丘：「以十利故與比丘尼結戒。",
    "T23n1435_047:0343b04_45": "從今是戒應如是說：若比丘尼，不語餘比丘尼出遠門去，波夜提。」",
    "T23n1435_047:0343b06_46": "波夜提者，燒煮覆障，若不悔過，能障礙道。",
    "T23n1435_047:0343b07_47": "是中犯者，若比丘尼，從比丘尼僧坊中不語餘比丘尼出門遠去，波夜提。",
    "T23n1435_047:0343b09_48": "隨不語出門，隨得爾所波夜提。",
    "T23n1435_047:0343b09_49": "(一百六十七事竟)佛在王舍城。",
    "T23n1435_047:0343b10_50": "爾時助調達比丘尼，以刷刷頭。",
    "T23n1435_047:0343b11_0": "諸居士呵責言：「諸比丘尼自言：『善好有功德。』",
    "T23n1435_047:0343b12_0": "以刷刷頭，如白衣女。」",
    "T23n1435_047:0343b12_1": "是中有比丘尼，少欲知足行頭陀，聞是事心不喜，向佛廣說。",
    "T23n1435_047:0343b13_2": "佛以是事集二部僧，知而故問助調達比丘尼：「汝實作是事不？」",
    "T23n1435_047:0343b15_3": "答言：「實作。",
    "T23n1435_047:0343b15_4": "世尊！」",
    "T23n1435_047:0343b15_5": "佛以種種因緣呵責言：「云何名比丘尼，以刷刷頭？」",
    "T23n1435_047:0343b16_6": "種種因緣呵已，語諸比丘：「以十利故與比丘尼結戒。",
    "T23n1435_047:0343b17_7": "從今是戒應如是說：若比丘尼以刷刷頭，波夜提。」",
    "T23n1435_047:0343b19_8": "波夜提者，燒煮覆障，若不悔過，能障礙道。",
    "T23n1435_047:0343b20_0": "是中犯者，若比丘尼以刷刷頭，波夜提。",
    "T23n1435_047:0343b20_1": "隨刷刷，隨得爾所波夜提。",
    "T23n1435_047:0343b21_2": "(一百六十八事竟)佛在王舍城。",
    "T23n1435_047:0343b22_3": "爾時助調達比丘尼，使他刷頭。",
    "T23n1435_047:0343b23_0": "諸居士呵責言：「善女！",
    "T23n1435_047:0343b23_1": "汝等已出家，何用刷頭為？」",
    "T23n1435_047:0343b24_2": "是中有比丘尼，少欲知足行頭陀，聞是事心不喜，種種因緣呵責言：「云何名比丘尼，使他刷頭？」",
    "T23n1435_047:0343b26_3": "種種因緣呵已，向佛廣說。",
    "T23n1435_047:0343b26_4": "佛以是事集二部僧，知而故問助調達比丘尼：「汝實作是事不？」",
    "T23n1435_047:0343b28_5": "答言：「實作。",
    "T23n1435_047:0343b28_6": "世尊！」",
    "T23n1435_047:0343b28_7": "佛以種種因緣呵責言：「云何名比丘尼，使他刷頭？」",
    "T23n1435_047:0343b29_8": "種種因緣呵已，語諸比丘：「以十利故與比丘尼結戒。",
    "T23n1435_047:0343c02_9": "從今是戒應如是說：若比丘尼使他刷頭，波夜提。」",
    "T23n1435_047:0343c03_10": "波夜提者，燒煮覆障，若不悔過，能障礙道。",
    "T23n1435_047:0343c04_11": "是中犯者，若比丘尼使他刷頭，波夜提。",
    "T23n1435_047:0343c05_0": "隨使他刷頭，隨得爾所波夜提。",
    "T23n1435_047:0343c05_1": "(一百六十九事竟)佛在王舍城。",
    "T23n1435_047:0343c06_2": "爾時助調達比丘尼，以梳梳頭。",
    "T23n1435_047:0343c07_0": "是中有比丘尼，少欲知足行頭陀，聞是事心不喜，向佛廣說。",
    "T23n1435_047:0343c08_1": "佛以是事集二部僧，知而故問助調達比丘尼：「汝實作是事不？」",
    "T23n1435_047:0343c09_2": "答言：「實作。",
    "T23n1435_047:0343c10_0": "世尊！」",
    "T23n1435_047:0343c10_1": "佛以種種因緣呵責言：「云何名比丘尼，以梳梳頭？」",
    "T23n1435_047:0343c11_2": "種種因緣呵已，語諸比丘：「以十利故與比丘尼結戒。",
    "T23n1435_047:0343c12_3": "從今是戒應如是說：若比丘尼以梳梳頭，波夜提。」",
    "T23n1435_047:0343c13_4": "波夜提者，燒煮覆障，若不悔過，能障礙道。",
    "T23n1435_047:0343c14_5": "是中犯者，若比丘尼以梳梳頭，波夜提。",
    "T23n1435_047:0343c15_6": "隨梳，隨得爾所波夜提。",
    "T23n1435_047:0343c16_0": "(一百七十事竟)",
    "T23n1435_047:0343c17_0": "佛在舍衛國。",
    "T23n1435_047:0343c17_1": "爾時助調達比丘尼，使他梳頭。",
    "T23n1435_047:0343c18_0": "是中有比丘尼，少欲知足行頭陀，聞是事心不喜，向佛廣說。",
    "T23n1435_047:0343c19_1": "佛以是事集二部僧，知而故問助調達比丘尼：「汝實作是事不？」",
    "T23n1435_047:0343c20_2": "答言：「實作。",
    "T23n1435_047:0343c21_0": "世尊！」",
    "T23n1435_047:0343c21_1": "佛以種種因緣呵責言：「云何名比丘尼，使他梳頭？」",
    "T23n1435_047:0343c22_2": "種種因緣呵已，語諸比丘：「以十利故與比丘尼結戒。",
    "T23n1435_047:0343c23_3": "從今是戒應如是說：若比丘尼使他梳頭，波夜提。」",
    "T23n1435_047:0343c24_4": "波夜提者，燒煮覆障，若不悔過，能障礙道。",
    "T23n1435_047:0343c25_5": "是中犯者，若比丘尼使他梳頭，波夜提。",
    "T23n1435_047:0343c26_6": "隨使他梳頭，隨得爾所波夜提。",
    "T23n1435_047:0343c27_7": "(一百七十一事竟)佛在王舍城。",
    "T23n1435_047:0343c28_8": "爾時助調達比丘尼，編頭髮。",
    "T23n1435_047:0343c28_9": "諸居士呵責言：「汝比丘尼出家人，何故編頭髮為？」",
    "T23n1435_047:0344a01_10": "是中有比丘尼，少欲知足行頭陀，聞是事心不喜，向佛廣說。",
    "T23n1435_047:0344a02_11": "佛以是事集二部僧，知而故問助調達比丘尼：「汝實作是事不？」",
    "T23n1435_047:0344a03_12": "答言：「實作。",
    "T23n1435_047:0344a04_13": "世尊！」",
    "T23n1435_047:0344a04_14": "佛以種種因緣呵責言：「云何名比丘尼，編頭髮？」",
    "T23n1435_047:0344a05_15": "種種因緣呵已，語諸比丘：「以十利故與比丘尼結戒。",
    "T23n1435_047:0344a06_16": "從今是戒應如是說：若比丘尼編頭髮，波夜提。」",
    "T23n1435_047:0344a07_17": "波夜提者，燒煮覆障，若不悔過，能障礙道。",
    "T23n1435_047:0344a08_18": "是中犯者，若比丘尼編頭髮，波夜提。",
    "T23n1435_047:0344a09_19": "隨編，隨得爾所波夜提。",
    "T23n1435_047:0344a10_0": "(一百七十二事竟)",
    "T23n1435_047:0344a11_0": "佛在王舍城。",
    "T23n1435_047:0344a11_1": "爾時助調達比丘尼，使他編頭髮。",
    "T23n1435_047:0344a12_2": "是中有比丘尼，少欲知足行頭陀，聞是事心不喜，向佛廣說。",
    "T23n1435_047:0344a13_3": "佛以是事集二部僧，知而故問助調達比丘尼：「汝實作是事不？」",
    "T23n1435_047:0344a14_4": "答言：「實作。",
    "T23n1435_047:0344a15_5": "世尊！」",
    "T23n1435_047:0344a15_6": "佛以種種因緣呵責言：「云何名比丘尼，使他編頭髮？」",
    "T23n1435_047:0344a16_7": "種種因緣呵已，語諸比丘：「以十利故與比丘尼結戒。",
    "T23n1435_047:0344a17_8": "從今是戒應如是說：若比丘尼使他編頭髮，波夜提。」",
    "T23n1435_047:0344a18_9": "波夜提者，燒煮覆障，若不悔過，能障礙道。",
    "T23n1435_047:0344a19_10": "是中犯者，若比丘尼使他編頭髮，波夜提。",
    "T23n1435_047:0344a20_11": "隨使他編頭髮，隨得爾所波夜提。",
    "T23n1435_047:0344a21_12": "(一百七十三事竟)佛在舍衛國。",
    "T23n1435_047:0344a22_13": "爾時王園比丘尼精舍門前有好草地，淨潔故多人眾集。",
    "T23n1435_047:0344a23_14": "是中多有弊惡人，見諸比丘尼出入時，便形相說其過罪，共相謂言：「是睞眼、是爛眼、是癭、是黑、是白、是好、是醜、是有威德、是無威德。」",
    "T23n1435_047:0344a26_15": "諸比丘尼聞是事心不喜，作是念：「諸人集此者，以是好草故，我等何不壞是草耶？」",
    "T23n1435_047:0344a28_16": "即大小便其上，草即乾死。",
    "T23n1435_047:0344a29_0": "諸居士呵責言：「不吉弊女，更無餘行處耶？",
    "T23n1435_047:0344a29_1": "淨草中大小便。」",
    "T23n1435_047:0344b01_2": "是中有比丘尼，少欲知足行頭陀，聞是事心不喜，向佛廣說。",
    "T23n1435_047:0344b02_3": "佛以是事集二部僧，知而故問諸比丘尼：「汝實作是事不？」",
    "T23n1435_047:0344b03_4": "答言：「實作。",
    "T23n1435_047:0344b04_5": "世尊！」",
    "T23n1435_047:0344b04_6": "佛以種種因緣訶責言：「云何名比丘尼，生草上大小便？」",
    "T23n1435_047:0344b05_7": "種種因緣呵已，語諸比丘：「以十利故與比丘尼結戒。",
    "T23n1435_047:0344b06_8": "從今是戒應如是說：若比丘尼生草上大小便，波夜提。」",
    "T23n1435_047:0344b08_0": "波夜提者，燒煮覆障，若不悔過，能障礙道。",
    "T23n1435_047:0344b08_1": "是中犯者，若比丘尼生草上大小便，波夜提。",
    "T23n1435_047:0344b09_2": "隨生草上大小便，隨得爾所波夜提。",
    "T23n1435_047:0344b10_3": "(一百七十四事竟)佛在舍衛國。",
    "T23n1435_047:0344b11_4": "爾時偷蘭難陀比丘尼，故出精。",
    "T23n1435_047:0344b12_0": "是中有比丘尼，少欲知足行頭陀，聞是事心不喜，種種因緣呵責言：「云何名比丘尼，故出精？」",
    "T23n1435_047:0344b14_1": "種種因緣呵已，向佛廣說。",
    "T23n1435_047:0344b14_2": "佛以是事集二部僧，知而故問偷蘭難陀比丘尼：「汝實作是事不？」",
    "T23n1435_047:0344b16_3": "答言：「實作。",
    "T23n1435_047:0344b16_4": "世尊！」",
    "T23n1435_047:0344b16_5": "佛以種種因緣呵責言：「云何名比丘尼，故出精？」",
    "T23n1435_047:0344b17_6": "種種因緣呵已，語諸比丘：「以十利故與比丘尼結戒。",
    "T23n1435_047:0344b18_7": "從今是戒應如是說：若比丘尼故出精，波夜提。」",
    "T23n1435_047:0344b19_8": "波夜提者，燒煮覆障，若不悔過，能障礙道。",
    "T23n1435_047:0344b20_9": "是中犯者，若比丘尼故出精，波夜提。",
    "T23n1435_047:0344b21_10": "隨故出精，隨得爾所波夜提。",
    "T23n1435_047:0344b23_0": "佛在舍衛國。",
    "T23n1435_047:0344b23_1": "爾時諸比丘尼夢中失精，覺已作是念：「佛結戒，不聽我等故出精。",
    "T23n1435_047:0344b24_2": "今夢中失精，我當云何？」",
    "T23n1435_047:0344b25_3": "是事白佛。",
    "T23n1435_047:0344b25_4": "佛以是事集二部僧，種種因緣讚戒、讚持戒，讚戒、讚持戒已，語諸比丘：「從今是戒應如是說：若比丘尼故出精，除夢中，波夜提。」",
    "T23n1435_047:0344b28_5": "(一百七十五事竟)佛在舍衛國。",
    "T23n1435_047:0344b29_6": "爾時迦留陀夷，與掘多比丘尼相識知舊，共語共事。",
    "T23n1435_047:0344c01_7": "時迦留陀夷，二月遊行他國，掘多比丘尼聞已心不喜。",
    "T23n1435_047:0344c02_8": "迦留陀夷二月遊行，還到舍衛國。",
    "T23n1435_047:0344c03_9": "掘多比丘尼聞已，洗浴莊嚴面目，香油塗髮著輕染衣，到迦留陀夷所，頭面禮足在前而坐。",
    "T23n1435_047:0344c05_10": "時迦留陀夷，生染著心諦視其面，比丘尼亦生染心，視比丘面。",
    "T23n1435_047:0344c06_11": "比丘尼作是念：「此視我面必生染著，我何不在前起行？」",
    "T23n1435_047:0344c08_12": "時迦留陀夷但著泥洹僧，共行來往欲心動發，畏犯戒故，不敢相觸，諦相視面便失不淨，離急熱已即還本坐。",
    "T23n1435_047:0344c10_13": "掘多比丘尼知失不淨，語迦留陀夷：「持是衣來，我當與浣。」",
    "T23n1435_047:0344c11_14": "即脫衣與。",
    "T23n1435_047:0344c12_15": "比丘尼持是衣，小却一面綟衣，取汁分作二分，一分飲、一分著女根中，即時有福德人來受母胎。",
    "T23n1435_047:0344c14_16": "是比丘尼腹漸漸大，諸比丘尼言：「汝是犯婬欲人，驅出僧坊。」",
    "T23n1435_047:0344c15_17": "是比丘尼言：「我不作婬。」",
    "T23n1435_047:0344c16_18": "自說如上因緣。",
    "T23n1435_047:0344c16_19": "諸比丘尼不知云何？",
    "T23n1435_047:0344c17_20": "以是事向佛廣說。",
    "T23n1435_047:0344c17_21": "佛以是事集二部僧，知而故問是比丘尼：「汝實作是事不？」",
    "T23n1435_047:0344c18_22": "答言：「實作。",
    "T23n1435_047:0344c19_23": "世尊！」",
    "T23n1435_047:0344c19_24": "佛語諸比丘尼：「汝等莫說，是比丘尼此事，以如是因緣故得娠。」",
    "T23n1435_047:0344c20_25": "佛以種種因緣呵責言：「云何名比丘尼飲精？」",
    "T23n1435_047:0344c21_26": "種種因緣呵已，語諸比丘：「以十利故與比丘尼結戒。",
    "T23n1435_047:0344c22_27": "從今是戒應如是說：若比丘尼飲精，波夜提。」",
    "T23n1435_047:0344c23_28": "波夜提者，燒煮覆障，若不悔過，能障礙道。",
    "T23n1435_047:0344c24_29": "是中犯者，若比丘尼飲男子精，波夜提。",
    "T23n1435_047:0344c25_30": "隨飲，隨得爾所波夜提。",
    "T23n1435_047:0344c26_31": "(一百七十六事竟)佛在王舍城。",
    "T23n1435_047:0344c27_32": "爾時助調達比丘尼，男子洗處浴。",
    "T23n1435_047:0344c28_33": "諸居士呵責言：「諸比丘尼自言：『善好有功德。』",
    "T23n1435_047:0344c29_34": "在男子洗處浴，如婬女。」",
    "T23n1435_047:0344c29_35": "是中有比丘尼，少欲知足行頭陀，聞是事心不喜，向佛廣說。",
    "T23n1435_047:0345a01_36": "佛以是事集二部僧，知而故問助調達比丘尼：「汝實作是事不？」",
    "T23n1435_047:0345a03_37": "答言：「實作。",
    "T23n1435_047:0345a03_38": "世尊！」",
    "T23n1435_047:0345a03_39": "佛以種種因緣呵責言：「云何名比丘尼，在男子洗處浴？」",
    "T23n1435_047:0345a04_40": "種種因緣呵已，語諸比丘：「以十利故與比丘尼結戒。",
    "T23n1435_047:0345a06_41": "從今是戒應如是說：若比丘尼，男子洗處浴，波夜提。」",
    "T23n1435_047:0345a07_42": "波夜提者，燒煮覆障，若不悔過，能障礙道。",
    "T23n1435_047:0345a08_43": "是中犯者，若比丘尼男子洗處浴，波夜提。",
    "T23n1435_047:0345a09_44": "隨男子洗處浴，隨得爾所波夜提。",
    "T23n1435_047:0345a10_0": "(一百七十七事竟)",
    "T23n1435_047:0345a11_0": "佛在王舍城。",
    "T23n1435_047:0345a11_1": "爾時助調達比丘尼，喜門中立。",
    "T23n1435_047:0345a12_0": "諸居士呵責言：「諸比丘尼自言：『善好有功德。』",
    "T23n1435_047:0345a13_0": "在門中立如婬女。」",
    "T23n1435_047:0345a13_1": "是中有比丘尼，少欲知足行頭陀，聞是事心不喜，向佛廣說。",
    "T23n1435_047:0345a14_2": "佛以是事集二部僧，知而故問助調達比丘尼：「汝實作是事不？」",
    "T23n1435_047:0345a16_3": "答言：「實作。",
    "T23n1435_047:0345a16_4": "世尊！」",
    "T23n1435_047:0345a16_5": "佛以種種因緣呵責言：「云何名比丘尼，喜門中立？」",
    "T23n1435_047:0345a17_6": "種種呵已語諸比丘：「以十利故與比丘尼結戒。",
    "T23n1435_047:0345a18_7": "從今是戒應如是說：若比丘尼在門中立，波夜提。」",
    "T23n1435_047:0345a19_8": "波夜提者，燒煮覆障，若不悔過，能障礙道。",
    "T23n1435_047:0345a20_9": "是中犯者，若比丘尼在門中立，波夜提。",
    "T23n1435_047:0345a21_10": "隨門中立，隨得爾所波夜提。",
    "T23n1435_047:0345a22_11": "(一百七十八波夜提事具足竟)八波羅提提舍尼法佛在釋氏國。",
    "T23n1435_047:0345a24_12": "爾時釋摩男，請佛及二部僧明日食，佛默然受。",
    "T23n1435_047:0345a25_13": "知佛默然受已，頭面禮佛足右遶而去。",
    "T23n1435_047:0345a26_14": "還舍通夜辦種種多美飲食，煮藥草乳汁，早起敷坐處，遣使白佛：「食具已辦，唯聖知時。」",
    "T23n1435_047:0345a28_15": "佛及二部僧往入其舍就座而坐。",
    "T23n1435_047:0345a28_16": "釋摩男見佛及二部僧坐已，自手行水、自下飯、與藥草、乳汁澆上。",
    "T23n1435_047:0345b01_17": "爾時助調達比丘尼，盛滿鉢飯，以藥草乳汁澆上，著前不食四向顧視。",
    "T23n1435_047:0345b03_18": "釋摩男作是念：「我當遍看，誰少、誰不少？",
    "T23n1435_047:0345b04_0": "誰食、誰不食？」",
    "T23n1435_047:0345b04_1": "見助調達比丘尼，置鉢在前不食，問言：「何故不食？」",
    "T23n1435_047:0345b05_2": "答言：「汝有未煎乳不？",
    "T23n1435_047:0345b05_3": "有者當食。」",
    "T23n1435_047:0345b06_4": "答言：「是藥草乳汁美好可食。",
    "T23n1435_047:0345b06_5": "若有未煎乳者，當以相與。」",
    "T23n1435_047:0345b07_6": "又問：「汝有酪、生酥、熟酥、油、魚、肉脯者，我當得食。」",
    "T23n1435_047:0345b08_7": "語言：「藥草乳汁可並食。",
    "T23n1435_047:0345b09_8": "若有酪、生酥、熟酥、油、魚、肉脯，當以相與。」",
    "T23n1435_047:0345b10_0": "助調達比丘尼言：「汝請佛及僧，汝若無力能隨意與者，何故請佛及僧耶？",
    "T23n1435_047:0345b11_1": "若餘人請者，當隨意與，是熟乳何處無有？」",
    "T23n1435_047:0345b12_2": "釋摩男善好，聞是語不瞋。",
    "T23n1435_047:0345b13_3": "餘隨從釋摩男者瞋言：「諸比丘尼自言：『善好有功德。』",
    "T23n1435_047:0345b14_4": "是釋摩男供給眾僧如事大家，云何現前呵辱？」",
    "T23n1435_047:0345b15_5": "佛見助調達比丘尼作是事，聞諸居士呵責，食後以是事集二部僧，種種因緣呵責助調達比丘尼言：「云何名比丘尼，釋摩男供給眾僧如事大家，云何現前呵辱？」",
    "T23n1435_047:0345b19_6": "種種因緣呵已，語諸比丘：「以十利故與比丘尼結戒。",
    "T23n1435_047:0345b20_7": "從今是戒應如是說：若比丘尼無病，自為索乳，是比丘尼，應諸比丘尼前說是事，作是言：『諸善女！",
    "T23n1435_047:0345b22_8": "我墮可呵法，不隨順道，可悔過，我今悔過。』",
    "T23n1435_047:0345b23_9": "是名初波羅提提舍尼法。」",
    "T23n1435_047:0345b24_10": "是中犯者，若比丘尼無病自為索乳，得者波羅提提舍尼；不得者，突吉羅。",
    "T23n1435_047:0345b25_11": "為病者索得者，不犯。",
    "T23n1435_047:0345b26_12": "若從親里索、若先請、若不索自與，不犯。",
    "T23n1435_047:0345b27_13": "(一事竟)酪、生酥、熟酥、油、魚、肉、脯亦如是，是名為八波羅提提舍尼法。",
    "T23n1435_047:0345b28_14": "(不共戒都竟，共戒如比丘戒中廣說。",
    "T23n1435_047:0345b28_15": ")比丘尼八敬法比丘尼布薩日到寺中，隨意請一比丘，受教誡法。",
    "T23n1435_047:0345c02_16": "比丘尼僧要當自和合，僧差一比丘尼，來受教誡，要須伴共來。",
    "T23n1435_047:0345c03_17": "來到已，頭面禮教誡比丘足問訊，應如是語：「比丘尼僧和合，頭面禮和合比丘僧足，乞半月教誡法。",
    "T23n1435_047:0345c05_18": "所勅教誡法，我當受持。」",
    "T23n1435_047:0345c06_19": "比丘應語比丘尼言：「釋迦牟尼佛多陀阿伽度、阿羅呵、三藐三佛陀，知者、見者，為比丘尼說半月八敬法。",
    "T23n1435_047:0345c08_20": "何等八？",
    "T23n1435_047:0345c08_21": "一者百歲比丘尼，見新受具戒比丘，應一心謙敬禮足。",
    "T23n1435_047:0345c10_22": "二者比丘尼應從比丘僧乞受具戒。",
    "T23n1435_047:0345c10_23": "三者若比丘尼犯僧殘罪，應從二部僧乞半月摩那埵法。",
    "T23n1435_047:0345c12_24": "四者無比丘住處，比丘尼不得安居。",
    "T23n1435_047:0345c13_25": "五者比丘尼安居竟，應從二部僧中自恣求見聞疑罪。",
    "T23n1435_047:0345c14_26": "六者比丘尼半月從比丘受八敬法。",
    "T23n1435_047:0345c15_27": "七者比丘尼語比丘言：『聽我問修多羅、毘尼、阿毘曇。』",
    "T23n1435_047:0345c16_28": "比丘聽者應問，若不聽者不得問。",
    "T23n1435_047:0345c17_29": "八者比丘尼不得說比丘見聞疑罪。",
    "T23n1435_047:0345c18_0": "是為八。」",
    "T23n1435_047:0345c18_1": "一比丘尼受是八敬法，布薩時應白比丘尼僧中說是八敬法。",
    "T23n1435_047:0345c19_2": "布薩竟至明日，是先受八敬法比丘尼，應還來禮是教誡比丘足。",
    "T23n1435_047:0345c21_3": "比丘尼僧和合，頭面禮和合比丘僧足，比丘尼僧和合布薩竟。",
    "T23n1435_047:0345c23_0": "次說比丘法，僧和合說戒時，是教誡比丘尼比丘，若聞說戒比丘言：「僧今和合先作何事？」",
    "T23n1435_047:0345c25_0": "是受教誡比丘尼比丘，應至上座所偏袒右肩胡跪合掌：「比丘尼僧和合，頭面禮和合比丘僧足，乞半月教誡法所勅教誡法，我當都受。」",
    "T23n1435_047:0345c28_1": "上座應語：「和合比丘尼僧，不須作教誡羯磨。」",
    "T23n1435_047:0345c29_2": "是比丘還語比丘尼：「眾僧語汝：『和合比丘尼僧教誡比丘尼羯磨，佛已捨。』」",
    "T23n1435_047:0346a01_3": "凡教誡比丘尼比丘，不得出界外。",
    "T23n1435_047:0346a02_4": "若出界外，得突吉羅罪。",
    "T23n1435_047:0346a04_0": "十誦尼律卷第四十七"
}