[
    {
        "source_sentence": "菩提資糧論卷第四",
        "from": "T32n1660_004:0529b03_0",
        "context_with_next_sentence": true
    },
    {
        "source_sentence": "聖者龍樹本　比丘自在釋",
        "from": "T32n1660_004:0529b05_0",
        "context_with_next_sentence": true
    },
    {
        "source_sentence": "大隋南印度三藏達磨笈多譯",
        "from": "T32n1660_004:0529b06_0",
        "context_with_next_sentence": true
    },
    {
        "source_sentence": "問：",
        "from": "T32n1660_004:0529b07_1",
        "context_with_next_sentence": true
    },
    {
        "source_sentence": "若如是者，百須彌量福聚無有故，亦無一人能得菩提。",
        "from": "T32n1660_004:0529b08_5",
        "context_with_next_sentence": true
    },
    {
        "source_sentence": "答：",
        "from": "T32n1660_004:0529b08_7",
        "context_with_next_sentence": true
    },
    {
        "source_sentence": "雖作小福德，　　此亦有方便，",
        "from": "T32n1660_004:0529b09_0",
        "context_with_next_sentence": true
    },
    {
        "source_sentence": "於諸眾生所，　　應悉起攀緣。",
        "from": "T32n1660_004:0529b10_13",
        "context_with_next_sentence": true
    },
    {
        "source_sentence": "若此菩薩雖作小福，以有方便成大福聚。",
        "from": "T32n1660_004:0529b11_17",
        "context_with_next_sentence": true
    },
    {
        "source_sentence": "或以飲食捨與眾生、或以華香鬘等奉如來像，彼諸福德，於一切世界所攝諸眾生所悉作攀緣：",
        "from": "T32n1660_004:0529b14_2",
        "context_with_next_sentence": true
    },
    {
        "source_sentence": "我以此福，令諸眾生皆得無上正覺；",
        "from": "T32n1660_004:0529b14_18",
        "context_with_next_sentence": true
    },
    {
        "source_sentence": "復以此福，與諸眾生共之；",
        "from": "T32n1660_004:0529b15_10",
        "context_with_next_sentence": true
    },
    {
        "source_sentence": "如是等福，共諸眾生迴向菩提。",
        "from": "T32n1660_004:0529b16_5",
        "context_with_next_sentence": true
    },
    {
        "source_sentence": "是名菩薩方便。",
        "from": "T32n1660_004:0529b16_12",
        "context_with_next_sentence": true
    },
    {
        "source_sentence": "如是迴向，其福得成無量無數無邊。",
        "from": "T32n1660_004:0529b17_8",
        "context_with_next_sentence": true
    },
    {
        "source_sentence": "以是故，彼一切智智雖是無邊，還以此相無邊福故能得。",
        "from": "T32n1660_004:0529b18_14",
        "context_with_next_sentence": true
    },
    {
        "source_sentence": "復有別義。",
        "from": "T32n1660_004:0529b19_4",
        "context_with_next_sentence": true
    },
    {
        "source_sentence": "我有諸動作，　　常為利眾生。",
        "from": "T32n1660_004:0529b20_13",
        "context_with_next_sentence": true
    },
    {
        "source_sentence": "如是等心行，　　誰能量其福？",
        "from": "T32n1660_004:0529b21_13",
        "context_with_next_sentence": true
    },
    {
        "source_sentence": "菩薩於晝及夜常起如是心行：",
        "from": "T32n1660_004:0529b22_12",
        "context_with_next_sentence": true
    },
    {
        "source_sentence": "若我所有動作善身口意，皆為度諸眾生故、脫諸眾生故、穌息諸眾生故、寂滅諸眾生故起，及為令眾生滿足一切智智、得至一切智智故。",
        "from": "T32n1660_004:0529b25_17",
        "context_with_next_sentence": true
    },
    {
        "source_sentence": "彼如是具足大悲，安住善巧方便，所有福聚，唯除諸佛，何人能量？",
        "from": "T32n1660_004:0529b27_8",
        "context_with_next_sentence": true
    },
    {
        "source_sentence": "是故具此福者能得菩提。",
        "from": "T32n1660_004:0529b27_19",
        "context_with_next_sentence": true
    },
    {
        "source_sentence": "問：",
        "from": "T32n1660_004:0529b28_1",
        "context_with_next_sentence": true
    },
    {
        "source_sentence": "何故此福復是無量？",
        "from": "T32n1660_004:0529b28_10",
        "context_with_next_sentence": true
    },
    {
        "source_sentence": "答：",
        "from": "T32n1660_004:0529b28_12",
        "context_with_next_sentence": true
    },
    {
        "source_sentence": "不愛自親屬，　　及與身命財，",
        "from": "T32n1660_004:0529b29_0",
        "context_with_next_sentence": true
    },
    {
        "source_sentence": "不貪樂自在，　　梵世及餘天，",
        "from": "T32n1660_004:0529c01_0",
        "context_with_next_sentence": true
    },
    {
        "source_sentence": "亦不貪涅槃，　　為於眾生故，",
        "from": "T32n1660_004:0529c02_0",
        "context_with_next_sentence": true
    },
    {
        "source_sentence": "此唯念眾生，　　其福誰能量？",
        "from": "T32n1660_004:0529c03_13",
        "context_with_next_sentence": true
    },
    {
        "source_sentence": "此中菩薩行六度行時，於己男女及與親屬，若金銀等財，若自壽命、若支節分、若具足身、若身心樂，若天人自在、若梵身天、若無色天，乃至涅槃，為眾生故皆亦不愛，唯於眾生愍念不捨：",
        "from": "T32n1660_004:0529c08_3",
        "context_with_next_sentence": true
    },
    {
        "source_sentence": "我當何為令此眾生小兒凡夫無智翳膜所覆盲者脫三界獄，安置常樂涅槃無畏城中。",
        "from": "T32n1660_004:0529c10_3",
        "context_with_next_sentence": true
    },
    {
        "source_sentence": "如是菩薩行利樂事，於諸眾生無因而愛，所有福德何人能量？",
        "from": "T32n1660_004:0529c11_11",
        "context_with_next_sentence": true
    },
    {
        "source_sentence": "又偈言：",
        "from": "T32n1660_004:0529c11_15",
        "context_with_next_sentence": true
    },
    {
        "source_sentence": "無依護世間，　　救護其苦惱，",
        "from": "T32n1660_004:0529c12_0",
        "context_with_next_sentence": true
    },
    {
        "source_sentence": "起如是心行，　　其福誰能量？",
        "from": "T32n1660_004:0529c13_13",
        "context_with_next_sentence": true
    },
    {
        "source_sentence": "此菩薩常以大悲作如是念：",
        "from": "T32n1660_004:0529c14_11",
        "context_with_next_sentence": true
    },
    {
        "source_sentence": "今此世間無救無護，遍行六趣入三苦火，無有歸依此彼馳走，身心諸病常有苦惱。",
        "from": "T32n1660_004:0529c16_10",
        "context_with_next_sentence": true
    },
    {
        "source_sentence": "無依護者，我當與作依處，救其身心所受諸苦。",
        "from": "T32n1660_004:0529c17_11",
        "context_with_next_sentence": true
    },
    {
        "source_sentence": "起此心行，所有福德何人能量？",
        "from": "T32n1660_004:0529c18_5",
        "context_with_next_sentence": true
    },
    {
        "source_sentence": "智度習相應，　　如搆牛乳頃，",
        "from": "T32n1660_004:0529c19_0",
        "context_with_next_sentence": true
    },
    {
        "source_sentence": "一月復多月，　　其福誰能量？",
        "from": "T32n1660_004:0529c20_13",
        "context_with_next_sentence": true
    },
    {
        "source_sentence": "此般若波羅蜜，能生諸佛菩薩，及成就諸佛菩薩法。",
        "from": "T32n1660_004:0529c22_3",
        "context_with_next_sentence": true
    },
    {
        "source_sentence": "菩薩若於搆牛乳頃，思惟修習彼之福聚，尚無有量；",
        "from": "T32n1660_004:0529c23_7",
        "context_with_next_sentence": true
    },
    {
        "source_sentence": "何況若一日夜二日夜三日夜，乃至七日夜半月一月，若復多月修習相應，所有福聚何人能量？",
        "from": "T32n1660_004:0529c25_10",
        "context_with_next_sentence": true
    },
    {
        "source_sentence": "佛所讚深經，　　自誦亦教他，",
        "from": "T32n1660_004:0529c26_0",
        "context_with_next_sentence": true
    },
    {
        "source_sentence": "及為分別說，　　是名福德聚。",
        "from": "T32n1660_004:0529c27_13",
        "context_with_next_sentence": true
    },
    {
        "source_sentence": "甚深者，謂甚深經。",
        "from": "T32n1660_004:0529c28_8",
        "context_with_next_sentence": true
    },
    {
        "source_sentence": "與空相應、出於世間，彼是甚深。",
        "from": "T32n1660_004:0529c29_2",
        "context_with_next_sentence": true
    },
    {
        "source_sentence": "又復分別緣生故。",
        "from": "T32n1660_004:0529c29_10",
        "context_with_next_sentence": true
    },
    {
        "source_sentence": "緣生者即是法，法者即是如來身。",
        "from": "T32n1660_004:0530a01_5",
        "context_with_next_sentence": true
    },
    {
        "source_sentence": "彼與如來身相應者，是甚深經，諸佛世尊之所讚歎。",
        "from": "T32n1660_004:0530a02_8",
        "context_with_next_sentence": true
    },
    {
        "source_sentence": "若自誦、若教他誦、若為他解說無希望心，但欲不隱沒如來身故。",
        "from": "T32n1660_004:0530a03_18",
        "context_with_next_sentence": true
    },
    {
        "source_sentence": "如來身者即是法身，欲令久住故。",
        "from": "T32n1660_004:0530a04_14",
        "context_with_next_sentence": true
    },
    {
        "source_sentence": "彼所有福誰能得量？",
        "from": "T32n1660_004:0530a05_4",
        "context_with_next_sentence": true
    },
    {
        "source_sentence": "令無量眾生，　　發心為菩提，",
        "from": "T32n1660_004:0530a06_0",
        "context_with_next_sentence": true
    },
    {
        "source_sentence": "福藏更增勝，　　當得不動地。",
        "from": "T32n1660_004:0530a07_13",
        "context_with_next_sentence": true
    },
    {
        "source_sentence": "此有善巧方便菩薩，先以四攝事攝諸眾生，知彼眾生受我言已，然後教令發菩提心。",
        "from": "T32n1660_004:0530a09_17",
        "context_with_next_sentence": true
    },
    {
        "source_sentence": "如是具足善巧方便菩薩，令諸眾生發菩提心，彼所有福無人能量，以無量故。",
        "from": "T32n1660_004:0530a11_13",
        "context_with_next_sentence": true
    },
    {
        "source_sentence": "又令諸眾生發菩提心故，福藏更為增勝。",
        "from": "T32n1660_004:0530a12_12",
        "context_with_next_sentence": true
    },
    {
        "source_sentence": "言福藏者，福無盡故，以能至無盡故不可盡。",
        "from": "T32n1660_004:0530a13_12",
        "context_with_next_sentence": true
    },
    {
        "source_sentence": "不動地者，以不可動故名不動地。",
        "from": "T32n1660_004:0530a14_7",
        "context_with_next_sentence": true
    },
    {
        "source_sentence": "此中菩薩令他發菩提心故，於生生中菩提心不動不失；",
        "from": "T32n1660_004:0530a15_13",
        "context_with_next_sentence": true
    },
    {
        "source_sentence": "以令他發菩提心故，此心即為不動地因。",
        "from": "T32n1660_004:0530a16_12",
        "context_with_next_sentence": true
    },
    {
        "source_sentence": "隨轉佛所轉，　　最勝之法輪，",
        "from": "T32n1660_004:0530a17_0",
        "context_with_next_sentence": true
    },
    {
        "source_sentence": "寂滅諸惡刺，　　是菩薩福藏。",
        "from": "T32n1660_004:0530a18_13",
        "context_with_next_sentence": true
    },
    {
        "source_sentence": "如佛世尊於婆囉奈城仙人住處鹿林中轉法輪已，於彼最勝法輪隨順而轉，亦為福藏。",
        "from": "T32n1660_004:0530a20_19",
        "context_with_next_sentence": true
    },
    {
        "source_sentence": "此隨順轉有三種因緣，謂於如來所說深經，與空相應、出於世間，若持、若說及順法行法。",
        "from": "T32n1660_004:0530a23_1",
        "context_with_next_sentence": true
    },
    {
        "source_sentence": "若於如是等經持令不失，是為第一隨順轉法輪。",
        "from": "T32n1660_004:0530a24_4",
        "context_with_next_sentence": true
    },
    {
        "source_sentence": "為有根器眾生分別演說，是為第二隨順轉法輪。",
        "from": "T32n1660_004:0530a25_6",
        "context_with_next_sentence": true
    },
    {
        "source_sentence": "如彼經中所說，依法修行，是為第三隨順轉法輪。",
        "from": "T32n1660_004:0530a26_9",
        "context_with_next_sentence": true
    },
    {
        "source_sentence": "寂滅諸惡刺者，佛教惡刺所謂外道邪見，及以惡魔欲界自在、憎惡解脫。",
        "from": "T32n1660_004:0530a28_3",
        "context_with_next_sentence": true
    },
    {
        "source_sentence": "若四眾中或有異人，非法說法、非律說律、非師教說師教，是為佛教內惡刺，應當如法折伏彼等，摧慢破見令法熾然。",
        "from": "T32n1660_004:0530b01_15",
        "context_with_next_sentence": true
    },
    {
        "source_sentence": "此名寂滅諸惡刺。",
        "from": "T32n1660_004:0530b02_4",
        "context_with_next_sentence": true
    },
    {
        "source_sentence": "以寂滅惡刺，故名為菩薩福藏。",
        "from": "T32n1660_004:0530b02_18",
        "context_with_next_sentence": true
    },
    {
        "source_sentence": "為利樂眾生，　　忍地獄大苦，",
        "from": "T32n1660_004:0530b03_0",
        "context_with_next_sentence": true
    },
    {
        "source_sentence": "何況餘小苦，　　菩提在右手。",
        "from": "T32n1660_004:0530b04_13",
        "context_with_next_sentence": true
    },
    {
        "source_sentence": "若菩薩著牢固鎧，常為利樂眾生發精勤意，於一眾生為令解脫故，雖住阿毘至大地獄中，經劫辛苦堪忍不動，況餘小苦。",
        "from": "T32n1660_004:0530b07_15",
        "context_with_next_sentence": true
    },
    {
        "source_sentence": "菩薩能忍如是等苦，當知菩提如住右掌。",
        "from": "T32n1660_004:0530b08_13",
        "context_with_next_sentence": true
    },
    {
        "source_sentence": "起作不自為，　　唯利樂眾生，",
        "from": "T32n1660_004:0530b09_0",
        "context_with_next_sentence": true
    },
    {
        "source_sentence": "皆由大悲故，　　菩提在右手。",
        "from": "T32n1660_004:0530b10_13",
        "context_with_next_sentence": true
    },
    {
        "source_sentence": "菩薩諸所起作，若布施等，由大悲故，唯為利樂眾生，亦為令眾生得涅槃故，終不為身微少樂事，彼亦是大悲者。",
        "from": "T32n1660_004:0530b13_10",
        "context_with_next_sentence": true
    },
    {
        "source_sentence": "如是大人，當知菩提到其右手。",
        "from": "T32n1660_004:0530b14_4",
        "context_with_next_sentence": true
    },
    {
        "source_sentence": "智慧離戲論，　　精進離懈怠，",
        "from": "T32n1660_004:0530b15_0",
        "context_with_next_sentence": true
    },
    {
        "source_sentence": "捨施離慳惜，　　菩提在右手。",
        "from": "T32n1660_004:0530b16_13",
        "context_with_next_sentence": true
    },
    {
        "source_sentence": "問：",
        "from": "T32n1660_004:0530b17_1",
        "context_with_next_sentence": true
    },
    {
        "source_sentence": "前已解釋陀那等諸波羅蜜，今復解釋，有何所為？",
        "from": "T32n1660_004:0530b18_3",
        "context_with_next_sentence": true
    },
    {
        "source_sentence": "答：",
        "from": "T32n1660_004:0530b19_1",
        "context_with_next_sentence": true
    },
    {
        "source_sentence": "前多為修行者解釋，今為無所得忍智光者解釋，以覺知一道相故，彼智遠離戲論；",
        "from": "T32n1660_004:0530b20_18",
        "context_with_next_sentence": true
    },
    {
        "source_sentence": "以不捨軛故，彼精進遠離懈怠；",
        "from": "T32n1660_004:0530b21_12",
        "context_with_next_sentence": true
    },
    {
        "source_sentence": "以除貪故，彼施遠離慳惜。",
        "from": "T32n1660_004:0530b22_4",
        "context_with_next_sentence": true
    },
    {
        "source_sentence": "如是菩薩，當知菩提到其右手。",
        "from": "T32n1660_004:0530b22_18",
        "context_with_next_sentence": true
    },
    {
        "source_sentence": "無依無覺定，　　圓滿無雜戒，",
        "from": "T32n1660_004:0530b23_0",
        "context_with_next_sentence": true
    },
    {
        "source_sentence": "無所從生忍，　　菩提在右手。",
        "from": "T32n1660_004:0530b24_13",
        "context_with_next_sentence": true
    },
    {
        "source_sentence": "若菩薩善成就禪那波羅蜜已，此定不依三界，其相寂靜無有思覺。",
        "from": "T32n1660_004:0530b26_10",
        "context_with_next_sentence": true
    },
    {
        "source_sentence": "又圓滿尸羅無雜無濁，迴向菩提無有磨滅。",
        "from": "T32n1660_004:0530b27_10",
        "context_with_next_sentence": true
    },
    {
        "source_sentence": "又善成就般若波羅蜜已，緣生法中住無生忍，根本勝故無有退轉。",
        "from": "T32n1660_004:0530b29_1",
        "context_with_next_sentence": true
    },
    {
        "source_sentence": "當知菩提住其右掌。",
        "from": "T32n1660_004:0530b29_10",
        "context_with_next_sentence": true
    },
    {
        "source_sentence": "問：",
        "from": "T32n1660_004:0530c01_1",
        "context_with_next_sentence": true
    },
    {
        "source_sentence": "已說修行及得忍菩薩積聚諸福田，此福聚能得菩提。",
        "from": "T32n1660_004:0530c02_5",
        "context_with_next_sentence": true
    },
    {
        "source_sentence": "云何初發心菩薩積聚諸福田，此福聚能得菩提？",
        "from": "T32n1660_004:0530c03_9",
        "context_with_next_sentence": true
    },
    {
        "source_sentence": "答：",
        "from": "T32n1660_004:0530c03_11",
        "context_with_next_sentence": true
    },
    {
        "source_sentence": "現在十方住，　　所有諸正覺，",
        "from": "T32n1660_004:0530c04_0",
        "context_with_next_sentence": true
    },
    {
        "source_sentence": "我悉在彼前，　　陳說我不善。",
        "from": "T32n1660_004:0530c05_13",
        "context_with_next_sentence": true
    },
    {
        "source_sentence": "若有現在諸佛世尊，於十方世間無所障礙，以本願力為利眾生故住。",
        "from": "T32n1660_004:0530c07_10",
        "context_with_next_sentence": true
    },
    {
        "source_sentence": "今於彼等實證者前發露諸罪：",
        "from": "T32n1660_004:0530c08_5",
        "context_with_next_sentence": true
    },
    {
        "source_sentence": "若我無始流轉已來，於其前世及現在時，或自作惡業、或教他、或隨喜，以貪瞋癡起身口意，我皆陳說不敢覆藏，悉當永斷終不更作。",
        "from": "T32n1660_004:0530c11_5",
        "context_with_next_sentence": true
    },
    {
        "source_sentence": "於彼十方界，　　若佛得菩提，",
        "from": "T32n1660_004:0530c12_0",
        "context_with_next_sentence": true
    },
    {
        "source_sentence": "而不演說法，　　我請轉法輪。",
        "from": "T32n1660_004:0530c13_13",
        "context_with_next_sentence": true
    },
    {
        "source_sentence": "若佛世尊滿足大願，於菩提樹下證無上正覺已，少欲靜住，不為世間轉於法輪。",
        "from": "T32n1660_004:0530c15_16",
        "context_with_next_sentence": true
    },
    {
        "source_sentence": "我當勸請彼佛世尊轉佛法輪，利益多人、安樂多人，憐愍世間，為於大眾利樂天人。",
        "from": "T32n1660_004:0530c17_15",
        "context_with_next_sentence": true
    },
    {
        "source_sentence": "現在十方界，　　所有諸正覺，",
        "from": "T32n1660_004:0530c18_0",
        "context_with_next_sentence": true
    },
    {
        "source_sentence": "若欲捨命行，　　頂禮勸請住。",
        "from": "T32n1660_004:0530c19_13",
        "context_with_next_sentence": true
    },
    {
        "source_sentence": "若佛世尊世間無礙，在於十方證菩提轉法輪安住正法，所應化度眾生化度已訖，欲捨命行。",
        "from": "T32n1660_004:0530c22_2",
        "context_with_next_sentence": true
    },
    {
        "source_sentence": "我當頂禮彼佛世尊請住久時，利益多人、安樂多人，憐愍世間，為於大眾利樂天人。",
        "from": "T32n1660_004:0530c23_20",
        "context_with_next_sentence": true
    },
    {
        "source_sentence": "若諸眾生等，　　從於身口意，",
        "from": "T32n1660_004:0530c24_0",
        "context_with_next_sentence": true
    },
    {
        "source_sentence": "所生施戒福，　　及以思惟修，",
        "from": "T32n1660_004:0530c25_0",
        "context_with_next_sentence": true
    },
    {
        "source_sentence": "聖人及凡夫，　　過現未來世，",
        "from": "T32n1660_004:0530c26_0",
        "context_with_next_sentence": true
    },
    {
        "source_sentence": "所有積聚福，　　我皆生隨喜。",
        "from": "T32n1660_004:0530c27_13",
        "context_with_next_sentence": true
    },
    {
        "source_sentence": "若諸眾生施戒修等所作福事，從身口意之所出生，已聚、現聚及以當聚，聲聞獨覺諸佛菩薩諸聖人等，及以凡夫所有諸福，我皆隨喜。",
        "from": "T32n1660_004:0531a02_1",
        "context_with_next_sentence": true
    },
    {
        "source_sentence": "如是隨喜，是先首者、勝住者、殊異者、最上者、勝攝者、美妙者、無上者、無等者、無等等者，如是隨喜乃名隨喜。",
        "from": "T32n1660_004:0531a04_12",
        "context_with_next_sentence": true
    },
    {
        "source_sentence": "若我所有福，　　悉以為一摶，",
        "from": "T32n1660_004:0531a05_0",
        "context_with_next_sentence": true
    },
    {
        "source_sentence": "迴與諸眾生，　　為令得正覺。",
        "from": "T32n1660_004:0531a06_13",
        "context_with_next_sentence": true
    },
    {
        "source_sentence": "若我無始流轉已來，於佛法僧及別人邊所有福聚，乃至施與畜生一摶之食，若歸依善根、若悔過善根、若勸請善根、若隨喜善根，彼皆稱量共為一摶。",
        "from": "T32n1660_004:0531a10_7",
        "context_with_next_sentence": true
    },
    {
        "source_sentence": "我為諸眾生故迴向菩提，皆悉捨與。",
        "from": "T32n1660_004:0531a11_4",
        "context_with_next_sentence": true
    },
    {
        "source_sentence": "以此善根，令諸眾生證無上正覺、得一切智智。",
        "from": "T32n1660_004:0531a12_5",
        "context_with_next_sentence": true
    },
    {
        "source_sentence": "我如是悔過、　　勸請隨喜福，",
        "from": "T32n1660_004:0531a13_0",
        "context_with_next_sentence": true
    },
    {
        "source_sentence": "及迴向菩提，　　當知如諸佛。",
        "from": "T32n1660_004:0531a14_13",
        "context_with_next_sentence": true
    },
    {
        "source_sentence": "若我為諸眾生迴向菩提善根、若悔過善根、若勸轉法輪善根、若請長壽善根、若隨喜善根，彼皆稱量為一摶已，如過去未來現在諸佛世尊為菩薩時，已作迴向當作迴向，我亦如是以諸善根迴向菩提。",
        "from": "T32n1660_004:0531a19_10",
        "context_with_next_sentence": true
    },
    {
        "source_sentence": "以此迴向善根，令我及諸眾生當證無上正覺。",
        "from": "T32n1660_004:0531a20_11",
        "context_with_next_sentence": true
    },
    {
        "source_sentence": "我今更略說。",
        "from": "T32n1660_004:0531a20_17",
        "context_with_next_sentence": true
    },
    {
        "source_sentence": "說悔我罪惡，　　請佛隨喜福，",
        "from": "T32n1660_004:0531a21_0",
        "context_with_next_sentence": true
    },
    {
        "source_sentence": "及迴向菩提，　　如最勝所說。",
        "from": "T32n1660_004:0531a22_13",
        "context_with_next_sentence": true
    },
    {
        "source_sentence": "自有罪惡盡皆說悔，及請佛轉法輪、住壽長時、隨喜諸福、迴向福等，如前迴向為菩提故，如最勝人所說如是迴向。",
        "from": "T32n1660_004:0531a25_10",
        "context_with_next_sentence": true
    },
    {
        "source_sentence": "問：",
        "from": "T32n1660_004:0531a25_12",
        "context_with_next_sentence": true
    },
    {
        "source_sentence": "又彼迴向應云何作？",
        "from": "T32n1660_004:0531a26_2",
        "context_with_next_sentence": true
    },
    {
        "source_sentence": "答：",
        "from": "T32n1660_004:0531a26_4",
        "context_with_next_sentence": true
    },
    {
        "source_sentence": "右膝輪著地，　　一髆整上衣，",
        "from": "T32n1660_004:0531a27_0",
        "context_with_next_sentence": true
    },
    {
        "source_sentence": "晝夜各三時，　　合掌如是作。",
        "from": "T32n1660_004:0531a28_13",
        "context_with_next_sentence": true
    },
    {
        "source_sentence": "當自清淨著淨潔服，澡洗手足裙衣圓整，於一髆上整理上著衣已，用右膝輪安置於地，合掌一心離分別意，若如來塔所、若像所、若於虛空攀緣諸佛如在前住。",
        "from": "T32n1660_004:0531b03_11",
        "context_with_next_sentence": true
    },
    {
        "source_sentence": "作是意已，如前所說，若晝若夜各三時作。",
        "from": "T32n1660_004:0531b04_11",
        "context_with_next_sentence": true
    },
    {
        "source_sentence": "一時所作福，　　若有形色者，",
        "from": "T32n1660_004:0531b05_0",
        "context_with_next_sentence": true
    },
    {
        "source_sentence": "恒沙數大千，　　亦不能容受。",
        "from": "T32n1660_004:0531b06_13",
        "context_with_next_sentence": true
    },
    {
        "source_sentence": "於彼所說六時迴向中，若分別一時所作，於中福德，諸佛世尊如實見者所說：",
        "from": "T32n1660_004:0531b08_14",
        "context_with_next_sentence": true
    },
    {
        "source_sentence": "彼若有色如穀等聚者，其福積集無有限量，雖如恒伽沙等大三千界盡其邊際亦不能容受。",
        "from": "T32n1660_004:0531b10_15",
        "context_with_next_sentence": true
    },
    {
        "source_sentence": "以彼迴向福與虛空界等迴向故。",
        "from": "T32n1660_004:0531b11_11",
        "context_with_next_sentence": true
    },
    {
        "source_sentence": "乃至一時迴向猶有如是福聚，況多迴向。",
        "from": "T32n1660_004:0531b12_11",
        "context_with_next_sentence": true
    },
    {
        "source_sentence": "雖是初發心菩薩，由迴向力故亦成大福。",
        "from": "T32n1660_004:0531b13_9",
        "context_with_next_sentence": true
    },
    {
        "source_sentence": "還以如是相福聚故，漸次能得菩提。",
        "from": "T32n1660_004:0531b14_6",
        "context_with_next_sentence": true
    },
    {
        "source_sentence": "問：",
        "from": "T32n1660_004:0531b15_1",
        "context_with_next_sentence": true
    },
    {
        "source_sentence": "已說諸菩薩得成大福方便。",
        "from": "T32n1660_004:0531b15_13",
        "context_with_next_sentence": true
    },
    {
        "source_sentence": "今欲護福，用何方便？",
        "from": "T32n1660_004:0531b16_3",
        "context_with_next_sentence": true
    },
    {
        "source_sentence": "答：",
        "from": "T32n1660_004:0531b16_5",
        "context_with_next_sentence": true
    },
    {
        "source_sentence": "彼初發心已，　　於諸小菩薩，",
        "from": "T32n1660_004:0531b17_0",
        "context_with_next_sentence": true
    },
    {
        "source_sentence": "當起尊重愛，　　猶如師父母。",
        "from": "T32n1660_004:0531b18_13",
        "context_with_next_sentence": true
    },
    {
        "source_sentence": "彼初發心菩薩，若欲護自善根及自身者，於諸初發心菩薩當起至極尊重愛敬之心，猶如世尊一切智師及自所生父母。",
        "from": "T32n1660_004:0531b21_13",
        "context_with_next_sentence": true
    },
    {
        "source_sentence": "如是以初發心菩薩為首，於諸菩薩亦應如是極作愛重。",
        "from": "T32n1660_004:0531b23_1",
        "context_with_next_sentence": true
    },
    {
        "source_sentence": "若異於此，則自身及善根皆悉滅盡。",
        "from": "T32n1660_004:0531b23_17",
        "context_with_next_sentence": true
    },
    {
        "source_sentence": "如世尊經中曾說：",
        "from": "T32n1660_004:0531b24_5",
        "context_with_next_sentence": true
    },
    {
        "source_sentence": "我不見餘一法障礙菩薩及滅盡善根，如於菩薩起瞋心者。",
        "from": "T32n1660_004:0531b25_11",
        "context_with_next_sentence": true
    },
    {
        "source_sentence": "若菩薩雖於百劫積集善根，由此瞋菩薩心故皆悉滅盡。",
        "from": "T32n1660_004:0531b26_16",
        "context_with_next_sentence": true
    },
    {
        "source_sentence": "是故於諸菩薩應起尊重猶如教師。",
        "from": "T32n1660_004:0531b27_12",
        "context_with_next_sentence": true
    },
    {
        "source_sentence": "菩薩雖有過，　　猶尚不應說，",
        "from": "T32n1660_004:0531b28_0",
        "context_with_next_sentence": true
    },
    {
        "source_sentence": "何況無實事，　　唯應如實讚。",
        "from": "T32n1660_004:0531b29_13",
        "context_with_next_sentence": true
    },
    {
        "source_sentence": "若菩薩毀呰行大乘人罪過，令得惡名，所有生生善法皆悉滅盡，不得增長白法。",
        "from": "T32n1660_004:0531c02_15",
        "context_with_next_sentence": true
    },
    {
        "source_sentence": "是故諸菩薩等雖有過惡，為護自善根命故，不應顯說，何況無實，譬如王罪。",
        "from": "T32n1660_004:0531c04_11",
        "context_with_next_sentence": true
    },
    {
        "source_sentence": "如經中說：",
        "from": "T32n1660_004:0531c04_16",
        "context_with_next_sentence": true
    },
    {
        "source_sentence": "有菩薩清淨活命無可毀呰，而彼達摩比丘妾說其惡故，於七十劫中受泥犁報，又於六萬生中為貧窮人，常受盲瘂癩病惡瘡。",
        "from": "T32n1660_004:0531c07_13",
        "context_with_next_sentence": true
    },
    {
        "source_sentence": "是故於菩薩所，若有惡、若無惡皆不得說，彼有實德唯應稱揚，為自善根增長故，亦為餘人生信故。",
        "from": "T32n1660_004:0531c10_1",
        "context_with_next_sentence": true
    },
    {
        "source_sentence": "若人願作佛，　　欲使不退轉，",
        "from": "T32n1660_004:0531c11_0",
        "context_with_next_sentence": true
    },
    {
        "source_sentence": "示現及熾盛，　　亦令生喜悅。",
        "from": "T32n1660_004:0531c12_13",
        "context_with_next_sentence": true
    },
    {
        "source_sentence": "若有眾生已發願求菩提，唯欲令其不退。",
        "from": "T32n1660_004:0531c13_17",
        "context_with_next_sentence": true
    },
    {
        "source_sentence": "而有人愚癡瞋恚及貪，自朋黨故作如是言：",
        "from": "T32n1660_004:0531c14_17",
        "context_with_next_sentence": true
    },
    {
        "source_sentence": "何用長行菩薩難行之行？",
        "from": "T32n1660_004:0531c15_9",
        "context_with_next_sentence": true
    },
    {
        "source_sentence": "其涅槃樂平等相似，行聲聞行疾得涅槃。",
        "from": "T32n1660_004:0531c16_8",
        "context_with_next_sentence": true
    },
    {
        "source_sentence": "此等後當說其果報。",
        "from": "T32n1660_004:0531c16_17",
        "context_with_next_sentence": true
    },
    {
        "source_sentence": "若以種種譬喻顯佛功德令入其心，是為示現；",
        "from": "T32n1660_004:0531c17_18",
        "context_with_next_sentence": true
    },
    {
        "source_sentence": "令其具足精進諸菩薩行，是為熾盛；",
        "from": "T32n1660_004:0531c18_15",
        "context_with_next_sentence": true
    },
    {
        "source_sentence": "欲令精進更增疾利，為說正覺功德大神通事，是為喜悅。",
        "from": "T32n1660_004:0531c20_2",
        "context_with_next_sentence": true
    },
    {
        "source_sentence": "如是令彼不捨菩提之心。",
        "from": "T32n1660_004:0531c20_13",
        "context_with_next_sentence": true
    },
    {
        "source_sentence": "未解甚深經，　　勿言非佛說；",
        "from": "T32n1660_004:0531c21_13",
        "context_with_next_sentence": true
    },
    {
        "source_sentence": "若作如是言，　　受最苦惡報。",
        "from": "T32n1660_004:0531c22_13",
        "context_with_next_sentence": true
    },
    {
        "source_sentence": "甚深經者，謂佛所說與空、無相、無願相應，除無量斷常等邊見，滅我人、眾生、壽者等自性，顯如來大神通希有功德。",
        "from": "T32n1660_004:0531c25_10",
        "context_with_next_sentence": true
    },
    {
        "source_sentence": "於此經律若未證知，勿以癡故言非佛說。",
        "from": "T32n1660_004:0531c26_10",
        "context_with_next_sentence": true
    },
    {
        "source_sentence": "何以故？",
        "from": "T32n1660_004:0531c26_14",
        "context_with_next_sentence": true
    },
    {
        "source_sentence": "佛世尊說，若謗如來所說之經，惡果最苦。",
        "from": "T32n1660_004:0531c27_12",
        "context_with_next_sentence": true
    },
    {
        "source_sentence": "無間等諸罪，　　悉以為一摶，",
        "from": "T32n1660_004:0531c28_0",
        "context_with_next_sentence": true
    },
    {
        "source_sentence": "比前二種罪，　　分數不能及。",
        "from": "T32n1660_004:0531c29_13",
        "context_with_next_sentence": true
    },
    {
        "source_sentence": "世尊於《不退輪經》中說：",
        "from": "T32n1660_004:0532a01_11",
        "context_with_next_sentence": true
    },
    {
        "source_sentence": "五無間業所有諸罪，若斷三千大千世界中諸眾生命所有罪報，若恒伽河沙等佛世尊滅度已所有支提或壞或燒，若障礙過去未來現在諸佛法眼所有罪報，如是等過皆悉摶聚，若於未解深經而起執著言非佛說，及菩薩發菩提願已而令退菩提心，此二種罪，彼前五無間等罪聚比之，百分不及千分不及，乃至數分、柯羅分、算分、譬喻分、優波尼沙陀分亦不及。",
        "from": "T32n1660_004:0532a09_13",
        "context_with_next_sentence": true
    },
    {
        "source_sentence": "以是罪相故，為護自身及自善根，勿作此二種罪。",
        "from": "T32n1660_004:0532a10_15",
        "context_with_next_sentence": true
    },
    {
        "source_sentence": "問：",
        "from": "T32n1660_004:0532a11_1",
        "context_with_next_sentence": true
    },
    {
        "source_sentence": "已說菩薩護自善根。",
        "from": "T32n1660_004:0532a11_10",
        "context_with_next_sentence": true
    },
    {
        "source_sentence": "何者是修道勝義？",
        "from": "T32n1660_004:0532a11_18",
        "context_with_next_sentence": true
    },
    {
        "source_sentence": "答：",
        "from": "T32n1660_004:0532a11_20",
        "context_with_next_sentence": true
    },
    {
        "source_sentence": "於三解脫門，　　應當善修習，",
        "from": "T32n1660_004:0532a12_0",
        "context_with_next_sentence": true
    },
    {
        "source_sentence": "初空次無相，　　第三是無願。",
        "from": "T32n1660_004:0532a13_13",
        "context_with_next_sentence": true
    },
    {
        "source_sentence": "於中菩薩行般若波羅蜜時，應修三解脫門。",
        "from": "T32n1660_004:0532a14_18",
        "context_with_next_sentence": true
    },
    {
        "source_sentence": "最初應修空解脫門，為破散諸見故。",
        "from": "T32n1660_004:0532a15_15",
        "context_with_next_sentence": true
    },
    {
        "source_sentence": "第二無相解脫門，為不取諸分別攀緣意故。",
        "from": "T32n1660_004:0532a16_15",
        "context_with_next_sentence": true
    },
    {
        "source_sentence": "第三無願解脫門，為超過欲界色界無色界故。",
        "from": "T32n1660_004:0532a17_16",
        "context_with_next_sentence": true
    },
    {
        "source_sentence": "問：",
        "from": "T32n1660_004:0532a18_1",
        "context_with_next_sentence": true
    },
    {
        "source_sentence": "何故此等名解脫門？",
        "from": "T32n1660_004:0532a18_10",
        "context_with_next_sentence": true
    },
    {
        "source_sentence": "答：",
        "from": "T32n1660_004:0532a18_12",
        "context_with_next_sentence": true
    },
    {
        "source_sentence": "無自性故空，　　已空何作相？",
        "from": "T32n1660_004:0532a19_13",
        "context_with_next_sentence": true
    },
    {
        "source_sentence": "諸相既寂滅，　　智者何所願？",
        "from": "T32n1660_004:0532a20_13",
        "context_with_next_sentence": true
    },
    {
        "source_sentence": "以緣生故法無自性，此名為空。",
        "from": "T32n1660_004:0532a21_13",
        "context_with_next_sentence": true
    },
    {
        "source_sentence": "以其空故心無攀緣，則是無相。",
        "from": "T32n1660_004:0532a22_8",
        "context_with_next_sentence": true
    },
    {
        "source_sentence": "離諸相故，則無所願。",
        "from": "T32n1660_004:0532a22_18",
        "context_with_next_sentence": true
    },
    {
        "source_sentence": "又若法從緣生，彼自性無生。",
        "from": "T32n1660_004:0532a23_10",
        "context_with_next_sentence": true
    },
    {
        "source_sentence": "以自性無生故，彼法是空。",
        "from": "T32n1660_004:0532a24_2",
        "context_with_next_sentence": true
    },
    {
        "source_sentence": "若法是空，彼中無相。",
        "from": "T32n1660_004:0532a24_12",
        "context_with_next_sentence": true
    },
    {
        "source_sentence": "相無有故，彼是無相。",
        "from": "T32n1660_004:0532a25_1",
        "context_with_next_sentence": true
    },
    {
        "source_sentence": "若無有相，彼中心無所依，以無依故於三界中心無所願。",
        "from": "T32n1660_004:0532a26_6",
        "context_with_next_sentence": true
    },
    {
        "source_sentence": "於此修念時，　　趣近涅槃道，",
        "from": "T32n1660_004:0532a27_0",
        "context_with_next_sentence": true
    },
    {
        "source_sentence": "勿念非佛體，　　於彼莫放逸。",
        "from": "T32n1660_004:0532a28_13",
        "context_with_next_sentence": true
    },
    {
        "source_sentence": "修此三解脫門時，若非方便所攝，則趣近涅槃。",
        "from": "T32n1660_004:0532b01_1",
        "context_with_next_sentence": true
    },
    {
        "source_sentence": "雖應修習，莫墮餘菩提處，當求無所得忍，應住善巧方便。",
        "from": "T32n1660_004:0532b02_6",
        "context_with_next_sentence": true
    },
    {
        "source_sentence": "我於涅槃中，　　不應即作證。",
        "from": "T32n1660_004:0532b03_13",
        "context_with_next_sentence": true
    },
    {
        "source_sentence": "當發如是心，　　應成熟智度。",
        "from": "T32n1660_004:0532b04_13",
        "context_with_next_sentence": true
    },
    {
        "source_sentence": "發如是心：",
        "from": "T32n1660_004:0532b05_4",
        "context_with_next_sentence": true
    },
    {
        "source_sentence": "我當利益諸眾生、度脫諸眾生，雖修三解脫門，不應於涅槃作證。",
        "from": "T32n1660_004:0532b06_13",
        "context_with_next_sentence": true
    },
    {
        "source_sentence": "然我為學般若波羅蜜故，於三解脫門中專應成熟。",
        "from": "T32n1660_004:0532b07_16",
        "context_with_next_sentence": true
    },
    {
        "source_sentence": "我應修空，不應證空；",
        "from": "T32n1660_004:0532b08_8",
        "context_with_next_sentence": true
    },
    {
        "source_sentence": "我應修無相，不應證無相；",
        "from": "T32n1660_004:0532b09_1",
        "context_with_next_sentence": true
    },
    {
        "source_sentence": "我應修無願，不應證無願。",
        "from": "T32n1660_004:0532b09_13",
        "context_with_next_sentence": true
    },
    {
        "source_sentence": "如射師放箭，　　各各轉相射，",
        "from": "T32n1660_004:0532b10_0",
        "context_with_next_sentence": true
    },
    {
        "source_sentence": "相持不令墮，　　大菩薩亦爾。",
        "from": "T32n1660_004:0532b11_13",
        "context_with_next_sentence": true
    },
    {
        "source_sentence": "譬如射師善學射已，放箭空中，續放後箭各各相射。",
        "from": "T32n1660_004:0532b13_3",
        "context_with_next_sentence": true
    },
    {
        "source_sentence": "彼箭遂多空中相持，不令墮地。",
        "from": "T32n1660_004:0532b13_17",
        "context_with_next_sentence": true
    },
    {
        "source_sentence": "解脫門空中，　　善放於心箭，",
        "from": "T32n1660_004:0532b14_0",
        "context_with_next_sentence": true
    },
    {
        "source_sentence": "巧便箭續持，　　不令墮涅槃。",
        "from": "T32n1660_004:0532b15_13",
        "context_with_next_sentence": true
    },
    {
        "source_sentence": "如是此菩薩大射者，以學修空、無相、無願弓，於三解脫門空中放心箭已，又以悲愍眾生巧方便箭展轉相續，於三界虛空中持彼心箭不令墮涅槃城。",
        "from": "T32n1660_004:0532b19_7",
        "context_with_next_sentence": true
    },
    {
        "source_sentence": "問：",
        "from": "T32n1660_004:0532b20_1",
        "context_with_next_sentence": true
    },
    {
        "source_sentence": "云何復令彼心不墮涅槃？",
        "from": "T32n1660_004:0532b20_12",
        "context_with_next_sentence": true
    },
    {
        "source_sentence": "答：",
        "from": "T32n1660_004:0532b20_14",
        "context_with_next_sentence": true
    },
    {
        "source_sentence": "我不捨眾生，　　為利眾生故。",
        "from": "T32n1660_004:0532b21_13",
        "context_with_next_sentence": true
    },
    {
        "source_sentence": "先起如是意，　　次後習相應。",
        "from": "T32n1660_004:0532b22_13",
        "context_with_next_sentence": true
    },
    {
        "source_sentence": "若我於三解脫門善成熟已，欲取涅槃如在手掌。",
        "from": "T32n1660_004:0532b24_2",
        "context_with_next_sentence": true
    },
    {
        "source_sentence": "然我以小兒凡夫猶如飲乳，不能自向涅槃城者未涅槃故，我於涅槃不應獨入。",
        "from": "T32n1660_004:0532b25_17",
        "context_with_next_sentence": true
    },
    {
        "source_sentence": "我當如是發起精進，隨我所作，唯為利益諸眾生故，亦為諸眾生得涅槃故。",
        "from": "T32n1660_004:0532b27_13",
        "context_with_next_sentence": true
    },
    {
        "source_sentence": "先應如是起作，次即心與三解脫門隨順相應。",
        "from": "T32n1660_004:0532b28_14",
        "context_with_next_sentence": true
    },
    {
        "source_sentence": "隨順者，順後義也。",
        "from": "T32n1660_004:0532b29_3",
        "context_with_next_sentence": true
    },
    {
        "source_sentence": "若不如是，彼之心箭無巧方便攝故，行三解脫門時即墮聲聞解脫、若獨覺解脫中。",
        "from": "T32n1660_004:0532c02_1",
        "context_with_next_sentence": true
    },
    {
        "source_sentence": "今更有巧方便。",
        "from": "T32n1660_004:0532c02_8",
        "context_with_next_sentence": true
    },
    {
        "source_sentence": "有著眾生等，　　久夜及現行，",
        "from": "T32n1660_004:0532c03_0",
        "context_with_next_sentence": true
    },
    {
        "source_sentence": "顛倒與諸相，　　皆以癡迷故。",
        "from": "T32n1660_004:0532c04_13",
        "context_with_next_sentence": true
    },
    {
        "source_sentence": "小兒凡夫諸眾生等以癡迷故，於無始際流轉久夜著四顛倒，無常謂常、苦謂樂、不淨謂淨、無我謂我，及於內外眾界入中計我我所，謂有所得，久夜行已及現在行。",
        "from": "T32n1660_004:0532c08_13",
        "context_with_next_sentence": true
    },
    {
        "source_sentence": "著相顛倒者，　　說法為斷除。",
        "from": "T32n1660_004:0532c09_13",
        "context_with_next_sentence": true
    },
    {
        "source_sentence": "先發如是心，　　次後習相應。",
        "from": "T32n1660_004:0532c10_13",
        "context_with_next_sentence": true
    },
    {
        "source_sentence": "如是諸眾生等以癡迷故，起我我所二種計著。",
        "from": "T32n1660_004:0532c12_1",
        "context_with_next_sentence": true
    },
    {
        "source_sentence": "又於色等無所有中，妄起分別取相，生四種邪顛倒。",
        "from": "T32n1660_004:0532c13_5",
        "context_with_next_sentence": true
    },
    {
        "source_sentence": "我為說法令其斷除。",
        "from": "T32n1660_004:0532c13_14",
        "context_with_next_sentence": true
    },
    {
        "source_sentence": "先發如是心已，然後於三解脫門中修習相應。",
        "from": "T32n1660_004:0532c14_15",
        "context_with_next_sentence": true
    },
    {
        "source_sentence": "若異此而修三解脫門者，則趣近涅槃道。",
        "from": "T32n1660_004:0532c15_14",
        "context_with_next_sentence": true
    },
    {
        "source_sentence": "菩薩利眾生，　　而不見眾生，",
        "from": "T32n1660_004:0532c16_0",
        "context_with_next_sentence": true
    },
    {
        "source_sentence": "此亦最難事，　　希有不可思。",
        "from": "T32n1660_004:0532c17_13",
        "context_with_next_sentence": true
    },
    {
        "source_sentence": "菩薩起眾生想，此亦最難、不可思、未曾有，如畫虛空。",
        "from": "T32n1660_004:0532c19_3",
        "context_with_next_sentence": true
    },
    {
        "source_sentence": "於最勝義中本無眾生，此菩薩不知不得，而為利樂眾生故勤行精進。",
        "from": "T32n1660_004:0532c20_14",
        "context_with_next_sentence": true
    },
    {
        "source_sentence": "唯除大悲，何處更有如此難事？",
        "from": "T32n1660_004:0532c21_8",
        "context_with_next_sentence": true
    },
    {
        "source_sentence": "雖入正定位，　　習應解脫門，",
        "from": "T32n1660_004:0532c22_0",
        "context_with_next_sentence": true
    },
    {
        "source_sentence": "未滿本願故，　　不證於涅槃。",
        "from": "T32n1660_004:0532c23_13",
        "context_with_next_sentence": true
    },
    {
        "source_sentence": "此應思量：",
        "from": "T32n1660_004:0532c24_4",
        "context_with_next_sentence": true
    },
    {
        "source_sentence": "若到正定位菩薩，以三十二法故入正定位，與解脫門相應時，中間未滿本願，為證涅槃、為不證？",
        "from": "T32n1660_004:0532c26_8",
        "context_with_next_sentence": true
    },
    {
        "source_sentence": "以世尊經中說云：",
        "from": "T32n1660_004:0532c26_16",
        "context_with_next_sentence": true
    },
    {
        "source_sentence": "四大可令改異，無有入正定位菩薩中間未滿本願證於涅槃。",
        "from": "T32n1660_004:0532c28_4",
        "context_with_next_sentence": true
    },
    {
        "source_sentence": "是故到正定位菩薩，未滿本願不證涅槃。",
        "from": "T32n1660_004:0532c29_3",
        "context_with_next_sentence": true
    },
    {
        "source_sentence": "若未到定位，　　巧便力攝故，",
        "from": "T32n1660_004:0533a01_0",
        "context_with_next_sentence": true
    },
    {
        "source_sentence": "以未滿本願，　　亦不證涅槃。",
        "from": "T32n1660_004:0533a02_13",
        "context_with_next_sentence": true
    },
    {
        "source_sentence": "若初發心菩薩未到正定位，彼以巧方便所攝故，修三解脫門時，中間未滿本願亦不證涅槃。",
        "from": "T32n1660_004:0533a05_2",
        "context_with_next_sentence": true
    },
    {
        "source_sentence": "極厭於流轉，　　而亦向流轉，",
        "from": "T32n1660_004:0533a06_0",
        "context_with_next_sentence": true
    },
    {
        "source_sentence": "信樂於涅槃，　　而亦背涅槃。",
        "from": "T32n1660_004:0533a07_13",
        "context_with_next_sentence": true
    },
    {
        "source_sentence": "此菩薩於流轉中，以三種熾火故應極厭離，不應起心迯避流轉，當於眾生為子想故而向流轉。",
        "from": "T32n1660_004:0533a10_3",
        "context_with_next_sentence": true
    },
    {
        "source_sentence": "及應信樂涅槃，如覆護舍宅故。",
        "from": "T32n1660_004:0533a10_17",
        "context_with_next_sentence": true
    },
    {
        "source_sentence": "然復應背涅槃，為滿一切智智故。",
        "from": "T32n1660_004:0533a11_12",
        "context_with_next_sentence": true
    },
    {
        "source_sentence": "於流轉中若有厭離，則於涅槃亦有信樂。",
        "from": "T32n1660_004:0533a12_11",
        "context_with_next_sentence": true
    },
    {
        "source_sentence": "若不向流轉、不背涅槃，未滿本願修習解脫門時，則於涅槃作證。",
        "from": "T32n1660_004:0533a14_1",
        "context_with_next_sentence": true
    },
    {
        "source_sentence": "應當畏煩惱，　　不應盡煩惱，",
        "from": "T32n1660_004:0533a15_0",
        "context_with_next_sentence": true
    },
    {
        "source_sentence": "當為集眾善，　　以遮遮煩惱。",
        "from": "T32n1660_004:0533a16_13",
        "context_with_next_sentence": true
    },
    {
        "source_sentence": "以是流轉因故，應畏煩惱，不應畢竟盡於煩惱。",
        "from": "T32n1660_004:0533a18_1",
        "context_with_next_sentence": true
    },
    {
        "source_sentence": "若斷煩惱，則不得集菩提資糧。",
        "from": "T32n1660_004:0533a18_15",
        "context_with_next_sentence": true
    },
    {
        "source_sentence": "是故菩薩以遮制法遮諸煩惱，由遮煩惱令其無力故，得集菩提資糧善根。",
        "from": "T32n1660_004:0533a20_8",
        "context_with_next_sentence": true
    },
    {
        "source_sentence": "以集善根故滿足本願，能到菩提。",
        "from": "T32n1660_004:0533a21_4",
        "context_with_next_sentence": true
    },
    {
        "source_sentence": "問：",
        "from": "T32n1660_004:0533a22_1",
        "context_with_next_sentence": true
    },
    {
        "source_sentence": "何故不以斷滅故滅諸煩惱？",
        "from": "T32n1660_004:0533a22_13",
        "context_with_next_sentence": true
    },
    {
        "source_sentence": "答：",
        "from": "T32n1660_004:0533a22_15",
        "context_with_next_sentence": true
    },
    {
        "source_sentence": "菩薩煩惱性，　　不是涅槃性，",
        "from": "T32n1660_004:0533a23_0",
        "context_with_next_sentence": true
    },
    {
        "source_sentence": "非燒諸煩惱，　　生菩提種子。",
        "from": "T32n1660_004:0533a24_13",
        "context_with_next_sentence": true
    },
    {
        "source_sentence": "如諸聲聞聖人等，涅槃為性，以攀緣涅槃得沙門果故。",
        "from": "T32n1660_004:0533a26_4",
        "context_with_next_sentence": true
    },
    {
        "source_sentence": "諸佛不以涅槃為性，諸佛煩惱為性，以菩提心由此生故。",
        "from": "T32n1660_004:0533a27_10",
        "context_with_next_sentence": true
    },
    {
        "source_sentence": "聲聞獨覺燒諸煩惱，不生菩提心種子，以二乘心種子無流故。",
        "from": "T32n1660_004:0533a28_17",
        "context_with_next_sentence": true
    },
    {
        "source_sentence": "是故煩惱為如來性，以有煩惱眾生發菩提心、出生佛體，故不離煩惱。",
        "from": "T32n1660_004:0533b01_10",
        "context_with_next_sentence": true
    },
    {
        "source_sentence": "問：",
        "from": "T32n1660_004:0533b02_1",
        "context_with_next_sentence": true
    },
    {
        "source_sentence": "若燒煩惱不生菩提心種子者，何故《法華經》中與燒煩惱諸聲聞等授記？",
        "from": "T32n1660_004:0533b03_13",
        "context_with_next_sentence": true
    },
    {
        "source_sentence": "答：",
        "from": "T32n1660_004:0533b03_15",
        "context_with_next_sentence": true
    },
    {
        "source_sentence": "記彼諸眾生，　　此記有因緣，",
        "from": "T32n1660_004:0533b04_0",
        "context_with_next_sentence": true
    },
    {
        "source_sentence": "唯是佛善巧，　　方便到彼岸。",
        "from": "T32n1660_004:0533b05_13",
        "context_with_next_sentence": true
    },
    {
        "source_sentence": "不知成就何等眾生，彼中因緣唯佛所知，以到調伏彼岸，不共餘眾生相似故。",
        "from": "T32n1660_004:0533b07_14",
        "context_with_next_sentence": true
    },
    {
        "source_sentence": "而彼不生菩提心種子者，以入無為正定位故。",
        "from": "T32n1660_004:0533b08_15",
        "context_with_next_sentence": true
    },
    {
        "source_sentence": "如經說：",
        "from": "T32n1660_004:0533b08_19",
        "context_with_next_sentence": true
    },
    {
        "source_sentence": "如空及蓮華，　　峻崖與深坑，",
        "from": "T32n1660_004:0533b09_0",
        "context_with_next_sentence": true
    },
    {
        "source_sentence": "界不男迦柘，　　亦如燒種子。",
        "from": "T32n1660_004:0533b10_13",
        "context_with_next_sentence": true
    },
    {
        "source_sentence": "如虛空中不生種子，如是於無為中不曾生佛法亦不當生，如高原曠野不生蓮華。",
        "from": "T32n1660_004:0533b12_16",
        "context_with_next_sentence": true
    },
    {
        "source_sentence": "如是聲聞獨覺入無為正定位中，不生佛法。",
        "from": "T32n1660_004:0533b13_17",
        "context_with_next_sentence": true
    },
    {
        "source_sentence": "峻崖者，於一切智智城道中有二峻崖，所謂聲聞地峻崖、獨覺地峻崖。",
        "from": "T32n1660_004:0533b15_11",
        "context_with_next_sentence": true
    },
    {
        "source_sentence": "聲聞獨覺若有一切智者，則非菩薩二峻崖也。",
        "from": "T32n1660_004:0533b16_12",
        "context_with_next_sentence": true
    },
    {
        "source_sentence": "深坑者，如丈夫善學跳擲，雖墮深坑安隱而住。",
        "from": "T32n1660_004:0533b17_13",
        "context_with_next_sentence": true
    },
    {
        "source_sentence": "若不善學而墮深坑，便死坑內。",
        "from": "T32n1660_004:0533b18_8",
        "context_with_next_sentence": true
    },
    {
        "source_sentence": "如是菩薩修習無為，善相應故，雖修無為而不墮無為中。",
        "from": "T32n1660_004:0533b19_13",
        "context_with_next_sentence": true
    },
    {
        "source_sentence": "聲聞等修習無為，不善相應，則墮無為中。",
        "from": "T32n1660_004:0533b20_13",
        "context_with_next_sentence": true
    },
    {
        "source_sentence": "界者，聲聞繫在無為界故，不復能於有為中行，是故彼中不生菩提之心。",
        "from": "T32n1660_004:0533b22_5",
        "context_with_next_sentence": true
    },
    {
        "source_sentence": "不男者，如根敗丈夫於五欲利不復有利，如是聲聞具無為法，於諸佛法利亦無有利。",
        "from": "T32n1660_004:0533b24_4",
        "context_with_next_sentence": true
    },
    {
        "source_sentence": "迦柘者，如迦柘珠，諸天世間雖善修理彼迦柘珠，終不能為鞞琉璃寶。",
        "from": "T32n1660_004:0533b25_15",
        "context_with_next_sentence": true
    },
    {
        "source_sentence": "如是聲聞雖復具諸戒學、頭多功德、三摩提等，終不能坐覺場證無上正覺。",
        "from": "T32n1660_004:0533b27_9",
        "context_with_next_sentence": true
    },
    {
        "source_sentence": "亦如燒種子者，如被燒種子，雖置地中水澆日暖，終不能生。",
        "from": "T32n1660_004:0533b28_17",
        "context_with_next_sentence": true
    },
    {
        "source_sentence": "如是聲聞燒煩惱種子已，於三界中亦無生義。",
        "from": "T32n1660_004:0533b29_18",
        "context_with_next_sentence": true
    },
    {
        "source_sentence": "以如是等經故，當知聲聞得無為法已，不生菩提之心。",
        "from": "T32n1660_004:0533c02_4",
        "context_with_next_sentence": true
    },
    {
        "source_sentence": "菩提資糧論卷第四",
        "from": "T32n1660_004:0533c03_100",
        "context_with_next_sentence": false
    }
]