{
    "T06n0220_397:1053b16_0": "大般若波羅蜜多經卷第三百九",
    "T06n0220_397:1053b17_0": "十七",
    "T06n0220_397:1053b19_0": "三藏法師玄奘奉　詔譯",
    "T06n0220_397:1053b20_0": "初分勝義瑜伽品第七十五之二",
    "T06n0220_397:1053b21_0": "爾時，具壽善現白佛言：「世尊！",
    "T06n0220_397:1053b21_1": "若一切法平等性中，諸差別相皆不可得，則諸異生、若隨信行、若隨法行、若諸第八、若諸預流、若諸一來、若諸不還、若諸阿羅漢、若諸獨覺、若諸菩薩摩訶薩眾、若諸如來應正等覺，如是一切法及有情應無差別。」",
    "T06n0220_397:1053b26_2": "佛言：「善現！",
    "T06n0220_397:1053b26_3": "如是！",
    "T06n0220_397:1053b26_4": "如是！",
    "T06n0220_397:1053b26_5": "如汝所說。",
    "T06n0220_397:1053b27_6": "於一切法平等性中，若諸異生、若諸聖者、乃至如來應正等覺法及有情皆無差別。」",
    "T06n0220_397:1053b29_7": "具壽善現復白佛言：「世尊！",
    "T06n0220_397:1053b29_8": "若一切法平等性中，異生、聖者法及有情俱無差別，云何三寶出現世間，所謂佛寶、法寶、僧寶？」",
    "T06n0220_397:1053c02_9": "佛言：「善現！",
    "T06n0220_397:1053c03_10": "於意云何？",
    "T06n0220_397:1053c03_11": "佛、法、僧寶與平等性各有異耶？」",
    "T06n0220_397:1053c04_12": "善現答言：「如我解佛所說義者，佛、法、僧寶與平等性皆無有異。",
    "T06n0220_397:1053c05_13": "世尊！",
    "T06n0220_397:1053c05_14": "若佛寶、若法寶、若僧寶、若平等性，如是一切皆非相應非不相應，無色、無見、無對、一相，所謂無相。",
    "T06n0220_397:1053c07_15": "然佛世尊於無相中方便善巧，建立種種法等有異，謂此是異生，此是隨信行，此是隨法行，此是第八，此是預流，此是一來，此是不還，此是阿羅漢，此是獨覺，此是菩薩摩訶薩，此是如來、應、正等覺。」",
    "T06n0220_397:1053c12_16": "佛言：「善現！",
    "T06n0220_397:1053c12_17": "如是！",
    "T06n0220_397:1053c12_18": "如是！",
    "T06n0220_397:1053c12_19": "如汝所說。",
    "T06n0220_397:1053c13_20": "如來於法方便善巧，能於無相建立種種法等差別。",
    "T06n0220_397:1053c15_0": "「復次，善現！",
    "T06n0220_397:1053c15_1": "於意云何？",
    "T06n0220_397:1053c15_2-0": "若諸如來、應、正等覺不證無上正等菩提，設證無上正等菩提，不為有情施設諸法差別之相，諸有情類為能自知：此是地獄，此是傍生，此是鬼界，此是人；此是四大王眾天，此是三十三天，此是夜摩天，此是覩史多天，此是樂變化天，此是他化自在天；此是梵眾天，此是梵輔天，此是梵會天，此是大梵天；此是光天，此是少光天，此是無量光天，",
    "T06n0220_397:1053c15_2-1": "此是極光淨天；此是淨天，此是少淨天，此是無量淨天，此是遍淨天；此是廣天，此是少廣天，此是無量廣天，此是廣果天，此是無想天；此是無繁天，此是無熱天，此是善現天，此是善見天，此是色究竟天；此是空無邊處天，此是識無邊處天，此是無所有處天，此是非想非非想處天；此是色，此是受、想、行、識；此是眼處，此是耳、鼻、",
    "T06n0220_397:1053c15_2-2": "舌、身、意處；此是色處，此是聲、香、味、觸、法處；此是眼界，此是耳、鼻、舌、身、意界；此是色界，此是聲、香、味、觸、法界；此是眼識界，此是耳、鼻、舌、身、意識界；此是眼觸，此是耳、鼻、舌、身、意觸；此是眼觸為緣所生諸受，此是耳、鼻、舌、身、意觸為緣所生諸受；此是地界，此是水、火、風、空、識界；此是因緣，",
    "T06n0220_397:1053c15_2-3": "此是等無間緣，此是所緣緣，此是增上緣；此是從緣所生諸法；此是無明，此是行、識、名色、六處、觸、受、愛、取、有、生、老死愁歎苦憂惱；此是世間法，此是出世間法；此是有漏法，此是無漏法；此是有為法，此是無為法；此是布施波羅蜜多，此是淨戒、安忍、精進、靜慮、般若、方便善巧、妙願、力、智波羅蜜多；此是四念住，此是四正斷、",
    "T06n0220_397:1053c15_2-4": "四神足、五根、五力、七等覺支、八聖道支；此是內空，此是外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；此是真如，此是法界、法性、不虛妄性、不變異性、平等性、離生性、法定、法住、實際、虛空界、不思議界；",
    "T06n0220_397:1053c15_2-5": "此是苦聖諦，此是集、滅、道聖諦；此是四靜慮，此是四無量、四無色定；此是八解脫，此是八勝處、九次第定、十遍處；此是陀羅尼門，此是三摩地門；此是空解脫門，此是無相、無願解脫門；此是極喜地，此是離垢地、發光地、焰慧地、極難勝地、現前地、遠行地、不動地、善慧地、法雲地；此是五眼，此是六神通；此是佛十力，此是四無所畏、",
    "T06n0220_397:1053c15_2-6": "四無礙解、大慈、大悲、大喜、大捨、十八佛不共法；此是三十二大士相，此是八十隨好；此是無忘失法，此是恒住捨性；此是一切智，此是道相智、一切相智；此是一切相妙願智，此是一切智智；此是佛寶，此是法寶，此是僧寶；此是聲聞乘，此是獨覺乘，此是無上乘；此是隨信行，此是隨法行，此是第八，此是預流，此是一來，此是不還，",
    "T06n0220_397:1053c15_2-7": "此是阿羅漢，此是獨覺，此是菩薩摩訶薩，此是如來、應、正等覺，諸有情類於如是等差別之相能自知不？」",
    "T06n0220_397:1054b09_3": "善現答言：「不也！",
    "T06n0220_397:1054b10_4": "世尊！",
    "T06n0220_397:1054b10_5": "不也！",
    "T06n0220_397:1054b10_6": "善逝！",
    "T06n0220_397:1054b10_7": "若佛不為有情施設諸如是等差別之相，諸有情類不能自知諸如是等差別之相。」",
    "T06n0220_397:1054b12_8": "佛言：「善現！",
    "T06n0220_397:1054b12_9": "是故如來、應、正等覺於無相法方便善巧，雖為有情施設種種差別之相，而於諸法平等法性都無所動。」",
    "T06n0220_397:1054b14_10": "爾時，具壽善現白佛言：「世尊！",
    "T06n0220_397:1054b15_11": "為如如來、應、正等覺於一切法平等法性都無所動，如是一切愚夫異生亦於諸法平等法性無所動不？",
    "T06n0220_397:1054b17_12": "如是隨信行、若隨法行、若第八、若預流、若一來、若不還、若阿羅漢、若獨覺、若菩薩摩訶薩，亦於諸法平等法性無所動不？」",
    "T06n0220_397:1054b20_13": "佛言：「善現！",
    "T06n0220_397:1054b20_14": "如是！",
    "T06n0220_397:1054b20_15": "如是！",
    "T06n0220_397:1054b21_0": "以一切法及諸有情皆不出過平等法性，皆於諸法平等法性都無所動。",
    "T06n0220_397:1054b22_1": "「善現當知！",
    "T06n0220_397:1054b22_2": "一切如來、應、正等覺所有真如、法界、法性、不虛妄性、不變異性、平等性、離生性、法定、法住、實際、虛空界、不思議界，即是愚夫異生真如、法界、法性、不虛妄性、不變異性、平等性、離生性、法定、法住、實際、虛空界、不思議界，亦是隨信行、隨法行、第八、預流、一來、不還、阿羅漢、獨覺、菩薩摩訶薩真如、法界、法性、不虛妄性、不變異性、平等性、離生性、法定、法住、實際、虛空界、不思議界。",
    "T06n0220_397:1054c01_3": "何以故？",
    "T06n0220_397:1054c02_0": "善現！",
    "T06n0220_397:1054c02_1": "以一切法及諸有情皆不出過真如、法界、法性、不虛妄性、不變異性、平等性、離生性、法定、法住、實際、虛空界、不思議界。",
    "T06n0220_397:1054c04_2": "善現當知！",
    "T06n0220_397:1054c04_3": "真如乃至不思議界性無差別。」",
    "T06n0220_397:1054c06_0": "具壽善現白佛言：「世尊！",
    "T06n0220_397:1054c06_1-0": "若一切法平等法性，即是異生平等法性，亦是隨信行、隨法行、第八、預流、一來、不還、阿羅漢、獨覺、菩薩摩訶薩、如來應正等覺平等法性今一切法及諸有情相各異故性亦應異，是則法性亦應各異，謂色相異故性亦應異，受、想、行、識相異故性亦應異，是則法性亦應各異；眼處相異故性亦應異，耳、鼻、舌、身、意處相異故性亦應異，",
    "T06n0220_397:1054c06_1-1": "是則法性亦應各異；色處相異故性亦應異，聲、香、味、觸、法處相異故性亦應異，是則法性亦應各異；眼界相異故性亦應異，耳、鼻、舌、身、意界相異故性亦應異，是則法性亦應各異；色界相異故性亦應異，聲、香、味、觸、法界相異故性亦應異，是則法性亦應各異；眼識界相異故性亦應異，耳、鼻、舌、身、意識界相異故性亦應異，是則法性亦應各異；",
    "T06n0220_397:1054c06_1-2": "眼觸相異故性亦應異，耳、鼻、舌、身、意觸相異故性亦應異，是則法性亦應各異；眼觸為緣所生諸受相異故性亦應異，耳、鼻、舌、身、意觸為緣所生諸受相異故性亦應異，是則法性亦應各異；地界相異故性亦應異，水、火、風、空、識界相異故性亦應異，是則法性亦應各異；因緣相異故性亦應異，等無間緣、所緣緣、增上緣相異故性亦應異，",
    "T06n0220_397:1054c06_1-3": "是則法性亦應各異；從緣所生諸法相異故性亦應異，是則法性亦應各異；無明相異故性亦應異，行、識、名色、六處、觸、受、愛、取、有、生、老死愁歎苦憂惱相異故性亦應異，是則法性亦應各異；貪相異故性亦應異，瞋、癡相異故性亦應異，是則法性亦應各異；異生見趣相異故性亦應異，是則法性亦應各異；四靜慮相異故性亦應異，四無量、",
    "T06n0220_397:1054c06_1-4": "四無色定相異故性亦應異，是則法性亦應各異；四念住相異故性亦應異，四正斷、四神足、五根、五力、七等覺支、八聖道支相異故性亦應異，是則法性亦應各異；空解脫門相異故性亦應異，無相、無願解脫門相異故性亦應異，是則法性亦應各異；內空相異故性亦應異，外空、內外空、空空、大空、勝義空、有為空、無為空、畢竟空、無際空、",
    "T06n0220_397:1054c06_1-5": "散空、無變異空、本性空、自相空、共相空、一切法空、不可得空、無性空、自性空、無性自性空相異故性亦應異，是則法性亦應各異；苦聖諦相異故性亦應異，集、滅、道聖諦相異故性亦應異，是則法性亦應各異；布施波羅蜜多相異故性亦應異，淨戒、安忍、精進、靜慮、般若、方便善巧、妙願、力、智波羅蜜多相異故性亦應異，是則法性亦應各異；",
    "T06n0220_397:1054c06_1-6": "八解脫相異故性亦應異，八勝處、九次第定、十遍處相異故性亦應異，是則法性亦應各異；一切陀羅尼門相異故性亦應異，一切三摩地門相異故性亦應異，是則法性亦應各異；極喜地相異故性亦應異，離垢地、發光地、焰慧地、極難勝地、現前地、遠行地、不動地、善慧地、法雲地相異故性亦應異，是則法性亦應各異；五眼相異故性亦應異，",
    "T06n0220_397:1054c06_1-7": "六神通相異故性亦應異，是則法性亦應各異；如來十力相異故性亦應異，四無所畏、四無礙解、大慈、大悲、大喜、大捨、十八佛不共法相異故性亦應異，是則法性亦應各異；三十二大士相相異故性亦應異，八十隨好相異故性亦應異，是則法性亦應各異；無忘失法相異故性亦應異，恒住捨性相異故性亦應異，是則法性亦應各異；一切智相異故性亦應異，",
    "T06n0220_397:1054c06_1-8": "道相智、一切相智相異故性亦應異，是則法性亦應各異；愚夫異生相異故性亦應異，隨信行、隨法行、第八、預流、一來、不還、阿羅漢、獨覺、菩薩摩訶薩、如來應正等覺相異故性亦應異，是則法性亦應各異；諸世間出世間法相異故性亦應異，諸有漏無漏法、有為無為法相異故性亦應異，是則法性亦應各異。",
    "T06n0220_397:1055b16_2": "「世尊！",
    "T06n0220_397:1055b16_3": "云何於諸異相法等，可得安立法性一相？",
    "T06n0220_397:1055b17_4": "云何菩薩摩訶薩修行般若波羅蜜多時，不分別法及諸有情有種種性？",
    "T06n0220_397:1055b18_5": "若菩薩摩訶薩不分別法及諸有情有種種性，則應不能修行般若波羅蜜多。",
    "T06n0220_397:1055b20_6": "若不能修行般若波羅蜜多，則應不能從一地至一地。",
    "T06n0220_397:1055b21_7": "若不能從一地至一地，則應不能趣入菩薩正性離生，超諸聲聞及獨覺地。",
    "T06n0220_397:1055b23_8": "若不能趣入菩薩正性離生，超諸聲聞及獨覺地，則應不能圓滿神通波羅蜜多。",
    "T06n0220_397:1055b25_9": "若不能圓滿神通波羅蜜多，則應不能圓滿布施、淨戒、安忍、精進、靜慮、般若、方便善巧、妙願、力、智波羅蜜多。",
    "T06n0220_397:1055b27_10": "若不能圓滿布施乃至智波羅蜜多，則應不能遊戲神通，從一佛土至一佛土，供養恭敬、尊重讚歎諸佛世尊，亦應不能於諸佛所種諸善根。",
    "T06n0220_397:1055c01_11": "若不能於諸佛所種諸善根，則應不能成熟有情、嚴淨佛土。",
    "T06n0220_397:1055c03_12": "若不能成熟有情、嚴淨佛土，則應不能證得無上正等菩提。」",
    "T06n0220_397:1055c05_0": "佛告善現：「如汝所言『若一切法平等法性即是異生平等法性，亦是隨信行、隨法行、第八、預流、一來、不還、阿羅漢、獨覺、菩薩摩訶薩、如來應正等覺平等法性今一切法及諸有情相各異故性亦應異，是則法性亦應各異，云何於諸異相法等，可得安立法性一相？",
    "T06n0220_397:1055c10_1": "云何菩薩摩訶薩修行般若波羅蜜多時，不分別法及諸有情有種種性？』",
    "T06n0220_397:1055c12_2": "等者，善現！",
    "T06n0220_397:1055c12_3": "於意云何？",
    "T06n0220_397:1055c12_4": "諸色法性是空性不？",
    "T06n0220_397:1055c13_5": "諸受、想、行、識法性是空性不？",
    "T06n0220_397:1055c14_6": "諸眼處法性是空性不？",
    "T06n0220_397:1055c14_7": "諸耳、鼻、舌、身、意處法性是空性不？",
    "T06n0220_397:1055c15_8": "諸色處法性是空性不？",
    "T06n0220_397:1055c15_9": "諸聲、香、味、觸、法處法性是空性不？",
    "T06n0220_397:1055c16_10": "諸眼界法性是空性不？",
    "T06n0220_397:1055c17_11": "諸耳、鼻、舌、身、意界法性是空性不？",
    "T06n0220_397:1055c18_0": "諸色界法性是空性不？",
    "T06n0220_397:1055c18_1": "諸聲、香、味、觸、法界法性是空性不？",
    "T06n0220_397:1055c19_2": "諸眼識界法性是空性不？",
    "T06n0220_397:1055c19_3": "諸耳、鼻、舌、身、意識界法性是空性不？",
    "T06n0220_397:1055c20_4": "諸眼觸法性是空性不？",
    "T06n0220_397:1055c21_5": "諸耳、鼻、舌、身、意觸法性是空性不？",
    "T06n0220_397:1055c22_6": "諸眼觸為緣所生諸受法性是空性不？",
    "T06n0220_397:1055c23_0": "諸耳、鼻、舌、身、意觸為緣所生諸受法性是空性不？",
    "T06n0220_397:1055c24_1": "諸地界法性是空性不？",
    "T06n0220_397:1055c24_2": "諸水、火、風、空、識界法性是空性不？",
    "T06n0220_397:1055c25_3": "諸因緣法性是空性不？",
    "T06n0220_397:1055c25_4": "諸等無間緣、所緣緣、增上緣法性是空性不？",
    "T06n0220_397:1055c26_5": "諸從緣所生法法性是空性不？",
    "T06n0220_397:1055c27_6": "諸無明法性是空性不？",
    "T06n0220_397:1055c28_7": "諸行、識、名色、六處、觸、受、愛、取、有、生、老死愁歎苦憂惱法性是空性不？",
    "T06n0220_397:1055c29_8": "諸貪法性是空性不？",
    "T06n0220_397:1056a01_9": "諸瞋、癡法性是空性不？",
    "T06n0220_397:1056a01_10": "諸異生見趣法性是空性不？",
    "T06n0220_397:1056a02_11": "諸四靜慮法性是空性不？",
    "T06n0220_397:1056a02_12": "諸四無量、四無色定法性是空性不？",
    "T06n0220_397:1056a03_13": "諸四念住法性是空性不？",
    "T06n0220_397:1056a04_14": "諸四正斷、四神足、五根、五力、七等覺支、八聖道支法性是空性不？",
    "T06n0220_397:1056a05_15": "諸空解脫門法性是空性不？",
    "T06n0220_397:1056a06_16": "諸無相、無願解脫門法性是空性不？",
    "T06n0220_397:1056a07_17": "諸內空法性是空性不？",
    "T06n0220_397:1056a07_18": "諸外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空法性是空性不？",
    "T06n0220_397:1056a11_19": "諸苦聖諦法性是空性不？",
    "T06n0220_397:1056a12_20": "諸集、滅、道聖諦法性是空性不？",
    "T06n0220_397:1056a12_21": "諸布施波羅蜜多法性是空性不？",
    "T06n0220_397:1056a13_22": "諸淨戒、安忍、精進、靜慮、般若、方便善巧、妙願、力、智波羅蜜多法性是空性不？",
    "T06n0220_397:1056a15_23": "八解脫法性是空性不？",
    "T06n0220_397:1056a15_24": "八勝處、九次第定、十遍處法性是空性不？",
    "T06n0220_397:1056a16_25": "一切陀羅尼門法性是空性不？",
    "T06n0220_397:1056a17_26": "一切三摩地門法性是空性不？",
    "T06n0220_397:1056a18_27": "諸極喜地法性是空性不？",
    "T06n0220_397:1056a18_28": "諸離垢地、發光地、焰慧地、極難勝地、現前地、遠行地、不動地、善慧地、法雲地法性是空性不？",
    "T06n0220_397:1056a20_29": "五眼法性是空性不？",
    "T06n0220_397:1056a21_30": "六神通法性是空性不？",
    "T06n0220_397:1056a21_31": "如來十力法性是空性不？",
    "T06n0220_397:1056a22_32": "四無所畏、四無礙解、大慈、大悲、大喜、大捨、十八佛不共法法性是空性不？",
    "T06n0220_397:1056a24_33": "三十二大士相法性是空性不？",
    "T06n0220_397:1056a24_34": "八十隨好法性是空性不？",
    "T06n0220_397:1056a25_35": "諸無忘失法法性是空性不？",
    "T06n0220_397:1056a26_0": "諸恒住捨性法性是空性不？",
    "T06n0220_397:1056a26_1": "諸一切智法性是空性不？",
    "T06n0220_397:1056a27_2": "諸道相智、一切相智法性是空性不？",
    "T06n0220_397:1056a28_3": "諸愚夫異生法性是空性不？",
    "T06n0220_397:1056a28_4": "諸隨信行、隨法行、第八、預流、一來、不還、阿羅漢、獨覺、菩薩摩訶薩、如來應正等覺法性是空性不？",
    "T06n0220_397:1056a30_5": "世間出世間法法性是空性不？",
    "T06n0220_397:1056b01_6": "有漏無漏法、有為無為法法性是空性不？」",
    "T06n0220_397:1056b02_7": "善現答言：「如是！",
    "T06n0220_397:1056b02_8": "世尊！",
    "T06n0220_397:1056b02_9": "如是！",
    "T06n0220_397:1056b03_0": "善逝！",
    "T06n0220_397:1056b03_1": "一切法性皆是空性。」",
    "T06n0220_397:1056b03_2": "佛告善現：「於意云何？",
    "T06n0220_397:1056b04_3": "於空性中，法等異相為可得不？",
    "T06n0220_397:1056b04_4": "謂色異相為可得不？",
    "T06n0220_397:1056b05_5": "受、想、行、識異相為可得不？",
    "T06n0220_397:1056b05_6": "眼處異相為可得不？",
    "T06n0220_397:1056b06_7": "耳、鼻、舌、身、意處異相為可得不？",
    "T06n0220_397:1056b07_0": "色處異相為可得不？",
    "T06n0220_397:1056b07_1": "聲、香、味、觸、法處異相為可得不？",
    "T06n0220_397:1056b08_2": "眼界異相為可得不？",
    "T06n0220_397:1056b08_3": "耳、鼻、舌、身、意界異相為可得不？",
    "T06n0220_397:1056b09_4": "色界異相為可得不？",
    "T06n0220_397:1056b09_5": "聲、香、味、觸、法界異相為可得不？",
    "T06n0220_397:1056b10_6": "眼識界異相為可得不？",
    "T06n0220_397:1056b11_7": "耳、鼻、舌、身、意識界異相為可得不？",
    "T06n0220_397:1056b11_8": "眼觸異相為可得不？",
    "T06n0220_397:1056b12_9": "耳、鼻、舌、身、意觸異相為可得不？",
    "T06n0220_397:1056b13_0": "眼觸為緣所生諸受異相為可得不？",
    "T06n0220_397:1056b13_1": "耳、鼻、舌、身、意觸為緣所生諸受異相為可得不？",
    "T06n0220_397:1056b14_2": "地界異相為可得不？",
    "T06n0220_397:1056b15_3": "水、火、風、空、識界異相為可得不？",
    "T06n0220_397:1056b16_4": "因緣異相為可得不？",
    "T06n0220_397:1056b16_5": "等無間緣、所緣緣、增上緣異相為可得不？",
    "T06n0220_397:1056b17_6": "從緣所生諸法異相為可得不？",
    "T06n0220_397:1056b18_7": "無明異相為可得不？",
    "T06n0220_397:1056b18_8": "行、識、名色、六處、觸，受、愛、取、有、生、老死愁歎苦憂惱異相為可得不？",
    "T06n0220_397:1056b20_9": "貪異相為可得不？",
    "T06n0220_397:1056b20_10": "瞋、癡異相為可得不？",
    "T06n0220_397:1056b21_0": "愚夫異生見趣異相為可得不？",
    "T06n0220_397:1056b21_1": "四靜慮異相為可得不？",
    "T06n0220_397:1056b22_2": "四無量、四無色定異相為可得不？",
    "T06n0220_397:1056b23_0": "四念住異相為可得不？",
    "T06n0220_397:1056b23_1": "四正斷、四神足、五根、五力、七等覺支、八聖道支異相為可得不？",
    "T06n0220_397:1056b24_2": "空解脫門異相為可得不？",
    "T06n0220_397:1056b25_3": "無相、無願解脫門異相為可得不？",
    "T06n0220_397:1056b26_4": "內空異相為可得不？",
    "T06n0220_397:1056b26_5": "外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空異相為可得不？",
    "T06n0220_397:1056c01_6": "苦聖諦異相為可得不？",
    "T06n0220_397:1056c01_7": "集、滅、道聖諦異相為可得不？",
    "T06n0220_397:1056c02_8": "布施波羅蜜多異相為可得不？",
    "T06n0220_397:1056c03_9": "淨戒、安忍、精進、靜慮、般若、方便善巧、妙願、力、智波羅蜜多異相為可得不？",
    "T06n0220_397:1056c04_10": "八解脫異相為可得不？",
    "T06n0220_397:1056c05_11": "八勝處、九次第定、十遍處異相為可得不？",
    "T06n0220_397:1056c06_12": "一切陀羅尼門異相為可得不？",
    "T06n0220_397:1056c07_0": "一切三摩地門異相為可得不？",
    "T06n0220_397:1056c07_1": "極喜地異相為可得不？",
    "T06n0220_397:1056c08_2": "離垢地、發光地、焰慧地、極難勝地、現前地、遠行地、不動地、善慧地、法雲地異相為可得不？",
    "T06n0220_397:1056c10_3": "五眼異相為可得不？",
    "T06n0220_397:1056c10_4": "六神通異相為可得不？",
    "T06n0220_397:1056c11_5": "如來十力異相為可得不？",
    "T06n0220_397:1056c11_6": "四無所畏、四無礙解、大慈、大悲、大喜、大捨、十八佛不共法異相為可得不？",
    "T06n0220_397:1056c13_7": "三十二大士相異相為可得不？",
    "T06n0220_397:1056c14_0": "八十隨好異相為可得不？",
    "T06n0220_397:1056c14_1": "無忘失法異相為可得不？",
    "T06n0220_397:1056c15_2": "恒住捨性異相為可得不？",
    "T06n0220_397:1056c15_3": "一切智異相為可得不？",
    "T06n0220_397:1056c16_4": "道相智、一切相智異相為可得不？",
    "T06n0220_397:1056c17_5": "愚夫異生異相為可得不？",
    "T06n0220_397:1056c17_6": "隨信行、隨法行、第八、預流、一來、不還、阿羅漢、獨覺、菩薩摩訶薩、如來應正等覺異相為可得不？",
    "T06n0220_397:1056c19_7": "世間出世間法異相為可得不？",
    "T06n0220_397:1056c20_8": "有漏無漏法、有為無為法異相為可得不？」",
    "T06n0220_397:1056c21_9": "善現答言：「不也！",
    "T06n0220_397:1056c21_10": "世尊！",
    "T06n0220_397:1056c21_11": "不也！",
    "T06n0220_397:1056c21_12": "善逝！",
    "T06n0220_397:1056c22_0": "於空性中一切異相皆不可得。」",
    "T06n0220_397:1056c22_1-0": "佛告善現：「由此當知平等法性非色不離色，非受、想、行、識不離受、想、行、識；非眼處不離眼處，非耳、鼻、舌、身、意處不離耳、鼻、舌、身、意處；非色處不離色處，非聲、香、味、觸、法處不離聲、香、味、觸、法處；非眼界不離眼界，非耳、鼻、舌、身、意界不離耳、鼻、舌、身、意界；非色界不離色界，非聲、香、味、觸、",
    "T06n0220_397:1056c22_1-1": "法界不離聲、香、味、觸、法界；非眼識界不離眼識界，非耳、鼻、舌、身、意識界不離耳、鼻、舌、身、意識界；非眼觸不離眼觸，非耳、鼻、舌、身、意觸不離耳、鼻、舌、身、意觸；非眼觸為緣所生諸受不離眼觸為緣所生諸受，非耳、鼻、舌、身、意觸為緣所生諸受不離耳、鼻、舌、身、意觸為緣所生諸受；非地界不離地界，非水、火、",
    "T06n0220_397:1056c22_1-2": "風、空、識界不離水、火、風、空、識界；非因緣不離因緣，非等無間緣、所緣緣、增上緣不離等無間緣、所緣緣、增上緣；非從緣所生諸法不離從緣所生諸法；非無明不離無明，非行、識、名色、六處、觸、受、愛、取、有、生、老死愁歎苦憂惱不離行乃至老死愁歎苦憂惱；非貪不離貪，非瞋、癡不離瞋、癡；非諸見趣不離諸見趣；非四靜慮不離四靜慮，",
    "T06n0220_397:1056c22_1-3": "非四無量、四無色定不離四無量、四無色定；非四念住不離四念住，非四正斷、四神足、五根、五力、七等覺支、八聖道支不離四正斷乃至八聖道支；非空解脫門不離空解脫門，非無相、無願解脫門不離無相、無願解脫門；非內空不離內空，非外空、內外空、空空、大空、勝義空、有為空、無為空、畢竟空、無際空、散空、無變異空、本性空、",
    "T06n0220_397:1056c22_1-4": "自相空、共相空、一切法空、不可得空、無性空、自性空、無性自性空不離外空乃至無性自性空；非苦聖諦不離苦聖諦，非集、滅、道聖諦不離集、滅、道聖諦；非布施波羅蜜多不離布施波羅蜜多，非淨戒、安忍、精進、靜慮、般若、方便善巧、妙願、力、智波羅蜜多不離淨戒乃至智波羅蜜多；非八解脫不離八解脫，非八勝處、九次第定、十遍處不離八勝處、",
    "T06n0220_397:1056c22_1-5": "九次第定、十遍處；非一切陀羅尼門不離一切陀羅尼門，非一切三摩地門不離一切三摩地門；非極喜地不離極喜地，非離垢地、發光地、焰慧地、極難勝地、現前地、遠行地、不動地、善慧地、法雲地不離離垢地乃至法雲地；非五眼不離五眼，非六神通不離六神通；非佛十力不離佛十力，非四無所畏、四無礙解、大慈、大悲、大喜、大捨、十八佛不共法不離四無所畏乃至十八佛不共法；",
    "T06n0220_397:1056c22_1-6": "非三十二大士相不離三十二大士相，非八十隨好不離八十隨好；非無忘失法不離無忘失法，非恒住捨性不離恒住捨性；非一切智不離一切智，非道相智、一切相智不離道相智、一切相智；非愚夫異生不離愚夫異生，非隨信行、隨法行、第八、預流、一來、不還、阿羅漢、獨覺、菩薩摩訶薩、如來應正等覺不離隨信行乃至如來應正等覺；非世間出世間法不離世間出世間法，",
    "T06n0220_397:1056c22_1-7": "非有漏無漏法、有為無為法不離有漏無漏法、有為無為法。」",
    "T06n0220_397:1057b17_2": "具壽善現白佛言：「世尊！",
    "T06n0220_397:1057b18_3": "平等法性為是有為，為是無為？」",
    "T06n0220_397:1057b18_4": "佛告善現：「平等法性非是有為，非是無為，然離有為法，無為法不可得，離無為法，有為法亦不可得。",
    "T06n0220_397:1057b21_5": "「善現！",
    "T06n0220_397:1057b21_6": "若有為界、若無為界，如是二界非相應非不相應，無色、無見、無對、一相，所謂無相，一切如來、應、正等覺依世俗說不依勝義。",
    "T06n0220_397:1057b24_7": "何以故？",
    "T06n0220_397:1057b24_8": "非勝義中可有身行、語行、意行，非離身行、語行、意行勝義可得。",
    "T06n0220_397:1057b25_9": "「善現當知！",
    "T06n0220_397:1057b25_10": "即有為、無為平等法性說名勝義，是故菩薩摩訶薩修行般若波羅蜜多時，不動勝義而行菩薩摩訶薩行，成熟有情、嚴淨佛土，能證無上正等菩提。」",
    "T06n0220_397:1057c01_0": "初分無動法性品第七十六",
    "T06n0220_397:1057c02_0": "爾時，具壽善現白佛言：「世尊！",
    "T06n0220_397:1057c02_1": "若諸法等平等法性皆本性空，此本性空於有無法非能所作，云何菩薩摩訶薩修行般若波羅蜜多時，不動勝義而作菩薩所應作事，以布施、愛語、利行、同事饒益有情？」",
    "T06n0220_397:1057c06_2": "佛告善現：「如是！",
    "T06n0220_397:1057c06_3": "如是！",
    "T06n0220_397:1057c06_4": "如汝所說。",
    "T06n0220_397:1057c07_5": "一切法等平等法性皆本性空，此本性空於有無法非能所作。",
    "T06n0220_397:1057c08_6": "「善現！",
    "T06n0220_397:1057c08_7": "若諸有情自知諸法皆本性空，則諸如來、應、正等覺及諸菩薩摩訶薩眾不現神通作希有事，謂於諸法本性空中雖無所動，而令有情遠離種種妄想顛倒，安住諸法空解脫生死苦，謂令有情遠離我想、有情想、命者想、生者想、養者想、士夫想、補特伽羅想、意生想、儒童想、作者想、使作者想、起者想、使起者想、受者想、使受者想、知者想、使知者想、見者想、使見者想；亦令遠離色想，受、想、行、識想；亦令遠離眼處想，耳、鼻、舌、身、意處想；亦令遠離色處想，聲、香、味、觸、法處想；亦令遠離眼界想，耳、鼻、舌、身、意界想；亦令遠離色界想，聲、香、味、觸、法界想；亦令遠離眼識界想，耳、鼻、舌、身、意識界想；亦令遠離眼觸想，耳、鼻、舌、身、意觸想；亦令遠離眼觸為緣所生諸受想，耳、鼻、舌、身、意觸為緣所生諸受想；亦令遠離地界想，水、火、風、空、識界想；亦令遠離因緣想，等無間緣、所緣緣、增上緣想；亦令遠離從緣所生諸法想；亦令遠離無明想，行、識、名色、六處、觸、受、愛、取、有、生、老死愁歎苦憂惱想；亦令遠離世間出世間法想，有漏無漏法、有為無為法想，安住無為界，解脫生死苦。",
    "T06n0220_397:1057c29_8": "無為界者即諸法空，依世俗說名無為界。」",
    "T06n0220_397:1058a01_9": "具壽善現白佛言：「世尊！",
    "T06n0220_397:1058a02_10": "由何空故說諸法空？」",
    "T06n0220_397:1058a02_11": "佛言：「善現！",
    "T06n0220_397:1058a03_12": "由想空故說諸法空。",
    "T06n0220_397:1058a04_0": "「復次，善現！",
    "T06n0220_397:1058a04_1": "於意云何？",
    "T06n0220_397:1058a04_2": "若變化身復作化事，此有實事而不空耶？」",
    "T06n0220_397:1058a05_3": "善現答言：「不也！",
    "T06n0220_397:1058a05_4": "世尊！",
    "T06n0220_397:1058a05_5": "不也！",
    "T06n0220_397:1058a06_0": "善逝！",
    "T06n0220_397:1058a06_1": "諸所變化都無實事，一切皆空。」",
    "T06n0220_397:1058a06_2": "佛告善現：「變化與空如是二法非合非散，此二俱以空空故空，不應分別是空是化。",
    "T06n0220_397:1058a08_3": "何以故？",
    "T06n0220_397:1058a08_4": "善現！",
    "T06n0220_397:1058a09_0": "非空性中有空、有化二事可得，以一切法畢竟空故。",
    "T06n0220_397:1058a10_1": "「復次，善現！",
    "T06n0220_397:1058a10_2": "無色非化，無受、想、行、識非化，諸是化者無不皆空。",
    "T06n0220_397:1058a11_3": "「善現！",
    "T06n0220_397:1058a11_4": "無眼處非化，無耳、鼻、舌、身、意處非化，諸是化者無不皆空。",
    "T06n0220_397:1058a12_5": "「善現！",
    "T06n0220_397:1058a13_6": "無色處非化，無聲、香、味、觸、法處非化，諸是化者無不皆空。",
    "T06n0220_397:1058a14_7": "「善現！",
    "T06n0220_397:1058a14_8": "無眼界非化，無耳、鼻、舌、身、意界非化，諸是化者無不皆空。",
    "T06n0220_397:1058a15_9": "「善現！",
    "T06n0220_397:1058a15_10": "無色界非化，無聲、香、味、觸、法界非化，諸是化者無不皆空。",
    "T06n0220_397:1058a17_11": "「善現！",
    "T06n0220_397:1058a17_12": "無眼識界非化，無耳、鼻、舌、身、意識界非化，諸是化者無不皆空。",
    "T06n0220_397:1058a18_13": "「善現！",
    "T06n0220_397:1058a18_14": "無眼觸非化，無耳、鼻、舌、身、意觸非化，諸是化者無不皆空。",
    "T06n0220_397:1058a20_15": "「善現！",
    "T06n0220_397:1058a20_16": "無眼觸為緣所生諸受非化，無耳、鼻、舌、身、意觸為緣所生諸受非化，諸是化者無不皆空。",
    "T06n0220_397:1058a22_17": "「善現！",
    "T06n0220_397:1058a22_18": "無地界非化，無水、火、風、空、識界非化，諸是化者無不皆空。",
    "T06n0220_397:1058a23_19": "「善現！",
    "T06n0220_397:1058a23_20": "無因緣非化，無等無間緣、所緣緣、增上緣非化，諸是化者無不皆空。",
    "T06n0220_397:1058a25_21": "「善現！",
    "T06n0220_397:1058a25_22": "無從緣所生諸法非化，諸是化者無不皆空。",
    "T06n0220_397:1058a26_23": "「善現！",
    "T06n0220_397:1058a26_24": "無無明非化，無行、識、名色、六處、觸、受、愛、取、有、生、老死愁歎苦憂惱非化，諸是化者無不皆空。",
    "T06n0220_397:1058a28_25": "「善現！",
    "T06n0220_397:1058a28_26": "無布施波羅蜜多非化，無淨戒、安忍、精進、靜慮、般若、方便善巧、妙願、力、智波羅蜜多非化，諸是化者無不皆空。",
    "T06n0220_397:1058b02_27": "「善現！",
    "T06n0220_397:1058b02_28": "無四念住非化，無四正斷、四神足、五根、五力、七等覺支、八聖道支非化，諸是化者無不皆空。",
    "T06n0220_397:1058b04_29": "「善現！",
    "T06n0220_397:1058b04_30": "無空解脫門非化，無無相、無願解脫門非化，諸是化者無不皆空。",
    "T06n0220_397:1058b05_31": "「善現！",
    "T06n0220_397:1058b06_0": "無內空非化，無外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空非化，諸是化者無不皆空。",
    "T06n0220_397:1058b10_1": "「善現！",
    "T06n0220_397:1058b10_2": "無苦聖諦非化，無集、滅、道聖諦非化，諸是化者無不皆空。",
    "T06n0220_397:1058b11_3": "「善現！",
    "T06n0220_397:1058b11_4": "無四靜慮非化，無四無量、四無色定非化，諸是化者無不皆空。",
    "T06n0220_397:1058b13_5": "「善現！",
    "T06n0220_397:1058b13_6": "無八解脫非化，無八勝處、九次第定、十遍處非化，諸是化者無不皆空。",
    "T06n0220_397:1058b14_7": "「善現！",
    "T06n0220_397:1058b14_8": "無陀羅尼門非化，無三摩地門非化，諸是化者無不皆空。",
    "T06n0220_397:1058b16_9": "「善現！",
    "T06n0220_397:1058b16_10": "無極喜地非化，無離垢地、發光地、焰慧地、極難勝地、現前地、遠行地、不動地、善慧地、法雲地非化，諸是化者無不皆空。",
    "T06n0220_397:1058b18_11": "「善現！",
    "T06n0220_397:1058b18_12": "無五眼非化，無六神通非化，諸是化者無不皆空。",
    "T06n0220_397:1058b20_13": "「善現！",
    "T06n0220_397:1058b20_14": "無佛十力非化，無四無所畏、四無礙解、大慈、大悲、大喜、大捨、十八佛不共法非化，諸是化者無不皆空。",
    "T06n0220_397:1058b22_15": "「善現！",
    "T06n0220_397:1058b22_16": "無三十二大士相非化，無八十隨好非化，諸是化者無不皆空。",
    "T06n0220_397:1058b24_0": "「善現！",
    "T06n0220_397:1058b24_1": "無無忘失法非化，無恒住捨性非化，諸是化者無不皆空。",
    "T06n0220_397:1058b25_2": "「善現！",
    "T06n0220_397:1058b25_3": "無一切智非化，無道相智、一切相智非化，諸是化者無不皆空。",
    "T06n0220_397:1058b27_0": "「善現！",
    "T06n0220_397:1058b27_1": "無預流果非化，無一來、不還、阿羅漢果、獨覺菩提非化，諸是化者無不皆空。",
    "T06n0220_397:1058b28_2": "「善現！",
    "T06n0220_397:1058b29_0": "無菩薩摩訶薩行非化，無佛無上正等菩提非化，諸是化者無不皆空。",
    "T06n0220_397:1058c01_1": "「善現！",
    "T06n0220_397:1058c01_2": "依如是法施設種種補特伽羅，所謂異生、若隨信行、若隨法行、若第八、若預流、若一來、若不還、若阿羅漢、若獨覺、若菩薩摩訶薩、若諸如來應正等覺，如是一切無非是化，諸是化者無不皆空。」",
    "T06n0220_397:1058c07_0": "時，具壽善現白佛言：「世尊！",
    "T06n0220_397:1058c07_1": "世間諸蘊、諸處、諸界、緣起、緣生、緣起支等可皆是化？",
    "T06n0220_397:1058c08_2": "諸出世間波羅蜜多，若三十七菩提分法，若三解脫門，若一切空，若諸聖諦，若四靜慮、四無量、四無色定，若八解脫、八勝處、九次第定、十遍處，若陀羅尼門、三摩地門，若菩薩十地，若五眼、六神通，若佛十力、四無所畏、四無礙解、大慈、大悲、大喜、大捨、十八佛不共法，若三十二大士相、八十隨好，若無忘失法、恒住捨性，若一切智、道相智、一切相智，若由彼法所得諸果，若依彼法施設種種補特伽羅，豈亦是化？」",
    "T06n0220_397:1058c17_3": "佛告善現：「一切世間、出世間法無非是化，然於其中，有是聲聞所化，有是獨覺所化，有是菩薩所化，有是如來所化，有是煩惱所化，有是善法所化。",
    "T06n0220_397:1058c21_4": "善現！",
    "T06n0220_397:1058c21_5": "由此因緣，說一切法皆如變化等無差別。」",
    "T06n0220_397:1058c22_6": "具壽善現復白佛言：「世尊！",
    "T06n0220_397:1058c22_7": "所有斷果，謂預流果、或一來果、或不還果、或阿羅漢果、或獨覺地、或如來地永斷煩惱習氣相續，豈亦是化？」",
    "T06n0220_397:1058c25_8": "佛告善現：「如是諸法若與生滅二相合者亦皆是化。」",
    "T06n0220_397:1058c26_9": "「世尊！",
    "T06n0220_397:1058c26_10": "何法非化？」",
    "T06n0220_397:1058c26_11": "「善現！",
    "T06n0220_397:1058c26_12": "若法不與生滅相合，是法非化。」",
    "T06n0220_397:1058c27_13": "「世尊！",
    "T06n0220_397:1058c27_14": "何法不與生滅相合？」",
    "T06n0220_397:1058c28_15": "「善現！",
    "T06n0220_397:1058c28_16": "不虛誑法即是涅槃，此法不與生滅相合，是故非化。」",
    "T06n0220_397:1058c29_17": "具壽善現復白佛言：「如世尊說平等法性一切皆空，無能動者，無二可得，無有少法非自性空，云何涅槃可言非化？」",
    "T06n0220_397:1059a02_18": "佛告善現：「如是！",
    "T06n0220_397:1059a03_19": "如是！",
    "T06n0220_397:1059a03_20": "如汝所說。",
    "T06n0220_397:1059a03_21": "無有少法非自性空，此自性空非聲聞作，非獨覺作，非菩薩作，非如來作，亦非餘作，有佛無佛其性常空，此即涅槃，是故我說涅槃非化，非實有法名為涅槃，可說無生、無滅、非化。」",
    "T06n0220_397:1059a08_0": "大般若波羅蜜多經卷第三百九十七"
}