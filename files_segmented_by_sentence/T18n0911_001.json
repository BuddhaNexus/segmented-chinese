[
    {
        "source_sentence": "建立曼荼羅及揀擇地法",
        "from": "T18n0911_001:0926a15_0",
        "context_with_next_sentence": true
    },
    {
        "source_sentence": "上都大興善寺沙門",
        "from": "T18n0911_001:0926a17_0",
        "context_with_next_sentence": true
    },
    {
        "source_sentence": "慧琳依諸大乘經集",
        "from": "T18n0911_001:0926a18_0",
        "context_with_next_sentence": true
    },
    {
        "source_sentence": "謹案《蘇悉地》、《蘇婆呼》、《玉呬耶》、《大毘盧遮那成佛》等經，略集揀擇地建立曼荼羅法。",
        "from": "T18n0911_001:0926a20_16",
        "context_with_next_sentence": true
    },
    {
        "source_sentence": "修真言者依祕密教持誦諸尊真言，求世間、出世間二種成就者，先發不退大菩提心；",
        "from": "T18n0911_001:0926a22_14",
        "context_with_next_sentence": true
    },
    {
        "source_sentence": "求入諸佛海會大曼荼羅；",
        "from": "T18n0911_001:0926a23_6",
        "context_with_next_sentence": true
    },
    {
        "source_sentence": "從阿闍梨受菩提心戒。",
        "from": "T18n0911_001:0926a23_16",
        "context_with_next_sentence": true
    },
    {
        "source_sentence": "得灌頂已，稟學三密相應修行儀軌；",
        "from": "T18n0911_001:0926a24_13",
        "context_with_next_sentence": true
    },
    {
        "source_sentence": "晝夜依時如法念誦；",
        "from": "T18n0911_001:0926a25_3",
        "context_with_next_sentence": true
    },
    {
        "source_sentence": "身語意業常與法俱；",
        "from": "T18n0911_001:0926a25_12",
        "context_with_next_sentence": true
    },
    {
        "source_sentence": "遠離攀緣妄情散亂；",
        "from": "T18n0911_001:0926a26_2",
        "context_with_next_sentence": true
    },
    {
        "source_sentence": "常觀諸法實相清淨圓明；",
        "from": "T18n0911_001:0926a26_13",
        "context_with_next_sentence": true
    },
    {
        "source_sentence": "深入瑜伽妙三摩地；",
        "from": "T18n0911_001:0926a27_3",
        "context_with_next_sentence": true
    },
    {
        "source_sentence": "善通理事離相修行；",
        "from": "T18n0911_001:0926a27_12",
        "context_with_next_sentence": true
    },
    {
        "source_sentence": "從灌頂阿闍梨親受法要；",
        "from": "T18n0911_001:0926a28_4",
        "context_with_next_sentence": true
    },
    {
        "source_sentence": "明閑教中開遮方便。",
        "from": "T18n0911_001:0926a28_13",
        "context_with_next_sentence": true
    },
    {
        "source_sentence": "如是之人方可建立諸曼荼羅利益自他，求一切悉地決定成就。",
        "from": "T18n0911_001:0926b01_3",
        "context_with_next_sentence": true
    },
    {
        "source_sentence": "若不具如上諸緣，不從明師親受其法，不閑教意，不可造次趣然建立，非但觕動靈祇不安，抑亦自招其咎。",
        "from": "T18n0911_001:0926b03_11",
        "context_with_next_sentence": true
    },
    {
        "source_sentence": "此教乃是一切如來瑜伽祕要，三摩地門密供養儀，內心自修甚深方便普賢願行，意趣簡妙近而難知，雖約事相而明運以瑜伽妙觀，凡所施為無非佛事，明智君子善擇所師，勿教我慢之流。",
        "from": "T18n0911_001:0926b07_18",
        "context_with_next_sentence": true
    },
    {
        "source_sentence": "不從師學尋文臆斷取相滯名，殊不知瑜伽深旨，迷惑之甚也。",
        "from": "T18n0911_001:0926b09_7",
        "context_with_next_sentence": true
    },
    {
        "source_sentence": "此法大教雖即具明，修行者卒難尋檢，又不明先後次第，今故纂集以傳諸未悟，惟博學通人更為詳定。",
        "from": "T18n0911_001:0926b11_13",
        "context_with_next_sentence": true
    },
    {
        "source_sentence": "《蘇婆呼經》云：",
        "from": "T18n0911_001:0926b12_7",
        "context_with_next_sentence": true
    },
    {
        "source_sentence": "「行者若欲持誦真言速成就者，應於諸佛曾所住處，或於菩薩、緣覺、聲聞所住之處作曼荼羅速得成就。",
        "from": "T18n0911_001:0926b14_11",
        "context_with_next_sentence": true
    },
    {
        "source_sentence": "」《蘇悉地經》云：",
        "from": "T18n0911_001:0926b15_7",
        "context_with_next_sentence": true
    },
    {
        "source_sentence": "「若求上品悉地，應於如來八大塔處、菩薩生處、修苦行處、高山頂上、海島名山、大海岸上、深山谷中、舍利塔前、有形勢處、自愛樂處、多花菓處、大林藪中、大龍池邊、大河潭上、清淨泉池、無憒閙處、大湫岸邊、深山蘭若多香木處、逈獨大樹影不移處、多聖跡處。",
        "from": "T18n0911_001:0926b21_2",
        "context_with_next_sentence": true
    },
    {
        "source_sentence": "如是等處名為最勝，力能成就上等悉地。",
        "from": "T18n0911_001:0926b22_1",
        "context_with_next_sentence": true
    },
    {
        "source_sentence": "「若於大蓮華池、大河洲渚、深巖窟中、花園林中、足乳木處、往昔菩薩所遊履處、清淨蘭若多泉池處、無苦寒處、無苦熱處、逈獨高臺無諸猛獸多麋鹿處、山腹有水無人到處、吉祥軟草遍布地處、大河岸上、清淨伽藍大佛殿中、或林木茂盛多花果處、周匝有水土餘賸處、國土人盛多慈悲處、城邑聚落多人信敬奉佛教處、往昔曾經轉法輪處、或自所居宅舍清淨之處。",
        "from": "T18n0911_001:0926c01_6",
        "context_with_next_sentence": true
    },
    {
        "source_sentence": "如是等處名為殊勝，力能成就吉祥、增福、息災、敬愛等中品悉地。",
        "from": "T18n0911_001:0926c02_17",
        "context_with_next_sentence": true
    },
    {
        "source_sentence": "「若於曠野、神靈所居大塚墓間、尸陀林中最高山頂、諸大靈山執金剛前、大龍池邊、諸天祠中、大神廟中祠大祓處、阿修羅窟諸仙洞中、大陂大澤十字大路、大衢道邊、山巖龍窟、大盤石上、佛塔處、土地有靈多聖跡處。",
        "from": "T18n0911_001:0926c07_12",
        "context_with_next_sentence": true
    },
    {
        "source_sentence": "如是等處，力能成就金剛部法，辟除鬼魅損壞怨敵摧伏天龍諸曼荼羅等速得成就。",
        "from": "T18n0911_001:0926c09_10",
        "context_with_next_sentence": true
    },
    {
        "source_sentence": "」《玉呬耶經》云：",
        "from": "T18n0911_001:0926c10_7",
        "context_with_next_sentence": true
    },
    {
        "source_sentence": "「於巖崛中、及山頂上先所淨地，及於窟上、或於楹上、并與石上、或制底邊、佛塔中，及於河潭上、近河洲渚。",
        "from": "T18n0911_001:0926c12_13",
        "context_with_next_sentence": true
    },
    {
        "source_sentence": "如是之處作曼荼羅者，不須掘地及以治打，勿疑高下不平等過，隨其地勢拂治灑水，手按其地及誦真言即成清淨；",
        "from": "T18n0911_001:0926c15_5",
        "context_with_next_sentence": true
    },
    {
        "source_sentence": "或於作曼荼羅處有其地過不得除者，但以真言加持而作清淨亦通持誦。",
        "from": "T18n0911_001:0926c16_18",
        "context_with_next_sentence": true
    },
    {
        "source_sentence": "若為急速之事作曼荼羅及作辟除鬼魅所著并與自身灌頂，作曼荼羅者勿須細揀其地隨宜而作。",
        "from": "T18n0911_001:0926c19_5",
        "context_with_next_sentence": true
    },
    {
        "source_sentence": "都以枳里枳羅忿怒無對真言持誦香水先灑其地，及灑牛五淨以為淨地。",
        "from": "T18n0911_001:0926c20_18",
        "context_with_next_sentence": true
    },
    {
        "source_sentence": "」又云：",
        "from": "T18n0911_001:0926c21_2",
        "context_with_next_sentence": true
    },
    {
        "source_sentence": "「其地處所下濕有水，即於其上密布淨板，如法加持塗拭清淨作曼荼羅亦得成就。",
        "from": "T18n0911_001:0926c22_18",
        "context_with_next_sentence": true
    },
    {
        "source_sentence": "」又云：",
        "from": "T18n0911_001:0926c23_2",
        "context_with_next_sentence": true
    },
    {
        "source_sentence": "「淨地之法：",
        "from": "T18n0911_001:0926c23_8",
        "context_with_next_sentence": true
    },
    {
        "source_sentence": "七日已前往於其處，如法護身及護弟子，供養地神及護其地，方起穿掘除去地過。",
        "from": "T18n0911_001:0926c25_4",
        "context_with_next_sentence": true
    },
    {
        "source_sentence": "若不去其地過而作法者必難成就。",
        "from": "T18n0911_001:0926c26_1",
        "context_with_next_sentence": true
    },
    {
        "source_sentence": "是故當須除其地中骨石、灰炭、樹根、蟲窠、髑髏、毛髮及瓦礫等，盡去令淨。",
        "from": "T18n0911_001:0926c27_14",
        "context_with_next_sentence": true
    },
    {
        "source_sentence": "應當細擣所掘之土還填其處打令堅實，復以牛液及諸香水散灑。",
        "from": "T18n0911_001:0926c29_4",
        "context_with_next_sentence": true
    },
    {
        "source_sentence": "令潤澤已還打，極令平正猶如手掌，即以香水調瞿摩夷，從東北角右旋而塗。",
        "from": "T18n0911_001:0927a02_1",
        "context_with_next_sentence": true
    },
    {
        "source_sentence": "復於曼荼羅中心穿一小坑，持誦五種穀及五種寶、五種香、五種藥安於坑中築令平正。",
        "from": "T18n0911_001:0927a04_1",
        "context_with_next_sentence": true
    },
    {
        "source_sentence": "如是置寶及淨治已，次應當作受持地法。",
        "from": "T18n0911_001:0927a04_19",
        "context_with_next_sentence": true
    },
    {
        "source_sentence": "三日已前各用本部辨事真言持誦香水，於日沒時用灑其地，以右手按地持誦曼荼羅主真言以受持，此名受持地法也。",
        "from": "T18n0911_001:0927a07_15",
        "context_with_next_sentence": true
    },
    {
        "source_sentence": "」　已上《蘇悉地》中說。",
        "from": "T18n0911_001:0927a08_10",
        "context_with_next_sentence": true
    },
    {
        "source_sentence": "又《毘盧遮那經》中云：",
        "from": "T18n0911_001:0927a09_10",
        "context_with_next_sentence": true
    },
    {
        "source_sentence": "「祕密主！",
        "from": "T18n0911_001:0927a09_15",
        "context_with_next_sentence": true
    },
    {
        "source_sentence": "彼揀擇地，除去礫石、碎瓦、破器、髑髏、毛髮、糠糟、灰炭、刺骨、朽木等，及蟲蟻、蜣蜋、毒螫之類，離如是諸過。",
        "from": "T18n0911_001:0927a11_19",
        "context_with_next_sentence": true
    },
    {
        "source_sentence": "遇良日晨、定日、時分、宿直、諸執皆悉相應，於食前時值吉祥相，先為一切如來作禮，以如是偈驚發地神，偈曰：",
        "from": "T18n0911_001:0927a14_7",
        "context_with_next_sentence": true
    },
    {
        "source_sentence": "「『汝天親護者，　　於諸佛導師；",
        "from": "T18n0911_001:0927a15_15",
        "context_with_next_sentence": true
    },
    {
        "source_sentence": "修行殊勝行，　　淨地波羅蜜。",
        "from": "T18n0911_001:0927a16_13",
        "context_with_next_sentence": true
    },
    {
        "source_sentence": "如破魔軍眾，　　釋師子救世；",
        "from": "T18n0911_001:0927a17_13",
        "context_with_next_sentence": true
    },
    {
        "source_sentence": "我亦降伏魔，　　我畫曼荼羅。",
        "from": "T18n0911_001:0927a18_13",
        "context_with_next_sentence": true
    },
    {
        "source_sentence": "』「阿闍梨應誦梵本，彼應長跪舒右手按地頻誦此偈，以塗香花等供養諸佛、菩薩及以地神。",
        "from": "T18n0911_001:0927a21_1",
        "context_with_next_sentence": true
    },
    {
        "source_sentence": "如是供養已，修行者須應歸命一切如來然後治地，如其次第當具眾德。",
        "from": "T18n0911_001:0927a22_13",
        "context_with_next_sentence": true
    },
    {
        "source_sentence": "」又云：",
        "from": "T18n0911_001:0927a23_2",
        "context_with_next_sentence": true
    },
    {
        "source_sentence": "「祕密主！",
        "from": "T18n0911_001:0927a23_7",
        "context_with_next_sentence": true
    },
    {
        "source_sentence": "如是所說處所中，隨在一地治令堅固，取未至地瞿摩夷及瞿模怛羅二合和合塗之，次以香水真言灑淨。",
        "from": "T18n0911_001:0927a25_12",
        "context_with_next_sentence": true
    },
    {
        "source_sentence": "」即說真言曰：",
        "from": "T18n0911_001:0927a25_19",
        "context_with_next_sentence": true
    },
    {
        "source_sentence": "􄖩􄗰􄙺􄗥􆩖􈎭􇧺􄖳􇟄􆿅􄪼􄕙􄙺􅝣􇟄􄑘􄑘􄖩􄙺􄗫􇟄􄙺􄗥􆩗􄖭􄑘􄕝􄪼􄛀􄕙􄙘􄙧􇧼􇟄􄕻􅝝􄕼􄕛􄙘􄙧􄕻􄖫􇟄􅁥􄚩􇧆此真言加持香水始終用，按諸經說次第如上，今修行者師受相傳不無委細。",
        "from": "T18n0911_001:0927b01_14",
        "context_with_next_sentence": true
    },
    {
        "source_sentence": "凡欲建立曼荼羅先擇其地，自量本所求願，擇取相應之處，先須從師稟受加持之法，心無疑滯，然後善擇其時，取良日吉辰方可建立。",
        "from": "T18n0911_001:0927b04_15",
        "context_with_next_sentence": true
    },
    {
        "source_sentence": "七日已前掃灑塗拭，用前真言加持香水遍灑令淨，至日暮時燒香散花敷新淨物，或布荷葉隨其力分。",
        "from": "T18n0911_001:0927b07_3",
        "context_with_next_sentence": true
    },
    {
        "source_sentence": "所有香花、飲食、燈明、閼伽等供賢聖及以地神作請地法。",
        "from": "T18n0911_001:0927b08_8",
        "context_with_next_sentence": true
    },
    {
        "source_sentence": "修行者著新淨衣，屏去餘人獨入置曼荼羅處。",
        "from": "T18n0911_001:0927b09_10",
        "context_with_next_sentence": true
    },
    {
        "source_sentence": "若是露地應以縵幕圍繞或隨時遮閉，各依本部修行真言次第密加持自身，面向東方手執香爐誦啟請偈，曰：",
        "from": "T18n0911_001:0927b12_3",
        "context_with_next_sentence": true
    },
    {
        "source_sentence": "　出《毘盧舍那經》文「諸佛慈悲者，　　存念我等故；",
        "from": "T18n0911_001:0927b14_14",
        "context_with_next_sentence": true
    },
    {
        "source_sentence": "明日受持地，　　并佛子當降。",
        "from": "T18n0911_001:0927b15_13",
        "context_with_next_sentence": true
    },
    {
        "source_sentence": "」經文雖爾，言約義隱闕請地神句，今以後偈相傳與前意不異，文備義顯，二偈總通取捨隨意。",
        "from": "T18n0911_001:0927b18_2",
        "context_with_next_sentence": true
    },
    {
        "source_sentence": "偈曰：",
        "from": "T18n0911_001:0927b18_5",
        "context_with_next_sentence": true
    },
    {
        "source_sentence": "「諸佛慈悲有情者，　　唯願存念於我等；",
        "from": "T18n0911_001:0927b19_18",
        "context_with_next_sentence": true
    },
    {
        "source_sentence": "我今請白諸賢聖，　　堅牢地天并眷屬。",
        "from": "T18n0911_001:0927b20_17",
        "context_with_next_sentence": true
    },
    {
        "source_sentence": "一切如來及佛子，　　不捨悲願悉降臨；",
        "from": "T18n0911_001:0927b21_17",
        "context_with_next_sentence": true
    },
    {
        "source_sentence": "我受此地求成就，　　為作證明加護我。",
        "from": "T18n0911_001:0927b22_17",
        "context_with_next_sentence": true
    },
    {
        "source_sentence": "」誦三遍或七遍，若能誦得梵本最善。",
        "from": "T18n0911_001:0927b23_15",
        "context_with_next_sentence": true
    },
    {
        "source_sentence": "梵云云。",
        "from": "T18n0911_001:0927b23_19",
        "context_with_next_sentence": true
    },
    {
        "source_sentence": "如是慇懃奉請已，心想聖眾悉皆雲集，即觀大日如來自性清淨身周遍法界，十方三世一切如來亦復如是。",
        "from": "T18n0911_001:0927b26_7",
        "context_with_next_sentence": true
    },
    {
        "source_sentence": "想自身如金剛薩埵菩薩！",
        "from": "T18n0911_001:0927b26_18",
        "context_with_next_sentence": true
    },
    {
        "source_sentence": "於一切如來前，以清淨三業至誠禮敬。",
        "from": "T18n0911_001:0927b27_16",
        "context_with_next_sentence": true
    },
    {
        "source_sentence": "作此禮已便即雙膝長跪，以定手執金剛杵當心直竪，以慧手舒五輪平掌按地，誦前經中驚發地神偈七遍。",
        "from": "T18n0911_001:0927c01_6",
        "context_with_next_sentence": true
    },
    {
        "source_sentence": "每誦一遍一按於地，又誦地天真言百八遍。",
        "from": "T18n0911_001:0927c02_6",
        "context_with_next_sentence": true
    },
    {
        "source_sentence": "真言曰：",
        "from": "T18n0911_001:0927c02_10",
        "context_with_next_sentence": true
    },
    {
        "source_sentence": "􄖩􄗰􄙺􄗥􆩖􈎭􇧺􈁀􇟄􆯷􄕥􄣅􅁥􄚩􇧆心想地神猶如天女眾寶莊嚴，與無量眷屬各捧寶瓶，及持香花從地涌出，憶本誓願不敢違佛教命來此證明。",
        "from": "T18n0911_001:0927c06_9",
        "context_with_next_sentence": true
    },
    {
        "source_sentence": "又誦如來慈護真言一百八遍饒益地神。",
        "from": "T18n0911_001:0927c07_8",
        "context_with_next_sentence": true
    },
    {
        "source_sentence": "慈護真言曰：",
        "from": "T18n0911_001:0927c07_14",
        "context_with_next_sentence": true
    },
    {
        "source_sentence": "「􇩂唵􈎭沒􇧹馱􄗬每引􄩠怛哩二合􄙖縛􄦽日羅二合􄗽羅􄚴乞灑二合􆿁憾􅁥娑婆􄚩訶」修行者至誠焚香啟告賢聖及以地神言：",
        "from": "T18n0911_001:0927c12_16",
        "context_with_next_sentence": true
    },
    {
        "source_sentence": "「仰啟一切如來、諸大菩薩、緣覺、聲聞、五類諸天、堅牢地神、及此處靈祇等，我某甲依持明藏教受，持某尊真言為求無上菩提若求別事一一具陳，欲於此地建立曼荼羅精修念誦，我所求事願速成就。",
        "from": "T18n0911_001:0927c17_1",
        "context_with_next_sentence": true
    },
    {
        "source_sentence": "唯願地神憶本所願，許我建立曼荼羅護助於我，勿令天魔及惡鬼神作諸障難。",
        "from": "T18n0911_001:0927c18_16",
        "context_with_next_sentence": true
    },
    {
        "source_sentence": "如本師釋迦如來坐菩提樹降伏眾魔，我今亦爾。",
        "from": "T18n0911_001:0927c19_18",
        "context_with_next_sentence": true
    },
    {
        "source_sentence": "若有障難願諸佛菩薩示其先相，令我自辨善惡之肇。",
        "from": "T18n0911_001:0927c21_4",
        "context_with_next_sentence": true
    },
    {
        "source_sentence": "唯願本尊及諸明王護念於我，勿使鬼神乍現其相誑惑於我，若無障難願見吉祥殊勝境界。",
        "from": "T18n0911_001:0927c23_6",
        "context_with_next_sentence": true
    },
    {
        "source_sentence": "」如是啟告已，便於置壇處西邊如法護身靜然安坐，誦本所持真言一千八遍。",
        "from": "T18n0911_001:0927c25_2",
        "context_with_next_sentence": true
    },
    {
        "source_sentence": "若真言文廣者應隨自力或誦一百八遍，下至誦三七、五七遍，離諸思想一心正念，即於其處右脇面東南首，舉身如師子王寂靜安眠取其境界。",
        "from": "T18n0911_001:0927c28_7",
        "context_with_next_sentence": true
    },
    {
        "source_sentence": "若先來寢息處清淨者，隨自意樂亦通，不必要須此處，但一心專注觀菩提心月輪了了分明；",
        "from": "T18n0911_001:0928a01_9",
        "context_with_next_sentence": true
    },
    {
        "source_sentence": "又於菩提心中觀一如意寶珠，內外分明徹心無異想，便即睡眠。",
        "from": "T18n0911_001:0928a03_1",
        "context_with_next_sentence": true
    },
    {
        "source_sentence": "若先學禪寂之人，必須但臆但寂其心，如前入觀觀如意寶，所有成不成相悉於心鏡中現。",
        "from": "T18n0911_001:0928a05_2",
        "context_with_next_sentence": true
    },
    {
        "source_sentence": "若先相不善不應建立，若強作者恐招自損；",
        "from": "T18n0911_001:0928a06_2",
        "context_with_next_sentence": true
    },
    {
        "source_sentence": "若先相善者方可建立。",
        "from": "T18n0911_001:0928a06_12",
        "context_with_next_sentence": true
    },
    {
        "source_sentence": "明日，即於所置壇處當中掘之，須方一肘深亦一肘，簡去瓦石却填土築，令平正驗其虛實。",
        "from": "T18n0911_001:0928a09_3",
        "context_with_next_sentence": true
    },
    {
        "source_sentence": "若却填纔滿，土無餘䞉，其地為中，求事小成無廣大力；",
        "from": "T18n0911_001:0928a10_8",
        "context_with_next_sentence": true
    },
    {
        "source_sentence": "若却填不滿，土少不足，其地為下，虛怯不堪求事難成；",
        "from": "T18n0911_001:0928a11_13",
        "context_with_next_sentence": true
    },
    {
        "source_sentence": "若填滿土䞉，其地吉祥，求事速成有大力用。",
        "from": "T18n0911_001:0928a12_13",
        "context_with_next_sentence": true
    },
    {
        "source_sentence": "又須嘗其土味辨其善惡。",
        "from": "T18n0911_001:0928a13_5",
        "context_with_next_sentence": true
    },
    {
        "source_sentence": "土味苦澁及以臭穢，其地不堪；",
        "from": "T18n0911_001:0928a13_19",
        "context_with_next_sentence": true
    },
    {
        "source_sentence": "其味酸醎或有辛辣，當知其地只堪建立金剛部中推壞曼荼羅，不堪成就吉祥等法；",
        "from": "T18n0911_001:0928a15_17",
        "context_with_next_sentence": true
    },
    {
        "source_sentence": "其味淡薄無諸惡味，此處和善性兼緩慢久乃成就；",
        "from": "T18n0911_001:0928a17_2",
        "context_with_next_sentence": true
    },
    {
        "source_sentence": "若土味甘美及香氣最為殊勝，能成一切最上悉地大曼荼羅。",
        "from": "T18n0911_001:0928a18_9",
        "context_with_next_sentence": true
    },
    {
        "source_sentence": "又須觀其土色與所求事相應方可建立。",
        "from": "T18n0911_001:0928a19_8",
        "context_with_next_sentence": true
    },
    {
        "source_sentence": "其土白色與息災成就相應；",
        "from": "T18n0911_001:0928a20_2",
        "context_with_next_sentence": true
    },
    {
        "source_sentence": "土若黃色堪為增益；",
        "from": "T18n0911_001:0928a20_11",
        "context_with_next_sentence": true
    },
    {
        "source_sentence": "土若青黑唯堪降伏；",
        "from": "T18n0911_001:0928a21_1",
        "context_with_next_sentence": true
    },
    {
        "source_sentence": "土若赤色即與鉤召、敬愛相應。",
        "from": "T18n0911_001:0928a21_15",
        "context_with_next_sentence": true
    },
    {
        "source_sentence": "餘如《蘇悉地》中廣說。",
        "from": "T18n0911_001:0928a22_5",
        "context_with_next_sentence": true
    },
    {
        "source_sentence": "修行者如前觀其境界及土虛實、色味、善惡已，若如前說皆悉相應堪建立者，即以不動尊母捺羅二合真言一百八遍加護其地，然後總掘。",
        "from": "T18n0911_001:0928a25_7",
        "context_with_next_sentence": true
    },
    {
        "source_sentence": "不動尊真言曰：",
        "from": "T18n0911_001:0928a25_14",
        "context_with_next_sentence": true
    },
    {
        "source_sentence": "􄖩􄗰􄙺􄗥􆩖􄙖􄦽􄕕􇟄􄑼􆧽􄗥􄚩􄙆􄙮􄕋􇟄􆷱􈁆􄗱􆿁􄩞􈁆􇟄􈁅􄩞􈁆掘地意者恐地中有穢物，如前所說灰炭、髑髏、蟲窠、樹根、毒螫之類，或有古墓、伏屍。",
        "from": "T18n0911_001:0928a29_20",
        "context_with_next_sentence": true
    },
    {
        "source_sentence": "若惡物苦多不堪建立，應當捨棄更求勝處；",
        "from": "T18n0911_001:0928b01_16",
        "context_with_next_sentence": true
    },
    {
        "source_sentence": "若無此過，但掘深一肘二肘或深三肘，其土運出細打揀擇；",
        "from": "T18n0911_001:0928b03_4",
        "context_with_next_sentence": true
    },
    {
        "source_sentence": "若穿至地床未曾掘處，知地必淨心復不疑，不論深淺即不須掘；",
        "from": "T18n0911_001:0928b04_13",
        "context_with_next_sentence": true
    },
    {
        "source_sentence": "若土色有雜不相似者亦須除去，別取河岸淨土替之，如法填治，每填土一重即以加持香水一灑，乃至填滿皆如是作。",
        "from": "T18n0911_001:0928b07_7",
        "context_with_next_sentence": true
    },
    {
        "source_sentence": "填土滿已築令堅實平如鏡面。",
        "from": "T18n0911_001:0928b08_2",
        "context_with_next_sentence": true
    },
    {
        "source_sentence": "其屋舍或經多年曾被烟熏不清淨者，應當泥拭極令清淨，或以香水淨土遍塗屋舍及以牆壁極令清淨；",
        "from": "T18n0911_001:0928b10_9",
        "context_with_next_sentence": true
    },
    {
        "source_sentence": "屋若新淨但以香水真言加持遍灑即成清淨。",
        "from": "T18n0911_001:0928b11_10",
        "context_with_next_sentence": true
    },
    {
        "source_sentence": "若欲起壇不用築土為之，乾已必當破裂即不吉祥。",
        "from": "T18n0911_001:0928b12_14",
        "context_with_next_sentence": true
    },
    {
        "source_sentence": "應先一月、兩月已前於清淨處取好淨土，以加持香水和泥作墼，一如塼不曬曝令乾，勿使鷄、犬、人、畜履踐污穢。",
        "from": "T18n0911_001:0928b15_7",
        "context_with_next_sentence": true
    },
    {
        "source_sentence": "曝極乾已即用此墼平布作壇，取求事人肘指之量，制作方壇大小準教。",
        "from": "T18n0911_001:0928b16_19",
        "context_with_next_sentence": true
    },
    {
        "source_sentence": "六肘已下壇高四指，十二肘已下量高八指，十二肘已上準此增加但一重，平正更無層級，皆於東北隅稍令墊下。",
        "from": "T18n0911_001:0928b19_11",
        "context_with_next_sentence": true
    },
    {
        "source_sentence": "如法平塗及四邊地乾已，即五寶、五藥等安置壇中。",
        "from": "T18n0911_001:0928b20_15",
        "context_with_next_sentence": true
    },
    {
        "source_sentence": "五寶者所謂：",
        "from": "T18n0911_001:0928b21_1",
        "context_with_next_sentence": true
    },
    {
        "source_sentence": "金、銀、真珠、瑟瑟、頗梨。",
        "from": "T18n0911_001:0928b21_14",
        "context_with_next_sentence": true
    },
    {
        "source_sentence": "是為五種寶也。",
        "from": "T18n0911_001:0928b21_21",
        "context_with_next_sentence": true
    },
    {
        "source_sentence": "又取五種藥。",
        "from": "T18n0911_001:0928b22_3",
        "context_with_next_sentence": true
    },
    {
        "source_sentence": "所謂：",
        "from": "T18n0911_001:0928b22_6",
        "context_with_next_sentence": true
    },
    {
        "source_sentence": "娑賀揖囉、娑賀禰縛、建吒迦哩、儗霓以反哩羯囉拏二合、勿哩二合賀底。",
        "from": "T18n0911_001:0928b23_17",
        "context_with_next_sentence": true
    },
    {
        "source_sentence": "當於外國估客處求覓。",
        "from": "T18n0911_001:0928b24_5",
        "context_with_next_sentence": true
    },
    {
        "source_sentence": "若無此藥，即以唐國所出靈藥替之。",
        "from": "T18n0911_001:0928b25_2",
        "context_with_next_sentence": true
    },
    {
        "source_sentence": "所謂：",
        "from": "T18n0911_001:0928b25_5",
        "context_with_next_sentence": true
    },
    {
        "source_sentence": "赤箭、人參、伏苓、石昌蒲、天門冬。",
        "from": "T18n0911_001:0928b25_22",
        "context_with_next_sentence": true
    },
    {
        "source_sentence": "又取五種穀子，所謂：",
        "from": "T18n0911_001:0928b26_8",
        "context_with_next_sentence": true
    },
    {
        "source_sentence": "稻穀、大麥、小麥、菉豆、胡麻。",
        "from": "T18n0911_001:0928b26_23",
        "context_with_next_sentence": true
    },
    {
        "source_sentence": "又取五種香，所謂：",
        "from": "T18n0911_001:0928b27_8",
        "context_with_next_sentence": true
    },
    {
        "source_sentence": "檀香、沈香、丁香、欝金香、龍腦香。",
        "from": "T18n0911_001:0928b28_2",
        "context_with_next_sentence": true
    },
    {
        "source_sentence": "已上寶、穀、香、藥等，各取小許共置一瓷合中，或於瓷瓶中或金銀器中盛之，以地天真言加持一百八遍埋於壇中心勿令人知。",
        "from": "T18n0911_001:0928c01_17",
        "context_with_next_sentence": true
    },
    {
        "source_sentence": "當曼荼羅主位下埿平乾已，又土砂塗，如前遍塗極令細滑，待乾即以香水調瞿摩夷瀘灑令淨，加持諸香末以無能勝明王真言，或以大輪金剛真言加持一百八遍。",
        "from": "T18n0911_001:0928c05_13",
        "context_with_next_sentence": true
    },
    {
        "source_sentence": "無能勝真言曰：",
        "from": "T18n0911_001:0928c06_2",
        "context_with_next_sentence": true
    },
    {
        "source_sentence": "「那莫　三去滿多　母馱引南　唵　戶嚕　戶嚕　戰拏哩麼鼻音引蹬儗霓以反　娑嚩二合賀」先塗壇上，次塗四邊，皆從東北角右旋塗拭，又即以塗地真言加持隨塗誦。",
        "from": "T18n0911_001:0928c10_12",
        "context_with_next_sentence": true
    },
    {
        "source_sentence": "塗地真言曰：",
        "from": "T18n0911_001:0928c10_18",
        "context_with_next_sentence": true
    },
    {
        "source_sentence": "「唵　迦囉引黎一　摩賀引　迦羅引黎　娑嚩二合賀二」如是數數頻塗三五遍，即用蓮子草揩摩，或取蜀葵葉和小許墨汁并擣香茅草相和。",
        "from": "T18n0911_001:0928c13_16",
        "context_with_next_sentence": true
    },
    {
        "source_sentence": "如法揩摩一兩遍已，承濕掃令光淨如法。",
        "from": "T18n0911_001:0928c14_16",
        "context_with_next_sentence": true
    },
    {
        "source_sentence": "正掃之時誦掃地真言，曰：",
        "from": "T18n0911_001:0928c15_9",
        "context_with_next_sentence": true
    },
    {
        "source_sentence": "「唵　賀羅　賀羅　羅祖鏃固反仡羅二合　賀羅拏鼻音引野　娑嚩二合引賀引」既塗拭已燒香散花，誦無動明王真言千遍，辟除障者加護其處，手捧香爐至誠啟告，即住大日如來觀，觀菩提心分明顯現。",
        "from": "T18n0911_001:0928c19_15",
        "context_with_next_sentence": true
    },
    {
        "source_sentence": "於心月輪中觀「阿」字，白色放大光明照無邊界，便連誦「阿」字真言。",
        "from": "T18n0911_001:0928c21_7",
        "context_with_next_sentence": true
    },
    {
        "source_sentence": "一氣盡力如是連誦，或一息三息乃至心得相應，離一切分別入於清淨法界然後可止，即結金剛輪印及誦真言加持自身及以壇上。",
        "from": "T18n0911_001:0928c24_6",
        "context_with_next_sentence": true
    },
    {
        "source_sentence": "此印從淨法界體建立如是大曼荼羅，然後依教分布聖位廣略隨意，或置一位，或安五位；",
        "from": "T18n0911_001:0928c26_8",
        "context_with_next_sentence": true
    },
    {
        "source_sentence": "或安九位；",
        "from": "T18n0911_001:0928c26_13",
        "context_with_next_sentence": true
    },
    {
        "source_sentence": "或十七位乃至二十九、三十七等，無量無邊種種差別，一一皆依本教建立。",
        "from": "T18n0911_001:0928c28_6",
        "context_with_next_sentence": true
    },
    {
        "source_sentence": "凡分布聖位皆從心向外，展轉相從三分減一，此即都說建立曼荼羅法，大綱如此願例可知也。",
        "from": "T18n0911_001:0929a01_9",
        "context_with_next_sentence": true
    },
    {
        "source_sentence": "或有密從阿闍梨傳受祕法，從心建立以智火燒除一切妄分別成淨法界，於法界中次第如法一一安布，乃至無量種種殊勝廣大佛事。",
        "from": "T18n0911_001:0929a04_10",
        "context_with_next_sentence": true
    },
    {
        "source_sentence": "此乃心契祕傳，苟非其人道不虛授，豈可形於翰墨悉者也。",
        "from": "T18n0911_001:0929a05_17",
        "context_with_next_sentence": true
    },
    {
        "source_sentence": "琳雖不才，略陳小分，大意萬不書一，惟達學通人照見其事也。",
        "from": "T18n0911_001:0929a07_6",
        "context_with_next_sentence": true
    },
    {
        "source_sentence": "建立壇法靈雲校本云：",
        "from": "T18n0911_001:0929a09_5",
        "context_with_next_sentence": true
    },
    {
        "source_sentence": "貞享四年中春廿夕一校了。",
        "from": "T18n0911_001:0929a09_17",
        "context_with_next_sentence": true
    },
    {
        "source_sentence": "　　　　　　　　　　　淨嚴四十九載",
        "from": "T18n0911_001:0929a10_0",
        "context_with_next_sentence": true
    }
]