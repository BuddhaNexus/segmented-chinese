[
    {
        "source_sentence": "佛說醫喻經",
        "from": "T04n0219_001:0802a16_0",
        "context_with_next_sentence": true
    },
    {
        "source_sentence": "西天譯經三藏朝奉大",
        "from": "T04n0219_001:0802a18_0",
        "context_with_next_sentence": true
    },
    {
        "source_sentence": "夫試光祿卿傳法大師",
        "from": "T04n0219_001:0802a19_0",
        "context_with_next_sentence": true
    },
    {
        "source_sentence": "賜紫臣施護奉　詔譯如是我聞：",
        "from": "T04n0219_001:0802a21_4",
        "context_with_next_sentence": true
    },
    {
        "source_sentence": "一時世尊在舍衛國中，與苾芻眾俱。",
        "from": "T04n0219_001:0802a22_1",
        "context_with_next_sentence": true
    },
    {
        "source_sentence": "是時世尊，告諸苾芻言：",
        "from": "T04n0219_001:0802a22_12",
        "context_with_next_sentence": true
    },
    {
        "source_sentence": "「汝等當知，如世良醫，知病識藥，有其四種，若具足者，得名醫王。",
        "from": "T04n0219_001:0802a24_1",
        "context_with_next_sentence": true
    },
    {
        "source_sentence": "何等為四？",
        "from": "T04n0219_001:0802a24_6",
        "context_with_next_sentence": true
    },
    {
        "source_sentence": "一者識知某病，應用某藥；",
        "from": "T04n0219_001:0802a24_18",
        "context_with_next_sentence": true
    },
    {
        "source_sentence": "二者知病所起，隨起用藥；",
        "from": "T04n0219_001:0802a25_9",
        "context_with_next_sentence": true
    },
    {
        "source_sentence": "三者已生諸病，治令病出；",
        "from": "T04n0219_001:0802a26_1",
        "context_with_next_sentence": true
    },
    {
        "source_sentence": "四者斷除病源，令後不生；",
        "from": "T04n0219_001:0802a26_13",
        "context_with_next_sentence": true
    },
    {
        "source_sentence": "是為四種。",
        "from": "T04n0219_001:0802a26_18",
        "context_with_next_sentence": true
    },
    {
        "source_sentence": "「云何名為識知某病，應用某藥？",
        "from": "T04n0219_001:0802a27_11",
        "context_with_next_sentence": true
    },
    {
        "source_sentence": "謂先識知如是病相，以如是藥，應可治療，令得安樂。",
        "from": "T04n0219_001:0802a28_16",
        "context_with_next_sentence": true
    },
    {
        "source_sentence": "「云何名為知病所起，隨起用藥？",
        "from": "T04n0219_001:0802a29_9",
        "context_with_next_sentence": true
    },
    {
        "source_sentence": "謂知其病，或從風起、或從癀起、或從痰起、或從癊起、或從骨節起、或積實所起；",
        "from": "T04n0219_001:0802b02_4",
        "context_with_next_sentence": true
    },
    {
        "source_sentence": "知如是等病所起處，隨用藥治，令得安樂。",
        "from": "T04n0219_001:0802b03_3",
        "context_with_next_sentence": true
    },
    {
        "source_sentence": "「云何名為已生諸病，治令病出？",
        "from": "T04n0219_001:0802b03_18",
        "context_with_next_sentence": true
    },
    {
        "source_sentence": "謂知其病應從眼出，或於鼻中別別治療而出，或煙薰水灌鼻而出，或從鼻竅引氣而出，或吐瀉出，或於徧身攻汗而出，乃至身分上下，隨應而出；",
        "from": "T04n0219_001:0802b07_4",
        "context_with_next_sentence": true
    },
    {
        "source_sentence": "知如是等病可出處，善用藥治，令得安樂。",
        "from": "T04n0219_001:0802b08_3",
        "context_with_next_sentence": true
    },
    {
        "source_sentence": "「云何名為斷除病源，令後不生？",
        "from": "T04n0219_001:0802b08_18",
        "context_with_next_sentence": true
    },
    {
        "source_sentence": "謂識知病源如是相狀，應如是除，當勤勇力現前作事，而善除斷，即使其病後永不生，令得安樂。",
        "from": "T04n0219_001:0802b11_2",
        "context_with_next_sentence": true
    },
    {
        "source_sentence": "如是等，名為四種知病識藥。",
        "from": "T04n0219_001:0802b11_15",
        "context_with_next_sentence": true
    },
    {
        "source_sentence": "「如來、應供、正等正覺，亦復如是，出現世間，宣說四種無上法藥。",
        "from": "T04n0219_001:0802b13_3",
        "context_with_next_sentence": true
    },
    {
        "source_sentence": "何等為四？",
        "from": "T04n0219_001:0802b13_8",
        "context_with_next_sentence": true
    },
    {
        "source_sentence": "謂苦聖諦、集聖諦、滅聖諦、道聖諦。",
        "from": "T04n0219_001:0802b14_5",
        "context_with_next_sentence": true
    },
    {
        "source_sentence": "如是四諦，佛如實知，為眾生說，而令斷除生法。",
        "from": "T04n0219_001:0802b15_6",
        "context_with_next_sentence": true
    },
    {
        "source_sentence": "苦本生法斷故，而老病死憂悲苦惱，諸苦永滅。",
        "from": "T04n0219_001:0802b16_8",
        "context_with_next_sentence": true
    },
    {
        "source_sentence": "如來、應供、正等正覺為是利故，宣說如是無上法藥，令諸眾生得離諸苦。",
        "from": "T04n0219_001:0802b18_1",
        "context_with_next_sentence": true
    },
    {
        "source_sentence": "諸苾芻，又如轉輪聖王，四兵具足，故得如意自在，如來、應供、正等正覺亦復如是。",
        "from": "T04n0219_001:0802b19_19",
        "context_with_next_sentence": true
    },
    {
        "source_sentence": "」佛說此經已，諸苾芻眾，歡喜信受。",
        "from": "T04n0219_001:0802b20_14",
        "context_with_next_sentence": true
    },
    {
        "source_sentence": "佛說醫喻經",
        "from": "T04n0219_001:0802b21_100",
        "context_with_next_sentence": false
    }
]