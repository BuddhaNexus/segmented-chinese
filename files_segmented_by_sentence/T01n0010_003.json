[
    {
        "source_sentence": "佛說白衣金幢二婆羅門緣起經",
        "from": "T01n0010_003:0220a24_0",
        "context_with_next_sentence": true
    },
    {
        "source_sentence": "卷下",
        "from": "T01n0010_003:0220a25_0",
        "context_with_next_sentence": true
    },
    {
        "source_sentence": "西天譯經三藏朝奉大夫試光祿卿",
        "from": "T01n0010_003:0220a27_0",
        "context_with_next_sentence": true
    },
    {
        "source_sentence": "傳法大師賜紫沙門臣施護等奉　詔譯「復次，白衣！",
        "from": "T01n0010_003:0220a29_6",
        "context_with_next_sentence": true
    },
    {
        "source_sentence": "前人又於第三時中，往取香稻，亦復難得，乃作是念：",
        "from": "T01n0010_003:0220b01_9",
        "context_with_next_sentence": true
    },
    {
        "source_sentence": "『我今云何能得所食？",
        "from": "T01n0010_003:0220b01_19",
        "context_with_next_sentence": true
    },
    {
        "source_sentence": "云何令我養活其命？",
        "from": "T01n0010_003:0220b02_7",
        "context_with_next_sentence": true
    },
    {
        "source_sentence": "我今自分香稻將盡，他界雖有，然彼不許，我今于三盜其少分。",
        "from": "T01n0010_003:0220b03_16",
        "context_with_next_sentence": true
    },
    {
        "source_sentence": "』作是念已，以己香稻密固護之，即於他界而興盜竊。",
        "from": "T01n0010_003:0220b05_2",
        "context_with_next_sentence": true
    },
    {
        "source_sentence": "其主見彼于三來此興盜竊已，心生瞋恚，復作是言：",
        "from": "T01n0010_003:0220b06_6",
        "context_with_next_sentence": true
    },
    {
        "source_sentence": "『咄！",
        "from": "T01n0010_003:0220b06_9",
        "context_with_next_sentence": true
    },
    {
        "source_sentence": "汝盜人，何故于三來此盜竊！",
        "from": "T01n0010_003:0220b07_1",
        "context_with_next_sentence": true
    },
    {
        "source_sentence": "』即捉雙手，舉杖以打，盜人被打，叫呼啼泣。",
        "from": "T01n0010_003:0220b08_1",
        "context_with_next_sentence": true
    },
    {
        "source_sentence": "世間爾時，乃生非法，諸不正行，由此而興，杖捶之名，是初建立。",
        "from": "T01n0010_003:0220b09_11",
        "context_with_next_sentence": true
    },
    {
        "source_sentence": "因彼偷盜，乃生瞋恚苦惱等事，是為非法，非法生故，不正行興，由此乃有三不善法，首初建立，所謂偷盜、妄言、杖捶。",
        "from": "T01n0010_003:0220b12_4",
        "context_with_next_sentence": true
    },
    {
        "source_sentence": "「復次，白衣！",
        "from": "T01n0010_003:0220b13_6",
        "context_with_next_sentence": true
    },
    {
        "source_sentence": "爾時，人眾見是事已，又復集會，共相議言：",
        "from": "T01n0010_003:0220b14_4",
        "context_with_next_sentence": true
    },
    {
        "source_sentence": "『我等初時，身有光明，隨欲自在。",
        "from": "T01n0010_003:0220b14_20",
        "context_with_next_sentence": true
    },
    {
        "source_sentence": "以身光故，日月星宿，悉不出現，不分晝夜，年月日時，亦無差別。",
        "from": "T01n0010_003:0220b16_9",
        "context_with_next_sentence": true
    },
    {
        "source_sentence": "爾時，大地大水湧現，其名地味，我等食之，久為資養；",
        "from": "T01n0010_003:0220b17_14",
        "context_with_next_sentence": true
    },
    {
        "source_sentence": "乃至最後，我等自起不善法故，地味隱沒，地餅復生，取以食之，久為資養；",
        "from": "T01n0010_003:0220b19_9",
        "context_with_next_sentence": true
    },
    {
        "source_sentence": "乃至最後，我等自起不善法故，地餅隱沒，林藤復生，取以食之，久為資養；",
        "from": "T01n0010_003:0220b21_4",
        "context_with_next_sentence": true
    },
    {
        "source_sentence": "乃至最後，我等自起不善法故，林藤隱沒，香稻復生，無糠無粃，取以食之，久為資養；",
        "from": "T01n0010_003:0220b23_4",
        "context_with_next_sentence": true
    },
    {
        "source_sentence": "乃至最後，我等自起不善法故，彼香稻中乃生糠粃，旦時刈已暮時不生，暮時刈已旦時不生，不復還活，不知其因。",
        "from": "T01n0010_003:0220b25_16",
        "context_with_next_sentence": true
    },
    {
        "source_sentence": "我等爾時，即以香稻，均分地界。",
        "from": "T01n0010_003:0220b26_11",
        "context_with_next_sentence": true
    },
    {
        "source_sentence": "分地界已，時有一人，往取香稻，艱難而得，乃於他界，而興盜竊，其主見已，告盜人言：",
        "from": "T01n0010_003:0220b28_8",
        "context_with_next_sentence": true
    },
    {
        "source_sentence": "「咄！",
        "from": "T01n0010_003:0220b28_11",
        "context_with_next_sentence": true
    },
    {
        "source_sentence": "汝盜人，何故來此，而為盜竊！",
        "from": "T01n0010_003:0220b29_3",
        "context_with_next_sentence": true
    },
    {
        "source_sentence": "」盜人答言：",
        "from": "T01n0010_003:0220b29_9",
        "context_with_next_sentence": true
    },
    {
        "source_sentence": "「我不如是，不曾竊汝界中香稻。",
        "from": "T01n0010_003:0220c01_3",
        "context_with_next_sentence": true
    },
    {
        "source_sentence": "」復次，前人第二、第三竊取香稻，亦復如是。",
        "from": "T01n0010_003:0220c02_4",
        "context_with_next_sentence": true
    },
    {
        "source_sentence": "其主見已，乃生瞋恚，復作是言：",
        "from": "T01n0010_003:0220c02_19",
        "context_with_next_sentence": true
    },
    {
        "source_sentence": "「咄！",
        "from": "T01n0010_003:0220c03_2",
        "context_with_next_sentence": true
    },
    {
        "source_sentence": "汝盜人，何故于三來此盜竊！",
        "from": "T01n0010_003:0220c03_15",
        "context_with_next_sentence": true
    },
    {
        "source_sentence": "」即捉雙手，舉杖以打，盜人被打，叫呼啼泣。",
        "from": "T01n0010_003:0220c04_14",
        "context_with_next_sentence": true
    },
    {
        "source_sentence": "世間爾時，乃生非法，諸不正行，杖埵之名，由此而興。",
        "from": "T01n0010_003:0220c05_19",
        "context_with_next_sentence": true
    },
    {
        "source_sentence": "三不善法，最初建立，所謂偷盜、妄言、杖捶。",
        "from": "T01n0010_003:0220c06_20",
        "context_with_next_sentence": true
    },
    {
        "source_sentence": "我等今時，宜共選擇色相具足有大威德、大智慧者，立為田主。",
        "from": "T01n0010_003:0220c08_8",
        "context_with_next_sentence": true
    },
    {
        "source_sentence": "我等諸人，自界香稻，各各當分一分與彼。",
        "from": "T01n0010_003:0220c09_7",
        "context_with_next_sentence": true
    },
    {
        "source_sentence": "是人平正，應調制者即調制之，應攝受者即攝受之，善護地方及護人眾，我等應當各各承稟。",
        "from": "T01n0010_003:0220c11_12",
        "context_with_next_sentence": true
    },
    {
        "source_sentence": "』時，諸人眾參議成已，即共選擇色相具足有大威德大智慧者，立為田主，而作主宰，眾皆承稟。",
        "from": "T01n0010_003:0220c13_16",
        "context_with_next_sentence": true
    },
    {
        "source_sentence": "」佛言：",
        "from": "T01n0010_003:0220c14_2",
        "context_with_next_sentence": true
    },
    {
        "source_sentence": "「白衣！",
        "from": "T01n0010_003:0220c14_6",
        "context_with_next_sentence": true
    },
    {
        "source_sentence": "爾時田主，眾許立故，由是名為眾許田主；",
        "from": "T01n0010_003:0220c15_4",
        "context_with_next_sentence": true
    },
    {
        "source_sentence": "此田主名，最初墮於文字數中。",
        "from": "T01n0010_003:0220c15_18",
        "context_with_next_sentence": true
    },
    {
        "source_sentence": "又於地界，善作守護，為主宰故，名剎帝利；",
        "from": "T01n0010_003:0220c16_19",
        "context_with_next_sentence": true
    },
    {
        "source_sentence": "此剎帝利名，第二墮於文字數中。",
        "from": "T01n0010_003:0220c17_14",
        "context_with_next_sentence": true
    },
    {
        "source_sentence": "又能於眾善出和合慰安語故，名慰安者，此慰安者即名為王；",
        "from": "T01n0010_003:0220c19_3",
        "context_with_next_sentence": true
    },
    {
        "source_sentence": "此王之名，第三墮於文字數中。",
        "from": "T01n0010_003:0220c19_17",
        "context_with_next_sentence": true
    },
    {
        "source_sentence": "此時世間，初始建立剎帝利境界。",
        "from": "T01n0010_003:0220c20_13",
        "context_with_next_sentence": true
    },
    {
        "source_sentence": "白衣！",
        "from": "T01n0010_003:0220c20_16",
        "context_with_next_sentence": true
    },
    {
        "source_sentence": "當知，若此若彼，諸有情類，若同若異，若法若非法，雖有差別，法爾自然，最上最勝，最極高大，見如是法，如是法生，增上歸趣。",
        "from": "T01n0010_003:0220c23_16",
        "context_with_next_sentence": true
    },
    {
        "source_sentence": "「復次，白衣！",
        "from": "T01n0010_003:0220c24_6",
        "context_with_next_sentence": true
    },
    {
        "source_sentence": "彼時眾中，後有一人，見不實法，逼迫減失，旋生厭離，棄在家法。",
        "from": "T01n0010_003:0220c25_14",
        "context_with_next_sentence": true
    },
    {
        "source_sentence": "乃於曠野寂靜之處，構立草菴，繫心一處，修禪寂止。",
        "from": "T01n0010_003:0220c26_19",
        "context_with_next_sentence": true
    },
    {
        "source_sentence": "至日暮時，為飲食故，入聚落中；",
        "from": "T01n0010_003:0220c27_14",
        "context_with_next_sentence": true
    },
    {
        "source_sentence": "又至旦時，為飲食故，還入聚落。",
        "from": "T01n0010_003:0220c28_9",
        "context_with_next_sentence": true
    },
    {
        "source_sentence": "餘諸人眾，見是人已，乃起思念：",
        "from": "T01n0010_003:0220c29_4",
        "context_with_next_sentence": true
    },
    {
        "source_sentence": "『今此人者，見不實法，逼迫減失，旋生厭離，棄在家法。",
        "from": "T01n0010_003:0221a01_9",
        "context_with_next_sentence": true
    },
    {
        "source_sentence": "乃於曠野寂靜之處，構立草菴，繫心一處，修禪寂止。",
        "from": "T01n0010_003:0221a02_14",
        "context_with_next_sentence": true
    },
    {
        "source_sentence": "』此乃名為修禪行者，後又立名憒閙之者，後又立名修禪憒閙者，後又立名作教授者，後又立名造不善業者。",
        "from": "T01n0010_003:0221a05_4",
        "context_with_next_sentence": true
    },
    {
        "source_sentence": "「復次，白衣！",
        "from": "T01n0010_003:0221a06_6",
        "context_with_next_sentence": true
    },
    {
        "source_sentence": "彼時眾中，又一類人，初修禪已，後復還起作意思惟，止聚落中，設其場界，聚以學徒，教授典章。",
        "from": "T01n0010_003:0221a08_9",
        "context_with_next_sentence": true
    },
    {
        "source_sentence": "餘諸人眾，見是人已，互相謂言：",
        "from": "T01n0010_003:0221a09_4",
        "context_with_next_sentence": true
    },
    {
        "source_sentence": "『此一類人，初於曠野，修禪寂止，後復還起作意思惟，止聚落中，設其場界，聚以學徒，教授典章。",
        "from": "T01n0010_003:0221a11_9",
        "context_with_next_sentence": true
    },
    {
        "source_sentence": "』此乃不名為修禪者，是時立名為教授者，又名多說婆羅門；",
        "from": "T01n0010_003:0221a12_16",
        "context_with_next_sentence": true
    },
    {
        "source_sentence": "此婆羅門名，最初墮於文字數中。",
        "from": "T01n0010_003:0221a13_12",
        "context_with_next_sentence": true
    },
    {
        "source_sentence": "由是世間，乃有婆羅門一類境界。",
        "from": "T01n0010_003:0221a14_8",
        "context_with_next_sentence": true
    },
    {
        "source_sentence": "白衣！",
        "from": "T01n0010_003:0221a14_11",
        "context_with_next_sentence": true
    },
    {
        "source_sentence": "當知，若此若彼，諸有情類，若同若異，若法若非法，雖有差別，法爾自然，最上最勝，最極高大，見如是法，如是法生，增上歸趣。",
        "from": "T01n0010_003:0221a17_9",
        "context_with_next_sentence": true
    },
    {
        "source_sentence": "「復次，白衣！",
        "from": "T01n0010_003:0221a18_6",
        "context_with_next_sentence": true
    },
    {
        "source_sentence": "彼時眾中，又一類人，廣布田種，施作農事，養活其命，以彼營作田種事故，名為毗舍；",
        "from": "T01n0010_003:0221a20_4",
        "context_with_next_sentence": true
    },
    {
        "source_sentence": "此毗舍名，最初墮於文字數中。",
        "from": "T01n0010_003:0221a20_18",
        "context_with_next_sentence": true
    },
    {
        "source_sentence": "由是世間，乃有毗舍一類境界。",
        "from": "T01n0010_003:0221a21_13",
        "context_with_next_sentence": true
    },
    {
        "source_sentence": "白衣！",
        "from": "T01n0010_003:0221a21_16",
        "context_with_next_sentence": true
    },
    {
        "source_sentence": "當知，若此若彼，諸有情類，若同若異，若法若非法，雖有差別，法爾自然，最上最勝，最極高大，見如是法，如是法生，增上歸趣。",
        "from": "T01n0010_003:0221a24_16",
        "context_with_next_sentence": true
    },
    {
        "source_sentence": "「復次，白衣！",
        "from": "T01n0010_003:0221a25_6",
        "context_with_next_sentence": true
    },
    {
        "source_sentence": "彼時眾中，又一類人，巧偽漸生，營雜惡事，名為首陀；",
        "from": "T01n0010_003:0221a26_9",
        "context_with_next_sentence": true
    },
    {
        "source_sentence": "此首陀名，最初墮於文字數中，由是世間，乃有首陀一類境界。",
        "from": "T01n0010_003:0221a27_18",
        "context_with_next_sentence": true
    },
    {
        "source_sentence": "白衣！",
        "from": "T01n0010_003:0221a28_2",
        "context_with_next_sentence": true
    },
    {
        "source_sentence": "當知，若此若彼，諸有情類，若同若異，若法若非法，雖有差別，法爾自然，最上最勝，最極高大，見如是法，如是法生，增上歸趣。",
        "from": "T01n0010_003:0221b02_1",
        "context_with_next_sentence": true
    },
    {
        "source_sentence": "「復次，白衣！",
        "from": "T01n0010_003:0221b03_6",
        "context_with_next_sentence": true
    },
    {
        "source_sentence": "彼剎帝利族中，有出離者，厭惡逼迫、生老病死、憂悲苦惱、艱危災患故，捨家出家，即我沙門；",
        "from": "T01n0010_003:0221b05_8",
        "context_with_next_sentence": true
    },
    {
        "source_sentence": "最初得名此沙門者，剎帝利族中。",
        "from": "T01n0010_003:0221b06_4",
        "context_with_next_sentence": true
    },
    {
        "source_sentence": "如是修作已，彼婆羅門、毗舍、首陀亦復如是，若能厭惡逼迫、生老病死、憂悲苦惱、艱危災患故，捨家出家，悉為沙門，而無差別；",
        "from": "T01n0010_003:0221b09_3",
        "context_with_next_sentence": true
    },
    {
        "source_sentence": "由此世間，乃有沙門一類境界，最初建立。",
        "from": "T01n0010_003:0221b10_3",
        "context_with_next_sentence": true
    },
    {
        "source_sentence": "白衣！",
        "from": "T01n0010_003:0221b10_6",
        "context_with_next_sentence": true
    },
    {
        "source_sentence": "當知，若此若彼，諸有情類，若同若異，若法若非法，雖有差別，法爾自然，最上最勝，最極高大，見如是法，如是法生，增上歸趣。",
        "from": "T01n0010_003:0221b13_4",
        "context_with_next_sentence": true
    },
    {
        "source_sentence": "」佛言「白衣！",
        "from": "T01n0010_003:0221b14_5",
        "context_with_next_sentence": true
    },
    {
        "source_sentence": "由是次第，有五類境界，首初於此世間建立，所謂剎帝利境界、婆羅門境界、毗舍境界、首陀境界、沙門境界。",
        "from": "T01n0010_003:0221b16_14",
        "context_with_next_sentence": true
    },
    {
        "source_sentence": "於此五中，而沙門者，最尊最上，廣大名稱，無復過上。",
        "from": "T01n0010_003:0221b17_19",
        "context_with_next_sentence": true
    },
    {
        "source_sentence": "白衣！",
        "from": "T01n0010_003:0221b18_2",
        "context_with_next_sentence": true
    },
    {
        "source_sentence": "譬如高峯，極為高峻，或有群牛，周行彼峯，一切能往，欲奔其頂，竟不能到。",
        "from": "T01n0010_003:0221b19_17",
        "context_with_next_sentence": true
    },
    {
        "source_sentence": "而彼峯頂，法爾自然，最上最大，最極高顯。",
        "from": "T01n0010_003:0221b20_17",
        "context_with_next_sentence": true
    },
    {
        "source_sentence": "彼五境界，亦復如是，而沙門境界，法爾自然，於諸世間，最上最大，最極高顯，無復有上。",
        "from": "T01n0010_003:0221b22_18",
        "context_with_next_sentence": true
    },
    {
        "source_sentence": "「復次，白衣！",
        "from": "T01n0010_003:0221b23_6",
        "context_with_next_sentence": true
    },
    {
        "source_sentence": "彼剎帝利族中，有造身不善業及彼語意不善業已，起邪見者，身壞命終墮於惡趣、地獄中生。",
        "from": "T01n0010_003:0221b25_7",
        "context_with_next_sentence": true
    },
    {
        "source_sentence": "而婆羅門、毗舍、首陀諸族亦然，有造身不善業及彼語意不善業已，起邪見者，身壞命終，墮於惡趣、地獄中生。",
        "from": "T01n0010_003:0221b27_18",
        "context_with_next_sentence": true
    },
    {
        "source_sentence": "沙門亦然，有造身不善業及彼語意不善業已，起邪見者，身壞命終，墮於惡趣、地獄中生。",
        "from": "T01n0010_003:0221b29_19",
        "context_with_next_sentence": true
    },
    {
        "source_sentence": "復次，白衣！",
        "from": "T01n0010_003:0221c01_5",
        "context_with_next_sentence": true
    },
    {
        "source_sentence": "彼剎帝利族中，有造身雜業及彼語意諸雜業已，起雜見者，身壞命終，生於人中。",
        "from": "T01n0010_003:0221c03_2",
        "context_with_next_sentence": true
    },
    {
        "source_sentence": "而婆羅門、毗舍、首陀，及彼沙門，諸類亦然，有造身雜業及彼語意諸雜業已，起雜見者，身壞命終，生於人中。",
        "from": "T01n0010_003:0221c05_12",
        "context_with_next_sentence": true
    },
    {
        "source_sentence": "」「復次，白衣！",
        "from": "T01n0010_003:0221c06_6",
        "context_with_next_sentence": true
    },
    {
        "source_sentence": "彼剎帝利族中，有造身善業及彼語意諸善業已，身壞命終，生於天界。",
        "from": "T01n0010_003:0221c07_16",
        "context_with_next_sentence": true
    },
    {
        "source_sentence": "而婆羅門、毗舍、首陀，及彼沙門，諸類亦然，有造身善業及彼語意諸善業已，身壞命終，生於天界。",
        "from": "T01n0010_003:0221c10_2",
        "context_with_next_sentence": true
    },
    {
        "source_sentence": "」「復次，白衣！",
        "from": "T01n0010_003:0221c11_6",
        "context_with_next_sentence": true
    },
    {
        "source_sentence": "彼剎帝利，修身、語、意諸善業已，而起正見，於四念處，安住正心，如理修習七覺支已，自能證悟彼涅槃界。",
        "from": "T01n0010_003:0221c13_12",
        "context_with_next_sentence": true
    },
    {
        "source_sentence": "而婆羅門、毘舍、首陀，及彼沙門，諸類亦然，修身語意諸善業已，而起正見，於四念處，安住正心，如理修習七覺支已，自能證悟彼涅槃界。",
        "from": "T01n0010_003:0221c16_15",
        "context_with_next_sentence": true
    },
    {
        "source_sentence": "「復次，白衣！",
        "from": "T01n0010_003:0221c17_6",
        "context_with_next_sentence": true
    },
    {
        "source_sentence": "彼最初時，大梵天王，說伽陀曰：",
        "from": "T01n0010_003:0221c17_21",
        "context_with_next_sentence": true
    },
    {
        "source_sentence": "「『剎帝利族人中尊，　　種姓真實復清淨，",
        "from": "T01n0010_003:0221c18_0",
        "context_with_next_sentence": true
    },
    {
        "source_sentence": "三明諸行悉周圓，　　為人天中勝尊者。",
        "from": "T01n0010_003:0221c19_17",
        "context_with_next_sentence": true
    },
    {
        "source_sentence": "』「白衣！",
        "from": "T01n0010_003:0221c20_3",
        "context_with_next_sentence": true
    },
    {
        "source_sentence": "彼大梵天王所說伽陀，深為善說，為善歌詠，此語誠實，非妄說者。",
        "from": "T01n0010_003:0221c21_13",
        "context_with_next_sentence": true
    },
    {
        "source_sentence": "何以故？",
        "from": "T01n0010_003:0221c21_17",
        "context_with_next_sentence": true
    },
    {
        "source_sentence": "我亦宣說：",
        "from": "T01n0010_003:0221c22_2",
        "context_with_next_sentence": true
    },
    {
        "source_sentence": "『剎帝利族，為人中尊，種姓真實，又復清淨，三明諸行，皆悉圓滿，於人天中，是尊勝者。",
        "from": "T01n0010_003:0221c24_2",
        "context_with_next_sentence": true
    },
    {
        "source_sentence": "』」爾時，白衣、金幢二婆羅門，合掌恭敬，前白佛言：",
        "from": "T01n0010_003:0221c26_1",
        "context_with_next_sentence": true
    },
    {
        "source_sentence": "「世尊！",
        "from": "T01n0010_003:0221c26_5",
        "context_with_next_sentence": true
    },
    {
        "source_sentence": "我等昔時愚癡所覆，不自開曉。",
        "from": "T01n0010_003:0221c26_19",
        "context_with_next_sentence": true
    },
    {
        "source_sentence": "譬如傴者，復如癡者，又如冥暗，一切所向，不能通達。",
        "from": "T01n0010_003:0221c28_3",
        "context_with_next_sentence": true
    },
    {
        "source_sentence": "我等今日，蒙佛世尊教示正義分別顯說，豁然醒悟，如傴者得伸、癡者開導、冥暗得炬。",
        "from": "T01n0010_003:0222a01_2",
        "context_with_next_sentence": true
    },
    {
        "source_sentence": "今日已往，誓歸依佛、歸依正法、歸依僧伽，近事世尊，乃至盡壽，奉持佛法，如護身命，常具慚愧，悲愍有情，下至螻蟻，起護念想。",
        "from": "T01n0010_003:0222a04_2",
        "context_with_next_sentence": true
    },
    {
        "source_sentence": "我今隨佛出家，受具足戒。",
        "from": "T01n0010_003:0222a04_14",
        "context_with_next_sentence": true
    },
    {
        "source_sentence": "」爾時，世尊告苾芻眾言：",
        "from": "T01n0010_003:0222a05_10",
        "context_with_next_sentence": true
    },
    {
        "source_sentence": "「諸苾芻！",
        "from": "T01n0010_003:0222a05_15",
        "context_with_next_sentence": true
    },
    {
        "source_sentence": "今此白衣、金幢二婆羅門，歸佛出家。",
        "from": "T01n0010_003:0222a06_11",
        "context_with_next_sentence": true
    },
    {
        "source_sentence": "汝諸苾芻，當為彼等受具足戒。",
        "from": "T01n0010_003:0222a07_6",
        "context_with_next_sentence": true
    },
    {
        "source_sentence": "」時，諸苾芻如佛教勅，即為彼等受具足戒。",
        "from": "T01n0010_003:0222a08_6",
        "context_with_next_sentence": true
    },
    {
        "source_sentence": "白衣、金幢二婆羅門，於剎那間，成苾芻相，戒行具足。",
        "from": "T01n0010_003:0222a09_11",
        "context_with_next_sentence": true
    },
    {
        "source_sentence": "是時，尊者白衣、金幢二苾芻，專注一境，離諸散亂，清淨身心，趣求正理，即得天眼、宿住、漏盡三明。",
        "from": "T01n0010_003:0222a12_4",
        "context_with_next_sentence": true
    },
    {
        "source_sentence": "具三明已，是正知者，聞所說法，得大利益。",
        "from": "T01n0010_003:0222a13_4",
        "context_with_next_sentence": true
    },
    {
        "source_sentence": "佛說白衣金幢二婆羅門緣起經卷下",
        "from": "T01n0010_003:0222a14_100",
        "context_with_next_sentence": false
    }
]