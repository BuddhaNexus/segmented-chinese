[
    {
        "source_sentence": "2佛說大乘菩薩藏正法經卷第十",
        "from": "T11n0316_017:0820b02_0",
        "context_with_next_sentence": true
    },
    {
        "source_sentence": "七",
        "from": "T11n0316_017:0820b03_0",
        "context_with_next_sentence": true
    },
    {
        "source_sentence": "譯經三藏朝散大夫試光祿卿",
        "from": "T11n0316_017:0820b05_0",
        "context_with_next_sentence": true
    },
    {
        "source_sentence": "光梵大師賜紫沙門臣惟淨等奉　詔譯慈悲喜捨品第五之餘「復次大蘊如來告精進行太子言：",
        "from": "T11n0316_017:0820b09_14",
        "context_with_next_sentence": true
    },
    {
        "source_sentence": "『云何名為菩薩大悲之心？",
        "from": "T11n0316_017:0820b10_6",
        "context_with_next_sentence": true
    },
    {
        "source_sentence": "所謂菩薩求彼阿耨多羅三藐三菩提時，以大悲心而為先導。",
        "from": "T11n0316_017:0820b11_14",
        "context_with_next_sentence": true
    },
    {
        "source_sentence": "譬如士夫所有命根以出入息而為先導，積集大乘菩薩以大悲心為其先導，亦復如是。",
        "from": "T11n0316_017:0820b13_14",
        "context_with_next_sentence": true
    },
    {
        "source_sentence": "又如轉輪聖王以其輪寶而為先導即能獲得諸寶，圓具菩薩大悲為先導故即能獲得一切佛法。",
        "from": "T11n0316_017:0820b15_17",
        "context_with_next_sentence": true
    },
    {
        "source_sentence": "是故當知，菩薩大悲於一切眾生而不棄捨。",
        "from": "T11n0316_017:0820b17_1",
        "context_with_next_sentence": true
    },
    {
        "source_sentence": "「『復次太子！",
        "from": "T11n0316_017:0820b18_6",
        "context_with_next_sentence": true
    },
    {
        "source_sentence": "云何是菩薩於諸眾生轉大悲心？",
        "from": "T11n0316_017:0820b18_20",
        "context_with_next_sentence": true
    },
    {
        "source_sentence": "所謂菩薩觀見世間一切眾生堅固執著諸有身見，彼所隨逐，乃生諸見而為纏縛。",
        "from": "T11n0316_017:0820b20_17",
        "context_with_next_sentence": true
    },
    {
        "source_sentence": "菩薩為說斷除執著之法，是為菩薩於諸眾生轉大悲心。",
        "from": "T11n0316_017:0820b22_3",
        "context_with_next_sentence": true
    },
    {
        "source_sentence": "又復菩薩觀見世間一切眾生住顛倒處，以無常法計為常想、苦為樂想、無我我想、不淨淨想。",
        "from": "T11n0316_017:0820b24_6",
        "context_with_next_sentence": true
    },
    {
        "source_sentence": "菩薩為說斷除顛倒之法，是為菩薩於諸眾生轉大悲心。",
        "from": "T11n0316_017:0820b25_10",
        "context_with_next_sentence": true
    },
    {
        "source_sentence": "又復菩薩觀見世間一切眾生顛倒取著諸染欲事，於所生母及諸姊妹起貪染心。",
        "from": "T11n0316_017:0820b27_7",
        "context_with_next_sentence": true
    },
    {
        "source_sentence": "菩薩作是思惟：",
        "from": "T11n0316_017:0820b27_14",
        "context_with_next_sentence": true
    },
    {
        "source_sentence": "「怪哉！",
        "from": "T11n0316_017:0820b27_18",
        "context_with_next_sentence": true
    },
    {
        "source_sentence": "世間罪業眾生愛著欲境，非聖所行，邪行充滿。",
        "from": "T11n0316_017:0820b28_18",
        "context_with_next_sentence": true
    },
    {
        "source_sentence": "原其所生，居母胎藏次由母產，云何于今反生欲意？",
        "from": "T11n0316_017:0820c01_2",
        "context_with_next_sentence": true
    },
    {
        "source_sentence": "姊妹同體出一母胎，豈以染緣共期和合？",
        "from": "T11n0316_017:0820c02_1",
        "context_with_next_sentence": true
    },
    {
        "source_sentence": "壞、極破壞、最極破壞，恣貪瞋癡破毀身心，無智所壞摧滅正法，建立非法行險難法，趣入地獄、餓鬼、畜生境界。",
        "from": "T11n0316_017:0820c04_11",
        "context_with_next_sentence": true
    },
    {
        "source_sentence": "譬如狐群於其夜分入棄屍林中，起恚惡相伺其所食，世間顛倒染著眾生亦復如是。",
        "from": "T11n0316_017:0820c06_8",
        "context_with_next_sentence": true
    },
    {
        "source_sentence": "又如世間生盲之人，不能瞻視諸有色相墮險惡處，染著眾生亦復如是。",
        "from": "T11n0316_017:0820c08_2",
        "context_with_next_sentence": true
    },
    {
        "source_sentence": "又如猪群食其殘棄不淨之物，染著眾生亦復如是。",
        "from": "T11n0316_017:0820c09_5",
        "context_with_next_sentence": true
    },
    {
        "source_sentence": "以顛倒染緣為染污所壞，入魔境界魔索繫縛，欲泥陷沒。",
        "from": "T11n0316_017:0820c10_11",
        "context_with_next_sentence": true
    },
    {
        "source_sentence": "」菩薩為說斷除染愛之法，是為菩薩於諸眾生轉大悲心。",
        "from": "T11n0316_017:0820c11_16",
        "context_with_next_sentence": true
    },
    {
        "source_sentence": "「『又復菩薩觀見世間一切眾生為五蓋所覆、欲箭所射，處處愛著，眼見色已著所愛境，耳聞其聲、鼻嗅其香、舌了其味、身覺其觸，隨諸所愛而生取著。",
        "from": "T11n0316_017:0820c15_6",
        "context_with_next_sentence": true
    },
    {
        "source_sentence": "苦哉眾生違害處多，親附惡友互求財利，與彼惡友同其知解，得無義利互為損惱，多諸惛沈睡眠惡法，懈倦迷悶無智隨逐起諸惡作。",
        "from": "T11n0316_017:0820c18_7",
        "context_with_next_sentence": true
    },
    {
        "source_sentence": "此等眾生為客塵煩惱染污其心起諸疑惑，此等眾生不能決定獲得最上甚深佛法。",
        "from": "T11n0316_017:0820c20_6",
        "context_with_next_sentence": true
    },
    {
        "source_sentence": "菩薩為說斷除蓋障等法，是為菩薩於諸眾生轉大悲心。",
        "from": "T11n0316_017:0820c21_11",
        "context_with_next_sentence": true
    },
    {
        "source_sentence": "「『又復菩薩觀見世間一切眾生起諸慢心，謂慢、過慢、慢過慢、我慢、增上慢、卑慢、邪慢。",
        "from": "T11n0316_017:0820c23_21",
        "context_with_next_sentence": true
    },
    {
        "source_sentence": "如是七慢，一者於劣計勝；",
        "from": "T11n0316_017:0820c24_9",
        "context_with_next_sentence": true
    },
    {
        "source_sentence": "二者於勝計等；",
        "from": "T11n0316_017:0820c24_16",
        "context_with_next_sentence": true
    },
    {
        "source_sentence": "三者於勝計勝；",
        "from": "T11n0316_017:0820c25_3",
        "context_with_next_sentence": true
    },
    {
        "source_sentence": "四者恃所執我；",
        "from": "T11n0316_017:0820c25_10",
        "context_with_next_sentence": true
    },
    {
        "source_sentence": "五者計己多德，於增上功德法而起慢心；",
        "from": "T11n0316_017:0820c26_8",
        "context_with_next_sentence": true
    },
    {
        "source_sentence": "六者計己少分劣他；",
        "from": "T11n0316_017:0820c26_17",
        "context_with_next_sentence": true
    },
    {
        "source_sentence": "七者謂己有德；",
        "from": "T11n0316_017:0820c27_5",
        "context_with_next_sentence": true
    },
    {
        "source_sentence": "以慢心故所應稱讚而不稱讚，所應禮奉而不禮奉，不敬耆宿，於師尊所不能聽受，於智者所不能請問何者是善、何者不善、何者所應親近、何者不應親近、何者應作、何者不應作、何者有罪、何者無罪、何者是正道、何者是三摩地、何者是解脫？",
        "from": "T11n0316_017:0821a03_16",
        "context_with_next_sentence": true
    },
    {
        "source_sentence": "如是等法不能請問。",
        "from": "T11n0316_017:0821a04_5",
        "context_with_next_sentence": true
    },
    {
        "source_sentence": "菩薩為說斷除一切魔障之法，是為菩薩於諸眾生轉大悲心。",
        "from": "T11n0316_017:0821a05_12",
        "context_with_next_sentence": true
    },
    {
        "source_sentence": "「『又復菩薩觀見世間一切眾生愛繩所縛，所謂愛樂男女妻妾財利等事。",
        "from": "T11n0316_017:0821a07_11",
        "context_with_next_sentence": true
    },
    {
        "source_sentence": "以愛著故，是即愛樂生死險難、三塗惡趣，三有纏縛拘束身心不得自在，以不自在故造諸罪業。",
        "from": "T11n0316_017:0821a09_15",
        "context_with_next_sentence": true
    },
    {
        "source_sentence": "菩薩為令彼悉趣向涅盤聖道，宣說正法，是為菩薩於諸眾生轉大悲心。",
        "from": "T11n0316_017:0821a11_8",
        "context_with_next_sentence": true
    },
    {
        "source_sentence": "「『又復菩薩觀見世間一切眾生，離善知識近惡知識，以近惡故染著十種不善之法，謂殺生、偷盜、邪染、妄言、綺語、兩舌、惡口、貪欲、瞋恚、邪見。",
        "from": "T11n0316_017:0821a15_1",
        "context_with_next_sentence": true
    },
    {
        "source_sentence": "菩薩欲令一切眾生為善知識之所攝受，息除一切不善之業，積集清淨十善業道，宣說正法，是為菩薩於諸眾生轉大悲心。",
        "from": "T11n0316_017:0821a17_16",
        "context_with_next_sentence": true
    },
    {
        "source_sentence": "「『又復菩薩觀見世間一切眾生癡所覆障，無明黑暗而常隨逐，執著我、人、眾生、壽者、補特伽羅、作者、受者、我我所等。",
        "from": "T11n0316_017:0821a20_13",
        "context_with_next_sentence": true
    },
    {
        "source_sentence": "菩薩為令如是一切眾生慧眼清淨諸見斷滅，宣說正法，是為菩薩於諸眾生轉大悲心。",
        "from": "T11n0316_017:0821a22_10",
        "context_with_next_sentence": true
    },
    {
        "source_sentence": "「『又復菩薩觀見世間一切眾生沈沒生死不能解脫，五蘊殺者常所殺害。",
        "from": "T11n0316_017:0821a24_12",
        "context_with_next_sentence": true
    },
    {
        "source_sentence": "菩薩為令解脫五蘊，超越輪回曠野險難、出離三界，宣說正法，是為菩薩於諸眾生轉大悲心。",
        "from": "T11n0316_017:0821a26_14",
        "context_with_next_sentence": true
    },
    {
        "source_sentence": "「『又復菩薩觀見世間一切眾生作諸不善，如棘刺樹雖生無成，造不善業亦復如是，此世他世五趣輪回，不能順向涅盤聖道。",
        "from": "T11n0316_017:0821a29_15",
        "context_with_next_sentence": true
    },
    {
        "source_sentence": "菩薩為其開涅盤門使令趣入，宣說正法，是為菩薩於諸眾生轉大悲心。",
        "from": "T11n0316_017:0821b02_8",
        "context_with_next_sentence": true
    },
    {
        "source_sentence": "「『復次太子！",
        "from": "T11n0316_017:0821b03_6",
        "context_with_next_sentence": true
    },
    {
        "source_sentence": "菩薩如是觀察世間諸眾生故，以十種相轉大悲心。",
        "from": "T11n0316_017:0821b04_7",
        "context_with_next_sentence": true
    },
    {
        "source_sentence": "何等為十？",
        "from": "T11n0316_017:0821b04_12",
        "context_with_next_sentence": true
    },
    {
        "source_sentence": "一者無諂誑心轉，虛空出離故。",
        "from": "T11n0316_017:0821b05_7",
        "context_with_next_sentence": true
    },
    {
        "source_sentence": "二者深固心轉，能善出離故。",
        "from": "T11n0316_017:0821b06_1",
        "context_with_next_sentence": true
    },
    {
        "source_sentence": "三者無虛假神通轉，正道出離故。",
        "from": "T11n0316_017:0821b06_16",
        "context_with_next_sentence": true
    },
    {
        "source_sentence": "四者無屈曲心轉，止諸曲心善出離故。",
        "from": "T11n0316_017:0821b07_13",
        "context_with_next_sentence": true
    },
    {
        "source_sentence": "五者真實心轉，於一切眾生悉無高下平等出離故。",
        "from": "T11n0316_017:0821b08_16",
        "context_with_next_sentence": true
    },
    {
        "source_sentence": "六者隨護他轉，自心清淨善出離故。",
        "from": "T11n0316_017:0821b09_13",
        "context_with_next_sentence": true
    },
    {
        "source_sentence": "七者堅固慧心轉，離動靜心而常安住善出離故。",
        "from": "T11n0316_017:0821b10_15",
        "context_with_next_sentence": true
    },
    {
        "source_sentence": "八者棄捨己樂轉，無愛著出離故。",
        "from": "T11n0316_017:0821b11_11",
        "context_with_next_sentence": true
    },
    {
        "source_sentence": "九者隨授他樂轉，利他出離故。",
        "from": "T11n0316_017:0821b12_5",
        "context_with_next_sentence": true
    },
    {
        "source_sentence": "十者荷負眾生極重檐轉，堅固精進善出離故。",
        "from": "T11n0316_017:0821b13_6",
        "context_with_next_sentence": true
    },
    {
        "source_sentence": "菩薩摩訶薩以如是等十種勝相於諸眾生轉大悲心。",
        "from": "T11n0316_017:0821b14_10",
        "context_with_next_sentence": true
    },
    {
        "source_sentence": "又復菩薩，或有眾生應以大乘法得出離者，即起悲心而為出離，此說是為菩薩大悲。",
        "from": "T11n0316_017:0821b16_10",
        "context_with_next_sentence": true
    },
    {
        "source_sentence": "「『又復眾生應修布施、淨戒、安忍、精進、靜慮、勝慧法者，即起悲心隨應出離，此說是為菩薩大悲。",
        "from": "T11n0316_017:0821b19_1",
        "context_with_next_sentence": true
    },
    {
        "source_sentence": "「『又復眾生應修念處、正勤、神足、根、力、覺、道，歡喜根本最勝事業及次第諸定，乃至十善業道廣大章句，隨應為轉，從悲心起佛自然智，而為飲食資養慧命。",
        "from": "T11n0316_017:0821b23_8",
        "context_with_next_sentence": true
    },
    {
        "source_sentence": "此說是為菩薩大悲。",
        "from": "T11n0316_017:0821b23_17",
        "context_with_next_sentence": true
    },
    {
        "source_sentence": "「『又復菩薩自諸所行極善所作起大悲心，隨諸眾生應何所作，悉能圓滿眾生意樂。",
        "from": "T11n0316_017:0821b25_16",
        "context_with_next_sentence": true
    },
    {
        "source_sentence": "此說是為菩薩大悲。",
        "from": "T11n0316_017:0821b26_6",
        "context_with_next_sentence": true
    },
    {
        "source_sentence": "若諸菩薩摩訶薩具足如是大悲心者，即能觀察眾生，悉令獲得如是等法。",
        "from": "T11n0316_017:0821b28_1",
        "context_with_next_sentence": true
    },
    {
        "source_sentence": "此乃菩薩思惟愍念起大悲心。",
        "from": "T11n0316_017:0821b28_14",
        "context_with_next_sentence": true
    },
    {
        "source_sentence": "「『復次太子！",
        "from": "T11n0316_017:0821b29_6",
        "context_with_next_sentence": true
    },
    {
        "source_sentence": "云何是為菩薩喜心？",
        "from": "T11n0316_017:0821b29_15",
        "context_with_next_sentence": true
    },
    {
        "source_sentence": "所謂菩薩於諸善法，隨所思念適悅歡喜聞諸善法，不驚不懼、不生懈倦，蠲除一切別異心意，安然愛樂一切法樂。",
        "from": "T11n0316_017:0821c03_5",
        "context_with_next_sentence": true
    },
    {
        "source_sentence": "心喜身順，自心清淨歡喜意生。",
        "from": "T11n0316_017:0821c03_19",
        "context_with_next_sentence": true
    },
    {
        "source_sentence": "覩如來身相好莊嚴，勤求愛樂增上適悅。",
        "from": "T11n0316_017:0821c04_17",
        "context_with_next_sentence": true
    },
    {
        "source_sentence": "聽法無倦，依法修行歡喜愛樂。",
        "from": "T11n0316_017:0821c05_12",
        "context_with_next_sentence": true
    },
    {
        "source_sentence": "諸來惡語歡喜忍受。",
        "from": "T11n0316_017:0821c06_2",
        "context_with_next_sentence": true
    },
    {
        "source_sentence": "隨所生起諸歡喜法，於一切眾生起無礙心，廣為宣說令生勝解，無祕惜心攝伏慳吝。",
        "from": "T11n0316_017:0821c08_1",
        "context_with_next_sentence": true
    },
    {
        "source_sentence": "隨所求者歡喜而施，面常熙怡攝護毀戒，尊敬持戒常生清淨，自所修行得清淨已，超越一切惡趣怖畏，歡喜安慰一切眾生。",
        "from": "T11n0316_017:0821c10_16",
        "context_with_next_sentence": true
    },
    {
        "source_sentence": "諸來惡語起觸嬈者，歡喜忍受。",
        "from": "T11n0316_017:0821c11_11",
        "context_with_next_sentence": true
    },
    {
        "source_sentence": "施諸眼目及身分時，歡喜甘忍。",
        "from": "T11n0316_017:0821c12_6",
        "context_with_next_sentence": true
    },
    {
        "source_sentence": "心無間斷，常生悅樂起歡喜心。",
        "from": "T11n0316_017:0821c12_20",
        "context_with_next_sentence": true
    },
    {
        "source_sentence": "尊重師長、尊勝己者，不生輕慢，面常熙怡含笑先言，離諸顰蹙諂曲心意，雜亂語言歡喜悉除。",
        "from": "T11n0316_017:0821c15_2",
        "context_with_next_sentence": true
    },
    {
        "source_sentence": "喜心愛樂諸出離法，仰敬師尊如諸菩薩，頂重正法猶護己身，尊奉如來如惜其命，欽承師範如其父母，愛念一切眾生如所生子，遵軌範師如護眼目，敬修行者如護頭頂，信受諸波羅蜜多如固手足，重說法師如愛妙寶，勤求正法如重良藥，讚奉醫王如水上善。",
        "from": "T11n0316_017:0821c21_1",
        "context_with_next_sentence": true
    },
    {
        "source_sentence": "太子！",
        "from": "T11n0316_017:0821c21_4",
        "context_with_next_sentence": true
    },
    {
        "source_sentence": "如是所說是為菩薩喜心。",
        "from": "T11n0316_017:0821c21_15",
        "context_with_next_sentence": true
    },
    {
        "source_sentence": "若住喜心菩薩摩訶薩，於一切時常得歡喜，勤求正法曾無懈倦，起歡喜心修菩薩行。",
        "from": "T11n0316_017:0821c23_13",
        "context_with_next_sentence": true
    },
    {
        "source_sentence": "「『復次太子！",
        "from": "T11n0316_017:0821c24_6",
        "context_with_next_sentence": true
    },
    {
        "source_sentence": "云何是為菩薩捨心？",
        "from": "T11n0316_017:0821c24_15",
        "context_with_next_sentence": true
    },
    {
        "source_sentence": "所謂捨者有其三種。",
        "from": "T11n0316_017:0821c25_3",
        "context_with_next_sentence": true
    },
    {
        "source_sentence": "何等為三？",
        "from": "T11n0316_017:0821c25_8",
        "context_with_next_sentence": true
    },
    {
        "source_sentence": "一煩惱捨，二自他隨護捨，三時隨時捨。",
        "from": "T11n0316_017:0821c26_5",
        "context_with_next_sentence": true
    },
    {
        "source_sentence": "云何名煩惱捨？",
        "from": "T11n0316_017:0821c26_12",
        "context_with_next_sentence": true
    },
    {
        "source_sentence": "謂恭敬不高、不恭敬不下，得利無領納、失利無惱恚，見諸持戒及毀戒者平等其心，稱讚不喜、譏謗不恚，毀辱能安、譽美無動，於諸苦法善能決擇、於諸樂法常所伺察，隨順不著、違害不斷，於善惡友住平等心，善作惡作亦復無二。",
        "from": "T11n0316_017:0822a02_15",
        "context_with_next_sentence": true
    },
    {
        "source_sentence": "愛非愛境平等而捨，多聞無聞悉無領受，善說惡說都無違順，安慰過失二俱平等。",
        "from": "T11n0316_017:0822a04_13",
        "context_with_next_sentence": true
    },
    {
        "source_sentence": "等心愛念自他眾生不惜身命，於上中下一切眾生平等照明，於美惡相住平等法，於真妄中自實清淨。",
        "from": "T11n0316_017:0822a07_1",
        "context_with_next_sentence": true
    },
    {
        "source_sentence": "太子！",
        "from": "T11n0316_017:0822a07_4",
        "context_with_next_sentence": true
    },
    {
        "source_sentence": "如是所說，菩薩自無種類捨心清淨，此說是為諸煩惱捨。",
        "from": "T11n0316_017:0822a08_8",
        "context_with_next_sentence": true
    },
    {
        "source_sentence": "云何名為自他隨護捨？",
        "from": "T11n0316_017:0822a08_18",
        "context_with_next_sentence": true
    },
    {
        "source_sentence": "所謂菩薩當段取身肉行布施時，住於捨心悉無所求，身無所作、語無所作、中亦無動，無眼相、無色相，乃至無意相、無法相，一切無動此名為捨。",
        "from": "T11n0316_017:0822a12_4",
        "context_with_next_sentence": true
    },
    {
        "source_sentence": "惡作無害亦名為捨，善作無動亦名為捨，自他俱忍亦名為捨。",
        "from": "T11n0316_017:0822a13_12",
        "context_with_next_sentence": true
    },
    {
        "source_sentence": "諸所饒益及不饒益住平等心亦名為捨。",
        "from": "T11n0316_017:0822a14_10",
        "context_with_next_sentence": true
    },
    {
        "source_sentence": "無諸諍訟名最上捨。",
        "from": "T11n0316_017:0822a15_1",
        "context_with_next_sentence": true
    },
    {
        "source_sentence": "自心決定亦名為捨。",
        "from": "T11n0316_017:0822a15_10",
        "context_with_next_sentence": true
    },
    {
        "source_sentence": "伺察自他悉無所害，菩薩住等引心而行於捨。",
        "from": "T11n0316_017:0822a16_12",
        "context_with_next_sentence": true
    },
    {
        "source_sentence": "然菩薩捨不同諸佛世尊所行捨法。",
        "from": "T11n0316_017:0822a17_8",
        "context_with_next_sentence": true
    },
    {
        "source_sentence": "何以故？",
        "from": "T11n0316_017:0822a17_12",
        "context_with_next_sentence": true
    },
    {
        "source_sentence": "菩薩摩訶薩於其捨法，現前了知常所修作，於諸善法而常勤求，知時隨時而行捨故。",
        "from": "T11n0316_017:0822a19_11",
        "context_with_next_sentence": true
    },
    {
        "source_sentence": "云何名為時隨時捨？",
        "from": "T11n0316_017:0822a20_1",
        "context_with_next_sentence": true
    },
    {
        "source_sentence": "所謂菩薩觀見眾生非法器者、無聞之者悉住捨心，又於衰毀譏苦一切眾生亦住捨心，又於聲聞乘法決定超越而捨。",
        "from": "T11n0316_017:0822a22_14",
        "context_with_next_sentence": true
    },
    {
        "source_sentence": "於布施時行持戒捨；",
        "from": "T11n0316_017:0822a23_4",
        "context_with_next_sentence": true
    },
    {
        "source_sentence": "於忍辱時，行布施、持戒、忍辱、精進捨；",
        "from": "T11n0316_017:0822a24_1",
        "context_with_next_sentence": true
    },
    {
        "source_sentence": "於精進時行持戒捨；",
        "from": "T11n0316_017:0822a24_10",
        "context_with_next_sentence": true
    },
    {
        "source_sentence": "於禪定時行布施捨；",
        "from": "T11n0316_017:0822a24_19",
        "context_with_next_sentence": true
    },
    {
        "source_sentence": "於智慧時行五波羅蜜多悉圓滿捨。",
        "from": "T11n0316_017:0822a25_14",
        "context_with_next_sentence": true
    },
    {
        "source_sentence": "此說是為時隨時捨。",
        "from": "T11n0316_017:0822a26_4",
        "context_with_next_sentence": true
    },
    {
        "source_sentence": "諸所應作及不應作，彼一切法悉住平等，亦名為捨。",
        "from": "T11n0316_017:0822a27_8",
        "context_with_next_sentence": true
    },
    {
        "source_sentence": "諸住捨行菩薩摩訶薩，乃至於彼諸善法分悉名為捨。",
        "from": "T11n0316_017:0822a28_11",
        "context_with_next_sentence": true
    },
    {
        "source_sentence": "太子！",
        "from": "T11n0316_017:0822a28_14",
        "context_with_next_sentence": true
    },
    {
        "source_sentence": "如是所說，皆名菩薩摩訶薩於一切眾生起慈悲喜捨之心。",
        "from": "T11n0316_017:0822b01_1",
        "context_with_next_sentence": true
    },
    {
        "source_sentence": "』」爾時世尊釋迦牟尼如來告舍利子言：",
        "from": "T11n0316_017:0822b02_15",
        "context_with_next_sentence": true
    },
    {
        "source_sentence": "「彼時大蘊如來，為彼精進行太子說慈悲喜捨法已，即復宣說六波羅蜜多。",
        "from": "T11n0316_017:0822b04_11",
        "context_with_next_sentence": true
    },
    {
        "source_sentence": "何等為六？",
        "from": "T11n0316_017:0822b04_16",
        "context_with_next_sentence": true
    },
    {
        "source_sentence": "所謂布施波羅蜜多、持戒波羅蜜多、忍辱波羅蜜多、精進波羅蜜多、禪定波羅蜜多、勝慧波羅蜜多。",
        "from": "T11n0316_017:0822b07_1",
        "context_with_next_sentence": true
    },
    {
        "source_sentence": "如是宣說諸波羅蜜多，令彼精進行太子發勤精進如理修行。",
        "from": "T11n0316_017:0822b08_8",
        "context_with_next_sentence": true
    },
    {
        "source_sentence": "」6 布施波羅蜜多品1布施波羅蜜多品第六之一復次，佛告舍利子：",
        "from": "T11n0316_017:0822b10_8",
        "context_with_next_sentence": true
    },
    {
        "source_sentence": "「云何名為於波羅蜜多發勤精進。",
        "from": "T11n0316_017:0822b11_3",
        "context_with_next_sentence": true
    },
    {
        "source_sentence": "舍利子！",
        "from": "T11n0316_017:0822b11_7",
        "context_with_next_sentence": true
    },
    {
        "source_sentence": "若於六波羅蜜多勤精進者，此說是為修菩薩行。",
        "from": "T11n0316_017:0822b12_8",
        "context_with_next_sentence": true
    },
    {
        "source_sentence": "其六波羅蜜多者，謂布施波羅蜜多、持戒波羅蜜多、忍辱波羅蜜多、精進波羅蜜多、禪定波羅蜜多、勝慧波羅蜜多。",
        "from": "T11n0316_017:0822b15_1",
        "context_with_next_sentence": true
    },
    {
        "source_sentence": "舍利子！",
        "from": "T11n0316_017:0822b15_5",
        "context_with_next_sentence": true
    },
    {
        "source_sentence": "諸菩薩摩訶薩，見彼沙門婆羅門、貧窮孤露來乞匃者，隨諸所欲而悉施與。",
        "from": "T11n0316_017:0822b16_17",
        "context_with_next_sentence": true
    },
    {
        "source_sentence": "或乞飲食衣服、塗香花鬘及棲止處，或乞病緣醫藥、燈明音樂、妻子奴婢、園林臺觀、金銀瑠璃、硨磲瑪瑙、珊瑚琥珀、摩尼真珠，及餘妙寶、象馬車乘、財穀庫藏，乃至四大洲主輪王富樂嬉戲等事，至于手足耳鼻眼目、身分血肉骨髓，世間所有無不施者。",
        "from": "T11n0316_017:0822b22_11",
        "context_with_next_sentence": true
    },
    {
        "source_sentence": "「復次舍利子！",
        "from": "T11n0316_017:0822b23_6",
        "context_with_next_sentence": true
    },
    {
        "source_sentence": "有十種法，菩薩若能具足清淨，當行布施。",
        "from": "T11n0316_017:0822b24_4",
        "context_with_next_sentence": true
    },
    {
        "source_sentence": "何等為十？",
        "from": "T11n0316_017:0822b24_9",
        "context_with_next_sentence": true
    },
    {
        "source_sentence": "一者菩薩不求艱難受用施，二者菩薩不逼惱眾生施，三者菩薩不驚怖他施，四者菩薩無不捨所請施，五者菩薩無現相施，六者菩薩於諸眾生無異想施，七者菩薩無損害施，八者菩薩無境土差別施，九者菩薩所施眾生而無作意少第十法，梵本元闕。",
        "from": "T11n0316_017:0822b29_23",
        "context_with_next_sentence": true
    },
    {
        "source_sentence": "「舍利子！",
        "from": "T11n0316_017:0822c01_4",
        "context_with_next_sentence": true
    },
    {
        "source_sentence": "如是十種法，菩薩若能清淨，當行布施。",
        "from": "T11n0316_017:0822c02_1",
        "context_with_next_sentence": true
    },
    {
        "source_sentence": "「復有十法，菩薩若能具足清淨，當行布施。",
        "from": "T11n0316_017:0822c03_19",
        "context_with_next_sentence": true
    },
    {
        "source_sentence": "何等為十？",
        "from": "T11n0316_017:0822c04_3",
        "context_with_next_sentence": true
    },
    {
        "source_sentence": "一者菩薩不違業報施，二者菩薩無邪意樂施，三者菩薩無不勝解施，四者菩薩無懈倦施，五者菩薩無見面施，六者菩薩無惱害施，七者菩薩無退屈施，八者菩薩無讚譽持戒施，九者菩薩無輕慢毀戒施，十者菩薩不求果報施。",
        "from": "T11n0316_017:0822c09_6",
        "context_with_next_sentence": true
    },
    {
        "source_sentence": "如是十種法，菩薩若能清淨，當行布施。",
        "from": "T11n0316_017:0822c10_4",
        "context_with_next_sentence": true
    },
    {
        "source_sentence": "「復有十法，菩薩若能具足清淨，當行布施。",
        "from": "T11n0316_017:0822c11_19",
        "context_with_next_sentence": true
    },
    {
        "source_sentence": "何等為十？",
        "from": "T11n0316_017:0822c12_3",
        "context_with_next_sentence": true
    },
    {
        "source_sentence": "一者菩薩無毀謗施，二者菩薩無違背施，三者菩薩無瑕疵施，四者菩薩無忿怒施，五者菩薩無憎嫉施，六者菩薩無瞋恚施，七者菩薩無不恭敬施，八者菩薩無不自手施，九者菩薩隨應止其下劣心施，十者菩薩於所生處無悕望施。",
        "from": "T11n0316_017:0822c17_8",
        "context_with_next_sentence": true
    },
    {
        "source_sentence": "如是十種法，菩薩若能清淨，當行布施。",
        "from": "T11n0316_017:0822c18_7",
        "context_with_next_sentence": true
    },
    {
        "source_sentence": "「復有十法，菩薩若能具足清淨，當行布施。",
        "from": "T11n0316_017:0822c19_19",
        "context_with_next_sentence": true
    },
    {
        "source_sentence": "何等為十？",
        "from": "T11n0316_017:0822c20_3",
        "context_with_next_sentence": true
    },
    {
        "source_sentence": "一者菩薩無不堅牢施，二者菩薩無邊際施，三者菩薩無分段施，四者菩薩無他信施，五者菩薩不著下劣心施，六者菩薩不求色相受用富貴歡喜施，七者菩薩不求梵王帝釋護世諸天等施，八者菩薩不求聲聞緣覺地施，九者菩薩不毀謗智者施，十者菩薩所作善利無不迴向一切智施。",
        "from": "T11n0316_017:0822c26_13",
        "context_with_next_sentence": true
    },
    {
        "source_sentence": "如是十種法，菩薩若能清淨，當行布施。",
        "from": "T11n0316_017:0822c27_13",
        "context_with_next_sentence": true
    },
    {
        "source_sentence": "佛說大乘菩薩藏正法經卷第十七",
        "from": "T11n0316_017:0822c28_100",
        "context_with_next_sentence": false
    }
]