[
    {
        "source_sentence": "佛說頻婆娑羅王經",
        "from": "T01n0041_001:0825a19_0",
        "context_with_next_sentence": true
    },
    {
        "source_sentence": "西天譯經三藏朝奉大夫試光祿卿",
        "from": "T01n0041_001:0825a21_0",
        "context_with_next_sentence": true
    },
    {
        "source_sentence": "明教大師臣法賢奉　詔譯",
        "from": "T01n0041_001:0825a22_0",
        "context_with_next_sentence": true
    },
    {
        "source_sentence": "如是我聞：",
        "from": "T01n0041_001:0825a23_4",
        "context_with_next_sentence": true
    },
    {
        "source_sentence": "一時，佛在王舍城中，與大苾芻眾俱——皆是法中耆舊大阿羅漢，諸漏已盡所作已辦，除諸重擔逮得己利，盡諸有結證得解脫——如是之眾滿一千人。",
        "from": "T01n0041_001:0825a26_11",
        "context_with_next_sentence": true
    },
    {
        "source_sentence": "爾時，世尊而起思念：",
        "from": "T01n0041_001:0825a27_9",
        "context_with_next_sentence": true
    },
    {
        "source_sentence": "「我今可往杖林山中靈塔之處。",
        "from": "T01n0041_001:0825a28_3",
        "context_with_next_sentence": true
    },
    {
        "source_sentence": "」作是念已，與苾芻眾俱往彼處，到彼處已安居其中。",
        "from": "T01n0041_001:0825a29_6",
        "context_with_next_sentence": true
    },
    {
        "source_sentence": "時摩伽陀國頻婆娑羅王，聞佛世尊與諸耆舊大阿羅漢數滿千人，住杖林山靈塔之處。",
        "from": "T01n0041_001:0825b02_6",
        "context_with_next_sentence": true
    },
    {
        "source_sentence": "時王思念欲往聽法，即令嚴駕不同常時，乃有從車萬二千乘，妙服寶器萬八千床，八樂四兵導前從後，眷屬臣佐圍繞而行。",
        "from": "T01n0041_001:0825b05_3",
        "context_with_next_sentence": true
    },
    {
        "source_sentence": "時王出城往杖林山，詣於佛所親近供養，復有婆羅門及長者等，亦隨於王詣於佛所。",
        "from": "T01n0041_001:0825b07_2",
        "context_with_next_sentence": true
    },
    {
        "source_sentence": "爾時，世尊見王到來示現五相，謂頂相、傘蓋相、摩尼相、拂相、寶劍等相，莊嚴佛身。",
        "from": "T01n0041_001:0825b08_20",
        "context_with_next_sentence": true
    },
    {
        "source_sentence": "爾時，大王到佛會已，除去王者自在之相，至於佛前偏袒右肩，右膝著地合掌向佛，以妙言辭讚於佛德，頭面著地禮佛足已，旋遶三匝住立佛前，自稱己名白世尊言：",
        "from": "T01n0041_001:0825b12_13",
        "context_with_next_sentence": true
    },
    {
        "source_sentence": "「我是摩伽陀國頻婆娑羅王。",
        "from": "T01n0041_001:0825b13_6",
        "context_with_next_sentence": true
    },
    {
        "source_sentence": "」又復白言：",
        "from": "T01n0041_001:0825b13_12",
        "context_with_next_sentence": true
    },
    {
        "source_sentence": "「我是摩伽陀國頻婆娑羅王。",
        "from": "T01n0041_001:0825b14_4",
        "context_with_next_sentence": true
    },
    {
        "source_sentence": "」如是三白。",
        "from": "T01n0041_001:0825b14_10",
        "context_with_next_sentence": true
    },
    {
        "source_sentence": "佛三報言：",
        "from": "T01n0041_001:0825b14_15",
        "context_with_next_sentence": true
    },
    {
        "source_sentence": "「如是，如是。",
        "from": "T01n0041_001:0825b14_22",
        "context_with_next_sentence": true
    },
    {
        "source_sentence": "汝是摩伽陀國頻婆娑羅王。",
        "from": "T01n0041_001:0825b15_10",
        "context_with_next_sentence": true
    },
    {
        "source_sentence": "」又以軟語勞慰於王，請王就座。",
        "from": "T01n0041_001:0825b16_6",
        "context_with_next_sentence": true
    },
    {
        "source_sentence": "王聞佛言，歡喜踊躍退坐一面。",
        "from": "T01n0041_001:0825b16_20",
        "context_with_next_sentence": true
    },
    {
        "source_sentence": "王之眷屬及與臣佐，各各向佛跪膝合掌，亦以妙言歎於佛德，頭面禮已退坐一面。",
        "from": "T01n0041_001:0825b18_16",
        "context_with_next_sentence": true
    },
    {
        "source_sentence": "諸婆羅門及長者等，有以言辭讚歎禮拜者，有但合掌頂禮者，有遙觀佛默然者，如是等眾各坐一面。",
        "from": "T01n0041_001:0825b21_3",
        "context_with_next_sentence": true
    },
    {
        "source_sentence": "爾時，會中諸婆羅門長者等，忽見耆舊優樓頻螺迦葉侍立佛側，乃作是念：",
        "from": "T01n0041_001:0825b23_13",
        "context_with_next_sentence": true
    },
    {
        "source_sentence": "「嗚呼尊者，耆舊優樓頻螺迦葉，却於大沙門處修持梵行。",
        "from": "T01n0041_001:0825b24_18",
        "context_with_next_sentence": true
    },
    {
        "source_sentence": "」世尊知彼婆羅門及長者等心生疑念，即便說偈問迦葉曰：",
        "from": "T01n0041_001:0825b26_6",
        "context_with_next_sentence": true
    },
    {
        "source_sentence": "「汝優樓頻螺迦葉，　　往昔事火無間斷，",
        "from": "T01n0041_001:0825b27_0",
        "context_with_next_sentence": true
    },
    {
        "source_sentence": "見何利故得何法？",
        "from": "T01n0041_001:0825b28_7",
        "context_with_next_sentence": true
    },
    {
        "source_sentence": "　　此義速當為我說。",
        "from": "T01n0041_001:0825b28_17",
        "context_with_next_sentence": true
    },
    {
        "source_sentence": "」爾時，尊者迦葉說偈答言：",
        "from": "T01n0041_001:0825b29_11",
        "context_with_next_sentence": true
    },
    {
        "source_sentence": "「世間所有飲食味，　　乃至慾樂人所樂，",
        "from": "T01n0041_001:0825c01_0",
        "context_with_next_sentence": true
    },
    {
        "source_sentence": "我見此利而志求，　　是故事火無間斷。",
        "from": "T01n0041_001:0825c02_17",
        "context_with_next_sentence": true
    },
    {
        "source_sentence": "」佛又說偈問迦葉言：",
        "from": "T01n0041_001:0825c03_8",
        "context_with_next_sentence": true
    },
    {
        "source_sentence": "「云何耽戀慾樂事，　　乃至貪於飲食味，",
        "from": "T01n0041_001:0825c04_0",
        "context_with_next_sentence": true
    },
    {
        "source_sentence": "人間天上心愛樂，　　是義速當為我說。",
        "from": "T01n0041_001:0825c05_17",
        "context_with_next_sentence": true
    },
    {
        "source_sentence": "」尊者迦葉以偈答曰：",
        "from": "T01n0041_001:0825c06_8",
        "context_with_next_sentence": true
    },
    {
        "source_sentence": "「我於最上寂靜句，　　由不了故生退屈，",
        "from": "T01n0041_001:0825c07_0",
        "context_with_next_sentence": true
    },
    {
        "source_sentence": "唯耽五慾非如理，　　是故事火無間斷。",
        "from": "T01n0041_001:0825c08_17",
        "context_with_next_sentence": true
    },
    {
        "source_sentence": "圍陀事火證解脫，　　眾生由此心迷惑，",
        "from": "T01n0041_001:0825c09_0",
        "context_with_next_sentence": true
    },
    {
        "source_sentence": "盲者無異於死人，　　退失最上寂靜句。",
        "from": "T01n0041_001:0825c10_17",
        "context_with_next_sentence": true
    },
    {
        "source_sentence": "我今見實無為法，　　大龍最上師善說，",
        "from": "T01n0041_001:0825c11_0",
        "context_with_next_sentence": true
    },
    {
        "source_sentence": "能仁為大利益故，　　世尊出現大精進。",
        "from": "T01n0041_001:0825c12_17",
        "context_with_next_sentence": true
    },
    {
        "source_sentence": "」佛復告言：",
        "from": "T01n0041_001:0825c13_4",
        "context_with_next_sentence": true
    },
    {
        "source_sentence": "「迦葉！",
        "from": "T01n0041_001:0825c13_8",
        "context_with_next_sentence": true
    },
    {
        "source_sentence": "汝善來，善住無諸邪念，善能分別最上之法。",
        "from": "T01n0041_001:0825c14_6",
        "context_with_next_sentence": true
    },
    {
        "source_sentence": "迦葉！",
        "from": "T01n0041_001:0825c14_9",
        "context_with_next_sentence": true
    },
    {
        "source_sentence": "汝今當可善化眾會。",
        "from": "T01n0041_001:0825c14_18",
        "context_with_next_sentence": true
    },
    {
        "source_sentence": "」於是尊者迦葉受佛勅已，即入三摩地現大神通，於眾會沒，於東方虛空中出現四威儀行住坐臥，乃至現火三昧。",
        "from": "T01n0041_001:0825c17_10",
        "context_with_next_sentence": true
    },
    {
        "source_sentence": "於火界中出種種光，謂青黃赤白及玻胝迦色等；",
        "from": "T01n0041_001:0825c18_11",
        "context_with_next_sentence": true
    },
    {
        "source_sentence": "又復身上出水身下出火，身下出水身上出火，出沒顯現相續不斷。",
        "from": "T01n0041_001:0825c20_3",
        "context_with_next_sentence": true
    },
    {
        "source_sentence": "如是南西北方，於虛空中，亦復現於行住坐臥四威儀相，乃至入火三昧，於火界中出種種光，謂青黃赤白及玻胝迦色等；",
        "from": "T01n0041_001:0825c22_17",
        "context_with_next_sentence": true
    },
    {
        "source_sentence": "又復身上出水身下出火，身下出水身上出火，出沒顯現相續不斷。",
        "from": "T01n0041_001:0825c24_8",
        "context_with_next_sentence": true
    },
    {
        "source_sentence": "爾時，尊者迦葉於四方虛空現神變已，還攝神力，前詣佛所合掌頂禮，而白佛言：",
        "from": "T01n0041_001:0825c26_6",
        "context_with_next_sentence": true
    },
    {
        "source_sentence": "「我師世尊！",
        "from": "T01n0041_001:0825c26_12",
        "context_with_next_sentence": true
    },
    {
        "source_sentence": "我是大聲聞。",
        "from": "T01n0041_001:0825c26_18",
        "context_with_next_sentence": true
    },
    {
        "source_sentence": "」又復白言：",
        "from": "T01n0041_001:0825c27_1",
        "context_with_next_sentence": true
    },
    {
        "source_sentence": "「我師世尊！",
        "from": "T01n0041_001:0825c27_7",
        "context_with_next_sentence": true
    },
    {
        "source_sentence": "我是大聲聞。",
        "from": "T01n0041_001:0825c27_13",
        "context_with_next_sentence": true
    },
    {
        "source_sentence": "」佛報迦葉言：",
        "from": "T01n0041_001:0825c27_20",
        "context_with_next_sentence": true
    },
    {
        "source_sentence": "「我是汝師！",
        "from": "T01n0041_001:0825c28_2",
        "context_with_next_sentence": true
    },
    {
        "source_sentence": "汝是大聲聞。",
        "from": "T01n0041_001:0825c28_8",
        "context_with_next_sentence": true
    },
    {
        "source_sentence": "」又復報言：",
        "from": "T01n0041_001:0825c28_14",
        "context_with_next_sentence": true
    },
    {
        "source_sentence": "「我是汝師！",
        "from": "T01n0041_001:0825c28_20",
        "context_with_next_sentence": true
    },
    {
        "source_sentence": "汝是大聲聞。",
        "from": "T01n0041_001:0825c29_3",
        "context_with_next_sentence": true
    },
    {
        "source_sentence": "汝可還位而坐。",
        "from": "T01n0041_001:0825c29_10",
        "context_with_next_sentence": true
    },
    {
        "source_sentence": "」爾時，眾中婆羅門長者等復作是念：",
        "from": "T01n0041_001:0826a01_15",
        "context_with_next_sentence": true
    },
    {
        "source_sentence": "「如是耆舊尊者優樓頻螺迦葉，猶尚於佛大沙門處修梵行耶？",
        "from": "T01n0041_001:0826a03_4",
        "context_with_next_sentence": true
    },
    {
        "source_sentence": "」佛知其意，告頻婆娑羅王言：",
        "from": "T01n0041_001:0826a03_18",
        "context_with_next_sentence": true
    },
    {
        "source_sentence": "「大王！",
        "from": "T01n0041_001:0826a03_22",
        "context_with_next_sentence": true
    },
    {
        "source_sentence": "當知色有生有滅，了知此色有生有滅，受想行識亦復生滅，而彼蘊法當知有生即知有滅。",
        "from": "T01n0041_001:0826a06_1",
        "context_with_next_sentence": true
    },
    {
        "source_sentence": "大王！",
        "from": "T01n0041_001:0826a06_4",
        "context_with_next_sentence": true
    },
    {
        "source_sentence": "此色蘊法，若善男子，能實了知有生即滅，色蘊本空，色蘊既空生即非生，生既無生滅何所滅？",
        "from": "T01n0041_001:0826a08_5",
        "context_with_next_sentence": true
    },
    {
        "source_sentence": "色蘊如是，諸蘊皆然。",
        "from": "T01n0041_001:0826a08_15",
        "context_with_next_sentence": true
    },
    {
        "source_sentence": "若善男子，了知此已，即悟諸蘊不生不滅無住無行，即無有我。",
        "from": "T01n0041_001:0826a10_3",
        "context_with_next_sentence": true
    },
    {
        "source_sentence": "我說是人於無量阿僧祇劫中，為真寂靜者。",
        "from": "T01n0041_001:0826a11_3",
        "context_with_next_sentence": true
    },
    {
        "source_sentence": "」爾時，會中諸婆羅門長者等作如是念：",
        "from": "T01n0041_001:0826a12_16",
        "context_with_next_sentence": true
    },
    {
        "source_sentence": "「以何法故可得了知無我、無受想行識？",
        "from": "T01n0041_001:0826a13_14",
        "context_with_next_sentence": true
    },
    {
        "source_sentence": "何謂有彼我人眾生壽者？",
        "from": "T01n0041_001:0826a14_6",
        "context_with_next_sentence": true
    },
    {
        "source_sentence": "乃至摩那嚩迦主宰、作者生者、起者無動者、說者分別者知者，如是等類，何者不生何者不滅？",
        "from": "T01n0041_001:0826a16_8",
        "context_with_next_sentence": true
    },
    {
        "source_sentence": "又復彼類以何緣故，所作善不善業而受果報？",
        "from": "T01n0041_001:0826a17_9",
        "context_with_next_sentence": true
    },
    {
        "source_sentence": "」爾時，世尊知彼婆羅門長者等起心念已，即告諸苾芻言：",
        "from": "T01n0041_001:0826a19_4",
        "context_with_next_sentence": true
    },
    {
        "source_sentence": "「苾芻！",
        "from": "T01n0041_001:0826a19_8",
        "context_with_next_sentence": true
    },
    {
        "source_sentence": "若無我說我，是即愚癡少聞凡夫異生我相。",
        "from": "T01n0041_001:0826a20_6",
        "context_with_next_sentence": true
    },
    {
        "source_sentence": "苾芻！",
        "from": "T01n0041_001:0826a20_9",
        "context_with_next_sentence": true
    },
    {
        "source_sentence": "當知我本無我復無我者，而諸苦法，若作生想苦蘊即生，若作滅想苦蘊即滅；",
        "from": "T01n0041_001:0826a22_4",
        "context_with_next_sentence": true
    },
    {
        "source_sentence": "及與諸行，若作生想諸行即生，若作滅想諸行即滅。",
        "from": "T01n0041_001:0826a23_7",
        "context_with_next_sentence": true
    },
    {
        "source_sentence": "此因此緣生諸行法，以此行緣即有生滅。",
        "from": "T01n0041_001:0826a24_6",
        "context_with_next_sentence": true
    },
    {
        "source_sentence": "我於如是，如實了知生滅法已，乃可告語一切眾生。",
        "from": "T01n0041_001:0826a25_10",
        "context_with_next_sentence": true
    },
    {
        "source_sentence": "諸苾芻！",
        "from": "T01n0041_001:0826a25_14",
        "context_with_next_sentence": true
    },
    {
        "source_sentence": "我以清淨天眼過於肉眼見諸眾生，生滅好醜、貴賤上下、善趣惡趣，眾生所作善惡之業，所得果報皆如實知。",
        "from": "T01n0041_001:0826a28_1",
        "context_with_next_sentence": true
    },
    {
        "source_sentence": "又復眾生具身口意三業不善，毀謗賢聖起於邪見，由此邪見作諸邪業行諸邪法，以此因緣，命終之後墮於惡趣受地獄苦。",
        "from": "T01n0041_001:0826b01_16",
        "context_with_next_sentence": true
    },
    {
        "source_sentence": "又復眾生具身口意三業之善，不謗賢聖起於正見，由此正見作諸善業行諸善法，由此因緣，命終之後生於天界而為天人。",
        "from": "T01n0041_001:0826b04_12",
        "context_with_next_sentence": true
    },
    {
        "source_sentence": "我如實知、我如實見，諸苾芻！",
        "from": "T01n0041_001:0826b05_7",
        "context_with_next_sentence": true
    },
    {
        "source_sentence": "我時不言有我有人有眾生有壽者，又彼知者等類何生何滅、作善惡業而受果報，如是等法無有我想，所有五蘊由有法想，由彼法想乃生五蘊。",
        "from": "T01n0041_001:0826b08_12",
        "context_with_next_sentence": true
    },
    {
        "source_sentence": "又彼無明緣於行法，諸行法生集法乃生，諸行法滅集法得滅。",
        "from": "T01n0041_001:0826b10_1",
        "context_with_next_sentence": true
    },
    {
        "source_sentence": "諸苾芻！",
        "from": "T01n0041_001:0826b10_5",
        "context_with_next_sentence": true
    },
    {
        "source_sentence": "如是行苦因集而有，因集滅故行苦即滅，苦法滅已非法皆滅更不復生，如是苦法已盡邊際。",
        "from": "T01n0041_001:0826b12_6",
        "context_with_next_sentence": true
    },
    {
        "source_sentence": "苾芻！",
        "from": "T01n0041_001:0826b12_9",
        "context_with_next_sentence": true
    },
    {
        "source_sentence": "滅復何證？",
        "from": "T01n0041_001:0826b12_14",
        "context_with_next_sentence": true
    },
    {
        "source_sentence": "即此苦邊是真寂滅、是得清涼、是謂究盡。",
        "from": "T01n0041_001:0826b13_13",
        "context_with_next_sentence": true
    },
    {
        "source_sentence": "苾芻！",
        "from": "T01n0041_001:0826b13_16",
        "context_with_next_sentence": true
    },
    {
        "source_sentence": "此寂靜句，謂捨一切法，愛法若盡欲法得滅，是即寂靜涅盤。",
        "from": "T01n0041_001:0826b15_2",
        "context_with_next_sentence": true
    },
    {
        "source_sentence": "」爾時，世尊復告王言：",
        "from": "T01n0041_001:0826b16_9",
        "context_with_next_sentence": true
    },
    {
        "source_sentence": "「大王！",
        "from": "T01n0041_001:0826b16_13",
        "context_with_next_sentence": true
    },
    {
        "source_sentence": "於意云何？",
        "from": "T01n0041_001:0826b16_18",
        "context_with_next_sentence": true
    },
    {
        "source_sentence": "色是常、非常耶？",
        "from": "T01n0041_001:0826b17_3",
        "context_with_next_sentence": true
    },
    {
        "source_sentence": "」王言：",
        "from": "T01n0041_001:0826b17_7",
        "context_with_next_sentence": true
    },
    {
        "source_sentence": "「色滅即是非常。",
        "from": "T01n0041_001:0826b17_15",
        "context_with_next_sentence": true
    },
    {
        "source_sentence": "」佛復告言：",
        "from": "T01n0041_001:0826b17_21",
        "context_with_next_sentence": true
    },
    {
        "source_sentence": "「是苦、非苦耶？",
        "from": "T01n0041_001:0826b18_3",
        "context_with_next_sentence": true
    },
    {
        "source_sentence": "」王言：",
        "from": "T01n0041_001:0826b18_7",
        "context_with_next_sentence": true
    },
    {
        "source_sentence": "「世尊！",
        "from": "T01n0041_001:0826b18_11",
        "context_with_next_sentence": true
    },
    {
        "source_sentence": "苦滅即非苦，苦者是顛倒法。",
        "from": "T01n0041_001:0826b19_1",
        "context_with_next_sentence": true
    },
    {
        "source_sentence": "此顛倒法。",
        "from": "T01n0041_001:0826b19_6",
        "context_with_next_sentence": true
    },
    {
        "source_sentence": "」「是彼聲聞少知少聞，乃稱我是大聲聞我是大智，起此我想彼我想者？",
        "from": "T01n0041_001:0826b20_16",
        "context_with_next_sentence": true
    },
    {
        "source_sentence": "」「不也。",
        "from": "T01n0041_001:0826b20_21",
        "context_with_next_sentence": true
    },
    {
        "source_sentence": "世尊！",
        "from": "T01n0041_001:0826b21_2",
        "context_with_next_sentence": true
    },
    {
        "source_sentence": "」佛又告言：",
        "from": "T01n0041_001:0826b21_8",
        "context_with_next_sentence": true
    },
    {
        "source_sentence": "「受想行識是常、非常耶？",
        "from": "T01n0041_001:0826b21_20",
        "context_with_next_sentence": true
    },
    {
        "source_sentence": "」王言：",
        "from": "T01n0041_001:0826b21_24",
        "context_with_next_sentence": true
    },
    {
        "source_sentence": "「滅即非常。",
        "from": "T01n0041_001:0826b22_5",
        "context_with_next_sentence": true
    },
    {
        "source_sentence": "」佛言：",
        "from": "T01n0041_001:0826b22_9",
        "context_with_next_sentence": true
    },
    {
        "source_sentence": "「是苦、非苦耶？",
        "from": "T01n0041_001:0826b22_17",
        "context_with_next_sentence": true
    },
    {
        "source_sentence": "」王言：",
        "from": "T01n0041_001:0826b22_21",
        "context_with_next_sentence": true
    },
    {
        "source_sentence": "「苦法因顛倒生，此顛倒法是即為苦。",
        "from": "T01n0041_001:0826b23_12",
        "context_with_next_sentence": true
    },
    {
        "source_sentence": "」「是彼聲聞少知少聞而生我想，是故稱我是大聲聞，我是大智彼我想者？",
        "from": "T01n0041_001:0826b25_5",
        "context_with_next_sentence": true
    },
    {
        "source_sentence": "」「不也。",
        "from": "T01n0041_001:0826b25_10",
        "context_with_next_sentence": true
    },
    {
        "source_sentence": "世尊！",
        "from": "T01n0041_001:0826b25_13",
        "context_with_next_sentence": true
    },
    {
        "source_sentence": "」佛言：",
        "from": "T01n0041_001:0826b25_17",
        "context_with_next_sentence": true
    },
    {
        "source_sentence": "「大王！",
        "from": "T01n0041_001:0826b25_21",
        "context_with_next_sentence": true
    },
    {
        "source_sentence": "如是如是！",
        "from": "T01n0041_001:0826b25_26",
        "context_with_next_sentence": true
    },
    {
        "source_sentence": "善思念之，此色蘊法，所有過去未來現在，內外中間若大若小，若高若下若近若遠，彼一切法，本來無有無相無我。",
        "from": "T01n0041_001:0826b28_11",
        "context_with_next_sentence": true
    },
    {
        "source_sentence": "大王！",
        "from": "T01n0041_001:0826b28_14",
        "context_with_next_sentence": true
    },
    {
        "source_sentence": "以彼正智當如實見。",
        "from": "T01n0041_001:0826b29_3",
        "context_with_next_sentence": true
    },
    {
        "source_sentence": "」佛復告言：",
        "from": "T01n0041_001:0826b29_9",
        "context_with_next_sentence": true
    },
    {
        "source_sentence": "「大王！",
        "from": "T01n0041_001:0826b29_13",
        "context_with_next_sentence": true
    },
    {
        "source_sentence": "乃至受想行識，所有過去未來現在，內外中間若大若小，若高若下若近若遠，彼一切法，本來無有無相無我。",
        "from": "T01n0041_001:0826c02_19",
        "context_with_next_sentence": true
    },
    {
        "source_sentence": "大王！",
        "from": "T01n0041_001:0826c03_2",
        "context_with_next_sentence": true
    },
    {
        "source_sentence": "如是。",
        "from": "T01n0041_001:0826c03_5",
        "context_with_next_sentence": true
    },
    {
        "source_sentence": "以彼正智當如實見。",
        "from": "T01n0041_001:0826c03_14",
        "context_with_next_sentence": true
    },
    {
        "source_sentence": "」是時會中聲聞眾等聞此法已，了色無常，乃至受想行識，亦復了知，而生厭離，由厭離故即得解脫，證解脫已正智現前，我得解脫，我生已盡，梵行已立，所作已辦，不受後有。",
        "from": "T01n0041_001:0826c07_13",
        "context_with_next_sentence": true
    },
    {
        "source_sentence": "是時頻婆娑羅王聞說是法，遠塵離垢法眼清淨；",
        "from": "T01n0041_001:0826c08_15",
        "context_with_next_sentence": true
    },
    {
        "source_sentence": "會中復有八萬天人及無數百千婆羅門長者，亦得遠塵離垢法眼清淨。",
        "from": "T01n0041_001:0826c10_8",
        "context_with_next_sentence": true
    },
    {
        "source_sentence": "爾時，頻婆娑羅王法眼清淨，得正知見，住法堅固，離諸所欲、離諸苦惱，於佛法中得法無畏。",
        "from": "T01n0041_001:0826c13_1",
        "context_with_next_sentence": true
    },
    {
        "source_sentence": "是時大王即從座起，偏袒右肩，向佛合掌諦信頂禮，而白佛言：",
        "from": "T01n0041_001:0826c14_9",
        "context_with_next_sentence": true
    },
    {
        "source_sentence": "「世尊！",
        "from": "T01n0041_001:0826c14_13",
        "context_with_next_sentence": true
    },
    {
        "source_sentence": "我得大利，我得大利！",
        "from": "T01n0041_001:0826c15_1",
        "context_with_next_sentence": true
    },
    {
        "source_sentence": "我誓歸依佛法僧眾，受近事戒，從今已後盡形不殺乃至不飲酒等。",
        "from": "T01n0041_001:0826c16_10",
        "context_with_next_sentence": true
    },
    {
        "source_sentence": "」又復白言：",
        "from": "T01n0041_001:0826c16_16",
        "context_with_next_sentence": true
    },
    {
        "source_sentence": "「我今虔心請佛世尊，還王舍城，唯願世尊，哀受我請，當盡此生承事供養，乃至衣服、飲食、臥具、醫藥，受用等物，悉皆具足，諸苾芻眾皆亦如是。",
        "from": "T01n0041_001:0826c19_20",
        "context_with_next_sentence": true
    },
    {
        "source_sentence": "」爾時，世尊受王請已默然而住。",
        "from": "T01n0041_001:0826c20_13",
        "context_with_next_sentence": true
    },
    {
        "source_sentence": "大王見佛默然許已，頭面著地禮佛而退。",
        "from": "T01n0041_001:0826c21_12",
        "context_with_next_sentence": true
    },
    {
        "source_sentence": "佛說頻婆娑羅王經",
        "from": "T01n0041_001:0826c22_100",
        "context_with_next_sentence": false
    }
]