[
    {
        "source_sentence": "佛說善生子經",
        "from": "T01n0017_001:0252b06_0",
        "context_with_next_sentence": true
    },
    {
        "source_sentence": "西晉沙門支法度譯",
        "from": "T01n0017_001:0252b08_0",
        "context_with_next_sentence": true
    },
    {
        "source_sentence": "聞如是：一時，眾祐遊於羅閱耆闍崛山。彼",
        "from": "T01n0017_001:0252b09_0",
        "context_with_next_sentence": true
    },
    {
        "source_sentence": "時居士善生疾病困篤，勅其子曰：",
        "from": "T01n0017_001:0252b10_14",
        "context_with_next_sentence": true
    },
    {
        "source_sentence": "「吾沒之後，汝必為六面禮。",
        "from": "T01n0017_001:0252b11_8",
        "context_with_next_sentence": true
    },
    {
        "source_sentence": "」於是善生他日殞命，子乃敬送供養，喪事訖畢，輙早起沐浴，著新衣，之水上，拜謁六面而言曰：",
        "from": "T01n0017_001:0252b13_10",
        "context_with_next_sentence": true
    },
    {
        "source_sentence": "「余以恭肅敬禮子，于東方之生，彼又我敬焉。",
        "from": "T01n0017_001:0252b14_10",
        "context_with_next_sentence": true
    },
    {
        "source_sentence": "」周旋南方、西方、北方、上、下，面面同辭。",
        "from": "T01n0017_001:0252b15_8",
        "context_with_next_sentence": true
    },
    {
        "source_sentence": "爾時，佛晨旦著衣持鉢適欲入城，見居士善生子於水上六面拜謁如是。",
        "from": "T01n0017_001:0252b17_1",
        "context_with_next_sentence": true
    },
    {
        "source_sentence": "眾祐則從而問曰：",
        "from": "T01n0017_001:0252b17_9",
        "context_with_next_sentence": true
    },
    {
        "source_sentence": "「居士子！",
        "from": "T01n0017_001:0252b17_14",
        "context_with_next_sentence": true
    },
    {
        "source_sentence": "汝何？",
        "from": "T01n0017_001:0252b17_17",
        "context_with_next_sentence": true
    },
    {
        "source_sentence": "近聞必當早起沐浴，著新衣，之水上，拜謁六面，自說『恭肅敬禮拜于諸方』而又浴。",
        "from": "T01n0017_001:0252b19_14",
        "context_with_next_sentence": true
    },
    {
        "source_sentence": "彼之敬者，是何師法？",
        "from": "T01n0017_001:0252b20_3",
        "context_with_next_sentence": true
    },
    {
        "source_sentence": "善生子！",
        "from": "T01n0017_001:0252b20_7",
        "context_with_next_sentence": true
    },
    {
        "source_sentence": "」善生子對曰：",
        "from": "T01n0017_001:0252b20_14",
        "context_with_next_sentence": true
    },
    {
        "source_sentence": "「吾父臨亡，先有此令，是以遵行，不聞之於師也。",
        "from": "T01n0017_001:0252b21_16",
        "context_with_next_sentence": true
    },
    {
        "source_sentence": "」眾祐報曰：",
        "from": "T01n0017_001:0252b22_4",
        "context_with_next_sentence": true
    },
    {
        "source_sentence": "「居士子！",
        "from": "T01n0017_001:0252b22_9",
        "context_with_next_sentence": true
    },
    {
        "source_sentence": "父所言者非此六方也。",
        "from": "T01n0017_001:0252b22_19",
        "context_with_next_sentence": true
    },
    {
        "source_sentence": "且而晞坐六面之欲，如有四面垢惡之行，不能悔者，則是身死，精神當生惡道地獄之中。",
        "from": "T01n0017_001:0252b25_1",
        "context_with_next_sentence": true
    },
    {
        "source_sentence": "夫人以四事為勞，當識知。",
        "from": "T01n0017_001:0252b25_13",
        "context_with_next_sentence": true
    },
    {
        "source_sentence": "何謂四？",
        "from": "T01n0017_001:0252b25_17",
        "context_with_next_sentence": true
    },
    {
        "source_sentence": "一為好殺生，二為好盜竊，三為婬邪行，四為喜妄語。",
        "from": "T01n0017_001:0252b27_1",
        "context_with_next_sentence": true
    },
    {
        "source_sentence": "」佛頌其義曰：",
        "from": "T01n0017_001:0252b27_8",
        "context_with_next_sentence": true
    },
    {
        "source_sentence": "「殺生與盜竊，　　欺詐為妄語，",
        "from": "T01n0017_001:0252b28_0",
        "context_with_next_sentence": true
    },
    {
        "source_sentence": "趣向他人婦，　　不為智者譽。",
        "from": "T01n0017_001:0252b29_13",
        "context_with_next_sentence": true
    },
    {
        "source_sentence": "「又，居士子！",
        "from": "T01n0017_001:0252c01_6",
        "context_with_next_sentence": true
    },
    {
        "source_sentence": "有四事或往惡道。",
        "from": "T01n0017_001:0252c01_14",
        "context_with_next_sentence": true
    },
    {
        "source_sentence": "何謂四？",
        "from": "T01n0017_001:0252c01_18",
        "context_with_next_sentence": true
    },
    {
        "source_sentence": "一為欲，二為怒，三為癡，四為畏。",
        "from": "T01n0017_001:0252c02_13",
        "context_with_next_sentence": true
    },
    {
        "source_sentence": "」頌其義曰：",
        "from": "T01n0017_001:0252c02_19",
        "context_with_next_sentence": true
    },
    {
        "source_sentence": "「有欲、怒、癡、畏，　　不承受正法，",
        "from": "T01n0017_001:0252c03_0",
        "context_with_next_sentence": true
    },
    {
        "source_sentence": "是以名處下，　　猶月陰退虧。",
        "from": "T01n0017_001:0252c04_13",
        "context_with_next_sentence": true
    },
    {
        "source_sentence": "無欲、怒、癡、畏，　　而承受正法，",
        "from": "T01n0017_001:0252c05_0",
        "context_with_next_sentence": true
    },
    {
        "source_sentence": "是以名處上，　　猶月陽進滿。",
        "from": "T01n0017_001:0252c06_13",
        "context_with_next_sentence": true
    },
    {
        "source_sentence": "」「又，居士子！",
        "from": "T01n0017_001:0252c07_6",
        "context_with_next_sentence": true
    },
    {
        "source_sentence": "有六患，消財入惡道，當識知。",
        "from": "T01n0017_001:0252c07_20",
        "context_with_next_sentence": true
    },
    {
        "source_sentence": "何謂六？",
        "from": "T01n0017_001:0252c08_2",
        "context_with_next_sentence": true
    },
    {
        "source_sentence": "一為嗜酒遊逸，二為不時入他房，三為博戲遊逸，四為大好伎樂，五為惡友，六為怠惰。",
        "from": "T01n0017_001:0252c10_2",
        "context_with_next_sentence": true
    },
    {
        "source_sentence": "」頌其義曰：",
        "from": "T01n0017_001:0252c10_8",
        "context_with_next_sentence": true
    },
    {
        "source_sentence": "「飲酒、入他房，　　博戲、好伎倡，",
        "from": "T01n0017_001:0252c11_0",
        "context_with_next_sentence": true
    },
    {
        "source_sentence": "惡友與怠惰，　　聖哲所不稱。",
        "from": "T01n0017_001:0252c12_13",
        "context_with_next_sentence": true
    },
    {
        "source_sentence": "「夫酒有六變，當知。",
        "from": "T01n0017_001:0252c13_9",
        "context_with_next_sentence": true
    },
    {
        "source_sentence": "何謂六？",
        "from": "T01n0017_001:0252c13_13",
        "context_with_next_sentence": true
    },
    {
        "source_sentence": "為消財，為致病，為興爭，為多怒，為失譽，為損智。",
        "from": "T01n0017_001:0252c14_15",
        "context_with_next_sentence": true
    },
    {
        "source_sentence": "已有斯惡則廢事業，未致之財不獲，既獲者消，宿儲耗盡。",
        "from": "T01n0017_001:0252c16_1",
        "context_with_next_sentence": true
    },
    {
        "source_sentence": "」「婬邪有六變，當知。",
        "from": "T01n0017_001:0252c17_9",
        "context_with_next_sentence": true
    },
    {
        "source_sentence": "何謂六？",
        "from": "T01n0017_001:0252c17_13",
        "context_with_next_sentence": true
    },
    {
        "source_sentence": "不自護身，不護妻子，不護家屬，以疑生惡，怨家得便，眾苦所圍。",
        "from": "T01n0017_001:0252c19_2",
        "context_with_next_sentence": true
    },
    {
        "source_sentence": "已有斯惡則廢事業，未致之財不獲，既獲者消，宿儲耗盡。",
        "from": "T01n0017_001:0252c20_9",
        "context_with_next_sentence": true
    },
    {
        "source_sentence": "「博戲有六變，當知。",
        "from": "T01n0017_001:0252c20_19",
        "context_with_next_sentence": true
    },
    {
        "source_sentence": "何謂六？",
        "from": "T01n0017_001:0252c21_3",
        "context_with_next_sentence": true
    },
    {
        "source_sentence": "勝則生怨，負則熱中，朋友慼之，怨家快之，有獄凶憂，人眾疑之。",
        "from": "T01n0017_001:0252c22_14",
        "context_with_next_sentence": true
    },
    {
        "source_sentence": "已有斯惡則廢事業，未致之財不獲，既獲者消，宿儲耗盡。",
        "from": "T01n0017_001:0252c24_2",
        "context_with_next_sentence": true
    },
    {
        "source_sentence": "「好樂有六變，當知。",
        "from": "T01n0017_001:0252c24_12",
        "context_with_next_sentence": true
    },
    {
        "source_sentence": "何謂六？",
        "from": "T01n0017_001:0252c24_16",
        "context_with_next_sentence": true
    },
    {
        "source_sentence": "志在舞，志在歌，志在絃，志在節，志在鼓，志在彼。",
        "from": "T01n0017_001:0252c25_18",
        "context_with_next_sentence": true
    },
    {
        "source_sentence": "已有斯惡則廢事業，未致之財不獲，既獲者消，宿儲耗盡。",
        "from": "T01n0017_001:0252c27_6",
        "context_with_next_sentence": true
    },
    {
        "source_sentence": "「惡友有六變，當知。",
        "from": "T01n0017_001:0252c28_9",
        "context_with_next_sentence": true
    },
    {
        "source_sentence": "何謂六？",
        "from": "T01n0017_001:0252c28_13",
        "context_with_next_sentence": true
    },
    {
        "source_sentence": "習醉迷，習惛亂，習縱恣，習酒舍，習小人，習鄙語。",
        "from": "T01n0017_001:0252c29_15",
        "context_with_next_sentence": true
    },
    {
        "source_sentence": "已有斯惡則廢事業，未致之財不獲，既獲者消，宿儲耗盡。",
        "from": "T01n0017_001:0253a02_3",
        "context_with_next_sentence": true
    },
    {
        "source_sentence": "「怠惰有六變，當知。",
        "from": "T01n0017_001:0253a03_9",
        "context_with_next_sentence": true
    },
    {
        "source_sentence": "何謂六？",
        "from": "T01n0017_001:0253a03_13",
        "context_with_next_sentence": true
    },
    {
        "source_sentence": "飽不作，飢不作，寒不作，熱不作，晨不作，昏不作。",
        "from": "T01n0017_001:0253a04_15",
        "context_with_next_sentence": true
    },
    {
        "source_sentence": "已有斯惡則廢事業，未致之財不獲，既獲者消，宿儲耗盡。",
        "from": "T01n0017_001:0253a06_2",
        "context_with_next_sentence": true
    },
    {
        "source_sentence": "」頌其義曰：",
        "from": "T01n0017_001:0253a06_8",
        "context_with_next_sentence": true
    },
    {
        "source_sentence": "「好色樂歌舞，　　晝息夜從彼，",
        "from": "T01n0017_001:0253a07_0",
        "context_with_next_sentence": true
    },
    {
        "source_sentence": "惡友與怠惰，　　士為斯大損。",
        "from": "T01n0017_001:0253a08_13",
        "context_with_next_sentence": true
    },
    {
        "source_sentence": "博戲酒慌壞，　　志在彼婦女，",
        "from": "T01n0017_001:0253a09_0",
        "context_with_next_sentence": true
    },
    {
        "source_sentence": "遠賢而近愚，　　其損猶月毀。",
        "from": "T01n0017_001:0253a10_13",
        "context_with_next_sentence": true
    },
    {
        "source_sentence": "行身自憍大，　　毀蔑沙門道，",
        "from": "T01n0017_001:0253a11_0",
        "context_with_next_sentence": true
    },
    {
        "source_sentence": "邪見而行慳，　　是謂慢盪士。",
        "from": "T01n0017_001:0253a12_13",
        "context_with_next_sentence": true
    },
    {
        "source_sentence": "夫酒妨財用，　　少利飲大渴，",
        "from": "T01n0017_001:0253a13_0",
        "context_with_next_sentence": true
    },
    {
        "source_sentence": "病水興債負，　　作亂危身疾。",
        "from": "T01n0017_001:0253a14_13",
        "context_with_next_sentence": true
    },
    {
        "source_sentence": "或以酒結友，　　或以酒犯法，",
        "from": "T01n0017_001:0253a15_0",
        "context_with_next_sentence": true
    },
    {
        "source_sentence": "若以成美利，　　斯有猶可忍。",
        "from": "T01n0017_001:0253a16_13",
        "context_with_next_sentence": true
    },
    {
        "source_sentence": "或晝如奉戒，　　昏夜道為姧，",
        "from": "T01n0017_001:0253a17_0",
        "context_with_next_sentence": true
    },
    {
        "source_sentence": "常依于酒廬，　　如此慎勿親。",
        "from": "T01n0017_001:0253a18_13",
        "context_with_next_sentence": true
    },
    {
        "source_sentence": "天自寒至暑，　　如草不貴己，",
        "from": "T01n0017_001:0253a19_0",
        "context_with_next_sentence": true
    },
    {
        "source_sentence": "精進修事業，　　爾利是用損。",
        "from": "T01n0017_001:0253a20_13",
        "context_with_next_sentence": true
    },
    {
        "source_sentence": "若能忍寒暑，　　如草不貴己，",
        "from": "T01n0017_001:0253a21_0",
        "context_with_next_sentence": true
    },
    {
        "source_sentence": "精進修事業，　　則安且益矣。",
        "from": "T01n0017_001:0253a22_13",
        "context_with_next_sentence": true
    },
    {
        "source_sentence": "狎下為漸消，　　習上未曾損，",
        "from": "T01n0017_001:0253a23_0",
        "context_with_next_sentence": true
    },
    {
        "source_sentence": "進善超然尊，　　以善必得善。",
        "from": "T01n0017_001:0253a24_13",
        "context_with_next_sentence": true
    },
    {
        "source_sentence": "大善則遘善，　　誠善能兼習，",
        "from": "T01n0017_001:0253a25_0",
        "context_with_next_sentence": true
    },
    {
        "source_sentence": "親戚之所尚，　　奉戒以滅惡。",
        "from": "T01n0017_001:0253a26_13",
        "context_with_next_sentence": true
    },
    {
        "source_sentence": "是以當為習，　　已有行復行，",
        "from": "T01n0017_001:0253a27_0",
        "context_with_next_sentence": true
    },
    {
        "source_sentence": "其為親戚上，　　如帝莅於眾。",
        "from": "T01n0017_001:0253a28_13",
        "context_with_next_sentence": true
    },
    {
        "source_sentence": "「又，居士子！",
        "from": "T01n0017_001:0253a29_6",
        "context_with_next_sentence": true
    },
    {
        "source_sentence": "有四友非友像，當識知。",
        "from": "T01n0017_001:0253a29_17",
        "context_with_next_sentence": true
    },
    {
        "source_sentence": "何謂四？",
        "from": "T01n0017_001:0253a29_21",
        "context_with_next_sentence": true
    },
    {
        "source_sentence": "一為取異物，二為言佞，三為面愛，四為邪教。",
        "from": "T01n0017_001:0253b01_18",
        "context_with_next_sentence": true
    },
    {
        "source_sentence": "」頌其義曰：",
        "from": "T01n0017_001:0253b02_3",
        "context_with_next_sentence": true
    },
    {
        "source_sentence": "「取異物之友，　　言美以順耳，",
        "from": "T01n0017_001:0253b03_0",
        "context_with_next_sentence": true
    },
    {
        "source_sentence": "面談為媚愛，　　邪教相危殆。",
        "from": "T01n0017_001:0253b04_13",
        "context_with_next_sentence": true
    },
    {
        "source_sentence": "斯以非友像，　　智者則不友，",
        "from": "T01n0017_001:0253b05_0",
        "context_with_next_sentence": true
    },
    {
        "source_sentence": "已識當遠離，　　譬猶出澁道。",
        "from": "T01n0017_001:0253b06_13",
        "context_with_next_sentence": true
    },
    {
        "source_sentence": "「取異物之友，當以四事知。",
        "from": "T01n0017_001:0253b07_12",
        "context_with_next_sentence": true
    },
    {
        "source_sentence": "何謂四？",
        "from": "T01n0017_001:0253b07_16",
        "context_with_next_sentence": true
    },
    {
        "source_sentence": "貪取彼物，與少望多，為畏故習，為利故習。",
        "from": "T01n0017_001:0253b08_16",
        "context_with_next_sentence": true
    },
    {
        "source_sentence": "」頌其義曰：",
        "from": "T01n0017_001:0253b09_1",
        "context_with_next_sentence": true
    },
    {
        "source_sentence": "「夫以取彼物，　　少與而多欲，",
        "from": "T01n0017_001:0253b10_0",
        "context_with_next_sentence": true
    },
    {
        "source_sentence": "畏習與利習，　　貪人友際然。",
        "from": "T01n0017_001:0253b11_13",
        "context_with_next_sentence": true
    },
    {
        "source_sentence": "斯以非友像，　　智者所不友，",
        "from": "T01n0017_001:0253b12_0",
        "context_with_next_sentence": true
    },
    {
        "source_sentence": "已識當遠離，　　譬猶出澁道。",
        "from": "T01n0017_001:0253b13_13",
        "context_with_next_sentence": true
    },
    {
        "source_sentence": "「言佞之友，當以四事知。",
        "from": "T01n0017_001:0253b14_11",
        "context_with_next_sentence": true
    },
    {
        "source_sentence": "何謂四？",
        "from": "T01n0017_001:0253b14_15",
        "context_with_next_sentence": true
    },
    {
        "source_sentence": "宣人之私，自隱其私，面偽稱善，退則興誹。",
        "from": "T01n0017_001:0253b15_14",
        "context_with_next_sentence": true
    },
    {
        "source_sentence": "」頌其義曰：",
        "from": "T01n0017_001:0253b15_20",
        "context_with_next_sentence": true
    },
    {
        "source_sentence": "「好行宣人私，　　有私而自隱，",
        "from": "T01n0017_001:0253b16_0",
        "context_with_next_sentence": true
    },
    {
        "source_sentence": "面從褒揚善，　　退則議其惡。",
        "from": "T01n0017_001:0253b17_13",
        "context_with_next_sentence": true
    },
    {
        "source_sentence": "斯以非友像，　　智者所不友，",
        "from": "T01n0017_001:0253b18_0",
        "context_with_next_sentence": true
    },
    {
        "source_sentence": "已識當遠離，　　譬猶出澁道。",
        "from": "T01n0017_001:0253b19_13",
        "context_with_next_sentence": true
    },
    {
        "source_sentence": "「面愛之友，當以四事知。",
        "from": "T01n0017_001:0253b20_11",
        "context_with_next_sentence": true
    },
    {
        "source_sentence": "何謂四？",
        "from": "T01n0017_001:0253b20_15",
        "context_with_next_sentence": true
    },
    {
        "source_sentence": "說人往短，陰求來過，與之不寶，欲人有厄。",
        "from": "T01n0017_001:0253b21_14",
        "context_with_next_sentence": true
    },
    {
        "source_sentence": "」頌其義曰：",
        "from": "T01n0017_001:0253b22_1",
        "context_with_next_sentence": true
    },
    {
        "source_sentence": "「為於不可為，　　不利造妄語，",
        "from": "T01n0017_001:0253b23_0",
        "context_with_next_sentence": true
    },
    {
        "source_sentence": "與而不為寶，　　願人厄請已。",
        "from": "T01n0017_001:0253b24_13",
        "context_with_next_sentence": true
    },
    {
        "source_sentence": "斯以非友像，　　智者所不友，",
        "from": "T01n0017_001:0253b25_0",
        "context_with_next_sentence": true
    },
    {
        "source_sentence": "已識當遠離，　　譬猶出澁道。",
        "from": "T01n0017_001:0253b26_13",
        "context_with_next_sentence": true
    },
    {
        "source_sentence": "「邪教之友，當以四事知。",
        "from": "T01n0017_001:0253b27_11",
        "context_with_next_sentence": true
    },
    {
        "source_sentence": "何謂四？",
        "from": "T01n0017_001:0253b27_15",
        "context_with_next_sentence": true
    },
    {
        "source_sentence": "以殺生之事勸化人，以盜竊、以婬邪、欺詐之事勸化人。",
        "from": "T01n0017_001:0253b28_20",
        "context_with_next_sentence": true
    },
    {
        "source_sentence": "」頌其義曰：",
        "from": "T01n0017_001:0253b29_4",
        "context_with_next_sentence": true
    },
    {
        "source_sentence": "「殺生與盜竊，　　欺詐為妄語，",
        "from": "T01n0017_001:0253c01_0",
        "context_with_next_sentence": true
    },
    {
        "source_sentence": "趣向他人婦，　　以此勸立人。",
        "from": "T01n0017_001:0253c02_13",
        "context_with_next_sentence": true
    },
    {
        "source_sentence": "斯以非友像，　　智者所不友，",
        "from": "T01n0017_001:0253c03_0",
        "context_with_next_sentence": true
    },
    {
        "source_sentence": "已識當遠離，　　譬猶出澁道。",
        "from": "T01n0017_001:0253c04_13",
        "context_with_next_sentence": true
    },
    {
        "source_sentence": "「又，居士子！",
        "from": "T01n0017_001:0253c05_6",
        "context_with_next_sentence": true
    },
    {
        "source_sentence": "有四友為仁明欲利人，當識知。",
        "from": "T01n0017_001:0253c05_20",
        "context_with_next_sentence": true
    },
    {
        "source_sentence": "何謂四？",
        "from": "T01n0017_001:0253c06_3",
        "context_with_next_sentence": true
    },
    {
        "source_sentence": "一為同苦樂，二為利相攝，三為與本業，四為仁愍傷。",
        "from": "T01n0017_001:0253c07_8",
        "context_with_next_sentence": true
    },
    {
        "source_sentence": "」頌其義曰：",
        "from": "T01n0017_001:0253c07_14",
        "context_with_next_sentence": true
    },
    {
        "source_sentence": "「與人同安危，　　攝之以善利，",
        "from": "T01n0017_001:0253c08_0",
        "context_with_next_sentence": true
    },
    {
        "source_sentence": "為厚能業人，　　哀愍導正道。",
        "from": "T01n0017_001:0253c09_13",
        "context_with_next_sentence": true
    },
    {
        "source_sentence": "如斯為友像，　　智者所習諷，",
        "from": "T01n0017_001:0253c10_0",
        "context_with_next_sentence": true
    },
    {
        "source_sentence": "當與此從事，　　必益不為惡。",
        "from": "T01n0017_001:0253c11_13",
        "context_with_next_sentence": true
    },
    {
        "source_sentence": "「同苦樂之友，當以四事知。",
        "from": "T01n0017_001:0253c12_12",
        "context_with_next_sentence": true
    },
    {
        "source_sentence": "何謂四？",
        "from": "T01n0017_001:0253c12_16",
        "context_with_next_sentence": true
    },
    {
        "source_sentence": "施之以己所寶，施之以妻子利，施之家所有，言忠為忍言。",
        "from": "T01n0017_001:0253c14_3",
        "context_with_next_sentence": true
    },
    {
        "source_sentence": "」頌其義曰：",
        "from": "T01n0017_001:0253c14_9",
        "context_with_next_sentence": true
    },
    {
        "source_sentence": "「與其利己者，　　有財利亦與，",
        "from": "T01n0017_001:0253c15_0",
        "context_with_next_sentence": true
    },
    {
        "source_sentence": "與以家之利，　　言忠為忍言。",
        "from": "T01n0017_001:0253c16_13",
        "context_with_next_sentence": true
    },
    {
        "source_sentence": "如斯為友像，　　智者所習親，",
        "from": "T01n0017_001:0253c17_0",
        "context_with_next_sentence": true
    },
    {
        "source_sentence": "當與此從事，　　必益不為惡。",
        "from": "T01n0017_001:0253c18_13",
        "context_with_next_sentence": true
    },
    {
        "source_sentence": "「利相攝之友，當以四事知。",
        "from": "T01n0017_001:0253c19_12",
        "context_with_next_sentence": true
    },
    {
        "source_sentence": "何謂四？",
        "from": "T01n0017_001:0253c19_16",
        "context_with_next_sentence": true
    },
    {
        "source_sentence": "彼私不宣，己私不隱，面說善言，還為弭謗。",
        "from": "T01n0017_001:0253c20_16",
        "context_with_next_sentence": true
    },
    {
        "source_sentence": "」頌其義曰：",
        "from": "T01n0017_001:0253c20_22",
        "context_with_next_sentence": true
    },
    {
        "source_sentence": "「以不宣彼私，　　己私不為隱，",
        "from": "T01n0017_001:0253c21_0",
        "context_with_next_sentence": true
    },
    {
        "source_sentence": "相見語講善，　　還則弭誹謗。",
        "from": "T01n0017_001:0253c22_13",
        "context_with_next_sentence": true
    },
    {
        "source_sentence": "如斯為友像，　　智者所習親，",
        "from": "T01n0017_001:0253c23_0",
        "context_with_next_sentence": true
    },
    {
        "source_sentence": "當與此從事，　　必益不為惡。",
        "from": "T01n0017_001:0253c24_13",
        "context_with_next_sentence": true
    },
    {
        "source_sentence": "「與本業之友，當以四事知。",
        "from": "T01n0017_001:0253c25_12",
        "context_with_next_sentence": true
    },
    {
        "source_sentence": "何謂四？",
        "from": "T01n0017_001:0253c25_16",
        "context_with_next_sentence": true
    },
    {
        "source_sentence": "以利業之，以力業之，縱恣諫之，以善養之。",
        "from": "T01n0017_001:0253c26_16",
        "context_with_next_sentence": true
    },
    {
        "source_sentence": "」頌其義曰：",
        "from": "T01n0017_001:0253c27_1",
        "context_with_next_sentence": true
    },
    {
        "source_sentence": "「業之以財利，　　以力助安之，",
        "from": "T01n0017_001:0253c28_0",
        "context_with_next_sentence": true
    },
    {
        "source_sentence": "切磋其縱恣，　　將養其善志。",
        "from": "T01n0017_001:0253c29_13",
        "context_with_next_sentence": true
    },
    {
        "source_sentence": "如斯為友像，　　智者所習親，",
        "from": "T01n0017_001:0254a01_0",
        "context_with_next_sentence": true
    },
    {
        "source_sentence": "當與此從事，　　必益不為惡。",
        "from": "T01n0017_001:0254a02_13",
        "context_with_next_sentence": true
    },
    {
        "source_sentence": "「仁愍傷之友，當以四事知。",
        "from": "T01n0017_001:0254a03_12",
        "context_with_next_sentence": true
    },
    {
        "source_sentence": "何謂四？",
        "from": "T01n0017_001:0254a03_16",
        "context_with_next_sentence": true
    },
    {
        "source_sentence": "教勸竪立以成其信，成其戒，成其聞，成其施。",
        "from": "T01n0017_001:0254a04_17",
        "context_with_next_sentence": true
    },
    {
        "source_sentence": "」頌其義曰：",
        "from": "T01n0017_001:0254a05_2",
        "context_with_next_sentence": true
    },
    {
        "source_sentence": "「信、戒、聞、施道，　　恒以勸化人，",
        "from": "T01n0017_001:0254a06_0",
        "context_with_next_sentence": true
    },
    {
        "source_sentence": "如斯為友像，　　智者所習親，",
        "from": "T01n0017_001:0254a07_0",
        "context_with_next_sentence": true
    },
    {
        "source_sentence": "當與此從事，　　必益不為惡。",
        "from": "T01n0017_001:0254a08_13",
        "context_with_next_sentence": true
    },
    {
        "source_sentence": "「又，居士子！",
        "from": "T01n0017_001:0254a09_6",
        "context_with_next_sentence": true
    },
    {
        "source_sentence": "夫東面者，猶子之見父母也。",
        "from": "T01n0017_001:0254a09_19",
        "context_with_next_sentence": true
    },
    {
        "source_sentence": "是以子當以五事正敬、正養、正安父母。",
        "from": "T01n0017_001:0254a10_16",
        "context_with_next_sentence": true
    },
    {
        "source_sentence": "何謂五？",
        "from": "T01n0017_001:0254a10_20",
        "context_with_next_sentence": true
    },
    {
        "source_sentence": "念思惟報家事，唯修責負，唯解勑戒，唯從供養，唯歡父母。",
        "from": "T01n0017_001:0254a12_7",
        "context_with_next_sentence": true
    },
    {
        "source_sentence": "父母又當以五事愛哀其子。",
        "from": "T01n0017_001:0254a13_1",
        "context_with_next_sentence": true
    },
    {
        "source_sentence": "何謂五？",
        "from": "T01n0017_001:0254a13_5",
        "context_with_next_sentence": true
    },
    {
        "source_sentence": "興造基業，與謀利事，與娉婦，教學經道經則，以所有付授與子。",
        "from": "T01n0017_001:0254a14_14",
        "context_with_next_sentence": true
    },
    {
        "source_sentence": "是為東方二分，所欲者，得古聖制法，為子必孝、為父母慈愛，士丈夫望益，而善法不衰。",
        "from": "T01n0017_001:0254a16_15",
        "context_with_next_sentence": true
    },
    {
        "source_sentence": "「夫南面者，猶弟子之見師也。",
        "from": "T01n0017_001:0254a17_13",
        "context_with_next_sentence": true
    },
    {
        "source_sentence": "是以弟子當以五事正敬、正養、正安於師。",
        "from": "T01n0017_001:0254a18_12",
        "context_with_next_sentence": true
    },
    {
        "source_sentence": "何謂五？",
        "from": "T01n0017_001:0254a18_16",
        "context_with_next_sentence": true
    },
    {
        "source_sentence": "必審於聞，必愛於學，必敏於事，必無過行，必供養師。",
        "from": "T01n0017_001:0254a20_1",
        "context_with_next_sentence": true
    },
    {
        "source_sentence": "師又當以五事哀教弟子。",
        "from": "T01n0017_001:0254a20_12",
        "context_with_next_sentence": true
    },
    {
        "source_sentence": "何謂五？",
        "from": "T01n0017_001:0254a20_16",
        "context_with_next_sentence": true
    },
    {
        "source_sentence": "以學學之，極藝教之，使敏於學，導以善道，示屬賢友。",
        "from": "T01n0017_001:0254a22_2",
        "context_with_next_sentence": true
    },
    {
        "source_sentence": "是為南方二分，所欲者，得古聖制法，為弟子謙，師以仁教，士丈夫望益，而善法不衰。",
        "from": "T01n0017_001:0254a24_2",
        "context_with_next_sentence": true
    },
    {
        "source_sentence": "「夫西面者，猶夫之見婦也。",
        "from": "T01n0017_001:0254a25_12",
        "context_with_next_sentence": true
    },
    {
        "source_sentence": "是以夫當以五事正敬、正養、正安其婦。",
        "from": "T01n0017_001:0254a26_11",
        "context_with_next_sentence": true
    },
    {
        "source_sentence": "何謂五？",
        "from": "T01n0017_001:0254a26_15",
        "context_with_next_sentence": true
    },
    {
        "source_sentence": "正心敬之，不恨其意，不有他情，時與衣食，時與寶飾。",
        "from": "T01n0017_001:0254a27_19",
        "context_with_next_sentence": true
    },
    {
        "source_sentence": "婦又當以十四事事於夫。",
        "from": "T01n0017_001:0254a28_10",
        "context_with_next_sentence": true
    },
    {
        "source_sentence": "何謂十四？",
        "from": "T01n0017_001:0254a28_15",
        "context_with_next_sentence": true
    },
    {
        "source_sentence": "善作為，善為成，受付審，晨起，夜息，事必學，闔門待君子，君子歸問訊，辭氣和，言語順，正几席，潔飲食，念布施，供養夫。",
        "from": "T01n0017_001:0254b02_13",
        "context_with_next_sentence": true
    },
    {
        "source_sentence": "是為西方二分，所欲者，得古聖制法、夫婦之宜，士夫望益，而善法不衰。",
        "from": "T01n0017_001:0254b04_5",
        "context_with_next_sentence": true
    },
    {
        "source_sentence": "「夫北面者，猶友見其朋也。",
        "from": "T01n0017_001:0254b05_12",
        "context_with_next_sentence": true
    },
    {
        "source_sentence": "是以友當以五事正敬、正養、正安朋類。",
        "from": "T01n0017_001:0254b06_11",
        "context_with_next_sentence": true
    },
    {
        "source_sentence": "何謂五？",
        "from": "T01n0017_001:0254b06_15",
        "context_with_next_sentence": true
    },
    {
        "source_sentence": "正心敬之，不恨其意，不有他情，時時分味，恩厚不置。",
        "from": "T01n0017_001:0254b07_19",
        "context_with_next_sentence": true
    },
    {
        "source_sentence": "朋類又當以五事攝取其友。",
        "from": "T01n0017_001:0254b08_11",
        "context_with_next_sentence": true
    },
    {
        "source_sentence": "何謂五？",
        "from": "T01n0017_001:0254b08_15",
        "context_with_next_sentence": true
    },
    {
        "source_sentence": "有畏使歸我，遨逸則數責，私事則為隱，供養久益勝，言忠為忍言。",
        "from": "T01n0017_001:0254b10_8",
        "context_with_next_sentence": true
    },
    {
        "source_sentence": "是為北方二分，所欲者，得古聖制法、朋友之交，士丈夫望益，而善法不衰。",
        "from": "T01n0017_001:0254b12_2",
        "context_with_next_sentence": true
    },
    {
        "source_sentence": "「夫下面者，猶長子之見奴客執事也。",
        "from": "T01n0017_001:0254b13_16",
        "context_with_next_sentence": true
    },
    {
        "source_sentence": "是以長子當以五事正敬、正養、正安奴客執事。",
        "from": "T01n0017_001:0254b14_18",
        "context_with_next_sentence": true
    },
    {
        "source_sentence": "何謂五？",
        "from": "T01n0017_001:0254b15_2",
        "context_with_next_sentence": true
    },
    {
        "source_sentence": "適力使之，用時衣食，時時分味，時時教齋，疾病息之。",
        "from": "T01n0017_001:0254b16_7",
        "context_with_next_sentence": true
    },
    {
        "source_sentence": "奴客執事又當以十事供養長子。",
        "from": "T01n0017_001:0254b17_3",
        "context_with_next_sentence": true
    },
    {
        "source_sentence": "何謂十？",
        "from": "T01n0017_001:0254b17_7",
        "context_with_next_sentence": true
    },
    {
        "source_sentence": "善作為，善為成，受付審，夜臥，早作，凡事必學，作務勤力，家貧不慢，空乏不離，出門稱曰『我家長子聰而有慧』。",
        "from": "T01n0017_001:0254b20_2",
        "context_with_next_sentence": true
    },
    {
        "source_sentence": "是為下方二分，所欲者，得古聖制法、長子執事之宜，士丈夫望益，而善法不衰。",
        "from": "T01n0017_001:0254b21_16",
        "context_with_next_sentence": true
    },
    {
        "source_sentence": "「夫上面者，猶居家布施之人之見沙門梵志也。",
        "from": "T01n0017_001:0254b23_1",
        "context_with_next_sentence": true
    },
    {
        "source_sentence": "是以居之來當以五事正敬、正養、正安沙門梵志。",
        "from": "T01n0017_001:0254b24_3",
        "context_with_next_sentence": true
    },
    {
        "source_sentence": "何謂五？",
        "from": "T01n0017_001:0254b24_7",
        "context_with_next_sentence": true
    },
    {
        "source_sentence": "開門待之，來迎問訊，與設几席，經法藏護，施食潔淨。",
        "from": "T01n0017_001:0254b25_12",
        "context_with_next_sentence": true
    },
    {
        "source_sentence": "以是供養沙門梵志。",
        "from": "T01n0017_001:0254b26_1",
        "context_with_next_sentence": true
    },
    {
        "source_sentence": "沙門梵志又當以五事答布施家。",
        "from": "T01n0017_001:0254b26_15",
        "context_with_next_sentence": true
    },
    {
        "source_sentence": "何謂五？",
        "from": "T01n0017_001:0254b27_1",
        "context_with_next_sentence": true
    },
    {
        "source_sentence": "教誨以成其正信，教誨以成其戒行，教誨以成其多聞，教誨以成其布施，教誨以成其智慧。",
        "from": "T01n0017_001:0254b29_3",
        "context_with_next_sentence": true
    },
    {
        "source_sentence": "是為上方二分，所欲者，得古聖制法、居家及沙門梵志之宜，士丈夫望益，而善法不衰。",
        "from": "T01n0017_001:0254c02_2",
        "context_with_next_sentence": true
    },
    {
        "source_sentence": "」頌其義曰：",
        "from": "T01n0017_001:0254c02_8",
        "context_with_next_sentence": true
    },
    {
        "source_sentence": "「東面為父母，　　師教宜南面，",
        "from": "T01n0017_001:0254c03_0",
        "context_with_next_sentence": true
    },
    {
        "source_sentence": "西面為子婦，　　朋友位北面，",
        "from": "T01n0017_001:0254c04_0",
        "context_with_next_sentence": true
    },
    {
        "source_sentence": "奴客執事下，　　沙門梵志上，",
        "from": "T01n0017_001:0254c05_0",
        "context_with_next_sentence": true
    },
    {
        "source_sentence": "如此應為禮，　　亦為居家宜。",
        "from": "T01n0017_001:0254c06_13",
        "context_with_next_sentence": true
    },
    {
        "source_sentence": "凡人富有財，　　當念以利人，",
        "from": "T01n0017_001:0254c07_0",
        "context_with_next_sentence": true
    },
    {
        "source_sentence": "與人同財利，　　布施者昇天。",
        "from": "T01n0017_001:0254c08_13",
        "context_with_next_sentence": true
    },
    {
        "source_sentence": "得利與人共，　　在在獲所安，",
        "from": "T01n0017_001:0254c09_0",
        "context_with_next_sentence": true
    },
    {
        "source_sentence": "義攝世間者，　　斯為近樂本。",
        "from": "T01n0017_001:0254c10_13",
        "context_with_next_sentence": true
    },
    {
        "source_sentence": "夫以恩攝人，　　如母之為子，",
        "from": "T01n0017_001:0254c11_0",
        "context_with_next_sentence": true
    },
    {
        "source_sentence": "善攝護天下，　　其福數數及。",
        "from": "T01n0017_001:0254c12_13",
        "context_with_next_sentence": true
    },
    {
        "source_sentence": "上得處眾會，　　能益利與安，",
        "from": "T01n0017_001:0254c13_0",
        "context_with_next_sentence": true
    },
    {
        "source_sentence": "成人之信戒，　　必使得名聞。",
        "from": "T01n0017_001:0254c14_13",
        "context_with_next_sentence": true
    },
    {
        "source_sentence": "意與常不惰，　　捨棄慳吝行，",
        "from": "T01n0017_001:0254c15_0",
        "context_with_next_sentence": true
    },
    {
        "source_sentence": "攝人以友事，　　飲食相惠施。",
        "from": "T01n0017_001:0254c16_13",
        "context_with_next_sentence": true
    },
    {
        "source_sentence": "往來而又往，　　如是名不虧，",
        "from": "T01n0017_001:0254c17_0",
        "context_with_next_sentence": true
    },
    {
        "source_sentence": "夫能修慎身，　　斯居家為賢。",
        "from": "T01n0017_001:0254c18_13",
        "context_with_next_sentence": true
    },
    {
        "source_sentence": "居積寶貨者，　　當興為仁義，",
        "from": "T01n0017_001:0254c19_0",
        "context_with_next_sentence": true
    },
    {
        "source_sentence": "先學為最勝，　　次乃為治產。",
        "from": "T01n0017_001:0254c20_13",
        "context_with_next_sentence": true
    },
    {
        "source_sentence": "若索以得財，　　當常作四分，",
        "from": "T01n0017_001:0254c21_0",
        "context_with_next_sentence": true
    },
    {
        "source_sentence": "一分供衣食，　　二為本求利，",
        "from": "T01n0017_001:0254c22_0",
        "context_with_next_sentence": true
    },
    {
        "source_sentence": "藏一為儲跱，　　厄時可救之。",
        "from": "T01n0017_001:0254c23_13",
        "context_with_next_sentence": true
    },
    {
        "source_sentence": "為農商養牛，　　畜羊業有四，",
        "from": "T01n0017_001:0254c24_0",
        "context_with_next_sentence": true
    },
    {
        "source_sentence": "次五嚴治室，　　第六可娉娶，",
        "from": "T01n0017_001:0254c25_0",
        "context_with_next_sentence": true
    },
    {
        "source_sentence": "如是貨乃積，　　日日尋益增。",
        "from": "T01n0017_001:0254c26_13",
        "context_with_next_sentence": true
    },
    {
        "source_sentence": "夫財日夜聚，　　如流歸于海，",
        "from": "T01n0017_001:0254c27_0",
        "context_with_next_sentence": true
    },
    {
        "source_sentence": "治產求以漸，　　喻若蜂作蜜。",
        "from": "T01n0017_001:0254c28_13",
        "context_with_next_sentence": true
    },
    {
        "source_sentence": "有財無與富，　　又無與邊方，",
        "from": "T01n0017_001:0254c29_0",
        "context_with_next_sentence": true
    },
    {
        "source_sentence": "慳悋及惡業，　　有力無與友。",
        "from": "T01n0017_001:0255a01_13",
        "context_with_next_sentence": true
    },
    {
        "source_sentence": "事中用則學，　　不用勿自妨，",
        "from": "T01n0017_001:0255a02_0",
        "context_with_next_sentence": true
    },
    {
        "source_sentence": "觀夫用事者，　　明好猶熾火。",
        "from": "T01n0017_001:0255a03_13",
        "context_with_next_sentence": true
    },
    {
        "source_sentence": "其於族親中，　　乃兼為兩好，",
        "from": "T01n0017_001:0255a04_0",
        "context_with_next_sentence": true
    },
    {
        "source_sentence": "與親眾座安，　　如釋處天宮。",
        "from": "T01n0017_001:0255a05_13",
        "context_with_next_sentence": true
    },
    {
        "source_sentence": "」於是善生子聞眾祐說已，即稽首佛足，下起繞三匝，欣然自歸，從佛受戒。",
        "from": "T01n0017_001:0255a07_13",
        "context_with_next_sentence": true
    },
    {
        "source_sentence": "佛說善生子經",
        "from": "T01n0017_001:0255a08_100",
        "context_with_next_sentence": false
    }
]