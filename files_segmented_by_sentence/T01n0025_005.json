{
    "T01n0025_005:0387b09_0": "起世因本經卷第五",
    "T01n0025_005:0387b11_0": "隋天竺沙門達摩笈多譯",
    "T01n0025_005:0387b12_0": "諸龍金翅鳥品第五",
    "T01n0025_005:0387b13_0": "「復次，諸比丘！",
    "T01n0025_005:0387b13_1": "一切諸龍，有四種生。",
    "T01n0025_005:0387b13_2": "何等為四？",
    "T01n0025_005:0387b14_3": "一者卵生、二者胎生、三者濕生、四者化生，如此名為四種生龍。",
    "T01n0025_005:0387b15_4": "諸比丘！",
    "T01n0025_005:0387b15_5": "其金翅鳥，亦四種生，所謂卵生、胎生、濕生及以化生，此等名為彼金翅鳥有四種生。",
    "T01n0025_005:0387b17_6": "諸比丘！",
    "T01n0025_005:0387b17_7": "大海水底有娑伽羅龍王宮殿，縱廣正等八萬由旬，七重垣牆、七重欄楯，周匝莊嚴，七重寶鈴，間錯珠網。",
    "T01n0025_005:0387b20_8": "復有七重多羅行樹，扶踈蔭映之所圍繞，妙色可觀，眾寶莊挍，所謂金銀琉璃、頗梨赤真珠、車璩馬瑙等，七寶所成。",
    "T01n0025_005:0387b22_9": "於彼四方各有諸門，而彼諸門，有諸重閣樓觀却敵，有諸園苑及以泉池。",
    "T01n0025_005:0387b24_10": "地與池中，各各皆有眾雜花草，行伍相當。",
    "T01n0025_005:0387b25_11": "復有諸樹，種種葉華，種種眾果，種種香熏，種種諸鳥，各各自鳴。",
    "T01n0025_005:0387b27_0": "「諸比丘！",
    "T01n0025_005:0387b27_1": "彼須彌留山、佉低羅山，二山中間，有於難陀、優波難陀二大龍王宮殿住處，其處縱廣六千由旬，七重垣牆、七重欄楯，略說如前，乃至眾鳥各各自鳴。",
    "T01n0025_005:0387c01_2": "諸比丘！",
    "T01n0025_005:0387c01_3": "其大海北為諸龍王及諸一切金翅鳥王，有一大樹，其樹名曰居吒奢摩離(隋言麁聚)。",
    "T01n0025_005:0387c03_4": "彼之大樹，其本周圍有七由旬，其下入地二十由旬，其上出高一百由旬，枝葉遍覆五十由旬，其院縱廣五百由旬，七重牆塹，略說如前，乃至眾鳥，各各自鳴。",
    "T01n0025_005:0387c07_5": "諸比丘！",
    "T01n0025_005:0387c07_6": "彼居吒奢摩離大樹東面，有卵生龍及卵生金翅鳥諸宮殿住，宮各縱廣六百由旬，七重垣牆，略說如上，乃至眾鳥各各自鳴。",
    "T01n0025_005:0387c11_0": "「其居吒奢摩離大樹南面，有胎生龍及胎生金翅鳥諸宮殿住，亦各縱廣六百由旬，七重垣牆，略說如前，乃至眾鳥各各自鳴。",
    "T01n0025_005:0387c13_1": "其居吒奢摩離大樹西面，有濕生龍及濕生金翅鳥諸宮殿住，亦各縱廣六百由旬，七重垣牆，略說如前，乃至眾鳥各各自鳴。",
    "T01n0025_005:0387c16_2": "其居吒奢摩離大樹北面，有化生龍及化生金翅鳥諸宮殿住，亦各縱廣六百由旬，七重垣牆，略說如前，乃至眾鳥各各自鳴。",
    "T01n0025_005:0387c20_0": "「諸比丘！",
    "T01n0025_005:0387c20_1": "其彼卵生金翅鳥王，欲得搏取卵生龍時，於是即飛向居吒奢摩離大樹東面枝上，下觀海已，便以兩翅飛扇大海，水為之開二百由旬。",
    "T01n0025_005:0387c23_2": "海水開已，即便銜取卵生龍出，隨其所用，隨其所食。",
    "T01n0025_005:0387c24_3": "諸比丘！",
    "T01n0025_005:0387c24_4": "其諸卵生金翅鳥王，唯能取得卵生龍食，隨其所用，則不能取胎生之龍，及濕生龍、化生龍等。",
    "T01n0025_005:0387c27_0": "「諸比丘！",
    "T01n0025_005:0387c27_1": "其諸胎生金翅鳥王，若欲得取卵生龍者，即時飛向彼居吒奢摩離大樹東枝之上，下觀大海，即以兩翅飛扇大海，水為之開二百由旬，因而銜取卵生龍出，隨其所食。",
    "T01n0025_005:0388a02_0": "又復胎生金翅鳥王，若欲搏取胎生龍者，即便飛向彼居吒奢摩離大樹南枝上，下觀大海，即以兩翅飛扇大海，水為之開四百由旬，遂便銜取胎生龍出，隨其食用。",
    "T01n0025_005:0388a05_1": "諸比丘！",
    "T01n0025_005:0388a05_2": "其諸胎生金翅鳥王，唯能取得卵生諸龍及胎生龍，隨其所用，則不能得濕生諸龍、化生龍等。",
    "T01n0025_005:0388a08_0": "「諸比丘！",
    "T01n0025_005:0388a08_1": "其諸濕生金翅鳥王，若欲得取卵生龍時，爾時飛上彼居吒奢摩離大樹東枝上，以翅飛扇大海，水為之開二百由旬，開已銜取卵生龍用，隨其所食。",
    "T01n0025_005:0388a11_2": "又復濕生金翅之鳥，若欲得取胎生龍時，即便飛向彼居吒奢摩離大樹南枝上，以翅飛扇大海，水為之開四百由旬，開已銜取胎生龍食，隨其所用。",
    "T01n0025_005:0388a14_3": "又復濕生金翅之鳥，若欲得取濕生龍者，爾時飛向彼居吒奢摩離大樹西枝上，以翅飛扇大海，水為之開八百由旬，即便銜取濕生龍用，隨其所食。",
    "T01n0025_005:0388a18_4": "諸比丘！",
    "T01n0025_005:0388a18_5": "其諸濕生金翅之鳥，唯能得取卵生諸龍、胎生之龍、濕生龍等，隨其所用，隨其所食，唯不能得化生諸龍。",
    "T01n0025_005:0388a21_0": "「諸比丘！",
    "T01n0025_005:0388a21_1": "其諸化生金翅之鳥，若其欲得取卵生龍，爾時飛向彼居吒奢摩離大樹東枝上，以翅飛扇大海，水為之開二百由旬，即便銜取卵生龍食，隨其所用。",
    "T01n0025_005:0388a24_2": "又復化生金翅之鳥，若欲搏取胎生龍時，即便飛向彼居吒奢摩離大樹南枝上，以翅飛扇大海，水為之開四百由旬，時彼化生金翅之鳥，即便銜取胎生龍食，隨其所用。",
    "T01n0025_005:0388a28_3": "又復化生金翅之鳥，若欲得取濕生龍時，即便飛向彼居吒奢摩離大樹西枝上，以翅飛扇大海，水為之開八百由旬，即時銜取濕生龍食，隨其所用。",
    "T01n0025_005:0388b02_4": "又復化生金翅鳥王，若欲得取化生龍者，爾時即飛向彼居吒奢摩離大樹北面枝上，下觀於海，便以兩翅飛扇大海，水為之開一千六百由旬，即便銜取化生龍食，隨其所用。",
    "T01n0025_005:0388b06_5": "諸比丘！",
    "T01n0025_005:0388b06_6": "此等諸龍悉皆為彼金翅之鳥所取食噉。",
    "T01n0025_005:0388b08_0": "「諸比丘！",
    "T01n0025_005:0388b08_1": "別有諸龍，彼金翅鳥不能取得。",
    "T01n0025_005:0388b08_2": "所謂娑伽羅龍王，不曾為彼金翅鳥王之所驚動；又有難陀龍王、優波難陀龍王，此二龍王等，亦不為彼金翅鳥取；又復提頭賴吒龍王、阿那婆達多龍王等，亦不為彼金翅鳥王之所撮取。",
    "T01n0025_005:0388b13_3": "諸比丘！",
    "T01n0025_005:0388b13_4": "復有自餘諸龍王等，亦不為彼金翅鳥取，所謂摩多車迦等、德叉迦等羯勒拏憍多摩迦等、熾婆陀弗知梨迦等、商居波陀迦等、甘婆羅阿濕婆多羅二龍王等。",
    "T01n0025_005:0388b17_0": "諸比丘！",
    "T01n0025_005:0388b17_1": "更有自餘諸龍住處，彼等界中，亦復不為諸金翅鳥之所食噉。",
    "T01n0025_005:0388b19_0": "「諸比丘！",
    "T01n0025_005:0388b19_1": "於彼趣中有何因緣？",
    "T01n0025_005:0388b19_2": "而彼等輩生於龍中？",
    "T01n0025_005:0388b20_3": "諸比丘！",
    "T01n0025_005:0388b20_4": "有諸眾生，熏修龍因、受持龍戒、發起龍心、分別龍意，作是業已，為彼因緣所成熟故，當生龍中。",
    "T01n0025_005:0388b22_5": "復有一種，熏修金翅鳥因、受持金翅鳥戒、發起金翅鳥心、分別金翅鳥意，以是因緣身壞命終，即當生彼金翅鳥中。",
    "T01n0025_005:0388b25_6": "復有一種，熏修諸獸因、受持諸獸戒、發起諸獸心、習行諸獸業，分別諸獸意，彼以如是種種熏修諸獸戒、因、發起行業、成就心意，眾因緣故，身壞命終，即便生彼諸雜獸中。",
    "T01n0025_005:0388b29_7": "復有一種，熏修牛因、牛戒、牛業、牛心、牛意，略說如前，乃至分別，以是緣故，生於牛中。",
    "T01n0025_005:0388c02_0": "復有一種，熏修鷄、因鷄戒、鷄業、鷄心、鷄意，略說如前，乃至分別鷄心鷄業，以是因緣，當生鷄中。",
    "T01n0025_005:0388c04_1": "復有一種，熏修鵄鵂因、受鵄鵂戒、發起鵄鵂心、行鵄鵂業、分別鵄鵂意，以彼熏修鵄鵂業、受鵄鵂戒、起鵄鵂心、分別鵄鵂意故，以是因緣，捨身當生於鵄鵂中。",
    "T01n0025_005:0388c07_2": "諸比丘！",
    "T01n0025_005:0388c08_3": "復有一種，熏修月戒，或復熏修日戒、星宿戒、丈人戒，或復熏修默然戒，或有熏修大力天戒，或有熏修大丈夫戒，或有熏修入水戒，或有熏修供養日戒，或復熏修事行火戒，或修苦行諸穢濁處。",
    "T01n0025_005:0388c12_4": "彼熏修已，作如是念：『願我所修此等諸戒，月戒、日戒、星辰等戒，及默然戒、大力天戒、大丈夫戒、水戒、火戒，苦行穢濁，諸如是戒。",
    "T01n0025_005:0388c15_5": "我當作天，或得天報。』",
    "T01n0025_005:0388c15_6": "發此邪願。",
    "T01n0025_005:0388c17_0": "「諸比丘！",
    "T01n0025_005:0388c17_1": "復有一種，丈夫福伽羅等起邪願者，我今說彼，當向二處，若生地獄、若生畜生。",
    "T01n0025_005:0388c19_2": "諸比丘！",
    "T01n0025_005:0388c19_3": "復有一種沙門婆羅門等，作如是見、作如是言：『我及世間常。",
    "T01n0025_005:0388c20_4": "此是實，餘虛妄。』",
    "T01n0025_005:0388c21_0": "復有一種沙門婆羅門等，作如是見、作如是言：『我及世間，悉皆無常。",
    "T01n0025_005:0388c22_1": "此是實，餘虛妄。』",
    "T01n0025_005:0388c22_2": "復有一種沙門婆羅門，作如是見、作如是言：『我及世間常無常。",
    "T01n0025_005:0388c24_3": "此是實，餘虛妄。』",
    "T01n0025_005:0388c24_4": "復有一種沙門婆羅門，作如是見、作如是言：『我及世間非常非無常。",
    "T01n0025_005:0388c26_5": "此是實，餘虛妄。』",
    "T01n0025_005:0388c27_0": "「諸比丘！",
    "T01n0025_005:0388c27_1": "復有一種沙門婆羅門等，作如是見、作如是言：『我及世間有邊。",
    "T01n0025_005:0388c28_2": "此是實，餘虛妄。』",
    "T01n0025_005:0388c29_0": "復有一種沙門婆羅門等，作如是見、作如是言：『我及世間無有邊。",
    "T01n0025_005:0389a01_1": "此是實，餘虛妄。』",
    "T01n0025_005:0389a01_2": "復有一種沙門婆羅門等，作如是見、作如是言：『我及世間或有邊或無邊。",
    "T01n0025_005:0389a03_3": "此是實，餘虛妄。』",
    "T01n0025_005:0389a03_4": "復有一種沙門婆羅門等，作如是見、作如是言：『我及世間非有邊非無邊。",
    "T01n0025_005:0389a05_5": "此是實，餘虛妄。』",
    "T01n0025_005:0389a06_0": "「諸比丘！",
    "T01n0025_005:0389a06_1": "復有一種沙門婆羅門等，作如是見、作如是言：『命即是身。",
    "T01n0025_005:0389a07_2": "此是實，餘虛妄。』",
    "T01n0025_005:0389a07_3": "復有一種沙門婆羅門等，作如是見、作如是言：『命異身異。",
    "T01n0025_005:0389a09_4": "此是實，餘虛妄。』",
    "T01n0025_005:0389a09_5": "復有一種沙門婆羅門等，作如是見、作如是言：『有命有身。",
    "T01n0025_005:0389a10_6": "此是實，餘虛妄。』",
    "T01n0025_005:0389a11_7": "復有一種沙門婆羅門等，作如是見、作如是言：『無命無身。",
    "T01n0025_005:0389a12_8": "此是實，餘虛妄。』",
    "T01n0025_005:0389a12_9": "復有一種沙門婆羅門等，作如是見、作如是言：『如來死後有有。",
    "T01n0025_005:0389a14_10": "此是實，餘虛妄。』",
    "T01n0025_005:0389a14_11": "復有一種沙門婆羅門等，作如是見、作如是言：『如來死後無有有。",
    "T01n0025_005:0389a16_12": "此是實，餘虛妄。』",
    "T01n0025_005:0389a16_13": "復有一種沙門婆羅門等，作如是見、作如是言：『如來死後，或有有，或無有有。",
    "T01n0025_005:0389a18_14": "此是實，餘虛妄。』",
    "T01n0025_005:0389a18_15": "復有一種沙門婆羅門等，作如是見、作如是言：『如來死後，非有有非無有有。",
    "T01n0025_005:0389a20_16": "此是實，餘虛妄。』",
    "T01n0025_005:0389a21_0": "「諸比丘！",
    "T01n0025_005:0389a21_1": "於中所有沙門婆羅門等，作如是見，如是說言：『我及世間是常。",
    "T01n0025_005:0389a22_2": "此是實，餘虛妄。』",
    "T01n0025_005:0389a22_3": "者，彼等於諸行中，當作我見、當作世見；離諸行中，當作我見、當作世見。",
    "T01n0025_005:0389a24_4": "以是義故，彼等作如是見，作如是說『我及世間是常。",
    "T01n0025_005:0389a25_5": "此是實，餘虛妄。』",
    "T01n0025_005:0389a26_6": "諸比丘！",
    "T01n0025_005:0389a26_7": "於中所有沙門婆羅門等，作如是見、如是說言：『我及世間無常。",
    "T01n0025_005:0389a27_8": "此是實，餘虛妄。』",
    "T01n0025_005:0389a28_9": "者，彼等於諸行中，當作無我見、無世間見；離諸行中，當作無我見、無世間見。",
    "T01n0025_005:0389a29_10": "以是義故，彼等作如是說：『我及世間無常。",
    "T01n0025_005:0389b01_11": "此是實，餘虛妄。』",
    "T01n0025_005:0389b02_12": "諸比丘！",
    "T01n0025_005:0389b02_13": "於中所有沙門婆羅門等，作如是見、如是說言：『我及世間常非常。",
    "T01n0025_005:0389b03_14": "此是實，餘虛妄。』",
    "T01n0025_005:0389b04_15": "者，彼等於諸行中，當有我見及世間見；離諸行中，當有我見及世間見。",
    "T01n0025_005:0389b05_16": "以是義故，彼等作如是說：『我及世間常非常。",
    "T01n0025_005:0389b06_17": "此是實，餘虛妄。』",
    "T01n0025_005:0389b07_18": "諸比丘！",
    "T01n0025_005:0389b07_19": "於中所有沙門婆羅門等，作如是見、如是說言：『我及世間非常非非常。",
    "T01n0025_005:0389b08_20": "此是實，餘虛妄。』",
    "T01n0025_005:0389b09_21": "者，彼等於諸行中，當有我見及世間見；離諸行中，當有我見及世間見。",
    "T01n0025_005:0389b10_22": "是故彼等作是說言：『我及世間非常非非常。",
    "T01n0025_005:0389b11_23": "此是實，餘虛妄。』",
    "T01n0025_005:0389b13_0": "「諸比丘！",
    "T01n0025_005:0389b13_1": "於中所有沙門婆羅門等，作如是見、如是說言：『我及世間有邊。",
    "T01n0025_005:0389b14_2": "此是實，餘虛妄。』",
    "T01n0025_005:0389b14_3": "者，彼等作如是說：『命有邊，人有邊。",
    "T01n0025_005:0389b15_4": "從初託胎腹中是命，死後殯葬埋藏是人。",
    "T01n0025_005:0389b16_5": "上人從初出生受身四種，七反墮落，七過流轉，七走七行，當成就命及入命聚。』",
    "T01n0025_005:0389b18_6": "是故彼等作如是說：『我及世間有邊。",
    "T01n0025_005:0389b19_7": "此是實，餘虛妄。』",
    "T01n0025_005:0389b19_8": "諸比丘！",
    "T01n0025_005:0389b19_9": "於中所有沙門婆羅門等，作如是見、作如是說：『我及世間無有邊。",
    "T01n0025_005:0389b21_10": "此是實，餘虛妄。』",
    "T01n0025_005:0389b21_11": "者，彼等作如是說：『命無有邊，人無有邊。",
    "T01n0025_005:0389b22_12": "從初託胎腹中是命，死後殯葬埋藏是人。",
    "T01n0025_005:0389b23_13": "上人從初出生受身四種，七反墮落，七過流轉，七走七行，當成就命及入命聚。』",
    "T01n0025_005:0389b25_14": "是故彼等作如是說：『我及世間無有邊。",
    "T01n0025_005:0389b26_15": "此是實，餘虛妄。』",
    "T01n0025_005:0389b27_0": "「諸比丘！",
    "T01n0025_005:0389b27_1": "於中所有沙門婆羅門等，作如是見、作如是說：『我及世間，非有邊非無邊。",
    "T01n0025_005:0389b28_2": "此是實，餘虛妄。』",
    "T01n0025_005:0389b29_3": "者，彼等作如是說：『命非有邊非無邊。",
    "T01n0025_005:0389c01_4": "是人從初託胎腹中，死後殯葬埋藏。",
    "T01n0025_005:0389c01_5": "上人從初受身四種，七反墮落，七過流轉，七走七行已，當成就命及入命聚。』",
    "T01n0025_005:0389c03_6": "是故彼等，作如是說：『我及世間，非有邊非無邊。",
    "T01n0025_005:0389c04_7": "此是實，餘虛妄。』",
    "T01n0025_005:0389c06_0": "「諸比丘！",
    "T01n0025_005:0389c06_1": "於中所有沙門婆羅門等，作如是見、作如是說：『我及世間，非非有邊非非無邊。",
    "T01n0025_005:0389c08_0": "此是實，餘虛妄。』",
    "T01n0025_005:0389c08_1": "者，彼等如是說：『世間非非有邊非非無邊。",
    "T01n0025_005:0389c09_2": "從初受身四種，七反墮落，七過流轉，七走七行已，當成就命及入命聚。』",
    "T01n0025_005:0389c11_0": "是故彼等作如是言：『我及世間，非非有邊非非無邊。",
    "T01n0025_005:0389c12_1": "此是實，餘虛妄。』",
    "T01n0025_005:0389c13_0": "「諸比丘！",
    "T01n0025_005:0389c13_1": "於中所有沙門婆羅門等，作如是見、作如是言：『彼命即彼身。",
    "T01n0025_005:0389c14_2": "此是實，餘虛妄。』",
    "T01n0025_005:0389c14_3": "者，彼等於身中見有我及見有命，於餘身中亦見有我，亦見有命，是故彼等作如是言：『即彼命即彼身。",
    "T01n0025_005:0389c17_4": "此是實，餘虛妄。』",
    "T01n0025_005:0389c18_0": "「諸比丘！",
    "T01n0025_005:0389c18_1": "於中所有沙門婆羅門等，作如是見、作如是言：『命別身別。",
    "T01n0025_005:0389c19_2": "此是實，餘虛妄。』",
    "T01n0025_005:0389c19_3": "者，彼等於身中當見有我，及見有命，亦別身中當見有我，及見有命。",
    "T01n0025_005:0389c21_4": "是故彼等作如是言：『命別身別。",
    "T01n0025_005:0389c22_5": "此是實，餘虛妄。』",
    "T01n0025_005:0389c23_0": "「諸比丘！",
    "T01n0025_005:0389c23_1": "於中所有沙門婆羅門等，作如是見、作如是言：『有命及身。",
    "T01n0025_005:0389c24_2": "此是實，餘虛妄。』",
    "T01n0025_005:0389c24_3": "者，彼等於身中當見有我及有命，別身中亦當見有我及當見有命。",
    "T01n0025_005:0389c26_4": "是故彼等作如是言：『有命及身。",
    "T01n0025_005:0389c27_5": "此是實，餘虛妄。』",
    "T01n0025_005:0389c28_0": "「諸比丘！",
    "T01n0025_005:0389c28_1": "於中所有沙門婆羅門等，作如是見、作如是言：『非命非身。",
    "T01n0025_005:0389c29_2": "此是實，餘虛妄。』",
    "T01n0025_005:0389c29_3": "者，彼等於身中不見有我、不見有命，別身亦不見有我亦不見有命。",
    "T01n0025_005:0390a02_4": "是故彼等作如是言：『非命非身。",
    "T01n0025_005:0390a03_5": "此是實，餘虛妄。』",
    "T01n0025_005:0390a04_0": "「諸比丘！",
    "T01n0025_005:0390a04_1": "於中所有沙門婆羅門等，作如是見、作如是言：『如來死後有有。",
    "T01n0025_005:0390a05_2": "此是實，餘虛妄。』",
    "T01n0025_005:0390a06_0": "者，彼等於世，作如是見，壽命亦當至、壽命亦當走，趣向流轉。",
    "T01n0025_005:0390a07_1": "是故彼等作如是言：『如來死後當有有。",
    "T01n0025_005:0390a08_2": "此是實，餘虛妄。』",
    "T01n0025_005:0390a09_0": "「諸比丘！",
    "T01n0025_005:0390a09_1": "於中所有沙門婆羅門等，作如是見、作如是言：『如來死後無有有。",
    "T01n0025_005:0390a10_2": "此是實，餘虛妄。』",
    "T01n0025_005:0390a11_0": "者，彼等於世，作如是言：『此處有壽命至，彼處有壽命斷。』",
    "T01n0025_005:0390a12_1": "是故彼等作如是言：『如來死後無有有。",
    "T01n0025_005:0390a13_2": "此是實，餘虛妄。』",
    "T01n0025_005:0390a14_0": "「諸比丘！",
    "T01n0025_005:0390a14_1": "於中所有沙門婆羅門等，作如是見、作如是言：『如來死後或有有或無有有。",
    "T01n0025_005:0390a15_2": "此是實，餘虛妄。』",
    "T01n0025_005:0390a16_3": "者，彼等所見，作如是言：『此處命斷，走至彼處，趣向流轉。』",
    "T01n0025_005:0390a17_4": "是故彼等作如是言：『如來死後或有有或無有有。",
    "T01n0025_005:0390a18_5": "此是實，餘虛妄。』",
    "T01n0025_005:0390a19_0": "「諸比丘！",
    "T01n0025_005:0390a19_1": "於中所有沙門婆羅門等，作如是見、作如是言：『如來死後非有有非無有有。",
    "T01n0025_005:0390a20_2": "此是實，餘虛妄。』",
    "T01n0025_005:0390a21_3": "者，彼等見世，作如是言：『人於此處命斷壞已，移至彼處，命亦斷壞。』",
    "T01n0025_005:0390a22_4": "是故彼等作如是言：『如來死後非有有非無有有。",
    "T01n0025_005:0390a23_5": "此是實，餘虛妄。』」",
    "T01n0025_005:0390a25_0": "爾時，佛告諸比丘言：「諸比丘！",
    "T01n0025_005:0390a25_1": "我念往昔有一國王，名為鏡面。",
    "T01n0025_005:0390a26_2": "時，鏡面王曾於一時，欲共生盲諸丈夫等遊戲喜樂，即便宣告：『多集生盲諸丈夫輩。』",
    "T01n0025_005:0390a28_3": "集已，語彼群盲等言：『謂汝生盲，汝等頗知象之形類，其狀云何？』",
    "T01n0025_005:0390a29_4": "時，彼眾盲同共答言：『天王！",
    "T01n0025_005:0390b01_5": "我等生盲，實不曾知象之形類。』",
    "T01n0025_005:0390b02_6": "王復告言：『汝等先來既未識象，今者欲知象形類不？』",
    "T01n0025_005:0390b03_7": "時，彼群盲同聲答言：『天王！",
    "T01n0025_005:0390b03_8": "我實未識，若蒙王恩，我等欲得知象形類。』",
    "T01n0025_005:0390b05_0": "「時，鏡面王即便勅喚一調象師來，告之言：『卿可速往彼象廐內，取一象來，置於我前，示諸盲人。』",
    "T01n0025_005:0390b07_1": "時，調象師知王意已，即將象來置王殿前。",
    "T01n0025_005:0390b08_2": "王語彼等眾盲人輩：『此即是象。』",
    "T01n0025_005:0390b08_3": "時，諸盲人各各以手摩觸其象。",
    "T01n0025_005:0390b09_4": "爾時，象師語眾盲人：『汝摩觸象，以實報王。』",
    "T01n0025_005:0390b10_5": "時，眾盲輩有摸鼻者，或牙齒者、或摸耳者，頭項背脇髀脚尾等，如是摸已。",
    "T01n0025_005:0390b12_6": "時，王問言：『汝生盲輩，汝等已得知象形類相貌等耶？』",
    "T01n0025_005:0390b13_7": "彼等生盲同答王言：『天王！",
    "T01n0025_005:0390b14_8": "我等今已知象形類。』",
    "T01n0025_005:0390b15_0": "「爾時，彼王即復問言：『汝等諸盲，既已知象，若其知者，象為何類？』",
    "T01n0025_005:0390b16_1": "時，群盲中，或有以手摩觸鼻者，即白王言：『天王！",
    "T01n0025_005:0390b17_2": "象形如繩。』",
    "T01n0025_005:0390b17_3": "觸牙齒者答言：『天王！",
    "T01n0025_005:0390b18_4": "其象如橛。』",
    "T01n0025_005:0390b18_5": "觸象耳者答言：『天王！",
    "T01n0025_005:0390b19_6": "其象如箕。』",
    "T01n0025_005:0390b19_7": "觸象頭者答言：『天王！",
    "T01n0025_005:0390b19_8": "象猶如瓮。』",
    "T01n0025_005:0390b20_9": "觸象項者答言：『天王！",
    "T01n0025_005:0390b20_10": "象如屋梁。』",
    "T01n0025_005:0390b20_11": "觸象背者答言：『天王！",
    "T01n0025_005:0390b21_12": "象如舍脊。』",
    "T01n0025_005:0390b21_13": "觸象脇者答言：『天王！",
    "T01n0025_005:0390b22_14": "象形如篅。』",
    "T01n0025_005:0390b22_15": "觸象髀者答言：『天王！",
    "T01n0025_005:0390b22_16": "其象如樹。』",
    "T01n0025_005:0390b23_17": "觸象脚者答言：『天王！",
    "T01n0025_005:0390b23_18": "其象如臼。』",
    "T01n0025_005:0390b23_19": "觸象尾者答言：『天王！",
    "T01n0025_005:0390b24_20": "象如掃箒。』",
    "T01n0025_005:0390b24_21": "其眾盲人各如是答，天王，其象如是，天王，其象如是，復更白言：『天王，我知象如是。』",
    "T01n0025_005:0390b26_22": "時，王告眾盲言：『汝亦不知是象非象，況能得知象之形類？",
    "T01n0025_005:0390b27_23": "時，彼眾盲各各自執，共相諍鬪，各各以手自遮其面，各各相諍，各各相毀各言已是。",
    "T01n0025_005:0390b29_24": "時，鏡面王見彼眾盲如是諍競，大笑歡樂。",
    "T01n0025_005:0390c01_25": "王於彼時即說偈言：「『此等群盲生無目，　　橫於諸事各相爭，　　曾無有師一語教，　　云何知是象身分？』",
    "T01n0025_005:0390c04_0": "「諸比丘！",
    "T01n0025_005:0390c04_1": "如是如是，世間所有諸沙門婆羅門等，亦復如是，既不能知如實苦聖諦、苦集聖諦、苦滅聖諦、苦滅道聖諦。",
    "T01n0025_005:0390c06_2": "既不如實知，當知彼等，方應長夜共生諍鬪，流轉而行，各相形毀，各相罵辱，既生諍鬪，執競不休，各各以手自遮其面，如彼群盲，共相惱亂。",
    "T01n0025_005:0390c10_0": "於中說此偈言：「若不知彼苦聖諦，　　亦不能知苦集因，　所有世間諸苦處，　　苦滅盡處無有餘。",
    "T01n0025_005:0390c13_0": "　此處是道既不知，　　況知滅苦所行處，　如是彼心未解脫，　　未得智慧解脫處。",
    "T01n0025_005:0390c15_0": "　彼既不能諦了觀，　　所趣但向生老死，　未得免脫於魔縛，　　豈能到彼無有處。",
    "T01n0025_005:0390c17_0": "「諸比丘！",
    "T01n0025_005:0390c17_1": "若有沙門婆羅門等，能知如實苦聖諦，苦集、苦滅、苦滅道聖諦，如實知者，彼等應當隨順修學，彼等長夜當和合行，各各歡喜無有諍競，同趣一學猶如水乳，共相和合一處同住，示現教師所說聖法安樂處住。",
    "T01n0025_005:0390c21_2": "此中偈言：「若能知是悉有苦，　　及有所生諸苦處，　既知一切悉皆苦，　　應令悉滅無有餘。",
    "T01n0025_005:0390c24_0": "　既知得滅由於道，　　便到苦滅所得處，　即能具足心解脫，　　及得智慧解脫處。",
    "T01n0025_005:0390c26_0": "　則能到於諸有邊，　　如是不至生老死，　長得免脫於魔網，　　永離世間諸有處。」",
    "T01n0025_005:0390c28_0": "起世經阿修羅品第六上",
    "T01n0025_005:0390c29_0": "爾時，佛告諸比丘言：「諸比丘！",
    "T01n0025_005:0390c29_1": "去須迷留山王東面，過千踰闍那已，其大海下有鞞摩質多囉阿修囉王宮殿住處，其處縱廣八萬踰闍那，七重垣牆而為圍遶，七重欄楯周匝莊嚴，乃至七重金銀鈴網，其外七重多羅行樹，普遍圍遶，雜色可觀，七寶所成，金銀鞞琉璃、頗致迦赤真珠、車璩瑪瑙等七寶。",
    "T01n0025_005:0391a06_2": "彼城垣牆高百踰闍那，廣五十踰闍那。",
    "T01n0025_005:0391a07_3": "彼諸垣牆，相去各各五百踰闍那，間廁置立於門，其門高三十踰闍那，廣十二踰闍那。",
    "T01n0025_005:0391a09_4": "彼等諸門，各有種種却敵樓櫓、園苑陂池。",
    "T01n0025_005:0391a10_5": "諸園池中，有種種樹，樹種種葉，葉種種華，華種種果，果有種種香，香氣遠熏。",
    "T01n0025_005:0391a12_6": "復有種種雜類眾鳥，各各自鳴，其音和雅，出種種聲。",
    "T01n0025_005:0391a14_0": "「諸比丘！",
    "T01n0025_005:0391a14_1": "彼阿修囉大垣牆中，別為鞞摩質多囉阿修囉王置立宮殿，其宮名曰設摩婆帝，其城縱廣六萬踰闍那，七重垣牆，乃至車璩等七寶所成。",
    "T01n0025_005:0391a17_2": "彼城垣牆高百踰闍那，廣五十踰闍那，彼城垣牆相去五百踰闍那，間廁置立於門。",
    "T01n0025_005:0391a19_3": "彼等諸門高三十踰闍那，廣十二踰闍那。",
    "T01n0025_005:0391a20_4": "彼等諸門亦有樓櫓却敵臺閣。",
    "T01n0025_005:0391a20_5": "有諸園苑及以陂池諸華沼等，有種種樹，及種種葉，與種種華，并種種果，種種香熏，有種種鳥，各各自鳴，其音和雅，出種種聲。",
    "T01n0025_005:0391a24_0": "「諸比丘！",
    "T01n0025_005:0391a24_1": "彼設摩婆帝城，其王住處，正居中央，為鞞摩質多囉阿修囉王置聚會處，名曰七頭，其處縱廣五百踰闍那，七重欄楯，挍飾莊嚴。",
    "T01n0025_005:0391a27_2": "復有七重金銀鈴網，其外七重多羅行樹，周匝四方而為圍遶，雜色可觀，甚可愛樂，各各悉是七寶所成，乃至車璩馬瑙等寶。",
    "T01n0025_005:0391b01_3": "普四方面各有諸門，而彼諸門，樓櫓却敵，雜色可觀，七寶所成，乃至車璩馬瑙等寶，而彼下分，青鞞琉璃以為間錯，柔軟細滑，觸之猶如迦旃隣提迦衣。",
    "T01n0025_005:0391b05_0": "「諸比丘！",
    "T01n0025_005:0391b05_1": "彼阿修羅七頭聚會處所正中，自然而有寶所成柱，高二十踰闍那。",
    "T01n0025_005:0391b06_2": "彼寶柱下，為鞞摩質多囉阿修囉王安立寶座，高一踰闍那，廣半踰闍那，雜色可觀，甚可愛樂，七寶所成，乃至車璩馬瑙等寶，柔軟細滑，觸之猶如迦栴隣提迦衣。",
    "T01n0025_005:0391b10_3": "其座二邊各有十六小阿修囉所住之處，雜色可觀，亦為七寶之所成就，乃至車璩馬瑙等寶，柔軟可喜，觸之猶如迦栴隣提迦衣。",
    "T01n0025_005:0391b14_0": "「諸比丘！",
    "T01n0025_005:0391b14_1": "其阿修羅七頭聚會處所東面，有鞞摩質多囉阿修囉王宮殿住處，其處縱廣千踰闍那，七重垣牆、七重欄楯、七重鈴網。",
    "T01n0025_005:0391b16_2": "外有七重多囉行樹，四面普皆周匝圍遶，雜色可觀，甚可愛樂，亦為七寶之所成就，所謂金銀鞞琉璃頗致迦，乃至車璩馬瑙等寶。",
    "T01n0025_005:0391b19_3": "普四方面各有諸門，而彼諸門，有諸樓櫓却敵臺閣、園苑陂池諸華沼等。",
    "T01n0025_005:0391b21_4": "有種種樹與種種葉，及種種華、種種果、種種香熏，有種種鳥，各各自鳴，其音和雅，出種種聲。",
    "T01n0025_005:0391b24_0": "「諸比丘！",
    "T01n0025_005:0391b24_1": "其阿修羅七頭聚會處所南面西北面等，各有諸小阿修囉王輩宮殿住處。",
    "T01n0025_005:0391b25_2": "其處縱廣九百踰闍那，或八百或七百六百五百四三二百踰闍那，其最小者，猶尚縱廣百踰闍那，七重垣牆，乃至略說，種種眾鳥，各各自鳴。",
    "T01n0025_005:0391b29_3": "諸比丘！",
    "T01n0025_005:0391b29_4": "又阿修囉七頭聚會處所東面南西北面，復有諸小阿修囉輩宮殿住處，其處縱廣九十踰闍那，或有八十七十六十五十四十三十二十踰闍那，其最小者，猶縱廣十二踰闍那，七重垣牆，略說乃至，有種種鳥，各各自鳴。",
    "T01n0025_005:0391c05_5": "諸比丘！",
    "T01n0025_005:0391c05_6": "其阿修囉七頭聚會處所東面，鞞摩質多囉阿修囉王有苑，名娑羅林，其林縱廣千踰闍那，七重垣牆、七重欄楯、七重鈴網，及馬瑙等七寶所成。",
    "T01n0025_005:0391c08_7": "普四方面各有諸門，而彼諸門，有諸樓櫓，雜色可觀，亦為七寶之所成就，乃至車璩馬瑙等寶。",
    "T01n0025_005:0391c11_0": "「諸比丘！",
    "T01n0025_005:0391c11_1": "其阿修囉七頭聚會處所南面，鞞摩質多囉阿修囉王有苑，名奢摩梨林，其林縱廣千踰闍那，七重垣牆、七重欄楯、七重鈴網，及馬瑙等七寶所成。",
    "T01n0025_005:0391c14_2": "普四方面各有諸門，而彼諸門，有諸樓櫓，雜色可觀，亦為七寶之所成就，乃至車璩馬瑙等寶。",
    "T01n0025_005:0391c17_0": "「諸比丘！",
    "T01n0025_005:0391c17_1": "其阿修囉七頭聚會處所西面，鞞摩質多囉阿修囉王有苑，名俱毘陀囉林，其林縱廣千踰闍那，七重垣牆、七重欄楯、七重鈴網，及馬瑙等七寶所成。",
    "T01n0025_005:0391c20_2": "普四方面各有諸門，而彼諸門有諸樓櫓，雜色可觀，亦為七寶之所成就，乃至車璩馬瑙等寶。",
    "T01n0025_005:0391c23_0": "「諸比丘！",
    "T01n0025_005:0391c23_1": "其阿修囉七頭聚會處所北面，鞞摩質多囉阿修囉王有苑，名難陀那林，其林縱廣千踰闍那，七重垣牆、七重欄楯、七重鈴網，及馬瑙等七寶所成。",
    "T01n0025_005:0391c26_2": "普四方面各有眾寶諸門安住，而彼諸門有諸樓櫓，雜色可觀，乃至車璩馬瑙等寶之所成就，其此諸門唯無臺閣，自餘同等。",
    "T01n0025_005:0392a01_0": "「諸比丘！",
    "T01n0025_005:0392a01_1": "其娑羅林、奢摩梨林，二林中間，鞞摩質多囉阿修羅王有一大池，名曰難陀，其池縱廣五百踰闍那。",
    "T01n0025_005:0392a03_2": "其水涼冷，輕美不濁，澄潔常清。",
    "T01n0025_005:0392a04_3": "七重寶塼，以為間錯，七重版砌，七重欄楯，七重鈴網，其外七重多羅行樹，周匝圍遶，雜色可觀，七寶所成，乃至車璩馬瑙等寶。",
    "T01n0025_005:0392a07_4": "普四方面各有階道，雜色可觀，亦為七寶之所成就，謂馬瑙等。",
    "T01n0025_005:0392a08_5": "復有種種諸華出生，所謂優鉢羅、鉢陀摩、究牟陀，奔茶梨迦，其如火者火色火形火光，金者金色金形金光，青者青色青形青光，赤者赤色赤形赤光，白者白色白形白光，綠者綠色綠形綠光，圓如車輪。",
    "T01n0025_005:0392a13_6": "其光明照一踰闍那，其香亦熏一踰闍那。",
    "T01n0025_005:0392a14_7": "其池又有諸藕根生，大如車軸，割之汁出，色白如乳，其味甘甜，如無蠟蜜。",
    "T01n0025_005:0392a17_0": "「諸比丘！",
    "T01n0025_005:0392a17_1": "其俱毘陀囉及難陀那，二林中間，為鞞摩質多囉阿修羅王有一大樹，名蘇質多囉波吒羅，其本周圍七踰闍那，根下入地二十一踰闍那，其樹上出高百踰闍那，枝葉蔭覆五十踰闍那，周迴縱廣五百踰闍那。",
    "T01n0025_005:0392a21_2": "其外亦有七重垣牆，略說乃至，周匝圍遶，雜色可觀，七寶所成，乃至車璩馬瑙等寶。",
    "T01n0025_005:0392a23_3": "普四方面亦有七寶諸門而住，又彼諸門亦有樓櫓却敵臺閣，略說乃至，種種眾鳥，各各自鳴。",
    "T01n0025_005:0392a27_0": "起世因本經卷第五"
}