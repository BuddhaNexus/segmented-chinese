{
    "T15n0649_004:0741c22_0": "觀察諸法行經卷第四",
    "T15n0649_004:0741c24_0": "隋天竺三藏闍那崛多譯",
    "T15n0649_004:0741c25_0": "授記品第三之二",
    "T15n0649_004:0741c26_0": "於中世尊又告喜王菩薩摩訶薩言：「喜王！",
    "T15n0649_004:0741c27_0": "若復菩薩依我眾生，恒伽河沙等劫施與、護戒、念忍、發進、入定、修智；若復菩薩信解諸法無我，此過多彼福德聚生及速證覺無上正覺。",
    "T15n0649_004:0742a01_1": "「何以故？",
    "T15n0649_004:0742a01_2": "喜王！",
    "T15n0649_004:0742a01_3": "昔過去世不可數劫、復過無數廣不可量、無量不可思，彼迦羅彼三摩耶有名寶光威輪王如來出世、應、正遍知、明行具足、善逝、世間解、無上調御丈夫、天人教師、佛、婆伽婆，世界名有寶，劫名應往。",
    "T15n0649_004:0742a05_4": "「又，喜王！",
    "T15n0649_004:0742a05_5": "彼迦羅彼三摩耶彼世尊寶光威輪王如來有寶世界，富滿豐足，甚可憙樂，多人雜閙。",
    "T15n0649_004:0742a07_6": "平如手掌，無有瓦礫，多饒金銀，如觸迦真隣泥迦衣，八道交連。",
    "T15n0649_004:0742a09_7": "純青鞞琉璃夜及有閻浮那多金體蓮華，大地分中自然出生，量如車輪香色妙好。",
    "T15n0649_004:0742a11_8": "「彼世界寬廣有六十四俱致百千洲，一一四洲中有六十四俱致百千城。",
    "T15n0649_004:0742a12_9": "彼諸大城普廣三十二踰闍那，皆有七寶垣牆，有多俱致那由多百千眾生所住。",
    "T15n0649_004:0742a14_10": "一一大城有十二千村戍、坊邑圍繞，彼諸大城一一有五百受用園，種種諸華、果香、寶樹圍繞莊嚴。",
    "T15n0649_004:0742a16_11": "「彼諸園中一一有三十二華池，八分具足水普滿其中，金沙布散，寶欄圍繞，鞞琉璃夜別以間錯，及有寶體優波羅、波頭摩、究牟陀、奔茶利華而生其中。",
    "T15n0649_004:0742a20_12": "彼優波羅、波頭摩、究牟陀、奔茶利中，鵝、鴈、鵁、鶄、孔雀、鴛鴦、迦羅、類迦、命命鳥眾住已，各各出音。",
    "T15n0649_004:0742a22_13": "「喜王！",
    "T15n0649_004:0742a22_14": "彼迦羅、彼三摩耶、彼世尊寶光威輪王如來有園名愛見，彼中世尊所遊、王所治處名為有月，依止而住共七十二俱致聲聞、八十四俱致菩薩——皆不退轉。",
    "T15n0649_004:0742a26_0": "「喜王！",
    "T15n0649_004:0742a26_1": "有月王所治處有七十二俱致眾生所住，彼諸處中八道相通。",
    "T15n0649_004:0742a27_2": "「又，喜王！",
    "T15n0649_004:0742a27_3": "有月王所治處廣六十四踰闍那，七重垣牆，七寶欄楯，種種諸寶門柱及行列多羅樹普掛鈴網。",
    "T15n0649_004:0742a29_4": "「又，喜王！",
    "T15n0649_004:0742b01_5": "彼迦羅彼三摩耶彼中有月王所治處有王名寶月，於四千洲中轉輪自在，為法行法王。",
    "T15n0649_004:0742b03_6": "「又，喜王！",
    "T15n0649_004:0742b03_7": "彼寶月王於彼有月王所治處造立宮舍——七寶所成——普廣四踰闍那，七重垣牆，乃至七寶鈴網懸掛圍繞及摩尼網以覆其上。",
    "T15n0649_004:0742b06_8": "彼宮舍中四方有四大園：一名、雜畫車，二名、常開華，三名、憙見，四名、正行樂。",
    "T15n0649_004:0742b07_9": "「彼大園中有種種樹生——彼謂寶樹、華樹、香樹、果樹、瓔珞樹、衣樹、音樂樹、富沙樹、月上樹、日上炎樹。",
    "T15n0649_004:0742b10_10": "「彼大園中一一有四大華池，栴檀那水普滿其中，寶欄周匝，閻浮那多金沙布散諸寶，優波羅、波頭摩、究牟陀、奔茶利華以覆其上，鴛鴦和鳴。",
    "T15n0649_004:0742b13_11": "「又，喜王！",
    "T15n0649_004:0742b13_12": "彼寶月王有四十二千婦女，類如諸天童女，於中有一最大天婦謂名有福，其色明顯過於諸天。",
    "T15n0649_004:0742b15_13": "「又，喜王！",
    "T15n0649_004:0742b16_14": "彼寶月王有十二千子，形色勝妙，見者信愛，最上淨色圓滿具足，有二十八大丈夫相普莊嚴身。",
    "T15n0649_004:0742b18_15": "「喜王！",
    "T15n0649_004:0742b18_16": "時寶月王出詣意喜見園中遊戲行樂，最大天婦名有福者，懷中忽有小兒化生，加趺而住，形色勝妙，見者信愛，有二十八大丈夫相具足。",
    "T15n0649_004:0742b21_17": "「彼於生時如是說言：『諸行無常、無住、無有安止，顛倒向法，彼順相續。』",
    "T15n0649_004:0742b23_18": "說此伽他：「『諸行無常、無安止、　　無住、無牢、倒向法，　　凡小念此為常安，　　以欲放逸無正念。",
    "T15n0649_004:0742b26_0": "　　諸天及人隨有欲，　　皆是無常盡法體，　　於欲未曾有厭足，　　無牢欲苦是苦根。",
    "T15n0649_004:0742b28_0": "　　有名寶光人中上，　　彼說無垢、無為法，　　諸根於中寂無餘，　　及菩提樂聖無漏。",
    "T15n0649_004:0742c01_0": "　　尊今聽我此言語，　　如來出生好難得，　　宜共往詣善逝邊，　　天勝於天光明行。』",
    "T15n0649_004:0742c03_0": "「喜王！",
    "T15n0649_004:0742c03_1": "爾時，寶月王向彼童子復說伽他：「『汝是天、龍、夜叉神？",
    "T15n0649_004:0742c04_2": "　　童子！",
    "T15n0649_004:0742c04_3": "為我說此義。",
    "T15n0649_004:0742c05_0": "　　汝生即說如是語，　　於佛法所讚歎言。",
    "T15n0649_004:0742c06_0": "　　汝何處死此間來？",
    "T15n0649_004:0742c06_1": "　　汝名何等向我說。",
    "T15n0649_004:0742c07_0": "　　光明皆遍此園中，　　勝德威神汝顯照。』",
    "T15n0649_004:0742c08_0": "「童子報言：「『東方有於丈夫上，　　修迷留聚導師名，　　我於彼死此間來，　　欲見法王寶光者。",
    "T15n0649_004:0742c11_0": "　　我名法上如是知，　　我今發行勝佛智，　　尊若復欲聽聞法，　　宜共往詣善逝邊。』",
    "T15n0649_004:0742c13_0": "「喜王！",
    "T15n0649_004:0742c13_1": "爾時，寶月王共法上童子并諸婦女，與諸王子及餘大多人眾圍繞在前詣愛見園，向彼世尊寶光威輪王如來、應、正遍知所。",
    "T15n0649_004:0742c15_2": "到已，頂禮佛足，三匝右繞，一邊退住。",
    "T15n0649_004:0742c16_3": "彼大多人眾亦頂禮彼世尊寶光威輪王如來、應、正遍知足已，一邊退住。",
    "T15n0649_004:0742c18_4": "「法上童子禮彼世尊足已，口嗚其足，說如此言：『世尊！",
    "T15n0649_004:0742c19_5": "修迷留聚如來致問：世尊少病、少惱、起居輕利、氣力樂觸行不？』",
    "T15n0649_004:0742c21_6": "「法上童子說已，於彼世尊寶光威輪王如來前住已，向彼世尊而說伽他：「『思議應供無上尊！",
    "T15n0649_004:0742c23_7": "　　最勝演說無諍行，　　度脫無量多眾生，　　人主在座我今禮。",
    "T15n0649_004:0742c25_0": "　　此三千界作教王，　　世尊能以法寶施，　　為他廣說法藏寶，　　破摩羅王羅剎軍。",
    "T15n0649_004:0742c27_0": "　　眾中如月光普照，　　廣說行渡彼岸道，　　教師五根及五力，　　五眼善逝！",
    "T15n0649_004:0742c28_1": "我歸命。",
    "T15n0649_004:0742c29_0": "　　教師離諸煩惱盡，　　行此地中轉輪王，　　除却三垢猶如眼，　　世間離垢眼普淨。",
    "T15n0649_004:0743a02_0": "　　摩睺羅伽、眾生人，　　無有不向人上者，　　最勝無高亦無下，　　我今敬禮諸世親。",
    "T15n0649_004:0743a04_0": "　　得與不得平等行，　　諸相華開丈夫月，　　不染世法如蓮華，　　世親能令愛枝斷。",
    "T15n0649_004:0743a06_0": "　　具足善調心已伏，　　施戒平等心無瞋；　　難伏眾生多已調，　　伏心善逝人中月。",
    "T15n0649_004:0743a08_0": "　　言語軟美善順意，　　說時能動於三千，　　天、龍、修羅及人等，　　彼各念：「此為我說。」",
    "T15n0649_004:0743a10_0": "　　無眾生性此是空、　　無有於相、願亦離，　　尊說此中無處去、　　亦無有來及無死。",
    "T15n0649_004:0743a12_0": "　　法界不動無住處，　　前際、後際皆不著，　　於其中間如虛空，　　尊說此法無思念。",
    "T15n0649_004:0743a14_0": "　　世尊常說於實際，　　此中諸世迷亂轉，　　如盲煩惱瞋恚滿，　　彼等作念：「我及人。」",
    "T15n0649_004:0743a16_0": "　　此法似如幻與雲，　　眼所見者空不動，　　若有得此勝妙忍，　　彼等教師常隨逐。",
    "T15n0649_004:0743a18_0": "　　猶如種種畫虛空，　　無處無有一處住，　　如是處住覺自然，　　故彼無有一處似。",
    "T15n0649_004:0743a20_0": "　　諸聲聽時無有實，　　亦不可見無住處，　　若聞、若說亦復然，　　彼等本性空不動。",
    "T15n0649_004:0743a22_0": "　　勝者法體相亦無，　　當見如幻所示現；　　若見如體無分別，　　當見善逝亦如是。",
    "T15n0649_004:0743a24_0": "　　諸土平等土非土，　　諸佛平等佛功德，　　諸法平等法空寂，　　諸眾生等無眾生。",
    "T15n0649_004:0743a26_0": "　　不盡盡沒於盡中，　　不盡盡沒無盡中，　　其盡、不盡盡不盡，　　此忍如是常隨順；　　分別分別起分別，　　諸法亦復無處起，　　若所起者常不起，　　此忍如是常隨順；　　見見常無有見體，　　若見不如如是觀，　　若其此等法空虛，　　此忍如是常隨順。",
    "T15n0649_004:0743b03_0": "　　未曾有能知前際，　　實際最勝以不知，　　若知於際常無際，　　彼之前際則隨斷。",
    "T15n0649_004:0743b05_0": "　　於邊、無邊中不依，　　此岸、彼岸常不住，　　若三有中無住處，　　彼則住於實際中；　　若其住於實際中，　　彼三有中無住處，　　若三有中無住處，　　彼則常住實際中；　　若色似如水聚沫，　　知受亦如浮漚等，　　想念猶如於陽焰，　　若知則住實際中。",
    "T15n0649_004:0743b11_0": "　　諸聚非固是有為，　　若知似於芭蕉等，　　知意與彼幻相似，　　彼聚殺者則已滅。",
    "T15n0649_004:0743b13_0": "　　若於慈悲善修念，　　於自及他無依止，　　修念最上清淨行，　　彼當作佛如淨天；　　若離普廣諸煩惱，　　彼則未曾有取著，　　捨諸所有無不捨，　　彼施善逝所讚歎；　　若身似如水中月、　　知語言道如山響、　　知心亦如空中電，　　彼戒殊勝三有中；　　若於忍調到彼岸，　　彼意外事不能損，　　能知六根如空村，　　彼忍善逝所讚歎；　　若樂閑獨無所畏，　　明智數行境界所，　　身心寂靜純直行，　　彼進殊勝三有中；　　若人煩惱本性滅，　　空無分別寂智者，　　若三有中想不轉，　　彼定善逝所讚歎；　　若知此中無有人，　　彼於上智則當得，　　應離戲論而寂靜，　　彼智殊勝三有中；　　若於有中無疲倦，　　俱致劫中行時苦，　　未曾羨慕下劣乘，　　彼摩羅眾皆恐怖。",
    "T15n0649_004:0743b29_0": "　　如於海中取滴水，　　我說最勝爾許德，　　佛法寬廣無有邊，　　未曾得於彼邊際。』",
    "T15n0649_004:0743c02_0": "「喜王！",
    "T15n0649_004:0743c02_1": "爾時，法上童子於彼世尊寶光威輪王如來前說此伽他時，遍諸三千大千世界六種震動，百千俱致那由多音樂同時鼓作，及雨諸香、華鬘、塗香、末香，八千菩薩皆於無生法中忍生，其王寶月與諸婦女及諸童子并彼大眾皆發無上正覺之心。",
    "T15n0649_004:0743c07_2": "「喜王！",
    "T15n0649_004:0743c07_3": "爾時，法上童子向彼世尊寶光威輪王如來如是白言：『世尊！",
    "T15n0649_004:0743c09_4": "何等三摩地令菩薩摩訶薩當得攝取諸法故、當得攝取佛土功德莊嚴故、當得滿足聲聞菩薩眾故、當得無上受用資財故、當得超諸魔羅諸煩惱惡故、當得滿足正念正意正趣慚愧住持智慧故、當得攝受諸所聞故、當得滿足五通勝智故、當得無著樂說總持故、當得滿足辯才故、當得滿足六波羅蜜故、當得滿足生家種姓形色受用故、當得悅意言音作業故、當得滿足諸功德故、當得善知入起諸定解脫三摩地故、當得滿足諸種功德智故、未得普智恒作佛事為眾生故而住其前？』",
    "T15n0649_004:0743c20_5": "「如是語已，彼世尊寶光威輪王如來向彼法上童子如是告言：『童子！",
    "T15n0649_004:0743c21_6": "善聽善聽，善作意念，當為演說。",
    "T15n0649_004:0743c22_7": "若三摩地具足，菩薩摩訶薩當得此，及其餘無量無數不可量勝功德，亦當速疾向菩提場。",
    "T15n0649_004:0743c24_8": "童子！",
    "T15n0649_004:0743c24_9": "有三摩地名說決定觀察諸法行，若得三摩地已，菩薩摩訶薩超諸魔羅境界，當速證覺無上正覺。』",
    "T15n0649_004:0743c27_0": "「時彼如來為彼童子以伽他音廣說此三摩地：「『如言如所作，　　作已不妄說，　　身、口、意清淨，　　利益有慈心。",
    "T15n0649_004:0744a02_0": "　　於悲不忘失，　　及厭諸欲行，　　為法常樂求，　　誓智亦不捨。",
    "T15n0649_004:0744a04_0": "　　善巧言辭中，　　下入眾生智，　　不惜於身業，　　身中亦不貪。",
    "T15n0649_004:0744a06_0": "　　當離麁惡語，　　於心不戲論，　　給濟苦眾生，　　常覺放逸者。",
    "T15n0649_004:0744a08_0": "　　勤者教相應、　　悔者令散出，　　不住眾生想，　　(偈文梵本元少一句)　　事想不分別，　　遠離於舉取，　　諸相亦當滅，　　不動所受中。",
    "T15n0649_004:0744a12_0": "　　常當求智慧，　　遠離世事語；　　當求於出世，　　正念不忘失。",
    "T15n0649_004:0744a14_0": "　　順念於諸法，　　如是當善巧，　　所作行具足、　　及順世間行。",
    "T15n0649_004:0744a16_0": "　　應當信業報，　　遠離不信心；　　應當信諸佛，　　彼等宜順念。",
    "T15n0649_004:0744a18_0": "　　常應說罪過，　　福聚當隨喜，　　及勸請諸佛，　　禮拜復迴向。",
    "T15n0649_004:0744a20_0": "　　常降伏憍慢，　　作善無厭足；　　亦常勤相應，　　數作莫放捨。",
    "T15n0649_004:0744a22_0": "　　成就正修行，　　當知所作因，　　莫逐施設名，　　被訶勿起恚。",
    "T15n0649_004:0744a24_0": "　　莫著於言語，　　勿念此為實，　　不求住欲界、　　色、無色諸種。",
    "T15n0649_004:0744a26_0": "　　如業所受報，　　應當信彼果，　　分施所用物，　　於教不毀傷。",
    "T15n0649_004:0744a28_0": "　　等心於眾生，　　一人亦不害，　　勤懈並勿瞋，　　莫妬他所得。",
    "T15n0649_004:0744b01_0": "　　當滿心所欲，　　如法護誓願，　　於戒莫捨離、　　憍慢當滅除。",
    "T15n0649_004:0744b03_0": "　　背轉瞋恚過、　　愚癡亦拔斷、　　貪欲不發行，　　隨得便知足。",
    "T15n0649_004:0744b05_0": "　　捨離諸親知，　　無利心不下，　　得利亦不高，　　唯喜得法利。",
    "T15n0649_004:0744b07_0": "　　常作平等分，　　當離於藏積，　　所聞惡言辭，　　忍故能含受。",
    "T15n0649_004:0744b09_0": "　　常護於言語，　　當說菩提乘；　　常勸勤相應，　　恒近精勤者；　　常應問智者，　　增修細正定。",
    "T15n0649_004:0744b12_0": "　　莫捨空閑宿，　　住少欲頭多，　　應當信解空，　　於事無觸著，　　聚中不依止，　　界中亦不貪。",
    "T15n0649_004:0744b15_0": "　　不見得內我、　　不愛著境界，　　滅諸顛倒意，　　於心常住持。",
    "T15n0649_004:0744b17_0": "　　應當生智慧，　　常行正行業，　　其心不怯小，　　當念淨福田。",
    "T15n0649_004:0744b19_0": "　　諸行當放捨，　　施已無求望、　　亦不念持戒、　　於忍莫分別、　　不發起精進、　　定中亦不依、　　不忘失諸法、　　常應覺智慧。",
    "T15n0649_004:0744b23_0": "　　應當入諸波羅蜜，　　自功德中未曾念，　　聞他功德不瞋惡，　　有為、無為心平等。",
    "T15n0649_004:0744b25_0": "　　恒時攀緣於涅槃，　　常於有為當遠離，　　解脫安隱恒時知，　　聚中想似於殺者。",
    "T15n0649_004:0744b27_0": "　　於涅槃處常生愛，　　恒時住於和忍中，　　笑面莫為嚬蹙顏，　　見於他人先問訊。",
    "T15n0649_004:0744b29_0": "　　於老宿中慈尊重，　　及心智慧常善續，　　於他亦未曾謫罰，　　諸有鬪諍令寂靜。",
    "T15n0649_004:0744c02_0": "　　於寂靜所常談讚，　　等和眾生常教合，　　愛、不愛中心常等，　　常當求於總持門。",
    "T15n0649_004:0744c04_0": "　　如母愛於諸眾生、　　如父愛於諸聖眾，　　愛所尊重如近誦，　　愛於菩薩如佛陀。",
    "T15n0649_004:0744c06_0": "　　愛法亦如愛自身，　　及求所聞無厭足，　　既聞法已正修行，　　亦常供養於如來。",
    "T15n0649_004:0744c08_0": "　　於勝上法當信解，　　無羞怯心、無懈怠，　　常當供養於三寶，　　常當堪忍不正言。",
    "T15n0649_004:0744c10_0": "　　常不愛戀於自身，　　壽命亦復不貪惜，　　清淨活命常乞食，　　不捨頭多常次第。",
    "T15n0649_004:0744c12_0": "　　宿住空閑未曾離，　　當捨徒眾遠復遠，　　莫樂共住在家者、　　莫作雜亂出家人。",
    "T15n0649_004:0744c14_0": "　　莫愛、莫詐、先善言，　　教化多人入佛智，　　說法時心無怯小，　　方便善入觀知他。",
    "T15n0649_004:0744c16_0": "　　於佛數數作意念、　　及常思法不放逸、　　亦於僧所常尊重，　　及於智者常供養。",
    "T15n0649_004:0744c18_0": "　　亦常親近巧便智，　　常作無諍於定者、　　於精勤者助好心，　　亦念修法信福事。",
    "T15n0649_004:0744c20_0": "　　教化眾生令作善，　　信者當愛心無曲，　　若觸苦事能開散，　　常依時行捨非時。",
    "T15n0649_004:0744c22_0": "　　常行恐畏及羞恥，　　彼罪惡中生慚怖，　　諸不正行遠離已，　　得正行者常親承。",
    "T15n0649_004:0744c24_0": "　　守護於戒為解脫，　　亦復當求於聖行；　　常當念修四念處，　　亦常親近四正斷；　　及當成就如意足，　　亦當出生於諸根；　　應當求力亦如定，　　於七覺分常觀察；　　常當修行八分道，　　亦求聚集舍摩他；　　毘撥舍那常生諦，　　心所隨喜而觀察。",
    "T15n0649_004:0745a01_0": "　　法中歡喜復生喜，　　亦當超越諸攀緣，　　聞無住處不驚怖，　　不可得處莫放逸。",
    "T15n0649_004:0745a03_0": "　　常當求望菩提行，　　佛行當作信稱量，　　應當厭棄境界行，　　先作行中亦當捨。",
    "T15n0649_004:0745a05_0": "　　自業清淨莫說他，　　律行不破恒時作，　　善學禁戒別解脫，　　常依時行捨非時。",
    "T15n0649_004:0745a07_0": "　　巧能籌量應來去，　　好物知量自禁止，　　及於聖種皆知足，　　亦復求入勝智通。",
    "T15n0649_004:0745a09_0": "　　三摩地中當攀緣，　　及於定行數知入，　　當入眾生心所欲，　　隨如導師所說言。",
    "T15n0649_004:0745a11_0": "　　亦應攝取無我說，　　若勤合者令歡喜，　　如最勝體所念修，　　常當念此三摩地；　　聲聞正行聞已信，　　於獨覺道當順學，　　諸佛種性破魔羅，　　常當求此三摩地。",
    "T15n0649_004:0745a15_0": "　　發行勝覺由於施，　　不退轉者佛所行，　　多俱致劫智者行，　　是聞海者法行處。",
    "T15n0649_004:0745a17_0": "　　此境界法尊重者，　　若當信解是實財，　　此示現佛所住處，　　於此法藏求寶者。",
    "T15n0649_004:0745a19_0": "　　於此田中彼求果，　　煩惱熱者憙園中，　　樂持法者此為苑，　　彼愛見者三摩地。",
    "T15n0649_004:0745a21_0": "　　欲求白法此母生，　　有所欲得無依者，　　勝妙諸相當繫取，　　隨相諸好亦布置。",
    "T15n0649_004:0745a23_0": "　　國土莊嚴此安住，　　此亦當得諸聞持，　　種種所出此順覺，　　清淨言說實聲語。",
    "T15n0649_004:0745a25_0": "　　亦能超越魔羅境，　　攝取久遠著鎧甲，　　殺害煩惱調伏依，　　此亦摧破諸不善。",
    "T15n0649_004:0745a27_0": "　　欲得諸善令熾盛，　　欲得求願作莊嚴，　　眾多魔羅不破斯，　　此於說時亦無盡。",
    "T15n0649_004:0745a29_0": "　　此求與等諸世間，　　外道論師不正說，　　此能超過聲聞法，　　獨覺勝者此為緣。",
    "T15n0649_004:0745b02_0": "　　一切智智此住持、　　眾生所趣亦此住，　　此能如實教誨他，　　此選時中善友語。",
    "T15n0649_004:0745b04_0": "　　無垢根者此天眼、　　及於法眼普欲求，　　求說法者此然炬、　　求真誓者此誠諦、　　求財施者此為捨、　　求脫見者此勤合、　　求憙定者此淨信、　　欲聞法海此正行、　　求迷留定此為力、　　欲求法道彼等主。",
    "T15n0649_004:0745b09_0": "　　為欲淨妙莊嚴者，　　自心調依彼是梵，　　方便求法此喜心，　　及不退者此所行。",
    "T15n0649_004:0745b11_0": "　　此是言說行所趣，　　常念智慧利根者，　　此是初業方便事，　　丈夫牛王彼智幢。",
    "T15n0649_004:0745b13_0": "　　欲求勝者彼等弓、　　求無我者那羅夜、　　若向普智此為路、　　求善脫者戒平等。",
    "T15n0649_004:0745b15_0": "　　此為天等常禮拜、　　此為龍等常散花、　　及為人等作供養、　　夜叉希有作讚美、　　百數羅漢亦作禮、　　菩提勝天亦稱歎、　　若如來等自所念。",
    "T15n0649_004:0745b18_1": "　　欲護根者彼等城、　　如法住者合方便、　　依止定者彼等得。",
    "T15n0649_004:0745b20_0": "　　諸有疑者令破散、　　有迷惑者悉令斷、　　高慢煩惱令滅除、　　欲渡彼岸能令渡、　　病纏逼者此良藥、　　其有病者此實治，　　煩惱毒箭能拔出、　　欲合理者作思念。",
    "T15n0649_004:0745b24_0": "　　眾中無畏師子吼，　　於善逝所求聞法、　　及為涅槃常此道，　　能斷所有諸惡趣。",
    "T15n0649_004:0745b26_0": "　　於三界所等超越，　　求功德土此莊嚴，　　金剛喻定彼於此，　　及最後生師子座，　　所求福德此不失，　　諸所欲求此攝受。",
    "T15n0649_004:0745b29_0": "　　常疲乏者令渴仰、　　未有精進此發欲、　　依攀緣者令安立、　　別異發行遮令住。",
    "T15n0649_004:0745c02_0": "　　有平等體此成就，　　依物憍逸此棄除，　　倒取取物此放捨，　　普知諸種周遍智。",
    "T15n0649_004:0745c04_0": "　　求智慧者此出生、　　求福設會此不失、　　依三有者令斷願，　　常無有相求菩提。",
    "T15n0649_004:0745c06_0": "　　三世空諸法，　　知已而不捨，　　方便智時時，　　為諸世間作。",
    "T15n0649_004:0745c08_0": "　　嗟慨佛種性，　　佛智是所由，　　莫求於錯失，　　於彼說法者；　　亦復莫欺陵，　　所見於未學；　　勿瞋說法者，　　當尊重近住；　　實聞當知實，　　莫毀謗智者。",
    "T15n0649_004:0745c13_0": "　　法施莫求物，　　說法亦勿慳，　　聞法共尊重，　　心意莫散亂。",
    "T15n0649_004:0745c15_0": "　　盡心為說法，　　若見樂欲者，　　莫斷法施說，　　勿緣於餘事，　　堪忍純直問，　　若問為解說。",
    "T15n0649_004:0745c18_0": "　　若惡心見者，　　彼中忍當作，　　悔及於疑惑，　　彼皆汝為斷。",
    "T15n0649_004:0745c20_0": "　　若見未得道，　　以道為彼說，　　思惟此定時，　　易得於佛智。",
    "T15n0649_004:0745c22_0": "　　諸所作諸供，　　於說法者邊，　　求八分勝道，　　勿緣於餘事。",
    "T15n0649_004:0745c24_0": "　　若諍競惡心，　　難伏常令伏；　　無依彼等足，　　神足若欲求，　　念慧及行處；　　彼等求法者，　　發起彼等說；　　若發行菩提，　　示現俱致佛、　　俱彼國土住；　　說化諸眾生，　　若彼說法者，　　此味是最美；　　若彼蘭拏行、　　及求遊戲通，　　而作師子吼；　　彼等智者行，　　為讚於寂滅，　　斷熱有清涼，　　此是不墮句。",
    "T15n0649_004:0746a05_0": "　　脫縛利益說，　　喜樂發於身，　　其心亦驚喜，　　智者遊戲智。",
    "T15n0649_004:0746a07_0": "　　彼求周遍智，　　淨信是等法，　　住不退佛智，　　決定為菩提。",
    "T15n0649_004:0746a09_0": "　　白法順薰習，　　諸惡皆當捨，　　殺害於黑助，　　白法即自來。",
    "T15n0649_004:0746a11_0": "　　彼等學戒者，　　若欲求福德，　　彼等此成就，　　若求則相應。",
    "T15n0649_004:0746a13_0": "　　彼等於此得，　　身中端嚴相，　　此行佛順知，　　諸聖親近已。",
    "T15n0649_004:0746a15_0": "　　明照智智中，　　佛智普智得，　　住此已當見，　　俱致端嚴土。",
    "T15n0649_004:0746a17_0": "　　此中彼大力，　　智者問於疑，　　除斷此諸疑，　　諸惑皆捨滅。",
    "T15n0649_004:0746a19_0": "　　此中生佛法，　　勝人所讚歎，　　捨離諸惡世，　　所有煩惱染。",
    "T15n0649_004:0746a21_0": "　　不失諸福德，　　於福若欲求，　　彼等智者緣，　　愛法為最上。",
    "T15n0649_004:0746a23_0": "　　及喜此法眼，　　親近猛健人，　　辯藏法泉流，　　欲求巧言語。",
    "T15n0649_004:0746a25_0": "　　已說彼等護，　　所有說法人、　　及智諸因緣、　　愛見依倚者。",
    "T15n0649_004:0746a27_0": "　　巧應諸法中，　　和合不和合，　　智體方便分，　　說於諸法已，　　如是現諸法，　　真實智思惟，　　於中斷渴網，　　當捨諸愛著。",
    "T15n0649_004:0746b02_0": "　　無明於中散，　　當得明現前，　　於中普知數，　　彼所說無著。",
    "T15n0649_004:0746b04_0": "　　智意種種心，　　於此廣說已，　　攝取色與名，　　彼等於中說，　　觀察六根所，　　猶如見空村，　　於觸知外者，　　佛智當得見。",
    "T15n0649_004:0746b08_0": "　　若離三種言，　　彼等於中取；　　及滅三種愛，　　彼等於中說。",
    "T15n0649_004:0746b10_0": "　　於中說棄捨，　　若彼所生處，　　彼等斷於有，　　於此定中說。",
    "T15n0649_004:0746b12_0": "　　絕生與病合、　　及離死毒箭，　　諸苦於中寂，　　諸流分別者。",
    "T15n0649_004:0746b14_0": "　　諸憂令歡喜、　　惡意令解散，　　成就淨方便，　　若彼法行者。",
    "T15n0649_004:0746b16_0": "　　飽足所觀察，　　若所有求勝；　　瞋惡中作明，　　若所有迷眼。",
    "T15n0649_004:0746b18_0": "　　此中佛雷震，　　轉於法輪時，　　健行此稱揚，　　若彼世間智；　　此中普洗除，　　若濁亂煩惱，　　此中害諸見，　　若所有我依。",
    "T15n0649_004:0746b22_0": "　　受、取及與持，　　此中皆已說，　　不錯佛智中，　　如是當得勝。",
    "T15n0649_004:0746b24_0": "　　常增長諸法，　　此是巧智道，　　白法常積聚，　　遠離諸惡業。",
    "T15n0649_004:0746b26_0": "　　佛法常念修，　　說當無慳悋，　　莫斷佛種性，　　當住於彼中。",
    "T15n0649_004:0746b28_0": "　　熾然法種性，　　聖眾普能攝，　　應伏諸論師、　　外道欲起者。",
    "T15n0649_004:0746c01_0": "　　說法稱言善，　　彼等當興讚，　　常行菩提行，　　於彼無念心。",
    "T15n0649_004:0746c03_0": "　　如月諸眾生，　　常作朋友意；　　如日於諸法，　　恒持正思惟。",
    "T15n0649_004:0746c05_0": "　　常作教師想，　　於中思此定，　　此定猶如王，　　為眾生廣說。",
    "T15n0649_004:0746c07_0": "　　為智人導師，　　白法心正信，　　成熟甘露果，　　令念往昔生。",
    "T15n0649_004:0746c09_0": "　　受胎無染污，　　厭棄癡兒法，　　大仙佛功德，　　讚時無邊者。",
    "T15n0649_004:0746c11_0": "　　持時佛智慧，　　善逝所說時、　　及智書寫時，　　說時當得福。",
    "T15n0649_004:0746c13_0": "　　遠離諸外道，　　此是不動處，　　所說世間受，　　諸佛之所說。",
    "T15n0649_004:0746c15_0": "　　過去佛功德、　　悕望於未來、　　現在住諸佛，　　此是諸寶藏。",
    "T15n0649_004:0746c17_0": "　　令眾生入行，　　為說聲聞乘，　　於智不忘失，　　佛法此為印。",
    "T15n0649_004:0746c19_0": "　　此出彼猛健，　　此寶無變改，　　及速得諸智，　　欲問佛功德。",
    "T15n0649_004:0746c21_0": "　　欲法無厭足，　　散諸煩惱火，　　當得方便智。",
    "T15n0649_004:0746c22_1": "　　地界別思惟、　　當入水界中、　　入於火界定、　　風界無住處、　　空界不迷惑。",
    "T15n0649_004:0746c25_0": "　　示現智界中，　　令入於法界；　　厭離於諸行，　　令散諸愛染。",
    "T15n0649_004:0746c27_0": "　　憎惡諸有海，　　除滅諸膩患，　　令捨於諸法，　　自分別巧知；　　亦巧知他行，　　欲說無有盡，　　方便中無濁，　　出處當順知。",
    "T15n0649_004:0747a02_0": "　　我見應當捨，　　我所亦遠離，　　染著當棄除，　　憍慢常應伏。",
    "T15n0649_004:0747a04_0": "　　為食行如狗，　　施中等無貪，　　所食應飽滿，　　訖已當知樂。",
    "T15n0649_004:0747a06_0": "　　在陰莫為乏，　　大水當急渡，　　諸論不能破，　　純直無攀緣。",
    "T15n0649_004:0747a08_0": "　　遠離於睡眠、　　親近說法者，　　超過於掉戲，　　亦應滅疑惑、　　及令散諸欲、　　嬾惰亦遠離。",
    "T15n0649_004:0747a11_0": "　　不見得我處，　　無我令明顯；　　不住於命者，　　法亦不應觸。",
    "T15n0649_004:0747a13_0": "　　不鬪諍法中，　　平等說合義，　　以心善思惟，　　諸行無所有。",
    "T15n0649_004:0747a15_0": "　　當親近智者，　　諸處無怯弱，　　彼中當信解，　　在眾莫怖畏。",
    "T15n0649_004:0747a17_0": "　　當說他功德，　　自身勿高舉，　　遍智所行處，　　恒時應須行。",
    "T15n0649_004:0747a19_0": "　　莫愛著住處，　　應去如飛鳥；　　莫行為利養，　　亦勿計我身。",
    "T15n0649_004:0747a21_0": "　　心亦不減劣，　　巧知經行處，　　當隨順念修，　　莫思亦莫憶。",
    "T15n0649_004:0747a23_0": "　　亦當求解脫，　　常應在靜地，　　常念修梵行，　　於定速當得。",
    "T15n0649_004:0747a25_0": "　　慈於平等心，　　悲者順攝受，　　以喜為樂法，　　捨處當捨之。",
    "T15n0649_004:0747a27_0": "　　以戒憐愍他、　　以定當覺法、　　以智作應作，　　於後無悔惱。",
    "T15n0649_004:0747a29_0": "　　當出無盡智，　　亦應善巧辭，　　我說入語言，　　說處莫求利。",
    "T15n0649_004:0747b02_0": "　　莫樂眾雜語，　　是住無疲乏，　　不捨亦不取，　　諸法是菩提。",
    "T15n0649_004:0747b04_0": "　　莫壞滅諸法，　　如是說明顯，　　於眾生不誑、　　於寶當歸依。",
    "T15n0649_004:0747b06_0": "　　應攝受正法，　　作願當牢固，　　莫羨於小乘，　　晝夜應勤合。",
    "T15n0649_004:0747b08_0": "　　為求諸法故，　　遍智所由來，　　諸佛此為庫，　　三摩地如海。』",
    "T15n0649_004:0747b10_0": "「喜王！",
    "T15n0649_004:0747b10_1": "爾時，寶光威輪王如來為彼法上童子以伽他歌廣說此諸法行決定觀察說三摩地。",
    "T15n0649_004:0747b12_2": "彼說此三摩地時，寶月王及諸子眷屬得不退轉於無上正覺，滿足一千眾生發無上正覺之心，無量眾生學地增長。",
    "T15n0649_004:0747b14_3": "「喜王！",
    "T15n0649_004:0747b14_4": "汝意彼迦羅彼三摩耶名法上童子者謂是異乎？",
    "T15n0649_004:0747b16_5": "莫作如是異見。",
    "T15n0649_004:0747b16_6": "何以故？",
    "T15n0649_004:0747b16_7": "汝善家子即是彼迦羅彼三摩耶名法上童子也。",
    "T15n0649_004:0747b17_8": "善家子！",
    "T15n0649_004:0747b17_9": "彼迦羅彼三摩耶名寶月王者，今慈氏菩薩摩訶薩即是；彼迦羅彼三摩耶名寶月王也若復彼諸王子，即此菩薩摩訶薩眾集會坐者是。",
    "T15n0649_004:0747b21_10": "「喜王！",
    "T15n0649_004:0747b21_11": "爾時，彼法上菩薩摩訶薩與父母、尊長及朋友、知識——滿足三十六千俱致眾生——共於世尊寶光威輪王如來教中捨家出家。",
    "T15n0649_004:0747b23_12": "喜王！",
    "T15n0649_004:0747b24_13": "愛樂彼世尊教，作比丘、比丘尼、優婆娑迦、優波斯迦者甚多。」",
    "T15n0649_004:0747b25_14": "爾時，世尊此義知已，復欲過量顯明，即於此時說此伽他：「我念昔多俱致劫，　　時有最勝名寶光，　彼有僧眾亦廣多，　　諸漏已盡及菩薩。",
    "T15n0649_004:0747b29_0": "　彼之國土淨可愛，　　自然莊嚴如天宮，　城邑、聚落、園莊嚴，　　以華布散平如掌。",
    "T15n0649_004:0747c02_0": "　彼中有王名寶月，　　自在王於多千洲，　福慧具足是智者，　　無邊庫藏廣神足。",
    "T15n0649_004:0747c04_0": "　彼於園林樂遊戲，　　天婦懷抱童子生，　名為法上善可觀，　　金色勝相聚嚴飾。",
    "T15n0649_004:0747c06_0": "　彼始生已說妙語，　　說於佛法而讚歎、　及在家惡空閑德、　　諸欲罪過亦廣演。",
    "T15n0649_004:0747c08_0": "　化彼父母及親知：　　『智者念須令淨信。』",
    "T15n0649_004:0747c09_0": "　彼王歡喜而踊躍，　　發向最勝大仙邊。",
    "T15n0649_004:0747c10_0": "　童子不復入家內，　　即於彼園與其父、　共諸親知及大眾，　　三十六億詣佛邊。",
    "T15n0649_004:0747c12_0": "　彼大象王詣到已，　　寶光法王彼已見，　增踊躍心第一愛，　　禮其足已坐於前。",
    "T15n0649_004:0747c14_0": "　法上亦禮最勝足，　　攝取十指而合掌，　如是敬重彼尊已，　　童子歌頌於伽他。",
    "T15n0649_004:0747c16_0": "　彼於最勝多讚說，　　導師實德諸法體，　王及諸子并徒眾，　　緣於菩提而發心。",
    "T15n0649_004:0747c18_0": "　法上諮問於世尊：　　『說此寂靜離塵定，　猛健住此三摩地，　　證覺菩提伏魔羅。』",
    "T15n0649_004:0747c20_0": "　二足上尊知請已，　　知童子心已淨信，　即為說此難見定，　　大威德者歌伽他。",
    "T15n0649_004:0747c22_0": "　彼尊說此三摩地，　　諸佛菩提離塵寂；　王及諸子共臣民，　　即住佛智不退轉；　彼處多住學、無學，　　如是已聞於寂定；　復餘眾生多俱致，　　緣於菩提而發心。",
    "T15n0649_004:0747c26_0": "　王及諸子并徒眾，　　皆令厭離五欲福，　彼時童子為上首，　　於此捨家行出家。",
    "T15n0649_004:0747c28_0": "　所有愛樂於教師，　　諸天及人皆普滿，　彼善逝所眾甚多，　　於中數量不易得。",
    "T15n0649_004:0748a01_0": "　喜王！",
    "T15n0649_004:0748a01_1": "汝於往昔時，　　是彼童子名法上；　若於彼中作父王，　　今此慈氏菩薩是；　彼時所有諸王子，　　即是坐此諸會眾，　眾生常在相續界，　　知已令淨行行中。",
    "T15n0649_004:0748a05_0": "　是故聞此寂定已，　　應當受取常淨信，　常為他說莫慳惜，　　當有佛智得不難。",
    "T15n0649_004:0748a07_0": "　彼福之量不易得，　　說時多劫俱致數，　若能持此勝上定，　　為眾當說莫放逸。」",
    "T15n0649_004:0748a09_0": "爾時，喜王菩薩摩訶薩白佛言：「希有，世尊！",
    "T15n0649_004:0748a09_1": "此三摩地多作利益，乃能與諸菩薩諸功德法令其轉生。",
    "T15n0649_004:0748a11_2": "世尊！",
    "T15n0649_004:0748a11_3": "菩薩欲得此三摩地，何等法應當親近、應當念修、應當多作？",
    "T15n0649_004:0748a12_4": "何等法應當不親近、應當不念修、應當不多作？",
    "T15n0649_004:0748a13_5": "甚善，世尊！",
    "T15n0649_004:0748a14_6": "有何等法？",
    "T15n0649_004:0748a14_7": "無何等法？",
    "T15n0649_004:0748a14_8": "婆伽婆！",
    "T15n0649_004:0748a14_9": "願為廣說。",
    "T15n0649_004:0748a15_10": "修伽多！",
    "T15n0649_004:0748a15_11": "願為分別。",
    "T15n0649_004:0748a15_12": "菩薩何法有？",
    "T15n0649_004:0748a15_13": "何法無？」",
    "T15n0649_004:0748a15_14": "佛言：「喜王！",
    "T15n0649_004:0748a16_15-0": "菩薩於流轉中無有疲倦、菩薩於眾生中無有差別、菩薩於資財中無有受取、菩薩於施無不平等、菩薩於學無不敬重、持戒無有生處、心無熱惱、心無怯弱、無有邪覺、無不思惟而有所作、於眾生中無有殺害、於他財中無有偷盜、於他婦中無有愛著、無語業惡、無破壞言、無有惡口、無有綺語、不貪他財、無隨瞋恚、無有見行稠林、無有過菩提愛、",
    "T15n0649_004:0748a16_15-1": "不毀謗法、不欺慢僧、於諸尊中無不敬重、於解脫門無有恐怖、於他作中無有疲倦、不自稱譽、不毀呰他、流轉行中無有隨順、非流轉行中無不隨順、所發誓言終不移墮、於已作事終不重毀、他作知恩自作無求、於無力中無有欺陵、於未學中無有輕賤、不戀妻子無有愛憎、於教師中無有私密、法中作師無有藏隱、於諸法中無害破想、於法施中無有疲倦、",
    "T15n0649_004:0748a16_15-2": "於求法中無有懈厭、不以利縛而有所說、不以布施而作朋友、不諂承事、無有兩舌、不以幻惑親近承事、不惡於法、無我我所、不戀於身、不愛於命、無有我見、無有作怨、實不實中無有毀謗、於墮法中無瞋發覺、非少時愛、不負朋友、於親付所無有欺妄、實不實中不舉墮犯、不虛為證、不非時遣、他眾生中無諍競想、於發事中無有懈怠、不損於忍、",
    "T15n0649_004:0748a16_15-3": "不報惡言、不縛於怨、不欺卑下、隨聲戲言無有羨慕、於精妙中無有不捨、於所食中無有不分、於布施時不以惡物、於婦女所無有非行、於丈夫所無有染污、正信不捨、學戒不緩、無不慚愧、無不羞恥、無有少福、無有少聞、施已不悔、於智不錯、於三寶中無不敬重、於世諦中不為牢固、於勝義中無有入著、無有見行稠林、無有我取不忘正念、",
    "T15n0649_004:0748a16_15-4": "於正斷中無有異作、於神足中無有醉味、根中不軟力中不羸、於覺分中無有不知、於道無倒、三摩地中無有著相、奢摩他中無有牢住、於毘撥舍那無有分別、於明解脫無有觸證、於諸諦中無有障礙、度彼岸中無不發起、聚中不著、界中不依、非時不得、於聲聞中無有見證(一百)。",
    "T15n0649_004:0748b25_16": "「於諸菩薩無非教師、於諸入中無有意念、於諸境界無有依止、不以自業而生惡趣、於住胎中無有苦惱、於流轉中無有喜樂、於流轉中無有苦想、於諸出中無有驚怖、於諸眾生無非是田、無少種子、於所種處終不悕望、於諸福田受者無有空闕、於布施中不縛限量、於持戒中不縛限量、忍、進、定、智亦不縛限量、流轉亦不縛限量、慈不分斷、大悲無偏、無有家慢、無資財慢、無有色慢、無自在慢、無眷屬慢、無多聞慢、無持戒慢、無有住空閑慢、無有頭多功德少欲之慢、無有慢慢、無有瞋癡、無有隨眠愛、於顛倒中不以為實、淨不淨中不以為二、不羨生天、不憙樂欲、非同業者終不親近、無不勤合、不持世論、於外道中無不悲愍、於事物中無有想縛、於其自身不欲求樂、無有詐愛、不依魔羅。",
    "T15n0649_004:0748c12_17": "喜王！",
    "T15n0649_004:0748c12_18": "諸菩薩摩訶薩所發誓言終不移惰、乃至竟菩提場(一百五十)。",
    "T15n0649_004:0748c14_19": "「喜王！",
    "T15n0649_004:0748c14_20": "諸菩薩摩訶薩此等皆無，自餘所有不得作者，應當莫作。",
    "T15n0649_004:0748c15_21": "「於中何者有可作法？",
    "T15n0649_004:0748c16_22": "喜王！",
    "T15n0649_004:0748c16_23": "諸菩薩當不毀謗、菩薩不毀謗他、自得安定、諸作事中不動不緩、當負重擔、於黑事中當不隨作、於白事中當作利益、少分行中當作超過、無量行中亦當已入、愛潤事中當作遠離、於法量中當不遠離、於生死苦當得解脫、於諸生中思惟故生當不解脫、不善業中當不攝取、於諸善根當作攝取、煩惱施中菩薩當慳、於法施中菩薩當不慳悋、外道學中當不修學、諸佛所許學中當善修學、不平等見忍中當作不忍、正見忍中當具足忍、惡作業中當作懈怠、善作業中當發精進、於非想非非想生中當忘憶念、於五通遊戲中當有定味、於起屍蠱道可畏呪術中當作無智、出世智中當作智慧。",
    "T15n0649_004:0748c29_24-0": "「當如於月，於諸眾生等心，白法增長故；當如於日，遠離黑暗，作智光明故；當如於地，遠離於二，於諸眾生等心故；當如於水，淨與不淨，諸垢無惡故；當如於火，諸煩惱燒故；當如於風，於諸法無所著故；當如虛空，無量智故；當如於海，求善根無厭足故；當如迷留山，諸他論師不能降伏故；當如蓮華，世間八法不染著故；當如於樹，",
    "T15n0649_004:0748c29_24-1": "無分別故；當如種性，無盡法故、諸煩惱不能蹴踏故、眾生行中當趣向故不著諸趣、當向涅槃中故；當作善田，除去瞋、恨惡棘刺故；當善選擇信，為初行故；當得大果，說四諦故；當得大利，於佛法中故；當得無障，於智解脫三摩地三摩撥諦中故；當得歡喜，以法喜故；當得已度，於諸生死苦泥中故；當墮相應，巧方便故；當作善業，脫離不相應故；",
    "T15n0649_004:0748c29_24-2": "當觀察善忍，於證中故；當作愛語，以內淨信故；當作牢固朋友乃至涅槃，最勝朋友故；當作淳厚，無幻惑故；當作質直，無諂曲故；當作柔軟，易共住故；當作可樂，內潤信故；當至諸處，隨順轉故；當作潤澤，以大悲故；當作渴仰，於菩提場故；當作不渴，於諸欲中故；當令飽足，於諸聲聞故；當作教化，於諸緣覺故；當作憶念，於諸善根故；",
    "T15n0649_004:0748c29_24-3": "當作發覺，於不善中故；當作守護，於正法故；當作不斷，於三寶種故；當作熾然，於諸善法故。",
    "T15n0649_004:0749a25_25": "喜王！",
    "T15n0649_004:0749a26_26": "諸菩薩摩訶薩當寂滅諸惡業故。",
    "T15n0649_004:0749a26_27": "「喜王！",
    "T15n0649_004:0749a26_28": "略說不善法，諸菩薩無有也；諸行諸善法，應當說有也。",
    "T15n0649_004:0749a28_29": "如是，汝等當學，我有如是教勅。」",
    "T15n0649_004:0749a29_0": "佛說此時，喜王菩薩摩訶薩歡喜，及彼自餘諸方來集菩薩摩訶薩及諸大眾，天、人、阿修羅、犍闥婆等，聞佛所說莫不隨喜，歡喜踊躍不能自勝，勤作供養，於佛所說皆大歡喜。",
    "T15n0649_004:0749b04_0": "觀察諸法行經卷第四"
}