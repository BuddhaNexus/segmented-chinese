{
    "X74n1470_007:0174a08_0": "大方廣佛華嚴經海印道場十重行願常徧禮懺儀卷第七唐　蘭山雲巖慈恩寺護法國師一行沙門慧覺依經錄宋　蒼山載光寺沙門普瑞補註明　欽褒忠義忠藎四川布政佛弟子木增訂正雞山寂光寺沙門讀徹參閱天台習教觀沙門正止治定第七晌次法界菩提道場中主山神等雜類諸神會一切恭敬敬禮無盡三寶。",
    "X74n1470_007:0174a19_0": "是諸眾等人各胡跪。",
    "X74n1470_007:0174a19_1": "嚴持香華。",
    "X74n1470_007:0174a19_2": "如法供養。",
    "X74n1470_007:0174a19_3": "願此供海雲徧滿十方界。",
    "X74n1470_007:0174a20_4": "一切香莊嚴。",
    "X74n1470_007:0174a20_5": "一切華莊嚴。",
    "X74n1470_007:0174a20_6": "一切衣莊嚴。",
    "X74n1470_007:0174a21_7": "一切功德藏莊嚴。",
    "X74n1470_007:0174a21_8": "一切諸佛力莊嚴。",
    "X74n1470_007:0174a21_9": "一切佛國土莊嚴王所處座。",
    "X74n1470_007:0174a22_10": "若葢若傘幢幡寶物諸莊嚴具。",
    "X74n1470_007:0174a22_11": "頂上寶冠髻中明珠。",
    "X74n1470_007:0174a23_12": "乃至眼耳鼻舌。",
    "X74n1470_007:0174a23_13": "及以牙齒頭頂手足肉血骨髓心腎肝肺大腸小腸厚皮薄皮手足諸指連肉爪甲。",
    "X74n1470_007:0174b01_14": "如是等以身命。",
    "X74n1470_007:0174b01_15": "常作供養。",
    "X74n1470_007:0174b01_16": "帝網重重。",
    "X74n1470_007:0174b01_17": "諸佛菩薩賢聖海眾受此香華雲。",
    "X74n1470_007:0174b02_18": "以為光明臺。",
    "X74n1470_007:0174b02_19": "廣於無邊界。",
    "X74n1470_007:0174b03_20": "無量無盡。",
    "X74n1470_007:0174b03_21": "願作佛事。",
    "X74n1470_007:0174b04_0": "供養已。",
    "X74n1470_007:0174b04_1": "一切恭敬。",
    "X74n1470_007:0174b05_0": "次奉施寶錯",
    "X74n1470_007:0174b06_0": "　寶珠自性廣大海　　七寶山等最殊勝　出興如斯供養雲　　諸佛等處我奉獻唵薩[口*栗]末怛達遏怛囉得捺布桚銘遏薩摩[口*能]囉悉癹囉捺薩麻英吽寶錯經云。",
    "X74n1470_007:0174b10_1": "有一總持。",
    "X74n1470_007:0174b10_2": "名無量種呪。",
    "X74n1470_007:0174b10_3": "皆能成就具大功能。",
    "X74n1470_007:0174b11_4": "總持曰。",
    "X74n1470_007:0174b12_0": "唵悉麻囉悉麻囉眉麻捺悉葛囉麻曷令[口*(椔田+夕)]斡吽次供養總持捺麼囉得捺(二合)得囉(二合)也(引)也捺麼末(重)遏斡矴末日囉(二合)薩囉不囉(二合)麻[口*栗]怛(二合)禰怛達遏怛也啞[口*栗]曷(二合)矴薩滅屹三(二合)莫捺(重引)也怛涅達唵末唧囉(二合)末唧囉麻曷(引)末唧囉(二合)麻曷(引)矴桚末唧呤麻曷(引)眉[口*栗]也(二合)末唧囉(二合)麻曷磨溺(重)即(舌腭)怛末唧哩(二合)磨曷磨溺慢伸當巴珊葛囉麻捺也末唧哩(二合)薩[口*栗]末(二合)葛[口*栗]麻(二合)啞斡囉捺(舌腭)眉商[口*捺]捺末唧囉(二合)莎(引)曷(引)梵音讚佛　如來離分別　　非世超諸數　　三界諸導師　出現皆如是　　辟如淨日輪　　不與昏夜合　而說某日夜　　諸佛法如是　　三世一切劫　不與如來合　　而說三世佛　　導師法如是直言讚佛如來應正等覺。",
    "X74n1470_007:0174c04_1": "以無量法。",
    "X74n1470_007:0174c04_2": "而得出現。",
    "X74n1470_007:0174c04_3": "非以一緣。",
    "X74n1470_007:0174c04_4": "非以一事。",
    "X74n1470_007:0174c05_5": "如來出現而得成就(總相標也)。",
    "X74n1470_007:0174c05_6": "此者興大法雲。",
    "X74n1470_007:0174c05_7": "雨大法雨。",
    "X74n1470_007:0174c06_8": "能滅一切眾生煩惱(一也)。",
    "X74n1470_007:0174c06_9": "能起一切眾生善根(二也)。",
    "X74n1470_007:0174c07_0": "能止一切眾生見惑(三也)。",
    "X74n1470_007:0174c07_1": "能成一切智慧法寶(四也)。",
    "X74n1470_007:0174c07_2": "分別一切眾生心樂(五也)。",
    "X74n1470_007:0174c08_3": "雨於大悲一味法水。",
    "X74n1470_007:0174c08_4": "隨宜說法。",
    "X74n1470_007:0174c08_5": "無量差別(六也)。",
    "X74n1470_007:0174c09_6": "先起菩薩諸行智慧。",
    "X74n1470_007:0174c09_7": "次起聲聞善根諸行智慧。",
    "X74n1470_007:0174c10_8": "次起其餘眾生有為善根諸行智慧。",
    "X74n1470_007:0174c10_9": "一味法雨。",
    "X74n1470_007:0174c11_0": "隨器差別(七也)。",
    "X74n1470_007:0174c12_0": "南無大方廣佛華嚴經中華藏世界海十身無礙本尊毗盧遮那佛南無大慈大悲五百誓願五濁救苦釋迦牟尼佛南無東方滿月世界十二上願五濁救苦藥師琉璃光王佛南無西方極樂世界四十八願五濁救苦阿彌陀佛南無十方三世盡虗空界微塵剎土中大方廣佛華嚴經圓滿教海南無大方廣佛華嚴經中主於行願真理普賢菩薩摩訶薩南無大方廣佛華嚴經中主於信解證智文殊師利菩薩摩訶薩南無大慈大悲五濁救苦千手千眼觀世音菩薩摩訶薩南無大願弘深五濁救苦出無佛世安慰人心常住琰魔羅界地藏王菩薩摩訶薩南無十方三世盡虗空界微剎塵土中十信菩薩十住菩薩十行菩薩十迴向菩薩十地菩薩等覺菩薩徧法界剎海微塵數菩薩一切海眾南無大方廣佛華嚴經末會中修證五相處五十五聖者南無大方廣佛華嚴經末會中圓器上根百城求法一生之內菩薩行圓為末世頓門修證軌範善財菩薩摩訶薩南無十方三世盡虗空界微塵剎土中法身色身形相舍利寶塔寺宇一切佛事又於法藏及講法處菩薩賢聖一切海眾南無大願摜甲求生淨土末濁夏國護持正法護法國師至心歸命。",
    "X74n1470_007:0175a17_1": "禮大方廣佛華嚴經華藏世界海本尊毗盧遮那佛　十方盡歸命　　滅罪增淨信　　願生華藏海　極樂淨土中經云。",
    "X74n1470_007:0175a21_2": "復次寶峯開華主山神(至)入此方便金剛目。",
    "X74n1470_007:0175a22_0": "　願共諸眾生　　往生華藏海　　極樂淨土中次法界菩提道場中主山神眾南無得入大寂定光明解脫門寶峰開華主山神南無得修習慈善根成熟不可思議數眾生解脫門華林妙髻主山神南無得觀察一切眾生心所樂嚴淨諸根解脫門高幢普照主山神南無得無邊劫海勤精進無厭怠解脫門離塵寶髻主山神南無得以無邊功德光普覺悟解脫門光照十方主山神南無得能自成熟復令眾生捨離愚迷行解脫門大力光明主山神南無得拔一切苦使無有餘解脫門威光普勝主山神南無得演教法光明顯示一切如來功德解脫門微密光輪主山神南無得令一切眾生乃至於夢中增長善根解脫門普眼現見主山神南無得出現無邊大義海解脫門金剛堅固眼主山神南無如是等而為上首。",
    "X74n1470_007:0175b19_1": "其數無量。",
    "X74n1470_007:0175b19_2": "一切主山神。",
    "X74n1470_007:0175b20_0": "　十方盡歸命　　滅罪增淨信　　願生華藏海　極樂淨土中經云。",
    "X74n1470_007:0175b22_1": "復次普德淨華主地神(至)普持得見生歡喜。",
    "X74n1470_007:0175b23_0": "　願共諸眾生　　往生華藏海　　極樂淨土中次法界菩提道場中主地神眾南無得以慈悲心念念普觀一切眾生解脫門普德淨華主地神南無得普現一切眾生福德力解脫門堅福莊嚴主地神南無得普入諸法出生一切佛剎莊嚴解脫門妙華嚴樹主地神南無得修習種種諸三昧令眾生除障垢解脫門普散眾寶主地神南無得令一切眾生常遊戲快樂解脫門淨目觀時主地神南無得示現一切清淨身調伏眾生解脫門金色妙眼主地神南無得了知一切佛功德海天威力解脫門香毛發光主地神南無得普攝持一切眾生言音海解脫門寂音悅意主地神南無得充滿佛剎離垢性解脫門妙華旋髻主地神南無得一切佛法輪所攝持普出現解脫門金剛普持主地神南無如是等而為上首。",
    "X74n1470_007:0175c20_1": "其數無量。",
    "X74n1470_007:0175c20_2": "一切主地神。",
    "X74n1470_007:0175c21_0": "　十方盡歸命　　滅罪增淨信　　願生華藏海　極樂淨土中經云。",
    "X74n1470_007:0175c23_1": "復次寶峯光耀主城神(至)如是寶峰之所入。",
    "X74n1470_007:0175c24_0": "　願共諸眾生　　往生華藏海　　極樂淨土中次法界菩提道場中主城神眾南無得方便利益眾生解脫門寶峰光耀主城神南無得知眾生根教化成熟解脫門妙嚴宮殿主城神南無得常歡喜令一切眾生受諸福德解脫門清淨喜寶主城神南無得救諸怖畏大悲藏解脫門離憂清淨主城神南無得普明了大智慧解脫門華鐙燄眼主城神南無得普方便示現解脫門燄幢明現主城神南無得普觀察一切眾生令修廣大福德海解脫門盛福威光主城神南無得開悟一切愚闇眾生解脫門淨光明身主城神南無得觀如來自在力普徧世間調伏眾生解脫門香髻莊嚴主城神南無得能以大光明破一切眾生障礙山解脫門寶峰光目主城神南無如是等而為上首。",
    "X74n1470_007:0176a18_1": "其數無量。",
    "X74n1470_007:0176a18_2": "一切主城神。",
    "X74n1470_007:0176a19_0": "　十方盡歸命　　滅罪增淨信　　願生華藏海　極樂淨土中經云。",
    "X74n1470_007:0176a21_1": "復次淨莊嚴幢道場神(至)此妙光神能聽受。",
    "X74n1470_007:0176a22_0": "　願共諸眾生　　往生華藏海　　極樂淨土中次法界菩提道場中主道場神眾南無得出現供養佛廣大莊嚴具誓願力解脫門淨莊嚴幢道場神南無得現一切眾生前成就廣大菩提行解脫門須彌寶光道場神南無得隨一切眾生心所樂令見佛於夢中為說法解脫門雷音幢相道場神南無得能雨一切難捨眾寶莊嚴具解脫門雨華妙眼道場神南無得能現妙莊嚴道場廣化眾生令成熟解脫門清淨燄形道場神南無得隨根說法令生正念解脫門華纓垂髻道場神南無得能以辯才普雨無邊歡喜法解脫門雨寶莊嚴道場神南無得廣稱讚諸佛功德解脫門勇猛香眼道場神南無得示現無邊色相樹莊嚴道場解脫門金剛彩雲道場神南無得菩提樹下寂然不動而充徧十方解脫門蓮華光明道場神南無得顯示如來種種力解脫門妙光照耀道場神南無如是等而為上首。",
    "X74n1470_007:0176b20_1": "其數無量。",
    "X74n1470_007:0176b20_2": "一切道場神。",
    "X74n1470_007:0176b21_0": "　十方盡歸命　　滅罪增淨信　　願生華藏海　極樂淨土中經云。",
    "X74n1470_007:0176b23_1": "復次寶印手足行神(至)見已心生大歡喜。",
    "X74n1470_007:0176b24_0": "　願共諸眾生　　往生華藏海　　極樂淨土中次法界菩提道場中足行神眾南無得普雨眾寶生廣大歡喜解脫門寶印手足行神南無得示現佛身坐一切光色蓮華座令見者歡喜解脫門蓮華光足行神南無得一一心念中建立一切如來眾會道場解脫門最勝華髻足行神南無得舉足發步悉調伏無邊眾生解脫門攝諸善見足行神南無得念念中化現種種蓮華網光明普雨眾寶出妙音聲解脫門妙寶星幢足行神南無得出生無邊歡喜海解脫門樂吐妙音足行神南無得以香風普覺一切道場眾會解脫門旃檀樹光足行神南無得一切毛孔放光明演微妙法音解脫門蓮華光明足行神南無得其身徧出種種光明網普照耀解脫門微妙光明足行神南無得開悟一切眾生令生善根海解脫門積集妙華足行神南無如是等而為上首。",
    "X74n1470_007:0176c21_1": "其數無量。",
    "X74n1470_007:0176c21_2": "一切足行神。",
    "X74n1470_007:0176c22_0": "　十方盡歸命　　滅罪增淨信　　願生華藏海　極樂淨土中經云。",
    "X74n1470_007:0176c24_1": "復次淨喜境界身眾神(至)不動光神所觀見。",
    "X74n1470_007:0177a01_0": "　願共諸眾生　　往生華藏海　　極樂淨土中次法界菩提道場中身眾神眾南無得憶佛往昔誓願海解脫門淨喜境界身眾神南無得光明普照無邊世界解脫門光照十方身眾神南無得大音普覺一切眾生令歡喜調伏解脫門海音調伏身眾神南無得身如虗空周徧住解脫門淨華嚴髻身眾神南無得示一切眾生諸佛境界解脫門無量威儀身眾神南無得令一切饑乏眾生色力滿足解脫門最勝光嚴身眾神南無得除一切眾生煩惱垢解脫門淨光香雲身眾神南無得轉一切眾生愚癡魔業解脫門守護攝持身眾神南無得普於一切世主宮殿中顯示莊嚴相解脫門溥現攝化身眾神南無得普攝一切眾生皆令生清淨善根解脫門不動光明身眾神南無如是等而為上首。",
    "X74n1470_007:0177a21_1": "其數無量。",
    "X74n1470_007:0177a21_2": "一切身眾神。",
    "X74n1470_007:0177a22_0": "　十方盡歸命　　滅罪增淨信　　願生華藏海　極樂淨土中經云。",
    "X74n1470_007:0177a24_1": "復次妙色那羅延執金剛神(至)示佛所行處。",
    "X74n1470_007:0177b01_0": "　願共諸眾生　　往生華藏海　　極樂淨土中次法界菩提道場中執金剛神眾南無得見如來示現無邊色相身解脫門妙色那羅延執金剛神南無得佛身一一毛如日輪現種種光明雲解脫門日輪速疾幢執金剛神南無得化現無量身大神變解脫門須彌華光執金剛神南無得無邊隨類音解脫門清淨雲音執金剛神南無得現為一切世間主開悟眾生解脫門妙臂天主執金剛神南無得普開示一切佛法差別門咸盡無遺解脫門可愛樂光明執金剛神南無得以可愛樂莊嚴具攝一切樹神解脫門大樹雷音執金剛神南無得如來廣大福莊嚴聚皆具足明了解脫門師子王光明執金剛神南無得普觀察險惡眾生心為現威嚴身解脫門密燄吉祥目執金剛神南無得普雨一切菩薩莊嚴具摩尼髻解脫門蓮華摩尼髻執金剛神南無如是等而為上首。",
    "X74n1470_007:0177b22_1": "其數無量。",
    "X74n1470_007:0177b22_2": "一切執金剛神。",
    "X74n1470_007:0177b23_0": "　十方盡歸命　　滅罪增淨信　　願生華藏海　極樂淨土中經云。",
    "X74n1470_007:0177c01_1": "復次普賢菩薩(至)盡與如來平等法。",
    "X74n1470_007:0177c02_0": "　願共諸眾生　　往生華藏海　　極樂淨土中南無入不思議境界種種解脫門普賢菩薩摩訶薩　十方盡歸命　　滅罪增淨信　　願生華藏海　極樂淨土中經云。",
    "X74n1470_007:0177c06_1": "復次淨德妙光菩薩(至)一切苦難皆消滅。",
    "X74n1470_007:0177c07_0": "　願共諸眾生　　往生華藏海　　極樂淨土中次法界菩提道場中如來師子之座一切菩薩海眾南無得徧往十方菩薩眾會莊嚴道場解脫門淨德妙光菩薩摩訶薩南無得一念中現無盡成正覺門教化成熟不思議眾生界解脫門普得最勝鐙光照菩薩摩訶薩南無得修習菩薩福德莊嚴出生一切佛國土解脫門普光師子幢菩薩摩訶薩南無得觀察佛神通境界無迷惑解脫門普寶燄妙光菩薩摩訶薩南無得於一眾會道場中示現一切佛土莊嚴解脫門普音功德海幢菩薩摩訶薩南無得隨逐如來觀察甚深廣大法界藏解脫門普智光照如來境菩薩摩訶薩南無得親近承事一切諸佛供養藏解脫門普覺悅意聲菩薩摩訶薩南無得出生一切神變廣大加持解脫門普清淨無盡福威光菩薩摩訶薩南無得普入一切世間行出生菩薩無邊行門解脫門普寶髻華幢菩薩摩訶薩南無得能於無相法界中出現一切諸佛境界解脫門普相最勝光菩薩摩訶薩南無如是等而為上首。",
    "X74n1470_007:0178a06_1": "其數無量。",
    "X74n1470_007:0178a06_2": "一切菩薩。",
    "X74n1470_007:0178a07_0": "　十方盡歸命　　滅罪增淨信　　願生華藏海　極樂淨土中經云。",
    "X74n1470_007:0178a09_1": "復次海月光大明菩薩(至)一切國土皆明顯。",
    "X74n1470_007:0178a10_0": "　願共諸眾生　　往生華藏海　　極樂淨土中　　　次法界菩提道場中如來師子之座一切菩薩海眾南無得出生菩薩諸地諸波羅蜜教化眾生及嚴淨一切佛國土方便解脫門海月光大明菩薩摩訶薩南無得念念中普入法界種種差別處解脫門雲音海光離垢藏菩薩摩訶薩南無得不可思議劫於一切眾生前現清淨大功德解脫門智生寶髻菩薩摩訶薩南無得普見十方一切菩薩初詣道場時種種莊嚴解脫門功德自在王淨光菩薩摩訶薩南無得隨諸眾生根解海普為顯示一切佛法解脫門善勇猛蓮華髻菩薩摩訶薩南無得成就如來智永住無量劫解脫門普智雲日幢菩薩摩訶薩南無得普入一切無邊法印力解脫門大精進金剛臍菩薩摩訶薩南無得顯示現在一切佛始修菩薩行乃至成就智慧聚解脫門香燄光幢菩薩摩訶薩南無得安住毗盧遮那一切大願海解脫門大明德深美音菩薩摩訶薩南無得顯示如來徧法界甚深境界解脫門大福光智生菩薩摩訶薩南無如是等而為上首。",
    "X74n1470_007:0178b10_1": "其數無量。",
    "X74n1470_007:0178b10_2": "一切菩薩。",
    "X74n1470_007:0178b11_0": "　十方盡歸命　　滅罪增淨信　　願生華藏海　極樂淨土中經云。",
    "X74n1470_007:0178b13_1": "爾時如來師子之座(至)以佛力故能宣說。",
    "X74n1470_007:0178b14_0": "　願共諸眾生　　往生華藏海　　極樂淨土中次法界菩提道場中如來師子之座輪臺基陛及諸戶牗所出一切海眾南無法界菩提道場如來師子之座眾寶妙華輪臺基陛及諸戶牖如是一切莊嚴具中佛剎微塵數一切菩薩海眾南無海慧自在神通王菩薩摩訶薩南無雷音普震菩薩摩訶薩南無眾寶光明髻菩薩摩訶薩南無大智日勇猛慧菩薩摩訶薩南無不思議功德寶智印菩薩摩訶薩南無百目蓮華髻菩薩摩訶薩南無金燄圓滿光菩薩摩訶薩南無法界普音菩薩摩訶薩南無雲音淨月菩薩摩訶薩南無善勇猛光幢菩薩摩訶薩南無如是等不可說不可說佛剎極微塵數同出現一切菩薩海眾至心歸命。",
    "X74n1470_007:0178c08_1": "禮大方廣佛華嚴經華藏世界海本尊毗盧遮那佛　十方盡歸命　　滅罪增淨信　　願生華藏海　極樂淨土中次華藏世界莊嚴海世主會○天地現瑞經云。",
    "X74n1470_007:0178c13_2": "爾時華藏莊嚴世界海(至)世界海中悉亦如是。",
    "X74n1470_007:0178c14_0": "　願共諸眾生　　往生華藏海　　極樂淨土中南無娑婆世界道場眾中雨眾雲具各入如來解脫門一切諸世主南無華藏莊嚴世界海中一切國內皆亦如是一切世主南無如是等不可說佛剎微塵數華藏世界一切剎海皆亦如是一切世主至心歸命。",
    "X74n1470_007:0178c21_1": "禮大方廣佛華嚴經華藏世界海本尊毗盧遮那佛　十方盡歸命　　滅罪增淨信　　願生華藏海　極樂淨土中次妄語罪懺悔惟願帝網無盡佛法僧寶。",
    "X74n1470_007:0179a02_2": "毗盧遮那如來。",
    "X74n1470_007:0179a02_3": "普賢文殊海會聖眾。",
    "X74n1470_007:0179a03_4": "世出世神。",
    "X74n1470_007:0179a03_5": "慈悲本願。",
    "X74n1470_007:0179a03_6": "放大光明。",
    "X74n1470_007:0179a03_7": "炤於法會。",
    "X74n1470_007:0179a04_0": "證盟護念。",
    "X74n1470_007:0179a04_1": "哀愍攝受。",
    "X74n1470_007:0179a04_2": "願我及一切眾生海。",
    "X74n1470_007:0179a04_3": "自從無始。",
    "X74n1470_007:0179a05_0": "直至今時。",
    "X74n1470_007:0179a05_1": "業海無盡。",
    "X74n1470_007:0179a05_2": "帝網重重。",
    "X74n1470_007:0179a05_3": "一切妄語罪業。",
    "X74n1470_007:0179a05_4": "發露懺悔。",
    "X74n1470_007:0179a07_0": "夫妄語罪者。",
    "X74n1470_007:0179a07_1": "苗輕根重。",
    "X74n1470_007:0179a07_2": "損害極多。",
    "X74n1470_007:0179a07_3": "是業道罪。",
    "X74n1470_007:0179a07_4": "及違戒律。",
    "X74n1470_007:0179a08_5": "破菩薩戒。",
    "X74n1470_007:0179a08_6": "犯波羅夷。",
    "X74n1470_007:0179a08_7": "或性或遮悉皆結重。",
    "X74n1470_007:0179a08_8": "智度論云。",
    "X74n1470_007:0179a09_9": "妄語者。",
    "X74n1470_007:0179a09_10": "不淨心欲誑他覆隱實。",
    "X74n1470_007:0179a09_11": "出異論生口業。",
    "X74n1470_007:0179a09_12": "是名妄語。",
    "X74n1470_007:0179a10_13": "妄語之罪。",
    "X74n1470_007:0179a10_14": "從言聲相解生。",
    "X74n1470_007:0179a10_15": "若不相解。",
    "X74n1470_007:0179a10_16": "雖不實語。",
    "X74n1470_007:0179a11_17": "無妄語罪。",
    "X74n1470_007:0179a11_18": "是妄語者。",
    "X74n1470_007:0179a11_19": "知言不知。",
    "X74n1470_007:0179a11_20": "不知言知。",
    "X74n1470_007:0179a11_21": "見言不見。",
    "X74n1470_007:0179a12_22": "不見言見。",
    "X74n1470_007:0179a12_23": "聞言不聞。",
    "X74n1470_007:0179a12_24": "不聞言聞。",
    "X74n1470_007:0179a12_25": "是名妄語。",
    "X74n1470_007:0179a12_26": "若不作。",
    "X74n1470_007:0179a13_0": "是名不妄語。",
    "X74n1470_007:0179a13_1": "妄語之人。",
    "X74n1470_007:0179a13_2": "先自誑身。",
    "X74n1470_007:0179a13_3": "然後誑人。",
    "X74n1470_007:0179a13_4": "以實為虗。",
    "X74n1470_007:0179a14_5": "以虗為實。",
    "X74n1470_007:0179a14_6": "虗實顛倒。",
    "X74n1470_007:0179a14_7": "不受善法。",
    "X74n1470_007:0179a14_8": "譬如覆瓶。",
    "X74n1470_007:0179a14_9": "水不得入。",
    "X74n1470_007:0179a15_10": "妄語之人。",
    "X74n1470_007:0179a15_11": "心無慚愧。",
    "X74n1470_007:0179a15_12": "閉塞天道涅槃之門。",
    "X74n1470_007:0179a15_13": "觀知此罪。",
    "X74n1470_007:0179a16_14": "是故不作。",
    "X74n1470_007:0179a16_15": "問曰。",
    "X74n1470_007:0179a16_16": "若妄語有如是罪。",
    "X74n1470_007:0179a16_17": "何以故妄語。",
    "X74n1470_007:0179a16_18": "答曰。",
    "X74n1470_007:0179a17_19": "有人愚癡少智。",
    "X74n1470_007:0179a17_20": "遭事苦厄。",
    "X74n1470_007:0179a17_21": "妄語求脫。",
    "X74n1470_007:0179a17_22": "不知事發。",
    "X74n1470_007:0179a17_23": "今世得罪。",
    "X74n1470_007:0179a18_24": "不知後世。",
    "X74n1470_007:0179a18_25": "有大罪報。",
    "X74n1470_007:0179a18_26": "復有人雖知妄語罪。",
    "X74n1470_007:0179a18_27": "慳貪瞋恚。",
    "X74n1470_007:0179a19_28": "愚癡多故。",
    "X74n1470_007:0179a19_29": "而作妄語。",
    "X74n1470_007:0179a19_30": "復有人雖不貪恚。",
    "X74n1470_007:0179a19_31": "而妄證人罪。",
    "X74n1470_007:0179a20_32": "心謂實爾。",
    "X74n1470_007:0179a20_33": "死墮地獄。",
    "X74n1470_007:0179a20_34": "如佛說妄語有十罪。",
    "X74n1470_007:0179a20_35": "何等為十。",
    "X74n1470_007:0179a21_36": "一者。",
    "X74n1470_007:0179a21_37": "口氣常臭。",
    "X74n1470_007:0179a21_38": "二者。",
    "X74n1470_007:0179a21_39": "善神遠離。",
    "X74n1470_007:0179a21_40": "非人得便。",
    "X74n1470_007:0179a21_41": "三者。",
    "X74n1470_007:0179a22_42": "雖有實語。",
    "X74n1470_007:0179a22_43": "人不信受。",
    "X74n1470_007:0179a22_44": "四者。",
    "X74n1470_007:0179a22_45": "智人謀議。",
    "X74n1470_007:0179a22_46": "常不參與。",
    "X74n1470_007:0179a22_47": "五者。",
    "X74n1470_007:0179a23_48": "常被誹謗醜惡之聲。",
    "X74n1470_007:0179a23_49": "周聞天下。",
    "X74n1470_007:0179a23_50": "六者。",
    "X74n1470_007:0179a23_51": "人所不敬。",
    "X74n1470_007:0179a23_52": "雖有教敕。",
    "X74n1470_007:0179a24_53": "人不信用。",
    "X74n1470_007:0179a24_54": "七者。",
    "X74n1470_007:0179a24_55": "常多憂愁。",
    "X74n1470_007:0179a24_56": "八者。",
    "X74n1470_007:0179a24_57": "種誹謗業因緣。",
    "X74n1470_007:0179b01_58": "九者。",
    "X74n1470_007:0179b01_59": "身壞命終。",
    "X74n1470_007:0179b01_60": "當墮地獄。",
    "X74n1470_007:0179b01_61": "十者。",
    "X74n1470_007:0179b01_62": "若出為人。",
    "X74n1470_007:0179b01_63": "常被誹謗。",
    "X74n1470_007:0179b02_64": "如是種種不作。",
    "X74n1470_007:0179b02_65": "是為不妄語。",
    "X74n1470_007:0179b02_66": "名口善律儀。",
    "X74n1470_007:0179b03_0": "我等為無明所覆。",
    "X74n1470_007:0179b03_1": "不識妄語罪因。",
    "X74n1470_007:0179b03_2": "今遇道場。",
    "X74n1470_007:0179b03_3": "方始覺知。",
    "X74n1470_007:0179b04_4": "歸命毗盧遮那如來。",
    "X74n1470_007:0179b04_5": "及一切賢聖海眾。",
    "X74n1470_007:0179b04_6": "燒香散華。",
    "X74n1470_007:0179b05_0": "妄語罪報。",
    "X74n1470_007:0179b05_1": "發露懺悔。",
    "X74n1470_007:0179b05_2": "不敢覆藏。",
    "X74n1470_007:0179b05_3": "以此因緣。",
    "X74n1470_007:0179b05_4": "我及法界眾生海。",
    "X74n1470_007:0179b06_5": "妄語重罪。",
    "X74n1470_007:0179b06_6": "願皆清淨。",
    "X74n1470_007:0179b07_0": "次懺悔滅罪印呪",
    "X74n1470_007:0179b08_0": "唵薩栗末(二合)巴(引)巴眉悉普怛[口*捺]曷捺末日囉也莎曷(應誦三徧)　百劫積集罪　　一念悉盪除　　如火焚枯草　滅盡無有餘　我昔所造諸惡業　　皆由無始貪瞋癡　從身語意之所生　　一切我今皆懺悔懺悔已。",
    "X74n1470_007:0179b14_1": "至心歸命。",
    "X74n1470_007:0179b14_2": "禮本尊毗盧遮那佛。",
    "X74n1470_007:0179b15_0": "○(白)眾等聽說經中無常偈",
    "X74n1470_007:0179b16_0": "　無上諸世尊　　獨覺聲聞眾　　尚捨無常身　何況於凡夫　　父母及妻子　　兄弟并眷屬　目觀生死隔　　云何不愁歎　　是故勸諸人　諦聽真實法　　共捨無常處　　當行不死門　佛教如甘露　　除熱得清涼　　一心應善聽　能滅諸煩惱"
}