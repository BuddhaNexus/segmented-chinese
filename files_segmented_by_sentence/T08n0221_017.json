{
    "T08n0221_017:0117b04_0": "放光般若經卷第十七",
    "T08n0221_017:0117b06_0": "西晉于闐國三藏無羅叉",
    "T08n0221_017:0117b07_0": "奉　詔譯",
    "T08n0221_017:0117b08_0": "摩訶般若波羅蜜教化眾生品第七十四「復次，須菩提！",
    "T08n0221_017:0117b09_1": "菩薩摩訶薩以薩云然念，從初發意不離薩云若念行尸波羅蜜，意初不墮婬怒癡，亦不念婬怒癡，亦不為所纏裹。",
    "T08n0221_017:0117b11_2": "諸不入道撿事，嫉妬惡戒恚意、懈怠亂意、愚癡項佷，自用著於吾我，及二地意悉無。",
    "T08n0221_017:0117b13_3": "何以故？",
    "T08n0221_017:0117b14_4": "皆知諸法相空，皆知諸法無所有、無所成，觀見諸法皆無轉還，皆解諸法相，度諸世事，處於無為，具足漚惒拘舍羅增益功德，為行尸波羅蜜教化眾生、淨佛國土，亦不於世受尸波羅蜜之報。",
    "T08n0221_017:0117b18_5": "至般若波羅蜜，但欲益於一切，教化眾生。",
    "T08n0221_017:0117b19_6": "「復次，須菩提！",
    "T08n0221_017:0117b19_7": "菩薩行四禪、四等、四無形禪。",
    "T08n0221_017:0117b20_8": "雖行諸禪，不受禪福。",
    "T08n0221_017:0117b20_9": "何以故？",
    "T08n0221_017:0117b20_10": "以漚惒拘舍羅，知諸禪相皆空，亦知動還者。",
    "T08n0221_017:0117b21_11": "「復次，須菩提！",
    "T08n0221_017:0117b22_12": "菩薩行般若波羅蜜，從初發意行漚惒拘舍羅，行觀行淨，亦不趣須陀洹、不取須陀洹果，至阿羅漢亦不取其果。",
    "T08n0221_017:0117b24_13": "何以故？",
    "T08n0221_017:0117b24_14": "知諸法相空，及知不轉還法，亦行三十七品過於二地。",
    "T08n0221_017:0117b26_15": "須菩提！",
    "T08n0221_017:0117b26_16": "是為菩薩摩訶薩無所從生法忍。",
    "T08n0221_017:0117b27_17": "菩薩行般若波羅蜜，行八惟無禪及九次第，亦不取須陀洹道。",
    "T08n0221_017:0117b28_18": "何以故？",
    "T08n0221_017:0117b28_19": "悉知諸法相空，知不動還。",
    "T08n0221_017:0117b29_20": "「復次，須菩提！",
    "T08n0221_017:0117b29_21": "菩薩行佛十力業及四無所畏、四無礙慧、佛十八法、大慈大悲，淨佛國土、教化眾生，然後乃逮薩云若。",
    "T08n0221_017:0117c02_22": "菩薩當作是行般若波羅蜜。」",
    "T08n0221_017:0117c03_23": "須菩提白佛言：「世尊！",
    "T08n0221_017:0117c04_24": "菩薩摩訶薩其智甚廣大，乃行是深法，然不受其報。」",
    "T08n0221_017:0117c05_25": "佛言：「如是，如是！",
    "T08n0221_017:0117c05_26": "須菩提！",
    "T08n0221_017:0117c05_27": "所以者何？",
    "T08n0221_017:0117c06_28": "菩薩於所有處不動不轉。」",
    "T08n0221_017:0117c06_29": "「世尊！",
    "T08n0221_017:0117c06_30": "何等為於所有處不動不轉？」",
    "T08n0221_017:0117c07_31": "佛言：「於無所有而不動轉，於五陰所有不轉，於六波羅蜜所有不動，於諸禪、四等所有不轉，於三十七品所有不轉，於三脫門所有不轉，於大慈大悲所有不轉，於十力、十八法所有不轉。",
    "T08n0221_017:0117c11_32": "所以者何？",
    "T08n0221_017:0117c12_0": "是諸法所有皆無所有故。",
    "T08n0221_017:0117c12_1": "須菩提！",
    "T08n0221_017:0117c12_2": "不可以無所有逮覺所有。」",
    "T08n0221_017:0117c13_3": "須菩提言：「世尊！",
    "T08n0221_017:0117c13_4": "寧可持所有逮覺所有不？」",
    "T08n0221_017:0117c14_5": "佛言：「不也。」",
    "T08n0221_017:0117c14_6": "須菩提言：「世尊！",
    "T08n0221_017:0117c15_0": "寧可持無所有逮覺無所有不？」",
    "T08n0221_017:0117c15_1": "佛言：「不也。」",
    "T08n0221_017:0117c15_2": "「如是，世尊！",
    "T08n0221_017:0117c16_3": "將無所逮無所覺耶？」",
    "T08n0221_017:0117c16_4": "佛言：「有逮覺，不以是四句。」",
    "T08n0221_017:0117c17_5": "「世尊！",
    "T08n0221_017:0117c17_6": "是逮覺當云何？」",
    "T08n0221_017:0117c17_7": "佛言：「諸逮覺者，亦非所有、亦非無所有。",
    "T08n0221_017:0117c18_8": "逮覺者，亦非戲言、亦非不戲言。」",
    "T08n0221_017:0117c19_9": "須菩提言：「世尊！",
    "T08n0221_017:0117c19_10": "何等是菩薩戲言？」",
    "T08n0221_017:0117c20_11": "佛言：「言：『五陰有常無常』，是菩薩戲言。",
    "T08n0221_017:0117c21_12": "『五陰苦樂』者，是菩薩戲言。",
    "T08n0221_017:0117c21_13": "『五陰是我所非我所』，是菩薩戲言。",
    "T08n0221_017:0117c22_14": "『五陰淨不淨』者，是菩薩戲言。",
    "T08n0221_017:0117c23_15": "『分別知五陰』者，是菩薩戲言。",
    "T08n0221_017:0117c23_16": "『知四諦』者，是菩薩戲言。",
    "T08n0221_017:0117c24_17": "念『四禪、四等及四無形禪、三十七品、總三脫門、八惟無、九次第禪』，是菩薩戲言。",
    "T08n0221_017:0117c26_18": "『我得須陀洹道至阿羅漢、辟支佛道』，是菩薩戲言。",
    "T08n0221_017:0117c27_19": "『我具足菩薩十住』，是菩薩戲言。",
    "T08n0221_017:0117c27_20": "『我淨佛國土、教化眾生』，是菩薩戲言。",
    "T08n0221_017:0117c28_21": "『我具十力、四無所畏、四無礙慧、佛十八法』，是菩薩戲言。",
    "T08n0221_017:0117c29_22": "『我逮薩云若』，是菩薩戲言。",
    "T08n0221_017:0118a01_23": "『我盡諸習緒』，是菩薩戲言。",
    "T08n0221_017:0118a02_24": "菩薩行般若波羅蜜，五陰有常無常，亦不戲亦不不戲，乃至薩云若有常無常，亦不戲亦不不戲。",
    "T08n0221_017:0118a04_25": "所以者何？",
    "T08n0221_017:0118a04_26": "於所有亦不戲所有，於無所有亦不戲無所有，於所有無所有中亦不戲無不戲。",
    "T08n0221_017:0118a06_27": "是故，須菩提！",
    "T08n0221_017:0118a06_28": "五陰及薩云若為非戲也。",
    "T08n0221_017:0118a07_29": "菩薩於般若波羅蜜，行亦不以戲。」",
    "T08n0221_017:0118a08_0": "須菩提言：「云何五陰不戲乃至薩云若不戲？」",
    "T08n0221_017:0118a09_0": "佛告須菩提：「五陰無所有乃至薩云若亦無所有，諸可無所有者皆非戲。",
    "T08n0221_017:0118a10_1": "以是故，五陰及薩云若皆無有戲。",
    "T08n0221_017:0118a11_2": "須菩提！",
    "T08n0221_017:0118a11_3": "菩薩作是學般若波羅蜜者，得上菩薩位。」",
    "T08n0221_017:0118a12_4": "須菩提言：「世尊！",
    "T08n0221_017:0118a12_5": "諸法所有尚不可得，云何得菩薩位？",
    "T08n0221_017:0118a13_6": "為用二地？",
    "T08n0221_017:0118a13_7": "為用佛道乎？",
    "T08n0221_017:0118a14_8": "持何等得位？」",
    "T08n0221_017:0118a14_9": "佛言：「菩薩亦不以二道，亦不以佛道也。",
    "T08n0221_017:0118a15_10": "遍學諸道，乃上菩薩位。",
    "T08n0221_017:0118a16_0": "如第八賢聖遍學諸道，雖在乎地，未受果證。",
    "T08n0221_017:0118a17_1": "菩薩亦如是，皆行諸道得菩薩位，未及薩云若，未得金剛三昧。",
    "T08n0221_017:0118a18_2": "得功德時，乃具足逮薩云若。」",
    "T08n0221_017:0118a19_3": "須菩提言：「世尊！",
    "T08n0221_017:0118a19_4": "若菩薩遍學諸道爾乃上位者，菩薩為復在第八地取須陀洹道耶？",
    "T08n0221_017:0118a21_0": "在斯陀含地得斯陀含道，在阿那含地得阿那含道，在阿羅漢地得阿羅漢道，在辟支佛地得辟支佛道，在佛地得佛道耶？",
    "T08n0221_017:0118a23_1": "此諸道各自異。",
    "T08n0221_017:0118a24_2": "世尊！",
    "T08n0221_017:0118a24_3": "云何菩薩皆當遍學諸道上菩薩位耶？",
    "T08n0221_017:0118a25_4": "若菩薩於是八地受八道者，是終不然。",
    "T08n0221_017:0118a26_0": "在菩薩位便逮薩云然者，亦復不然。",
    "T08n0221_017:0118a26_1": "若菩薩得聲聞、辟支佛道至薩云然者，亦復不然。",
    "T08n0221_017:0118a27_2": "世尊！",
    "T08n0221_017:0118a28_3": "我當云何知菩薩遍入諸道上菩薩位？」",
    "T08n0221_017:0118a28_4": "佛告須菩提：「如汝所言，菩薩終不於八地得須陀洹及羅漢、辟支佛道以逮薩云若。",
    "T08n0221_017:0118b01_5": "須菩提！",
    "T08n0221_017:0118b02_0": "菩薩從初發意常行六波羅蜜，以慧見八地。",
    "T08n0221_017:0118b03_0": "何等八？",
    "T08n0221_017:0118b03_1": "淨地、性地、四賢聖八地、觀地、薄地、無垢地、已辦地、辟支佛地。",
    "T08n0221_017:0118b04_2": "以慧觀過於八地，以道慧過菩薩位。",
    "T08n0221_017:0118b05_3": "過位已，以薩云若慧捨諸習緒。",
    "T08n0221_017:0118b06_4": "須菩提！",
    "T08n0221_017:0118b06_5": "第八地者是菩薩之忍。",
    "T08n0221_017:0118b06_6": "須陀洹、斯陀含、阿那含慧及習緒除，亦是羅漢慧觀，亦是菩薩辟支佛慧，亦是菩薩忍。",
    "T08n0221_017:0118b08_7": "具足聲聞、辟支佛道，以道慧上菩薩位，以薩云若慧除諸習緒。",
    "T08n0221_017:0118b10_8": "以是故，須菩提！",
    "T08n0221_017:0118b10_9": "菩薩當遍具足諸道，爾乃成阿耨多羅三耶三菩阿惟三佛。",
    "T08n0221_017:0118b11_10": "成阿惟三佛已，為眾生作道地。」",
    "T08n0221_017:0118b12_11": "須菩提白佛言：「世尊！",
    "T08n0221_017:0118b13_12": "所說三乘：聲聞、辟支佛、佛道；何等為道慧之道？」",
    "T08n0221_017:0118b14_13": "佛言：「當起諸道淨於諸道，遍觀眾生及相貌像，盡覺盡知。",
    "T08n0221_017:0118b15_14": "皆遍知已，當教一切分流廣化，遍採音聲令得大聲，遍三千大千剎土，當如響相。",
    "T08n0221_017:0118b17_15": "以是故，菩薩當遍具足諸道。",
    "T08n0221_017:0118b17_16": "當知道慧，悉知眾生之意，亦當知泥犁，復知泥犁之趣，亦當知眾生罪報。",
    "T08n0221_017:0118b19_17": "當斷泥犁緣作罪之報，薜荔、畜生亦當知之。",
    "T08n0221_017:0118b20_18": "薜荔、畜生緣作報應，悉當斷之。",
    "T08n0221_017:0118b21_19": "當知真陀羅、摩睺勒、諸龍、閱叉，當知人之因緣、人道果報，亦當知天，從四天王上至三十三天，亦當知天人因緣、天人果報。",
    "T08n0221_017:0118b24_0": "當知三十七品法、三脫門法，亦當知十力，亦當知四禪、四等及四空定、大慈大悲、佛十八法。",
    "T08n0221_017:0118b26_1": "盡知是已，立諸眾生於三乘之道。",
    "T08n0221_017:0118b26_2": "須菩提！",
    "T08n0221_017:0118b27_3": "是為菩薩具足道慧。",
    "T08n0221_017:0118b27_4": "菩薩學是已，皆知眾生意之所願。",
    "T08n0221_017:0118b28_5": "已知所願，如應說法初不斷絕。",
    "T08n0221_017:0118b29_0": "所以者何？",
    "T08n0221_017:0118b29_1": "普知眾生根、生死之趣。",
    "T08n0221_017:0118b29_2": "菩薩當作是行般若波羅蜜。",
    "T08n0221_017:0118c01_3": "菩薩所可應行法，三十七品所行，二地所行，盡入般若波羅蜜中故。」",
    "T08n0221_017:0118c02_4": "須菩提白佛言：「世尊！",
    "T08n0221_017:0118c03_5": "諸法及三十七品及道法，是諸法亦不合亦不散，亦無有形，亦不見見，一相，一相者則無相。",
    "T08n0221_017:0118c05_6": "云何能致道？",
    "T08n0221_017:0118c05_7": "是法亦不見，亦無有形，一相，一相者則無相。",
    "T08n0221_017:0118c06_8": "云何能致道？",
    "T08n0221_017:0118c07_9": "世尊！",
    "T08n0221_017:0118c07_10": "譬如虛空，亦無所沒、亦無所致。」",
    "T08n0221_017:0118c07_11": "佛言：「如是，如是！",
    "T08n0221_017:0118c08_12": "須菩提！",
    "T08n0221_017:0118c08_13": "是空法亦無所致、亦無所趣，以眾生不知法相無所有故，佛為說三十七品，及諸法有所致、有所辦。",
    "T08n0221_017:0118c10_14": "雖爾，須菩提！",
    "T08n0221_017:0118c11_15": "所有五陰、六波羅蜜、內空、外空及有無空，三十七品、四禪、四等及四空定，四無礙慧、四無所畏、佛十力、十八不共、大慈大悲，至薩云若，於賢聖法律亦不合亦不散，亦無有形亦不可見，亦無有對，一相無相。",
    "T08n0221_017:0118c15_16": "如來以是故，欲度脫眾生，以世俗因緣而說是教，非第一最義。",
    "T08n0221_017:0118c17_17": "是故菩薩當遍學諸道，以慧觀隨習俗，於法中有應用者、不應用者。",
    "T08n0221_017:0118c18_18": "何等是菩薩應用？",
    "T08n0221_017:0118c19_0": "何等是菩薩所不應用？",
    "T08n0221_017:0118c19_1": "羅漢、辟支佛道以慧觀學而所不用，以薩云若慧當用諸法。",
    "T08n0221_017:0118c20_2": "菩薩如是於賢聖法律，當學般若波羅蜜。」",
    "T08n0221_017:0118c21_3": "須菩提白佛言：「世尊！",
    "T08n0221_017:0118c22_4": "所說賢聖律，賢聖律者為何謂？」",
    "T08n0221_017:0118c23_5": "佛告須菩提：「聲聞、辟支佛、菩薩摩訶薩、如來、無所著、等正覺，亦不與婬怒癡合亦不不合，是我所非我所亦不合亦不散，亦不狐疑亦不不狐疑，於戒行亦不合亦不散，於欲、於色、於無色界亦不合亦不散，於不黠及頑佷亦不合非不合，凶暴亦不合非不合，於四禪、四等及四空定，三十七品、大慈大悲及有為無為性，亦不合亦不散。",
    "T08n0221_017:0119a01_6": "何以故？",
    "T08n0221_017:0119a01_7": "以諸法無有形、不可見、無有對，一相無相。",
    "T08n0221_017:0119a02_8": "無色不與無色合亦不散，不可見不與不可見合亦不散，無有對不與無對合亦不散，一相不與一相合亦不散，無相不與無相合亦不散。",
    "T08n0221_017:0119a05_9": "須菩提！",
    "T08n0221_017:0119a05_10": "是名為賢聖律。",
    "T08n0221_017:0119a06_11": "亦無形、不可得見，亦無對，一相無相，是菩薩無相度，菩薩當作是學。",
    "T08n0221_017:0119a07_12": "作是學已，當得諸法無相。」",
    "T08n0221_017:0119a08_13": "須菩提白佛言：「世尊！",
    "T08n0221_017:0119a08_14": "為不學色聲香味細滑識法相耶？",
    "T08n0221_017:0119a09_15": "不學地水火風空識相耶？",
    "T08n0221_017:0119a10_16": "不學六波羅蜜相耶？",
    "T08n0221_017:0119a10_17": "不學有無空相耶？",
    "T08n0221_017:0119a11_18": "不學四禪、四等及四空定，三十七品、三脫門相，十力、四無所畏、四無礙慧、佛十八法、大慈大悲、四諦相、賢聖相？",
    "T08n0221_017:0119a13_19": "不學逆順十二因緣相耶？",
    "T08n0221_017:0119a14_20": "不學有為無為性相耶？",
    "T08n0221_017:0119a14_21": "於是諸法無相亦不學，所作相亦不學，菩薩當云何過於二地上菩薩位？",
    "T08n0221_017:0119a16_22": "上菩薩位已，云何逮薩云若？",
    "T08n0221_017:0119a17_0": "逮薩云若已，云何轉法輪？",
    "T08n0221_017:0119a17_1": "轉法輪已，云何以三乘法度脫眾生？」",
    "T08n0221_017:0119a18_2": "佛告須菩提：「若諸法有相者，菩薩當學諸法相。",
    "T08n0221_017:0119a19_3": "諸法無形，亦不可見亦無有對，一相，一相者則無相，是故菩薩亦不學相亦不學無相。",
    "T08n0221_017:0119a21_4": "云何作是問？」",
    "T08n0221_017:0119a21_5": "佛言：「若前有相，後便有相；以前法無相故，後亦無相。",
    "T08n0221_017:0119a22_6": "是故菩薩亦不學相亦不學無相。",
    "T08n0221_017:0119a23_7": "所以者何？",
    "T08n0221_017:0119a23_8": "有佛無佛一相性常住如故。」",
    "T08n0221_017:0119a24_9": "須菩提白佛言：「世尊！",
    "T08n0221_017:0119a25_10": "若諸法非相非無相，云何為念般若波羅蜜？",
    "T08n0221_017:0119a26_11": "菩薩若不念般若波羅蜜者，不能過於二地。",
    "T08n0221_017:0119a27_12": "不過二地者，不能過菩薩位。",
    "T08n0221_017:0119a27_13": "不能過菩薩位者，不得無所從生。",
    "T08n0221_017:0119a28_14": "不得無所從生者，不得菩薩神通。",
    "T08n0221_017:0119a29_15": "不得神通者，不能淨佛土、教化眾生。",
    "T08n0221_017:0119b01_16": "不淨佛土、教化眾生者，不能逮薩云若。",
    "T08n0221_017:0119b01_17": "未逮薩云若者，不能轉法輪。",
    "T08n0221_017:0119b02_18": "不能轉法輪者，不能安立眾生於三乘法，亦不能安立眾生於三福地：一者、施，二者、戒，三者、念諸善法。」",
    "T08n0221_017:0119b04_19": "佛言：「如是，如是！",
    "T08n0221_017:0119b05_20": "須菩提！",
    "T08n0221_017:0119b05_21": "諸法亦非無相亦非一相。",
    "T08n0221_017:0119b06_22": "無相之法當云何念般若波羅蜜？",
    "T08n0221_017:0119b06_23": "須菩提！",
    "T08n0221_017:0119b07_0": "般若波羅蜜者非菩薩之念，菩薩以無念是為般若波羅蜜相。」",
    "T08n0221_017:0119b08_1": "須菩提言：「世尊！",
    "T08n0221_017:0119b08_2": "云何無念是般若波羅蜜相？」",
    "T08n0221_017:0119b09_3": "佛言：「於諸法無所念，是為般若波羅蜜相。」",
    "T08n0221_017:0119b10_4": "「云何於諸法無所念？」",
    "T08n0221_017:0119b10_5": "佛言：「不念五陰、六情，是為般若波羅蜜念。",
    "T08n0221_017:0119b11_6": "不念色聲香味細滑識法，是般若波羅蜜念。",
    "T08n0221_017:0119b12_7": "不念不淨，是般若波羅蜜念。",
    "T08n0221_017:0119b13_8": "不念四禪、四等及四空定，是般若波羅蜜念。",
    "T08n0221_017:0119b14_9": "不念三尊、不念三福，是般若波羅蜜念。",
    "T08n0221_017:0119b15_10": "不念滅盡、不念安般守意，是般若波羅蜜念。",
    "T08n0221_017:0119b16_11": "不念無常相、苦相、非我相，不念四顛倒、十二因緣，不念吾我、壽命及知見相，是般若波羅蜜念。",
    "T08n0221_017:0119b18_12": "不念三脫門，不念三十七品法，是般若波羅蜜念。",
    "T08n0221_017:0119b19_13": "不念八惟無、九次第禪，不念四禪，是般若波羅蜜念。",
    "T08n0221_017:0119b20_14": "不念十慧，不念六波羅蜜，不念內外空及有無空，是般若波羅蜜念。",
    "T08n0221_017:0119b22_15": "不念十力，不念四無所畏，四無礙慧，佛十八法，不念大慈大悲，是般若波羅蜜念。",
    "T08n0221_017:0119b24_16": "不念須陀洹及羅漢、辟支佛，是般若波羅蜜念。",
    "T08n0221_017:0119b25_17": "不念薩云若，是般若波羅蜜念。",
    "T08n0221_017:0119b26_18": "不念斷諸習緒，是般若波羅蜜念。」",
    "T08n0221_017:0119b26_19": "須菩提白佛言：「世尊！",
    "T08n0221_017:0119b27_20": "云何不念五陰，乃至斷諸習緒復不念，是般若波羅蜜念？」",
    "T08n0221_017:0119b28_21": "佛言：「菩薩行般若波羅蜜，亦不念五陰無所有。",
    "T08n0221_017:0119b29_22": "何以故？",
    "T08n0221_017:0119c01_0": "須菩提！",
    "T08n0221_017:0119c01_1": "諸有相者，無有般若波羅蜜念。",
    "T08n0221_017:0119c01_2": "不念婬怒癡所有，不念無道之處所有。",
    "T08n0221_017:0119c02_3": "何以故？",
    "T08n0221_017:0119c02_4": "諸有想者，為無般若波羅蜜念。",
    "T08n0221_017:0119c03_5": "諸有相者，為無六波羅蜜。",
    "T08n0221_017:0119c04_6": "何以故？",
    "T08n0221_017:0119c04_7": "諸有貪者亦無有六波羅蜜，是名為著諸有。",
    "T08n0221_017:0119c05_8": "縛著者，無有度脫。",
    "T08n0221_017:0119c05_9": "須菩提！",
    "T08n0221_017:0119c06_10": "著有者，無有三十七道品念，亦無三脫門念，乃至薩云若亦無念。",
    "T08n0221_017:0119c07_11": "何以故？",
    "T08n0221_017:0119c07_12": "縛著於有故。」",
    "T08n0221_017:0119c08_13": "須菩提白佛言：「何等為有？",
    "T08n0221_017:0119c08_14": "何等為無有？」",
    "T08n0221_017:0119c09_0": "佛言：「有二者為有。」",
    "T08n0221_017:0119c09_1": "「世尊！",
    "T08n0221_017:0119c09_2": "何等為二？」",
    "T08n0221_017:0119c09_3": "佛言：「五陰相者為二，十二衰相者為二，有佛相者為二，有道相、有為無為相者是則為二。",
    "T08n0221_017:0119c11_4": "須菩提！",
    "T08n0221_017:0119c12_5": "一切相乃至無有相，是皆為二。",
    "T08n0221_017:0119c12_6": "適有二，便有。",
    "T08n0221_017:0119c13_7": "已有，便有世間眾生，不得離生老病死憂悲勤苦。",
    "T08n0221_017:0119c14_8": "以是故，須菩提！",
    "T08n0221_017:0119c14_9": "當知有二者無有六波羅蜜，亦無有道，亦無所逮，亦無所覺，何況能捨五陰及薩云若者？」",
    "T08n0221_017:0119c16_10": "佛告須菩提：「尚無道念，那得須陀洹至羅漢、辟支佛道？",
    "T08n0221_017:0119c17_11": "那得離諸習緒？」",
    "T08n0221_017:0119c19_0": "摩訶般若波羅蜜無堅要品第七十五",
    "T08n0221_017:0119c20_0": "爾時須菩提白佛言：「世尊！",
    "T08n0221_017:0119c20_1": "假令有相者不得順忍、不得逮覺；若無相者當得順忍不？",
    "T08n0221_017:0119c21_2": "當及聲聞八地不？",
    "T08n0221_017:0119c22_3": "當及辟支佛地不？",
    "T08n0221_017:0119c22_4": "當及菩薩地不？",
    "T08n0221_017:0119c23_5": "可得度脫不？",
    "T08n0221_017:0119c23_6": "能得道念不？",
    "T08n0221_017:0119c23_7": "能令羅漢、辟支佛習緒除不？",
    "T08n0221_017:0119c24_8": "能使菩薩得上菩薩位不？",
    "T08n0221_017:0119c24_9": "上菩薩位已能得薩云若不？",
    "T08n0221_017:0119c25_10": "得薩云若已能滅諸習緒不？",
    "T08n0221_017:0119c26_11": "世尊！",
    "T08n0221_017:0119c26_12": "若無意，若不生意、不起是法相，可逮薩云若不？」",
    "T08n0221_017:0119c27_13": "佛告須菩提：「如是，如是！",
    "T08n0221_017:0119c28_0": "無有相者亦無有順忍，亦不能除諸習緒。」",
    "T08n0221_017:0119c28_1": "復問：「世尊！",
    "T08n0221_017:0119c29_2": "菩薩行般若波羅蜜，有相意耶？",
    "T08n0221_017:0119c29_3": "於五陰有相耶？",
    "T08n0221_017:0120a01_4": "乃至薩云若有相耶？",
    "T08n0221_017:0120a01_5": "有婬怒癡相、無有婬怒癡相耶？",
    "T08n0221_017:0120a02_6": "有六衰、有六衰盡相耶？",
    "T08n0221_017:0120a02_7": "有近、有近盡相耶？",
    "T08n0221_017:0120a03_8": "有覺、有覺盡相耶？",
    "T08n0221_017:0120a03_9": "有愛、有愛盡相耶？",
    "T08n0221_017:0120a04_10": "有受、有受盡相耶？",
    "T08n0221_017:0120a04_11": "有有、有有盡相耶？",
    "T08n0221_017:0120a05_0": "有生、有生盡相耶？",
    "T08n0221_017:0120a05_1": "有死、有死盡相耶？",
    "T08n0221_017:0120a05_2": "有憂悲勤苦？",
    "T08n0221_017:0120a06_3": "有憂悲勤苦盡相耶？",
    "T08n0221_017:0120a06_4": "有苦、有苦盡相耶？",
    "T08n0221_017:0120a07_0": "有四諦、有四諦盡相耶、有薩云若、有薩云若盡相耶？",
    "T08n0221_017:0120a08_1": "有習緒、有習緒盡相耶？」",
    "T08n0221_017:0120a08_2": "佛言：「不也。",
    "T08n0221_017:0120a08_3": "須菩提！",
    "T08n0221_017:0120a09_4": "菩薩行般若波羅蜜，亦無有相亦無無相。",
    "T08n0221_017:0120a10_5": "須菩提！",
    "T08n0221_017:0120a10_6": "菩薩順忍者則無相，是菩薩無有相則為念道。",
    "T08n0221_017:0120a11_7": "無有有相、無有無相，則是菩薩之果報。」",
    "T08n0221_017:0120a12_8": "佛言：「有相則是菩薩道，無相則逮覺。",
    "T08n0221_017:0120a13_9": "是故，須菩提！",
    "T08n0221_017:0120a13_10": "當知諸法所有皆無所有。」",
    "T08n0221_017:0120a13_11": "須菩提白佛言：「世尊！",
    "T08n0221_017:0120a14_12": "若無所有，云何於無所有中得逮覺，而於諸法得自在？」",
    "T08n0221_017:0120a15_13": "佛告須菩提：「我本為菩薩行六波羅蜜，從第一禪至第四禪，觀禪性不念貢高，亦不倚禪、亦不味禪，於四禪事寂淨無所悕望。",
    "T08n0221_017:0120a18_14": "已安足於禪，便處於神通。",
    "T08n0221_017:0120a19_15": "天眼徹視，天耳徹聽，意知他人宿命所從來，自識宿命便飛行。",
    "T08n0221_017:0120a20_16": "雖爾，不以是神通貢高，不味不倚於六通，無所分別。",
    "T08n0221_017:0120a21_17": "須菩提！",
    "T08n0221_017:0120a21_18": "我以應一合相智成阿耨多羅三耶三菩，便覺四諦，具足如來十力、四無所畏、四無礙慧、佛十八法，處眾生於三乘。」",
    "T08n0221_017:0120a24_19": "須菩提白佛言：「世尊！",
    "T08n0221_017:0120a25_20": "如來云何於無所有中起四禪？",
    "T08n0221_017:0120a25_21": "六通無所有？",
    "T08n0221_017:0120a26_22": "眾生為無所有？",
    "T08n0221_017:0120a26_23": "如來云何安立眾生於三乘？」",
    "T08n0221_017:0120a27_24": "佛告須菩提：「若婬怒癡及餘諸非法之事，若有所有、無所有者，我為菩薩時不於有無中起四禪。",
    "T08n0221_017:0120a29_25": "是故，須菩提！",
    "T08n0221_017:0120a29_26": "亦不有所有、亦不無所有，是故我初發意行菩薩道時行四禪。」",
    "T08n0221_017:0120b01_27": "佛告須菩提：「若神通中當有所有、無所有者，我終不於神通中覺所有無所有而成阿耨多羅三耶三菩。",
    "T08n0221_017:0120b04_28": "以於神通知所有無所有故，成阿耨多羅三耶三菩。」",
    "T08n0221_017:0120b05_29": "須菩提白佛言：「若菩薩於諸法所有無所有，於禪五通成阿耨多羅三耶三菩，云何菩薩於無所有法中，未曾所知能知、未曾所學得學，從是中成阿耨多羅三耶三菩？」",
    "T08n0221_017:0120b09_30": "佛告須菩提：「菩薩已從過去諸佛所供養若干佛菩薩，所從諸佛聞無所有中無有佛、無有辟支佛，無所有中無有羅漢，無所有中無有眾賢聖，從無所有中無有毛髮許所有。",
    "T08n0221_017:0120b13_31": "菩薩作是念言：『無所有中亦無有須陀洹乃至佛，皆無所有。",
    "T08n0221_017:0120b14_32": "以諸法無所有故，我或成阿耨多羅三耶三菩，我或不成阿耨多羅三耶三菩。",
    "T08n0221_017:0120b16_33": "假令我當成阿耨多羅三耶三菩者，諸可有行相眾生，我當立著無相地。』",
    "T08n0221_017:0120b18_34": "須菩提！",
    "T08n0221_017:0120b18_35": "諸有菩薩成阿耨多羅三耶三菩者，欲度脫眾生故，便習未曾習者，未曾學者、未曾受者，便學、便受。",
    "T08n0221_017:0120b20_36": "於諸過去諸佛所學，先學六波羅蜜，勸人令行六波羅蜜，見人行者代其歡喜。",
    "T08n0221_017:0120b22_37": "以布施無貪垢故，便得大富。",
    "T08n0221_017:0120b23_0": "以布施故便守戒，便得天上、人中尊。",
    "T08n0221_017:0120b23_1": "以布施故便得三昧。",
    "T08n0221_017:0120b24_2": "以布施、持戒、忍辱、精進、禪故，便得智慧品、解脫品、見解脫慧品。",
    "T08n0221_017:0120b25_3": "持是諸品及六波羅蜜，得過二地，上菩薩位。",
    "T08n0221_017:0120b26_4": "已上位已，便淨佛土、化眾生，便逮薩云若，轉法輪，以三乘度眾生。",
    "T08n0221_017:0120b28_5": "須菩提！",
    "T08n0221_017:0120b28_6": "菩薩以是先當從檀波羅蜜起，次得諸慧；是亦不可得。",
    "T08n0221_017:0120b29_7": "何以故？",
    "T08n0221_017:0120b29_8": "無有實故。",
    "T08n0221_017:0120c01_9": "「復次，須菩提！",
    "T08n0221_017:0120c01_10": "菩薩從初發意以來，自持戒勸人持戒，見人持戒代其歡喜，以持戒得天上、人中之豪。",
    "T08n0221_017:0120c03_11": "貧者以財施之，復以戒、三昧、智慧、解脫、見解脫慧而立之，以五品之德過出二地，上菩薩位，度脫眾生，便逮未曾所知所學所習，皆學知習之。",
    "T08n0221_017:0120c06_12": "何以故？",
    "T08n0221_017:0120c06_13": "欲習無所有故。",
    "T08n0221_017:0120c07_14": "「復次，須菩提！",
    "T08n0221_017:0120c07_15": "菩薩行忍，勸人使行，見人行忍代其歡喜。",
    "T08n0221_017:0120c08_16": "飽足眾生以財安立，或以五品之德過於二地，上菩薩位。",
    "T08n0221_017:0120c09_17": "何以故？",
    "T08n0221_017:0120c09_18": "所施與亦無有要故。",
    "T08n0221_017:0120c10_19": "「復次，須菩提！",
    "T08n0221_017:0120c10_20": "菩薩自行精進於善，勸人精進，見人精進代其歡喜。",
    "T08n0221_017:0120c11_21": "復以財物給足眾生，以戒、忍辱五品之德過出二地，上菩薩位。",
    "T08n0221_017:0120c13_22": "何以故？",
    "T08n0221_017:0120c13_23": "所施亦無有要故。",
    "T08n0221_017:0120c13_24": "「復次，須菩提！",
    "T08n0221_017:0120c14_25": "菩薩行四禪、四等、四無形定，勸人令行，見人行者代其歡喜。",
    "T08n0221_017:0120c15_26": "以位於禪布施窮乏，教令智慧、解脫見慧，過出二地，上菩薩位。",
    "T08n0221_017:0120c17_27": "何以故？",
    "T08n0221_017:0120c17_28": "所有者無有要故。",
    "T08n0221_017:0120c17_29": "「復次，須菩提！",
    "T08n0221_017:0120c18_30": "菩薩從發意以來，行般若波羅蜜，以財給足眾生，立以於戒、三昧、智慧、解脫見慧，自行六度，勸人令行，見人行者代其歡喜。",
    "T08n0221_017:0120c20_31": "以漚惒拘舍羅過於二地，上菩薩位，成阿耨多羅三耶三菩。",
    "T08n0221_017:0120c22_32": "何以故？",
    "T08n0221_017:0120c22_33": "無有形故。",
    "T08n0221_017:0120c22_34": "須菩提！",
    "T08n0221_017:0120c22_35": "菩薩從是便得本所不學、本所不知、本所不應，皆學皆知皆得所應。",
    "T08n0221_017:0120c24_36": "「復次，須菩提！",
    "T08n0221_017:0120c24_37": "菩薩學諸未曾學者，從初發意以來，常有薩云若念，解諸有無之事，便念三尊行：常念天行、戒念、施念。」",
    "T08n0221_017:0120c26_38": "佛問須菩提：「云何為念佛？",
    "T08n0221_017:0120c27_39": "念佛者不以色痛想行識念。",
    "T08n0221_017:0120c28_40": "何以故？",
    "T08n0221_017:0120c28_41": "五陰無有堅要故。",
    "T08n0221_017:0120c28_42": "無堅要者為無所有，佛念者為無念。",
    "T08n0221_017:0120c29_43": "「復次，須菩提！",
    "T08n0221_017:0121a01_0": "如來、無所著、等正覺不當以三十二相、八十種好念，不當以金色光明念。",
    "T08n0221_017:0121a02_1": "何以故？",
    "T08n0221_017:0121a02_2": "佛形無有堅要故。",
    "T08n0221_017:0121a03_3": "無堅要者為無所有，念佛者為無念。",
    "T08n0221_017:0121a04_4": "「復次，須菩提！",
    "T08n0221_017:0121a04_5": "如來、無所著、等正覺不當戒性、智慧品、三昧品、解脫品、見解脫品。",
    "T08n0221_017:0121a06_0": "不當以是五品念如來。",
    "T08n0221_017:0121a06_1": "何以故？",
    "T08n0221_017:0121a06_2": "以是無有堅實故。",
    "T08n0221_017:0121a07_3": "無有堅者為無所有，念佛者為無念。",
    "T08n0221_017:0121a08_0": "「復次，須菩提！",
    "T08n0221_017:0121a08_1": "念如來不以十力念，不以四無所畏念，四等、大慈大悲、佛十八法、四無礙慧，不以是念如來。",
    "T08n0221_017:0121a10_2": "何以故？",
    "T08n0221_017:0121a10_3": "無有堅實故。",
    "T08n0221_017:0121a10_4": "不堅實者無所有，念佛者為無念。",
    "T08n0221_017:0121a11_5": "「復次，須菩提！",
    "T08n0221_017:0121a11_6": "念如來者不以十二因緣念。",
    "T08n0221_017:0121a12_7": "何以故？",
    "T08n0221_017:0121a12_8": "無有堅要。",
    "T08n0221_017:0121a13_0": "無堅要者為無所有。",
    "T08n0221_017:0121a13_1": "念佛者為無念。",
    "T08n0221_017:0121a13_2": "須菩提。",
    "T08n0221_017:0121a14_0": "菩薩行般若波羅蜜者當作佛念，以是故知次第學，未曾學者習，未曾應者具足，悉應順至諸道，應作是學，具足三十七品及三三昧，便具足薩云若慧，便應所有無所有。",
    "T08n0221_017:0121a17_1": "覺不堅固要，便得所有無所有處。",
    "T08n0221_017:0121a18_2": "「須菩提！",
    "T08n0221_017:0121a18_3": "云何為法念？",
    "T08n0221_017:0121a19_4": "菩薩行般若波羅蜜，亦不當念善惡法，亦不念當受莂不受莂，亦不當念俗法道法，亦不念有漏無漏法，亦不念賢法愚法，亦不念三界法，亦不念有為無為性法。",
    "T08n0221_017:0121a22_5": "何以故？",
    "T08n0221_017:0121a22_6": "諸法無有堅要。",
    "T08n0221_017:0121a23_7": "無有堅要者為無所有，念法為無所念。",
    "T08n0221_017:0121a24_8": "學法念以應所有無所有，便逮薩云若，便逮所有無所有處。",
    "T08n0221_017:0121a25_9": "須菩提！",
    "T08n0221_017:0121a25_10": "菩薩當念法念。",
    "T08n0221_017:0121a26_11": "「須菩提！",
    "T08n0221_017:0121a26_12": "菩薩當云何念僧？",
    "T08n0221_017:0121a26_13": "菩薩從初發意至薩云若，常念僧，為無念。",
    "T08n0221_017:0121a27_14": "如是，須菩提！",
    "T08n0221_017:0121a27_15": "菩薩當作僧念。",
    "T08n0221_017:0121a28_16": "「須菩提！",
    "T08n0221_017:0121a28_17": "菩薩云何念戒？",
    "T08n0221_017:0121a28_18": "行般若波羅蜜，從初發意以來不缺於戒，不差於戒，善攝於戒，當念有無。",
    "T08n0221_017:0121b01_19": "如是念者，為順所應，便逮薩云若無有有無之處。",
    "T08n0221_017:0121b02_20": "須菩提！",
    "T08n0221_017:0121b02_21": "云何菩薩念施？",
    "T08n0221_017:0121b03_22": "所有無所有應施，所可物施及以法施，於中不起亂意，亦不念有所施、無所施。",
    "T08n0221_017:0121b04_23": "雖持身命支節布施，於中亦不起亂意。",
    "T08n0221_017:0121b05_24": "何以故？",
    "T08n0221_017:0121b05_25": "無有堅要故。",
    "T08n0221_017:0121b06_26": "無堅要者則無所有。",
    "T08n0221_017:0121b06_27": "常念於施，至成阿耨多羅三耶三菩。",
    "T08n0221_017:0121b07_28": "「須菩提！",
    "T08n0221_017:0121b07_29": "菩薩云何當作天念？",
    "T08n0221_017:0121b08_30": "諸須陀洹生四天上者至于六天，諸生天者無有堅要。",
    "T08n0221_017:0121b09_31": "無堅要者為無所有。",
    "T08n0221_017:0121b09_32": "須菩提！",
    "T08n0221_017:0121b10_33": "當順是念至成薩云若。",
    "T08n0221_017:0121b10_34": "須菩提！",
    "T08n0221_017:0121b10_35": "諸阿那含生於色天及無色天，亦無堅要。",
    "T08n0221_017:0121b11_36": "無堅要者為無所有。",
    "T08n0221_017:0121b12_37": "菩薩當順是念，至成阿耨多羅三耶三菩。",
    "T08n0221_017:0121b13_38": "須菩提！",
    "T08n0221_017:0121b13_39": "菩薩常念六念順其所應。",
    "T08n0221_017:0121b13_40": "「復次，須菩提！",
    "T08n0221_017:0121b14_41": "菩薩行般若波羅蜜，欲學所順所習，欲成諸功德，當學內外空及有無空，當學三十七品、大慈大悲，當學菩薩道行，皆逮有無之要。",
    "T08n0221_017:0121b17_42": "尚無毛髮之相，何況有薩云若相？",
    "T08n0221_017:0121b17_43": "須菩提！",
    "T08n0221_017:0121b18_44": "是為菩薩行般若波羅蜜得隨次第應。」",
    "T08n0221_017:0121b19_0": "須菩提白佛言：「世尊！",
    "T08n0221_017:0121b19_1": "若諸法所有皆無所有，乃至五陰、六衰無所有，諸性無所有，三十七品無所有，薩云若慧亦當無所有。",
    "T08n0221_017:0121b21_2": "亦無佛、無法、無比丘僧，亦無有道，亦無果報，亦無著斷，亦無逮覺，諸法亦皆無所有。」",
    "T08n0221_017:0121b23_3": "佛告須菩提：「諸法有所有、無所有可得見不？」",
    "T08n0221_017:0121b24_4": "須菩提言：「不可得。",
    "T08n0221_017:0121b25_5": "世尊。」",
    "T08n0221_017:0121b25_6": "「須菩提！",
    "T08n0221_017:0121b25_7": "云何言諸法所有皆無所有，五陰及逮覺耶？」",
    "T08n0221_017:0121b26_8": "須菩提白佛言：「世尊！",
    "T08n0221_017:0121b27_0": "我於是法無有狐疑，但為當來之世三乘道家，恐或言若諸法所有無所有，何誰著者？",
    "T08n0221_017:0121b29_0": "何誰斷者？",
    "T08n0221_017:0121b29_1": "不知著斷之事，便能敗戒毀戒不知所趣，如是敗戒行者，各各趣三惡處。",
    "T08n0221_017:0121c01_2": "世尊！",
    "T08n0221_017:0121c02_3": "我不敢有狐疑，我畏當來之世，是故問如來耳。」",
    "T08n0221_017:0121c04_0": "摩訶般若波羅蜜無倚相品第七十六",
    "T08n0221_017:0121c05_0": "於時須菩提白佛言：「世尊！",
    "T08n0221_017:0121c05_1": "菩薩摩訶薩若諸所有者皆無所有，菩薩為見何等，為眾生發阿耨多羅三耶三菩？」",
    "T08n0221_017:0121c07_2": "佛告須菩提：「菩薩以所有皆無所有故，能發阿耨多羅三耶三菩。",
    "T08n0221_017:0121c08_3": "何以故，諸有倚著者難得解脫，有倚相者不得逮覺，亦不能成阿耨多羅三耶三菩。」",
    "T08n0221_017:0121c10_4": "須菩提白佛言：「世尊！",
    "T08n0221_017:0121c11_5": "無倚相者，為有逮覺成阿耨多羅三耶三菩耶？」",
    "T08n0221_017:0121c12_6": "佛言：「逮覺已阿耨多羅三耶三菩，則是無所倚，以不別法性故。",
    "T08n0221_017:0121c13_7": "欲得無所倚逮覺阿耨多羅三耶三菩者，則為欲示一切法性。」",
    "T08n0221_017:0121c15_8": "「世尊！",
    "T08n0221_017:0121c15_9": "若無所倚者無有逮覺，則無有阿耨多羅三耶三菩。",
    "T08n0221_017:0121c16_10": "何緣菩薩從第一住至十住耶？",
    "T08n0221_017:0121c17_11": "何因緣得無所從生法忍？",
    "T08n0221_017:0121c17_12": "何因有五通及六波羅蜜之德，而受諸法之德，攝取佛國、教化眾生、供養諸佛，一切有至般泥洹？」",
    "T08n0221_017:0121c19_13": "佛言：「無所倚者，與五通之報等，與十住等，與六波羅蜜等，及供養諸佛功德等。",
    "T08n0221_017:0121c21_14": "以是故，至般泥洹供養不斷。」",
    "T08n0221_017:0121c22_15": "須菩提言：「世尊！",
    "T08n0221_017:0121c22_16": "無所倚及五通、六波羅蜜，有何差別？」",
    "T08n0221_017:0121c23_17": "佛言：「無有差別，說有差別。」",
    "T08n0221_017:0121c24_18": "「世尊！",
    "T08n0221_017:0121c24_19": "云何三事有差別？」",
    "T08n0221_017:0121c24_20": "佛言：「菩薩行般若波羅蜜，亦不倚所施，亦不自倚，亦不倚受者。",
    "T08n0221_017:0121c26_21": "至般若波羅蜜亦無所倚，行神通亦無所倚，行三十七品亦無所倚，行三三昧亦無所倚，教化眾生、淨佛國土亦無所倚，逮覺諸佛法亦無所倚。",
    "T08n0221_017:0121c29_22": "須菩提！",
    "T08n0221_017:0121c29_23": "是為菩薩行般若波羅蜜為無所倚。",
    "T08n0221_017:0122a01_24": "菩薩摩訶薩如是行者，諸魔魔天無能壞者。」",
    "T08n0221_017:0122a02_25": "須菩提言：「世尊！",
    "T08n0221_017:0122a02_26": "云何菩薩行般若波羅蜜，一意受持六波羅蜜，受四禪、四等、大慈大悲及四空定，四無礙慧、四無所畏、三十七品、總三脫門、佛十種力、佛十八法，云何受持八十種好？」",
    "T08n0221_017:0122a06_27": "佛言：「菩薩行般若波羅蜜，所作施、戒、忍辱、精進及諸禪事，皆以般若波羅蜜行；及三脫門、四等、大慈及三十七品，所作所念皆不離般若波羅蜜；及三三昧、佛十種力、四無所畏、四無礙慧、佛十八法、八十種好、皆不離般若波羅蜜。」",
    "T08n0221_017:0122a11_28": "須菩提言：「世尊！",
    "T08n0221_017:0122a12_29": "云何菩薩一意行般若波羅蜜，受持六波羅蜜乃至八十種好？」",
    "T08n0221_017:0122a13_30": "「須菩提！",
    "T08n0221_017:0122a13_31": "菩薩行般若波羅蜜，行六波羅蜜初無二相；乃至八十種好亦無二相。」",
    "T08n0221_017:0122a15_32": "「世尊！",
    "T08n0221_017:0122a15_33": "云何行六波羅蜜至八十種好不以二相？」",
    "T08n0221_017:0122a16_34": "佛言：「菩薩行般若波羅蜜，皆悉具足總持諸波羅蜜及三十七品而行布施。」",
    "T08n0221_017:0122a18_35": "須菩提言：「世尊！",
    "T08n0221_017:0122a18_36": "是事云何？」",
    "T08n0221_017:0122a18_37": "佛言：「菩薩行般若波羅蜜時不以漏意，行檀波羅蜜於無漏，作念言：『我為是誰？",
    "T08n0221_017:0122a20_38": "所施何物？",
    "T08n0221_017:0122a20_39": "受者為誰？』",
    "T08n0221_017:0122a21_40": "於是三事無相受念，爾時亦不見意及所施受者，至十八法亦復如是。",
    "T08n0221_017:0122a22_41": "「復次，須菩提！",
    "T08n0221_017:0122a22_42": "菩薩行般若波羅蜜，乃至般若波羅蜜亦無有相，亦不見六波羅蜜。",
    "T08n0221_017:0122a24_43": "菩薩行般若波羅蜜乃至八十種好，亦無有相、亦無所見。」",
    "T08n0221_017:0122a25_44": "須菩提言：「世尊！",
    "T08n0221_017:0122a26_45": "以無相、無所作法，云何得具足六波羅蜜，云何具足三十七品，云何具足三空及十種力，云何具足四無所畏、佛十八法？」",
    "T08n0221_017:0122a28_46": "佛言：「菩薩行般若波羅蜜，以無相施隨眾生所欲，或索肌肉妻子國城珍寶，所有財穀皆不逆人。",
    "T08n0221_017:0122b02_0": "作是施時，或有人來問菩薩言：『用是無相布施為作。』",
    "T08n0221_017:0122b03_1": "雖有是言，我續布施不可斷絕，持是布施與眾生共，為阿耨多羅三耶三菩；亦無相念，亦無施意，亦無物意，亦無受者意，亦不見阿耨多羅三耶三菩意。",
    "T08n0221_017:0122b06_2": "何以故？",
    "T08n0221_017:0122b06_3": "所見一切皆悉空故。",
    "T08n0221_017:0122b07_4": "如是，誰為阿耨多羅三耶三菩者？",
    "T08n0221_017:0122b08_0": "如是作為則是真作，則能淨佛國土、教化眾生，則為行六波羅蜜，則為具足三十七品及三脫門，則為具足佛十八法。",
    "T08n0221_017:0122b10_1": "如是行者，則為不受布施之報，譬如第六天王有所欲者，但念即至。",
    "T08n0221_017:0122b12_2": "菩薩如是，但意念諸法，皆具足至。",
    "T08n0221_017:0122b12_3": "以布施之德能供養諸佛，悉能飽滿諸天及人。",
    "T08n0221_017:0122b13_4": "以漚惒拘舍羅行檀波羅蜜，安立眾生於三乘法，是為菩薩行般若波羅蜜具足檀波羅蜜。」",
    "T08n0221_017:0122b15_5": "◎須菩提言：「世尊！",
    "T08n0221_017:0122b16_6": "云何菩薩行般若波羅蜜具足尸波羅蜜？」",
    "T08n0221_017:0122b17_7": "佛言：「菩薩悉知賢聖無漏道法之戒，不毀不亂，奉賢聖戒。",
    "T08n0221_017:0122b18_8": "於諸法無所[打-丁+此]，亦不[打-丁+此]五陰，亦不[打-丁+此]三十二相，亦不[打-丁+此]四性，亦不[打-丁+此]四天王至三十三天，不[打-丁+此]須陀洹至羅漢、辟支佛，亦不[打-丁+此]轉輪聖王。",
    "T08n0221_017:0122b21_9": "所作功德但欲與眾生共，為薩云若；不相不倚亦不以二。",
    "T08n0221_017:0122b23_0": "但為世事，非最要義。",
    "T08n0221_017:0122b23_1": "具足戒已，以漚惒拘舍羅起四禪，不以貪受天眼。",
    "T08n0221_017:0122b24_2": "以天眼觀十方諸佛，至成阿耨多羅三耶三菩初不離天眼。",
    "T08n0221_017:0122b25_3": "以天耳淨盡聞諸佛所說經法，不失所聞。",
    "T08n0221_017:0122b26_4": "至得自辯，悉知諸佛之意。",
    "T08n0221_017:0122b27_5": "知諸佛意已，便能饒益一切眾生。",
    "T08n0221_017:0122b28_6": "持識宿命之慧，覺諸所作不失本行，以無漏之法立眾生於三乘，隨眾生所欲而悉授之。",
    "T08n0221_017:0122c01_7": "須菩提！",
    "T08n0221_017:0122c01_8": "是為無相具足尸波羅蜜。」",
    "T08n0221_017:0122c01_9": "佛言：「菩薩云何具足於忍？",
    "T08n0221_017:0122c02_10": "從發意至坐道場，若眾生來以刀杖捶加於菩薩，菩薩終不起意。",
    "T08n0221_017:0122c04_0": "當起二忍：一者、忍辱，二者、無所從生法忍。",
    "T08n0221_017:0122c04_1": "起意念言：『以刀捶杖加我者為誰？",
    "T08n0221_017:0122c05_2": "受者為誰？』",
    "T08n0221_017:0122c06_0": "當觀法相，觀法相者亦無所有、亦無所觀。",
    "T08n0221_017:0122c06_1": "無所觀者，便得無所從生法忍。",
    "T08n0221_017:0122c07_2": "住二忍已，便具足四禪、四等及四空定，便具足三十七品及三脫門，便具足十力，四無所畏，四無礙慧。",
    "T08n0221_017:0122c09_3": "菩薩已住是法，便得神通，非是二地所能及者。",
    "T08n0221_017:0122c11_0": "具足神通已，便具足六波羅蜜。",
    "T08n0221_017:0122c11_1": "以天眼慧見十方佛，至阿耨多羅三耶三菩不忘佛念。",
    "T08n0221_017:0122c12_2": "復以天耳慧聞十方佛所說教法，悉知諸佛，諸佛所念悉復逮。",
    "T08n0221_017:0122c14_3": "知眾生之意，如應說法。",
    "T08n0221_017:0122c14_4": "自知宿命，以慧皆識眾生功德，持諸善本功德勸勉眾生，以漏盡之慧立眾生於三乘。",
    "T08n0221_017:0122c16_5": "菩薩摩訶薩行般若波羅蜜，以漚惒拘舍羅行，教化眾生、淨佛國土，具足薩云若慧，逮得阿耨多羅三耶三菩，轉於法輪。",
    "T08n0221_017:0122c19_6": "是為菩薩行般若波羅蜜具足羼波羅蜜。」",
    "T08n0221_017:0122c20_7": "佛言：「云何菩薩行般若波羅蜜具足惟逮波羅蜜？",
    "T08n0221_017:0122c21_8": "須菩提？",
    "T08n0221_017:0122c21_9": "菩薩行般若波羅蜜，身意精進具足四禪。",
    "T08n0221_017:0122c22_10": "於四禪起，便得無數神通，變化來往、手捫摸日月。",
    "T08n0221_017:0122c23_11": "持是精進，遍至十方無數剎土，供養諸佛一切所有供養之具，至阿耨多羅三耶三菩。",
    "T08n0221_017:0122c25_12": "諸天、世人皆當恭敬。",
    "T08n0221_017:0122c26_13": "是菩薩至般泥洹，以神足到十方聽受諸佛法言，所聞法至成阿耨多羅三耶三菩終不忘，淨佛國土、教化眾生，具足薩云若。",
    "T08n0221_017:0122c29_0": "是為行般若波羅蜜具足惟逮波羅蜜。",
    "T08n0221_017:0122c29_1": "「復次，須菩提！",
    "T08n0221_017:0123a01_2": "以無漏道法具足意精進，口不言惡、身不行惡、意不念惡，亦不[打-丁+此]苦樂、有常無常，不[打-丁+此]有我無我，不[打-丁+此]有為無為，不[打-丁+此]三界，不[打-丁+此]四禪及四空定、四等、三脫門、三十七品，至十八法亦無所[打-丁+此]。",
    "T08n0221_017:0123a05_3": "亦不[打-丁+此]聲聞、辟支佛，不[打-丁+此]聲聞、辟支佛道，亦不[打-丁+此]菩薩，亦不[打-丁+此]菩薩地，亦不[打-丁+此]五趣，亦不分別是天、是人、是畜生、是泥犁、是薜荔，亦不分別是須陀洹道、是羅漢道、是辟支佛道，亦不分別是菩薩道，亦不分別是薩云若，亦不[打-丁+此]諸法，諸道亦不分別。",
    "T08n0221_017:0123a11_4": "所以者何？",
    "T08n0221_017:0123a11_5": "是諸法者，皆無有要、無可[打-丁+此]者，亦無可分別者。",
    "T08n0221_017:0123a12_6": "以具足意精進，便救一切魔怨眾生。",
    "T08n0221_017:0123a13_7": "救眾生已，亦不見眾生。",
    "T08n0221_017:0123a13_8": "具足精進已，亦不見精進。",
    "T08n0221_017:0123a14_9": "具足佛法已，亦不見佛法。",
    "T08n0221_017:0123a14_10": "淨佛國土亦不見不得，具足精進便受諸善法，亦不於是善法中生念。",
    "T08n0221_017:0123a16_11": "遍遊諸國救益眾生，所作變化自恣無礙。",
    "T08n0221_017:0123a17_12": "或雨諸華或散諸香，或以伎樂鼓樂絃歌事，或震動事或以光明，或以國土七寶示現，或以博弈，或現水火隨道而入，與為因緣使行十善。",
    "T08n0221_017:0123a20_13": "或以施戒而攝取之，或以支解身體妻子國土，或以自身隨眾生意而攝取之。",
    "T08n0221_017:0123a22_14": "須菩提！",
    "T08n0221_017:0123a22_15": "菩薩以漚惒拘舍羅無相行惟逮波羅蜜。」",
    "T08n0221_017:0123a23_16": "佛言：「菩薩行般若波羅蜜，住於無相之法行禪。",
    "T08n0221_017:0123a24_17": "菩薩行般若波羅蜜，除如來三昧，一切餘三昧皆當具足。",
    "T08n0221_017:0123a25_18": "具足四禪，具足四等及四空定，皆當逆順行八惟無及九次第禪，行空，無相，無願三昧，電光三昧，金剛三昧，直治三昧，住是禪波羅蜜便得三十七品，住於三昧具足道慧，諸三昧門皆來入是，具足道慧，具足十住地作行，至薩云若終不中道取證。",
    "T08n0221_017:0123b02_19": "於三昧中住，遊諸佛剎供養諸佛，於諸佛所殖諸德本，淨佛國土、遊諸四域教化眾生，廣立眾生於六波羅蜜。",
    "T08n0221_017:0123b04_20": "或立於須陀洹、斯陀含、阿那含、阿羅漢、辟支佛，隨其所欲而滿其願。",
    "T08n0221_017:0123b06_21": "於是禪波羅蜜者，悉總持諸陀隣尼門，便得四無礙慧，便受神通，終不墮女人胞胎。",
    "T08n0221_017:0123b08_22": "不受色欲無生不生，雖生不著於生。",
    "T08n0221_017:0123b09_23": "何以故？",
    "T08n0221_017:0123b09_24": "善觀於幻法，知所有如幻，救濟眾生便得無眾生之相，以無所得法立眾生於無所得法，以世俗數不以最上要。",
    "T08n0221_017:0123b11_25": "以禪波羅蜜遍入諸禪及解脫禪，不得阿耨多羅三耶三菩，終不捨禪波羅蜜。",
    "T08n0221_017:0123b13_26": "行道慧入薩云若慧，便盡習緒為以自救當復救餘。",
    "T08n0221_017:0123b14_27": "救他人已，為諸天及人及阿須倫而作福田。",
    "T08n0221_017:0123b15_28": "如是，須菩提！",
    "T08n0221_017:0123b16_29": "菩薩行般若波羅蜜，是為具足無相三昧。」",
    "T08n0221_017:0123b17_0": "「云何菩薩行般若波羅蜜，於無相法具足般若波羅蜜念？」",
    "T08n0221_017:0123b18_1": "佛言：「菩薩不見法有實成者，亦不見五陰實成者，亦不見五陰生，亦不見五陰來生處；乃至須陀洹道，亦不見所生，亦不見來住處。",
    "T08n0221_017:0123b21_2": "以虛空故，其實不可得，亦不見須陀洹漏盡法。",
    "T08n0221_017:0123b22_3": "行般若波羅蜜以解有要無要之法，如是解者便解內外及有無空，於諸法無所入，亦不入於五陰，乃至于道亦無所入。",
    "T08n0221_017:0123b25_0": "學無所有般若波羅蜜，便具足菩薩道。",
    "T08n0221_017:0123b25_1": "何等為菩薩道？",
    "T08n0221_017:0123b26_2": "則六波羅蜜是。",
    "T08n0221_017:0123b26_3": "三十七品、十力、四無所畏、四無礙慧、佛十八法、三十二相、八十種好，於無所有成佛道，具足六波羅蜜，具足三十七品及五神通，隨眾生所欲，於六度中有貪嫉者，以檀波羅蜜授之；有惡戒者，以道戒授之；有瞋恚者，以忍授之；有懈怠者，以精進勸之；有亂意者，以禪救之；有愚癡者，以慧授之，至解脫品、解脫見品皆以授之；有聲聞道意者，隨其本應，以須陀洹、斯陀含、阿那含、阿羅漢、辟支佛道，隨本授之；有大乘者，以佛道授之。",
    "T08n0221_017:0123c07_4": "以是方便，能作無央數變化，乃至恒邊沙諸佛國土，隨人所欲，則能變其剎土之好，滿諸眾生之願。",
    "T08n0221_017:0123c09_5": "從一佛國至一佛國，所欲取國土隨其願。",
    "T08n0221_017:0123c10_6": "譬如第六天人，所有衣食伎樂隨意即至。",
    "T08n0221_017:0123c11_7": "菩薩以六波羅蜜行菩薩道，隨意所願盡皆具足，逮薩云若。",
    "T08n0221_017:0123c12_8": "於五陰無所受，於一切諸法，道法俗法、善法惡法，皆悉具足無所受。",
    "T08n0221_017:0123c14_9": "後成阿耨多羅三耶三菩阿惟三佛時，國土所有皆悉隨意即得，無有持來者亦無有持往者，亦如第六天上。",
    "T08n0221_017:0123c16_10": "何以故？",
    "T08n0221_017:0123c16_11": "諸法無所恃亦無所倚。",
    "T08n0221_017:0123c17_12": "須菩提！",
    "T08n0221_017:0123c17_13": "菩薩行般若波羅蜜，以無所有相，是為具足般若波羅蜜。」",
    "T08n0221_017:0123c19_0": "摩訶般若波羅蜜無有相品第七十七",
    "T08n0221_017:0123c20_0": "爾時須菩提白佛言：「世尊！",
    "T08n0221_017:0123c20_1": "菩薩摩訶薩云何於無所破壞法、無相法、無所有法中，能具足六波羅蜜念？",
    "T08n0221_017:0123c22_2": "云何於是無形法而知差別入般若波羅蜜中？",
    "T08n0221_017:0123c23_3": "云何於無相法以一相而逮正覺？」",
    "T08n0221_017:0123c24_4": "佛告須菩提言：「菩薩摩訶薩行般若波羅蜜，五陰如幻、如響、如夢、如影、如熱時焰、如化。",
    "T08n0221_017:0123c26_5": "持是五陰行六波羅蜜，五陰無相，如幻、如響、如夢、如影、如熱時焰。",
    "T08n0221_017:0123c27_6": "何以故？",
    "T08n0221_017:0123c27_7": "夢幻之法無所有故。",
    "T08n0221_017:0123c28_8": "無所有者則一相，一相者則無有相。",
    "T08n0221_017:0123c29_0": "以是故，須菩提！",
    "T08n0221_017:0123c29_1": "當知檀波羅蜜無有相，所布施及主受者皆無有相。",
    "T08n0221_017:0124a01_2": "作是知者，則為具足檀波羅蜜。",
    "T08n0221_017:0124a02_3": "作是具足檀波羅蜜已，終不於六波羅蜜轉還，便於六波羅蜜中具足四禪、四等、四空定，悉具足三十七品，具足內外空及有無空，便具足三脫門，具足八惟無、九次第禪，具足五通，具足諸陀隣尼門，具足四無礙慧、四無所畏、十種力，悉具足佛十八法。」",
    "T08n0221_017:0124a07_4": "佛語須菩提：「菩薩以住於賢聖無漏法，便能飛行供養諸佛，隨其所安救濟眾生。",
    "T08n0221_017:0124a09_5": "或以布施攝取眾生，或以戒、或以忍、或以精進攝取眾生，或以禪、或以智慧攝取眾生，隨其所善而教之。",
    "T08n0221_017:0124a12_6": "為眾生故受生死法，不與同歸，亦不受生死勤苦。",
    "T08n0221_017:0124a13_7": "為眾生故種天上、人中之福，欲以攝取眾生故。",
    "T08n0221_017:0124a14_8": "知諸法無有相，便學須陀洹道法，亦不於中住；及學羅漢、辟支佛道法，亦不於中住。",
    "T08n0221_017:0124a16_9": "何以故；悉知諸法已，當逮薩云若慧故，非羅漢、辟支佛之所知。」",
    "T08n0221_017:0124a17_10": "佛語須菩提：「如是，如是！",
    "T08n0221_017:0124a18_11": "諸法無有相。",
    "T08n0221_017:0124a18_12": "知六波羅蜜無有相，乃至諸佛法亦知無有相。",
    "T08n0221_017:0124a19_13": "「復次，須菩提！",
    "T08n0221_017:0124a19_14": "菩薩摩訶薩行般若波羅蜜，於五陰如夢、如幻、如響、如影、如熱時焰、如化。",
    "T08n0221_017:0124a21_15": "行尸波羅蜜，知五陰如夢、如幻化，便以無相具足尸波羅蜜。",
    "T08n0221_017:0124a22_16": "持戒不犯不毀，善持戒不犯不毀，善持不亂，習智慧賢聖業，遍護諸戒以法義，戒身口意以等於諸戒。",
    "T08n0221_017:0124a25_17": "不以戒[打-丁+此]四性及遮迦越王，亦不言：『我持是戒當生四天及第六天上。』",
    "T08n0221_017:0124a26_18": "亦不念言：『持是戒得須陀洹道乃至羅漢、辟支佛道。』",
    "T08n0221_017:0124a27_19": "何以故？",
    "T08n0221_017:0124a28_20": "諸法一相，為無有相故。",
    "T08n0221_017:0124a28_21": "無相之法終不逮無相法，有相之法亦不逮有相法，有相之法亦不逮無相之法。",
    "T08n0221_017:0124b01_22": "須菩提！",
    "T08n0221_017:0124b01_23": "是為菩薩摩訶薩行般若波羅蜜，以無相法具足尸波羅蜜，上菩薩位。",
    "T08n0221_017:0124b03_24": "已上菩薩位，便逮得無所從生法忍，便行道慧，具足神通，住於諸陀隣尼門，便得四無礙慧。",
    "T08n0221_017:0124b05_25": "從一佛國遊一佛國，供養諸佛如來，攝取眾生，淨佛國土、教化眾生。",
    "T08n0221_017:0124b06_26": "生五趣之世，不著於生死行。",
    "T08n0221_017:0124b07_27": "譬如彌遮加越王，坐起行來無有知者，育養眾生不仰臣下、不嬈人民。",
    "T08n0221_017:0124b09_0": "譬如須延頭(須延頭者晉言甚淨)如來轉法輪，於三乘無有菩薩可教發阿耨多羅三耶三菩者，便般泥洹，後令化佛教授眾生一劫。",
    "T08n0221_017:0124b11_1": "須菩提！",
    "T08n0221_017:0124b11_2": "菩薩行般若波羅蜜具足尸波羅蜜，諸法便隨從之。",
    "T08n0221_017:0124b13_3": "「復次，須菩提！",
    "T08n0221_017:0124b13_4": "菩薩行般若波羅蜜，於五陰如幻、如夢、如響，以無相法具足羼波羅蜜。",
    "T08n0221_017:0124b15_0": "須菩提！",
    "T08n0221_017:0124b15_1": "菩薩以二忍事具足羼波羅蜜。",
    "T08n0221_017:0124b15_2": "何等為二？",
    "T08n0221_017:0124b16_3": "從初發意至于道場，於其中間，若有眾生持刀杖捶來撾打割刺。",
    "T08n0221_017:0124b17_4": "菩薩欲具足羼波羅蜜者，意不起亂，當計念言：『誰有罵者？",
    "T08n0221_017:0124b18_5": "誰有割者？",
    "T08n0221_017:0124b19_6": "誰有撾者？",
    "T08n0221_017:0124b19_7": "何以故？",
    "T08n0221_017:0124b19_8": "以諸法無有相。』",
    "T08n0221_017:0124b19_9": "如是觀者，便具足羼波羅蜜。",
    "T08n0221_017:0124b20_10": "以具足是忍，便得無所從生法忍。」",
    "T08n0221_017:0124b21_11": "須菩提白佛言：「世尊！",
    "T08n0221_017:0124b21_12": "無所從生法忍，為是滅？",
    "T08n0221_017:0124b22_13": "為是智耶？」",
    "T08n0221_017:0124b22_14": "佛言：「於忍不起毛髮惡意者是為智，以是智得無所從生法忍。」",
    "T08n0221_017:0124b24_0": "須菩提言：「世尊！",
    "T08n0221_017:0124b24_1": "聲聞、辟支佛無所從生法忍，及菩薩摩訶薩無所從生法忍，有何差別？」",
    "T08n0221_017:0124b25_2": "佛言：「須陀洹智及滅，至羅漢辟支佛智及滅，是菩薩摩訶薩之忍。",
    "T08n0221_017:0124b27_3": "須菩提！",
    "T08n0221_017:0124b27_4": "是為聲聞、辟支佛之差別。",
    "T08n0221_017:0124b28_5": "菩薩摩訶薩有是忍者，過出二地上。",
    "T08n0221_017:0124b29_0": "以住無所從生法忍者，便行菩薩道，便具足道慧，不離三十七品，不離三脫門，不離神通，教化眾生，淨佛國土，逮薩云若。",
    "T08n0221_017:0124c02_1": "須菩提！",
    "T08n0221_017:0124c02_2": "菩薩以無相法具足羼波羅蜜。",
    "T08n0221_017:0124c03_3": "「復次，須菩提！",
    "T08n0221_017:0124c03_4": "菩薩住於五陰如幻、如夢、如響、如野馬、如熱時之焰，於是無相法便行身意精進，便辦神通，遊諸佛剎供養諸佛，以身精進教授眾生，立眾生於三乘。",
    "T08n0221_017:0124c07_5": "是為菩薩行般若波羅蜜，以無相法具足惟逮波羅蜜。",
    "T08n0221_017:0124c08_6": "意精進者，以意精進於聖賢無漏之法，具足諸善本法、三十七品法，具足三脫門，具足四禪、四等及四空定，具足十力、四無所畏、佛十八法。",
    "T08n0221_017:0124c11_7": "菩薩於中學已，當具足薩云若慧，消諸習緒具足成相，得普遍光明，三倒十二法輪轉，能令三千大千剎土六反震動，能以光明照遍三千大千剎土，能出音聲遍三千大千剎土，諸眾生聞音者必至三乘之道。",
    "T08n0221_017:0124c16_8": "須菩提！",
    "T08n0221_017:0124c16_9": "菩薩精進所有饒益弘大如是。",
    "T08n0221_017:0124c17_10": "菩薩住精進，盡具足諸佛法，逮薩云若慧。",
    "T08n0221_017:0124c18_11": "「復次，須菩提！",
    "T08n0221_017:0124c18_12": "菩薩行般若波羅蜜，於五陰如夢、如幻，具足於禪波羅蜜。",
    "T08n0221_017:0124c19_13": "行四禪、四等、四無形禪及三脫門，電光三昧、金剛三昧、真禪三昧——除佛三昧，諸餘無央數三昧意皆遍至——亦不味諸三昧，亦不受其果報。",
    "T08n0221_017:0124c22_14": "何以故？",
    "T08n0221_017:0124c23_15": "以菩薩盡知諸三昧相法空，所有者皆無所有，無相不味無相，無所有不味無所有。",
    "T08n0221_017:0124c25_16": "以不味故，不隨禪生至形無形處。",
    "T08n0221_017:0124c26_0": "何以故？",
    "T08n0221_017:0124c26_1": "不見其形故。",
    "T08n0221_017:0124c26_2": "亦不見三昧，亦不見三昧相，亦無所見故，便具足無相三昧。",
    "T08n0221_017:0124c27_3": "持是三昧，過出二地上。」",
    "T08n0221_017:0124c28_4": "須菩提白佛言：「世尊！",
    "T08n0221_017:0124c29_5": "菩薩云何以禪波羅蜜出過羅漢、辟支佛道上？」",
    "T08n0221_017:0125a01_6": "佛告須菩提：「菩薩以禪學內外空及有無空，於空法不見有住處。",
    "T08n0221_017:0125a02_7": "聲聞、辟支佛法及薩云若法皆空，以是空故，上菩薩位。」",
    "T08n0221_017:0125a03_8": "「世尊！",
    "T08n0221_017:0125a04_0": "云何是菩薩位？",
    "T08n0221_017:0125a04_1": "云何非菩薩位？」",
    "T08n0221_017:0125a04_2": "佛言：「諸有倚著非菩薩位，無所倚著是菩薩位。」",
    "T08n0221_017:0125a05_3": "「世尊！",
    "T08n0221_017:0125a05_4": "云何為倚？",
    "T08n0221_017:0125a06_5": "云何不倚？」",
    "T08n0221_017:0125a06_6": "佛言：「五陰、十二衰是菩薩倚，乃至薩云若亦是菩薩倚位者。",
    "T08n0221_017:0125a07_7": "須菩提！",
    "T08n0221_017:0125a07_8": "都不見諸法，亦無有名字，盡無所倚，是菩薩位。",
    "T08n0221_017:0125a08_9": "何以故？",
    "T08n0221_017:0125a09_10": "五陰所有事、薩云若所有事，亦非行、亦非說、亦非見。",
    "T08n0221_017:0125a10_11": "須菩提！",
    "T08n0221_017:0125a10_12": "是為菩薩受，是為菩薩位。",
    "T08n0221_017:0125a11_13": "菩薩以是上位，便具足諸三昧，尚不隨禪生，何況隨婬怒癡生而有所作？",
    "T08n0221_017:0125a12_14": "是事不然。",
    "T08n0221_017:0125a12_15": "但以幻法饒益眾生，不見眾生亦不見幻。",
    "T08n0221_017:0125a13_16": "於無所得法中攝取佛土、教授眾生，是為菩薩行般若波羅蜜具足禪波羅蜜，轉無倚法輪。",
    "T08n0221_017:0125a15_17": "「復次，須菩提！",
    "T08n0221_017:0125a16_18": "菩薩行般若波羅蜜，知諸法如幻、如夢、諸法如響、如化、如光影、如熱時焰。」",
    "T08n0221_017:0125a17_19": "須菩提言：「世尊！",
    "T08n0221_017:0125a18_20": "云何菩薩知諸法如幻、如焰？」",
    "T08n0221_017:0125a18_21": "佛言：「菩薩行般若波羅蜜，亦不見持夢幻示人，亦不見響亦不見持響示人，亦不見光影、幻、化、熱時焰亦不見持此示人。",
    "T08n0221_017:0125a21_22": "何以故？",
    "T08n0221_017:0125a21_23": "諸凡愚夫於夢幻諸法皆著顛倒；諸羅漢、辟支佛，諸菩薩，諸如來、無所著、等正覺，於夢幻法亦不見有，亦不見可持示人者。",
    "T08n0221_017:0125a24_24": "所以者何？",
    "T08n0221_017:0125a24_25": "諸法所有者皆無所有，亦無所成亦無所有。",
    "T08n0221_017:0125a25_26": "菩薩行般若波羅蜜終無貪相，亦不成就相，亦不生相。",
    "T08n0221_017:0125a27_27": "是事不然。",
    "T08n0221_017:0125a27_28": "何以故？",
    "T08n0221_017:0125a27_29": "般若波羅蜜亦不念法有生者有成者。",
    "T08n0221_017:0125a28_30": "菩薩如是行者，亦不生五陰，亦不生三界，亦不生諸禪，亦不生於解脫禪，亦不生三十七品，亦不生三脫門，亦不生六波羅蜜，當具足於第一地至十住，不於中生欲。",
    "T08n0221_017:0125b03_31": "何以故？",
    "T08n0221_017:0125b03_32": "是處不可得亦不可見，況當於中生欲意？",
    "T08n0221_017:0125b04_33": "雖行般若波羅蜜，亦不見般若波羅蜜，於不見中盡見諸法皆來入般若波羅蜜，亦不見諸法。",
    "T08n0221_017:0125b06_34": "何以故？",
    "T08n0221_017:0125b06_35": "諸法及般若波羅蜜，一無有二，亦非二事。",
    "T08n0221_017:0125b07_36": "何以故？",
    "T08n0221_017:0125b07_37": "為如如教、如法性教、如真際教，是諸法無有別。」",
    "T08n0221_017:0125b08_38": "須菩提白佛言：「假令諸法無有別、無有散，云何有善惡之教言、有漏無漏教言、道法俗法、有為無為之法教？」",
    "T08n0221_017:0125b11_39": "佛言：「於須菩提意云何，如諸法之法，頗有善惡、有漏無漏、若道若俗、有為法無為法不？",
    "T08n0221_017:0125b13_40": "頗見有須陀洹及羅漢、辟支佛法不？",
    "T08n0221_017:0125b14_41": "頗見有佛道不？」",
    "T08n0221_017:0125b14_42": "須菩提言：「不見也。",
    "T08n0221_017:0125b14_43": "世尊！」",
    "T08n0221_017:0125b15_0": "「是故，須菩提！",
    "T08n0221_017:0125b15_1": "諸法無有別、無有相、無所生、無所有。",
    "T08n0221_017:0125b16_2": "須菩提、我本為菩薩，初不見諸法有要者，亦不見五陰，亦不見有為無為，從須陀洹至佛道亦無所見、亦無所得。",
    "T08n0221_017:0125b18_3": "須菩提！",
    "T08n0221_017:0125b18_4": "菩薩欲學般若波羅蜜，從初發意至成阿耨多羅三耶三菩阿惟三佛，當善於所有無所有。",
    "T08n0221_017:0125b20_5": "菩薩善於無所有者，則能具足道慧，教授眾生、攝取佛國，成阿耨多羅三耶三菩，降諸眾生，不見於三界。",
    "T08n0221_017:0125b23_6": "須菩提！",
    "T08n0221_017:0125b23_7": "菩薩摩訶薩當作是行般若波羅蜜，應無所有。」",
    "T08n0221_017:0125b24_8": "◎放光般若經卷第十七"
}