{
    "T08n0222_003:0165a16_0": "光讚經卷第三",
    "T08n0222_003:0165a18_0": "西晉三藏竺法護譯",
    "T08n0222_003:0165a19_0": "◎摩訶般若波羅蜜了空品第七",
    "T08n0222_003:0165a20_0": "於是須菩提白佛言：「菩薩摩訶薩欲具足檀波羅蜜，當學般若波羅蜜。",
    "T08n0222_003:0165a21_1": "欲具足尸波羅蜜、羼波羅蜜、惟逮波羅蜜、禪波羅蜜，當學般若波羅蜜。",
    "T08n0222_003:0165a23_2": "菩薩摩訶薩欲蠲除色者，當學般若波羅蜜；欲除痛痒思想生死識者，當學般若波羅蜜。",
    "T08n0222_003:0165a25_3": "欲除眼耳鼻舌身意者，當學般若波羅蜜；欲除色聲香味細滑法，當學般若波羅蜜；欲除眼色識、耳聲識、鼻香識、舌味識、身細滑識、意法識，當學般若波羅蜜。",
    "T08n0222_003:0165a28_4": "欲除眼更耳更、鼻舌身意更，當學般若波羅蜜。",
    "T08n0222_003:0165a29_5": "欲除色更、痛痒思想生死識更因緣之習，當學般若波羅蜜。",
    "T08n0222_003:0165b02_6": "菩薩摩訶薩欲除貪婬瞋恚愚癡，當學般若波羅蜜。",
    "T08n0222_003:0165b03_7": "欲除貪身見已，當學般若波羅蜜。",
    "T08n0222_003:0165b04_8": "菩薩摩訶薩欲除狐疑犯戒，當學般若波羅蜜。",
    "T08n0222_003:0165b05_9": "欲除欲諸著色欲、無色欲，當學般若波羅蜜。",
    "T08n0222_003:0165b06_10": "菩薩摩訶薩欲除因緣會縛結之著、所受之處，當學般若波羅蜜。",
    "T08n0222_003:0165b07_11": "欲除四果——須陀洹、斯陀含、阿那、含阿羅漢——當學般若波羅蜜。",
    "T08n0222_003:0165b09_12": "菩薩摩訶薩欲除四憂、四著及四凶受、四顛倒，當學般若波羅蜜。",
    "T08n0222_003:0165b10_13": "欲除五蓋、六入、七識、八邪、九惱、十惡罪福之業，當學般若波羅蜜。",
    "T08n0222_003:0165b12_14": "菩薩摩訶薩欲除十善、四禪、四諦、五神通，欲除四意止、四意斷、四神足、五根、五力、七覺意、八由行，當學般若波羅蜜。",
    "T08n0222_003:0165b14_15": "菩薩摩訶薩欲除十種力、四無所畏、四分別辯、四等心、四無色定、一切諸意止、十八不共諸佛之法，當學般若波羅蜜。",
    "T08n0222_003:0165b17_16": "菩薩摩訶薩欲了覺意三昧正受，當學般若波羅蜜。",
    "T08n0222_003:0165b18_17": "欲分別虛空慧三昧者，識慧三昧、不用慧三昧、有想無想慧三昧，正受滅定，當學般若波羅蜜。",
    "T08n0222_003:0165b20_18": "菩薩摩訶薩欲成師子娛樂三昧、師子震吼三昧，欲逮得總持門者，當學般若波羅蜜。",
    "T08n0222_003:0165b22_19": "欲得首楞嚴三昧、寶海三昧、慧印三昧正受，當學般若波羅蜜。",
    "T08n0222_003:0165b23_20": "菩薩摩訶薩欲得月燿三昧、月幢英三昧、入一切諸法三昧正受，當學般若波羅蜜。",
    "T08n0222_003:0165b25_21": "菩薩摩訶薩欲得覩明印三昧、生諸法三昧、出於勸祠幢幡惡三昧正受，當學般若波羅蜜。",
    "T08n0222_003:0165b27_22": "菩薩摩訶薩欲得金剛喻三昧、入一切諸法門三昧、定意王三昧、帝王印三昧正受，當學般若波羅蜜。",
    "T08n0222_003:0165c01_23": "菩薩摩訶薩欲得勢力清淨三昧、超諸平等三昧、順生諸法所歸入三昧、入一切諸法言聲三昧正受，當學般若波羅蜜。",
    "T08n0222_003:0165c03_24": "菩薩摩訶薩欲得觀十方三昧，欲得一切諸法總持門印三昧、一切諸法平等印(丹本云御)造印三昧，住於空處三昧正受，當學般若波羅蜜。",
    "T08n0222_003:0165c06_25": "菩薩摩訶薩欲得嚴淨三昧、道場三昧、超越神通三昧正受，當學般若波羅蜜。",
    "T08n0222_003:0165c08_26": "菩薩摩訶薩欲得超挎出三昧、等幢護英三昧，欲致是三昧正受及餘三昧門，當學般若波羅蜜也。",
    "T08n0222_003:0165c10_27": "復次，天中天，菩薩摩訶薩欲令一切眾生之類得具足願，當學般若波羅蜜。",
    "T08n0222_003:0165c12_28": "復次，天中天！",
    "T08n0222_003:0165c12_29": "菩薩摩訶薩欲得具足功德之本，因其具足所在善本不墮惡趣，不見下賤下歸聲聞、辟支佛地，不以諍訟菩薩上法，當學般若波羅蜜。」",
    "T08n0222_003:0165c15_30": "賢者舍利弗謂賢者須菩提：「云何菩薩摩訶薩不諍上法？」",
    "T08n0222_003:0165c17_31": "須菩提謂舍利弗：「菩薩摩訶薩不與漚惒拘舍羅，不起無所從生漚惒拘舍羅，行六波羅蜜，曉了無所從生空、無想、無願，懷來三昧門，不墮聲聞、辟支佛地，亦不度人，菩薩滅定，是謂菩薩摩訶薩生不淳淑。」",
    "T08n0222_003:0165c21_32": "舍利弗謂須菩提：「何謂菩薩生不淳淑？」",
    "T08n0222_003:0165c22_33": "須菩提謂舍利弗：「所以曰不淳淑者，謂愛著法也。」",
    "T08n0222_003:0165c23_34": "又曰：「舍利弗！",
    "T08n0222_003:0165c24_35": "菩薩摩訶薩行般若波羅蜜，立於色空而知想識有所依倚，痛痒思想生死識亦然；立之於空，而知想識有所依倚，是謂菩薩摩訶薩柔順法忍之愛著也，生不淳淑。",
    "T08n0222_003:0165c27_36": "復次，舍利弗！",
    "T08n0222_003:0165c28_37": "菩薩摩訶薩立色於無想，而知想識有所依倚；立色於無願，而知想識有所依倚；是為菩薩摩訶薩柔順法忍之愛著也。",
    "T08n0222_003:0166a01_38": "色痛痒思想生死識亦然。",
    "T08n0222_003:0166a02_39": "立無所有而知想識有所依倚，眼色識、耳聲識、鼻香識、舌味識、身細滑識、意法識，而知想識有所依倚，是菩薩摩訶薩柔順法忍之愛著也。",
    "T08n0222_003:0166a05_40": "色無常、痛痒思想生死識無常，色苦、痛痒思想生死識苦，色無我、痛痒思想生死識無我，而立於斯，而知想著有所依倚。",
    "T08n0222_003:0166a08_41": "舍利弗！",
    "T08n0222_003:0166a08_42": "是謂菩薩摩訶薩柔順法忍愛著，生死不淳淑。",
    "T08n0222_003:0166a09_43": "當斷是色痛痒思想生死識，此色非色則為除色，痛痒思想生死識亦然，是為滅盡，當為設證。",
    "T08n0222_003:0166a11_44": "是非滅盡而為造證，當修斯路，此為染塵諍戒，當習行是，不當習此，是為菩薩之所應行，是非菩薩之所應行，是為菩薩道。",
    "T08n0222_003:0166a14_45": "是為菩薩學戒不當學某，某是菩薩檀波羅蜜、某是菩薩尸波羅蜜、某是菩薩羼波羅蜜、某是菩薩惟逮波羅蜜、某是菩薩禪波羅蜜、某是菩薩般若波羅蜜、某是菩薩漚惒拘舍羅、某是菩薩無漚惒拘舍羅、某是菩薩入寂然、某是菩薩生不淳淑。」",
    "T08n0222_003:0166a20_46": "須菩提謂舍利弗：「說菩薩行般若波羅蜜，住此建立如是諸法，而知想識有所依倚，是謂菩薩摩訶薩柔順法忍之愛著，生不淳淑。」",
    "T08n0222_003:0166a23_47": "舍利弗謂須菩提：「何謂菩薩摩訶薩寂然？」",
    "T08n0222_003:0166a24_48": "須菩提謂舍利弗：「於是菩薩摩訶薩行般若波羅蜜，不見內空、不見外空、不見內外空、不見內外空空而空、無內外空空不見內外空、不見空大空、空大空不見空、空大空不見究竟真空、究竟真空不見大空、究竟真空不見有為空、不見究竟真空、有為空不見無為空、無為空不見有為空、無為空不見終始長遠空、終始長遠空不見無為空、終始長遠空不見未分別空、未分別空不見曠野長遠空、未分別空不見本淨空、淨空不見未分別空、本淨空不見自然想空、自然想空不見本淨空、自然相空不見一切諸法空、一切諸法空不見自然相空、一切諸法空不見無所有空、無所有空不見一切諸法空、無所有空不見自然空、自然空不見無所有空、自然空空不見無所有空、無所有空不見自然空空。",
    "T08n0222_003:0166b11_49": "如是，舍利弗！",
    "T08n0222_003:0166b11_50": "菩薩摩訶薩行般若波羅蜜能如是者，則菩薩至於寂然。",
    "T08n0222_003:0166b12_51": "「復次，舍利弗！",
    "T08n0222_003:0166b13_52": "菩薩摩訶薩欲行般若波羅蜜者，當作是學，則當如順，不當念色，痛痒思想生死識亦復如是，於識不當念識；不當念眼耳鼻舌身意；不當念色聲香味細滑法；不當念檀波羅蜜、尸波羅蜜、羼波羅蜜、惟逮波羅蜜、禪波羅蜜、般若波羅蜜；亦不當倚著四意止、四意斷、四神足、五根、五力、七覺意、八由行，十種力、四無所畏、四分別辯、四等心、十八不共諸佛之法。",
    "T08n0222_003:0166b21_53": "如是，舍利弗！",
    "T08n0222_003:0166b21_54": "菩薩摩訶薩行般若波羅蜜，不當念菩薩摩訶薩。",
    "T08n0222_003:0166b22_55": "又當念等無等心、入微妙心。",
    "T08n0222_003:0166b23_56": "所以者何？",
    "T08n0222_003:0166b23_57": "其心無心，心者本淨；本淨心者，自然而樂、清明而淨。」",
    "T08n0222_003:0166b24_58": "舍利弗謂須菩提：「云何心清明而淨？」",
    "T08n0222_003:0166b25_59": "須菩提謂舍利弗：「假使心不與欲合亦不離欲、不與怒合亦不離怒、不與癡合亦不離癡、不處因緣無有結縛、無所轉綴亦無不綴，於一切疑六十二見不合不離，不與聲聞、辟支佛心行合亦不離合，是為，舍利弗！",
    "T08n0222_003:0166c01_60": "菩薩摩訶薩心本清淨清明而淨。」",
    "T08n0222_003:0166c02_61": "賢者舍利弗謂須菩提：「有此心乎？",
    "T08n0222_003:0166c03_62": "其心無心。」",
    "T08n0222_003:0166c03_63": "須菩提謂舍利弗：「云何，舍利弗！",
    "T08n0222_003:0166c04_64": "為有心耶？",
    "T08n0222_003:0166c04_65": "豈有此心寧可知有心無心乎？",
    "T08n0222_003:0166c05_66": "為可得不？",
    "T08n0222_003:0166c05_67": "為可獲不？」",
    "T08n0222_003:0166c05_68": "答曰：「不也，仁者！」",
    "T08n0222_003:0166c06_0": "「假使，舍利弗！",
    "T08n0222_003:0166c06_1": "其心不可復知有與無也，亦不可得亦不可獲；又有此者，由因緣而有此言，有此心，有心無心。」",
    "T08n0222_003:0166c08_2": "舍利弗謂須菩提：「云何，須菩提！",
    "T08n0222_003:0166c09_3": "此為無心耶？」",
    "T08n0222_003:0166c09_4": "答曰：「無所造、無所念，是謂一切諸法無心無念。」",
    "T08n0222_003:0166c10_5": "舍利弗謂須菩提：「云何，須菩提！",
    "T08n0222_003:0166c11_6": "其發心者無所造、無所念乎？",
    "T08n0222_003:0166c12_7": "假使色造無所念，痛痒思想生死識亦復然。",
    "T08n0222_003:0166c13_8": "假使無所造、無所念，至于聲聞、辟支佛意，上至菩薩，悉為無心無念乎。」",
    "T08n0222_003:0166c14_9": "答曰：「唯然，舍利弗！",
    "T08n0222_003:0166c15_10": "如是心者無所造、無所念，是故菩薩摩訶薩亦復如是，無所造、無所念。」",
    "T08n0222_003:0166c16_11": "舍利弗讚賢者須菩提言：「善哉，善哉。",
    "T08n0222_003:0166c17_12": "須菩提！",
    "T08n0222_003:0166c17_13": "審如仁者為世尊子，從法門生常以順法，為法所化，因法而與不為榮冀，自然因緣登于法身，仁者則為行空第一。",
    "T08n0222_003:0166c20_14": "世尊讚仁了空最上，難及難及。",
    "T08n0222_003:0166c21_15": "如是，須菩提！",
    "T08n0222_003:0166c21_16": "菩薩摩訶薩學般若波羅蜜，當順如斯。",
    "T08n0222_003:0166c22_17": "如是菩薩摩訶薩則當觀之為阿惟越致。",
    "T08n0222_003:0166c23_18": "欲學聲聞地者，當學般若波羅蜜，當聞當受、當持諷誦、常當思念。",
    "T08n0222_003:0166c24_19": "念欲學辟支佛地者，當學般若波羅蜜，常聞當受持諷誦、當常思念。",
    "T08n0222_003:0166c26_20": "欲學菩薩地者，當學般若波羅蜜，當聞當受持諷誦、常當思念。",
    "T08n0222_003:0166c27_21": "所以者何？",
    "T08n0222_003:0166c27_22": "此般若波羅蜜者，廣普具足致于三乘者，謂菩薩、聲聞、辟支佛，菩薩悉學，了無所罣礙也。」",
    "T08n0222_003:0166c29_23": "◎◎摩訶般若波羅蜜假號品第八於是賢者須菩提白佛言：「唯然，世尊！",
    "T08n0222_003:0167a02_24": "如聖所云菩薩摩訶薩，我亦不見亦不能得行者。",
    "T08n0222_003:0167a03_25": "如我不見不行菩薩摩訶薩、行般若波羅蜜者，當云何說菩薩般若波羅蜜？",
    "T08n0222_003:0167a05_26": "云何教行者乎？",
    "T08n0222_003:0167a06_0": "我設使說一切法而可得者，為造名號菩薩之字；設如是者則墮狐疑。",
    "T08n0222_003:0167a07_1": "又計其名，則無所有亦無所住。",
    "T08n0222_003:0167a08_2": "所以者何？",
    "T08n0222_003:0167a08_3": "從無明故而致此名，其名如是，亦無有處亦無有住。",
    "T08n0222_003:0167a09_4": "亦無有處亦無有住色謂我所而不可得，痛痒思想生死識謂是我所亦不可得。",
    "T08n0222_003:0167a11_5": "所以者何？",
    "T08n0222_003:0167a11_6": "為假名耳。",
    "T08n0222_003:0167a12_7": "以是之故，其所因緣及計號字，亦無所住亦不不住。",
    "T08n0222_003:0167a13_8": "所以者何？",
    "T08n0222_003:0167a13_9": "從無明意致此名號，其所名者，亦不住亦不不住。",
    "T08n0222_003:0167a14_10": "唯然，世尊！",
    "T08n0222_003:0167a15_11": "我觀於眼，永不能得所言我所，耳鼻舌身心亦復如是。",
    "T08n0222_003:0167a16_12": "而察於心，亦不能得所言我所，既觀於眼耳鼻舌身心永不能得根原本末言是我所者，當因何所而為菩薩立於名號？",
    "T08n0222_003:0167a19_13": "又察其眼虛無慌忽，其名不住亦不不住。",
    "T08n0222_003:0167a20_14": "所以者何？",
    "T08n0222_003:0167a20_15": "因從無明假號而立，計其名者，如是所假亦不住亦不不住。",
    "T08n0222_003:0167a21_16": "唯然，世尊！",
    "T08n0222_003:0167a22_0": "我求色形本末我所，都不能得；六情亦然，求其名號本末所興言是我所，永不得。",
    "T08n0222_003:0167a23_1": "痛痒思想生死識亦復如是，求其本末言是我所，永不可得。",
    "T08n0222_003:0167a25_2": "如是眼色識、耳聲識、鼻香識、舌味識、身細滑識、意法識，察其本末所言我所，都不可得。",
    "T08n0222_003:0167a27_3": "設使察眼色本末言是我所不可得，六情色聲香味細滑法，十八種，亦復如是。",
    "T08n0222_003:0167a29_0": "當復何因為立號言菩薩乎？",
    "T08n0222_003:0167a29_1": "其眼耳鼻舌身意、色聲香味細滑法，十八種，計無有名，亦無所住亦不不住。",
    "T08n0222_003:0167b02_2": "所以者何？",
    "T08n0222_003:0167b02_3": "因無明故而有名字，又察名字，亦無所住亦無不住，眼所習更、耳鼻舌身意所習更者，亦復如是。",
    "T08n0222_003:0167b05_0": "從眼習緣至于心行，色痛痒思想生死識，緣習所更而致此痛，察其本末言我所，永不可得；六情色聲香味細滑法、色痛痒思想生死識及十八種，察其本末言是我所，永不可得，亦無名字，其假號者，亦無所住亦不不住。",
    "T08n0222_003:0167b10_1": "因其無明而興致此，是我所者都不可得；行、識、名色、六入、所更、痛、愛、受、有、生、老病死，察其本末，言是我所都不可得，亦無所住亦不不住。",
    "T08n0222_003:0167b13_2": "無明以滅，行、識、名色、六入、所更、痛、愛、受、有、生、老病死滅，觀其本末，是我所滅都不可得。",
    "T08n0222_003:0167b15_3": "婬嫉瞋怒愚癡，察其本末言我所，都不可得，因其名字而興立此。",
    "T08n0222_003:0167b16_4": "計其名者，亦無所住亦不不住。",
    "T08n0222_003:0167b17_5": "色痛痒思想生死識、眼耳鼻舌身意、色聲香味細滑法、十八種，滅盡除已，察其本末，索言我所永不可得。",
    "T08n0222_003:0167b19_6": "因從名號而興致此，又其名號，亦無所住亦不不住。",
    "T08n0222_003:0167b20_7": "檀波羅蜜、尸波羅蜜、羼波羅蜜、惟逮波羅蜜、禪波羅蜜、般若波羅蜜，觀其本末言是我所，永不可得，因從名字而興致此。",
    "T08n0222_003:0167b23_8": "又察吾我省其本末言是我所，因從名號，其假號者都不可得，亦無所住亦不不住；人、壽命、所造所觀所見亦復如是，察其本末言是我所，永不可得，因從名號而興致此，又其名號，亦無所住亦不不住。",
    "T08n0222_003:0167b28_9": "四意止、四意斷、四神足、五根、五力、七覺意、八由行，察其本末言是我所，永不可得，因此名號而興致此，又其假號，亦無所住亦無不住。",
    "T08n0222_003:0167c02_10": "空、無想、無願，察其本末言是我所，都不可得，因從名號而興致此，又其假號，亦無所住亦不不住。",
    "T08n0222_003:0167c04_11": "四禪、四等心、四無色三昧正受，察其本末言是我所者，都不可得，因從名號而興致此，又其假號，亦無所住亦不不住。",
    "T08n0222_003:0167c07_12": "念佛、念法、念聖眾、念識、念施、念博聞，念出入守意、念老病死，察其本末是我所者，都不可得，亦不可見，因從名號而興致此，又其假號，亦無所住亦不不住。",
    "T08n0222_003:0167c10_13": "十種力、四無所畏、四分別辯、十八不共諸佛之法，察其本末言我所者，都不可得，因從名號而興致此，又其假號，亦無所住亦不不住。",
    "T08n0222_003:0167c13_14": "不見本末，無有處所亦不可得，云何當為菩薩而立名號言菩薩乎？",
    "T08n0222_003:0167c15_15": "有其名號，亦無所住亦不不住，因從無明而致名字，又其名字亦無所住亦不不住，計其名號致五盛陰，察其本末亦不可得，因從名號而興致此，又其名號，亦無所住亦不不住。",
    "T08n0222_003:0167c19_16": "察色痛痒思想生死識，眼耳鼻舌身意，色聲香味細滑法，十八種，十二因緣，如呼聲、響、影現、野馬、水月、幻、化，察其五陰及五盛陰亦復如是，省其本末言是我所，都不可得，因從名號而興致此，又其名號，亦無所住亦不不住，虛無慌忽。",
    "T08n0222_003:0167c24_17": "色痛痒思想生死識，空、無想、無願，察其本末言是我所，都不可得，從其名號而興致此，又其名號，亦無所住亦不不住，猶如呼聲、響、影、野馬、芭蕉、水月、幻、化，察其本末都不可得，不起不滅，猶如水影，無所染污亦無恚恨。",
    "T08n0222_003:0167c29_18": "眼耳鼻口身意，色聲香味細滑法，十八種，十二因緣，法界、本際法法所趣，及寂然法，善惡禍福諸法之名，有為法無為法，有所為無所有，有漏無漏，察其本末，法所從興都不可得，亦無所住亦不不住，猶如影、響、水月、野馬、芭蕉、幻、化。",
    "T08n0222_003:0168a06_0": "過去當來今現在法，察其本末亦不可得，亦無所住亦不不住，去來今法不可覩原，何謂無所有法？",
    "T08n0222_003:0168a08_1": "所可謂無所有法者，無有過去當來今現在，求無為法，察其本末都不可見。",
    "T08n0222_003:0168a10_0": "「唯然，世尊！",
    "T08n0222_003:0168a10_1": "我察東方江河沙等諸佛世界，省其本末永不可見，又察怛薩阿竭、阿羅呵、三耶三佛、諸菩薩眾及聲聞、辟支佛眾，省其本末都無所見；南方西方北方東南方西南方西北方東北方上方下方九方，諸怛薩阿竭、阿羅呵、三耶三佛、諸菩薩眾及聲聞、辟支佛，省其本末都無所見。",
    "T08n0222_003:0168a16_2": "何所是菩薩般若波羅蜜？",
    "T08n0222_003:0168a17_3": "何因當說菩薩之號？",
    "T08n0222_003:0168a17_4": "又其名號，亦無所住亦不不住。",
    "T08n0222_003:0168a18_5": "所以者何？",
    "T08n0222_003:0168a18_6": "眾生之類從無黠心假名號行，行、識、名色、六入、所更、痛、受、愛、有、生、老病死，亦復如是，假而有字，其字之本都無所住亦不不住。",
    "T08n0222_003:0168a21_7": "所以者何？",
    "T08n0222_003:0168a21_8": "唯然，世尊！",
    "T08n0222_003:0168a21_9": "以一切法悉無有本。",
    "T08n0222_003:0168a22_10": "以是之故，求其本末了不可得，當何因緣而為菩薩立名號乎？",
    "T08n0222_003:0168a23_11": "又，天中天！",
    "T08n0222_003:0168a24_0": "其無本者，無名無住亦不不住。",
    "T08n0222_003:0168a24_1": "所以者何？",
    "T08n0222_003:0168a25_0": "眾生無明，從無明心而致此字，又其名字亦無所住亦不不住，因緣法合而有假號，名曰菩薩。",
    "T08n0222_003:0168a27_1": "彼無言說，無諸陰眾種、諸入、無明、十八種、十二因緣及諸佛法，緣是假號。",
    "T08n0222_003:0168a28_2": "「唯然，世尊！",
    "T08n0222_003:0168a29_3": "假引譬喻，影、響、野馬、芭蕉、幻、化，但有假號，若如字空而空無名。",
    "T08n0222_003:0168b01_4": "譬如名地水火風空，地水火風而自不名；所以名曰戒、定、慧、解脫、知見事，須陀洹、斯陀含、阿那含、阿羅漢，但有名號；聲聞、辟支佛亦復如是，但有假號；所謂菩薩及菩薩字，但假號耳；所名曰佛，諸佛之法，亦無實字但假號耳。",
    "T08n0222_003:0168b06_5": "善惡禍福，若常無常、苦樂、若我非我，寂寞恬怕，所有無有福，若常無常、苦樂，我觀此誼，是之所謂悉由因緣。",
    "T08n0222_003:0168b09_6": "假使當為菩薩摩訶薩而立名號者，於一切法則有狐疑，察其本末，亦不可得。",
    "T08n0222_003:0168b10_7": "「唯然世尊！",
    "T08n0222_003:0168b11_8": "有其名號，無有法界，亦無所住。",
    "T08n0222_003:0168b11_9": "所以者何？",
    "T08n0222_003:0168b12_10": "眾生之類，從無明心致此名字，又其名號，亦無所住亦不不住，亦無有處。」",
    "T08n0222_003:0168b13_11": "須菩提白佛言：「唯然，世尊！",
    "T08n0222_003:0168b14_12": "菩薩摩訶薩假使聞說般若波羅蜜如是比類瑞應所起，不恐不怖、不畏不難，心不懷懅，其菩薩摩訶薩即當知之住阿惟越致果，住無所住，行無所行。",
    "T08n0222_003:0168b17_13": "「復次，天中天！",
    "T08n0222_003:0168b18_14": "菩薩摩訶薩不當住於色，不當住痛痒思想生死識，不當住眼、不當住耳鼻舌身意，不當住色聲香味細滑法，不當住眼色識、耳聲識、鼻香識、舌味識、身細滑識、意法識，不當住眼所習更、不當住耳鼻舌身意所習更，不當住眼因緣習痛痒、耳鼻舌身意因緣習痛痒，不當住地水火風種、不當住空種、不當住諸識種，不當住無明、行、識、名色、六入、所更、痛、愛、受、有、生、老病死。",
    "T08n0222_003:0168b26_15": "所以者何？",
    "T08n0222_003:0168b26_16": "天中天！",
    "T08n0222_003:0168b27_17": "色則為空，痛痒思想生死識亦空。",
    "T08n0222_003:0168b27_18": "所言空者，色則為空、非名異空，彼色則空、空者假色。",
    "T08n0222_003:0168b29_19": "菩薩摩訶薩欲求自緣想行般若波羅蜜，當住於色、當住痛痒思想生死識，當住眼耳鼻舌身意、色聲香味細滑法，十八種，十二因緣。",
    "T08n0222_003:0168c03_20": "所以者何？",
    "T08n0222_003:0168c03_21": "色痛痒思想生死識空、十二因緣亦空，十二因緣生死之原無有異空、無有異住。",
    "T08n0222_003:0168c05_22": "其十二因緣老病死者，此則為空，生老病死十二因緣自然為空，本自然空。",
    "T08n0222_003:0168c06_23": "以是之故，天中天！",
    "T08n0222_003:0168c07_24": "不當住色痛痒思想生死識，眼耳鼻舌身意，色聲香味細滑法，十八種，十二因緣之端緒也。",
    "T08n0222_003:0168c09_25": "「復次，天中天！",
    "T08n0222_003:0168c09_26": "菩薩摩訶薩行般若波羅蜜，不當住於四意止。",
    "T08n0222_003:0168c10_27": "所以者何？",
    "T08n0222_003:0168c11_0": "觀四意止亦復是空，不為有異四意止空，也不他空，其四意止自然為空；亦不當住四意斷、四神足、五根、五力、七覺意、八由行，十種力、四無所畏、四分別辯、十八不共諸佛之法。",
    "T08n0222_003:0168c14_1": "所以者何？",
    "T08n0222_003:0168c15_2": "其意止、斷、神足、根、力、覺意、所由之路，十種力、四無所畏、四分別辯、十八不共諸佛之法，亦復為空。",
    "T08n0222_003:0168c17_3": "十八不共諸佛之法，自然為空、無有異空，十八不共諸佛之法，本性則空、無有異空。",
    "T08n0222_003:0168c19_4": "所以者何？",
    "T08n0222_003:0168c19_5": "計佛法者則復空，空故曰佛法。",
    "T08n0222_003:0168c20_6": "唯，天中天！",
    "T08n0222_003:0168c20_7": "以是之故，菩薩摩訶薩行般若波羅蜜，不當住五陰，六衰及十八種，十二因緣，三十七品，十種力、四無所畏、四分別辯、十八不共諸佛之法。",
    "T08n0222_003:0168c23_8": "「復次，天中天！",
    "T08n0222_003:0168c24_0": "菩薩摩訶薩行般若波羅蜜，不當住檀波羅蜜、尸波羅蜜、羼波羅蜜、惟逮波羅蜜、禪波羅蜜、般若波羅蜜。",
    "T08n0222_003:0168c26_1": "所以者何！",
    "T08n0222_003:0168c26_2": "般若波羅蜜者亦復是空。",
    "T08n0222_003:0168c27_3": "設般若波羅蜜空者，則非異般若波羅蜜空。",
    "T08n0222_003:0168c28_4": "所以者何？",
    "T08n0222_003:0168c28_5": "無異般若波羅蜜空，般若波羅蜜自空。",
    "T08n0222_003:0168c29_6": "設般若波羅蜜自然空，唯以文字為假號耳，文字則空，乃為般若波羅蜜。",
    "T08n0222_003:0169a02_0": "以故菩薩摩訶薩行般若波羅蜜，於般若波羅蜜而無所住，五陰、六衰、十八種、十二因緣、三十七品，十種力、四無所畏、四分別辯、十八不共諸佛之法空，行般若波羅蜜菩薩不當住中。",
    "T08n0222_003:0169a06_1": "「復次，天中天！",
    "T08n0222_003:0169a06_2": "菩薩摩訶薩行般若波羅蜜，不當住於文字，不當住文字說，不當住一食二食，至於三食四食、揣食、心食、識食。",
    "T08n0222_003:0169a09_0": "所以者何？",
    "T08n0222_003:0169a09_1": "謂文字文字則空、無有異空。",
    "T08n0222_003:0169a09_2": "文字自然為空，其為空者無有文字。",
    "T08n0222_003:0169a10_3": "文字本空，其為空者無有名字。",
    "T08n0222_003:0169a11_4": "「復次，天中天！",
    "T08n0222_003:0169a11_5": "菩薩摩訶薩行般若波羅蜜，不當住神通。",
    "T08n0222_003:0169a12_6": "所以者何？",
    "T08n0222_003:0169a13_7": "其神通者神通自空，神通本空、無有異通而為空者。",
    "T08n0222_003:0169a14_8": "神通為空、無有異空，神通自空空故曰神通。",
    "T08n0222_003:0169a15_9": "是以之故，唯，天中天！",
    "T08n0222_003:0169a15_10": "菩薩摩訶薩行般若波羅蜜，不當住神通。",
    "T08n0222_003:0169a16_11": "「復次，天中天！",
    "T08n0222_003:0169a17_12": "菩薩摩訶薩行般若波羅蜜，不當住色想、不當住痛痒思想生死識想。",
    "T08n0222_003:0169a18_13": "所以者何？",
    "T08n0222_003:0169a18_14": "其非常者非常為空、其非常者自然為空，則無非常，無異非常而為空者，無有他空，非常自空，其為空者無有非常。",
    "T08n0222_003:0169a21_15": "以是故，天中天！",
    "T08n0222_003:0169a21_16": "菩薩摩訶薩行般若波羅蜜，不當住色空、不當住痛痒思想生死識空，不當住色無常、不當住痛痒思想生死識無常，不當住眼耳鼻舌身意無常，不當住色聲香味細滑法無常，不當住十八種、十二因緣終始無常。",
    "T08n0222_003:0169a26_17": "不當住苦、不當住樂。",
    "T08n0222_003:0169a27_18": "不當住色我所非我所，不當於中住痛痒思想生死識我所非我所；不當於中住色空、痛痒思想生死識空；不當住眼耳鼻舌身意空；不當住色聲香味細滑法空；不當住十八種、十二因緣生死之患空；不當住有為無為；不當住於本際法；不當住於色寂然、不當住痛痒思想生死識寂然；不當住色空無慌忽、不當住痛痒思想生死識虛無慌忽；六衰、十八種、十二因緣，亦復如是。",
    "T08n0222_003:0169b06_19": "「復次，天中天！",
    "T08n0222_003:0169b07_0": "菩薩摩訶薩行般若波羅蜜，不住無本。",
    "T08n0222_003:0169b07_1": "所以者何？",
    "T08n0222_003:0169b08_2": "其無本者，盡無所有亦復為空、無本無異，無本為空、無有異空，無有異空為無本也。",
    "T08n0222_003:0169b10_3": "無本自然空、空是以無本。",
    "T08n0222_003:0169b10_4": "以是故，菩薩摩訶薩行般若波羅蜜不住無本，色痛痒思想生死識不住無本，至於諸法及諸法界、諸寂然法，乃至本際亦無所住。",
    "T08n0222_003:0169b13_5": "「復次，天中天！",
    "T08n0222_003:0169b13_6": "菩薩摩訶薩行般若波羅蜜，不住一切諸總持門，亦不住一切諸三昧門。",
    "T08n0222_003:0169b15_7": "所以者何？",
    "T08n0222_003:0169b15_8": "所謂總持門，其總持門亦復為空。",
    "T08n0222_003:0169b16_9": "所謂三昧門，三昧門者亦復為空。",
    "T08n0222_003:0169b17_10": "三昧門、總持門，自然為空、無有異空，自然空者無有他空。",
    "T08n0222_003:0169b18_11": "總持門、三昧門本淨，本淨空法自然空。",
    "T08n0222_003:0169b19_12": "譬如，天中天！",
    "T08n0222_003:0169b20_0": "菩薩摩訶薩行般若波羅蜜無有漚惒拘舍羅，謂有吾為是我所，而念如此則住于色，在於色中有所造作生死之行，住痛痒思想生死識而有所造而為行者，不除造作生死之所因，而反受般若波羅蜜，不肯精勤於般若波羅蜜，則為不具般若波羅蜜所生之事至於薩芸若。",
    "T08n0222_003:0169b26_1": "譬如，天中天！",
    "T08n0222_003:0169b26_2": "菩薩摩訶薩無漚惒拘舍羅，其心發念吾我是非所，色痛痒思想生死識、苦樂善惡，及總持門、三昧門，不能修行總持之門，亦不能順三昧門，不能造無想行，受般若波羅蜜亦不能精勤於般若波羅蜜，以不具足於般若波羅蜜者，不能成就薩芸若慧。",
    "T08n0222_003:0169c03_3": "所以者何？",
    "T08n0222_003:0169c03_4": "猶以菩薩摩訶薩行般若波羅蜜無漚惒拘舍羅故，不當受色、不受痛痒思想生死識。",
    "T08n0222_003:0169c05_5": "而彼菩薩反更受色，色者本淨、了則為空。",
    "T08n0222_003:0169c06_6": "以此言之，若受痛痒思想生死識，言教本淨亦復為空，不受諸總持門、諸三昧門。",
    "T08n0222_003:0169c08_7": "設不受三昧門、總持門，則能興立本淨為空，亦不受般若波羅蜜，緣知本淨為空之故。",
    "T08n0222_003:0169c10_8": "菩薩摩訶薩行般若波羅蜜如是者，觀察諸法則本淨空，當住是觀，不念法我所為行，是為菩薩摩訶薩為無所受，名曰無受三昧。",
    "T08n0222_003:0169c13_9": "道場具足廣普，無有邊、無有量，一切聲聞、辟支佛所不能及。",
    "T08n0222_003:0169c14_10": "復不受薩芸若，猶察內空、外亦復空，有內外空、求空亦空則為大空乃為真空空，有所有空、無所有空、究竟盡空、廣遠之空、有所造空、其本淨空、自然相空、一切諸法空、無所有空、自然之空、因從發起自然之空。",
    "T08n0222_003:0169c19_11": "所以者何？",
    "T08n0222_003:0169c19_12": "輒趣於化，其所化者則為塵勞。",
    "T08n0222_003:0169c20_13": "何謂為化？",
    "T08n0222_003:0169c20_14": "何謂為想？",
    "T08n0222_003:0169c21_15": "色則為化，痛痒思想生死識此便為想，十八種、十二因緣、總持門、三昧門，是謂塵勞之想，當受奉行，無所寄倚、無所養育，聲聞、辟支佛所不信樂薩芸若。",
    "T08n0222_003:0169c24_16": "何謂信樂？",
    "T08n0222_003:0169c24_17": "信是般若波羅蜜，篤樂無疑思惟分別，觀其要誼則無想。",
    "T08n0222_003:0169c26_18": "行亦無想，是故不受想，專一依倚，而歡喜樂行於篤信，其本淨空則便得度，不復受色，亦不受痛痒思想生死識。",
    "T08n0222_003:0169c28_19": "所以者何？",
    "T08n0222_003:0169c29_20": "其相自然現在法空，所受空者亦無所得。",
    "T08n0222_003:0170a01_0": "所以者何？",
    "T08n0222_003:0170a01_1": "其三昧定，內不可得者為時慧，亦不於外亦不內外可得，時慧亦無所見，內外悉空，除其因緣，猶如外道所學所信，彼樂此已，御於篤信，是故曰薩芸若。",
    "T08n0222_003:0170a04_2": "以恨諸法計一切法，都不可得所從起者，作是信已無有受法者，不復想念有所者也，亦不能獲無央數法。",
    "T08n0222_003:0170a07_3": "當所受者受與，不受亦復不念，所可遊居以能修習，於一切法無所念者，是為菩薩摩訶薩般若波羅蜜，亦無去來。",
    "T08n0222_003:0170a09_4": "度無所度而復周遊，所由然者，用不受色、不受痛痒思想生死識，於一切法亦無所受。",
    "T08n0222_003:0170a11_5": "亦不受諸總持門、不受諸三昧門，於一切法無所起受，亦無中間而般涅槃，悉以具足十種力、四無所畏、四分別辯、十八不共諸佛之法，四意止、四意斷、四神足念、五根、五力、七覺意、八由行。",
    "T08n0222_003:0170a16_6": "所以者何？",
    "T08n0222_003:0170a16_7": "其四意止者止無所止，四意斷、神足、根、力、覺意、八由行，亦復如是！",
    "T08n0222_003:0170a18_0": "其所斷者斷無所斷，十種力、四無所畏、四分別辯、十八不共諸佛之法，覺無所覺法，計其法者亦非法，是為菩薩摩訶薩般若波羅蜜，不受色，亦不受痛痒思想生死識，至於總持門、諸三昧門，等無有異。",
    "T08n0222_003:0170a22_1": "「復次，天中天！",
    "T08n0222_003:0170a23_0": "菩薩摩訶薩行般若波羅蜜，當作是觀：『何所是般若波羅蜜？",
    "T08n0222_003:0170a24_1": "何以故謂是為般若波羅蜜？",
    "T08n0222_003:0170a25_0": "誰為此般若波羅蜜？",
    "T08n0222_003:0170a25_1": "何以有是般若波羅蜜？』",
    "T08n0222_003:0170a26_0": "用是般若波羅蜜，為亦無所得，亦無所見亦無所不見，是故菩薩摩訶薩般若波羅蜜。",
    "T08n0222_003:0170a27_1": "「復次，天中天！",
    "T08n0222_003:0170a28_2": "菩薩摩訶薩行般若波羅蜜，當作是思惟：『其無所有法亦不可得，亦無般若波羅蜜。』」",
    "T08n0222_003:0170b01_3": "舍利弗謂須菩提：「仁者！",
    "T08n0222_003:0170b01_4": "何所法謂無所有而不可得？」",
    "T08n0222_003:0170b02_5": "答曰：「般若波羅蜜法，亦無所有亦不可得。",
    "T08n0222_003:0170b03_6": "檀波羅蜜、尸波羅蜜、羼波羅蜜、惟逮波羅蜜、禪波羅蜜、般若波羅蜜，亦復如是。",
    "T08n0222_003:0170b05_7": "則無所有亦不可得，於內為空、於外亦空、內外亦空。",
    "T08n0222_003:0170b06_8": "彼空者得致大空，至於真空、無所有空，因其空者，至無有空，無常亦空，惶慌亦空，所作事空，本淨亦空，自然相空，一切法空，無所有空，自然亦空，所有自然亦空。",
    "T08n0222_003:0170b10_9": "緣是之故，色無所有亦不可得，痛痒思想生死識，亦無所有亦不可得。",
    "T08n0222_003:0170b11_10": "其內空者，則無所有亦不可得；其所有空、無所有空、自然之空，悉無所有亦不可得；其四意止，悉無所有亦不可得，四意斷、四神足、五根、五力、七覺意、八由行，悉無所有亦不可得；十種力、四無所畏、四分別辯、十八不共諸佛之法，悉無所有亦不可得；其六神通，悉無所有亦不可得；其無有本者，悉無所有亦不可得。",
    "T08n0222_003:0170b19_0": "所謂法者而住於法，若寂然法及察本際，悉無所有亦不可得。",
    "T08n0222_003:0170b20_1": "所謂佛者，悉無所有亦不可得。",
    "T08n0222_003:0170b21_2": "薩芸若者，悉無所有亦不可得。",
    "T08n0222_003:0170b21_3": "一切具慧，悉無所有亦不可得。",
    "T08n0222_003:0170b22_4": "其內亦空，計外亦空，內外亦空，所有亦空，自然亦空。",
    "T08n0222_003:0170b23_5": "唯，舍利弗！",
    "T08n0222_003:0170b24_6": "菩薩摩訶薩行般若波羅蜜，作是思惟。",
    "T08n0222_003:0170b25_0": "如是觀察者，作是思惟已，則不可見心。",
    "T08n0222_003:0170b25_1": "心無所著、無所染污，不恐不懼、不畏不難，心不懷懅，則當知是菩薩摩訶薩不離般若波羅蜜。」",
    "T08n0222_003:0170b28_2": "舍利弗謂須菩提：「云何菩薩摩訶薩知之不離般若波羅蜜？」",
    "T08n0222_003:0170b29_3": "須菩提謂舍利弗：「所謂離色者，色之自然故；所謂離痛痒思想生死識者、識之自然故也。",
    "T08n0222_003:0170c02_4": "所謂離檀波羅蜜，檀波羅蜜之自然故；所謂離尸波羅蜜、羼波羅蜜、惟逮波羅蜜、禪波羅蜜、般若波羅蜜，六波羅蜜自然故也。",
    "T08n0222_003:0170c05_5": "所謂離意止、意斷、神足、根、力、覺意、八由行，三十七品之自然故也。",
    "T08n0222_003:0170c06_6": "所謂離十種力、四無所畏、四分別辯、十八不共諸佛之法者，諸佛之法自然故也。",
    "T08n0222_003:0170c08_7": "謂離諸總持門、諸三昧門及離本際者，本際自然故也。」",
    "T08n0222_003:0170c09_8": "舍利弗謂須菩提：「何謂色自然？",
    "T08n0222_003:0170c10_9": "何謂痛痒思想生死識自然？",
    "T08n0222_003:0170c11_10": "何謂十二因緣、三十七品、十八不共諸佛之法自然乎？」",
    "T08n0222_003:0170c12_11": "須菩提答曰：「已無所有故謂自然。",
    "T08n0222_003:0170c13_12": "色無所有，故曰色自然；痛痒思想生死識無所有，故曰痛痒思想生死識自然。",
    "T08n0222_003:0170c15_13": "無所有至於本際，故曰自然。",
    "T08n0222_003:0170c15_14": "舍利弗！",
    "T08n0222_003:0170c16_0": "以是故，作此觀者，則知離色色之自然，則知離痛痒思想生死識之自然，五陰、六衰、十八種、十二因緣、三十七品，十種力、四無所畏、四分別辯、十八不共諸佛之法，至所本淨悉無所有，故曰本淨自然。",
    "T08n0222_003:0170c20_1": "所謂離色色之本相，所謂離痛痒思想生死識痛痒思想生死識之本相，一切諸法及諸佛法，離本際者本際相故。",
    "T08n0222_003:0170c23_0": "色自然相自然相故，謂相自然而得遠離。」",
    "T08n0222_003:0170c23_1": "舍利弗謂須菩提：「其有菩薩摩訶薩學此法者，皆當歸趣薩芸若不？」",
    "T08n0222_003:0170c25_2": "須菩提謂舍利弗：「如是，如是！",
    "T08n0222_003:0170c26_3": "賢者！",
    "T08n0222_003:0170c26_4": "其學此者，歸趣薩芸若。",
    "T08n0222_003:0170c26_5": "所以者何？",
    "T08n0222_003:0170c27_6": "一切諸法無所起無所滅。」",
    "T08n0222_003:0170c27_7": "舍利弗謂須菩提：「何故，須菩提！",
    "T08n0222_003:0170c28_8": "一切諸法不起不滅？」",
    "T08n0222_003:0170c28_9": "答曰：「舍利弗！",
    "T08n0222_003:0170c29_10": "所謂色者，其色則空。",
    "T08n0222_003:0170c29_11": "以是之故，不起不滅亦不可得。",
    "T08n0222_003:0171a01_12": "痛痒思想生死識則為空，以是之故不起不滅。",
    "T08n0222_003:0171a02_13": "眼耳鼻舌身意，色聲香味細滑法，十八種，十二因緣，三十七品，十種力、四無所畏、四分別辯、十八不共諸佛之法，諸總持門、一切三昧，至于本際，不起不滅亦不可得。",
    "T08n0222_003:0171a06_14": "菩薩摩訶薩行般若波羅蜜能如是者，則近薩芸若。",
    "T08n0222_003:0171a07_15": "假使能近薩芸若者，其身、口、意則自然淨，諸相清淨自然具足，其身口意以能清淨，具足諸相致清淨者，應時菩薩即不復起婬怒癡心。",
    "T08n0222_003:0171a10_16": "婬怒癡心已清淨者，則便無有憍慢恚貪，亦不復起六十二見。",
    "T08n0222_003:0171a11_17": "諸所邪疑貪恚之心已不復興，則能除於六十二見諸所疑意，諸所生處不造常見，所生之處諸佛國土，從一佛國遊一佛國，教化眾生、嚴淨佛土，常懷專一不離諸佛世尊，至于逮得阿耨多羅三耶三佛，成至阿惟三佛。",
    "T08n0222_003:0171a16_18": "如是菩薩摩訶薩為行般若波羅蜜。」",
    "T08n0222_003:0171a18_0": "光讚經卷第三"
}