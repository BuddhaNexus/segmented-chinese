[
    {
        "source_sentence": "佛說師子月佛本生經",
        "from": "T03n0176_001:0443c19_0",
        "context_with_next_sentence": true
    },
    {
        "source_sentence": "新為失譯人名附三秦錄",
        "from": "T03n0176_001:0443c21_0",
        "context_with_next_sentence": true
    },
    {
        "source_sentence": "如是我聞：一時，佛住王舍城迦蘭陀竹園，與",
        "from": "T03n0176_001:0443c22_0",
        "context_with_next_sentence": true
    },
    {
        "source_sentence": "千二百五十比丘百菩薩俱。",
        "from": "T03n0176_001:0443c23_11",
        "context_with_next_sentence": true
    },
    {
        "source_sentence": "爾時，眾中有一菩薩比丘，名婆須蜜多，遊竹園間緣樹上下，聲如猨猴，或捉三鈴作那羅戲。",
        "from": "T03n0176_001:0443c25_13",
        "context_with_next_sentence": true
    },
    {
        "source_sentence": "時，諸長者及行路人競集看之。",
        "from": "T03n0176_001:0443c26_8",
        "context_with_next_sentence": true
    },
    {
        "source_sentence": "眾人集時，身到空中，跳上樹端作獼猴聲。",
        "from": "T03n0176_001:0443c27_7",
        "context_with_next_sentence": true
    },
    {
        "source_sentence": "耆闍崛山八萬四千金色獼猴集菩薩所，菩薩復作種種變現令其歡喜。",
        "from": "T03n0176_001:0443c29_1",
        "context_with_next_sentence": true
    },
    {
        "source_sentence": "時，諸大眾各作是言：",
        "from": "T03n0176_001:0443c29_11",
        "context_with_next_sentence": true
    },
    {
        "source_sentence": "「沙門釋子猶如戲兒，幻惑眾人，所行惡事無人信用，乃與鳥獸作於非法。",
        "from": "T03n0176_001:0444a02_3",
        "context_with_next_sentence": true
    },
    {
        "source_sentence": "」如是惡聲遍王舍城。",
        "from": "T03n0176_001:0444a02_13",
        "context_with_next_sentence": true
    },
    {
        "source_sentence": "有一梵志，上啟大王頻婆娑羅，白言大王：",
        "from": "T03n0176_001:0444a03_12",
        "context_with_next_sentence": true
    },
    {
        "source_sentence": "「沙門釋子作諸非法，乃與鳥獸作那羅戲。",
        "from": "T03n0176_001:0444a04_11",
        "context_with_next_sentence": true
    },
    {
        "source_sentence": "」王聞此語，嫌諸釋子，即敕長者迦蘭陀曰：",
        "from": "T03n0176_001:0444a05_10",
        "context_with_next_sentence": true
    },
    {
        "source_sentence": "「此諸釋子多聚獼猴，在卿園中為作何等？",
        "from": "T03n0176_001:0444a06_8",
        "context_with_next_sentence": true
    },
    {
        "source_sentence": "如來知不？",
        "from": "T03n0176_001:0444a06_13",
        "context_with_next_sentence": true
    },
    {
        "source_sentence": "」長者啟王：",
        "from": "T03n0176_001:0444a06_19",
        "context_with_next_sentence": true
    },
    {
        "source_sentence": "「婆須蜜多作變化事，令諸獼猴一切歡喜，諸天雨花持用供養。",
        "from": "T03n0176_001:0444a08_7",
        "context_with_next_sentence": true
    },
    {
        "source_sentence": "為作何等？",
        "from": "T03n0176_001:0444a08_12",
        "context_with_next_sentence": true
    },
    {
        "source_sentence": "臣所不知。",
        "from": "T03n0176_001:0444a08_17",
        "context_with_next_sentence": true
    },
    {
        "source_sentence": "」爾時，大王頻婆娑羅，駕乘名象，前後導從往詣佛所。",
        "from": "T03n0176_001:0444a10_2",
        "context_with_next_sentence": true
    },
    {
        "source_sentence": "到迦蘭陀竹園，即便下象，遙見世尊在重閣上，身紫金色，方身丈六，坐七寶花，三十二相、八十種好皆放光明，如紫金山處炎火中，金光圍繞，普令大眾同於金色——尊者婆須蜜多及八萬四千獼猴，亦作金色。",
        "from": "T03n0176_001:0444a14_15",
        "context_with_next_sentence": true
    },
    {
        "source_sentence": "時，諸獼猴見大王來，或歌、或舞、擊鼓、吹貝作種種變，中有採花奉上王者。",
        "from": "T03n0176_001:0444a16_8",
        "context_with_next_sentence": true
    },
    {
        "source_sentence": "大王見已，與諸大眾俱至佛所，為佛作禮右繞三匝，却坐一面，白佛言：",
        "from": "T03n0176_001:0444a18_1",
        "context_with_next_sentence": true
    },
    {
        "source_sentence": "「世尊！",
        "from": "T03n0176_001:0444a18_5",
        "context_with_next_sentence": true
    },
    {
        "source_sentence": "此諸獼猴宿有何福身作金色？",
        "from": "T03n0176_001:0444a18_18",
        "context_with_next_sentence": true
    },
    {
        "source_sentence": "復有何罪生畜生中？",
        "from": "T03n0176_001:0444a19_7",
        "context_with_next_sentence": true
    },
    {
        "source_sentence": "尊者婆須蜜多，復宿殖何福生長者家，信家非家出家學道？",
        "from": "T03n0176_001:0444a20_14",
        "context_with_next_sentence": true
    },
    {
        "source_sentence": "復有何罪，雖生人中諸根具足不持戒行，與諸獼猴共為伴侶，歌語之聲悉如獼猴，使諸外道戲笑我等？",
        "from": "T03n0176_001:0444a23_4",
        "context_with_next_sentence": true
    },
    {
        "source_sentence": "唯願天尊慈哀我等，分別演說令得開解！",
        "from": "T03n0176_001:0444a24_4",
        "context_with_next_sentence": true
    },
    {
        "source_sentence": "」佛告大王：",
        "from": "T03n0176_001:0444a24_10",
        "context_with_next_sentence": true
    },
    {
        "source_sentence": "「諦聽，諦聽！",
        "from": "T03n0176_001:0444a24_17",
        "context_with_next_sentence": true
    },
    {
        "source_sentence": "善思念之！",
        "from": "T03n0176_001:0444a24_22",
        "context_with_next_sentence": true
    },
    {
        "source_sentence": "吾當為汝分別解說。",
        "from": "T03n0176_001:0444a25_8",
        "context_with_next_sentence": true
    },
    {
        "source_sentence": "乃往過去無量億劫，過是之前有佛出世，名曰然燈，十號具足。",
        "from": "T03n0176_001:0444a26_17",
        "context_with_next_sentence": true
    },
    {
        "source_sentence": "彼佛滅後，有諸比丘，於山澤中修行佛法，具阿練若十二頭陀，堅持禁戒如人護眼，因是即得阿羅漢道，三明、六通、具八解脫。",
        "from": "T03n0176_001:0444a29_16",
        "context_with_next_sentence": true
    },
    {
        "source_sentence": "時空澤中有一獼猴，至羅漢所，見於羅漢坐禪入定，即取羅漢坐具，披作袈裟，如沙門法偏袒右肩，手擎香爐繞比丘行。",
        "from": "T03n0176_001:0444b03_10",
        "context_with_next_sentence": true
    },
    {
        "source_sentence": "時，彼比丘從禪定覺，見此獼猴有好善心，即為彈指告獼猴言：",
        "from": "T03n0176_001:0444b04_17",
        "context_with_next_sentence": true
    },
    {
        "source_sentence": "『法子！",
        "from": "T03n0176_001:0444b05_1",
        "context_with_next_sentence": true
    },
    {
        "source_sentence": "汝今應發無上道心。",
        "from": "T03n0176_001:0444b05_10",
        "context_with_next_sentence": true
    },
    {
        "source_sentence": "』獼猴聞說，歡喜踊躍，五體投地，敬禮比丘，起復採花散比丘上。",
        "from": "T03n0176_001:0444b06_18",
        "context_with_next_sentence": true
    },
    {
        "source_sentence": "「爾時，比丘即為獼猴說三歸依，告言：",
        "from": "T03n0176_001:0444b07_15",
        "context_with_next_sentence": true
    },
    {
        "source_sentence": "『法子！",
        "from": "T03n0176_001:0444b07_19",
        "context_with_next_sentence": true
    },
    {
        "source_sentence": "汝今隨學三世佛法，應當求請受三歸依及以五戒。",
        "from": "T03n0176_001:0444b09_2",
        "context_with_next_sentence": true
    },
    {
        "source_sentence": "』爾時，獼猴即起，合掌白言：",
        "from": "T03n0176_001:0444b09_16",
        "context_with_next_sentence": true
    },
    {
        "source_sentence": "『大德！",
        "from": "T03n0176_001:0444b09_20",
        "context_with_next_sentence": true
    },
    {
        "source_sentence": "憶念我今欲歸依佛、法、僧。",
        "from": "T03n0176_001:0444b10_10",
        "context_with_next_sentence": true
    },
    {
        "source_sentence": "』比丘告言：",
        "from": "T03n0176_001:0444b10_16",
        "context_with_next_sentence": true
    },
    {
        "source_sentence": "『汝當歸依佛、歸依法、歸依僧。",
        "from": "T03n0176_001:0444b11_7",
        "context_with_next_sentence": true
    },
    {
        "source_sentence": "』第二、第三亦如是說：",
        "from": "T03n0176_001:0444b11_18",
        "context_with_next_sentence": true
    },
    {
        "source_sentence": "『歸依佛竟、歸依法竟、歸依僧竟。",
        "from": "T03n0176_001:0444b12_11",
        "context_with_next_sentence": true
    },
    {
        "source_sentence": "』第二、第三亦如是說：",
        "from": "T03n0176_001:0444b12_22",
        "context_with_next_sentence": true
    },
    {
        "source_sentence": "『次當懺悔。",
        "from": "T03n0176_001:0444b13_5",
        "context_with_next_sentence": true
    },
    {
        "source_sentence": "』告獼猴言：",
        "from": "T03n0176_001:0444b13_11",
        "context_with_next_sentence": true
    },
    {
        "source_sentence": "『汝於前身無量劫來，貪欲、瞋恚、愚癡、邪見、嫉妬、憍慢、誹謗、破戒，作諸惡事滿足十惡，作五逆罪、謗方等經、婬比丘尼、偷僧祇物，作眾重罪無量無邊。",
        "from": "T03n0176_001:0444b16_16",
        "context_with_next_sentence": true
    },
    {
        "source_sentence": "我今生分已盡，不受後有。",
        "from": "T03n0176_001:0444b17_9",
        "context_with_next_sentence": true
    },
    {
        "source_sentence": "大阿羅漢，能除眾生無量重罪。",
        "from": "T03n0176_001:0444b18_3",
        "context_with_next_sentence": true
    },
    {
        "source_sentence": "所以者何？",
        "from": "T03n0176_001:0444b18_8",
        "context_with_next_sentence": true
    },
    {
        "source_sentence": "我初生時與大悲俱生，三世賢聖法皆如是，亦與大悲俱共生世。",
        "from": "T03n0176_001:0444b19_17",
        "context_with_next_sentence": true
    },
    {
        "source_sentence": "』如是慇懃，三為獼猴說出罪懺悔。",
        "from": "T03n0176_001:0444b20_13",
        "context_with_next_sentence": true
    },
    {
        "source_sentence": "既懺悔已，告獼猴言：",
        "from": "T03n0176_001:0444b21_3",
        "context_with_next_sentence": true
    },
    {
        "source_sentence": "『法子！",
        "from": "T03n0176_001:0444b21_7",
        "context_with_next_sentence": true
    },
    {
        "source_sentence": "汝今清淨是名布薩，汝從今日至盡形壽，受不殺戒。",
        "from": "T03n0176_001:0444b22_10",
        "context_with_next_sentence": true
    },
    {
        "source_sentence": "三世諸佛、諸阿羅漢永不殺生，身、口、意淨，汝亦如是。",
        "from": "T03n0176_001:0444b23_16",
        "context_with_next_sentence": true
    },
    {
        "source_sentence": "』「爾時，獼猴白羅漢言：",
        "from": "T03n0176_001:0444b24_3",
        "context_with_next_sentence": true
    },
    {
        "source_sentence": "『我願作佛，隨大德語，從於今日乃至成佛，終不殺生。",
        "from": "T03n0176_001:0444b25_8",
        "context_with_next_sentence": true
    },
    {
        "source_sentence": "』是時，羅漢聞獼猴語，身心歡喜即授五戒：",
        "from": "T03n0176_001:0444b26_6",
        "context_with_next_sentence": true
    },
    {
        "source_sentence": "『法子！",
        "from": "T03n0176_001:0444b26_10",
        "context_with_next_sentence": true
    },
    {
        "source_sentence": "汝從今日至盡形壽，隨學佛法。",
        "from": "T03n0176_001:0444b27_3",
        "context_with_next_sentence": true
    },
    {
        "source_sentence": "三世諸佛、諸聲聞眾身業清淨，常不殺生，持不殺戒；",
        "from": "T03n0176_001:0444b28_7",
        "context_with_next_sentence": true
    },
    {
        "source_sentence": "汝亦如是，至盡形壽持不殺戒，能受持不？",
        "from": "T03n0176_001:0444b29_6",
        "context_with_next_sentence": true
    },
    {
        "source_sentence": "』獼猴答言：",
        "from": "T03n0176_001:0444b29_12",
        "context_with_next_sentence": true
    },
    {
        "source_sentence": "『我能奉持。",
        "from": "T03n0176_001:0444b29_18",
        "context_with_next_sentence": true
    },
    {
        "source_sentence": "』次受不盜、不邪婬、不妄語、不飲酒，亦如上法。",
        "from": "T03n0176_001:0444c01_18",
        "context_with_next_sentence": true
    },
    {
        "source_sentence": "既受戒已，時阿羅漢告言：",
        "from": "T03n0176_001:0444c02_9",
        "context_with_next_sentence": true
    },
    {
        "source_sentence": "『汝當發願，汝是畜生，現身障道，但勤精進求阿耨多羅三藐三菩提。",
        "from": "T03n0176_001:0444c04_1",
        "context_with_next_sentence": true
    },
    {
        "source_sentence": "』「爾時，獼猴發願已竟，踊躍歡喜走上高山，緣樹舞戲，墜地而死。",
        "from": "T03n0176_001:0444c05_9",
        "context_with_next_sentence": true
    },
    {
        "source_sentence": "由阿羅漢受五戒故，破畜生業，命終即生兜率天上。",
        "from": "T03n0176_001:0444c06_12",
        "context_with_next_sentence": true
    },
    {
        "source_sentence": "值遇一生補處菩薩，菩薩為說無上道心，即持天花下空澤中供養羅漢。",
        "from": "T03n0176_001:0444c08_5",
        "context_with_next_sentence": true
    },
    {
        "source_sentence": "羅漢見之，即便微笑告言：",
        "from": "T03n0176_001:0444c08_17",
        "context_with_next_sentence": true
    },
    {
        "source_sentence": "『天王！",
        "from": "T03n0176_001:0444c08_21",
        "context_with_next_sentence": true
    },
    {
        "source_sentence": "善惡之報如影隨形，終不相捨。",
        "from": "T03n0176_001:0444c09_13",
        "context_with_next_sentence": true
    },
    {
        "source_sentence": "』時，阿羅漢而說偈言：",
        "from": "T03n0176_001:0444c10_3",
        "context_with_next_sentence": true
    },
    {
        "source_sentence": "「『業能莊嚴身，　　處處隨趣趣，",
        "from": "T03n0176_001:0444c11_0",
        "context_with_next_sentence": true
    },
    {
        "source_sentence": "不失法如券，　　業如負財人。",
        "from": "T03n0176_001:0444c12_13",
        "context_with_next_sentence": true
    },
    {
        "source_sentence": "汝今生天上，　　由於五戒業，",
        "from": "T03n0176_001:0444c13_0",
        "context_with_next_sentence": true
    },
    {
        "source_sentence": "前身落獼猴，　　從於犯戒性。",
        "from": "T03n0176_001:0444c14_13",
        "context_with_next_sentence": true
    },
    {
        "source_sentence": "持戒生天梯，　　破戒為濩湯，",
        "from": "T03n0176_001:0444c15_0",
        "context_with_next_sentence": true
    },
    {
        "source_sentence": "我見持戒人，　　光明莊嚴身。",
        "from": "T03n0176_001:0444c16_13",
        "context_with_next_sentence": true
    },
    {
        "source_sentence": "七寶妙臺閣，　　諸天為給使，",
        "from": "T03n0176_001:0444c17_0",
        "context_with_next_sentence": true
    },
    {
        "source_sentence": "眾寶為床帳，　　摩尼花瓔珞，",
        "from": "T03n0176_001:0444c18_0",
        "context_with_next_sentence": true
    },
    {
        "source_sentence": "值遇未來佛，　　娛樂說勝法。",
        "from": "T03n0176_001:0444c19_13",
        "context_with_next_sentence": true
    },
    {
        "source_sentence": "我見破戒人，　　墮在泥犁中，",
        "from": "T03n0176_001:0444c20_0",
        "context_with_next_sentence": true
    },
    {
        "source_sentence": "鐵犁耕其舌，　　臥在鐵床上，",
        "from": "T03n0176_001:0444c21_0",
        "context_with_next_sentence": true
    },
    {
        "source_sentence": "融銅四面流，　　燒煑壞其身；",
        "from": "T03n0176_001:0444c22_13",
        "context_with_next_sentence": true
    },
    {
        "source_sentence": "或處於刀山，　　劍林及沸屎，",
        "from": "T03n0176_001:0444c23_0",
        "context_with_next_sentence": true
    },
    {
        "source_sentence": "灰河寒氷獄，　　鐵丸飲融銅，",
        "from": "T03n0176_001:0444c24_0",
        "context_with_next_sentence": true
    },
    {
        "source_sentence": "如是等苦事，　　常為身瓔珞。",
        "from": "T03n0176_001:0444c25_13",
        "context_with_next_sentence": true
    },
    {
        "source_sentence": "若欲脫眾難，　　不墮三惡道，",
        "from": "T03n0176_001:0444c26_0",
        "context_with_next_sentence": true
    },
    {
        "source_sentence": "遊處天人路，　　超越得涅槃，",
        "from": "T03n0176_001:0444c27_0",
        "context_with_next_sentence": true
    },
    {
        "source_sentence": "當勤持淨戒，　　布施修淨命。",
        "from": "T03n0176_001:0444c28_13",
        "context_with_next_sentence": true
    },
    {
        "source_sentence": "』「時，阿羅漢說此偈已，默然無聲。",
        "from": "T03n0176_001:0444c29_15",
        "context_with_next_sentence": true
    },
    {
        "source_sentence": "獼猴天子言曰：",
        "from": "T03n0176_001:0445a01_1",
        "context_with_next_sentence": true
    },
    {
        "source_sentence": "『大德！",
        "from": "T03n0176_001:0445a01_5",
        "context_with_next_sentence": true
    },
    {
        "source_sentence": "我前身時，作何罪業生獼猴中？",
        "from": "T03n0176_001:0445a01_19",
        "context_with_next_sentence": true
    },
    {
        "source_sentence": "復有何福，值遇大德，得免畜生，生於天上？",
        "from": "T03n0176_001:0445a02_18",
        "context_with_next_sentence": true
    },
    {
        "source_sentence": "』羅漢答言：",
        "from": "T03n0176_001:0445a03_2",
        "context_with_next_sentence": true
    },
    {
        "source_sentence": "『汝今諦聽！",
        "from": "T03n0176_001:0445a03_8",
        "context_with_next_sentence": true
    },
    {
        "source_sentence": "善思念之！",
        "from": "T03n0176_001:0445a03_13",
        "context_with_next_sentence": true
    },
    {
        "source_sentence": "乃往過去，此閻浮提有佛出世，名曰寶慧如來、應供、正遍知，十號具足，出現於世。",
        "from": "T03n0176_001:0445a05_9",
        "context_with_next_sentence": true
    },
    {
        "source_sentence": "三種示現般涅槃後，於像法中有一比丘，名蓮華藏，多與國王、長者、居士而為親友。",
        "from": "T03n0176_001:0445a07_8",
        "context_with_next_sentence": true
    },
    {
        "source_sentence": "邪命諂曲不持戒行，身壞命終，以誑惑故，猶如壯士屈申臂頃，落於阿鼻大地獄中；",
        "from": "T03n0176_001:0445a09_5",
        "context_with_next_sentence": true
    },
    {
        "source_sentence": "如蓮華敷，其身遍滿十八鬲中。",
        "from": "T03n0176_001:0445a10_1",
        "context_with_next_sentence": true
    },
    {
        "source_sentence": "雨熱鐵丸從頂而入，百千猛火及熱鐵輪從空而下，無量無邊，阿鼻地獄壽命一劫，劫盡更生。",
        "from": "T03n0176_001:0445a12_3",
        "context_with_next_sentence": true
    },
    {
        "source_sentence": "如是經歷諸大地獄，滿八萬四千劫，從地獄出墮餓鬼中，吞飲融銅，噉熱鐵丸。",
        "from": "T03n0176_001:0445a13_18",
        "context_with_next_sentence": true
    },
    {
        "source_sentence": "經八萬四千歲從餓鬼出，五百身中恒為牛身。",
        "from": "T03n0176_001:0445a14_18",
        "context_with_next_sentence": true
    },
    {
        "source_sentence": "又五百身生駱駝中，又五百身生於猪中，又五百身生於狗中，又五百身生獼猴中。",
        "from": "T03n0176_001:0445a16_17",
        "context_with_next_sentence": true
    },
    {
        "source_sentence": "緣前供養持戒比丘，結誓要重，今復遇我，沐浴清化得生天上。",
        "from": "T03n0176_001:0445a18_6",
        "context_with_next_sentence": true
    },
    {
        "source_sentence": "持戒比丘即我身是，放逸比丘即汝身是。",
        "from": "T03n0176_001:0445a19_5",
        "context_with_next_sentence": true
    },
    {
        "source_sentence": "』「爾時，獼猴天子聞此語已，心驚毛豎，懺悔前罪即還天上。",
        "from": "T03n0176_001:0445a21_5",
        "context_with_next_sentence": true
    },
    {
        "source_sentence": "佛告大王：",
        "from": "T03n0176_001:0445a21_10",
        "context_with_next_sentence": true
    },
    {
        "source_sentence": "『彼獼猴者，雖是畜生，一見羅漢受持三歸及以五戒，緣斯功德超越千劫極重惡業，得生天上。",
        "from": "T03n0176_001:0445a23_13",
        "context_with_next_sentence": true
    },
    {
        "source_sentence": "值遇一生補處菩薩，從是以後值佛無數，淨修梵行，具六波羅蜜，住首楞嚴三昧住不退地。",
        "from": "T03n0176_001:0445a25_14",
        "context_with_next_sentence": true
    },
    {
        "source_sentence": "於最後身次彌勒後，當成阿耨多羅三藐三菩提，王名寶光，國土清淨如忉利天。",
        "from": "T03n0176_001:0445a27_11",
        "context_with_next_sentence": true
    },
    {
        "source_sentence": "生彼國土諸眾生等，皆行十善，具戒無缺。",
        "from": "T03n0176_001:0445a28_11",
        "context_with_next_sentence": true
    },
    {
        "source_sentence": "佛號師子月如來、應供、正遍知、明行足、善逝、世間解、無上士、調御丈夫、天人師、佛世尊，若有眾生聞彼佛名，生生之處，常得遠離畜生之身，除無量劫生死之罪。",
        "from": "T03n0176_001:0445b03_1",
        "context_with_next_sentence": true
    },
    {
        "source_sentence": "』」佛告大王：",
        "from": "T03n0176_001:0445b03_8",
        "context_with_next_sentence": true
    },
    {
        "source_sentence": "「欲知彼國師子月佛，今此會中婆須蜜多比丘是也。",
        "from": "T03n0176_001:0445b04_9",
        "context_with_next_sentence": true
    },
    {
        "source_sentence": "」時，頻婆娑羅聞此語已，即起合掌，遍體流汗，悲泣雨淚，悔過自責，向婆須蜜多頭面著地，接足為禮，懺悔前罪。",
        "from": "T03n0176_001:0445b06_19",
        "context_with_next_sentence": true
    },
    {
        "source_sentence": "佛告大王：",
        "from": "T03n0176_001:0445b07_4",
        "context_with_next_sentence": true
    },
    {
        "source_sentence": "「欲知此等八萬四千金色獼猴，乃是過去拘樓秦佛時，波羅奈國、俱睒彌國，二國之中共有八萬四千比丘尼，行諸非法，與諸白衣通致信命，犯諸重禁莊飾身體，如乾闥婆女無有慚愧，婬為瓔珞，諸犯戒事用為花鬘，竪憍慢幢，擊貢高鼓，彈放逸琴，讚惡聲歌，狂愚無智如癡獼猴，見好比丘善好有德，視之如賊。",
        "from": "T03n0176_001:0445b14_6",
        "context_with_next_sentence": true
    },
    {
        "source_sentence": "「爾時，彼世有一比丘尼名善安隱，得阿羅漢，三明、六通，具八解脫，到諸比丘尼所，告言：",
        "from": "T03n0176_001:0445b16_6",
        "context_with_next_sentence": true
    },
    {
        "source_sentence": "『姉妹！",
        "from": "T03n0176_001:0445b16_10",
        "context_with_next_sentence": true
    },
    {
        "source_sentence": "世尊在世常說此偈：",
        "from": "T03n0176_001:0445b16_19",
        "context_with_next_sentence": true
    },
    {
        "source_sentence": "「『「若有比丘尼，　　不修行八敬，",
        "from": "T03n0176_001:0445b17_0",
        "context_with_next_sentence": true
    },
    {
        "source_sentence": "此非釋種女，　　猶如旃陀羅；",
        "from": "T03n0176_001:0445b18_13",
        "context_with_next_sentence": true
    },
    {
        "source_sentence": "若有比丘尼，　　放逸犯八重，",
        "from": "T03n0176_001:0445b19_0",
        "context_with_next_sentence": true
    },
    {
        "source_sentence": "當知是一切，　　天人中大賊，",
        "from": "T03n0176_001:0445b20_0",
        "context_with_next_sentence": true
    },
    {
        "source_sentence": "恒處阿鼻獄，　　經由十八鬲，",
        "from": "T03n0176_001:0445b21_0",
        "context_with_next_sentence": true
    },
    {
        "source_sentence": "其餘三惡道，　　為己園林處，",
        "from": "T03n0176_001:0445b22_0",
        "context_with_next_sentence": true
    },
    {
        "source_sentence": "百千無量劫，　　不聞三寶名。",
        "from": "T03n0176_001:0445b23_13",
        "context_with_next_sentence": true
    },
    {
        "source_sentence": "亦噉燒鐵丸，　　寒氷抱銅柱，",
        "from": "T03n0176_001:0445b24_0",
        "context_with_next_sentence": true
    },
    {
        "source_sentence": "如是罪畢已，　　生於鳩鴿身，",
        "from": "T03n0176_001:0445b25_0",
        "context_with_next_sentence": true
    },
    {
        "source_sentence": "毒蛇與鼠狼，　　蜈蚣百足等，",
        "from": "T03n0176_001:0445b26_0",
        "context_with_next_sentence": true
    },
    {
        "source_sentence": "如是諸雜類，　　皆應經歷中。",
        "from": "T03n0176_001:0445b27_13",
        "context_with_next_sentence": true
    },
    {
        "source_sentence": "」』「時，諸比丘尼聞阿羅漢比丘尼說此偈已，心懷忿恨，罵詈惡言：",
        "from": "T03n0176_001:0445b29_8",
        "context_with_next_sentence": true
    },
    {
        "source_sentence": "『此老獼猴從何處來？",
        "from": "T03n0176_001:0445b29_18",
        "context_with_next_sentence": true
    },
    {
        "source_sentence": "惡言妄語，橫說地獄。",
        "from": "T03n0176_001:0445c01_7",
        "context_with_next_sentence": true
    },
    {
        "source_sentence": "』時，阿羅漢見諸惡人生不善心，即起慈悲，身昇虛空作十八變。",
        "from": "T03n0176_001:0445c02_15",
        "context_with_next_sentence": true
    },
    {
        "source_sentence": "時諸惡人見變化已，各脫金環散阿羅漢尼上：",
        "from": "T03n0176_001:0445c03_15",
        "context_with_next_sentence": true
    },
    {
        "source_sentence": "『願我生生身作金色，前所作惡今悉懺悔。",
        "from": "T03n0176_001:0445c04_14",
        "context_with_next_sentence": true
    },
    {
        "source_sentence": "唯願慈哀憐愍我等，受我供養。",
        "from": "T03n0176_001:0445c05_9",
        "context_with_next_sentence": true
    },
    {
        "source_sentence": "』時，彼阿羅漢比丘尼即從空下，受諸惡女種種供養。",
        "from": "T03n0176_001:0445c06_12",
        "context_with_next_sentence": true
    },
    {
        "source_sentence": "時諸惡人身壞命終墮阿鼻獄，如蓮花敷遍滿獄中，亦復次第經歷諸餘十八大獄。",
        "from": "T03n0176_001:0445c08_9",
        "context_with_next_sentence": true
    },
    {
        "source_sentence": "於諸獄中壽命正等各一大劫，如是展轉九十二劫恒處地獄。",
        "from": "T03n0176_001:0445c09_17",
        "context_with_next_sentence": true
    },
    {
        "source_sentence": "從地獄出，五百身中恒為餓鬼。",
        "from": "T03n0176_001:0445c10_12",
        "context_with_next_sentence": true
    },
    {
        "source_sentence": "從餓鬼出，一千身中常為獼猴，身作金色。",
        "from": "T03n0176_001:0445c11_11",
        "context_with_next_sentence": true
    },
    {
        "source_sentence": "大王！",
        "from": "T03n0176_001:0445c11_14",
        "context_with_next_sentence": true
    },
    {
        "source_sentence": "當知爾時八萬四千犯戒比丘尼罵羅漢者，今此會中八萬四千諸金色獼猴是也；",
        "from": "T03n0176_001:0445c13_11",
        "context_with_next_sentence": true
    },
    {
        "source_sentence": "爾時供養諸惡比丘尼者，今大王是。",
        "from": "T03n0176_001:0445c14_9",
        "context_with_next_sentence": true
    },
    {
        "source_sentence": "此諸獼猴因宿習故，持花持香供養大王。",
        "from": "T03n0176_001:0445c15_7",
        "context_with_next_sentence": true
    },
    {
        "source_sentence": "爾時污彼比丘尼戒者，今瞿迦梨及王五百黃門是。",
        "from": "T03n0176_001:0445c16_10",
        "context_with_next_sentence": true
    },
    {
        "source_sentence": "」佛告大王：",
        "from": "T03n0176_001:0445c16_16",
        "context_with_next_sentence": true
    },
    {
        "source_sentence": "「身、口、意業不可不慎。",
        "from": "T03n0176_001:0445c17_5",
        "context_with_next_sentence": true
    },
    {
        "source_sentence": "」爾時，世尊而說偈言：",
        "from": "T03n0176_001:0445c17_16",
        "context_with_next_sentence": true
    },
    {
        "source_sentence": "「戒為甘露藥，　　服者不老死，",
        "from": "T03n0176_001:0445c18_0",
        "context_with_next_sentence": true
    },
    {
        "source_sentence": "戒德可恃怙，　　福報常隨己。",
        "from": "T03n0176_001:0445c19_13",
        "context_with_next_sentence": true
    },
    {
        "source_sentence": "持戒得安隱，　　生處無患難，",
        "from": "T03n0176_001:0445c20_0",
        "context_with_next_sentence": true
    },
    {
        "source_sentence": "亦當見諸佛，　　受法得解脫。",
        "from": "T03n0176_001:0445c21_13",
        "context_with_next_sentence": true
    },
    {
        "source_sentence": "破戒墮地獄，　　猶如此獼猴，",
        "from": "T03n0176_001:0445c22_0",
        "context_with_next_sentence": true
    },
    {
        "source_sentence": "生處恒卑賤，　　地獄苦切己。",
        "from": "T03n0176_001:0445c23_13",
        "context_with_next_sentence": true
    },
    {
        "source_sentence": "大王當諦聽！",
        "from": "T03n0176_001:0445c24_5",
        "context_with_next_sentence": true
    },
    {
        "source_sentence": "　　止惡修諸善。",
        "from": "T03n0176_001:0445c24_13",
        "context_with_next_sentence": true
    },
    {
        "source_sentence": "」爾時，頻婆娑羅王聞說此偈，對佛懺悔，慚愧自責，豁然意解成阿那含。",
        "from": "T03n0176_001:0445c26_11",
        "context_with_next_sentence": true
    },
    {
        "source_sentence": "王所將眾八千人求王出家，王即聽許。",
        "from": "T03n0176_001:0445c27_9",
        "context_with_next_sentence": true
    },
    {
        "source_sentence": "佛言：",
        "from": "T03n0176_001:0445c27_12",
        "context_with_next_sentence": true
    },
    {
        "source_sentence": "「善來，比丘！",
        "from": "T03n0176_001:0445c27_19",
        "context_with_next_sentence": true
    },
    {
        "source_sentence": "」鬚髮自落，袈裟著身，即成沙門，頂禮佛足，未舉頭頃成阿羅漢，三明、六通，具八解脫。",
        "from": "T03n0176_001:0445c29_15",
        "context_with_next_sentence": true
    },
    {
        "source_sentence": "王所將餘眾一萬六千人，皆發阿耨多羅三藐三菩提心，八萬諸天亦俱發心。",
        "from": "T03n0176_001:0446a02_8",
        "context_with_next_sentence": true
    },
    {
        "source_sentence": "八萬四千金色獼猴，聞昔因緣，慚愧自責，遶佛千匝，向佛懺悔，各各亦發無上菩提心，隨壽長短各自命終，命終之後，當生兜率天，值遇彌勒，復更增進得不退轉。",
        "from": "T03n0176_001:0446a06_2",
        "context_with_next_sentence": true
    },
    {
        "source_sentence": "爾時，尊者摩訶迦葉見此事已，告諸大眾：",
        "from": "T03n0176_001:0446a07_1",
        "context_with_next_sentence": true
    },
    {
        "source_sentence": "「菩薩行淨，乃令畜生發於道心。",
        "from": "T03n0176_001:0446a07_16",
        "context_with_next_sentence": true
    },
    {
        "source_sentence": "婆須蜜多尚能如是大為佛事，況餘菩薩威德無量？",
        "from": "T03n0176_001:0446a08_17",
        "context_with_next_sentence": true
    },
    {
        "source_sentence": "」時，諸天子、山神、地神、天龍八部，見諸獼猴發菩提心，當生天上得不退轉，心生歡喜，而白佛言：",
        "from": "T03n0176_001:0446a11_1",
        "context_with_next_sentence": true
    },
    {
        "source_sentence": "「此諸獼猴幾時當得成佛？",
        "from": "T03n0176_001:0446a11_13",
        "context_with_next_sentence": true
    },
    {
        "source_sentence": "」佛告大眾：",
        "from": "T03n0176_001:0446a11_19",
        "context_with_next_sentence": true
    },
    {
        "source_sentence": "「過百萬億那由他阿僧祇恒河沙劫，劫名大光，於彼劫中當得成佛。",
        "from": "T03n0176_001:0446a13_8",
        "context_with_next_sentence": true
    },
    {
        "source_sentence": "八萬四千佛次第出世，同共一劫，皆名普金光明王如來、應供、正遍知、明行足、善逝、世間解、無上士、調御丈夫、天人師、佛世尊。",
        "from": "T03n0176_001:0446a16_5",
        "context_with_next_sentence": true
    },
    {
        "source_sentence": "」時會大眾，聞佛世尊為諸獼猴授菩提記，即脫身上上妙瓔珞，供養如來及比丘僧，異口同音讚歎世尊無量德行：",
        "from": "T03n0176_001:0446a18_16",
        "context_with_next_sentence": true
    },
    {
        "source_sentence": "「如來出世，正為此等諸獼猴類。",
        "from": "T03n0176_001:0446a19_11",
        "context_with_next_sentence": true
    },
    {
        "source_sentence": "善哉！",
        "from": "T03n0176_001:0446a19_14",
        "context_with_next_sentence": true
    },
    {
        "source_sentence": "世尊！",
        "from": "T03n0176_001:0446a19_17",
        "context_with_next_sentence": true
    },
    {
        "source_sentence": "獼猴聞法尚得成佛，豈況我等於未來世不成佛耶？",
        "from": "T03n0176_001:0446a21_1",
        "context_with_next_sentence": true
    },
    {
        "source_sentence": "」時會大眾聞佛所說，歡喜奉行，作禮而退。",
        "from": "T03n0176_001:0446a22_1",
        "context_with_next_sentence": true
    },
    {
        "source_sentence": "佛說師子月佛本生經",
        "from": "T03n0176_001:0446a23_100",
        "context_with_next_sentence": false
    }
]