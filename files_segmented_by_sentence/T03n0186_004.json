{
    "T03n0186_004:0504c11_0": "普曜經卷第四",
    "T03n0186_004:0504c13_0": "西晉月氏三藏竺法護譯",
    "T03n0186_004:0504c14_0": "◎出家品第十二",
    "T03n0186_004:0504c15_0": "「爾時菩薩普觀眷屬，視眾伎女猶如木人；百節空中，譬如芭蕉中無有實；亂頭倚鼓，委擔伏琴，更相扶枕，臂脚委地，鼻涕目淚口中流涎，琴瑟箏笛樂器縱橫；鵁鶄鴛鴦驚怖之輩，皆悉淳眠而臥。",
    "T03n0186_004:0504c19_1": "菩薩遍觀顧視其妻，具見形體，髮爪腦髓，骨齒髑髏，皮膚肌肉，筋脉肪血，心肺脾腎，肝膽腸胃，屎尿涕唾，外是革囊中有臭處，無一可奇，強熏以香飾以華綵，猶假借當還，亦不得久計；百年之命臥消其半，又多憂患其樂無幾，淫泆敗德令人愚癡，非彼諸佛緣覺真人所稱譽也。",
    "T03n0186_004:0504c26_2": "故曰：『貪婬致老，瞋恚致病，愚癡致死，除此三者乃可得道。",
    "T03n0186_004:0504c27_3": "一切所有皆如幻化，三界無怙，唯道可恃。』",
    "T03n0186_004:0504c28_4": "於是頌曰：「『見彼興慈愍，　　歎息發大哀；　　是世毒痛難，　　何因樂愛欲。",
    "T03n0186_004:0505a02_0": "　　懷憂憐愚冥，　　欲苦反謂安；　　捨貪樂智慧，　　不捨不得安。』",
    "T03n0186_004:0505a04_0": "「於是菩薩以斯法門察於後宮，興發大哀而為雨淚，心甚愍之；癡人有三十二，害於眾生；愚者迷惑，為此所害生於八難，所見惡染猶如畫瓶毒滿其中，愚者不解謂之甘露，愚者或中，駛水漂象；愚者樂之如飲毒水，愚人處是如犬咬骨，愚人墮此如人入烟，愚人貪惡如墨塗衣，愚人厄此如鳥墮網，愚人見勉如屠枻畜，愚人近此不見來難，愚人沒此如老牛溺泥，愚人投此猶若破船沒於大海，愚人墮此如盲投谷，愚人不得限如淵無底，愚人燋此劫燒天地，愚人迷此如輪無際，愚宛轉此生盲入山，愚馳逸此若狗縛頭，愚人消此冬燒草木，愚人日損如月十五日後，愚人服此如諸小龍遭金翅鳥，愚人遭此如摩竭魚吞於大舟，愚人惱此如賈遇賊，愚人懼此如大樹被斫，愚人憂此如遇毒蛇，愚人樂此如蜜塗刀與兒舐之，愚人惑此火燒枯樹，愚人遇此嬰兒挊矢，愚人為此轉如鉤撾象，愚盡德本如博失財功祚消化，愚人見棄如放逸賈墮於婬鬼，是為三十二事。",
    "T03n0186_004:0505a25_1": "觀於後宮，察諸婇女不淨之想，自罵己身，坐身患害勿復貪身，莫念是意，入於空淨，心無所著。",
    "T03n0186_004:0505a27_2": "於是頌曰：「『從頭觀至足，　　察之無一淨；　　勿得貪其身，　　是為罪福田。",
    "T03n0186_004:0505b02_0": "　　以故當遠身，　　淚涕唾惡露；　　由此莫戀之，　　行淨如蓮華。",
    "T03n0186_004:0505b04_0": "　　棄若干不淨，　　興平等調定；　　以知諸毛孔，　　如蟲不可慕。",
    "T03n0186_004:0505b06_0": "　　其身猶如象，　　骨髓肉血合；　　筋脉皮裹之，　　髮毛諸爪齒。",
    "T03n0186_004:0505b08_0": "　　有八萬種蟲，　　夙夜食其體；　　若有明智者，　　終不計有身。』」",
    "T03n0186_004:0505b10_0": "佛告比丘：「菩薩觀身心思若斯。",
    "T03n0186_004:0505b10_1": "諸欲界天住於虛空，皆見菩薩所可思惟。",
    "T03n0186_004:0505b11_2": "法行天子遙白菩薩：『唯然大聖，何以稽遲？",
    "T03n0186_004:0505b12_3": "時已到矣。』",
    "T03n0186_004:0505b13_4": "於時菩薩察於後宮，見其心意諸根無常，知身不久猶如流水逝而不返，俗人所行計有吾我，何有吾我？",
    "T03n0186_004:0505b15_5": "執取深奧無極道眼乃為第一，觀正境界慕樂聖安，計吾我者自謂尊貴，心無所倚乃應行道。",
    "T03n0186_004:0505b17_6": "法行天子又復白言：『不以是行得成至佛，現在行道所修甚難，當察己身等之山谷，是則究竟菩薩大士一生補處。』",
    "T03n0186_004:0505b21_0": "「爾時菩薩——所作暢達其心堅住，覺意已了思惟心悅，咸來奉事，捨眾垢塵，永無恭恪，其順道訓念念安隱，淡若淨水——即從座起，心中悅豫觀察前眾，則以右手披寶交露帳，上講堂上叉其十指，念十方佛而遙禮之。",
    "T03n0186_004:0505b26_1": "觀虛空中諸天百千，皆來圍繞散華燒香，雜香[打丁+鳥]香，衣服幡綵手執幢蓋諸供養具，曲躬作禮；見四天王、鬼神、羅剎、健沓惒等、諸龍王眾皆被鎧甲，棄不吉祥，淨諸惡行，垂珠瓔珞，稽首菩薩；日月宮殿諸天子等，住其左右，各執華香幡綵幢蓋，夜已向半。",
    "T03n0186_004:0505c04_0": "「爾時菩薩告車匿曰：『車匿！",
    "T03n0186_004:0505c04_1": "速起嚴被白馬，今日人尊宜吉祥時，應當出去。』",
    "T03n0186_004:0505c05_2": "車匿聞之心懷憂慼，淚下如雨：『所行平等光明清淨，猶若師子，今欲若行願見告示。』",
    "T03n0186_004:0505c07_3": "面色端正如秋月滿，顏貌和悅無有瑕短，所覺清淨猶如蓮華，音聲和雅明珠火光，眾曜晃煜寶瓔珞身。",
    "T03n0186_004:0505c10_4": "心如虛空如鹿中王，行如鴈王獨步無難，眾皆從之今欲若行。",
    "T03n0186_004:0505c11_5": "於是菩薩復告車匿：『欲得白馬，宿本所行當致上尊；妻子恩愛，財寶重業，則是牢獄；古來遠之身所不樂，惟欲護戒、奉行忍辱，修精進力、禪定、智慧，是心所樂；從無央數億百千劫，所可奉行，志慕成道，斷生死源，智慧巍巍開化眾生，從是已來不樂榮祿，惟志大道。』",
    "T03n0186_004:0505c19_0": "「爾時車匿聞大聖言：『初生之時，天帝釋梵上帝自下，示現稽首。",
    "T03n0186_004:0505c20_1": "即時決此，王問云何？",
    "T03n0186_004:0505c20_2": "阿夷答曰：「今是太子一相百福，威神光明無能逮者；若在家者為轉輪王，主四天下；若不樂世棄捐國土，作沙門者則成佛道，斷生老死，以法教化無有放逸。」』",
    "T03n0186_004:0505c24_3": "車匿白曰：『唯如聖教，爾時寧聞五欲樂乎？』",
    "T03n0186_004:0505c25_4": "答曰：『不也！",
    "T03n0186_004:0505c25_5": "從天尊意造無量行，我生愚冥無所識知，畜養鬚髮為身作患，增益罪蓋強忍勤苦。』",
    "T03n0186_004:0505c27_6": "菩薩告曰：『諸天世人皆持香華，現在目前悉來集會，立神足力以用侍吾。』",
    "T03n0186_004:0505c29_7": "「車匿白曰：『今此園觀常生花實，若干品鳥相和而鳴；其浴池中青蓮芙蓉，蓮華清淨街路平正；諸寶樹木修治莊嚴，八行交道寶交露帳，夏月快樂遊戲其中，奇巧異樂歌戲相娛，悉奉禁戒所言至誠，從太子生常順其意，不越其教；年既幼少面色光澤，頭髮正黑能可人意，惟當樂此。",
    "T03n0186_004:0506a07_8": "生世如是，何為捨去？』",
    "T03n0186_004:0506a07_9": "於是菩薩復告車匿：『車匿且止，是欲無常不可久保，如是別離猶如川流逝而不返；不可久保是誑惑業，猶如空拳欺於嬰孩；羸弱無固，猶如泥坏不可恃怙，如空中電須臾已滅。",
    "T03n0186_004:0506a11_10": "又此境界無有真實；愚冥之士以此為安，而見侵欺，如水上泡適起便滅；處在顛倒，亦如聚沫幻化臥夢；五樂無足，猶海吞流渴飲鹹水增其疾患；欲之無常，惟智能覺，愚人不解猶盲投谷。",
    "T03n0186_004:0506a16_11": "車匿當知！",
    "T03n0186_004:0506a16_12": "欲泥無淨，餓鬼、畜生由不善行，失清白品增魔境界；怨結鬪諍憂惱苦患與婬鬼會，覺者捨斷，明者遠之，達者消之；無智習之，如雜毒食，諸佛所毀，智習聖教。』",
    "T03n0186_004:0506a20_13": "於是頌曰：「『捨如棄惡瘡，　　刈之如去糞；　　見斯故興欲，　　棄捨常快安。』",
    "T03n0186_004:0506a23_0": "告車匿被馬品第十三",
    "T03n0186_004:0506a24_0": "「於是車匿白菩薩曰：『雖曉了是不貪世榮，尚可顧意，慕念瓔珞諸寶交飾，濟脫自在不復觀察，名德遠照，絲竹衣樹音聲和雅，箜篌數千鼓眾伎樂；好施危厄，音如哀鸞，降如真陀，須曼青蓮及思夷華，馨香甘美；燒諸名香雜香塗香，甚快微妙飲食餚饌，蘇蜜石蜜百味之供，云何欲捨五樂之欲？",
    "T03n0186_004:0506b02_0": "是吾所欲猶如天上，常在永安為釋尊位。』",
    "T03n0186_004:0506b03_0": "菩薩告曰：『從無數劫棄捨此事，愛欲之本，色聲香味細滑之法；數數往返天上世間，厭樂豪貴，為轉輪王，千子七寶遊四天下，榮位無常如夢所見；處後宮中婇女之間，以用不甘，還上諸天及兜術宮，不果吾志；故捨彼來，況此弊欲而貪之乎？",
    "T03n0186_004:0506b08_1": "今自察之，住在苦惱生死眾難不淨之中，所行無度而有眾患，生老病死酷毒恐怖；積累功德每生自責，建立法船，布施、持戒、忍辱、精進、一心、智慧，心如金剛，已成大舟矣。",
    "T03n0186_004:0506b12_2": "以度生老病死四瀆之難，愁念眾生迷於貪欲欲令永安，不與欲貪使無罪害；濟諸有漏將護一切，眾邪異見令得悉度，救諸下劣使住彼岸無生老病死。』",
    "T03n0186_004:0506b17_0": "「爾時車匿益悲，白菩薩言：『故當住此決了進退。』",
    "T03n0186_004:0506b18_1": "菩薩告曰：『聽我決了，愍傷眾生欲度脫故，其心堅住如須彌山而不可傾。』",
    "T03n0186_004:0506b19_2": "車匿又問：『正士云何？』",
    "T03n0186_004:0506b20_3": "菩薩答曰：『強如金剛，所行清淨，懃修顯曜，假使大棒破壞我頂，終不退還慕於世榮。』",
    "T03n0186_004:0506b22_4": "應時諸天在於其宮，聞此言教舉聲歎曰：『善哉！",
    "T03n0186_004:0506b23_5": "善哉！』",
    "T03n0186_004:0506b23_6": "而雨天華，第一最上得勝，為眾船師人中之尊，心無所著亦無恐懼，消除闇冥塵勞烟熏，無邪境界也，其心永安若堅牢船必度彼岸。」",
    "T03n0186_004:0506b26_7": "佛告比丘：「寂意天子、耀淨天子，虛空中住，城中男女聞菩薩決疑如是，悉共悅豫，歎曰：『善哉！』",
    "T03n0186_004:0506b29_0": "皆自還去。",
    "T03n0186_004:0506c01_0": "「爾時菩薩見城中人皆悉眠寐，察欲夜半即便起立，沸星適現知時可出，即勅車匿：『起被白馬揵陟。』",
    "T03n0186_004:0506c03_1": "菩薩適宣說此言，即時四天王聞菩薩教，尋時便至迦維羅衛大城中庭住，供養菩薩。",
    "T03n0186_004:0506c05_2": "提頭賴吒與無數億百千揵沓和，稽首被甲冑，從東方來，住東方界，稽首菩薩，鼓眾伎樂在於虛空。",
    "T03n0186_004:0506c07_3": "毘留勒叉天王與無數億百千鳩刀，皆被鎧甲，從南方來，住南方界，稽首菩薩，鼓眾伎樂在於虛空。",
    "T03n0186_004:0506c10_4": "毘留羅叉天王與無數億百千龍俱，各垂寶瓔，從西方來，住西方界，稽首菩薩。",
    "T03n0186_004:0506c12_5": "北方毘沙門天王與無數億百千閱叉，手執焰光明珠威耀晃晃，身被甲冑，從北方來，住北方界，稽首菩薩。",
    "T03n0186_004:0506c14_6": "天帝釋梵與無數億百千諸天，手執華香雜香[打丁+鳥]香華蓋幢幡，來住虛空，稽首菩薩。",
    "T03n0186_004:0506c17_0": "「爾時車匿聞菩薩言，流涕交面白菩薩曰：『惟賢聖子知時識義，今夜非時也。』",
    "T03n0186_004:0506c18_1": "菩薩告言：『今正是時。",
    "T03n0186_004:0506c19_2": "所以者何？",
    "T03n0186_004:0506c19_3": "吾從久遠長夜求願，為諸眾生顯示道跡，今可樂時當度眾生，適得閑靜。』",
    "T03n0186_004:0506c21_4": "於時頌曰：「『天王住虛空，　　天帝釋亦然；　　炎天及兜術，　　無慢化自在。",
    "T03n0186_004:0506c24_0": "　　和輪耶斯龍，　　海龍阿耨達；　　咸來欲供養，　　見佛時出家。",
    "T03n0186_004:0506c26_0": "　　色界諸天人，　　修寂常行禪；　　是等來供養，　　三界普自歸。",
    "T03n0186_004:0506c28_0": "　　開士十方來，　　等昔以造行；　　欲見勝出家，　　隨時而奉事。",
    "T03n0186_004:0507a01_0": "　　無極大功勳，　　金剛常住空；　　被鎧力精進，　　心堅動海水。",
    "T03n0186_004:0507a03_0": "　　日月諸天子，　　善住其左右；　　覩寂然出家，　　叉十指為禮。",
    "T03n0186_004:0507a05_0": "　　勸喻諸天子，　　其大精進興；　　察眾苦惱法，　　當演清和音。",
    "T03n0186_004:0507a07_0": "　　諸吉皆諧偶，　　懃恭時已到；　　吾亦與尊俱，　　無礙必善住。",
    "T03n0186_004:0507a09_0": "　　沸星已出現，　　已化微妙體；　　力勢眾住前，　　皆欲共侍從。』",
    "T03n0186_004:0507a11_0": "「菩薩從座起，則住空中猶如鴈王；城中男女皆疲極寐；鳧雁鴛鴦孔雀赤觜，異類眾鳥亦疲極寐；不見眾色，象馬騎步諸釋族姓，兵仗宿衛諸師寮屬，亦皆熟寐。",
    "T03n0186_004:0507a15_0": "「爾時梵聲其音柔軟，響若哀鸞；夜已至半，重告車匿言：『善哉，車匿！",
    "T03n0186_004:0507a16_1": "疾被揵陟，敬奉吾身勿復稽留。』",
    "T03n0186_004:0507a17_2": "車匿重悲淚下如雨：『今人中尊為欲所至，門關下鑰誰能開者？』",
    "T03n0186_004:0507a18_3": "天帝念知即時開門。",
    "T03n0186_004:0507a19_4": "車匿見之心歡悅豫：『乍悲乍喜誰為我伴？",
    "T03n0186_004:0507a20_5": "當作何計？",
    "T03n0186_004:0507a20_6": "復如何行？』",
    "T03n0186_004:0507a21_0": "於時四神即捧馬足，其四部兵力勢難當。",
    "T03n0186_004:0507a22_0": "『嗚呼大王！",
    "T03n0186_004:0507a22_1": "太子已去，何以不覺？",
    "T03n0186_004:0507a22_2": "明日俱夷當復辛苦，吉祥微妙今不現矣。』",
    "T03n0186_004:0507a24_0": "「爾時菩薩思其本宿，謂車匿言：『善哉，車匿！』",
    "T03n0186_004:0507a25_0": "已被白馬，箜篌樂器俱時而作。",
    "T03n0186_004:0507a25_1": "車匿觀空，離垢諸天來無央數，諸菩薩眾而供養之；察天帝釋，自然開門；覩諸鬼神及阿須倫、真陀羅、摩休勒，自然開門。",
    "T03n0186_004:0507a28_2": "車匿聞諸天語，即報天言：『今見菩薩衣毛為竪，猶如師子體紫金色，當將功勳等如江海。",
    "T03n0186_004:0507b01_3": "此諸天力禪思未久，以見勸許即當出去，是其本願所與吉祥，施安眾生成已道義。』",
    "T03n0186_004:0507b04_0": "「爾時其地六反震動，面滿如月從空坐起，道德名稱解心清淨；天帝毘沙門天王而在前導，放大淨光明普照天地，滅眾惡趣眾生安隱，消諸塵欲而雨眾華，億百千樂諸天[口*咨]嗟，前後導從。",
    "T03n0186_004:0507b08_1": "有天名最上淨，在大聖前叉手自歸，舉蓮華目而啟談言：『哀度眾生，甚為巍巍，本性明冥，悉以空虛，吾無所樂多所哀念。",
    "T03n0186_004:0507b11_2": "眷屬後宮不復重聞吉祥之音，其無量音今已逝矣。",
    "T03n0186_004:0507b12_3": "不覩天眾，不察最勝，不復聞香。",
    "T03n0186_004:0507b13_4": "皆以消愛欲棄塵勞山，無復眾垢，逮得究竟。",
    "T03n0186_004:0507b14_5": "本無宮殿今無欲想，奉行慈心，離眾罪蓋，無復殃舋。",
    "T03n0186_004:0507b15_6": "懷抱精神一切具足，不慕眾香，今日光光身心平等，妙如神仙。",
    "T03n0186_004:0507b17_7": "言說本來，在家聖王，令弱者強，顯真名稱，斷是王種而復亡失。",
    "T03n0186_004:0507b19_0": "無極釋姓消大福祚，願今我尊在所至趣，離垢無塵愍慈行哀，觀見宮殿妙音已逝，不復還入迦維羅衛。",
    "T03n0186_004:0507b21_1": "無有放逸，盡生死源不復坐起。",
    "T03n0186_004:0507b22_2": "經行國中惟詣佛樹，無老病死，至甘露道。』",
    "T03n0186_004:0507b23_3": "於是菩薩既出家去，為眾生故又無所行，亦無所住，不慕婇女，為得大勝，是大福田為功祚地，當行慧藥，無數億劫積累德行，布施持戒博學廣聞；菩薩慈行禁戒清淨，行無所犯，不志愛欲，忍辱仁和叚段解身不以懷恨；愍哀眾生精進無懈，無數億劫積集道業；祠祀百千，恒修禪定，心意寂然消眾塵垢，自伏其心慧無罣礙，而無想念。",
    "T03n0186_004:0507c02_4": "其心解脫濟脫億載，行慈愍哀已度無極；奉行清淨分別喜護，是為真正天中之天，應奉事之。",
    "T03n0186_004:0507c04_5": "清淨無垢，心如明珠擁護怨難，天眼無極，厄者受歸，病者為醫，在諸國生為大法王，千眼中帝照諸迷惑，身意休息興道威燿。",
    "T03n0186_004:0507c08_0": "捨心怨結，勇消眾塵，在眾最勝無能逮者；如師子步而無所畏，如龍調心降雨以時，導眾如牛以棄怨結，如月盛滿光明遠照，如日始出，猶如大炬消滅眾冥，喻如蓮華不著泥水，德香微妙不動如山，道眾瞋恨，降伏身魔、死魔、天魔；為大導師，迷失路者說八正道，不久成佛斷生老病死，度諸闇冥，療眾惡瘡，嗟歎正真不可限量，顏色光澤建立功勳，所嗟歎德令我如佛。",
    "T03n0186_004:0507c17_1": "「於是菩薩稍進前行，覩五道神名曰奔識，住五道頭，帶劍執持弓箭，見菩薩來，釋弓投箭解劍退住，尋時稽首菩薩足下，白菩薩曰：『梵天之際天王見勅，守五道路不知如之，愚不敏達惟告意旨。』",
    "T03n0186_004:0507c21_2": "菩薩告曰：『雖主五道不知所歸；源所從來，五戒為人，十善生天，慳墮餓鬼，[烈列+(角*豕)]突畜生，十惡地獄，無五趣行便歸人本；不慕五趣，以無五陰三毒六衰，則是泥洹。",
    "T03n0186_004:0507c25_3": "不處生死不住泥洹，便不退轉受菩薩決。",
    "T03n0186_004:0507c26_4": "無所從生靡所不生，於諸所生悉無所生。",
    "T03n0186_004:0507c27_5": "卿持俗刀，五兵宿衛，吾執智慧無極大劍，斷五趣生死皆至本無，無終無始永安無形，奔識心解逮不退轉。』",
    "T03n0186_004:0508a01_6": "無限天神皆發道心。",
    "T03n0186_004:0508a01_7": "「於是菩薩勇猛捨家，適出城門，迦維羅衛一切群眾知太子去，各各共談而歡悅喜。",
    "T03n0186_004:0508a03_8": "俱夷明日從寐起已，遙聞眾言，覺知已去；聽大聲響即察求之，不見菩薩。",
    "T03n0186_004:0508a05_9": "宣大音響，及馬車匿。",
    "T03n0186_004:0508a06_10": "王心感絕自投於地，舉聲稱怨：『嗚呼！",
    "T03n0186_004:0508a07_0": "一子勸化宮中，大小歡悅。",
    "T03n0186_004:0508a07_1": "捨無數眾，今為所到永絕我望，何所恃怙？",
    "T03n0186_004:0508a08_2": "四域天下當何所依？』",
    "T03n0186_004:0508a09_3": "俱夷從床宛轉在地，自搣頭髮，斷身寶瓔：『何以痛哉！",
    "T03n0186_004:0508a10_4": "是我導師依怙如天，而棄我去，用復活為？",
    "T03n0186_004:0508a11_5": "恩愛未久便復別離。』",
    "T03n0186_004:0508a11_6": "淚下如雨不能自勝，嗟歎太子顏貌殊妙，心淨無垢清如深淵，內外明好莫不敬重，訓教真正靡不吉祥；咸同歸命，今捨我去為何所至？",
    "T03n0186_004:0508a15_7": "未曾放逸，不為馳騁，為天地主執正真道。",
    "T03n0186_004:0508a16_8": "釋其沐浴莊嚴天服，遠近慕路興立行業，不見菩薩無不懷慼。",
    "T03n0186_004:0508a17_9": "國中樹木尋時虧落，無諸華實。",
    "T03n0186_004:0508a18_10": "諸清淨地悉生塵垢無復眾好，仁尊所見，眾音伎樂柔軟聲響象馬車乘，其虛空中，莊嚴香瓶華香伎樂繒綵幡蓋，至德已逝，悉不復現。",
    "T03n0186_004:0508a21_11": "柔軟至誠第一難遇，俱夷歎息淚下交集。",
    "T03n0186_004:0508a22_12": "人中之尊，宿世積德悉達本末，欲度眾生生老病死。",
    "T03n0186_004:0508a23_13": "又彼大聖修百千德，慧不可喻。",
    "T03n0186_004:0508a24_14": "「於時車匿夜送菩薩，菩薩脫身寶瓔奇珍以付車匿：『持是還國，啟白父王及以舍妻，吾身棄國不慕世榮，不好天地惟道是本。",
    "T03n0186_004:0508a27_15": "若成正覺當復來還，宣是經典以法相度，使心寂靜，不慕世榮。』",
    "T03n0186_004:0508a29_16": "車匿聞之淚下如雨，稽首作禮：『人中聖慧願以告我。』",
    "T03n0186_004:0508b01_17": "白馬跪地舐菩薩足。",
    "T03n0186_004:0508b02_18": "車匿白言：『王及妃問，將大功勳為何所至？",
    "T03n0186_004:0508b03_19": "當報云何？』",
    "T03n0186_004:0508b03_20": "菩薩答曰：『是卿所覩復何所問。』",
    "T03n0186_004:0508b04_21": "與車匿辭，菩薩悅豫，與恩愛別，辯慧無量。",
    "T03n0186_004:0508b05_22": "遂進前行逢兩獵師，心自念之：『吾已出家不與俗同。』",
    "T03n0186_004:0508b06_23": "脫身所服貿鹿皮衣，著之而去。",
    "T03n0186_004:0508b07_24": "「車匿取衣及寶瓔珞，牽白馬還；至遊觀園，園監見之悲喜交集，不覩辯才寂然之故。",
    "T03n0186_004:0508b09_25": "今此車匿取太子衣眾寶瓔珞及白馬還，不當復憂。",
    "T03n0186_004:0508b10_26": "其王聞之與諸群臣，眷屬圍繞行至園觀，亦懷悲喜。",
    "T03n0186_004:0508b11_27": "瞿夷心望菩薩當還，不覩行來，心疑不信菩薩當去。",
    "T03n0186_004:0508b13_0": "聞車匿言，菩薩啟王及以舍妻，得佛道已乃還相見。",
    "T03n0186_004:0508b14_1": "王覩寶衣車匿白馬而獨來還，不見太子自投墮地：『嗚呼，阿子！",
    "T03n0186_004:0508b15_2": "明曉經典，眾奇異術無不博達，今為所至棄國萬民。",
    "T03n0186_004:0508b17_3": "車匿說之，我子菩薩為何所遊？",
    "T03n0186_004:0508b17_4": "誰為開門？",
    "T03n0186_004:0508b18_5": "其諸天人供養云何？』",
    "T03n0186_004:0508b18_6": "車匿白曰：『惟王聽之！",
    "T03n0186_004:0508b19_7": "我在常處晏然臥寐，城門已閉。",
    "T03n0186_004:0508b19_8": "於時菩薩以柔軟音，告我言：「車匿！",
    "T03n0186_004:0508b20_9": "疾被白馬。」",
    "T03n0186_004:0508b20_10": "城中萬民時皆眠寐，悉不聞語；我時悲泣，被馬牽授。",
    "T03n0186_004:0508b22_11": "天帝開門，其四天王告勅四神，捧其馬足，諸天百千天帝釋梵以侍送之，嚴治道路校飾莊嚴，演大光明散華燒香；諸天伎樂同時俱作，踊在虛空，諸天圍繞以侍送之。",
    "T03n0186_004:0508b26_12": "去是極遠，脫衣寶瓔，及白馬遣我還國，啟王謝妃，必至成佛乃還相見，勿令愁憂。』",
    "T03n0186_004:0508b28_13": "「於是瞿夷聞車匿言，益用悲哀抱白馬頭，以哀歎曰：『太子乘汝出，何以獨來還？",
    "T03n0186_004:0508c01_14": "念前娛樂百種嗟歎，懷慼歎言，嗚呼痛哉，莫不離別，勢力堅強顏貌殊妙，在於眾中如月盛滿，相好莊嚴威神巍巍，須臾相仰便復別去。",
    "T03n0186_004:0508c04_15": "聖無等倫云何相捨？",
    "T03n0186_004:0508c04_16": "功勳難量名稱普至，咸共奉敬。",
    "T03n0186_004:0508c05_17": "聖住如山，伏諸怨敵，音聲柔軟猶如哀鸞過於梵天，積功累德無能喻者。",
    "T03n0186_004:0508c07_18": "遠近嗟歎，聖眾神仙莫不悲戀，生憐鞞樹為第一上。",
    "T03n0186_004:0508c08_19": "口演甘露音聞十方，雖在眾欲無所染著，猶如虛空，所施清淨柔軟如乳，白毫天中聖體滑澤，淳和安隱手足柔軟，嚴好巍巍猶如金色。",
    "T03n0186_004:0508c11_20": "以德嚴身莫不奉敬，在於中宮妓樂盈音。",
    "T03n0186_004:0508c12_21": "華香飲食不以為悅，心無增減。",
    "T03n0186_004:0508c13_22": "嗚呼車匿無有仁慈，將至所在而獨來還。』",
    "T03n0186_004:0508c14_23": "「瞿夷一口獨歎菩薩，無數千言重歎菩薩：『導化一切云何獨去？",
    "T03n0186_004:0508c16_24": "誰復將行出此國土？",
    "T03n0186_004:0508c16_25": "何故與諸天俱？",
    "T03n0186_004:0508c16_26": "我獨辛苦。",
    "T03n0186_004:0508c17_27": "車匿無狀，挑我兩目令孤盲冥。",
    "T03n0186_004:0508c17_28": "車匿當知，一切諸佛決報父母，尚捨親近，況我賤室婇女樂乎？",
    "T03n0186_004:0508c19_29": "毒哉恩愛何一速疾，不能久在須臾間耳，慌惚不現猶如聚沫，思想所縛墮眾見網，雖依人間奄不知處；本曾說之，現行不真，安須臾間苦多無量，所願使果早成佛道。』",
    "T03n0186_004:0508c23_30": "「王勸瞿夷：『人生有終合會有離，四時忽變，天地日月皆不常在。",
    "T03n0186_004:0508c25_31": "太子初生天地為動，行至七步，口自宣言：「天上世間我為最尊，當度三界生老病死，令至無為。」",
    "T03n0186_004:0508c27_32": "天帝來下稽首供養，四王接身置金机上，九龍浴體；未生之時豫現瑞應三十有二，阿夷相之：「若在家者為轉輪王，捨家為佛所知博達，力勢無限，三界特尊無不稽顙，必當成佛度脫十方。」",
    "T03n0186_004:0509a02_33": "來還不久，且自寬思勿復憂愁。』",
    "T03n0186_004:0509a03_34": "王雖說是，心中隔塞，悲哀歎言。",
    "T03n0186_004:0509a05_0": "「爾時車匿，見王瞿夷所說辛苦，益悲流淚沾襟衣裳，諫言：『善哉！",
    "T03n0186_004:0509a06_1": "瞿夷！",
    "T03n0186_004:0509a06_2": "願聽我言，勿得復悲。",
    "T03n0186_004:0509a07_3": "我於中夜見一城中，男女大小悉淳眠寐，百福至聖與我談語，欲使被馬。",
    "T03n0186_004:0509a08_4": "適聞其言，心中隔塞遙視尊妃，極復淳熟寐，稱揚大音而舉聲呼：「速起！",
    "T03n0186_004:0509a10_5": "速起！",
    "T03n0186_004:0509a10_6": "聖尊欲去。」",
    "T03n0186_004:0509a11_0": "天接音聲令沒不聞，舉脚蹹地，拍手撾鼓，無聞聲者。",
    "T03n0186_004:0509a12_1": "爾時虛空日月光光，無數億千釋梵四天，諸大尊神稽首為禮，叉十自歸供養至尊。",
    "T03n0186_004:0509a14_2": "諸鬼神、龍、閱叉、揵沓和、魃魅害鬼，其四天王神足勅鬼，奉舉馬足，散青蓮華芙蓉莖華，清淨無垢，聖百福相威光巍巍，雨眾天華地六反震動，華遍佛國。",
    "T03n0186_004:0509a17_3": "但聞天言：「促促開門。」",
    "T03n0186_004:0509a18_4": "門自然開，無數億天前後圍繞，咸共供養不自舉身，忽已過去。",
    "T03n0186_004:0509a19_5": "世護所說：「兄弟妻子諸天部黨上及天王，志好所趣令歸佛道，不念眾惡默然不言，以能咨嗟菩薩大德。」",
    "T03n0186_004:0509a22_6": "揵陟有力施暢音聲，天護軟響，揵陟負載世之大聖，速疾勿動，無有恐怖惡趣之難。",
    "T03n0186_004:0509a24_7": "世護乘汝，一心歡喜捨畜生身，不毀導師。",
    "T03n0186_004:0509a25_8": "導師光明光為一切故，汝必得度勿得展轉。",
    "T03n0186_004:0509a26_9": "復有色處，百千億天宛轉足下，見揵陟馬在於虛空乘負菩薩，嚴治塗路極好無限，作寶欄楯若干品事，燒天名香。",
    "T03n0186_004:0509a29_10": "揵陟本福，忉利諸天圍旋太子在邊，天樂自娛。",
    "T03n0186_004:0509b01_11": "瞿夷勿愁安心欣然，覩之不久，人中之上當成佛道，諸天圍遶，於夜所告皆應道法，今勿復悲。",
    "T03n0186_004:0509b03_12": "百福威曜超絕群眾，察是歡喜不當懷憂。",
    "T03n0186_004:0509b04_13": "夙夜七日歎其功勳，不能究竟。",
    "T03n0186_004:0509b05_14": "尊人出時諸天共進不可盡極，妃今利義不可稱載，曾奉事斯光顯至真聖，於是移成無極道念，妃不久亦當復成人中之上。』",
    "T03n0186_004:0509b08_15": "「王念菩薩不捨心懷，適欲請還，念：『阿夷相之：「在家為轉輪聖王，七寶自然，主四天下，千子勇猛；若復出家學道，必成正覺無上大聖，以七覺意寶，訓化十方三界愚冥，悟諸不覺。」",
    "T03n0186_004:0509b12_16": "必不肯還。",
    "T03n0186_004:0509b13_0": "當遣侍衛供養護人。』",
    "T03n0186_004:0509b13_1": "普召大臣諸明智眾：『卿等在家長子抱孫共相娛樂，不念吾憂；吾有一子奇相聖達，十方超異，當居四天下。",
    "T03n0186_004:0509b16_2": "一旦別離入名山谷絕無人處，苦厄寒暑飢渴窮危，無能知者。",
    "T03n0186_004:0509b17_3": "擇取卿等大臣子弟五人，追而侍之，若中來還滅汝五族。』",
    "T03n0186_004:0509b18_4": "「既奉王教，入山求侍之。",
    "T03n0186_004:0509b19_5": "菩薩遂進深入名山，五人追之不能及逮，心自念言：『是為逸人，行不擇路，何道之有也？",
    "T03n0186_004:0509b21_6": "若欲還歸，必滅我種，不如住此。』",
    "T03n0186_004:0509b22_7": "五人所止，甘果美泉悉具滋茂，樹木豐盛悉無所乏者。",
    "T03n0186_004:0509b23_8": "「菩薩捨國威聖無限，心自念言：『欲作沙門志在寂靜，威儀禮節遊行至山水邊定止。』",
    "T03n0186_004:0509b25_9": "天王知心，飛天奉刀來，帝釋受髮則成沙門。",
    "T03n0186_004:0509b26_10": "肉髻在家不知，菩薩嚴飾衣被第一顯現；手執應器，思惟無念，入羅閱祇欲行分衛，容色光光猶紫金曜，巨身丈六相三十二，萬民咸來觀之面像，目視無厭，所行周旋，眾隨逐之——往古以來未曾見聞如是聖達至真神人，光曜普照，天人興念思其本末布施餚饍——不知菩薩不樂居家若干品業，眾人惟察人中之尊與天不異。",
    "T03n0186_004:0509c05_11": "往告瓶沙王：『大王欣慶今獲善利，梵天自下詣國分衛。』",
    "T03n0186_004:0509c07_0": "或復言曰：『是天帝釋。』",
    "T03n0186_004:0509c07_1": "或復說曰：『是焰天王。』",
    "T03n0186_004:0509c08_0": "或復說言：『兜術陀天，無憍樂天。』",
    "T03n0186_004:0509c08_1": "或言：『化自在天王。』",
    "T03n0186_004:0509c09_2": "或復說曰：『是日月王，維摩神王。』",
    "T03n0186_004:0509c10_0": "王聞是言，歡喜無量，即遣使者觀於菩薩何所至趣？",
    "T03n0186_004:0509c11_1": "「無供養者不得分衛，即便出城。",
    "T03n0186_004:0509c12_2": "使者追察坐山水邊，威神吉祥如紫金山。",
    "T03n0186_004:0509c13_3": "使者尋還啟瓶沙王曰：『坐山水邊。』",
    "T03n0186_004:0509c13_4": "時王聞之勅外嚴駕，與諸群臣詣山水邊；遙見菩薩威神光，光喻於日明，尋便下車，恭恪叉十稽首禮足，觀菩薩形猶如須彌，結加趺坐加敬歸命，遜辭下意而與言談。",
    "T03n0186_004:0509c18_5": "王曰：『太子！",
    "T03n0186_004:0509c18_6": "生多奇異形相炳著，德喻乾坤，當王四天下為轉輪王，四海顒顒冀神寶至，何棄天位自放山藪？",
    "T03n0186_004:0509c20_7": "假令太子不樂本國，願以鄙邦貢上處焉；訓誨黎庶各得其所，五樂自娛唯當納受，不距至懷。』",
    "T03n0186_004:0509c23_0": "「菩薩答曰：『吾久達此一切無常，棄天地位無可慕樂，是故出家行作沙門；觀諸幼少皆歸老耄，顏色損落面皺皮緩；國土財寶一切如化，情欲多難猶如雜毒，墮入地獄餓鬼畜生，智者所惡愚者所貪，吾除貪欲如棄涕唾；身如樹果不久則墮，亦如浮雲須臾則滅，微不覺之，忽然已過，有毀壞憂，不得久安。",
    "T03n0186_004:0510a01_1": "夫人樂欲以自燒身，貪欲無厭，若飲鹹水從致苦患，愚人不解自以為樂；明智觀察欲如聚沫，聖賢無漏唯樂法念，充於智慧乃厭愛欲。",
    "T03n0186_004:0510a04_2": "貪習俗者不見本際，不了本淨。",
    "T03n0186_004:0510a05_3": "王觀此身無有堅固，所至到處常自迷惑，不能分別，身無吾我。",
    "T03n0186_004:0510a07_0": "我身棄捐百千玉女，心無所貪，不慕世榮，第一思惟欲成佛道。",
    "T03n0186_004:0510a08_1": "希有好德如好色者，唯有聖達視色如糞，察道真實，雖有父母君子梵志長者居士及與妻息，身有重疾，不能分取令無苦患；國士高位金銀七寶，何益於己？",
    "T03n0186_004:0510a12_2": "日照天下，不益盲者。",
    "T03n0186_004:0510a12_3": "吾觀三界一切無常，樂少苦多，身非我有，世間猶寄難可久居。",
    "T03n0186_004:0510a14_4": "吾見若茲，是故出家，而為比丘不慕世榮。",
    "T03n0186_004:0510a15_5": "迦維羅衛者，邦土第一轉輪王處也，風雨順時萬民滋茂，最和安隱，吾不慕樂，捨家為道。』",
    "T03n0186_004:0510a17_6": "「王曰：『善哉！",
    "T03n0186_004:0510a17_7": "我得善利乃見至聖，吾志於俗不識至義，因欲相請於無欲人。",
    "T03n0186_004:0510a19_8": "假使得佛惟見愍念，以為法主當見度脫。",
    "T03n0186_004:0510a20_9": "我遇十力宿有餘慶，得覩大聖投身自歸。』",
    "T03n0186_004:0510a21_10": "前禮菩薩足，右繞三匝，與群臣俱，嚴駕還國。",
    "T03n0186_004:0510a23_0": "普曜經卷第四"
}