{
    "T08n0222_010:0210b08_0": "光讚經卷第十",
    "T08n0222_010:0210b10_0": "西晉月氏國三藏竺法護譯",
    "T08n0222_010:0210b11_0": "◎摩訶般若波羅蜜問品第二十五",
    "T08n0222_010:0210b12_0": "爾時三千大千世界諸釋提桓因、諸四天王，諸焰天、諸兜術天、諸尼摩羅天、諸波羅尼蜜天，諸梵天、諸梵迦夷天、諸首陀衛天，各各無央數億百千天人俱。",
    "T08n0222_010:0210b15_1": "諸天人宿命有德，光明巍巍，比怛薩阿竭光，百億千億萬倍巨億萬倍，為尊為上、為無等倫、為無殊匹，靡不通達。",
    "T08n0222_010:0210b17_2": "爾時釋提桓因白賢者須菩提：「今三千大千世界諸四天王、諸首陀衛、諸天人等皆來大會，欲聽須菩提說般若波羅蜜法。",
    "T08n0222_010:0210b20_3": "云何菩薩摩訶薩住般若波羅蜜中？",
    "T08n0222_010:0210b21_4": "當云何行？」",
    "T08n0222_010:0210b21_5": "須菩提謂釋提桓因：「諸天子樂聽，我當說。」",
    "T08n0222_010:0210b22_6": "須菩提承佛威神蒙佛恩助，說般若波羅蜜：「如諸菩薩所應立行，何所天子未發阿耨多羅三藐三菩提心者，今皆當發。",
    "T08n0222_010:0210b25_7": "其入正見者，不能得發大道意也。",
    "T08n0222_010:0210b26_8": "所以者何？",
    "T08n0222_010:0210b26_9": "以塞生死道故。",
    "T08n0222_010:0210b26_10": "正使是輩人行菩薩道，我代其喜，勸助令發阿耨多羅三藐三菩提心，我終不斷功德。",
    "T08n0222_010:0210b28_11": "吾欲使取中正尊法，正欲使上佛無極之道。」",
    "T08n0222_010:0210b29_12": "須菩提謂釋提桓因：「向者所問：『云何菩薩住般若波羅蜜中？』",
    "T08n0222_010:0210c02_13": "菩薩摩訶薩發薩芸若心，不計色有常無常、若苦若樂、有我無我，不計疹病憂惱之患，有害無害、有縛無縛、有度無度，破壞恐懼習會達於空無之身，盡無所信、無所諍訟，亦無所念、無有顛倒；痛痒思想生死識亦復如是。",
    "T08n0222_010:0210c07_14": "眼耳鼻舌身意，地水火風空及諸識界，不見有常無常、有我無我、若苦若樂、疹病憂惱之患。",
    "T08n0222_010:0210c09_15": "諸所聲色無所思念亦無顛倒，五陰、六衰及識諸種，寂然恍忽，諸所想念察於佛法，悉為顛倒也。",
    "T08n0222_010:0210c11_16": "「復次，拘翼！",
    "T08n0222_010:0210c11_17": "菩薩摩訶薩欲應薩芸若心，行檀波羅蜜而無所著，尸、羼、惟逮、禪悉無所著。",
    "T08n0222_010:0210c13_18": "「復次，拘翼！",
    "T08n0222_010:0210c13_19": "菩薩摩訶薩行般若波羅蜜，觀察諸法了知諸法。",
    "T08n0222_010:0210c14_20": "了知諸法展轉相成，因得具足展轉相成。",
    "T08n0222_010:0210c15_21": "曉了諸法，無有吾我亦無有身。",
    "T08n0222_010:0210c16_22": "菩薩所用勸助道心，其道心者亦無所有。」",
    "T08n0222_010:0210c17_23": "須菩提謂拘翼：「所勸道心知無所有，則知道心而無所有便不可得。",
    "T08n0222_010:0210c18_24": "設使勸助道心不可得已，是為，拘翼！",
    "T08n0222_010:0210c19_25": "菩薩摩訶薩般若波羅蜜觀一切法，不見諸法有可得者。」",
    "T08n0222_010:0210c20_26": "釋提桓因問尊者須菩提：「云何勸助道心而無所有？",
    "T08n0222_010:0210c22_27": "云何勸助道心而不可得？",
    "T08n0222_010:0210c22_28": "云何勸助道心而無所有而不可得耶？」",
    "T08n0222_010:0210c23_29": "須菩提謂釋提桓因：「拘翼！",
    "T08n0222_010:0210c24_30": "其勸助心及與心本、道心，如是無有異心。",
    "T08n0222_010:0210c25_31": "無有心，則以無心而勸助之；無有無念，以無念而勸助之。",
    "T08n0222_010:0210c26_32": "若以無心則以無心便無有念，以無有念則為菩薩摩訶薩般若波羅蜜。」",
    "T08n0222_010:0210c28_0": "佛言：「善哉，善哉！",
    "T08n0222_010:0210c28_1": "須菩提！",
    "T08n0222_010:0210c28_2": "若能勸助菩薩摩訶薩說般若波羅蜜，乃如是乎。」",
    "T08n0222_010:0210c29_3": "須菩提白佛言：「我身，天中天！",
    "T08n0222_010:0211a01_4": "當報佛恩，行反復事。",
    "T08n0222_010:0211a01_5": "所以者何？",
    "T08n0222_010:0211a02_6": "過去怛薩阿竭、阿羅訶、三耶三佛，使諸弟子為諸菩薩說般若波羅蜜。",
    "T08n0222_010:0211a03_7": "過去佛時，為諸菩薩勸助講說六波羅蜜，讚敘誘進而化建立於是道品。",
    "T08n0222_010:0211a05_8": "彼時世尊，本與諸菩薩興六波羅蜜，得阿耨多羅三藐三菩，逮阿惟三佛。",
    "T08n0222_010:0211a07_9": "今我如是天中天，亦當勸助諸菩薩摩訶薩，發起信樂受六波羅蜜，開化建立於是佛道。",
    "T08n0222_010:0211a09_10": "我皆受已、皆勸樂已，慇懃勸立，當令菩薩摩訶薩疾成阿耨多羅阿惟三佛。」",
    "T08n0222_010:0211a10_11": "須菩提謂釋提桓因：「且聽，拘翼！",
    "T08n0222_010:0211a11_12": "如向者問：『菩薩當云何於般若波羅蜜中住，而無所住？』",
    "T08n0222_010:0211a13_0": "拘翼！",
    "T08n0222_010:0211a13_1": "所言色者，色則為空；痛痒思想生死識亦復為空。",
    "T08n0222_010:0211a14_2": "所言菩薩，菩薩則空。",
    "T08n0222_010:0211a14_3": "以色空故菩薩空耳，悉無有二、亦無若干。",
    "T08n0222_010:0211a15_4": "痛痒思想生死識空故，菩薩為空，悉無有二、亦無若干。",
    "T08n0222_010:0211a17_0": "是為，拘翼！",
    "T08n0222_010:0211a17_1": "菩薩摩訶薩於般若波羅蜜中住。",
    "T08n0222_010:0211a18_0": "「復次，拘翼！",
    "T08n0222_010:0211a18_1": "所言眼者，眼則為空；耳鼻舌身意亦復如是。",
    "T08n0222_010:0211a19_2": "所言菩薩，菩薩亦空。",
    "T08n0222_010:0211a19_3": "眼耳鼻舌身意空，故菩薩空，無有二、亦無若干。",
    "T08n0222_010:0211a21_0": "地水火風諸為空，以是故菩薩為空。",
    "T08n0222_010:0211a21_1": "身中六事悉無所有，本末悉空，亦無有二、亦無若干。",
    "T08n0222_010:0211a23_0": "如是者，拘翼！",
    "T08n0222_010:0211a23_1": "菩薩摩訶薩住般若波羅蜜中。",
    "T08n0222_010:0211a24_0": "「復次，拘翼！",
    "T08n0222_010:0211a24_1": "菩薩摩訶薩行般若波羅蜜者，解癡為空，色、六入、更樂痛、愛、受、有、生、老病死亦復為空，十二因緣滅盡之故，故言曰空。",
    "T08n0222_010:0211a27_0": "十二因緣空，故菩薩空。",
    "T08n0222_010:0211a27_1": "十二因緣空、菩薩空，悉無有二、亦無若干。",
    "T08n0222_010:0211a28_2": "如是，拘翼！",
    "T08n0222_010:0211a28_3": "菩薩摩訶薩住般若波羅蜜中。",
    "T08n0222_010:0211a29_4": "「復次，拘翼！",
    "T08n0222_010:0211a29_5": "檀波羅蜜空，故菩薩空；尸、羼、惟逮、禪、般若波羅蜜空，亦復如是。",
    "T08n0222_010:0211b02_6": "六波羅蜜空，故菩薩空，是為菩薩摩訶薩住般若波羅蜜中。",
    "T08n0222_010:0211b03_7": "「復次，拘翼！",
    "T08n0222_010:0211b03_8": "內空、外空、近空、遠空、真空、所有空、無所有空，故曰菩薩空。",
    "T08n0222_010:0211b05_0": "四意止、四意斷、四神足、五根、五力、七覺意、八道行、十力、無畏、十八不共諸佛之法，一切三昧、陀羅尼門空，故菩薩空。",
    "T08n0222_010:0211b07_1": "六波羅蜜、三十七品空，七空空、諸佛法空，諸三昧空、陀羅尼空，悉無有二、亦無若干。",
    "T08n0222_010:0211b09_2": "是為，拘翼！",
    "T08n0222_010:0211b09_3": "菩薩摩訶薩住般若波羅蜜中。",
    "T08n0222_010:0211b10_4": "「復次，拘翼！",
    "T08n0222_010:0211b10_5": "須陀洹、斯陀含、阿那含、阿羅漢、辟支佛、菩薩、怛薩阿竭、阿羅訶、三耶三菩空，故菩薩空。",
    "T08n0222_010:0211b12_6": "其四空，聲聞、辟支佛空，怛薩阿竭空及菩薩空，悉無有二、亦無若干。",
    "T08n0222_010:0211b14_7": "是為，拘翼，菩薩摩訶薩住般若波羅蜜中。",
    "T08n0222_010:0211b15_0": "「復次，拘翼！",
    "T08n0222_010:0211b15_1": "薩芸若空，用薩芸若空故菩薩空，其薩芸若空及菩薩空，悉無有二、亦無若干。",
    "T08n0222_010:0211b17_0": "是為，拘翼！",
    "T08n0222_010:0211b17_1": "菩薩摩訶薩住般若波羅蜜中。」",
    "T08n0222_010:0211b17_2": "爾時釋提桓因問尊者須菩提：「云何菩薩摩訶薩於般若波羅蜜中住？」",
    "T08n0222_010:0211b19_3": "須菩提謂釋提桓因：「菩薩摩訶薩行般若波羅蜜，不當住色中，不當住痛痒思想生死識中；不當住眼所更習中，耳鼻舌身意亦復如是，無所更悉無所住；地水火風種亦無所習亦無所住；不當住意止、意斷、根、力、覺意、八行；不當住薩芸若；不當住須陀洹、斯陀含、阿那含、阿羅漢、辟支佛及佛道；不當住色有常無常，不當住痛痒思想生死識有常無常；不當住色苦樂，不當住色淨不淨，不當住色我所非我所，不當住色空不空，不當住寂不寂，不當住恍忽不恍忽；不當住有須陀洹無須陀洹，不當住有斯陀含無斯陀含，不當住有阿那含無阿那含，不當住有阿羅漢無阿羅漢，不當住有辟支佛無辟支佛，不當住有佛無佛；不當住四道眾祐，不當住辟支佛佛眾祐。",
    "T08n0222_010:0211c05_4": "「復次，拘翼！",
    "T08n0222_010:0211c06_5": "菩薩摩訶薩行般若波羅蜜，不當住第一、第二、第三、第四、第五、第六、第七、第八、第九、第十菩薩。",
    "T08n0222_010:0211c08_6": "從初發意至阿惟越致，亦無所住。",
    "T08n0222_010:0211c09_0": "菩薩不當住具足檀波羅蜜，尸、羼、惟逮、禪、般若波羅蜜，亦復如是。",
    "T08n0222_010:0211c10_1": "不當住三十七品、十力、無畏、十八不共諸佛之法。",
    "T08n0222_010:0211c11_2": "菩薩摩訶薩不當作是念言：『我入菩薩法。』",
    "T08n0222_010:0211c12_3": "不當作是住：『我入阿惟越致地。』",
    "T08n0222_010:0211c13_4": "菩薩摩訶薩不當住五旬，亦不當住菩薩五旬，以得五旬諸無央數阿僧祇諸佛國土，見諸佛天中天稽首作禮，聽所說法，如所受法為眾會說。",
    "T08n0222_010:0211c16_5": "菩薩摩訶薩不當作是住：『如彼佛天中天所現國土，我當如是化世界。』",
    "T08n0222_010:0211c18_6": "菩薩摩訶薩不當作是住：『我當開化一切眾生。』",
    "T08n0222_010:0211c19_7": "不當念言：『我當住諸無數阿僧祇世界，見諸怛薩阿竭，供養華香擣香雜香、繒蓋幢幡。』",
    "T08n0222_010:0211c21_8": "不當念言：『我當開化無央數阿僧祇人，令起阿耨多羅三耶三菩提心。』",
    "T08n0222_010:0211c22_9": "菩薩摩訶薩不當作是念言：『我當成立具足五眼。』",
    "T08n0222_010:0211c23_10": "何謂為五？",
    "T08n0222_010:0211c24_11": "肉眼、天眼、慧眼、法眼、佛眼。",
    "T08n0222_010:0211c24_12": "不當念言：『我當興立一切平等，乃能成就諸三昧門以此自娛。』",
    "T08n0222_010:0211c26_13": "不當自念：『得陀羅尼門，如來十力、四無所畏、四分別辯、四事不護、十八不共諸佛之法。』",
    "T08n0222_010:0211c28_14": "不當念言：『我當具足大慈大悲。』",
    "T08n0222_010:0211c28_15": "不當住於三十二相、具足嚴身八十種好，不當住於八等篤信持法，不當住於須陀洹、斯陀含、阿那含、阿羅漢、辟支佛。",
    "T08n0222_010:0212a02_16": "不當住須陀洹七死七生而度；不當住縛祇一種等首真人盡諸塵勞；不當住須陀洹中般泥洹；不當住斯陀含。",
    "T08n0222_010:0212a05_0": "何以故？",
    "T08n0222_010:0212a05_1": "往還於世，盡苦滅度；不當住阿那含果證。",
    "T08n0222_010:0212a06_2": "何以故？",
    "T08n0222_010:0212a06_3": "阿那含成已，便於天上般泥洹；不當住羅漢果證。",
    "T08n0222_010:0212a07_4": "何以故？",
    "T08n0222_010:0212a07_5": "阿羅漢道成已，便於是間無餘泥洹界於中住，不當而般泥曰，是故不當住。",
    "T08n0222_010:0212a09_6": "辟支佛道，過聲聞地、不能及佛道般泥洹，是故辟支佛道不當於中住。",
    "T08n0222_010:0212a11_7": "不當住道事，在於道慧而無所著。",
    "T08n0222_010:0212a11_8": "不當住於薩芸若慧，何以故？",
    "T08n0222_010:0212a12_9": "薩芸若慧了一切法成阿惟三佛，斷諸罣礙塵勞之結，何以故？",
    "T08n0222_010:0212a14_0": "怛薩阿竭成阿惟三佛便轉法輪，則作佛事，度不可計阿僧祇人令般泥洹，是故佛不當於中住。",
    "T08n0222_010:0212a16_1": "住四神足，以是色像三昧，三昧越而得存在恒沙劫。",
    "T08n0222_010:0212a17_2": "不當住無央數壽命，不當住三十二相。",
    "T08n0222_010:0212a18_3": "一一相百福功德而得成就，不當住恒沙諸佛世界，不當住東、西、南、北、四維、上下及一佛土，不當住十方佛界為一土，不當住坐佛樹下，而出香時如是色像、令諸眾生聞此香熏、不為婬怒癡所見縛，不發聲聞、辟支佛意，悉志阿耨多羅三耶三菩提心。",
    "T08n0222_010:0212a24_4": "其有眾生聞此香已，其身口心悉無有病，於彼佛土亦無所住，則無色聲無痛痒思想生死識聲。",
    "T08n0222_010:0212a26_5": "不當住檀、尸、羼、惟逮、禪、般若波羅蜜聲；不當住四意斷、四神足、五根、五力、七覺意、八道行、十力、無畏、十八不共聲；不當住須陀洹、斯陀含、阿那含、阿羅漢、辟支佛般泥洹聲，怛薩阿竭、阿羅訶、三耶三菩聲，成阿惟三佛諸法聲。",
    "T08n0222_010:0212b02_6": "如是，拘翼！",
    "T08n0222_010:0212b02_7": "菩薩摩訶薩行般若波羅蜜，不當住此諸所著聲。」",
    "T08n0222_010:0212b03_8": "◎爾時賢者舍利弗心自念言：「菩薩摩訶薩行般若波羅蜜云何？」",
    "T08n0222_010:0212b05_9": "須菩提知舍利弗心所念，便謂舍利弗：「於意云何，怛薩阿竭在何所住？」",
    "T08n0222_010:0212b06_10": "舍利弗謂須菩提：「怛薩阿竭無所住亦不無住。",
    "T08n0222_010:0212b07_11": "佛無心無色，不住於色、不住痛痒思想生死識，不住有為界、不住無為界，不住諸空、三十七品、十力、無畏、十八不共諸佛之法，不住薩芸若慧。」",
    "T08n0222_010:0212b10_12": "須菩提謂舍利弗：「如是，如是！",
    "T08n0222_010:0212b11_13": "菩薩行般若波羅蜜當作是住。",
    "T08n0222_010:0212b12_14": "如怛薩阿竭、阿羅訶、三耶三佛住亦不有住，菩薩摩訶薩學般若波羅蜜，當作是住無所住。」",
    "T08n0222_010:0212b14_15": "爾時會中諸天子等各心念言：「諸悅叉輩所語所念，悉可了知音聲所奏書者；須菩提所語言辭，不可了知。」",
    "T08n0222_010:0212b16_16": "須菩提知諸天子心中所念，謂諸天子言：「不知乎？」",
    "T08n0222_010:0212b17_17": "諸天子答曰：「不知也。」",
    "T08n0222_010:0212b18_18": "時須菩提為諸天子分別說言：「無一文字而可說者，不可分別亦無聞者。",
    "T08n0222_010:0212b20_0": "所以者何？",
    "T08n0222_010:0212b20_1": "般若波羅蜜無文字說也，亦無聽者。",
    "T08n0222_010:0212b21_2": "所以者何？",
    "T08n0222_010:0212b21_3": "怛薩阿竭無文字也。",
    "T08n0222_010:0212b21_4": "說喻如，天子！",
    "T08n0222_010:0212b22_5": "怛薩阿竭化作化人，有彼化人化四部眾——比丘、比丘尼、優婆塞、優婆夷——為化四部而說法。",
    "T08n0222_010:0212b24_6": "於諸天子意趣云何，豈有說者、有解者乎？」",
    "T08n0222_010:0212b25_0": "答曰：「無也。」",
    "T08n0222_010:0212b25_1": "須菩提言：「如是，天子！",
    "T08n0222_010:0212b25_2": "一切諸法亦化，彼無說者亦無聽者。",
    "T08n0222_010:0212b26_3": "譬如夢中聞佛說經，於意云何。",
    "T08n0222_010:0212b27_4": "寧有說者、聽解者乎？」",
    "T08n0222_010:0212b27_5": "答曰：「不也。」",
    "T08n0222_010:0212b28_6": "須菩提言：「天子！",
    "T08n0222_010:0212b28_7": "一切諸法悉亦如夢，無說無聞、無有知者。",
    "T08n0222_010:0212b29_8": "譬如天子二人住地獄門歎佛法僧，二人之聲俱而出現。",
    "T08n0222_010:0212c01_9": "於意云何，其二聲報第二聲？」",
    "T08n0222_010:0212c02_10": "答曰：「不也。」",
    "T08n0222_010:0212c02_11": "「譬如幻師於四衢路化作如來，為四部眾而說法。",
    "T08n0222_010:0212c03_12": "於意云何，寧有說法、聽解者乎？」",
    "T08n0222_010:0212c04_13": "諸天子心中復作是念：「須菩提所說般若波羅蜜，甚深甚深，遂至微妙。」",
    "T08n0222_010:0212c06_14": "須菩提知諸天子心中所念，謂天子言：「色不甚深、非微妙乎？",
    "T08n0222_010:0212c07_15": "痛痒思想生死識不甚深、非微妙乎？",
    "T08n0222_010:0212c08_16": "色不自然、深微妙乎？",
    "T08n0222_010:0212c08_17": "痛痒思想生死識不自然、深微妙乎？",
    "T08n0222_010:0212c09_18": "眼耳鼻舌身意亦復如是。",
    "T08n0222_010:0212c10_19": "檀、尸、羼、惟逮、般若波羅蜜慧，不自然、深妙乎？",
    "T08n0222_010:0212c11_20": "內空、外空、近空、遠空、真空、所有空、無所有空，十力、無畏、十八不共諸佛之法，一切三昧、諸陀羅尼門、薩芸若慧，不為自然、微妙乎？」",
    "T08n0222_010:0212c14_21": "時諸天子心自念言：「其說法者，不決怒於色痛痒思想生死識乎？",
    "T08n0222_010:0212c15_22": "不決怒六波羅蜜、七空、三十七品、十力、無畏、諸佛之法乎？",
    "T08n0222_010:0212c16_23": "不決怒須陀洹、斯陀含、阿那含、阿羅漢、辟支佛乎？",
    "T08n0222_010:0212c18_24": "不決怒佛慧無盡慧乎？」",
    "T08n0222_010:0212c18_25": "須菩提知諸天子心中所念，謂諸天子言：「如是，諸天子！",
    "T08n0222_010:0212c19_26": "佛道無得，如來亦不說法，亦無聽者、無有解者。",
    "T08n0222_010:0212c21_0": "其有欲得須陀洹果、證須陀洹果，斯陀含、阿那含、阿羅漢果證，不忍便出去；辟支佛道亦復如是；佛道亦復如是，不忍便出去。",
    "T08n0222_010:0212c23_1": "如是，諸天子！",
    "T08n0222_010:0212c24_2": "初發意菩薩摩訶薩住般若波羅蜜，無有言說則亦無聞。」",
    "T08n0222_010:0212c26_0": "摩訶般若波羅蜜法師如幻品第二十六爾時諸天子心中念言：「尊者須菩提說法乃爾，當以何聽？」",
    "T08n0222_010:0212c28_1": "須菩提知諸天子心中所念，謂天子言：「法師如幻、聽者如化，此等所聞亦不作證。」",
    "T08n0222_010:0213a01_2": "諸天子心中復作是念：「云何，須菩提！",
    "T08n0222_010:0213a02_0": "人如幻、法師如幻？",
    "T08n0222_010:0213a02_1": "人如化、聽者如化？」",
    "T08n0222_010:0213a02_2": "須菩提言：「如是，如是！",
    "T08n0222_010:0213a03_3": "諸天子！",
    "T08n0222_010:0213a03_4": "人如幻、法師如幻；人如化、法師如化。",
    "T08n0222_010:0213a04_5": "吾我如夢，色亦如是；痛痒思想生死識亦復如夢。",
    "T08n0222_010:0213a05_6": "眼色如夢，耳鼻舌身意亦復如是；所習諸更亦復如夢。",
    "T08n0222_010:0213a06_7": "內空、外空、近空、遠空、真空、所有空、無所有空，悉亦如夢。",
    "T08n0222_010:0213a08_0": "三十七品、十種力、四無所畏、四分別辯、十八不共諸佛之法，亦復如夢如幻如化。",
    "T08n0222_010:0213a09_1": "須陀洹、斯陀含、阿那含、阿羅漢果亦如幻夢，辟支佛上至三耶三佛亦復如幻夢。」",
    "T08n0222_010:0213a11_2": "諸天子謂須菩提：「乃至佛道亦復如幻夢乎？」",
    "T08n0222_010:0213a12_3": "須菩提言：「乃至泥洹亦復如幻夢。」",
    "T08n0222_010:0213a13_4": "諸天子問須菩提：「乃至泥洹，泥洹亦如夢？」",
    "T08n0222_010:0213a14_5": "須菩提言：「其泥洹本末法最為尊，而無所有。",
    "T08n0222_010:0213a15_6": "我亦謂之如幻如夢。",
    "T08n0222_010:0213a15_7": "所以者何？",
    "T08n0222_010:0213a16_8": "幻夢及泥洹，則無有二、亦無若干，空無所有。」",
    "T08n0222_010:0213a17_9": "於是賢者舍利弗、摩訶目犍連、摩訶拘絺羅、摩訶迦旃延、邠耨文陀弗、摩訶迦葉，及無央數眾千菩薩，問尊者須菩提：「是般若波羅蜜甚深，難曉難了、寂然微妙。",
    "T08n0222_010:0213a20_10": "何所深妙難及之人能受者乎？」",
    "T08n0222_010:0213a21_11": "須菩提謂諸弟子及諸菩薩：「阿惟越致菩薩摩訶薩，乃能受是深奧無念無思議行，出於玄遠，難及難了、寂然巍巍，止於賢聖、知明識慧，乃能受此般若波羅蜜。",
    "T08n0222_010:0213a25_12": "見諦之人為阿羅漢，志願具足，於過去佛已造之行，供養無數百千諸佛，殖眾德本，為善知識所見將護善男子、善女人，乃能受是深般若波羅蜜，聽受此教，解知色空不想，色空不想，痛痒思想生死識空不想，神識空不想，著色亦不想。",
    "T08n0222_010:0213b01_13": "若念於無色，不念著五陰無相，不念神識無相；不念識無願，不念色無願，痛痒思想生死識，亦復如是。",
    "T08n0222_010:0213b04_0": "不念五陰無想，不念五陰無無想。",
    "T08n0222_010:0213b04_1": "不念色無所生，不念色無所滅，不念寂然恍惚；痛痒思想生死識亦復如是。",
    "T08n0222_010:0213b06_2": "不念眼耳鼻舌身意無所生、無所滅、寂然恍惚，不念所更所習眾緣，檀、尸、羼、惟逮、禪、般若波羅蜜，不念所生亦無所滅、寂然恍惚，乃至七空、三十七品、十力、無畏、十八不共諸佛之法，一切三昧、陀羅尼門亦復如是，不念所生亦無所滅。",
    "T08n0222_010:0213b11_3": "須陀洹、斯陀含、阿那含、阿羅漢果及辟支佛、薩芸若慧，悉了知空，薩芸若慧不想念空，薩芸若慧亦無所願，其無所願亦不想念。",
    "T08n0222_010:0213b14_4": "薩芸若慧，其所有者不想於空，其空亦不想於有；無願、無想亦復如是。",
    "T08n0222_010:0213b16_5": "其無為界不想於空，其空亦不想於無為界；無想、無願亦復如是。",
    "T08n0222_010:0213b17_6": "無無所生亦無不滅，亦無寂然、無恍惚悉、無想念。」",
    "T08n0222_010:0213b18_7": "須菩提謂諸天子：「是般若波羅蜜甚深微妙，非賢聖明智所見受者。",
    "T08n0222_010:0213b20_8": "所以者何？",
    "T08n0222_010:0213b20_9": "法無所受、亦無所聞、亦無顯說。",
    "T08n0222_010:0213b21_10": "設無所聞、無說法者，由是之故，則無有人而無所受。」",
    "T08n0222_010:0213b22_11": "舍利弗謂尊者須菩提：「此般若波羅蜜，不為廣說羅漢、辟支佛、三耶三佛乘事乎？",
    "T08n0222_010:0213b24_12": "將護菩薩摩訶薩行，從新發意至到十住菩薩之道，六波羅蜜、三十七品、十力、無畏、諸佛之法。",
    "T08n0222_010:0213b26_13": "菩薩摩訶薩行般若波羅蜜，所生神通無所忘失，順法如是，從一佛剎到一佛剎，德本所致，欲得供養諸佛世尊，如其所志悉而得之。",
    "T08n0222_010:0213b29_14": "供事已竟，則從諸佛聽受經法，未曾忘失，自到逮成薩芸若慧。",
    "T08n0222_010:0213c01_15": "常三昧定、心未曾亂，未常思念、辯無罣礙，有所說道無能中斷，辯才如應、義趣尊妙，越於一切世間之明。」",
    "T08n0222_010:0213c04_16": "舍利弗謂須菩提：「如是，如是！",
    "T08n0222_010:0213c04_17": "如仁所言，般若波羅蜜解說三乘，則為菩薩摩訶薩辯才之智過於世間，尊無能及、心無所著，自曉了身無有顛倒，亦不猗著所見，所見於色痛痒思想生死識，亦不猗著於六波羅蜜。",
    "T08n0222_010:0213c09_0": "不著七空、三十七品、十力、無畏、諸佛之法，亦不依猗薩芸若慧。」",
    "T08n0222_010:0213c10_1": "舍利弗謂須菩提：「般若波羅蜜以何等故廣說三乘？",
    "T08n0222_010:0213c11_2": "則為菩薩摩訶薩獲菩薩之辯，越一切世而無所著乎？」",
    "T08n0222_010:0213c12_3": "須菩提報舍利弗：「以內外空故，廣說三乘。",
    "T08n0222_010:0213c13_4": "七空亦爾，悉無所有，故說三乘。",
    "T08n0222_010:0213c14_5": "菩薩摩訶薩悉了諸空，故講說此護於行者，以是之故越一切世，辯才最尊而無所著。」",
    "T08n0222_010:0213c17_0": "摩訶般若波羅蜜雨法寶品第二十七",
    "T08n0222_010:0213c18_0": "爾時釋提桓因心自念言：「尊者須菩提今所說者，為雨法寶三千大千世界、諸四天王上至阿迦膩吒天。",
    "T08n0222_010:0213c20_1": "今須菩提所說法為雨法寶，我寧可化作華雨佛、菩薩及諸聖眾及須菩提上。」",
    "T08n0222_010:0213c22_2": "釋提桓因及三千大千世界諸天之眾，各化作華散於世尊、諸菩薩摩訶薩、比丘聖眾、須菩提上供養，自歸般若波羅蜜。",
    "T08n0222_010:0213c24_3": "適散此已，其華遍布二千佛土，在上虛空化為重閣，巍巍甚高，快不可言。",
    "T08n0222_010:0213c26_4": "尊者須菩提心自念言：「昔吾曾遊遍諸天宮，初未覩見如此輩華。",
    "T08n0222_010:0213c27_5": "向所散華，此為化華，不從樹生也。",
    "T08n0222_010:0213c28_6": "向諸天子所散華者，從心樹生，不從樹生。」",
    "T08n0222_010:0213c29_7": "釋提桓因報須菩提：「此華無所從出生，不從心樹出。」",
    "T08n0222_010:0214a01_8": "須菩提言：「如拘翼言，此華無所從出生，不從心樹生。",
    "T08n0222_010:0214a03_9": "設使，拘翼！",
    "T08n0222_010:0214a03_10": "無所從生，則為非華。」",
    "T08n0222_010:0214a03_11": "釋提桓因報須菩提：「華實為無所從出，為色無所從出，痛痒思想生死識無所從出。」",
    "T08n0222_010:0214a05_12": "須菩提言：「拘翼！",
    "T08n0222_010:0214a06_13": "此華不為無所從出。",
    "T08n0222_010:0214a06_14": "色無所生，無所生者則無有色；痛痒思想生死識無所從出，其無所生則無有識。",
    "T08n0222_010:0214a08_15": "眼無所生，其無所生則無有眼；耳鼻舌身意亦復如是。",
    "T08n0222_010:0214a09_16": "檀波羅蜜亦無所生，其無所生則為無檀；尸、羼、惟逮、禪、般若波羅蜜亦無所生，其無所生則為無般若波羅蜜。",
    "T08n0222_010:0214a12_17": "及與七空、三十七品，拘翼！",
    "T08n0222_010:0214a12_18": "無所從生，其無所生則無七空、三十七品。",
    "T08n0222_010:0214a13_19": "十力、無畏、諸佛之法，無所從生，其無所生則無諸法。",
    "T08n0222_010:0214a15_0": "須陀洹、斯陀含、阿那含、阿羅漢、辟支佛、佛薩芸若慧，亦無所生，其無所生則無薩芸若。」",
    "T08n0222_010:0214a16_1": "釋提桓因心自念言：「尊者須菩提所入慧甚深，所可說法悉無所爭亦不錯亂。」",
    "T08n0222_010:0214a18_2": "時佛告釋提桓因：「如是，拘翼！",
    "T08n0222_010:0214a19_3": "須菩提所入慧甚深，所可入慧所說經法，悉無所爭亦不錯亂。」",
    "T08n0222_010:0214a20_4": "釋提桓因白佛言：「尊者須菩提云何深入慧，所可入慧、所說經法，悉無所爭亦不錯亂？」",
    "T08n0222_010:0214a22_5": "佛告釋提桓因：「所入於色，以入此法，所可說法，悉無所爭亦不錯亂；痛痒思想生死識亦復如是。",
    "T08n0222_010:0214a24_6": "所以者何？",
    "T08n0222_010:0214a25_7": "如法者，無和無爭。",
    "T08n0222_010:0214a25_8": "須菩提所說，亦復如是，不同不亂。",
    "T08n0222_010:0214a26_9": "六波羅蜜亦復如是。",
    "T08n0222_010:0214a26_10": "及與七空、三十七品、十力、無畏、諸佛之法，不同不亂。",
    "T08n0222_010:0214a28_0": "須陀洹、斯陀含、阿那含、阿羅漢、辟支佛、佛薩芸若慧，亦復如是，不同不亂。",
    "T08n0222_010:0214a29_1": "所以者何？",
    "T08n0222_010:0214a29_2": "須菩提所說法不和不爭，其無和爭則無所爭。",
    "T08n0222_010:0214b01_3": "如是，拘翼！",
    "T08n0222_010:0214b02_4": "須菩提所入慧，所說微妙，巍巍如此。」",
    "T08n0222_010:0214b03_0": "須菩提謂釋提桓因：「如世尊言說一切法，菩薩摩訶薩曉了如是，解一切法。",
    "T08n0222_010:0214b04_1": "學般若波羅蜜亦當如是，菩薩摩訶薩學如是者，為不學色痛痒思想生死識。",
    "T08n0222_010:0214b06_2": "所以者何？",
    "T08n0222_010:0214b06_3": "不見色故，不見痛痒思想生死識有所學故。",
    "T08n0222_010:0214b07_4": "菩薩摩訶薩如是學者，不學檀、尸、羼、惟逮、禪、般若波羅蜜。",
    "T08n0222_010:0214b09_5": "所以者何？",
    "T08n0222_010:0214b09_6": "不見學般若波羅蜜故。",
    "T08n0222_010:0214b09_7": "不學七空、三十七品。",
    "T08n0222_010:0214b10_8": "所以者何？",
    "T08n0222_010:0214b10_9": "不見七空、三十七品故。",
    "T08n0222_010:0214b11_10": "不學十力、四無所畏、十八不共諸佛之法，不學須陀洹、斯陀含、阿那含、阿羅漢、辟支佛、佛薩芸若慧。",
    "T08n0222_010:0214b13_11": "所以者何？",
    "T08n0222_010:0214b13_12": "不見學薩芸若慧故。」",
    "T08n0222_010:0214b14_13": "釋提桓因謂尊者須菩提：「唯，須菩提！",
    "T08n0222_010:0214b15_0": "何以故不見色痛痒思想生死識，七空、三十七品、聲聞、辟支佛、佛薩芸若慧？」",
    "T08n0222_010:0214b16_1": "須菩提言：「用色空故，痛痒思想生死識空故，上至薩芸若亦復空故。",
    "T08n0222_010:0214b18_2": "拘翼！",
    "T08n0222_010:0214b18_3": "以色空故不學空色，痛痒思想生死識空故，以識空故不學空識，上至薩芸若慧亦復空故不學空慧。",
    "T08n0222_010:0214b20_4": "拘翼！",
    "T08n0222_010:0214b20_5": "是為以空，其以空者不學於空故。",
    "T08n0222_010:0214b21_6": "設學空者，不為一法則為二法，若學色空則不為一，上至薩芸若慧，若學慧者則不為一。",
    "T08n0222_010:0214b23_7": "是故，拘翼！",
    "T08n0222_010:0214b23_8": "用色痛痒思想生死識空故，則無有二，上至薩芸若慧悉皆空故，無有二也。",
    "T08n0222_010:0214b25_9": "六波羅蜜亦復如是，悉無有二。",
    "T08n0222_010:0214b26_10": "七空、三十七品、十力、無畏、諸佛之法，聲聞、辟支佛，上至三耶三佛，亦無有二，薩芸若慧亦無有二，其能學佛薩芸若慧，則為悉學不可計數阿僧祇法。",
    "T08n0222_010:0214b29_11": "其已能學不可稱數阿僧祇佛法，則不學色有益有損；痛痒思想生死識亦復如是，上至薩芸若慧不增不減。",
    "T08n0222_010:0214c03_12": "學五陰不增不減已，則便能學薩芸若慧。",
    "T08n0222_010:0214c04_13": "已能學於薩芸若慧不增不減已，不學受色亦無所失；不學受痛痒思想生死識，亦無所失。",
    "T08n0222_010:0214c06_14": "不學受聲聞、辟支佛，上至薩芸若慧亦無所失。」",
    "T08n0222_010:0214c07_15": "舍利弗謂須菩提：「菩薩摩訶薩學如是者，為不學受亦無所失。」",
    "T08n0222_010:0214c08_16": "須菩提言：「如是，舍利弗！",
    "T08n0222_010:0214c09_17": "菩薩摩訶薩如是學者，為不學受色痛痒思想生死識亦無所失，不學受薩芸若亦無所失。」",
    "T08n0222_010:0214c11_18": "舍利弗謂須菩提：「何故菩薩摩訶薩不受五陰亦無所失？",
    "T08n0222_010:0214c12_19": "不受學薩芸若亦無所失？」",
    "T08n0222_010:0214c13_20": "須菩提言：「色無所有，不可受持，無受色者；痛痒思想生死識、薩芸若慧，悉無所有，不可受持。",
    "T08n0222_010:0214c15_21": "無受薩芸若者，是為，舍利弗！",
    "T08n0222_010:0214c15_22": "菩薩摩訶薩於一切法悉無所受成薩芸若。」",
    "T08n0222_010:0214c16_23": "舍利弗謂須菩提：「菩薩摩訶薩作是學者，為學般若波羅蜜出生薩芸若乎？」",
    "T08n0222_010:0214c18_24": "須菩提言：「如是，舍利弗！",
    "T08n0222_010:0214c19_25": "菩薩摩訶薩學如是者，為學般若波羅蜜出生薩芸若，於一切法無所受故。」",
    "T08n0222_010:0214c20_26": "舍利弗謂須菩提：「菩薩摩訶薩學如是者，於一切法無所受學亦無所失。",
    "T08n0222_010:0214c22_27": "菩薩摩訶薩學如是，為出薩芸若。」",
    "T08n0222_010:0214c23_28": "須菩提言：「菩薩摩訶薩行般若波羅蜜，不見色有所生亦無所滅，不受不捨、無持無爭、不增不減。",
    "T08n0222_010:0214c25_29": "所以者何？",
    "T08n0222_010:0214c25_30": "舍利弗？",
    "T08n0222_010:0214c25_31": "色自然故則無有色，痛痒思想生死識，不見所生亦無所滅，不受不捨、無塵無恨、無放無不放、無增無減。",
    "T08n0222_010:0214c28_32": "所以者何？",
    "T08n0222_010:0214c28_33": "薩芸若慧則為自然，悉無所有。",
    "T08n0222_010:0214c29_34": "是故，舍利弗！",
    "T08n0222_010:0214c29_35": "菩薩摩訶薩於一切法而無所生亦無所滅，無受無捨、無塵無恨、無放無不放、無增無減，學般若波羅蜜已，出生薩芸若，則以無學、無所生故。」",
    "T08n0222_010:0215a03_36": "釋提桓因謂舍利弗：「菩薩摩訶薩當於何所求般若波羅蜜？」",
    "T08n0222_010:0215a05_0": "舍利弗言：「拘翼！",
    "T08n0222_010:0215a05_1": "當從尊者須菩提求。」",
    "T08n0222_010:0215a05_2": "釋提桓因問須菩提：「仁威神、仁所建立，使舍利弗作是說言：『須菩提說般若波羅蜜，當從求之。』」",
    "T08n0222_010:0215a08_0": "須菩提謂釋提桓因：「非我威神之所建立也。」",
    "T08n0222_010:0215a09_0": "又問：「誰威神恩之所建立？」",
    "T08n0222_010:0215a09_1": "答曰：「拘翼！",
    "T08n0222_010:0215a09_2": "怛薩阿竭威神之恩之所建立。」",
    "T08n0222_010:0215a10_3": "釋提桓因謂須菩提：「一切諸法悉無所立，云何如是怛薩阿竭威神之所建立？",
    "T08n0222_010:0215a12_4": "亦無異處之所建立。",
    "T08n0222_010:0215a12_5": "計於諸法不得如來，亦無異處可得如來。」",
    "T08n0222_010:0215a13_6": "尊者須菩提謂釋提桓因：「如是，拘翼！",
    "T08n0222_010:0215a14_7": "怛薩阿竭則無所住亦無異處，所當可住無異如來，當有所得亦不離住。",
    "T08n0222_010:0215a16_8": "怛薩阿竭亦無所住，於一切法不離所住。",
    "T08n0222_010:0215a17_9": "不以於色怛薩阿竭為如來也，不以無本為怛薩阿竭，不以色無本為怛薩阿竭，不以怛薩阿竭無本色，為無本色法為怛薩阿竭，不以怛薩阿竭為無本。",
    "T08n0222_010:0215a20_10": "法無本故，諸色無本；痛痒思想生死識無本故，怛薩阿竭無本。",
    "T08n0222_010:0215a22_11": "不用怛薩阿竭無本，痛痒思想生死識不以識無本。",
    "T08n0222_010:0215a23_12": "怛薩阿竭法也，不以怛薩阿竭法為識法也。",
    "T08n0222_010:0215a24_13": "聲聞、辟支佛上至薩芸若，無本怛薩阿竭也，不以怛薩阿竭無本。",
    "T08n0222_010:0215a25_14": "薩芸若無本，不以薩芸若法為怛薩阿竭法也，不以怛薩阿竭法為薩芸若法。",
    "T08n0222_010:0215a27_15": "又，拘翼！",
    "T08n0222_010:0215a27_16": "怛薩阿竭於諸色法無合無散，於痛痒思想生死識法無合無散，不於異五陰有合有散，不於怛薩阿竭有合有散，不於薩芸若法有合有散。",
    "T08n0222_010:0215b02_17": "於薩芸若怛薩阿竭無合無散，不於薩芸若法有合有散，不於異薩芸若怛薩阿竭有合有散。",
    "T08n0222_010:0215b04_18": "又，拘翼！",
    "T08n0222_010:0215b04_19": "於此諸法不合不散，以此威神之所建立，而有所住。",
    "T08n0222_010:0215b05_20": "向者拘翼而復問言：『菩薩摩訶薩當於何所求般若波羅蜜？』",
    "T08n0222_010:0215b06_21": "不求於色、不求異色，不求痛痒思想生死識、不求異識。",
    "T08n0222_010:0215b08_22": "般若波羅蜜於色痛痒思想生死識一切諸法，無合無散、無色無見、不可受持，則為一相無所有相。",
    "T08n0222_010:0215b10_23": "「復次，拘翼！",
    "T08n0222_010:0215b10_24": "菩薩摩訶薩為行般若波羅蜜，上至薩芸若悉無所求，不於異處求薩芸若。",
    "T08n0222_010:0215b12_25": "所以者何？",
    "T08n0222_010:0215b12_26": "求般若波羅蜜薩芸若，於一切法無合無散、無色無見、不可受持，則為一相無所有相。",
    "T08n0222_010:0215b14_27": "所以者何？",
    "T08n0222_010:0215b14_28": "拘翼！",
    "T08n0222_010:0215b14_29": "般若波羅蜜則無有色亦無異色，無有痛痒思想生死識亦無異識，識不為異般若波羅蜜，亦無有異薩芸若。",
    "T08n0222_010:0215b17_30": "非般若波羅蜜無異薩芸若，般若波羅蜜、怛薩阿竭、般若波羅蜜，無色亦無異色，亦無異痛痒思想生死識；般若波羅蜜亦無異識，薩芸若非般若波羅蜜，般若波羅蜜無異薩芸若，怛薩阿竭般若波羅蜜無有色亦無異色。",
    "T08n0222_010:0215b22_31": "痛痒思想生死識亦復如是，為無異識亦無無本。",
    "T08n0222_010:0215b23_32": "般若波羅蜜無色法亦無異色法，痛痒思想生死識亦復如是。",
    "T08n0222_010:0215b25_33": "般若波羅蜜無色無本，亦無異色無本，般若波羅蜜無有色法，亦無異色法，痛痒思想生死識亦復如是。",
    "T08n0222_010:0215b27_34": "聲聞、辟支佛上至薩芸若亦復如是，無薩芸若色法，亦無異薩芸若色法。",
    "T08n0222_010:0215b29_35": "般若波羅蜜無薩芸若無本，亦無異薩芸若無本。",
    "T08n0222_010:0215c01_36": "般若波羅蜜無薩芸若無本，亦無異薩芸若無本。」",
    "T08n0222_010:0215c02_37": "釋提桓因謂須菩提：「是為諸菩薩摩訶薩摩訶般若波羅蜜無異，波羅蜜無限。",
    "T08n0222_010:0215c04_38": "菩薩摩訶薩所可學者，須陀洹、斯陀含、阿那含、阿羅漢、辟支佛、菩薩、佛，應是而學。",
    "T08n0222_010:0215c05_39": "菩薩摩訶薩學此法，以開化眾生、嚴淨佛土，得阿耨多羅三耶三菩提。」",
    "T08n0222_010:0215c07_40": "須菩提謂釋提桓因：「如是，拘翼！",
    "T08n0222_010:0215c08_41": "是為諸菩薩摩訶薩摩訶般若波羅蜜，無異波羅蜜，無限波羅蜜，應如是學。",
    "T08n0222_010:0215c09_42": "以其三乘者皆由是生，菩薩摩訶薩自致阿耨多羅三耶三菩，成至阿惟三佛。",
    "T08n0222_010:0215c11_43": "色無有邊，是為諸菩薩摩訶薩波羅蜜無有極。",
    "T08n0222_010:0215c12_44": "所以者何？",
    "T08n0222_010:0215c13_45": "不可得過去色，亦不可得中間色，亦不可得當來色；痛痒思想生死識亦復如是。",
    "T08n0222_010:0215c15_0": "識無有邊，波羅蜜無有極。",
    "T08n0222_010:0215c15_1": "所以者何？",
    "T08n0222_010:0215c15_2": "不可得過去識，亦無中間識，亦無當來識。",
    "T08n0222_010:0215c16_3": "聲聞、辟支佛上至佛無極無邊，亦復如是。",
    "T08n0222_010:0215c17_4": "是故，拘翼！",
    "T08n0222_010:0215c18_5": "是諸菩薩摩訶薩無極波羅蜜。",
    "T08n0222_010:0215c18_6": "色無有量，般若波羅蜜亦無有量。",
    "T08n0222_010:0215c19_7": "所以者何？",
    "T08n0222_010:0215c19_8": "色不可得限故。",
    "T08n0222_010:0215c20_9": "譬如，拘翼！",
    "T08n0222_010:0215c20_10": "虛空不可得邊限，色無有量亦復如是。",
    "T08n0222_010:0215c21_11": "虛空無限，故色無有限。",
    "T08n0222_010:0215c21_12": "色無有限，故般若波羅蜜無有限；上至薩芸若亦無有限。",
    "T08n0222_010:0215c23_13": "故般若波羅蜜無有限，是為諸菩薩摩訶薩行。",
    "T08n0222_010:0215c24_14": "所以者何？",
    "T08n0222_010:0215c24_15": "拘翼！",
    "T08n0222_010:0215c24_16": "薩芸若慧不可得邊限故。",
    "T08n0222_010:0215c25_17": "譬如虛空不可得邊，薩芸若慧亦復如是。",
    "T08n0222_010:0215c26_18": "虛空無限，故薩芸若亦無有限。",
    "T08n0222_010:0215c26_19": "薩芸若無限，故般若波羅蜜無限。",
    "T08n0222_010:0215c27_20": "是故，拘翼！",
    "T08n0222_010:0215c27_21": "般若波羅蜜無限，是為諸菩薩摩訶薩。",
    "T08n0222_010:0215c28_22": "虛空無邊，色無有底，波羅蜜無有底。",
    "T08n0222_010:0215c29_23": "所以者何？",
    "T08n0222_010:0215c29_24": "拘翼！",
    "T08n0222_010:0215c29_25": "色無邊際亦無中間，痛痒思想生死識亦無邊際亦無有中間，是故諸菩薩摩訶薩波羅蜜，無有邊際無有端底。",
    "T08n0222_010:0216a03_26": "所以者何？",
    "T08n0222_010:0216a03_27": "神識不可得底，無有中間，上至薩芸若亦無有底，波羅蜜亦無有底，是為諸菩薩摩訶薩行。",
    "T08n0222_010:0216a05_28": "所以者何？",
    "T08n0222_010:0216a05_29": "拘翼？",
    "T08n0222_010:0216a06_30": "薩芸若者，不可得邊亦無中間。",
    "T08n0222_010:0216a06_31": "波羅蜜無底，是為菩薩摩訶薩。",
    "T08n0222_010:0216a07_32": "色無有底，故薩芸若亦無有底。",
    "T08n0222_010:0216a08_33": "復次，拘翼！",
    "T08n0222_010:0216a08_34": "事無端底，波羅蜜無底。",
    "T08n0222_010:0216a08_35": "能了是者，則為菩薩摩訶薩。」",
    "T08n0222_010:0216a09_36": "釋提桓因問須菩提：「用何等故，事無端底，波羅蜜無底？」",
    "T08n0222_010:0216a10_37": "須菩提言：「拘翼！",
    "T08n0222_010:0216a11_38": "薩芸若事無端底故，諸菩薩摩訶薩波羅蜜無底。",
    "T08n0222_010:0216a12_39": "復次，拘翼！",
    "T08n0222_010:0216a12_40": "法無端底，是故諸菩薩摩訶薩波羅蜜無底。」",
    "T08n0222_010:0216a13_41": "釋提桓因謂須菩提：「用何等故，法無端底，菩薩摩訶薩波羅蜜無底？」",
    "T08n0222_010:0216a15_42": "須菩提言：「法界無底故，諸菩薩摩訶薩波羅蜜無底。",
    "T08n0222_010:0216a16_43": "復次，拘翼，無本之事悉無端底，故菩薩摩訶薩波羅蜜無底。」",
    "T08n0222_010:0216a17_44": "釋提桓因問須菩提：「用何等故，無本之事悉無端底，諸菩薩摩訶薩波羅蜜無底？」",
    "T08n0222_010:0216a19_45": "「拘翼！",
    "T08n0222_010:0216a19_46": "無本無底，是故無底。",
    "T08n0222_010:0216a20_47": "事以無端，無本無底。",
    "T08n0222_010:0216a20_48": "無本無底，以事則無底。",
    "T08n0222_010:0216a21_49": "事無底，以故諸菩薩摩訶薩波羅蜜無底。",
    "T08n0222_010:0216a22_50": "復次，人無有底故，諸菩薩摩訶薩波羅蜜無底。」",
    "T08n0222_010:0216a23_51": "釋提桓因問須菩提：「用何等故，人無有底，諸菩薩摩訶薩波羅蜜無底？」",
    "T08n0222_010:0216a24_52": "須菩提言：「於拘翼意云何，何所法中作是教者，謂菩薩摩訶薩耶？」",
    "T08n0222_010:0216a26_53": "釋提桓因報須菩提言：「此無法教亦無非法教。",
    "T08n0222_010:0216a27_54": "此名字者，從緣客來，悉無所有、無本形像，但似假名，所謂言人。",
    "T08n0222_010:0216a29_0": "人無因緣，橫為立字。",
    "T08n0222_010:0216a29_1": "於拘翼意所見云何，是般若波羅蜜，寧為顯揚說人處乎？」",
    "T08n0222_010:0216b01_2": "答曰：「不也。」",
    "T08n0222_010:0216b02_0": "須菩提言：「拘翼！",
    "T08n0222_010:0216b02_1": "設不說人，豈無底乎？",
    "T08n0222_010:0216b02_2": "云何，拘翼！",
    "T08n0222_010:0216b03_3": "怛薩阿竭、阿羅訶、三耶三佛，壽如恒沙劫，口說人人，彼寧有人而有所生、有所滅乎？」",
    "T08n0222_010:0216b05_4": "答曰：「不也，須菩提！",
    "T08n0222_010:0216b05_5": "所以者何？",
    "T08n0222_010:0216b05_6": "人本清淨。」",
    "T08n0222_010:0216b06_7": "「是故，拘翼！",
    "T08n0222_010:0216b06_8": "人無有底，般若波羅蜜無底。",
    "T08n0222_010:0216b07_0": "菩薩學當作是知，行般若波羅蜜法如是。」",
    "T08n0222_010:0216b08_0": "光讚經卷第十"
}