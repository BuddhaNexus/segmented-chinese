{
    "T22n1428_020:0699c13_0": "四分律卷第二十(初分之二十)",
    "T22n1428_020:0699c15_0": "姚秦罽賓三藏佛陀耶舍",
    "T22n1428_020:0699c16_0": "共竺佛念等譯",
    "T22n1428_020:0699c17_0": "百種學法之二",
    "T22n1428_020:0699c18_0": "◎爾時佛在舍衛國祇樹給孤獨園。",
    "T22n1428_020:0699c18_1": "爾時六群比丘跳行入白衣舍。",
    "T22n1428_020:0699c19_2": "諸居士見皆譏嫌言：「此沙門釋子不知慚愧，外自稱言：『我知正法。』",
    "T22n1428_020:0699c21_3": "如是有何正法？",
    "T22n1428_020:0699c21_4": "跳行入舍似如鳥雀。」",
    "T22n1428_020:0699c22_0": "諸比丘聞，其中有少欲知足、行頭陀、樂學戒、知慚愧者，嫌責六群比丘言：「汝等云何跳行入白衣舍？」",
    "T22n1428_020:0699c24_1": "諸比丘往世尊所，頭面禮足在一面坐，以此因緣具白世尊。",
    "T22n1428_020:0699c25_2": "世尊爾時以此因緣集比丘僧，呵責六群比丘言：「汝所為非，非威儀、非沙門法、非淨行、非隨順行，所不應為。",
    "T22n1428_020:0699c28_3": "云何汝等跳行入白衣舍？」",
    "T22n1428_020:0699c29_4": "以無數方便呵責已，告諸比丘：「此癡人！",
    "T22n1428_020:0700a01_0": "多種有漏處，最初犯戒。",
    "T22n1428_020:0700a01_1": "自今已去與比丘結戒，集十句義乃至正法久住，欲說戒者當如是說：不得跳行入白衣舍，式叉迦羅尼。」",
    "T22n1428_020:0700a04_0": "比丘義如上。",
    "T22n1428_020:0700a04_1": "白衣舍者，如上。",
    "T22n1428_020:0700a04_2": "跳行者，雙脚跳。",
    "T22n1428_020:0700a05_3": "若比丘，故作跳行入白衣舍，犯應懺突吉羅。",
    "T22n1428_020:0700a06_4": "以故作故，犯非威儀突吉羅；若不故作，犯突吉羅。",
    "T22n1428_020:0700a07_5": "比丘尼，突吉羅；式叉摩那、沙彌、沙彌尼，突吉羅。",
    "T22n1428_020:0700a08_6": "是謂為犯。",
    "T22n1428_020:0700a08_7": "不犯者，或時有如是病、若為人所打、若有賊、若有惡獸、若有棘刺、或渡渠、或渡坑塹、或渡泥跳過者，無犯。",
    "T22n1428_020:0700a11_8": "無犯者，最初未制戒，癡狂、心亂、痛惱所纏。",
    "T22n1428_020:0700a12_9": "(九竟)不得跳行入白衣舍坐，式叉迦羅尼，亦如是。",
    "T22n1428_020:0700a14_10": "(十竟)爾時佛在舍衛國祇樹給孤獨園。",
    "T22n1428_020:0700a15_11": "時有居士請眾僧欲設飲食，即其夜辦具甘饍好食，晨朝往白時到。",
    "T22n1428_020:0700a17_12": "時諸比丘，到時著衣持鉢詣居士家就座而坐。",
    "T22n1428_020:0700a18_13": "時六群比丘在白衣舍內蹲坐，比坐比丘以手觸之，即時却倒露形體。",
    "T22n1428_020:0700a20_14": "諸居士見之譏嫌言：「此沙門釋子不知慚愧，外自稱言：『我知正法。』",
    "T22n1428_020:0700a21_15": "如是有何正法？",
    "T22n1428_020:0700a22_16": "蹲在舍內似如裸形婆羅門。」",
    "T22n1428_020:0700a22_17": "時諸比丘聞，其中有少欲知足、行頭陀、樂學戒、知慚愧者，嫌責六群比丘言：「汝等云何在白衣舍內蹲坐？」",
    "T22n1428_020:0700a25_18": "諸比丘往世尊所，頭面禮足在一面坐，以此因緣具白世尊。",
    "T22n1428_020:0700a26_19": "世尊爾時以此因緣集比丘僧，呵責六群比丘言：「汝所為非，非威儀、非沙門法、非淨行、非隨順行，所不應為。",
    "T22n1428_020:0700a29_20": "云何汝等在白衣舍內蹲坐？」",
    "T22n1428_020:0700b01_21": "以無數方便呵責已，告諸比丘：「此癡人！",
    "T22n1428_020:0700b02_22": "多種有漏處，最初犯戒。",
    "T22n1428_020:0700b02_23": "自今已去與比丘結戒，集十句義乃至正法久住，欲說戒者當如是說：不得白衣舍內蹲坐，式叉迦羅尼。」",
    "T22n1428_020:0700b05_24": "比丘義如上。",
    "T22n1428_020:0700b05_25": "白衣舍者，如上。",
    "T22n1428_020:0700b05_26": "蹲坐者，若在地、若在床上，尻不至地。",
    "T22n1428_020:0700b06_27": "若比丘，故作蹲坐在白衣舍內者，犯應懺突吉羅。",
    "T22n1428_020:0700b07_28": "以故作故，犯非威儀突吉羅；若不故作，犯突吉羅。",
    "T22n1428_020:0700b09_0": "比丘尼，突吉羅；式叉摩那、沙彌、沙彌尼，突吉羅。",
    "T22n1428_020:0700b10_1": "是謂為犯。",
    "T22n1428_020:0700b10_2": "不犯者，或時有如是病、或尻邊生瘡、若有所與、若禮、若懺悔、若受教誡，無犯。",
    "T22n1428_020:0700b12_3": "無犯者，最初未制戒，癡狂、心亂、痛惱所纏。",
    "T22n1428_020:0700b13_4": "(十一竟)爾時佛在舍衛國祇樹給孤獨園。",
    "T22n1428_020:0700b14_5": "時六群比丘手叉腰行入白衣舍。",
    "T22n1428_020:0700b15_6": "時諸居士見皆譏嫌言：「沙門釋子不知慚愧，外自稱言：『我知正法。』",
    "T22n1428_020:0700b17_7": "如是有何正法？",
    "T22n1428_020:0700b17_8": "如似世人新婚娶得志憍恣。」",
    "T22n1428_020:0700b18_9": "時諸比丘聞，其中有少欲知足、行頭陀、樂學戒、知慚愧者，嫌責六群比丘言：「汝等云何如是手叉腰行入白衣舍？」",
    "T22n1428_020:0700b20_10": "時諸比丘往世尊所，頭面禮足在一面坐，以此因緣具白世尊。",
    "T22n1428_020:0700b22_11": "世尊爾時以此因緣集比丘僧，呵責六群比丘言：「汝所為非，非威儀、非沙門法、非淨行、非隨順行，所不應為。",
    "T22n1428_020:0700b25_12": "云何汝等手叉腰行入白衣舍？」",
    "T22n1428_020:0700b25_13": "以無數方便呵責已，告諸比丘：「此癡人！",
    "T22n1428_020:0700b26_14": "多種有漏處，最初犯戒。",
    "T22n1428_020:0700b27_15": "自今已去與比丘結戒，集十句義乃至正法久住，欲說戒者當如是說：不得叉腰行入白衣舍，式叉迦羅尼。」",
    "T22n1428_020:0700b29_16": "比丘義如上。",
    "T22n1428_020:0700c01_17": "白衣舍如上。",
    "T22n1428_020:0700c01_18": "叉腰者，以手叉腰[身*匡]肘。",
    "T22n1428_020:0700c02_19": "若比丘，故作叉腰行入白衣舍，犯應懺突吉羅。",
    "T22n1428_020:0700c03_20": "以故作故，犯非威儀突吉羅；若不故作，犯突吉羅。",
    "T22n1428_020:0700c04_21": "比丘尼，突吉羅；式叉摩那、沙彌、沙彌尼，突吉羅。",
    "T22n1428_020:0700c05_22": "是謂為犯。",
    "T22n1428_020:0700c05_23": "不犯者，或時有如是病、脇下生瘡、若僧伽藍內、若村外、若作時、若在道路行，無犯。",
    "T22n1428_020:0700c07_24": "無犯者，最初未制戒，癡狂、心亂、痛惱所纏。",
    "T22n1428_020:0700c08_25": "(十二竟)不得手叉腰入白衣舍坐，式叉伽羅尼。",
    "T22n1428_020:0700c10_0": "手叉腰[身*匡]肘白衣舍妨比坐，亦如是。",
    "T22n1428_020:0700c10_1": "(十三竟)爾時佛在舍衛國祇樹給孤獨園。",
    "T22n1428_020:0700c12_2": "爾時六群比丘搖身行入白衣舍。",
    "T22n1428_020:0700c13_3": "時諸居士見皆譏嫌言：「此沙門釋子不知慚愧，外自稱言：『我知正法。』",
    "T22n1428_020:0700c15_4": "如是有何正法？",
    "T22n1428_020:0700c15_5": "搖身行入白衣舍，如似國王大臣。」",
    "T22n1428_020:0700c16_6": "時諸比丘聞，其中有少欲知足、行頭陀、樂學戒、知慚愧者，嫌責六群比丘言：「汝等云何搖身行入白衣舍？」",
    "T22n1428_020:0700c18_7": "諸比丘往世尊所，頭面禮足在一面坐，以此因緣具白世尊。",
    "T22n1428_020:0700c20_8": "世尊爾時以此因緣集比丘僧，呵責六群比丘言：「汝所為非，非威儀、非沙門法、非淨行、非隨順行，所不應為。",
    "T22n1428_020:0700c22_9": "云何汝等搖身趍行入白衣舍？」",
    "T22n1428_020:0700c23_10": "以無數方便呵責已，告諸比丘：「此癡人！",
    "T22n1428_020:0700c24_11": "多種有漏處，最初犯戒。",
    "T22n1428_020:0700c25_12": "自今已去與比丘結戒，集十句義乃至正法久住，欲說戒者當如是說：不得搖身行入白衣舍，式叉迦羅尼。」",
    "T22n1428_020:0700c27_13": "比丘義如上。",
    "T22n1428_020:0700c28_0": "白衣舍如上。",
    "T22n1428_020:0700c28_1": "搖身者，左右戾身趍行。",
    "T22n1428_020:0700c28_2": "若比丘，故作搖身左右戾身趍行入白衣舍，犯應懺突吉羅。",
    "T22n1428_020:0701a01_3": "以故作故，犯非威儀突吉羅；若不故作，犯突吉羅。",
    "T22n1428_020:0701a02_4": "比丘尼，突吉羅；式叉摩那、沙彌、沙彌尼，突吉羅。",
    "T22n1428_020:0701a03_5": "是謂為犯。",
    "T22n1428_020:0701a03_6": "不犯者，或時有如是病、或時為人所打迴戾身避杖、或惡象來、或被賊、或師子惡獸所觸、或逢擔棘刺人，如是事戾身避，或渡坑渠、泥水處於中搖身過；或時著衣迴身看衣齊整不？",
    "T22n1428_020:0701a08_7": "犯高下耶？",
    "T22n1428_020:0701a08_8": "不象鼻、多羅樹葉、細襵耶？",
    "T22n1428_020:0701a09_9": "作如是迴身看者，無犯。",
    "T22n1428_020:0701a09_10": "無犯者，最初未制戒，癡狂、心亂、痛惱所纏。",
    "T22n1428_020:0701a10_11": "(十四竟)不得搖身行入白衣舍坐，式叉迦羅尼，亦如是。",
    "T22n1428_020:0701a12_12": "(十五竟)爾時世尊在舍衛國祇樹給孤獨園。",
    "T22n1428_020:0701a13_13": "時六群比丘掉臂行入白衣舍。",
    "T22n1428_020:0701a14_14": "時諸居士見皆譏嫌言：「此沙門釋子不知慚愧，外自稱言：『我知正法。』",
    "T22n1428_020:0701a16_15": "如是有何正法？",
    "T22n1428_020:0701a16_16": "今掉臂行入白衣舍，似如國王、大臣、長者、居士種。」",
    "T22n1428_020:0701a17_17": "時諸比丘聞，其中有少欲知足、行頭陀、樂學戒、知慚愧者，嫌責六群比丘言：「汝等云何掉臂行入白衣舍？」",
    "T22n1428_020:0701a20_18": "呵責已往世尊所，頭面禮足在一面坐，以此因緣具白世尊。",
    "T22n1428_020:0701a21_19": "世尊爾時以此因緣集比丘僧，呵責六群比丘言：「汝所為非，非威儀、非沙門法、非淨行、非隨順行，所不應為。",
    "T22n1428_020:0701a24_20": "云何汝等掉臂行入白衣舍？」",
    "T22n1428_020:0701a24_21": "爾時世尊以無數方便呵責六群比丘已，告諸比丘：「此癡人！",
    "T22n1428_020:0701a26_22": "多種有漏處，最初犯戒。",
    "T22n1428_020:0701a26_23": "自今已去與比丘結戒，集十句義乃至正法久住，欲說戒者當如是說：不得掉臂行入白衣舍，式叉迦羅尼。」",
    "T22n1428_020:0701a29_24": "比丘義如上。",
    "T22n1428_020:0701a29_25": "掉臂者，垂臂前却。",
    "T22n1428_020:0701b01_26": "若比丘，故作掉臂行入白衣舍，犯應懺突吉羅。",
    "T22n1428_020:0701b02_27": "以故作故，犯非威儀突吉羅；若不故作，犯突吉羅。",
    "T22n1428_020:0701b03_28": "比丘尼，突吉羅；式叉摩那、沙彌、沙彌尼，突吉羅。",
    "T22n1428_020:0701b04_29": "是謂為犯。",
    "T22n1428_020:0701b04_30": "不犯者，或時有如是病、或為人所打舉手遮、或值暴象來、或師子惡獸盜賊、或逢擔棘刺人來舉手遮，或浮渡河水、或跳渡坑塹、或泥水、或共伴行不及以手招喚，無犯。",
    "T22n1428_020:0701b08_31": "無犯者，最初未制戒，癡狂、心亂、痛惱所纏。",
    "T22n1428_020:0701b09_32": "(十六竟)坐亦如上。",
    "T22n1428_020:0701b10_33": "(十七竟)爾時佛在舍衛國祇樹給孤獨園。",
    "T22n1428_020:0701b11_34": "時六群比丘不好覆身行入白衣舍。",
    "T22n1428_020:0701b12_35": "時諸居士見皆譏嫌言：「此沙門釋子不知慚愧，所著衣服不好覆身行入白衣舍，如似婆羅門。」",
    "T22n1428_020:0701b14_36": "時諸比丘聞，其中有少欲知足、行頭陀、樂學戒、知慚愧者，嫌責六群比丘言：「汝等云何不好覆身行入白衣舍？」",
    "T22n1428_020:0701b17_37": "諸比丘往世尊所，頭面禮足在一面坐，以此因緣具白世尊。",
    "T22n1428_020:0701b18_38": "世尊爾時以此因緣集比丘僧，呵責六群比丘言：「汝所為非，非威儀、非沙門法、非淨行、非隨順行，所不應為。",
    "T22n1428_020:0701b21_39": "云何汝等著衣不好覆身行入白衣舍？」",
    "T22n1428_020:0701b22_40": "爾時世尊以無數方便呵責已，告諸比丘：「此癡人！",
    "T22n1428_020:0701b23_41": "多種有漏處，最初犯戒。",
    "T22n1428_020:0701b24_42": "自今已去與比丘結戒，集十句義乃至正法久住，欲說戒者當如是說：好覆身入白衣舍，式叉迦羅尼。」",
    "T22n1428_020:0701b26_43": "比丘義如上。",
    "T22n1428_020:0701b27_0": "白衣舍者，村落也。",
    "T22n1428_020:0701b27_1": "不好覆身，處處露。",
    "T22n1428_020:0701b27_2": "若比丘，故作不好覆身行入白衣舍，犯應懺突吉羅。",
    "T22n1428_020:0701b29_3": "以故作，犯非威儀突吉羅；若不故作，犯突吉羅。",
    "T22n1428_020:0701c01_4": "比丘尼，突吉羅；式叉摩那、沙彌、沙彌尼，突吉羅。",
    "T22n1428_020:0701c02_5": "是謂為犯。",
    "T22n1428_020:0701c02_6": "不犯者，或時有如是病、或時被縛、若風吹衣離體，無犯。",
    "T22n1428_020:0701c03_7": "無犯者，最初未制戒，癡狂、心亂、痛惱所纏。",
    "T22n1428_020:0701c04_8": "(十八竟)坐亦如是。",
    "T22n1428_020:0701c06_9": "(十九竟)爾時佛在舍衛國祇樹給孤獨園。",
    "T22n1428_020:0701c07_10": "爾時六群比丘左右顧視行入白衣舍。",
    "T22n1428_020:0701c08_11": "諸居士見皆譏嫌言：「此沙門釋子不知慚愧，受取無厭。",
    "T22n1428_020:0701c09_12": "外自稱言：『我知正法。』",
    "T22n1428_020:0701c10_13": "如是有何正法？",
    "T22n1428_020:0701c10_14": "如似盜竊人，左右顧視行入白衣舍。」",
    "T22n1428_020:0701c11_15": "時諸比丘聞，其中有少欲知足、行頭陀、樂學戒、知慚愧者，嫌責六群比丘言：「汝等云何左右顧視行入白衣舍耶？」",
    "T22n1428_020:0701c14_16": "爾時諸比丘往世尊所，頭面禮足已在一面坐，以此因緣具白世尊。",
    "T22n1428_020:0701c15_17": "世尊爾時以此因緣集比丘僧，呵責六群比丘言：「汝所為非，非威儀、非沙門法、非淨行、非隨順行，所不應為。",
    "T22n1428_020:0701c18_18": "云何汝等左右顧視行入白衣舍？」",
    "T22n1428_020:0701c19_19": "以無數方便呵責六群比丘已，告諸比丘言：「此癡人！",
    "T22n1428_020:0701c20_20": "多種有漏處，最初犯戒。",
    "T22n1428_020:0701c21_21": "自今已去與比丘結戒，集十句義乃至正法久住，欲說戒者當如是說：不得左右顧視行入白衣舍，式叉迦羅尼。」",
    "T22n1428_020:0701c23_22": "比丘義如上。",
    "T22n1428_020:0701c24_23": "白衣舍者，村落也。",
    "T22n1428_020:0701c24_24": "彼左右顧視者，處處看。",
    "T22n1428_020:0701c25_0": "若比丘，故作左右顧視行入白衣舍，犯應懺突吉羅。",
    "T22n1428_020:0701c26_1": "以故作故，犯非威儀突吉羅；若不故作，犯突吉羅。",
    "T22n1428_020:0701c27_2": "比丘尼，突吉羅；式叉摩那、沙彌、沙彌尼，突吉羅。",
    "T22n1428_020:0701c28_3": "是謂為犯。",
    "T22n1428_020:0701c28_4": "不犯者，或時有如是病，或仰瞻日時節。",
    "T22n1428_020:0701c29_5": "或命難、梵行難，左右處處伺求方便道欲逃走，無犯。",
    "T22n1428_020:0702a01_6": "無犯者，最初未制戒，癡狂、心亂、病惱所纏。",
    "T22n1428_020:0702a02_7": "(二十竟)坐亦如是。",
    "T22n1428_020:0702a04_8": "(二十一竟)爾時佛在舍衛國祇樹給孤獨園。",
    "T22n1428_020:0702a05_9": "爾時六群比丘，高聲大喚行入白衣舍。",
    "T22n1428_020:0702a06_10": "時諸居士見皆譏嫌言：「此沙門釋子不知慚愧，受取無厭。",
    "T22n1428_020:0702a08_0": "外自稱言：『我知正法。』",
    "T22n1428_020:0702a08_1": "如是有何正法？",
    "T22n1428_020:0702a08_2": "高聲大喚如似婆羅門眾。」",
    "T22n1428_020:0702a09_3": "時諸比丘聞，其中有少欲知足、行頭陀、樂學戒、知慚愧者，呵責六群比丘言：「汝等云何高聲入白衣舍？」",
    "T22n1428_020:0702a12_0": "諸比丘往世尊所，頭面禮足在一面坐，以此因緣具白世尊。",
    "T22n1428_020:0702a13_1": "世尊爾時以此因緣集比丘僧，呵責六群比丘言：「汝所為非，非威儀、非沙門法、非淨行、非隨順行、所不應為。",
    "T22n1428_020:0702a16_0": "云何汝等高聲入白衣舍？」",
    "T22n1428_020:0702a16_1": "以無數方便呵責六群比丘已，告諸比丘：「此癡人！",
    "T22n1428_020:0702a17_2": "多種有漏處，最初犯戒。",
    "T22n1428_020:0702a18_3": "自今已去與比丘結戒，集十句義乃至正法久住，欲說戒者當如是說：靜默入白衣舍，式叉迦羅尼。」",
    "T22n1428_020:0702a20_4": "比丘義如上。",
    "T22n1428_020:0702a21_0": "是中不靜默者，高聲大喚、若囑授、若高聲施食。",
    "T22n1428_020:0702a22_1": "若彼故作高聲大喚，犯應懺突吉羅。",
    "T22n1428_020:0702a22_2": "以故作故，犯非威儀突吉羅；若不故作，犯突吉羅。",
    "T22n1428_020:0702a24_3": "比丘尼，突吉羅；式叉摩那、沙彌、沙彌尼，突吉羅。",
    "T22n1428_020:0702a25_4": "是謂為犯。",
    "T22n1428_020:0702a25_5": "不犯者，或時有如是病、若聾不聞聲須高聲喚、或高聲囑授、若高聲施食、若命難、梵行難高聲而走，無犯。",
    "T22n1428_020:0702a27_6": "無犯者，最初未制戒，癡狂、心亂、痛惱所纏。",
    "T22n1428_020:0702a28_7": "(二十二竟)坐亦如是。",
    "T22n1428_020:0702a29_8": "(二十三竟)爾時佛在舍衛國祇樹給孤獨園。",
    "T22n1428_020:0702b01_9": "時六群比丘，戲笑行入白衣舍。",
    "T22n1428_020:0702b02_10": "時諸居士見皆譏嫌言：「此沙門釋子不知慚愧、受取無厭。",
    "T22n1428_020:0702b03_11": "外自稱言：『我知正法。』",
    "T22n1428_020:0702b04_12": "如是有何正法？",
    "T22n1428_020:0702b04_13": "戲笑行入白衣舍，如似獼猴。」",
    "T22n1428_020:0702b05_14": "時諸比丘聞，其中有少欲知足、行頭陀、樂學戒、知慚愧者，嫌責六群比丘言：「云何汝等戲笑行入白衣舍？」",
    "T22n1428_020:0702b07_15": "時諸比丘往世尊所，頭面禮足在一面坐，以此因緣具白世尊。",
    "T22n1428_020:0702b09_16": "世尊爾時以此因緣集比丘僧，呵責六群比丘言：「汝所為非，非威儀、非沙門法、非淨行、非隨順行、所不應為。",
    "T22n1428_020:0702b11_17": "云何汝等戲笑行入白衣舍？」",
    "T22n1428_020:0702b12_18": "以無數方便呵責六群比丘已，告諸比丘：「此癡人！",
    "T22n1428_020:0702b13_19": "多種有漏處，最初犯戒，自今已去與比丘結戒，集十句義乃至正法久住，欲說戒者當如是說：不得戲笑行入白衣舍，式叉迦羅尼。」",
    "T22n1428_020:0702b16_20": "比丘義如上。",
    "T22n1428_020:0702b17_21": "戲笑者，露齒而笑。",
    "T22n1428_020:0702b17_22": "若比丘，故作戲笑行入白衣舍，犯應懺突吉羅。",
    "T22n1428_020:0702b18_23": "以故作故，犯非威儀突吉羅；若不故作，犯突吉羅。",
    "T22n1428_020:0702b20_0": "比丘尼，突吉羅；式叉摩那、沙彌、沙彌尼，突吉羅。",
    "T22n1428_020:0702b21_1": "是謂為犯。",
    "T22n1428_020:0702b21_2": "不犯者，或時有如是病，或脣痛不覆齒，或念法歡喜而笑，無犯。",
    "T22n1428_020:0702b22_3": "無犯者，最初未制戒，癡狂、心亂、痛惱所纏。",
    "T22n1428_020:0702b23_4": "(二十四竟)坐亦如是。",
    "T22n1428_020:0702b24_5": "(二十五竟)爾時佛在舍衛國祇樹給孤獨園。",
    "T22n1428_020:0702b25_6": "爾時有居士請眾僧供設飲食，即其夜辦具種種美食，晨朝往白時到。",
    "T22n1428_020:0702b27_7": "爾時諸比丘，著衣持鉢詣居士家就座而坐，居士手自斟酌種種飲食。",
    "T22n1428_020:0702b29_8": "六群比丘，不用意受食，捐棄羹飯。",
    "T22n1428_020:0702b29_9": "時諸居士見已自相謂言：「此沙門釋子不知慚愧、受取無厭。",
    "T22n1428_020:0702c02_10": "外自稱言：『我知正法。』",
    "T22n1428_020:0702c02_11": "如是有何正法？",
    "T22n1428_020:0702c03_12": "云何不用意受食？",
    "T22n1428_020:0702c03_13": "貪心多受如穀貴時。」",
    "T22n1428_020:0702c04_14": "時諸比丘聞，其中有少欲知足、行頭陀、樂學戒、知慚愧者，嫌責六群比丘言：「汝等云何不用意受食？」",
    "T22n1428_020:0702c06_15": "諸比丘往世尊所，頭面禮足在一面坐，以此因緣具白世尊。",
    "T22n1428_020:0702c08_0": "世尊爾時以此因緣集比丘僧，呵責六群比丘言：「汝所為非，非威儀、非沙門法、非淨行、非隨順行、所不應為。",
    "T22n1428_020:0702c10_1": "云何汝等不用意受食而捐棄羹飯？」",
    "T22n1428_020:0702c11_2": "以無數方便呵責已，告諸比丘：「此癡人！",
    "T22n1428_020:0702c12_3": "多種有漏處，最初犯戒。",
    "T22n1428_020:0702c12_4": "自今已去與比丘結戒，集十句義乃至正法久住，欲說戒者當如是說：用意受食，式叉迦羅尼。」",
    "T22n1428_020:0702c15_5": "比丘義如上。",
    "T22n1428_020:0702c15_6": "彼不用意受食者，棄羹飯食。",
    "T22n1428_020:0702c16_7": "若比丘，故作不用意受食，犯應懺突吉羅。",
    "T22n1428_020:0702c17_8": "以故作故，犯非威儀突吉羅；若不故作，犯突吉羅。",
    "T22n1428_020:0702c18_9": "比丘尼，突吉羅；式叉摩那、沙彌、沙彌尼，突吉羅。",
    "T22n1428_020:0702c19_10": "是謂為犯。",
    "T22n1428_020:0702c19_11": "不犯者，或時有如是病，或鉢小故食時棄飯，或還墮案上，無犯。",
    "T22n1428_020:0702c21_12": "無犯者，最初未制戒，癡狂、心亂、痛惱所纏。",
    "T22n1428_020:0702c22_13": "(二十六竟)爾時佛在舍衛國祇樹給孤獨園。",
    "T22n1428_020:0702c23_14": "時有居士請眾僧設飯食，即其夜辦具飲食，晨朝往白時到。",
    "T22n1428_020:0702c25_15": "爾時諸比丘，到時著衣持鉢往居士家就座而坐。",
    "T22n1428_020:0702c26_16": "時居士手自斟酌羹飯，六群比丘溢鉢受食捐棄羹飯。",
    "T22n1428_020:0702c27_17": "時居士見已皆譏嫌言：「此沙門釋子無有慚愧、受取無厭。",
    "T22n1428_020:0702c29_18": "外自稱言：『我知正法。』",
    "T22n1428_020:0702c29_19": "如是何有正法？",
    "T22n1428_020:0702c29_20": "受食溢鉢，似如飢餓之人貪多。」",
    "T22n1428_020:0703a01_21": "時諸比丘聞，其中有少欲知足、行頭陀、樂學戒、知慚愧者，嫌責六群比丘言：「汝等云何溢鉢受食棄捐羹飯耶？」",
    "T22n1428_020:0703a04_22": "諸比丘往世尊所，頭面禮足在一面坐，以此因緣具白世尊。",
    "T22n1428_020:0703a05_23": "世尊爾時以此因緣集比丘僧，呵責六群比丘言：「汝所為非，非威儀、非沙門法、非淨行、非隨順行、所不應為。",
    "T22n1428_020:0703a08_24": "云何汝等受食溢鉢棄捐羹飯？」",
    "T22n1428_020:0703a09_25": "以無數方便呵責六群比丘已，告諸比丘：「此癡人！",
    "T22n1428_020:0703a10_26": "多種有漏處，最初犯戒。",
    "T22n1428_020:0703a10_27": "自今已去與比丘結戒，集十句義乃至正法久住，欲說戒者當如是說：當平鉢受食，式叉迦羅尼。」",
    "T22n1428_020:0703a13_28": "比丘義如上。",
    "T22n1428_020:0703a13_29": "不平鉢者，溢滿。",
    "T22n1428_020:0703a13_30": "若比丘，故作不平鉢受食，犯應懺突吉羅。",
    "T22n1428_020:0703a14_31": "以故作故，犯非威儀突吉羅；若不故作，犯突吉羅。",
    "T22n1428_020:0703a16_32": "比丘尼，突吉羅；式叉摩那、沙彌、沙彌尼，突吉羅。",
    "T22n1428_020:0703a17_33": "是謂為犯。",
    "T22n1428_020:0703a17_34": "不犯者，或時有如是病，或時鉢小，或時還墮案上，無犯。",
    "T22n1428_020:0703a18_35": "無犯者，最初未制戒，癡狂、心亂、痛惱所纏。",
    "T22n1428_020:0703a19_36": "(二十七竟)爾時佛在舍衛國祇樹給孤獨園。",
    "T22n1428_020:0703a20_37": "時有居士，請眾僧欲設飯食，即其夜供辦食具，明日往白時到。",
    "T22n1428_020:0703a22_38": "時諸比丘，著衣持鉢往居士家就座而坐。",
    "T22n1428_020:0703a23_39": "時居士手自斟酌種種飲食羹飯，六群比丘取飯過多不容受羹。",
    "T22n1428_020:0703a24_40": "時諸居士見之皆譏嫌言：「此沙門釋子不知慚愧、受取無厭。",
    "T22n1428_020:0703a26_41": "外自稱言：『我知正法。』",
    "T22n1428_020:0703a26_42": "如是何有正法？",
    "T22n1428_020:0703a27_43": "受飯過多不容受羹，似如飢餓貪食之人。」",
    "T22n1428_020:0703a28_44": "諸比丘聞，其中有少欲知足、行頭陀、樂學戒、知慚愧者，嫌責六群比丘言：「云何汝等受飯食過多不容受羹？」",
    "T22n1428_020:0703b01_45": "諸比丘往世尊所，頭面禮足在一面坐，以此因緣具白世尊。",
    "T22n1428_020:0703b03_46": "世尊爾時以此因緣集比丘僧，呵責六群比丘言：「汝所為非，非威儀、非沙門法、非淨行、非隨順行，所不應為。",
    "T22n1428_020:0703b05_47": "云何汝等受飯過多不容受羹？」",
    "T22n1428_020:0703b06_48": "佛以無數方便呵責六群比丘已，告諸比丘言：「此癡人！",
    "T22n1428_020:0703b07_49": "多種有漏處，最初犯戒。",
    "T22n1428_020:0703b08_50": "自今已去與比丘結戒，集十句義乃至正法久住，欲說戒者當如是說：平鉢受羹，式叉迦羅尼。」",
    "T22n1428_020:0703b10_51": "比丘義如上。",
    "T22n1428_020:0703b10_52": "彼比丘，故作不平鉢受羹，犯應懺突吉羅。",
    "T22n1428_020:0703b11_53": "以故作故，犯非威儀突吉羅；若不故作，犯突吉羅。",
    "T22n1428_020:0703b13_0": "比丘尼，突吉羅。",
    "T22n1428_020:0703b13_1": "式叉摩那、沙彌、沙彌尼，突吉羅。",
    "T22n1428_020:0703b14_2": "是謂為犯。",
    "T22n1428_020:0703b14_3": "不犯者，或時有如是病，或時鉢小墮食案上，若等受，無犯。",
    "T22n1428_020:0703b15_4": "無犯者，最初未制戒，癡狂、心亂、痛惱所纏。",
    "T22n1428_020:0703b16_5": "(二十八竟)爾時佛在舍衛國祇樹給孤獨園。",
    "T22n1428_020:0703b17_6": "時有居士請眾僧供設飯食，即夜辦具種種甘饍，晨朝往白時到。",
    "T22n1428_020:0703b19_7": "時諸比丘，到時著衣持鉢往居士家就座而坐。",
    "T22n1428_020:0703b20_8": "居士手自斟酌種種飲食及羹。",
    "T22n1428_020:0703b21_9": "時居士下飯已，入內取羹。",
    "T22n1428_020:0703b21_10": "比取羹還，六群比丘食飯已盡，居士問言：「飯在何處？」",
    "T22n1428_020:0703b23_0": "比丘報言：「我已食盡。」",
    "T22n1428_020:0703b23_1": "時居士與羹已，復還取飯。",
    "T22n1428_020:0703b24_2": "比取飯還，食羹已盡。",
    "T22n1428_020:0703b24_3": "居士問言：「羹在何處？」",
    "T22n1428_020:0703b25_4": "報言：「我已食盡。」",
    "T22n1428_020:0703b25_5": "時居士即嫌言：「沙門釋子不知慚愧、受無厭足。",
    "T22n1428_020:0703b26_6": "外自稱言：『我知正法。』",
    "T22n1428_020:0703b27_7": "如是有何正法？",
    "T22n1428_020:0703b27_8": "飯至羹未至，飯已盡；羹至飯未至，羹已盡，似如飢餓之人。」",
    "T22n1428_020:0703b28_9": "諸比丘聞，其中有少欲知足、行頭陀、樂學戒、知慚愧者，嫌責六群比丘言：「汝等云何受飯羹未至飯已盡，羹至飯未至羹已盡？」",
    "T22n1428_020:0703c02_10": "諸比丘往世尊所，頭面禮足在一面坐，以此因緣具白世尊。",
    "T22n1428_020:0703c04_11": "世尊爾時以此因緣集比丘僧，呵責六群比丘言：「汝所為非，非威儀、非沙門法、非淨行、非隨順行，所不應為。",
    "T22n1428_020:0703c06_12": "云何汝等受飯羹未至飯已盡，羹至飯未至羹已盡？」",
    "T22n1428_020:0703c08_13": "以無數方便呵責六群比丘已，告諸比丘言：「此癡人！",
    "T22n1428_020:0703c09_14": "多種有漏處，最初犯戒。",
    "T22n1428_020:0703c09_15": "自今已去與比丘結戒，集十句義乃至正法久住，欲說戒者當如是說：羹飯等食，式叉迦羅尼。」",
    "T22n1428_020:0703c12_16": "比丘義如上。",
    "T22n1428_020:0703c12_17": "彼不等者，飯至羹未至飯已盡，羹至飯未至羹已盡。",
    "T22n1428_020:0703c13_18": "若比丘，故作不等羹飯食者，犯應懺突吉羅。",
    "T22n1428_020:0703c14_19": "以故作故，犯非威儀突吉羅；若不故作，犯突吉羅。",
    "T22n1428_020:0703c15_20": "比丘尼，突吉羅；式叉摩那、沙彌、沙彌尼，突吉羅。",
    "T22n1428_020:0703c17_0": "是謂為犯。",
    "T22n1428_020:0703c17_1": "不犯者，或時有如是病，或時正須飯不須羹，或時正須羹不須飯，或日時欲過，或命難、梵行難，疾疾食無犯。",
    "T22n1428_020:0703c19_2": "無犯者，最初未制戒，癡狂、心亂、痛惱所纏。",
    "T22n1428_020:0703c20_3": "(二十九竟)爾時佛在舍衛國祇樹給孤獨園。",
    "T22n1428_020:0703c21_4": "時有居士請眾僧供設飯食，即夜辦具種種多美飲食，晨朝往白時到。",
    "T22n1428_020:0703c23_5": "時諸比丘，著衣持鉢詣居士家就座而坐，時居士手自斟酌飲食。",
    "T22n1428_020:0703c25_6": "時六群比丘不次第取食食。",
    "T22n1428_020:0703c25_7": "時諸居士見已皆譏嫌言：「此沙門釋子不知慚愧、受取無厭。",
    "T22n1428_020:0703c27_8": "外自稱言：『我知正法。』",
    "T22n1428_020:0703c27_9": "如是有何正法？",
    "T22n1428_020:0703c28_10": "不次第受食食，譬如猪狗食，亦如牛驢烏鳥食。」",
    "T22n1428_020:0703c29_11": "時諸比丘聞，其中有少欲知足、行頭陀、樂學戒、知慚愧者，嫌責六群比丘言：「汝等云何不次第受食？」",
    "T22n1428_020:0704a02_12": "諸比丘往世尊所，頭面禮足在一面坐，以此因緣具白世尊。",
    "T22n1428_020:0704a03_13": "世尊爾時以此因緣集比丘僧，呵責六群比丘言：「汝所為非，非威儀、非沙門法、非淨行、非隨順行、所不應為。",
    "T22n1428_020:0704a06_14": "云何汝等不次第食？」",
    "T22n1428_020:0704a07_15": "以無數方便呵責六群比丘已，告諸比丘：「此癡人！",
    "T22n1428_020:0704a08_16": "多種有漏處，最初犯戒。",
    "T22n1428_020:0704a08_17": "自今已去與比丘結戒，集十句義乃至正法久住，欲說戒者當如是說：以次食，式叉迦羅尼。」",
    "T22n1428_020:0704a11_0": "比丘義如上。",
    "T22n1428_020:0704a11_1": "彼不次第食者，鉢中處處取食食。",
    "T22n1428_020:0704a12_2": "彼比丘，故為不次第取食食者，犯應懺突吉羅。",
    "T22n1428_020:0704a13_3": "以故作故，犯非威儀突吉羅；若不故作，犯突吉羅。",
    "T22n1428_020:0704a14_4": "比丘尼，突吉羅；式叉摩那、沙彌、沙彌尼，突吉羅。",
    "T22n1428_020:0704a15_5": "是謂為犯。",
    "T22n1428_020:0704a15_6": "不犯者，或時有如是病，或時患飯熱挑取冷處食，若日時欲過，若命難、梵行難，如是疾疾食無犯。",
    "T22n1428_020:0704a18_7": "無犯者，最初未制戒，癡狂、心亂、痛惱所纏。",
    "T22n1428_020:0704a19_8": "(三十竟)爾時佛在舍衛國祇樹給孤獨園。",
    "T22n1428_020:0704a20_9": "爾時有居士請眾僧欲供設種種羹飯，即夜辦供具，明日往白時到。",
    "T22n1428_020:0704a22_10": "諸比丘，著衣持鉢往詣其家就座而坐，居士手自斟酌種種飲食。",
    "T22n1428_020:0704a24_0": "時六群比丘，受食當挑鉢中而食令現空。",
    "T22n1428_020:0704a25_1": "時居士譏嫌言：「此沙門釋子不知慚愧、受取無厭。",
    "T22n1428_020:0704a26_2": "外自稱言：『我知正法。』",
    "T22n1428_020:0704a26_3": "如是有何正法？",
    "T22n1428_020:0704a27_4": "受食似如牛驢駱駝猪狗，似如烏鳥食無異。」",
    "T22n1428_020:0704a28_5": "時諸比丘聞，其中有少欲知足、行頭陀、樂學戒、知慚愧者，嫌責六群比丘言：「云何汝等當挑鉢中而食？」",
    "T22n1428_020:0704b01_6": "時諸比丘往世尊所，頭面禮足在一面座，以此因緣具白世尊。",
    "T22n1428_020:0704b03_7": "世尊爾時以此因緣集比丘僧，呵責六群比丘言：「汝所為非，非威儀、非沙門法、非淨行、非隨順行、所不應為。",
    "T22n1428_020:0704b05_8": "云何汝等受食當挑鉢中而食？」",
    "T22n1428_020:0704b06_9": "以無數方便呵責六群比丘已，告諸比丘：「此癡人！",
    "T22n1428_020:0704b07_10": "多種有漏處，最初犯戒。",
    "T22n1428_020:0704b08_11": "自今已去與比丘結戒，集十句義乃至正法久住，欲說戒者當如是說：不得挑鉢中而食，式叉迦羅尼。」",
    "T22n1428_020:0704b10_12": "比丘義如上。",
    "T22n1428_020:0704b11_13": "彼挑鉢中食者，置四邊挑中央至鉢底。",
    "T22n1428_020:0704b12_14": "若比丘，故為挑鉢中食者，犯應懺突吉羅。",
    "T22n1428_020:0704b13_15": "以故作故，犯非威儀突吉羅；若不故作，犯突吉羅。",
    "T22n1428_020:0704b14_16": "比丘尼，突吉羅；式叉摩那、沙彌、沙彌尼，突吉羅。",
    "T22n1428_020:0704b15_17": "是謂為犯。",
    "T22n1428_020:0704b15_18": "不犯者，或時有如是病，若患食熱開中令冷，若日時欲過，若命難、梵行難，疾疾刳鉢中食者，無犯。",
    "T22n1428_020:0704b18_19": "無犯者，最初未制戒，癡狂、心亂、痛惱所纏。",
    "T22n1428_020:0704b19_20": "(三十一竟)爾時佛在舍衛國祇樹給孤獨園。",
    "T22n1428_020:0704b20_21": "爾時有居士請眾僧欲供設種種好食，即夜辦具已，晨朝往白時到。",
    "T22n1428_020:0704b22_22": "諸比丘著衣持鉢詣居士家就座而坐。",
    "T22n1428_020:0704b23_23": "爾時居士手自斟酌種種羹飯。",
    "T22n1428_020:0704b24_24": "爾時六群比丘，自為己索食如似飢餓。",
    "T22n1428_020:0704b25_0": "時諸居士見已皆譏嫌言：「此沙門釋子不知慚愧、受取無厭。",
    "T22n1428_020:0704b26_1": "外自稱言：『我知正法。』",
    "T22n1428_020:0704b26_2": "如是有何正法？」",
    "T22n1428_020:0704b27_3": "時諸比丘聞，其中有少欲知足、行頭陀、樂學戒、知慚愧者，嫌責六群比丘言：「汝等云何自為己索食？」",
    "T22n1428_020:0704b29_4": "諸比丘往世尊所，頭面禮足在一面坐，以此因緣具白世尊。",
    "T22n1428_020:0704c02_0": "世尊爾時以此因緣集比丘僧，呵責六群比丘言：「汝所為非，非威儀、非沙門法、非淨行、非隨順行，所不應為。",
    "T22n1428_020:0704c04_1": "汝等云何自為己索食？」",
    "T22n1428_020:0704c05_2": "以無數方便呵責六群比丘已，告諸比丘：「此癡人！",
    "T22n1428_020:0704c06_3": "多種有漏處，最初犯戒。",
    "T22n1428_020:0704c07_0": "自今已去與比丘結戒，集十句義乃至正法久住，欲說戒者當如是說：不得自為己索羹飯，式叉迦羅尼。」",
    "T22n1428_020:0704c09_1": "如是世尊與比丘結戒。",
    "T22n1428_020:0704c10_2": "時諸病比丘皆有疑，不敢自為己索食，亦不敢為他索、若他索食與亦不敢食。",
    "T22n1428_020:0704c12_0": "佛言：「自今已去聽病比丘自為己索食、為他索，若他為己索，得食。",
    "T22n1428_020:0704c13_1": "自今已去當如是說戒：若比丘不病，不得自為己索飯羹，式叉迦羅尼。」",
    "T22n1428_020:0704c15_2": "比丘義如上。",
    "T22n1428_020:0704c15_3": "彼比丘不病故自為己索羹飯，犯應懺突吉羅。",
    "T22n1428_020:0704c16_4": "以故作故，犯非威儀突吉羅；若不故作，犯突吉羅。",
    "T22n1428_020:0704c18_0": "比丘尼，突吉羅；式叉摩那、沙彌、沙彌尼，突吉羅。",
    "T22n1428_020:0704c19_1": "是謂為犯。",
    "T22n1428_020:0704c19_2": "不犯者，若病者自索，若為他索，他為己索，若不求而得，無犯。",
    "T22n1428_020:0704c20_3": "無犯者，最初未制戒，癡狂、心亂、痛惱所纏。",
    "T22n1428_020:0704c21_4": "(三十二竟)爾時佛在舍衛國祇樹給孤獨園。",
    "T22n1428_020:0704c22_5": "爾時有居士請眾僧供設種種羹飯，即夜辦具已，晨朝往白時到。",
    "T22n1428_020:0704c24_6": "諸比丘著衣持鉢往居士家就座而坐，居士手自斟酌羹飯。",
    "T22n1428_020:0704c25_7": "時居士與一六群比丘羹已，識次更取羹，比丘於後即以飯覆羹。",
    "T22n1428_020:0704c27_8": "居士還問言：「羹在何處？」",
    "T22n1428_020:0704c28_9": "比丘默然。",
    "T22n1428_020:0704c28_10": "時居士即嫌言：「此沙門釋子不知慚愧、受取無厭。",
    "T22n1428_020:0704c29_11": "外自稱言：『我知正法。』",
    "T22n1428_020:0705a01_0": "以飯覆羹如似飢餓人，如是有何正法？」",
    "T22n1428_020:0705a01_1": "時諸比丘聞已，皆共嫌責六群比丘言：「汝等云何受食，以飯覆羹更望得耶？」",
    "T22n1428_020:0705a03_2": "爾時諸比丘往世尊所，頭面禮足在一面坐，以此因緣具白世尊。",
    "T22n1428_020:0705a05_3": "世尊爾時以此因緣集比丘僧，呵責六群比丘言：「汝所為非，非威儀、非沙門法、非淨行、非隨順行，所不應為。",
    "T22n1428_020:0705a08_4": "云何汝等以飯覆羹更望得耶？」",
    "T22n1428_020:0705a08_5": "以無數方便呵責六群比丘已，告諸比丘：「此癡人！",
    "T22n1428_020:0705a10_6": "多種有漏處，最初犯戒。",
    "T22n1428_020:0705a10_7": "自今已去與比丘結戒，集十句義乃至正法久住，欲說戒者當如是說：不得以飯覆羹，式叉迦羅尼。」",
    "T22n1428_020:0705a13_8": "如是世尊與比丘結戒。",
    "T22n1428_020:0705a13_9": "時有比丘請食，羹污手、污鉢、污衣手巾，有疑，不敢以飯覆羹。",
    "T22n1428_020:0705a15_10": "佛言：「自今已去聽請食者無犯。",
    "T22n1428_020:0705a16_11": "欲說戒者當如是說：不得以飯覆羹更望得，式叉迦羅尼。」",
    "T22n1428_020:0705a17_12": "比丘義如上。",
    "T22n1428_020:0705a18_13": "若彼故為以飯覆羹更望得者，犯應懺突吉羅。",
    "T22n1428_020:0705a19_14": "以故作故，犯非威儀突吉羅；若不故作，犯突吉羅。",
    "T22n1428_020:0705a20_15": "比丘尼，突吉羅；式叉摩那、沙彌、沙彌尼，突吉羅。",
    "T22n1428_020:0705a21_16": "是謂為犯。",
    "T22n1428_020:0705a21_17": "不犯者，或時有如是病，若請食，或時正須羹，有時正須飯，無犯。",
    "T22n1428_020:0705a23_18": "無犯者，最初未制戒，癡狂、心亂、痛苦所纏。",
    "T22n1428_020:0705a24_19": "(三十三竟)爾時佛在舍衛國祇樹給孤獨園。",
    "T22n1428_020:0705a25_20": "爾時有居士請諸比丘欲設羹飯并種種好食，即夜辦具已，晨朝往白時到。",
    "T22n1428_020:0705a27_21": "諸比丘著衣持鉢往詣家士家就座而坐，時居士手自斟酌羹飯種種好食。",
    "T22n1428_020:0705a29_22": "時六群比丘中一比丘得食分少，見比坐分多，即語居士言：「汝今請僧與食自恣，欲與多者便與多，欲與少者便與少。",
    "T22n1428_020:0705b03_23": "汝居士有愛！」",
    "T22n1428_020:0705b03_24": "居士報言：「我平等想與耳，何故言我有愛耶？」",
    "T22n1428_020:0705b04_25": "爾時諸比丘聞，其中有少欲知足、行頭陀、樂學戒、知慚愧者，呵責六群比丘言：「汝云何左右視比坐鉢中耶？」",
    "T22n1428_020:0705b07_26": "諸比丘往世尊所，頭面禮足在一面坐，以此因緣具白世尊。",
    "T22n1428_020:0705b08_27": "世尊爾時以此因緣集比丘僧，呵責六群比丘言：「汝所為非，非威儀、非沙門法、非淨行、非隨順行，所不應為。",
    "T22n1428_020:0705b11_28": "云何汝等左右視比坐鉢中多少？」",
    "T22n1428_020:0705b12_29": "以無數方便呵責六群比丘已，告諸比丘：「此癡人！",
    "T22n1428_020:0705b13_30": "多種有漏處，最初犯戒。",
    "T22n1428_020:0705b13_31": "自今已去與比丘結戒，集十句義乃至正法久住，欲說戒者當如是說：不得視比坐鉢中，式叉迦羅尼。」",
    "T22n1428_020:0705b16_32": "比丘義如上。",
    "T22n1428_020:0705b16_33": "是中視比坐鉢中者，誰多誰少耶？",
    "T22n1428_020:0705b17_34": "若彼比丘故為視比坐多少者，犯應懺突吉羅。",
    "T22n1428_020:0705b18_35": "以故作故，犯非威儀突吉羅；若不故作，犯突吉羅。",
    "T22n1428_020:0705b19_36": "比丘尼、式叉摩那、沙彌、沙彌尼，突吉羅。",
    "T22n1428_020:0705b20_37": "是謂為犯。",
    "T22n1428_020:0705b20_38": "不犯者，或時有如是病，若比坐病、若眼闇，為看得食不得食、淨不淨、受未受，如是無犯。",
    "T22n1428_020:0705b22_39": "無犯者，最初未制戒，癡狂、心亂、痛惱所纏。",
    "T22n1428_020:0705b23_40": "(三十四竟)爾時佛在舍衛國祇樹給孤獨園。",
    "T22n1428_020:0705b24_41": "爾時有居士請比丘僧欲供設種種好食，即夜辦具已，晨朝往白時到。",
    "T22n1428_020:0705b26_42": "諸比丘著衣持鉢往詣居士家就座而坐，居士手自斟酌種種飲食。",
    "T22n1428_020:0705b28_43": "有六群比丘受羹飯已左右顧視，不覺比坐比丘取其羹藏之。",
    "T22n1428_020:0705b29_44": "彼自看不見羹，問言：「我向受羹今在何處？」",
    "T22n1428_020:0705c01_45": "比坐比丘言：「汝何處來耶？」",
    "T22n1428_020:0705c02_46": "彼答言：「我在此置羹在前，左右看視而今無。」",
    "T22n1428_020:0705c03_47": "爾時諸比丘聞，其中有少欲知足、行頭陀、樂學戒、知慚愧者，嫌責六群比丘言：「云何汝受羹左右顧視？」",
    "T22n1428_020:0705c05_48": "諸比丘往世尊所，頭面禮足在一面坐，以此因緣具白世尊。",
    "T22n1428_020:0705c07_0": "世尊爾時以此因緣集比丘僧，呵責六群比丘言：「汝所為非，非威儀、非沙門法、非淨行、非隨順行，所不應為。",
    "T22n1428_020:0705c09_1": "云何汝等受羹食而左右顧視？」",
    "T22n1428_020:0705c10_2": "以無數方便呵責六群比丘已，告諸比丘：「此癡人！",
    "T22n1428_020:0705c11_3": "多種有漏處，最初犯戒。",
    "T22n1428_020:0705c12_4": "自今已去與比丘結戒，集十句義乃至正法久住，欲說戒者當如是說：當繫鉢想食，式叉迦羅尼。」",
    "T22n1428_020:0705c14_5": "比丘義如上。",
    "T22n1428_020:0705c14_6": "不繫鉢想者，左右顧視也。",
    "T22n1428_020:0705c15_7": "若比丘故作不繫鉢想食，犯應懺突吉羅。",
    "T22n1428_020:0705c16_8": "以故作故，犯非威儀突吉羅；若不故作，犯突吉羅。",
    "T22n1428_020:0705c17_9": "比丘尼、式叉摩那、沙彌、沙彌尼，突吉羅。",
    "T22n1428_020:0705c18_10": "是謂為犯。",
    "T22n1428_020:0705c18_11": "不犯者，或時有如是病，或比坐比丘病、若眼闇，為受取，瞻看淨不淨、得未得、受未受，或看日時，或命難、梵行難，欲逃避左右看視者，無犯。",
    "T22n1428_020:0705c21_12": "無犯者，最初未制戒，癡狂、心亂、痛惱所纏。",
    "T22n1428_020:0705c22_13": "(三十五竟)爾時佛在舍衛國祇樹給孤獨園。",
    "T22n1428_020:0705c23_14": "時有居士請諸比丘欲設種種多美飲食，即夜辦具已，晨朝往白時到。",
    "T22n1428_020:0705c25_15": "諸比丘著衣持鉢往居士家就座而坐。",
    "T22n1428_020:0705c26_16": "時居士手自斟酌飲食，六群比丘大摶飯食令口不受。",
    "T22n1428_020:0705c27_17": "居士見譏嫌言：「沙門釋子不知慚愧、受取無厭，如似猪狗、駱駝、驢牛、烏鳥食。」",
    "T22n1428_020:0705c29_18": "時諸比丘聞，其中有少欲知足、行頭陀、樂學戒、知慚愧者，嫌責六群比丘言：「云何大摶飯食乃如是也？」",
    "T22n1428_020:0706a02_19": "諸比丘往世尊所，頭面禮足却坐一面，以此因緣具白世尊。",
    "T22n1428_020:0706a04_20": "世尊爾時以此因緣集比丘僧，呵責六群比丘言：「汝所為非，非威儀、非沙門法、非淨行、非隨順行，所不應為。",
    "T22n1428_020:0706a06_21": "云何汝等大摶飯食？」",
    "T22n1428_020:0706a07_22": "以無數方便呵責已，告諸比丘：「此癡人！",
    "T22n1428_020:0706a08_23": "多種有漏處，最初犯戒。",
    "T22n1428_020:0706a08_24": "自今已去與比丘結戒，集十句義乃至正法久住，欲說戒者當如是說：不得大摶飯食，式叉迦羅尼。」",
    "T22n1428_020:0706a11_25": "比丘義如上。",
    "T22n1428_020:0706a11_26": "大摶飯者，口不容受。",
    "T22n1428_020:0706a12_27": "若比丘故作大摶飯食，犯應懺突吉羅。",
    "T22n1428_020:0706a13_0": "以故作故，犯非威儀突吉羅；若不故作，犯突吉羅。",
    "T22n1428_020:0706a14_1": "比丘尼乃至沙彌、沙彌尼，突吉羅。",
    "T22n1428_020:0706a15_2": "是謂為犯。",
    "T22n1428_020:0706a15_3": "不犯者，或有如是病，或日時欲過，或命難、梵行難，疾疾食無犯。",
    "T22n1428_020:0706a16_4": "無犯者，最初未制戒，癡狂、心亂、痛惱所纏。",
    "T22n1428_020:0706a17_5": "(三十六竟)爾時佛在舍衛國祇樹給孤獨園。",
    "T22n1428_020:0706a18_6": "時有居士請諸比丘欲供設種種好食，即夜辦具，明日往白時到。",
    "T22n1428_020:0706a20_7": "諸比丘著衣持鉢詣居士家就座而坐，居士手自斟酌飯食。",
    "T22n1428_020:0706a21_8": "六群比丘受食，食未至先大張口。",
    "T22n1428_020:0706a22_9": "居士見已譏嫌言：「沙門釋子不知慚愧、受取無厭。",
    "T22n1428_020:0706a23_10": "云何食未至先大張口，如似猪狗、駱駝、牛驢、烏鳥？」",
    "T22n1428_020:0706a24_11": "時諸比丘聞，其中有少欲知足、行頭陀、樂學戒、知慚愧者，嫌責六群比丘言：「汝等云何大張口待食？」",
    "T22n1428_020:0706a27_12": "諸比丘往世尊所，頭面禮足在一面坐，以此因緣具白世尊。",
    "T22n1428_020:0706a28_13": "世尊爾時以此因緣集比丘僧，呵責六群比丘言：「汝所為非，非威儀、非沙門法、非淨行、非隨順行，所不應為。",
    "T22n1428_020:0706b02_14": "云何汝等大張口待食？」",
    "T22n1428_020:0706b03_0": "以無數方便呵責六群比丘已，告諸比丘：「此癡人！",
    "T22n1428_020:0706b04_1": "多種有漏處，最初犯戒。",
    "T22n1428_020:0706b04_2": "自今已去與比丘結戒，集十句義乃至正法久住，欲說戒者當如是說：不得大張口待飯食，式叉迦羅尼。」",
    "T22n1428_020:0706b07_3": "大張口者，飯摶未至先大張口待。",
    "T22n1428_020:0706b08_4": "若比丘故作大張口待飯者，犯應懺突吉羅。",
    "T22n1428_020:0706b09_5": "以故作故，犯非威儀突吉羅；若不故作，犯突吉羅。",
    "T22n1428_020:0706b10_6": "比丘尼乃至沙彌、沙彌尼，突吉羅。",
    "T22n1428_020:0706b11_7": "是謂為犯。",
    "T22n1428_020:0706b11_8": "不犯者，或時有如是病，或日時欲過，或命難、梵行難，疾疾食，無犯。",
    "T22n1428_020:0706b12_9": "無犯者，最初未制戒，癡狂、心亂、痛惱所纏。",
    "T22n1428_020:0706b13_10": "(三十七竟)爾時佛在舍衛國祇樹給孤獨園。",
    "T22n1428_020:0706b15_11": "時有居士請眾僧欲設羹飯種種好食，即夜辦具已，明日往白時到。",
    "T22n1428_020:0706b17_12": "諸比丘著衣持鉢往居士家就座而坐，居士手自斟酌飯食供養。",
    "T22n1428_020:0706b18_13": "時六群比丘，受食食含飯語，居士見已譏嫌言：「此沙門釋子不知慚愧、受取無厭。",
    "T22n1428_020:0706b20_14": "云何含飯語？",
    "T22n1428_020:0706b21_15": "似如猪狗駱駝烏鳥食。」",
    "T22n1428_020:0706b21_16": "時諸比丘聞，其中有少欲知足、行頭陀、樂學戒、知慚愧者，嫌責六群比丘言：「汝等云何含飯語？」",
    "T22n1428_020:0706b24_0": "諸比丘往白世尊。",
    "T22n1428_020:0706b24_1": "世尊爾時以此因緣集比丘僧，呵責六群比丘言：「汝所為非，非威儀、非沙門法、非淨行、非隨順行，所不應為。",
    "T22n1428_020:0706b27_2": "云何汝等含飯語？」",
    "T22n1428_020:0706b27_3": "以無數方便呵責六群比丘已，告諸比丘：「此癡人！",
    "T22n1428_020:0706b28_4": "多種有漏處，最初犯戒。",
    "T22n1428_020:0706b29_5": "自今已去與諸比丘結戒，集十句義乃至正法久住，欲說戒者當如是說：不得含飯語，式叉迦羅尼。」",
    "T22n1428_020:0706c02_6": "彼含飯語者，飯在口中語不可了令人不解。",
    "T22n1428_020:0706c03_7": "若比丘故作含飯語者，犯應懺突吉羅。",
    "T22n1428_020:0706c04_8": "以故作故，犯非威儀突吉羅；若不故作，犯突吉羅。",
    "T22n1428_020:0706c05_9": "比丘尼乃至沙彌、沙彌尼，突吉羅。",
    "T22n1428_020:0706c06_10": "是謂為犯。",
    "T22n1428_020:0706c06_11": "不犯者，或時有如是病，或時噎而索水，或命難、梵行難，作聲食無犯。",
    "T22n1428_020:0706c08_12": "無犯者，最初未制戒，癡狂、心亂、痛惱所纏。",
    "T22n1428_020:0706c09_13": "(三十八竟)爾時佛在舍衛國祇樹給孤獨園。",
    "T22n1428_020:0706c10_14": "爾時有居士請諸比丘欲設羹飯種種好食供養，即夜辦具，明日往白時到。",
    "T22n1428_020:0706c12_15": "諸比丘著衣持鉢往至其家就座而坐，居士手自斟酌飲食。",
    "T22n1428_020:0706c14_0": "六群比丘摶飯遙擲口中，居士見已譏嫌言：「此沙門釋子不知慚愧、受取無厭，如似幻師。」",
    "T22n1428_020:0706c16_1": "時諸比丘聞，其中有少欲知足、行頭陀、樂學戒、知慚愧者，嫌責如上已，往世尊所，頭面禮足在一面坐，以此因緣具白世尊。",
    "T22n1428_020:0706c19_2": "世尊爾時以此因緣集比丘僧，如上呵責六群比丘，乃至最初犯戒已，告諸比丘言：「自今已去與比丘結戒，集十句義乃至正法久住，欲說戒者當如是說：不得摶飯遙擲口中，式叉迦羅尼。」",
    "T22n1428_020:0706c23_3": "若比丘故作遙擲飯摶口中者，犯應懺突吉羅。",
    "T22n1428_020:0706c24_4": "以故作故，犯非威儀突吉羅；若不故作，犯突吉羅。",
    "T22n1428_020:0706c25_5": "比丘尼乃至沙彌、沙彌尼，突吉羅。",
    "T22n1428_020:0706c26_6": "是謂為犯。",
    "T22n1428_020:0706c26_7": "不犯者，或時有如是病，若被繫縛擲口中食者，無犯。",
    "T22n1428_020:0706c28_8": "無犯者，最初未制戒，癡狂、心亂、痛惱所纏。",
    "T22n1428_020:0706c29_9": "(三十九竟)爾時佛在舍衛國祇樹給孤獨園。",
    "T22n1428_020:0707a01_10": "爾時有居士請諸比丘欲設羹飯種種好食供養，即夜辦具，明日往白時到。",
    "T22n1428_020:0707a03_11": "諸比丘著衣持鉢往至其家就座而坐，居士手自斟酌飯食。",
    "T22n1428_020:0707a05_0": "時六群比丘受食不如法，手把飯摶嚙半食，居士見已譏嫌言：「此沙門釋子不知慚愧、受無厭足，食如似猪狗、駱駝、驢牛、烏鳥。」",
    "T22n1428_020:0707a08_0": "時諸比丘聞，其中有少欲知足、行頭陀、樂學戒、知慚愧者，嫌責已往世尊所，頭面禮足在一面坐，以此因緣具白世尊。",
    "T22n1428_020:0707a10_1": "世尊爾時以此因緣集比丘僧，無數方便如上呵責六群比丘，乃至最初犯戒已，告諸比丘言：「自今已去與比丘結戒，集十句義乃至正法久住，欲說戒者當如是說：不得遺落飯食，式叉迦羅尼。」",
    "T22n1428_020:0707a15_2": "是中遺落者，半入口半在手中。",
    "T22n1428_020:0707a16_3": "若比丘故作手把飯摶食半留半者，犯應懺突吉羅。",
    "T22n1428_020:0707a17_4": "以故作故，犯非威儀突吉羅；若不故作，犯突吉羅。",
    "T22n1428_020:0707a18_5": "比丘尼乃至沙彌、沙彌尼，突吉羅。",
    "T22n1428_020:0707a19_6": "是謂為犯。",
    "T22n1428_020:0707a19_7": "不犯者，或時有如是病，噉薄餅燋飯，或時噉肉、若芥甘蔗，噉菜、菴婆羅果、梨閻蔔果、蒱桃、蘂葉心，不犯。",
    "T22n1428_020:0707a22_8": "不犯者，最初未制戒，癡狂、心亂、痛惱所纏。",
    "T22n1428_020:0707a23_9": "(四十竟)四分律卷第二十"
}