[
    {
        "source_sentence": "大佛頂如來密因修證了義諸菩",
        "from": "T19n0945_005:0124b09_0",
        "context_with_next_sentence": true
    },
    {
        "source_sentence": "薩萬行首楞嚴經卷第五一名中印度那蘭陀大道",
        "from": "T19n0945_005:0124b10_0",
        "context_with_next_sentence": true
    },
    {
        "source_sentence": "場經，於灌頂部錄出別行",
        "from": "T19n0945_005:0124b11_0",
        "context_with_next_sentence": true
    },
    {
        "source_sentence": "唐天竺沙門般剌蜜諦譯阿難白佛言：",
        "from": "T19n0945_005:0124b14_5",
        "context_with_next_sentence": true
    },
    {
        "source_sentence": "「世尊！",
        "from": "T19n0945_005:0124b14_9",
        "context_with_next_sentence": true
    },
    {
        "source_sentence": "如來雖說第二義門，今觀世間解結之人，若不知其所結之元，我信是人終不能解。",
        "from": "T19n0945_005:0124b16_5",
        "context_with_next_sentence": true
    },
    {
        "source_sentence": "世尊！",
        "from": "T19n0945_005:0124b16_8",
        "context_with_next_sentence": true
    },
    {
        "source_sentence": "我及會中有學聲聞亦復如是，從無始際與諸無明俱滅俱生，雖得如是多聞善根名為出家，猶隔日瘧。",
        "from": "T19n0945_005:0124b18_14",
        "context_with_next_sentence": true
    },
    {
        "source_sentence": "唯願大慈哀愍淪溺，今日身心云何是結？",
        "from": "T19n0945_005:0124b19_13",
        "context_with_next_sentence": true
    },
    {
        "source_sentence": "從何名解？",
        "from": "T19n0945_005:0124b19_18",
        "context_with_next_sentence": true
    },
    {
        "source_sentence": "亦令未來苦難眾生，得免輪迴，不落三有。",
        "from": "T19n0945_005:0124b20_17",
        "context_with_next_sentence": true
    },
    {
        "source_sentence": "」作是語已，普及大眾五體投地雨淚翹誠，佇佛如來無上開示。",
        "from": "T19n0945_005:0124b22_5",
        "context_with_next_sentence": true
    },
    {
        "source_sentence": "爾時，世尊憐愍阿難及諸會中諸有學者，亦為未來一切眾生為出世因、作將來眼，以閻浮檀紫光金手摩阿難頂，即時十方普佛世界六種振動，微塵如來住世界者各有寶光從其頂出，其光同時於彼世界來祇陀林灌如來頂，是諸大眾得未曾有。",
        "from": "T19n0945_005:0124b28_13",
        "context_with_next_sentence": true
    },
    {
        "source_sentence": "於是阿難及諸大眾，俱聞十方微塵如來異口同音告阿難言：",
        "from": "T19n0945_005:0124c01_2",
        "context_with_next_sentence": true
    },
    {
        "source_sentence": "「善哉，阿難！",
        "from": "T19n0945_005:0124c01_9",
        "context_with_next_sentence": true
    },
    {
        "source_sentence": "汝欲識知俱生無明，使汝輪轉生死結根，唯汝六根更無他物。",
        "from": "T19n0945_005:0124c02_14",
        "context_with_next_sentence": true
    },
    {
        "source_sentence": "汝復欲知無上菩提，令汝速登安樂解脫寂靜妙常，亦汝六根更非他物。",
        "from": "T19n0945_005:0124c04_7",
        "context_with_next_sentence": true
    },
    {
        "source_sentence": "」阿難雖聞如是法音心猶未明，稽首白佛：",
        "from": "T19n0945_005:0124c05_7",
        "context_with_next_sentence": true
    },
    {
        "source_sentence": "「云何令我生死輪迴、安樂妙常同是六根，更非他物。",
        "from": "T19n0945_005:0124c06_10",
        "context_with_next_sentence": true
    },
    {
        "source_sentence": "」佛告阿難：",
        "from": "T19n0945_005:0124c06_16",
        "context_with_next_sentence": true
    },
    {
        "source_sentence": "「根塵同源，縛脫無二，識性虛妄猶如空花。",
        "from": "T19n0945_005:0124c07_13",
        "context_with_next_sentence": true
    },
    {
        "source_sentence": "阿難！",
        "from": "T19n0945_005:0124c07_16",
        "context_with_next_sentence": true
    },
    {
        "source_sentence": "由塵發知，因根有相，相見無性，同於交蘆。",
        "from": "T19n0945_005:0124c08_16",
        "context_with_next_sentence": true
    },
    {
        "source_sentence": "是故汝今，知見立知，即無明本；",
        "from": "T19n0945_005:0124c09_9",
        "context_with_next_sentence": true
    },
    {
        "source_sentence": "知見無見，斯即涅槃、無漏真淨。",
        "from": "T19n0945_005:0124c10_3",
        "context_with_next_sentence": true
    },
    {
        "source_sentence": "云何是中，更容他物？",
        "from": "T19n0945_005:0124c10_13",
        "context_with_next_sentence": true
    },
    {
        "source_sentence": "」爾時，世尊欲重宣此義，而說偈言：",
        "from": "T19n0945_005:0124c11_8",
        "context_with_next_sentence": true
    },
    {
        "source_sentence": "「真性有為空，　　緣生故如幻；",
        "from": "T19n0945_005:0124c12_14",
        "context_with_next_sentence": true
    },
    {
        "source_sentence": "無為無起滅，　　不實如空花。",
        "from": "T19n0945_005:0124c13_13",
        "context_with_next_sentence": true
    },
    {
        "source_sentence": "言妄顯諸真，　　妄真同二妄，",
        "from": "T19n0945_005:0124c14_0",
        "context_with_next_sentence": true
    },
    {
        "source_sentence": "猶非真非真，　　云何見所見？",
        "from": "T19n0945_005:0124c15_13",
        "context_with_next_sentence": true
    },
    {
        "source_sentence": "中間無實性，　　是故若交蘆；",
        "from": "T19n0945_005:0124c16_13",
        "context_with_next_sentence": true
    },
    {
        "source_sentence": "結解同所因，　　聖凡無二路。",
        "from": "T19n0945_005:0124c17_13",
        "context_with_next_sentence": true
    },
    {
        "source_sentence": "汝觀交中性，　　空有二俱非；",
        "from": "T19n0945_005:0124c18_13",
        "context_with_next_sentence": true
    },
    {
        "source_sentence": "迷晦即無明，　　發明便解脫。",
        "from": "T19n0945_005:0124c19_13",
        "context_with_next_sentence": true
    },
    {
        "source_sentence": "解結因次第，　　六解一亦亡；",
        "from": "T19n0945_005:0124c20_13",
        "context_with_next_sentence": true
    },
    {
        "source_sentence": "根選擇圓通，　　入流成正覺。",
        "from": "T19n0945_005:0124c21_13",
        "context_with_next_sentence": true
    },
    {
        "source_sentence": "陀那微細識，　　習氣成暴流；",
        "from": "T19n0945_005:0124c22_13",
        "context_with_next_sentence": true
    },
    {
        "source_sentence": "真非真恐迷，　　我常不開演。",
        "from": "T19n0945_005:0124c23_13",
        "context_with_next_sentence": true
    },
    {
        "source_sentence": "自心取自心，　　非幻成幻法，",
        "from": "T19n0945_005:0124c24_0",
        "context_with_next_sentence": true
    },
    {
        "source_sentence": "不取無非幻，　　非幻尚不生，",
        "from": "T19n0945_005:0124c25_0",
        "context_with_next_sentence": true
    },
    {
        "source_sentence": "幻法云何立？",
        "from": "T19n0945_005:0124c26_5",
        "context_with_next_sentence": true
    },
    {
        "source_sentence": "金剛王寶覺，　　如幻三摩提，",
        "from": "T19n0945_005:0124c27_0",
        "context_with_next_sentence": true
    },
    {
        "source_sentence": "彈指超無學。",
        "from": "T19n0945_005:0124c28_5",
        "context_with_next_sentence": true
    },
    {
        "source_sentence": "　　此阿毘達磨，十方薄伽梵，　　一路涅槃門。",
        "from": "T19n0945_005:0124c29_13",
        "context_with_next_sentence": true
    },
    {
        "source_sentence": "」於是阿難及諸大眾，聞佛如來無上慈誨祇夜、伽陀，雜糅精瑩妙理清徹，心目開明歎未曾有。",
        "from": "T19n0945_005:0125a03_2",
        "context_with_next_sentence": true
    },
    {
        "source_sentence": "阿難合掌頂禮白佛：",
        "from": "T19n0945_005:0125a03_11",
        "context_with_next_sentence": true
    },
    {
        "source_sentence": "「我今聞佛無遮大悲，性淨妙常真實法句，心猶未達六解一亡舒結倫次。",
        "from": "T19n0945_005:0125a05_4",
        "context_with_next_sentence": true
    },
    {
        "source_sentence": "惟垂大慈再愍斯會及與將來，施以法音洗滌沈垢。",
        "from": "T19n0945_005:0125a06_7",
        "context_with_next_sentence": true
    },
    {
        "source_sentence": "」即時，如來於師子座，整涅槃僧、斂僧伽梨，覽七寶机，引手於机，取劫波羅天所奉花巾，於大眾前綰成一結，示阿難言：",
        "from": "T19n0945_005:0125a09_13",
        "context_with_next_sentence": true
    },
    {
        "source_sentence": "「此名何等？",
        "from": "T19n0945_005:0125a09_19",
        "context_with_next_sentence": true
    },
    {
        "source_sentence": "」阿難大眾俱白佛言：",
        "from": "T19n0945_005:0125a10_7",
        "context_with_next_sentence": true
    },
    {
        "source_sentence": "「此名為結。",
        "from": "T19n0945_005:0125a10_13",
        "context_with_next_sentence": true
    },
    {
        "source_sentence": "」於是如來綰疊花巾又成一結，重問阿難：",
        "from": "T19n0945_005:0125a11_11",
        "context_with_next_sentence": true
    },
    {
        "source_sentence": "「此名何等？",
        "from": "T19n0945_005:0125a11_17",
        "context_with_next_sentence": true
    },
    {
        "source_sentence": "」阿難大眾又白佛言：",
        "from": "T19n0945_005:0125a12_5",
        "context_with_next_sentence": true
    },
    {
        "source_sentence": "「此亦名結。",
        "from": "T19n0945_005:0125a12_11",
        "context_with_next_sentence": true
    },
    {
        "source_sentence": "」如是倫次綰疊花巾總成六結，一一結成，皆取手中所成之結持問阿難此名何等？",
        "from": "T19n0945_005:0125a14_7",
        "context_with_next_sentence": true
    },
    {
        "source_sentence": "阿難大眾亦復如是，次第酬佛此名為結。",
        "from": "T19n0945_005:0125a15_6",
        "context_with_next_sentence": true
    },
    {
        "source_sentence": "佛告阿難：",
        "from": "T19n0945_005:0125a15_11",
        "context_with_next_sentence": true
    },
    {
        "source_sentence": "「我初綰巾，汝名為結，此疊花巾先實一條，第二第三云何汝曹復名為結？",
        "from": "T19n0945_005:0125a17_4",
        "context_with_next_sentence": true
    },
    {
        "source_sentence": "」阿難白佛言：",
        "from": "T19n0945_005:0125a17_11",
        "context_with_next_sentence": true
    },
    {
        "source_sentence": "「世尊！",
        "from": "T19n0945_005:0125a17_15",
        "context_with_next_sentence": true
    },
    {
        "source_sentence": "此寶疊花緝績成巾，雖本一體，如我思惟：",
        "from": "T19n0945_005:0125a18_12",
        "context_with_next_sentence": true
    },
    {
        "source_sentence": "『如來一綰得一結名，若百綰成終名百結，何況此巾秖有六結，終不至七亦不停五。",
        "from": "T19n0945_005:0125a20_10",
        "context_with_next_sentence": true
    },
    {
        "source_sentence": "』云何如來秖許初時，第二第三不名為結？",
        "from": "T19n0945_005:0125a21_8",
        "context_with_next_sentence": true
    },
    {
        "source_sentence": "」佛告阿難：",
        "from": "T19n0945_005:0125a21_14",
        "context_with_next_sentence": true
    },
    {
        "source_sentence": "「此寶花巾，汝知此巾元止一條，我六綰時名有六結，汝審觀察，巾體是同因結有異。",
        "from": "T19n0945_005:0125a23_11",
        "context_with_next_sentence": true
    },
    {
        "source_sentence": "於意云何，初綰結成名為第一，如是乃至第六結生，吾今欲將第六結名成第一不？",
        "from": "T19n0945_005:0125a25_8",
        "context_with_next_sentence": true
    },
    {
        "source_sentence": "」「不也，世尊！",
        "from": "T19n0945_005:0125a25_16",
        "context_with_next_sentence": true
    },
    {
        "source_sentence": "六結若存，斯第六名終非第一，縱我歷生盡其明辯，如何令是六結亂名。",
        "from": "T19n0945_005:0125a27_6",
        "context_with_next_sentence": true
    },
    {
        "source_sentence": "」佛言：",
        "from": "T19n0945_005:0125a27_10",
        "context_with_next_sentence": true
    },
    {
        "source_sentence": "「六結不同，循顧本因一巾所造，令其雜亂終不得成，則汝六根亦復如是，畢竟同中生畢竟異。",
        "from": "T19n0945_005:0125a29_11",
        "context_with_next_sentence": true
    },
    {
        "source_sentence": "」佛告阿難：",
        "from": "T19n0945_005:0125a29_17",
        "context_with_next_sentence": true
    },
    {
        "source_sentence": "「汝必嫌此六結不成，願樂一成，復云何得？",
        "from": "T19n0945_005:0125b01_15",
        "context_with_next_sentence": true
    },
    {
        "source_sentence": "」阿難言：",
        "from": "T19n0945_005:0125b01_20",
        "context_with_next_sentence": true
    },
    {
        "source_sentence": "「此結若存，是非鋒起於中自生，此結非彼彼結非此，如來今日若總解除，結若不生則無彼此，尚不名一，六云何成？",
        "from": "T19n0945_005:0125b04_11",
        "context_with_next_sentence": true
    },
    {
        "source_sentence": "」佛言：",
        "from": "T19n0945_005:0125b04_15",
        "context_with_next_sentence": true
    },
    {
        "source_sentence": "「六解一亡亦復如是。",
        "from": "T19n0945_005:0125b05_2",
        "context_with_next_sentence": true
    },
    {
        "source_sentence": "由汝無始心性狂亂，知見妄發發妄不息，勞見發塵如勞目睛，則有狂花於湛精明，無因亂起一切世間山河、大地、生死、涅槃，皆即狂勞顛倒花相。",
        "from": "T19n0945_005:0125b08_7",
        "context_with_next_sentence": true
    },
    {
        "source_sentence": "」阿難言：",
        "from": "T19n0945_005:0125b08_12",
        "context_with_next_sentence": true
    },
    {
        "source_sentence": "「此勞同結，云何解除？",
        "from": "T19n0945_005:0125b09_1",
        "context_with_next_sentence": true
    },
    {
        "source_sentence": "」如來以手將所結巾偏掣其左，問阿難言：",
        "from": "T19n0945_005:0125b09_20",
        "context_with_next_sentence": true
    },
    {
        "source_sentence": "「如是解不？",
        "from": "T19n0945_005:0125b10_5",
        "context_with_next_sentence": true
    },
    {
        "source_sentence": "」「不也，世尊！",
        "from": "T19n0945_005:0125b10_13",
        "context_with_next_sentence": true
    },
    {
        "source_sentence": "」旋復以手偏牽右邊，又問阿難：",
        "from": "T19n0945_005:0125b11_3",
        "context_with_next_sentence": true
    },
    {
        "source_sentence": "「如是解不？",
        "from": "T19n0945_005:0125b11_9",
        "context_with_next_sentence": true
    },
    {
        "source_sentence": "」「不也，世尊！",
        "from": "T19n0945_005:0125b11_17",
        "context_with_next_sentence": true
    },
    {
        "source_sentence": "」佛告阿難：",
        "from": "T19n0945_005:0125b11_23",
        "context_with_next_sentence": true
    },
    {
        "source_sentence": "「吾今以手左右各牽竟不能解，汝設方便，云何成解？",
        "from": "T19n0945_005:0125b13_1",
        "context_with_next_sentence": true
    },
    {
        "source_sentence": "」阿難白佛言：",
        "from": "T19n0945_005:0125b13_8",
        "context_with_next_sentence": true
    },
    {
        "source_sentence": "「世尊！",
        "from": "T19n0945_005:0125b13_12",
        "context_with_next_sentence": true
    },
    {
        "source_sentence": "當於結心解即分散。",
        "from": "T19n0945_005:0125b13_21",
        "context_with_next_sentence": true
    },
    {
        "source_sentence": "」佛告阿難：",
        "from": "T19n0945_005:0125b14_3",
        "context_with_next_sentence": true
    },
    {
        "source_sentence": "「如是，如是！",
        "from": "T19n0945_005:0125b14_10",
        "context_with_next_sentence": true
    },
    {
        "source_sentence": "若欲除結，當於結心。",
        "from": "T19n0945_005:0125b14_20",
        "context_with_next_sentence": true
    },
    {
        "source_sentence": "阿難！",
        "from": "T19n0945_005:0125b14_23",
        "context_with_next_sentence": true
    },
    {
        "source_sentence": "我說佛法從因緣生，非取世間和合麁相，如來發明世出世法，知其本因隨所緣出，如是乃至恒沙界外，一滴之雨亦知頭數，現前種種松直、棘曲、鵠白、烏玄皆了元由。",
        "from": "T19n0945_005:0125b18_16",
        "context_with_next_sentence": true
    },
    {
        "source_sentence": "是故，阿難！",
        "from": "T19n0945_005:0125b18_22",
        "context_with_next_sentence": true
    },
    {
        "source_sentence": "隨汝心中選擇六根，根結若除塵相自滅，諸妄銷亡不真何待。",
        "from": "T19n0945_005:0125b20_7",
        "context_with_next_sentence": true
    },
    {
        "source_sentence": "阿難！",
        "from": "T19n0945_005:0125b20_10",
        "context_with_next_sentence": true
    },
    {
        "source_sentence": "吾今問汝，此劫波羅巾六結現前，同時解縈得同除不？",
        "from": "T19n0945_005:0125b21_14",
        "context_with_next_sentence": true
    },
    {
        "source_sentence": "」「不也，世尊！",
        "from": "T19n0945_005:0125b21_22",
        "context_with_next_sentence": true
    },
    {
        "source_sentence": "是結本以次第綰生，今日當須次第而解，六結同體結不同時，則結解時云何同除？",
        "from": "T19n0945_005:0125b23_16",
        "context_with_next_sentence": true
    },
    {
        "source_sentence": "」佛言：",
        "from": "T19n0945_005:0125b23_20",
        "context_with_next_sentence": true
    },
    {
        "source_sentence": "「六根解除亦復如是。",
        "from": "T19n0945_005:0125b24_9",
        "context_with_next_sentence": true
    },
    {
        "source_sentence": "此根初解先得人空，空性圓明成法解脫，解脫法已俱空不生，是名菩薩從三摩地得無生忍。",
        "from": "T19n0945_005:0125b26_10",
        "context_with_next_sentence": true
    },
    {
        "source_sentence": "」阿難及諸大眾蒙佛開示，慧覺圓通得無疑惑。",
        "from": "T19n0945_005:0125b28_1",
        "context_with_next_sentence": true
    },
    {
        "source_sentence": "一時，合掌頂禮雙足而白佛言：",
        "from": "T19n0945_005:0125b28_15",
        "context_with_next_sentence": true
    },
    {
        "source_sentence": "「我等今日身心皎然快得無礙，雖復悟知一六亡義，然猶未達圓通本根。",
        "from": "T19n0945_005:0125c01_7",
        "context_with_next_sentence": true
    },
    {
        "source_sentence": "世尊！",
        "from": "T19n0945_005:0125c01_10",
        "context_with_next_sentence": true
    },
    {
        "source_sentence": "我輩飄零積劫孤露，何心何慮預佛天倫，如失乳兒忽遇慈母，若復因此際會道成，所得密言還同本悟，則與未聞無有差別。",
        "from": "T19n0945_005:0125c04_6",
        "context_with_next_sentence": true
    },
    {
        "source_sentence": "惟垂大悲惠我祕嚴，成就如來最後開示。",
        "from": "T19n0945_005:0125c05_5",
        "context_with_next_sentence": true
    },
    {
        "source_sentence": "」作是語已，五體投地，退藏密機冀佛冥授。",
        "from": "T19n0945_005:0125c06_4",
        "context_with_next_sentence": true
    },
    {
        "source_sentence": "爾時，世尊普告眾中諸大菩薩及諸漏盡大阿羅漢：",
        "from": "T19n0945_005:0125c08_3",
        "context_with_next_sentence": true
    },
    {
        "source_sentence": "「汝等菩薩及阿羅漢，生我法中得成無學。",
        "from": "T19n0945_005:0125c09_2",
        "context_with_next_sentence": true
    },
    {
        "source_sentence": "吾今問汝，最初發心悟十八界誰為圓通？",
        "from": "T19n0945_005:0125c10_1",
        "context_with_next_sentence": true
    },
    {
        "source_sentence": "從何方便入三摩地？",
        "from": "T19n0945_005:0125c10_10",
        "context_with_next_sentence": true
    },
    {
        "source_sentence": "」驕陳那五比丘即從座起，頂禮佛足而白佛言：",
        "from": "T19n0945_005:0125c12_1",
        "context_with_next_sentence": true
    },
    {
        "source_sentence": "「我在鹿苑及於雞園，觀見如來最初成道，於佛音聲悟明四諦。",
        "from": "T19n0945_005:0125c13_8",
        "context_with_next_sentence": true
    },
    {
        "source_sentence": "佛問比丘，我初稱解，如來印我名阿若多。",
        "from": "T19n0945_005:0125c14_7",
        "context_with_next_sentence": true
    },
    {
        "source_sentence": "妙音密圓，我於音聲得阿羅漢。",
        "from": "T19n0945_005:0125c15_2",
        "context_with_next_sentence": true
    },
    {
        "source_sentence": "佛問圓通，如我所證，音聲為上！",
        "from": "T19n0945_005:0125c15_17",
        "context_with_next_sentence": true
    },
    {
        "source_sentence": "」優波尼沙陀即從座起，頂禮佛足而白佛言：",
        "from": "T19n0945_005:0125c16_18",
        "context_with_next_sentence": true
    },
    {
        "source_sentence": "「我亦觀佛最初成道，觀不淨相生大厭離，悟諸色性以從不淨，白骨微塵歸於虛空，空色二無成無學道，如來印我名尼沙陀。",
        "from": "T19n0945_005:0125c19_15",
        "context_with_next_sentence": true
    },
    {
        "source_sentence": "塵色既盡妙色密圓，我從色相得阿羅漢。",
        "from": "T19n0945_005:0125c20_14",
        "context_with_next_sentence": true
    },
    {
        "source_sentence": "佛問圓通，如我所證，色因為上！",
        "from": "T19n0945_005:0125c21_9",
        "context_with_next_sentence": true
    },
    {
        "source_sentence": "」香嚴童子即從座起，頂禮佛足而白佛言：",
        "from": "T19n0945_005:0125c22_17",
        "context_with_next_sentence": true
    },
    {
        "source_sentence": "「我聞如來教我諦觀諸有為相。",
        "from": "T19n0945_005:0125c23_11",
        "context_with_next_sentence": true
    },
    {
        "source_sentence": "我時辭佛宴晦清齋，見諸比丘燒沈水香，香氣寂然來入鼻中，我觀此氣非木、非空、非煙、非火，去無所著來無所從，由是意銷發明無漏，如來印我得香嚴號。",
        "from": "T19n0945_005:0125c27_3",
        "context_with_next_sentence": true
    },
    {
        "source_sentence": "塵氣倏滅妙香密圓，我從香嚴得阿羅漢。",
        "from": "T19n0945_005:0125c28_2",
        "context_with_next_sentence": true
    },
    {
        "source_sentence": "佛問圓通，如我所證，香嚴為上！",
        "from": "T19n0945_005:0125c28_17",
        "context_with_next_sentence": true
    },
    {
        "source_sentence": "」藥王、藥上二法王子并在會中五百梵天即從座起，頂禮佛足而白佛言：",
        "from": "T19n0945_005:0126a01_12",
        "context_with_next_sentence": true
    },
    {
        "source_sentence": "「我無始劫為世良醫，口中嘗此娑婆世界草木金石，名數凡有十萬八千，如是悉知苦醋鹹淡甘辛等味，并諸和合俱生變異，是冷是熱有毒無毒悉能遍知。",
        "from": "T19n0945_005:0126a05_3",
        "context_with_next_sentence": true
    },
    {
        "source_sentence": "承事如來了知味性非空、非有、非即身心、非離身心，分別味因從是開悟，蒙佛如來印我昆季藥王、藥上二菩薩名。",
        "from": "T19n0945_005:0126a07_15",
        "context_with_next_sentence": true
    },
    {
        "source_sentence": "今於會中為法王子，因味覺明位登菩薩。",
        "from": "T19n0945_005:0126a08_14",
        "context_with_next_sentence": true
    },
    {
        "source_sentence": "佛問圓通，如我所證，味因為上！",
        "from": "T19n0945_005:0126a09_9",
        "context_with_next_sentence": true
    },
    {
        "source_sentence": "」跋陀婆羅并其同伴十六開士即從座起，頂禮佛足而白佛言：",
        "from": "T19n0945_005:0126a11_7",
        "context_with_next_sentence": true
    },
    {
        "source_sentence": "「我等先於威音王佛聞法出家，於浴僧時隨例入室，忽悟水因既不洗塵亦不洗體，中間安然，得無所有。",
        "from": "T19n0945_005:0126a13_15",
        "context_with_next_sentence": true
    },
    {
        "source_sentence": "宿習無忘乃至今時從佛出家，今得無學，彼佛名我跋陀婆羅。",
        "from": "T19n0945_005:0126a15_3",
        "context_with_next_sentence": true
    },
    {
        "source_sentence": "妙觸宣明，成佛子住。",
        "from": "T19n0945_005:0126a15_13",
        "context_with_next_sentence": true
    },
    {
        "source_sentence": "佛問圓通，如我所證，觸因為上！",
        "from": "T19n0945_005:0126a16_7",
        "context_with_next_sentence": true
    },
    {
        "source_sentence": "」摩訶迦葉及紫金光比丘尼等即從座起，頂禮佛足而白佛言：",
        "from": "T19n0945_005:0126a18_7",
        "context_with_next_sentence": true
    },
    {
        "source_sentence": "「我於往劫於此界中，有佛出世名日月燈，我得親近聞法修學，佛滅度後供養舍利、然燈續明，以紫光金塗佛形像，自爾已來世世生生身常圓滿紫金光聚，此紫金光比丘尼者，即我眷屬，同時發心，我觀世間六塵變壞，唯以空寂修於滅盡，身心乃能度百千劫猶如彈指。",
        "from": "T19n0945_005:0126a24_9",
        "context_with_next_sentence": true
    },
    {
        "source_sentence": "我以空法，成阿羅漢。",
        "from": "T19n0945_005:0126a24_19",
        "context_with_next_sentence": true
    },
    {
        "source_sentence": "世尊說我頭陀為最，妙法開明銷滅諸漏。",
        "from": "T19n0945_005:0126a25_17",
        "context_with_next_sentence": true
    },
    {
        "source_sentence": "佛問圓通，如我所證，法因為上！",
        "from": "T19n0945_005:0126a26_13",
        "context_with_next_sentence": true
    },
    {
        "source_sentence": "」阿那律陀即從座起，頂禮佛足而白佛言：",
        "from": "T19n0945_005:0126a27_17",
        "context_with_next_sentence": true
    },
    {
        "source_sentence": "「我初出家常樂睡眠，如來訶我為畜生類，我聞佛訶啼泣自責，七日不眠失其雙目，世尊示我樂見照明金剛三昧，我不因眼觀見十方，精真洞然如觀掌果，如來印我成阿羅漢。",
        "from": "T19n0945_005:0126b02_17",
        "context_with_next_sentence": true
    },
    {
        "source_sentence": "佛問圓通，如我所證，旋見循元斯為第一！",
        "from": "T19n0945_005:0126b03_17",
        "context_with_next_sentence": true
    },
    {
        "source_sentence": "」周利槃特迦即從座起，頂禮佛足而白佛言：",
        "from": "T19n0945_005:0126b04_18",
        "context_with_next_sentence": true
    },
    {
        "source_sentence": "「我闕誦持無多聞性，最初值佛聞法出家，憶持如來一句伽陀，於一百日得前遺後、得後遺前，佛愍我愚教我安居調出入息。",
        "from": "T19n0945_005:0126b07_15",
        "context_with_next_sentence": true
    },
    {
        "source_sentence": "我時觀息微細窮盡，生住異滅諸行剎那，其心豁然得大無礙，乃至漏盡成阿羅漢，住佛座下印成無學。",
        "from": "T19n0945_005:0126b10_3",
        "context_with_next_sentence": true
    },
    {
        "source_sentence": "佛問圓通，如我所證，返息循空斯為第一！",
        "from": "T19n0945_005:0126b11_2",
        "context_with_next_sentence": true
    },
    {
        "source_sentence": "」驕梵鉢提即從座起，頂禮佛足而白佛言：",
        "from": "T19n0945_005:0126b12_17",
        "context_with_next_sentence": true
    },
    {
        "source_sentence": "「我有口業，於過去劫輕弄沙門，世世生生有牛呞病，如來示我一味清淨心地法門，我得滅心入三摩地，觀味之知非體非物，應念得超世間諸漏，內脫身心外遺世界，遠離三有如鳥出籠，離垢銷塵法眼清淨成阿羅漢，如來親印登無學道。",
        "from": "T19n0945_005:0126b18_6",
        "context_with_next_sentence": true
    },
    {
        "source_sentence": "佛問圓通，如我所證，還味旋知斯為第一！",
        "from": "T19n0945_005:0126b19_5",
        "context_with_next_sentence": true
    },
    {
        "source_sentence": "」畢陵伽婆蹉即從座起，頂禮佛足而白佛言：",
        "from": "T19n0945_005:0126b20_18",
        "context_with_next_sentence": true
    },
    {
        "source_sentence": "「我初發心從佛入道，數聞如來說諸世間不可樂事，乞食城中心思法門，不覺路中毒刺傷足，舉身疼痛我念有知，知此深痛雖覺覺痛，覺清淨心無痛痛覺，我又思惟如是一身寧有雙覺？",
        "from": "T19n0945_005:0126b25_4",
        "context_with_next_sentence": true
    },
    {
        "source_sentence": "攝念未久身心忽空，三七日中諸漏虛盡成阿羅漢，得親印記發明無學。",
        "from": "T19n0945_005:0126b26_16",
        "context_with_next_sentence": true
    },
    {
        "source_sentence": "佛問圓通，如我所證，純覺遺身斯為第一！",
        "from": "T19n0945_005:0126b27_16",
        "context_with_next_sentence": true
    },
    {
        "source_sentence": "」須菩提即從座起，頂禮佛足而白佛言：",
        "from": "T19n0945_005:0126b28_16",
        "context_with_next_sentence": true
    },
    {
        "source_sentence": "「我曠劫來心得無礙，自憶受生如恒河沙，初在母胎即知空寂，如是乃至十方成空，亦令眾生證得空性，蒙如來發性覺真空，空性圓明得阿羅漢，頓入如來寶明空海，同佛知見印成無學，解脫性空我為無上。",
        "from": "T19n0945_005:0126c04_11",
        "context_with_next_sentence": true
    },
    {
        "source_sentence": "佛問圓通，如我所證，諸相入非非所非盡，旋法歸無斯為第一！",
        "from": "T19n0945_005:0126c05_19",
        "context_with_next_sentence": true
    },
    {
        "source_sentence": "」舍利弗即從座起，頂禮佛足而白佛言：",
        "from": "T19n0945_005:0126c06_16",
        "context_with_next_sentence": true
    },
    {
        "source_sentence": "「我曠劫來心見清淨，如是受生如恒河沙，世出世間種種變化，一見則通獲無障礙，我於路中逢迦葉波，兄弟相逐宣說因緣，悟心無際從佛出家，見覺明圓得大無畏，成阿羅漢為佛長子，從佛口生從法化生。",
        "from": "T19n0945_005:0126c11_12",
        "context_with_next_sentence": true
    },
    {
        "source_sentence": "佛問圓通，如我所證，心見發光光極知見斯為第一！",
        "from": "T19n0945_005:0126c12_15",
        "context_with_next_sentence": true
    },
    {
        "source_sentence": "」普賢菩薩即從座起，頂禮佛足而白佛言：",
        "from": "T19n0945_005:0126c13_17",
        "context_with_next_sentence": true
    },
    {
        "source_sentence": "「我已曾與恒沙如來為法王子，十方如來教其弟子，菩薩根者修普賢行，從我立名。",
        "from": "T19n0945_005:0126c15_16",
        "context_with_next_sentence": true
    },
    {
        "source_sentence": "世尊！",
        "from": "T19n0945_005:0126c15_19",
        "context_with_next_sentence": true
    },
    {
        "source_sentence": "我用心聞，分別眾生所有知見，若於他方恒沙界外，有一眾生心中發明普賢行者，我於爾時乘六牙象，分身百千皆至其處，縱彼障深未合見我，我與其人暗中摩頂，擁護安慰令其成就。",
        "from": "T19n0945_005:0126c20_3",
        "context_with_next_sentence": true
    },
    {
        "source_sentence": "佛問圓通，我說本因，心聞發明分別自在斯為第一！",
        "from": "T19n0945_005:0126c21_6",
        "context_with_next_sentence": true
    },
    {
        "source_sentence": "」孫陀羅難陀即從座起，頂禮佛足而白佛言：",
        "from": "T19n0945_005:0126c22_18",
        "context_with_next_sentence": true
    },
    {
        "source_sentence": "「我初出家從佛入道，雖具戒律，於三摩提，心常散動未獲無漏。",
        "from": "T19n0945_005:0126c24_7",
        "context_with_next_sentence": true
    },
    {
        "source_sentence": "世尊教我及俱絺羅觀鼻端白，我初諦觀經三七日，見鼻中氣出入如煙，身心內明圓洞世界，遍成虛淨猶如瑠璃，煙相漸銷鼻息成白，心開漏盡，諸出入息化為光明，照十方界得阿羅漢，世尊記我當得菩提。",
        "from": "T19n0945_005:0126c29_2",
        "context_with_next_sentence": true
    },
    {
        "source_sentence": "佛問圓通，我以銷息息久發明，明圓滅漏斯為第一！",
        "from": "T19n0945_005:0127a01_5",
        "context_with_next_sentence": true
    },
    {
        "source_sentence": "」富樓那彌多羅尼子即從座起，頂禮佛足而白佛言：",
        "from": "T19n0945_005:0127a03_3",
        "context_with_next_sentence": true
    },
    {
        "source_sentence": "「我曠劫來辯才無礙，宣說苦空深達實相，如是乃至恒沙如來祕密法門，我於眾中微妙開示得無所畏。",
        "from": "T19n0945_005:0127a05_9",
        "context_with_next_sentence": true
    },
    {
        "source_sentence": "世尊知我有大辯才，以音聲輪教我發揚，我於佛前助佛轉輪，因師子吼成阿羅漢，世尊印我說法無上。",
        "from": "T19n0945_005:0127a07_16",
        "context_with_next_sentence": true
    },
    {
        "source_sentence": "佛問圓通，我以法音降伏魔怨銷滅諸漏斯為第一！",
        "from": "T19n0945_005:0127a09_1",
        "context_with_next_sentence": true
    },
    {
        "source_sentence": "」優波離即從座起，頂禮佛足而白佛言：",
        "from": "T19n0945_005:0127a10_16",
        "context_with_next_sentence": true
    },
    {
        "source_sentence": "「我親隨佛踰城出家，親觀如來六年勤苦，親見如來降伏諸魔制諸外道，解脫世間貪欲諸漏，承佛教戒如是乃至三千威儀、八萬微細，性業、遮業悉皆清淨，身心寂滅成阿羅漢，我是如來眾中綱紀，親印我心持戒修身眾推無上。",
        "from": "T19n0945_005:0127a16_1",
        "context_with_next_sentence": true
    },
    {
        "source_sentence": "佛問圓通，我以執身身得自在，次第執心心得通達，然後身心一切通利斯為第一！",
        "from": "T19n0945_005:0127a17_17",
        "context_with_next_sentence": true
    },
    {
        "source_sentence": "」大目犍連即從座起，頂禮佛足而白佛言：",
        "from": "T19n0945_005:0127a18_17",
        "context_with_next_sentence": true
    },
    {
        "source_sentence": "「我初於路乞食逢遇優樓頻螺、伽耶、那提三迦葉波，宣說如來因緣深義，我頓發心得大通達，如來惠我袈裟著身鬚髮自落，我遊十方得無罣礙，神通發明推為無上，成阿羅漢。",
        "from": "T19n0945_005:0127a22_17",
        "context_with_next_sentence": true
    },
    {
        "source_sentence": "寧唯世尊，十方如來歎我神力，圓明清淨自在無畏。",
        "from": "T19n0945_005:0127a24_1",
        "context_with_next_sentence": true
    },
    {
        "source_sentence": "佛問圓通，我以旋湛心光發宣，如澄濁流久成清瑩斯為第一！",
        "from": "T19n0945_005:0127a25_8",
        "context_with_next_sentence": true
    },
    {
        "source_sentence": "」烏芻瑟摩於如來前，合掌頂禮佛之雙足而白佛言：",
        "from": "T19n0945_005:0127a27_3",
        "context_with_next_sentence": true
    },
    {
        "source_sentence": "「我常先憶，久遠劫前性多貪欲，有佛出世名曰空王，說多婬人成猛火聚，教我遍觀百骸四𨈛，諸冷暖氣神光內凝，化多婬心成智慧火，從是諸佛皆呼召我名為火頭，我以火光三昧力故成阿羅漢。",
        "from": "T19n0945_005:0127b02_11",
        "context_with_next_sentence": true
    },
    {
        "source_sentence": "心發大願，諸佛成道，我為力士親伏魔怨。",
        "from": "T19n0945_005:0127b03_10",
        "context_with_next_sentence": true
    },
    {
        "source_sentence": "佛問圓通，我以諦觀身心暖觸無礙流通，諸漏既銷生大寶焰登無上覺斯為第一！",
        "from": "T19n0945_005:0127b05_7",
        "context_with_next_sentence": true
    },
    {
        "source_sentence": "」持地菩薩即從座起，頂禮佛足而白佛言：",
        "from": "T19n0945_005:0127b06_17",
        "context_with_next_sentence": true
    },
    {
        "source_sentence": "「我念往昔普光如來出現於世，我為比丘，常於一切要路、津口、田地、險隘，有不如法妨損車馬，我皆平填，或作橋梁、或負沙土，如是勤苦經無量佛出現於世，或有眾生於闤闠處，要人擎物我先為擎，至其所詣放物即行不取其直。",
        "from": "T19n0945_005:0127b12_2",
        "context_with_next_sentence": true
    },
    {
        "source_sentence": "毘舍浮佛現在世時，世多饑荒，我為負人，無問遠近唯取一錢，或有車牛被於陷溺，我有神力為其推輪拔其苦惱，時國大王筵佛設齋，我於爾時平地待佛，毘舍如來摩頂謂我：",
        "from": "T19n0945_005:0127b16_3",
        "context_with_next_sentence": true
    },
    {
        "source_sentence": "『當平心地，則世界地一切皆平。",
        "from": "T19n0945_005:0127b16_18",
        "context_with_next_sentence": true
    },
    {
        "source_sentence": "』我即心開，見身微塵與造世界所有微塵等無差別，微塵自性不相觸摩，乃至刀兵亦無所觸，我於法性悟無生忍成阿羅漢。",
        "from": "T19n0945_005:0127b19_12",
        "context_with_next_sentence": true
    },
    {
        "source_sentence": "迴心今入菩薩位中，聞諸如來宣妙蓮華佛知見地，我先證明而為上首。",
        "from": "T19n0945_005:0127b21_6",
        "context_with_next_sentence": true
    },
    {
        "source_sentence": "佛問圓通，我以諦觀身界二塵等無差別，本如來藏虛妄發塵，塵銷智圓成無上道斯為第一！",
        "from": "T19n0945_005:0127b23_8",
        "context_with_next_sentence": true
    },
    {
        "source_sentence": "」月光童子即從座起，頂禮佛足而白佛言：",
        "from": "T19n0945_005:0127b24_17",
        "context_with_next_sentence": true
    },
    {
        "source_sentence": "「我憶往昔恒河沙劫，有佛出世名為水天，教諸菩薩修習水精入三摩地，觀於身中水性無奪，初從涕唾如是窮盡津液、精血、大小便利，身中漩澓水性一同，見水身中與世界外浮幢王剎諸香水海等無差別。",
        "from": "T19n0945_005:0127b29_11",
        "context_with_next_sentence": true
    },
    {
        "source_sentence": "我於是時初成此觀，但見其水未得無身，當為比丘室中安禪，我有弟子窺窓觀室，唯見清水遍在屋中了無所見，童稚無知取一瓦礫投於水內，激水作聲顧盻而去，我出定後頓覺心痛，如舍利弗遭違害鬼，我自思惟：",
        "from": "T19n0945_005:0127c05_12",
        "context_with_next_sentence": true
    },
    {
        "source_sentence": "『今我已得阿羅漢道久離病緣，云何今日忽生心痛，將無退失？",
        "from": "T19n0945_005:0127c07_1",
        "context_with_next_sentence": true
    },
    {
        "source_sentence": "』「爾時，童子捷來我前說如上事，我則告言：",
        "from": "T19n0945_005:0127c08_19",
        "context_with_next_sentence": true
    },
    {
        "source_sentence": "『汝更見水，可即開門入此水中除去瓦礫。",
        "from": "T19n0945_005:0127c09_16",
        "context_with_next_sentence": true
    },
    {
        "source_sentence": "』童子奉教，後入定時還復見水瓦礫宛然，開門除出，我後出定身質如初，逢無量佛如是至於山海自在通王如來，方得亡身，與十方界諸香水海，性合真空無二無別，今於如來得童真名預菩薩會。",
        "from": "T19n0945_005:0127c14_6",
        "context_with_next_sentence": true
    },
    {
        "source_sentence": "佛問圓通，我以水性一味流通，得無生忍圓滿菩提斯為第一！",
        "from": "T19n0945_005:0127c15_14",
        "context_with_next_sentence": true
    },
    {
        "source_sentence": "」瑠璃光法王子即從座起，頂禮佛足而白佛言：",
        "from": "T19n0945_005:0127c17_1",
        "context_with_next_sentence": true
    },
    {
        "source_sentence": "「我憶往昔經恒沙劫，有佛出世名無量聲，開示菩薩本覺妙明，觀此世界及眾生身，皆是妄緣風力所轉。",
        "from": "T19n0945_005:0127c19_7",
        "context_with_next_sentence": true
    },
    {
        "source_sentence": "我於爾時，觀界安立、觀世動時、觀身動止、觀心動念，諸動無二等無差別，我時了覺此群動性，來無所從去無所至，十方微塵顛倒眾生同一虛妄，如是乃至三千大千，一世界內所有眾生，如一器中貯百蚊蚋啾啾亂鳴，於分寸中鼓發狂鬧。",
        "from": "T19n0945_005:0127c24_16",
        "context_with_next_sentence": true
    },
    {
        "source_sentence": "逢佛未幾得無生忍，爾時心開，乃見東方不動佛國，為法王子事十方佛，身心發光洞徹無礙。",
        "from": "T19n0945_005:0127c26_19",
        "context_with_next_sentence": true
    },
    {
        "source_sentence": "佛問圓通，我以觀察風力無依，悟菩提心入三摩地，合十方佛傳一妙心斯為第一！",
        "from": "T19n0945_005:0127c28_16",
        "context_with_next_sentence": true
    },
    {
        "source_sentence": "」虛空藏菩薩即從座起，頂禮佛足而白佛言：",
        "from": "T19n0945_005:0127c29_18",
        "context_with_next_sentence": true
    },
    {
        "source_sentence": "「我與如來定光佛所得無邊身，爾時手執四大寶珠，照明十方微塵佛剎化成虛空，又於自心現大圓鏡，內放十種微妙寶光流灌十方，盡虛空際諸幢王剎來入鏡內涉入我身，身同虛空不相妨礙，身能善入微塵國土，廣行佛事得大隨順，此大神力由我諦觀，四大無依妄想生滅，虛空無二佛國本同，於同發明得無生忍。",
        "from": "T19n0945_005:0128a08_5",
        "context_with_next_sentence": true
    },
    {
        "source_sentence": "佛問圓通，我以觀察虛空無邊入三摩地妙力圓明斯為第一！",
        "from": "T19n0945_005:0128a09_12",
        "context_with_next_sentence": true
    },
    {
        "source_sentence": "」彌勒菩薩即從座起，頂禮佛足而白佛言：",
        "from": "T19n0945_005:0128a10_17",
        "context_with_next_sentence": true
    },
    {
        "source_sentence": "「我憶往昔經微塵劫，有佛出世名日月燈明，我從彼佛而得出家，心重世名好遊族姓。",
        "from": "T19n0945_005:0128a12_16",
        "context_with_next_sentence": true
    },
    {
        "source_sentence": "爾時，世尊教我修習唯心識定入三摩地，歷劫已來以此三昧事恒沙佛，求世名心歇滅無有，至然燈佛出現於世，我乃得成無上妙圓識心三昧，乃至盡空如來國土淨穢有無，皆是我心變化所現。",
        "from": "T19n0945_005:0128a17_6",
        "context_with_next_sentence": true
    },
    {
        "source_sentence": "世尊！",
        "from": "T19n0945_005:0128a17_9",
        "context_with_next_sentence": true
    },
    {
        "source_sentence": "我了如是唯心識故，識性流出無量如來，今得授記次補佛處。",
        "from": "T19n0945_005:0128a18_16",
        "context_with_next_sentence": true
    },
    {
        "source_sentence": "佛問圓通，我以諦觀十方唯識，識心圓明入圓成實，遠離依他及遍計執得無生忍斯為第一！",
        "from": "T19n0945_005:0128a20_18",
        "context_with_next_sentence": true
    },
    {
        "source_sentence": "」大勢至法王子與其同倫五十二菩薩即從座起，頂禮佛足而白佛言：",
        "from": "T19n0945_005:0128a22_11",
        "context_with_next_sentence": true
    },
    {
        "source_sentence": "「我憶往昔恒河沙劫，有佛出世名無量光，十二如來相繼一劫，其最後佛名超日月光，彼佛教我念佛三昧。",
        "from": "T19n0945_005:0128a24_18",
        "context_with_next_sentence": true
    },
    {
        "source_sentence": "譬如有人，一專為憶一人專忘，如是二人若逢不逢、或見非見，二人相憶二憶念深，如是乃至從生至生，同於形影不相乖異，十方如來憐念眾生如母憶子，若子逃逝雖憶何為？",
        "from": "T19n0945_005:0128a28_18",
        "context_with_next_sentence": true
    },
    {
        "source_sentence": "子若憶母如母憶時，母子歷生不相違遠，若眾生心憶佛念佛，現前當來必定見佛去佛不遠，不假方便自得心開，如染香人身有香氣，此則名曰香光莊嚴。",
        "from": "T19n0945_005:0128b03_10",
        "context_with_next_sentence": true
    },
    {
        "source_sentence": "我本因地以念佛心入無生忍，今於此界攝念佛人歸於淨土。",
        "from": "T19n0945_005:0128b04_17",
        "context_with_next_sentence": true
    },
    {
        "source_sentence": "佛問圓通，我無選擇，都攝六根，淨念相繼得三摩地斯為第一！",
        "from": "T19n0945_005:0128b06_6",
        "context_with_next_sentence": true
    },
    {
        "source_sentence": "」大佛頂萬行首楞嚴經卷第五",
        "from": "T19n0945_005:0128b07_100",
        "context_with_next_sentence": false
    }
]