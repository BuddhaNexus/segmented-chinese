[
    {
        "source_sentence": "佛說除蓋障菩薩所問經卷第三",
        "from": "T14n0489_003:0709b15_0",
        "context_with_next_sentence": true
    },
    {
        "source_sentence": "西天譯經三藏朝散大夫試鴻臚少",
        "from": "T14n0489_003:0709b17_0",
        "context_with_next_sentence": true
    },
    {
        "source_sentence": "卿傳梵大師賜紫沙門臣法護等",
        "from": "T14n0489_003:0709b18_0",
        "context_with_next_sentence": true
    },
    {
        "source_sentence": "奉　詔譯「復次，善男子！",
        "from": "T14n0489_003:0709b20_7",
        "context_with_next_sentence": true
    },
    {
        "source_sentence": "云何是離諸煩惱燒然戒行？",
        "from": "T14n0489_003:0709b20_19",
        "context_with_next_sentence": true
    },
    {
        "source_sentence": "謂若菩薩或貪火燒然，或瞋火燒然，或癡火燒然，或餘煩惱之火燒然，或餘諸受用侵害火燒然。",
        "from": "T14n0489_003:0709b23_2",
        "context_with_next_sentence": true
    },
    {
        "source_sentence": "若欲不燒然者，當起貪之對治，及應遠離貪所起緣。",
        "from": "T14n0489_003:0709b24_5",
        "context_with_next_sentence": true
    },
    {
        "source_sentence": "何謂貪之對治？",
        "from": "T14n0489_003:0709b24_12",
        "context_with_next_sentence": true
    },
    {
        "source_sentence": "即不淨觀是貪對治。",
        "from": "T14n0489_003:0709b25_2",
        "context_with_next_sentence": true
    },
    {
        "source_sentence": "不淨觀者，謂自身中諸不淨物，髮毛爪齒涎淚涕唾，淡廕垢汗大小便利，皮膚血肉骨髓肪膏，腦膜筋脈脾腎心肺，肝膽腸胃胞及肚胘，凡如是等諸不淨物，菩薩應當作此觀想起是思惟：",
        "from": "T14n0489_003:0709b29_6",
        "context_with_next_sentence": true
    },
    {
        "source_sentence": "『世間所有彼愚癡者，不明解者，造不善者，尚能了知諸如是等不淨物已，不處貪心；",
        "from": "T14n0489_003:0709c02_4",
        "context_with_next_sentence": true
    },
    {
        "source_sentence": "況智者乎？",
        "from": "T14n0489_003:0709c02_9",
        "context_with_next_sentence": true
    },
    {
        "source_sentence": "』此為菩薩多種不淨之觀是貪對治。",
        "from": "T14n0489_003:0709c03_5",
        "context_with_next_sentence": true
    },
    {
        "source_sentence": "「何者是貪所起緣？",
        "from": "T14n0489_003:0709c03_14",
        "context_with_next_sentence": true
    },
    {
        "source_sentence": "謂著諸欲染，或見女人端嚴妙色，起可愛心而生希取。",
        "from": "T14n0489_003:0709c04_17",
        "context_with_next_sentence": true
    },
    {
        "source_sentence": "爾時見已當作是觀：",
        "from": "T14n0489_003:0709c05_7",
        "context_with_next_sentence": true
    },
    {
        "source_sentence": "『如佛所說夢境無實。",
        "from": "T14n0489_003:0709c05_17",
        "context_with_next_sentence": true
    },
    {
        "source_sentence": "何故智者於此如夢境界之中，而起貪心？",
        "from": "T14n0489_003:0709c06_15",
        "context_with_next_sentence": true
    },
    {
        "source_sentence": "』是名菩薩遠離貪所起緣。",
        "from": "T14n0489_003:0709c07_7",
        "context_with_next_sentence": true
    },
    {
        "source_sentence": "「何謂菩薩瞋之對治及遠離彼瞋所起緣？",
        "from": "T14n0489_003:0709c08_6",
        "context_with_next_sentence": true
    },
    {
        "source_sentence": "所謂菩薩於諸有情所多起慈心，以此慈心及此因緣，而彼忿恚瞋怒有情心意皆能攝伏，瞋恚因緣悉得遠離，是名菩薩瞋之對治，及遠離彼瞋所起緣。",
        "from": "T14n0489_003:0709c11_15",
        "context_with_next_sentence": true
    },
    {
        "source_sentence": "當作如是觀察之時即離癡法，由離癡故，彼諸所欲及諸受用，不為侵害之火燒然，此等是為菩薩離諸煩惱燒然戒行。",
        "from": "T14n0489_003:0709c14_8",
        "context_with_next_sentence": true
    },
    {
        "source_sentence": "「云何是離不深固作意戒行？",
        "from": "T14n0489_003:0709c15_2",
        "context_with_next_sentence": true
    },
    {
        "source_sentence": "謂若菩薩獨處一方寂靜而住，不起是心：",
        "from": "T14n0489_003:0709c16_1",
        "context_with_next_sentence": true
    },
    {
        "source_sentence": "『我不雜亂所行，我寂靜住，我復能行如來法律，餘諸沙門或婆羅門，彼等皆是雜亂所行，多諸闠閙，而悉墜失如來法律。",
        "from": "T14n0489_003:0709c18_15",
        "context_with_next_sentence": true
    },
    {
        "source_sentence": "』若能不起如是心者，是為菩薩離不深固作意戒行。",
        "from": "T14n0489_003:0709c19_17",
        "context_with_next_sentence": true
    },
    {
        "source_sentence": "「云何是菩薩攝善法戒行？",
        "from": "T14n0489_003:0709c20_9",
        "context_with_next_sentence": true
    },
    {
        "source_sentence": "謂若菩薩作是伺察：",
        "from": "T14n0489_003:0709c20_18",
        "context_with_next_sentence": true
    },
    {
        "source_sentence": "『如佛所說，諸苾芻應當尊敬修福、尊敬護戒、尊敬修慧。",
        "from": "T14n0489_003:0709c22_4",
        "context_with_next_sentence": true
    },
    {
        "source_sentence": "何以故？",
        "from": "T14n0489_003:0709c22_8",
        "context_with_next_sentence": true
    },
    {
        "source_sentence": "尊敬福者，福是現受可愛精光悅意果報。",
        "from": "T14n0489_003:0709c23_6",
        "context_with_next_sentence": true
    },
    {
        "source_sentence": "』如是信者而能遠離諸不善業，是為菩薩攝善法戒行。",
        "from": "T14n0489_003:0709c24_11",
        "context_with_next_sentence": true
    },
    {
        "source_sentence": "「云何是怖罪戒行？",
        "from": "T14n0489_003:0709c24_20",
        "context_with_next_sentence": true
    },
    {
        "source_sentence": "謂若菩薩或有如微塵罪，見悉生怖不順所作，乃至少罪亦不生輕，作是思惟：",
        "from": "T14n0489_003:0709c26_15",
        "context_with_next_sentence": true
    },
    {
        "source_sentence": "『如佛所說，諸苾芻譬如有人中於少毒亦趣命終，若中多毒亦趣命終，諸有罪者，若少若多皆墮惡趣。",
        "from": "T14n0489_003:0709c29_3",
        "context_with_next_sentence": true
    },
    {
        "source_sentence": "』若作如是伺察之時，菩薩於罪乃生恐怖，是為菩薩怖罪戒行。",
        "from": "T14n0489_003:0710a01_11",
        "context_with_next_sentence": true
    },
    {
        "source_sentence": "「云何是怖非所取戒行？",
        "from": "T14n0489_003:0710a02_2",
        "context_with_next_sentence": true
    },
    {
        "source_sentence": "謂若菩薩或有具信沙門婆羅門及餘人眾，信菩薩故，或以金銀摩尼真珠珊瑚瑠璃螺貝珍寶財物及餘受用之具，於菩薩所囑累寄託，雖或單己，而菩薩心不起貪著輒生希取。",
        "from": "T14n0489_003:0710a06_3",
        "context_with_next_sentence": true
    },
    {
        "source_sentence": "又復於諸塔寺之物及眾僧物，設使有人勸令掌執，菩薩於中亦不希取為自資養，作是思惟：",
        "from": "T14n0489_003:0710a08_6",
        "context_with_next_sentence": true
    },
    {
        "source_sentence": "『如佛所說，菩薩寧自割其身肉而噉食之，終不以他不與不許若飲若食，及餘物等而懷希取。",
        "from": "T14n0489_003:0710a10_7",
        "context_with_next_sentence": true
    },
    {
        "source_sentence": "』是為菩薩怖非所取戒行。",
        "from": "T14n0489_003:0710a10_19",
        "context_with_next_sentence": true
    },
    {
        "source_sentence": "「云何是堅固志意戒行？",
        "from": "T14n0489_003:0710a11_10",
        "context_with_next_sentence": true
    },
    {
        "source_sentence": "謂若菩薩，或為魔王或諸魔眾及餘天等，或現女相，或以餘緣來作魔事之所嬈惱欲破壞時，而菩薩不動不搖亦無減失，是為菩薩堅固志意戒行。",
        "from": "T14n0489_003:0710a14_15",
        "context_with_next_sentence": true
    },
    {
        "source_sentence": "「云何是無依著戒行？",
        "from": "T14n0489_003:0710a15_5",
        "context_with_next_sentence": true
    },
    {
        "source_sentence": "謂若菩薩持戒行時，不起是念：",
        "from": "T14n0489_003:0710a15_19",
        "context_with_next_sentence": true
    },
    {
        "source_sentence": "『我所持戒為求天報或天之餘，為求王報或王之餘。",
        "from": "T14n0489_003:0710a17_2",
        "context_with_next_sentence": true
    },
    {
        "source_sentence": "』是為菩薩無依著戒行。",
        "from": "T14n0489_003:0710a17_13",
        "context_with_next_sentence": true
    },
    {
        "source_sentence": "「云何是三輪清淨戒行？",
        "from": "T14n0489_003:0710a18_3",
        "context_with_next_sentence": true
    },
    {
        "source_sentence": "謂若菩薩身業清淨、語業清淨、意業清淨。",
        "from": "T14n0489_003:0710a19_2",
        "context_with_next_sentence": true
    },
    {
        "source_sentence": "身業清淨者，謂遠離身三不善業：",
        "from": "T14n0489_003:0710a19_17",
        "context_with_next_sentence": true
    },
    {
        "source_sentence": "一殺生、二偷盜、三邪染，如是名為身不善業。",
        "from": "T14n0489_003:0710a20_18",
        "context_with_next_sentence": true
    },
    {
        "source_sentence": "語業清淨者，謂遠離語四不善業：",
        "from": "T14n0489_003:0710a21_12",
        "context_with_next_sentence": true
    },
    {
        "source_sentence": "一妄言、二兩舌、三惡口、四綺語，是名語不善業。",
        "from": "T14n0489_003:0710a22_14",
        "context_with_next_sentence": true
    },
    {
        "source_sentence": "意業清淨者，謂遠離意三不善業：",
        "from": "T14n0489_003:0710a23_8",
        "context_with_next_sentence": true
    },
    {
        "source_sentence": "一貪、二瞋、三邪見，是名意不善業。",
        "from": "T14n0489_003:0710a24_4",
        "context_with_next_sentence": true
    },
    {
        "source_sentence": "由能遠離諸不善業，是故即得三輪清淨，是為菩薩三輪清淨戒行。",
        "from": "T14n0489_003:0710a25_14",
        "context_with_next_sentence": true
    },
    {
        "source_sentence": "善男子！",
        "from": "T14n0489_003:0710a25_18",
        "context_with_next_sentence": true
    },
    {
        "source_sentence": "菩薩若行如是十法，即得戒行具足。",
        "from": "T14n0489_003:0710a26_14",
        "context_with_next_sentence": true
    },
    {
        "source_sentence": "「善男子！",
        "from": "T14n0489_003:0710a26_19",
        "context_with_next_sentence": true
    },
    {
        "source_sentence": "菩薩若修十種法者，即得忍辱具足。",
        "from": "T14n0489_003:0710a27_14",
        "context_with_next_sentence": true
    },
    {
        "source_sentence": "何等為十？",
        "from": "T14n0489_003:0710a27_19",
        "context_with_next_sentence": true
    },
    {
        "source_sentence": "一者、安受苦忍；",
        "from": "T14n0489_003:0710a28_7",
        "context_with_next_sentence": true
    },
    {
        "source_sentence": "二者、外忍；",
        "from": "T14n0489_003:0710a28_13",
        "context_with_next_sentence": true
    },
    {
        "source_sentence": "三者、諦察法忍；",
        "from": "T14n0489_003:0710a28_21",
        "context_with_next_sentence": true
    },
    {
        "source_sentence": "四者、佛許可忍；",
        "from": "T14n0489_003:0710a29_6",
        "context_with_next_sentence": true
    },
    {
        "source_sentence": "五者、無定方忍；",
        "from": "T14n0489_003:0710a29_14",
        "context_with_next_sentence": true
    },
    {
        "source_sentence": "六者、無差別忍；",
        "from": "T14n0489_003:0710a29_22",
        "context_with_next_sentence": true
    },
    {
        "source_sentence": "七者、不以事因故忍；",
        "from": "T14n0489_003:0710b01_9",
        "context_with_next_sentence": true
    },
    {
        "source_sentence": "八者、耐怨害忍；",
        "from": "T14n0489_003:0710b01_17",
        "context_with_next_sentence": true
    },
    {
        "source_sentence": "九者、悲心忍；",
        "from": "T14n0489_003:0710b02_2",
        "context_with_next_sentence": true
    },
    {
        "source_sentence": "十者、願力救拔忍。",
        "from": "T14n0489_003:0710b02_11",
        "context_with_next_sentence": true
    },
    {
        "source_sentence": "「善男子！",
        "from": "T14n0489_003:0710b02_16",
        "context_with_next_sentence": true
    },
    {
        "source_sentence": "云何是安受苦忍？",
        "from": "T14n0489_003:0710b03_2",
        "context_with_next_sentence": true
    },
    {
        "source_sentence": "謂若菩薩或自心有憂悲苦惱，隨生起時，菩薩安然悉能忍受不起瞋心，是為菩薩安受苦忍。",
        "from": "T14n0489_003:0710b05_4",
        "context_with_next_sentence": true
    },
    {
        "source_sentence": "「云何是外忍？",
        "from": "T14n0489_003:0710b05_11",
        "context_with_next_sentence": true
    },
    {
        "source_sentence": "謂若菩薩親聞他人所出惡言，或展轉聞，因其毀謗父母師長親友知識，或有惡言謗佛法僧。",
        "from": "T14n0489_003:0710b07_12",
        "context_with_next_sentence": true
    },
    {
        "source_sentence": "菩薩聞已不生瞋恨，是中安然悉能忍受，是為菩薩外忍。",
        "from": "T14n0489_003:0710b08_18",
        "context_with_next_sentence": true
    },
    {
        "source_sentence": "「云何是諦察法忍？",
        "from": "T14n0489_003:0710b09_6",
        "context_with_next_sentence": true
    },
    {
        "source_sentence": "謂若菩薩若聞如來所說最極甚深經中，有法能斷輪迴種子、脫諸結縛、壞相續者，謂一切法本來寂靜，及一切法自性涅槃。",
        "from": "T14n0489_003:0710b12_3",
        "context_with_next_sentence": true
    },
    {
        "source_sentence": "菩薩得聞如是法已，不生驚怖，作是思惟：",
        "from": "T14n0489_003:0710b13_2",
        "context_with_next_sentence": true
    },
    {
        "source_sentence": "『若不了知此法，及不得此法者，豈能證得阿耨多羅三藐三菩提果邪？",
        "from": "T14n0489_003:0710b14_12",
        "context_with_next_sentence": true
    },
    {
        "source_sentence": "由此因緣故，應於如是甚深法中，受持思惟修習伺察及生勝解。",
        "from": "T14n0489_003:0710b16_3",
        "context_with_next_sentence": true
    },
    {
        "source_sentence": "』是為菩薩諦察法忍。",
        "from": "T14n0489_003:0710b16_13",
        "context_with_next_sentence": true
    },
    {
        "source_sentence": "「云何是佛許可忍？",
        "from": "T14n0489_003:0710b17_1",
        "context_with_next_sentence": true
    },
    {
        "source_sentence": "謂若菩薩設起忿恚瞋害心已，即當伺察：",
        "from": "T14n0489_003:0710b17_19",
        "context_with_next_sentence": true
    },
    {
        "source_sentence": "『此恚害心，從何所起，復何處滅？",
        "from": "T14n0489_003:0710b18_15",
        "context_with_next_sentence": true
    },
    {
        "source_sentence": "何因故生，生復何住？",
        "from": "T14n0489_003:0710b19_3",
        "context_with_next_sentence": true
    },
    {
        "source_sentence": "』作是觀時，都不見有恚害之法若生若滅二法可得，隨生即滅，若因若緣亦不可得，以是緣故，菩薩於中安然忍受無復生起，佛所許可，是為菩薩佛許可忍。",
        "from": "T14n0489_003:0710b22_13",
        "context_with_next_sentence": true
    },
    {
        "source_sentence": "「云何是無定方忍？",
        "from": "T14n0489_003:0710b23_2",
        "context_with_next_sentence": true
    },
    {
        "source_sentence": "謂若菩薩非於晝分能忍，夜不能忍，或夜能忍，晝不能忍，自國能忍，他國不能忍，或他國能忍，自國不能忍，慣習者能忍，不慣習者不能忍。",
        "from": "T14n0489_003:0710b26_4",
        "context_with_next_sentence": true
    },
    {
        "source_sentence": "菩薩不然，於一切國、一切處、一切時、一切種皆悉能忍，是為菩薩無定方忍。",
        "from": "T14n0489_003:0710b27_18",
        "context_with_next_sentence": true
    },
    {
        "source_sentence": "「云何是無差別忍？",
        "from": "T14n0489_003:0710b28_6",
        "context_with_next_sentence": true
    },
    {
        "source_sentence": "謂若菩薩不於己之父母、師長、眷屬、親友、知識等處能忍，餘諸人所而不能忍。",
        "from": "T14n0489_003:0710c01_2",
        "context_with_next_sentence": true
    },
    {
        "source_sentence": "何以故？",
        "from": "T14n0489_003:0710c01_6",
        "context_with_next_sentence": true
    },
    {
        "source_sentence": "菩薩乃至於旃陀羅眷屬等處，有所侵惱而悉能忍，是為菩薩無差別忍。",
        "from": "T14n0489_003:0710c02_17",
        "context_with_next_sentence": true
    },
    {
        "source_sentence": "「云何是不以事因故忍？",
        "from": "T14n0489_003:0710c03_8",
        "context_with_next_sentence": true
    },
    {
        "source_sentence": "謂若菩薩所起忍行，不以財利因故，不以怖畏故，不為資養故，不以世間近事故，不為隱覆慚恥等故忍。",
        "from": "T14n0489_003:0710c05_15",
        "context_with_next_sentence": true
    },
    {
        "source_sentence": "何以故？",
        "from": "T14n0489_003:0710c05_19",
        "context_with_next_sentence": true
    },
    {
        "source_sentence": "菩薩常行忍辱心故，是為菩薩不以事因故忍。",
        "from": "T14n0489_003:0710c07_1",
        "context_with_next_sentence": true
    },
    {
        "source_sentence": "「云何是耐怨害忍？",
        "from": "T14n0489_003:0710c07_10",
        "context_with_next_sentence": true
    },
    {
        "source_sentence": "謂若菩薩或無他緣來加其惡，菩薩爾時即無所忍；",
        "from": "T14n0489_003:0710c08_12",
        "context_with_next_sentence": true
    },
    {
        "source_sentence": "或時怨對若執刀杖，若復持拳，起瞋怒心而來打擊，或復期剋，惡語罵詈，菩薩見如是等他怨對來打擊罵詈之時，堅固其心，深自伏忍，作是思惟：",
        "from": "T14n0489_003:0710c11_18",
        "context_with_next_sentence": true
    },
    {
        "source_sentence": "『此等怨對皆是我之自業所感，業成熟已來相逼惱，誠非父母眷屬親友所造，皆是自業造作所成熟故，而亦非外地界水界火界風界之所成熟，又亦非內四大成熟。",
        "from": "T14n0489_003:0710c15_12",
        "context_with_next_sentence": true
    },
    {
        "source_sentence": "』菩薩作是思惟時，由此因緣故，於有怨害及無怨害，平等其心皆悉能忍受，是為菩薩耐怨害忍。",
        "from": "T14n0489_003:0710c17_15",
        "context_with_next_sentence": true
    },
    {
        "source_sentence": "「云何是悲心忍？",
        "from": "T14n0489_003:0710c18_3",
        "context_with_next_sentence": true
    },
    {
        "source_sentence": "謂若菩薩設得王位，或為臣佐，大富自在威德特尊，見諸有情多苦惱者，而彼有情，於其王所生忿恚心，而來毀罵及諸嬈亂。",
        "from": "T14n0489_003:0710c20_19",
        "context_with_next_sentence": true
    },
    {
        "source_sentence": "其王爾時，不生瞋恚，不恃尊豪而行凌逼，作是思惟：",
        "from": "T14n0489_003:0710c22_3",
        "context_with_next_sentence": true
    },
    {
        "source_sentence": "『此諸有情我之向化，我應為彼作其救護，是故我今不恃王之威相，但為彼等作其衛護使不破壞。",
        "from": "T14n0489_003:0710c24_7",
        "context_with_next_sentence": true
    },
    {
        "source_sentence": "』以是因緣，悲心起故安然忍受，是為菩薩悲心忍。",
        "from": "T14n0489_003:0710c25_10",
        "context_with_next_sentence": true
    },
    {
        "source_sentence": "「云何是願力救拔忍？",
        "from": "T14n0489_003:0710c25_20",
        "context_with_next_sentence": true
    },
    {
        "source_sentence": "謂若菩薩作是思惟：",
        "from": "T14n0489_003:0710c26_8",
        "context_with_next_sentence": true
    },
    {
        "source_sentence": "『我於如來、應供、正等正覺所，作師子吼發是願言：",
        "from": "T14n0489_003:0710c27_11",
        "context_with_next_sentence": true
    },
    {
        "source_sentence": "「願我得成阿耨多羅三藐三菩提果已，普為救拔一切有情出生死海。",
        "from": "T14n0489_003:0710c29_3",
        "context_with_next_sentence": true
    },
    {
        "source_sentence": "」我所勤行救拔一切有情不取其相，但為令諸有情悉得解脫，令諸有情其心調伏住奢摩他。",
        "from": "T14n0489_003:0711a02_5",
        "context_with_next_sentence": true
    },
    {
        "source_sentence": "』菩薩爾時，若自心生瞋恚，不能忍者，如佛所說：",
        "from": "T14n0489_003:0711a03_7",
        "context_with_next_sentence": true
    },
    {
        "source_sentence": "『善男子！",
        "from": "T14n0489_003:0711a03_12",
        "context_with_next_sentence": true
    },
    {
        "source_sentence": "譬若有人善療眼疾，能除患者昏翳暗障。",
        "from": "T14n0489_003:0711a04_8",
        "context_with_next_sentence": true
    },
    {
        "source_sentence": "時醫眼師，作是思惟：",
        "from": "T14n0489_003:0711a04_18",
        "context_with_next_sentence": true
    },
    {
        "source_sentence": "「我欲普令除去患者所有昏翳。",
        "from": "T14n0489_003:0711a05_11",
        "context_with_next_sentence": true
    },
    {
        "source_sentence": "」醫師忽然自喪其目。",
        "from": "T14n0489_003:0711a06_2",
        "context_with_next_sentence": true
    },
    {
        "source_sentence": "善男子！",
        "from": "T14n0489_003:0711a06_6",
        "context_with_next_sentence": true
    },
    {
        "source_sentence": "於汝意云何？",
        "from": "T14n0489_003:0711a06_12",
        "context_with_next_sentence": true
    },
    {
        "source_sentence": "而彼醫師能療眼不？",
        "from": "T14n0489_003:0711a07_1",
        "context_with_next_sentence": true
    },
    {
        "source_sentence": "』答言：",
        "from": "T14n0489_003:0711a07_5",
        "context_with_next_sentence": true
    },
    {
        "source_sentence": "『不也。",
        "from": "T14n0489_003:0711a07_9",
        "context_with_next_sentence": true
    },
    {
        "source_sentence": "』佛言：",
        "from": "T14n0489_003:0711a07_13",
        "context_with_next_sentence": true
    },
    {
        "source_sentence": "『善男子！",
        "from": "T14n0489_003:0711a07_18",
        "context_with_next_sentence": true
    },
    {
        "source_sentence": "菩薩亦復如是，欲以慧眼開導世間一切有情愚癡暗瞑，而菩薩若自為彼癡暗所覆，即不能與一切有情除去暗瞑。",
        "from": "T14n0489_003:0711a10_4",
        "context_with_next_sentence": true
    },
    {
        "source_sentence": "』是故菩薩於諸損惱，不生瞋恚安然忍受，是為菩薩願力救拔忍。",
        "from": "T14n0489_003:0711a11_13",
        "context_with_next_sentence": true
    },
    {
        "source_sentence": "善男子！",
        "from": "T14n0489_003:0711a11_17",
        "context_with_next_sentence": true
    },
    {
        "source_sentence": "菩薩若修如是十種法者，即得忍辱具足。",
        "from": "T14n0489_003:0711a12_15",
        "context_with_next_sentence": true
    },
    {
        "source_sentence": "「又，善男子！",
        "from": "T14n0489_003:0711a13_1",
        "context_with_next_sentence": true
    },
    {
        "source_sentence": "菩薩若修十種法者，即得精進具足。",
        "from": "T14n0489_003:0711a13_17",
        "context_with_next_sentence": true
    },
    {
        "source_sentence": "何等為十？",
        "from": "T14n0489_003:0711a14_2",
        "context_with_next_sentence": true
    },
    {
        "source_sentence": "一者、被甲精進；",
        "from": "T14n0489_003:0711a14_10",
        "context_with_next_sentence": true
    },
    {
        "source_sentence": "二者、無能勝精進；",
        "from": "T14n0489_003:0711a14_19",
        "context_with_next_sentence": true
    },
    {
        "source_sentence": "三者、離二邊精進；",
        "from": "T14n0489_003:0711a15_5",
        "context_with_next_sentence": true
    },
    {
        "source_sentence": "四者、利樂精進；",
        "from": "T14n0489_003:0711a15_13",
        "context_with_next_sentence": true
    },
    {
        "source_sentence": "五者、加行精進；",
        "from": "T14n0489_003:0711a15_21",
        "context_with_next_sentence": true
    },
    {
        "source_sentence": "六者、相續精進；",
        "from": "T14n0489_003:0711a16_7",
        "context_with_next_sentence": true
    },
    {
        "source_sentence": "七者、清淨精進；",
        "from": "T14n0489_003:0711a16_15",
        "context_with_next_sentence": true
    },
    {
        "source_sentence": "八者、不共精進；",
        "from": "T14n0489_003:0711a17_1",
        "context_with_next_sentence": true
    },
    {
        "source_sentence": "九者、不隨他教精進；",
        "from": "T14n0489_003:0711a17_11",
        "context_with_next_sentence": true
    },
    {
        "source_sentence": "十者、無高心精進。",
        "from": "T14n0489_003:0711a17_20",
        "context_with_next_sentence": true
    },
    {
        "source_sentence": "「善男子！",
        "from": "T14n0489_003:0711a18_2",
        "context_with_next_sentence": true
    },
    {
        "source_sentence": "云何是被甲精進？",
        "from": "T14n0489_003:0711a18_10",
        "context_with_next_sentence": true
    },
    {
        "source_sentence": "謂若菩薩發大精進，普為一切有情，未得涅槃者令得涅槃，未得度者悉令得度，未解脫者普令解脫，未安隱者而令安隱，未成正覺者當使成正覺。",
        "from": "T14n0489_003:0711a21_16",
        "context_with_next_sentence": true
    },
    {
        "source_sentence": "菩薩發行是精進時，或有魔來欲令斷壞菩薩勝行及生嬈惱。",
        "from": "T14n0489_003:0711a23_5",
        "context_with_next_sentence": true
    },
    {
        "source_sentence": "魔作是言：",
        "from": "T14n0489_003:0711a23_10",
        "context_with_next_sentence": true
    },
    {
        "source_sentence": "『善男子！",
        "from": "T14n0489_003:0711a23_15",
        "context_with_next_sentence": true
    },
    {
        "source_sentence": "汝今宜應止此精進。",
        "from": "T14n0489_003:0711a24_3",
        "context_with_next_sentence": true
    },
    {
        "source_sentence": "何以故？",
        "from": "T14n0489_003:0711a24_7",
        "context_with_next_sentence": true
    },
    {
        "source_sentence": "我亦曾發此之精進，普為一切有情，未得涅槃者令得涅槃，未得度者悉令得度，未解脫者普令解脫，未安隱者而令安隱，未成正覺者當使成正覺；",
        "from": "T14n0489_003:0711a27_13",
        "context_with_next_sentence": true
    },
    {
        "source_sentence": "此等皆是不實妄失之法，愚人諍論之語。",
        "from": "T14n0489_003:0711a28_12",
        "context_with_next_sentence": true
    },
    {
        "source_sentence": "善男子！",
        "from": "T14n0489_003:0711a28_16",
        "context_with_next_sentence": true
    },
    {
        "source_sentence": "我不曾見有人發如是精進，能令一有情得阿耨多羅三藐三菩提者，我但知彼無數俱胝有情，趣證聲聞緣覺涅槃。",
        "from": "T14n0489_003:0711b02_8",
        "context_with_next_sentence": true
    },
    {
        "source_sentence": "善男子！",
        "from": "T14n0489_003:0711b02_12",
        "context_with_next_sentence": true
    },
    {
        "source_sentence": "以是緣故，應須退轉於阿耨多羅三藐三菩提心。",
        "from": "T14n0489_003:0711b03_13",
        "context_with_next_sentence": true
    },
    {
        "source_sentence": "若不然者，汝所發精進，徒增煩惱唐捐其功。",
        "from": "T14n0489_003:0711b04_14",
        "context_with_next_sentence": true
    },
    {
        "source_sentence": "』魔作是言已，菩薩乃自思惟：",
        "from": "T14n0489_003:0711b05_8",
        "context_with_next_sentence": true
    },
    {
        "source_sentence": "『此諸惡魔伺求其便欲來嬈我。",
        "from": "T14n0489_003:0711b06_2",
        "context_with_next_sentence": true
    },
    {
        "source_sentence": "』菩薩知是事已，乃謂魔言：",
        "from": "T14n0489_003:0711b06_15",
        "context_with_next_sentence": true
    },
    {
        "source_sentence": "『汝今勿應逼迫於我，汝於世間但勿有慮。",
        "from": "T14n0489_003:0711b07_12",
        "context_with_next_sentence": true
    },
    {
        "source_sentence": "如佛所說，世間一切從自業種子所生長故，自所造作彼彼之業是所歸趣。",
        "from": "T14n0489_003:0711b09_6",
        "context_with_next_sentence": true
    },
    {
        "source_sentence": "今汝亦然，自業種子所生長故，自所造業是所歸趣。",
        "from": "T14n0489_003:0711b10_10",
        "context_with_next_sentence": true
    },
    {
        "source_sentence": "汝今速應從所來道還歸本處勿復嬈我，嬈亂我故使汝長夜於諸有情苦惱逼迫作不饒益。",
        "from": "T14n0489_003:0711b12_11",
        "context_with_next_sentence": true
    },
    {
        "source_sentence": "』時彼惡魔潛伏退屈，即於是處隱而不現。",
        "from": "T14n0489_003:0711b13_11",
        "context_with_next_sentence": true
    },
    {
        "source_sentence": "菩薩於是諸惡魔眾，或魔天等來嬈亂時，而菩薩心不驚不怖亦不怯弱，是為菩薩被甲精進。",
        "from": "T14n0489_003:0711b15_13",
        "context_with_next_sentence": true
    },
    {
        "source_sentence": "「云何是無能勝精進？",
        "from": "T14n0489_003:0711b16_3",
        "context_with_next_sentence": true
    },
    {
        "source_sentence": "謂若菩薩隨其諸相發起精進，如所起時而為最勝，正使餘諸久修道行菩薩，比此菩薩精進勝行，數分算分乃至烏波尼殺曇分皆不及一，何況聲聞緣覺？",
        "from": "T14n0489_003:0711b19_13",
        "context_with_next_sentence": true
    },
    {
        "source_sentence": "何以故？",
        "from": "T14n0489_003:0711b19_17",
        "context_with_next_sentence": true
    },
    {
        "source_sentence": "菩薩隨起一念精進之心，具諸勝力即能普攝一切佛法，斷諸惡法故，是為菩薩無能勝精進。",
        "from": "T14n0489_003:0711b21_19",
        "context_with_next_sentence": true
    },
    {
        "source_sentence": "「云何是離二邊精進？",
        "from": "T14n0489_003:0711b22_9",
        "context_with_next_sentence": true
    },
    {
        "source_sentence": "謂若菩薩所起精進，不應增劇不應沈下。",
        "from": "T14n0489_003:0711b23_7",
        "context_with_next_sentence": true
    },
    {
        "source_sentence": "何以故？",
        "from": "T14n0489_003:0711b23_11",
        "context_with_next_sentence": true
    },
    {
        "source_sentence": "若增劇時其心高倨，若沈下時即生掉舉，離此二者，乃名菩薩精進勝行，是為菩薩離二邊精進。",
        "from": "T14n0489_003:0711b25_15",
        "context_with_next_sentence": true
    },
    {
        "source_sentence": "「云何是利樂精進？",
        "from": "T14n0489_003:0711b26_4",
        "context_with_next_sentence": true
    },
    {
        "source_sentence": "謂若菩薩發是精進，願我此身得與佛身而相等比，願我得佛無見頂相，及佛圓光相好具足，及無能勝無邊勝智，佛大威德，佛勝自在。",
        "from": "T14n0489_003:0711b29_6",
        "context_with_next_sentence": true
    },
    {
        "source_sentence": "菩薩為是等故發起精進，是為菩薩利樂精進。",
        "from": "T14n0489_003:0711c01_6",
        "context_with_next_sentence": true
    },
    {
        "source_sentence": "「云何是加行精進？",
        "from": "T14n0489_003:0711c01_15",
        "context_with_next_sentence": true
    },
    {
        "source_sentence": "此加行者，譬如有人取摩尼寶，或真金等，磨瑩治鍊去諸瑕垢，悉使其寶明淨精潔光色赫奕。",
        "from": "T14n0489_003:0711c03_16",
        "context_with_next_sentence": true
    },
    {
        "source_sentence": "爾時，方見摩尼真金煥然有異。",
        "from": "T14n0489_003:0711c04_10",
        "context_with_next_sentence": true
    },
    {
        "source_sentence": "菩薩亦復如是，於諸精進中加行修治，使去垢染即離過失。",
        "from": "T14n0489_003:0711c05_17",
        "context_with_next_sentence": true
    },
    {
        "source_sentence": "精進垢者，所謂懈怠是精進垢，沈下是精進垢，飲食不知節量是精進垢，妄執主宰是精進垢，不依正法是精進垢，不深固作意是精進垢，諸精進中有是垢染乃名過失。",
        "from": "T14n0489_003:0711c09_14",
        "context_with_next_sentence": true
    },
    {
        "source_sentence": "是故菩薩若離此者，即得潔白清淨自性明亮，是為菩薩加行精進。",
        "from": "T14n0489_003:0711c11_5",
        "context_with_next_sentence": true
    },
    {
        "source_sentence": "「云何是相續精進？",
        "from": "T14n0489_003:0711c11_14",
        "context_with_next_sentence": true
    },
    {
        "source_sentence": "謂若菩薩於諸威儀道中所起精進，隨所起時若身若心而不懈倦相續無間，是為菩薩相續精進。",
        "from": "T14n0489_003:0711c13_17",
        "context_with_next_sentence": true
    },
    {
        "source_sentence": "「云何是清淨精進？",
        "from": "T14n0489_003:0711c14_6",
        "context_with_next_sentence": true
    },
    {
        "source_sentence": "謂若菩薩即彼所起相續精進行中，所有諸不善業，及於障礙菩提道法無利義事常當除斷。",
        "from": "T14n0489_003:0711c16_8",
        "context_with_next_sentence": true
    },
    {
        "source_sentence": "若諸善法，謂隨順涅槃順正道行，趣向菩提菩提分法，使諸善法悉令廣大而復增長，乃至於一念間尚不起於極微不善之法，何況麁重等諸過失？",
        "from": "T14n0489_003:0711c19_15",
        "context_with_next_sentence": true
    },
    {
        "source_sentence": "是為菩薩清淨精進。",
        "from": "T14n0489_003:0711c20_5",
        "context_with_next_sentence": true
    },
    {
        "source_sentence": "「云何是不共精進？",
        "from": "T14n0489_003:0711c20_14",
        "context_with_next_sentence": true
    },
    {
        "source_sentence": "謂若菩薩作是思惟：",
        "from": "T14n0489_003:0711c21_3",
        "context_with_next_sentence": true
    },
    {
        "source_sentence": "『假使普遍十方殑伽沙數等世界，從於阿鼻大地獄中出大火聚，充滿是等世界都為一聚，過是世界之外，若一有情受極苦惱，無主無救無依歸者，我寧忍受其苦，履踐是等世界越其火聚，至彼有情所而為救度，何況微小之苦不能忍受？",
        "from": "T14n0489_003:0711c26_10",
        "context_with_next_sentence": true
    },
    {
        "source_sentence": "』菩薩所發如是精進，不與一切聲聞緣覺、邪外等輩之所共有，是為菩薩不共精進。",
        "from": "T14n0489_003:0711c28_8",
        "context_with_next_sentence": true
    },
    {
        "source_sentence": "「云何是不隨他教精進？",
        "from": "T14n0489_003:0711c28_19",
        "context_with_next_sentence": true
    },
    {
        "source_sentence": "謂若菩薩不同聲聞之人起如是心：",
        "from": "T14n0489_003:0711c29_14",
        "context_with_next_sentence": true
    },
    {
        "source_sentence": "『凡夫位中求佛菩提極為難得，我所發精進而甚微少懈怠劣弱。",
        "from": "T14n0489_003:0712a02_5",
        "context_with_next_sentence": true
    },
    {
        "source_sentence": "我若為求菩提，假使頂上然火經多百千俱胝劫數，如是勤行亦不能成，故我不能堪忍其苦，亦復不能荷斯重檐。",
        "from": "T14n0489_003:0712a04_16",
        "context_with_next_sentence": true
    },
    {
        "source_sentence": "』菩薩應起是心：",
        "from": "T14n0489_003:0712a05_5",
        "context_with_next_sentence": true
    },
    {
        "source_sentence": "『所有過去諸佛已成正覺者，現在諸佛現成正覺者，未來諸佛當成正覺者，諸佛世尊皆為求菩提故勤行精進。",
        "from": "T14n0489_003:0712a07_14",
        "context_with_next_sentence": true
    },
    {
        "source_sentence": "彼彼如是修諸勝行，而諸佛如來，亦不但為己故求成正覺。",
        "from": "T14n0489_003:0712a09_3",
        "context_with_next_sentence": true
    },
    {
        "source_sentence": "今我亦然，勤行精進成諸勝行，亦不但為己故，所有善根普與一切有情共之。",
        "from": "T14n0489_003:0712a10_17",
        "context_with_next_sentence": true
    },
    {
        "source_sentence": "為有情故發起精進，我所求成阿耨多羅三藐三菩提果，普為利樂一切有情，亦不自利取證涅槃，為有情故我寧常處大地獄中，乃為勝上。",
        "from": "T14n0489_003:0712a14_2",
        "context_with_next_sentence": true
    },
    {
        "source_sentence": "』是為菩薩不隨他教精進。",
        "from": "T14n0489_003:0712a14_14",
        "context_with_next_sentence": true
    },
    {
        "source_sentence": "「云何是不高心精進？",
        "from": "T14n0489_003:0712a15_3",
        "context_with_next_sentence": true
    },
    {
        "source_sentence": "謂若菩薩所發精進時，亦不於中而生味著，不毀謗他不自稱讚。",
        "from": "T14n0489_003:0712a16_12",
        "context_with_next_sentence": true
    },
    {
        "source_sentence": "菩薩作是思惟：",
        "from": "T14n0489_003:0712a16_19",
        "context_with_next_sentence": true
    },
    {
        "source_sentence": "『若不勤行自事警策於他，何名智者？",
        "from": "T14n0489_003:0712a17_16",
        "context_with_next_sentence": true
    },
    {
        "source_sentence": "』是故菩薩所起勝行而不高心。",
        "from": "T14n0489_003:0712a18_9",
        "context_with_next_sentence": true
    },
    {
        "source_sentence": "是為菩薩無高心精進。",
        "from": "T14n0489_003:0712a19_1",
        "context_with_next_sentence": true
    },
    {
        "source_sentence": "善男子！",
        "from": "T14n0489_003:0712a19_5",
        "context_with_next_sentence": true
    },
    {
        "source_sentence": "菩薩若修如是十種法者，即得精進具足。",
        "from": "T14n0489_003:0712a20_3",
        "context_with_next_sentence": true
    },
    {
        "source_sentence": "佛說除蓋障菩薩所問經卷第三",
        "from": "T14n0489_003:0712a21_100",
        "context_with_next_sentence": false
    }
]