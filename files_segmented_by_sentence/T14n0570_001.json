{
    "T14n0570_001:0943a08_0": "佛說賢首經一卷",
    "T14n0570_001:0943a10_0": "西秦沙門聖堅譯",
    "T14n0570_001:0943a11_0": "聞如是：一時，佛在摩竭提國清淨法坐處。",
    "T14n0570_001:0943a11_1": "爾時，都大會諸菩薩彌勒菩薩等，比丘、比丘尼、優婆塞、優婆夷，諸天、龍、鬼神、阿須倫共會。",
    "T14n0570_001:0943a13_2": "佛告舍利弗：「十方佛今日亦大會，為諸菩薩說經。」",
    "T14n0570_001:0943a15_3": "清淨法坐中，有優婆夷名跋陀師利，即洴沙國王夫人也，叉手白佛言：「願欲聞十方佛名、菩薩及剎土名。」",
    "T14n0570_001:0943a17_4": "佛言：「善哉！",
    "T14n0570_001:0943a17_5": "善哉！",
    "T14n0570_001:0943a17_6": "當為汝說之。",
    "T14n0570_001:0943a18_7": "東方有佛名入精進，剎名持計樹，菩薩名敬首。",
    "T14n0570_001:0943a19_8": "南方有佛名不捨樂精進，剎名世念樹，菩薩名覺首。",
    "T14n0570_001:0943a20_9": "西方有佛名長精進，剎名蓮華樹，菩薩名寶首。",
    "T14n0570_001:0943a21_10": "北方有佛名曰精進，剎名辛已樹，菩薩名施首。",
    "T14n0570_001:0943a22_11": "東北有佛名哀精進，剎名青蓮樹，菩薩名功德首。",
    "T14n0570_001:0943a23_12": "東南有佛名百藍精進，剎名香樹，菩薩名令首。",
    "T14n0570_001:0943a24_13": "西南有佛名上精進，剎名寶樹，菩薩名精進首。",
    "T14n0570_001:0943a26_14": "西北有佛名一度精進，剎名思惟樹，菩薩名善首。",
    "T14n0570_001:0943a27_15": "下方有佛名梵精進，剎名水精樹，菩薩名智慧首。」",
    "T14n0570_001:0943a28_16": "跋陀師利聞十方佛名、菩薩及剎土名，踊躍歡喜，前以頭面著地，為佛作禮，白佛言：「我今雖發阿耨多羅三藐三菩提心，當用何行離母人身？」",
    "T14n0570_001:0943b02_17": "佛言：「善哉！",
    "T14n0570_001:0943b03_0": "善哉！",
    "T14n0570_001:0943b03_1": "是佛所問。」",
    "T14n0570_001:0943b03_2": "佛言：「跋陀師利！",
    "T14n0570_001:0943b03_3": "奉行十事，可得離母人身。",
    "T14n0570_001:0943b04_4": "有一事行疾得男子，自致阿耨多羅三藐三菩提。",
    "T14n0570_001:0943b05_5": "何等一事？",
    "T14n0570_001:0943b05_6": "以發薩芸若意，作無央數功德，能不忘；是為一事。",
    "T14n0570_001:0943b07_0": "「復有二事，母人疾得男子，自致阿耨多羅三藐三菩提。",
    "T14n0570_001:0943b08_1": "何等二事？",
    "T14n0570_001:0943b08_2": "一者、所作如語，不事天但自歸諸佛；二者、所作不信邪；是為二事。",
    "T14n0570_001:0943b10_3": "「復有三事，母人疾得男子，自致阿耨多羅三藐三菩提。",
    "T14n0570_001:0943b11_4": "何等為三事？",
    "T14n0570_001:0943b11_5": "一者、常淨護身三；二者、淨護口四；三者、淨護意三；是為三事。",
    "T14n0570_001:0943b13_6": "「復有四事，母人疾得男子，自致阿耨多羅三藐三菩提。",
    "T14n0570_001:0943b14_7": "何等四事？",
    "T14n0570_001:0943b14_8": "一者、所施與不諛諂；二者、於戒不諛諂；三者、自守淨；四者、不諛諂聽聞六法；是為四事。",
    "T14n0570_001:0943b17_0": "「復有五事，母人疾得男子，自致阿耨多羅三藐三菩提。",
    "T14n0570_001:0943b18_1": "何等為五事？",
    "T14n0570_001:0943b18_2": "一者、以用法；二者、所作如法；三者、聞法直住；四者、不樂母人身；五者、念作男子；是為五事。",
    "T14n0570_001:0943b20_3": "「復有六事，母人疾得男子，自致阿耨多羅三藐三菩提。",
    "T14n0570_001:0943b21_4": "何等為六事？",
    "T14n0570_001:0943b22_5": "一者、不懈怠所作而不忘；二者、其心柔軟；三者、質朴；四者、不諛諂；五者、無有態；六者、所作至誠；是為六事。",
    "T14n0570_001:0943b24_6": "「復有七事，母人疾得男子，自致阿耨多羅三藐三菩提。",
    "T14n0570_001:0943b25_7": "何等為七？",
    "T14n0570_001:0943b26_8": "一者、常念佛法身；二者、常念法得佛慧；三者、常念僧為來屬；四者、常念戒所求淨；五者、常念施與去諸垢；六者、常念天令菩薩心；七者、常念人欲一切度故；是為七事。",
    "T14n0570_001:0943b29_9": "「復有八事，母人疾得男子，自致阿耨多羅三藐三菩提。",
    "T14n0570_001:0943c02_10": "何等為八？",
    "T14n0570_001:0943c02_11": "一者、不以飯食被服自娛樂；二者、亦不華；三者、亦不香；四者、亦不眾雜香；五者、亦不嬉戲至觀廬；六者、亦不倡伎；七者、亦不歌舞；八者、但月六齋；是為八事。",
    "T14n0570_001:0943c06_12": "「復有九事，母人疾得男子，自致阿耨多羅三藐三菩提。",
    "T14n0570_001:0943c07_13": "何等為九？",
    "T14n0570_001:0943c07_14": "一者、無所斷；二者、無所著；三者、無我；四者、不念有人；五者、不念有壽；六者、不念有命；七者、不念所生處；八者、不念無所生處；九者、但離十二因緣；是為九事。",
    "T14n0570_001:0943c12_0": "「復有十事，母人疾得男子，自致阿耨多羅三藐三菩提。",
    "T14n0570_001:0943c13_1": "何等為十？",
    "T14n0570_001:0943c13_2": "一者、為有慈於一切；二者、不貪一切人物；三者、不念他人男子身；四者、不兩舌；五者、不惡口；六者、不妄言；七者、不綺語；八者、人持伎樂樂之不以為樂；九者、亦不起意亦無所恨但正住；十者、不興邪因緣福事與人相知；是為十事。」",
    "T14n0570_001:0943c18_3": "佛說經竟，跋陀師利，摩竭提國六萬優婆夷，聞是法行，皆發阿耨多羅三藐三菩提心，諸菩薩、彌勒等，比丘、比丘尼、優婆塞、優婆夷，諸天、龍、鬼神、阿須倫，前持頭面著地，為佛作禮，歡喜而去。",
    "T14n0570_001:0943c24_0": "佛說賢首經"
}