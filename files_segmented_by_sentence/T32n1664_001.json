[
    {
        "source_sentence": "廣釋菩提心論卷第一",
        "from": "T32n1664_001:0563a08_0",
        "context_with_next_sentence": true
    },
    {
        "source_sentence": "蓮華戒菩薩造",
        "from": "T32n1664_001:0563a10_0",
        "context_with_next_sentence": true
    },
    {
        "source_sentence": "西天譯經三藏傳法大師",
        "from": "T32n1664_001:0563a11_0",
        "context_with_next_sentence": true
    },
    {
        "source_sentence": "歸命三世一切佛，　　略集大乘諸法行，",
        "from": "T32n1664_001:0563a13_0",
        "context_with_next_sentence": true
    },
    {
        "source_sentence": "建立最初勝事業，　　我今廣釋菩提心。",
        "from": "T32n1664_001:0563a14_17",
        "context_with_next_sentence": true
    },
    {
        "source_sentence": "此中云何？",
        "from": "T32n1664_001:0563a15_4",
        "context_with_next_sentence": true
    },
    {
        "source_sentence": "若欲速證一切智者，總略標心住於三處出生悲心，從悲發生大菩提心。",
        "from": "T32n1664_001:0563a16_16",
        "context_with_next_sentence": true
    },
    {
        "source_sentence": "所有最勝一切佛法，皆由悲心而為根本，此悲所因為觀眾生故。",
        "from": "T32n1664_001:0563a18_7",
        "context_with_next_sentence": true
    },
    {
        "source_sentence": "如《聖法集經》云，爾時觀自在菩薩摩訶薩白佛言：",
        "from": "T32n1664_001:0563a19_9",
        "context_with_next_sentence": true
    },
    {
        "source_sentence": "世尊！",
        "from": "T32n1664_001:0563a19_12",
        "context_with_next_sentence": true
    },
    {
        "source_sentence": "諸菩薩不應修學多種法門，但於一法而自勤行，即於一切法如掌中得。",
        "from": "T32n1664_001:0563a21_5",
        "context_with_next_sentence": true
    },
    {
        "source_sentence": "何等一法？",
        "from": "T32n1664_001:0563a21_10",
        "context_with_next_sentence": true
    },
    {
        "source_sentence": "所謂大悲。",
        "from": "T32n1664_001:0563a21_15",
        "context_with_next_sentence": true
    },
    {
        "source_sentence": "諸菩薩乘此大悲，即於一切佛法如掌中得。",
        "from": "T32n1664_001:0563a22_14",
        "context_with_next_sentence": true
    },
    {
        "source_sentence": "世尊！",
        "from": "T32n1664_001:0563a22_17",
        "context_with_next_sentence": true
    },
    {
        "source_sentence": "譬如轉輪聖王輪寶行處，即得一切力聚。",
        "from": "T32n1664_001:0563a23_15",
        "context_with_next_sentence": true
    },
    {
        "source_sentence": "而諸菩薩亦復如是，大悲行處，即能成就一切佛法力聚。",
        "from": "T32n1664_001:0563a25_2",
        "context_with_next_sentence": true
    },
    {
        "source_sentence": "世尊！",
        "from": "T32n1664_001:0563a25_5",
        "context_with_next_sentence": true
    },
    {
        "source_sentence": "又如士夫命根堅固，即能令諸根而得轉故。",
        "from": "T32n1664_001:0563a26_4",
        "context_with_next_sentence": true
    },
    {
        "source_sentence": "而諸菩薩亦復如是，大悲堅固，乃能令諸菩提行法而得轉故。",
        "from": "T32n1664_001:0563a27_11",
        "context_with_next_sentence": true
    },
    {
        "source_sentence": "如《無盡意經》云：",
        "from": "T32n1664_001:0563a28_8",
        "context_with_next_sentence": true
    },
    {
        "source_sentence": "復次舍利子！",
        "from": "T32n1664_001:0563a28_14",
        "context_with_next_sentence": true
    },
    {
        "source_sentence": "當知諸菩薩大悲無盡。",
        "from": "T32n1664_001:0563a29_3",
        "context_with_next_sentence": true
    },
    {
        "source_sentence": "何以故？",
        "from": "T32n1664_001:0563a29_7",
        "context_with_next_sentence": true
    },
    {
        "source_sentence": "與一切法為先導故。",
        "from": "T32n1664_001:0563a29_16",
        "context_with_next_sentence": true
    },
    {
        "source_sentence": "舍利子！",
        "from": "T32n1664_001:0563a29_20",
        "context_with_next_sentence": true
    },
    {
        "source_sentence": "譬如士夫所有命根，與出入息而為先導。",
        "from": "T32n1664_001:0563b01_17",
        "context_with_next_sentence": true
    },
    {
        "source_sentence": "大乘法門廣大普集亦復如是，菩薩大悲為先導故。",
        "from": "T32n1664_001:0563b03_2",
        "context_with_next_sentence": true
    },
    {
        "source_sentence": "如《象頭經》云，爾時有一天子問妙吉祥菩薩言：",
        "from": "T32n1664_001:0563b04_4",
        "context_with_next_sentence": true
    },
    {
        "source_sentence": "當云何能發起一切菩薩勝行？",
        "from": "T32n1664_001:0563b04_17",
        "context_with_next_sentence": true
    },
    {
        "source_sentence": "復云何住？",
        "from": "T32n1664_001:0563b05_3",
        "context_with_next_sentence": true
    },
    {
        "source_sentence": "妙吉祥言：",
        "from": "T32n1664_001:0563b05_8",
        "context_with_next_sentence": true
    },
    {
        "source_sentence": "天子！",
        "from": "T32n1664_001:0563b05_11",
        "context_with_next_sentence": true
    },
    {
        "source_sentence": "大悲乃能發起一切菩薩勝行。",
        "from": "T32n1664_001:0563b06_4",
        "context_with_next_sentence": true
    },
    {
        "source_sentence": "菩薩緣諸眾生為境界住，是故菩薩常起愛念一切眾生，而於己身無所顧惜，純一為他長養利益，於長時中難作能作發生諸行。",
        "from": "T32n1664_001:0563b09_4",
        "context_with_next_sentence": true
    },
    {
        "source_sentence": "如《信力法門經》云：",
        "from": "T32n1664_001:0563b10_9",
        "context_with_next_sentence": true
    },
    {
        "source_sentence": "彼諸菩薩悲心堅固，為救度一切眾生時，而無少分苦想；",
        "from": "T32n1664_001:0563b11_13",
        "context_with_next_sentence": true
    },
    {
        "source_sentence": "若得度已，亦無所度之想。",
        "from": "T32n1664_001:0563b12_5",
        "context_with_next_sentence": true
    },
    {
        "source_sentence": "不捨一切難行苦行，如是不久諸行圓滿，成本所願證一切智、得一切佛法，如是皆由悲為根本。",
        "from": "T32n1664_001:0563b14_8",
        "context_with_next_sentence": true
    },
    {
        "source_sentence": "所有佛世尊現證一切智，大悲普攝，廣為世間作最勝利益，安住無住涅槃。",
        "from": "T32n1664_001:0563b16_3",
        "context_with_next_sentence": true
    },
    {
        "source_sentence": "如是佛所行，悉以大悲而為其因。",
        "from": "T32n1664_001:0563b16_18",
        "context_with_next_sentence": true
    },
    {
        "source_sentence": "諸佛因中設有苦惱，爾時乃緣眾生作意，轉復多作增長不退。",
        "from": "T32n1664_001:0563b18_6",
        "context_with_next_sentence": true
    },
    {
        "source_sentence": "如佛於諸經中說，一切眾生於諸趣中有種種苦，如其所應極大苦惱。",
        "from": "T32n1664_001:0563b19_17",
        "context_with_next_sentence": true
    },
    {
        "source_sentence": "菩薩常為眾生悲愍觀察，所謂地獄趣中有種種苦，業火燒然長時無間苦惱無盡。",
        "from": "T32n1664_001:0563b21_15",
        "context_with_next_sentence": true
    },
    {
        "source_sentence": "如世盜賊種種治罰，繫縛捶打、鐵叉驅逐、斷截身分受諸苦惱；",
        "from": "T32n1664_001:0563b23_5",
        "context_with_next_sentence": true
    },
    {
        "source_sentence": "此苦亦然。",
        "from": "T32n1664_001:0563b23_10",
        "context_with_next_sentence": true
    },
    {
        "source_sentence": "餓鬼趣中有其種種極饑渴苦，身體乾枯，為伺求食故互相殘害，雖常伺求縱經百歲，終不能得少分殘棄及不淨等。",
        "from": "T32n1664_001:0563b26_3",
        "context_with_next_sentence": true
    },
    {
        "source_sentence": "又有餓鬼自力劣薄依他勝者，雖復依止而無所得；",
        "from": "T32n1664_001:0563b27_6",
        "context_with_next_sentence": true
    },
    {
        "source_sentence": "設有所得，轉為強力諸鬼欺陵逼奪埵打治罰，受如是等無量苦惱。",
        "from": "T32n1664_001:0563b28_16",
        "context_with_next_sentence": true
    },
    {
        "source_sentence": "受是苦者，是昔人中富樂自在等類，由起諸惡故墮是趣中。",
        "from": "T32n1664_001:0563c01_5",
        "context_with_next_sentence": true
    },
    {
        "source_sentence": "畜生趣中受無數苦，起恚害心互相食噉，或有穿通其鼻或破裂其身，或打縛等極不自在、遍身楚痛，實無少分可愛樂處。",
        "from": "T32n1664_001:0563c04_2",
        "context_with_next_sentence": true
    },
    {
        "source_sentence": "如人負重甞無懈倦，雖復長時不念疲乏。",
        "from": "T32n1664_001:0563c05_1",
        "context_with_next_sentence": true
    },
    {
        "source_sentence": "又諸畜生於廣野中一心肆逸，此彼奔馳曾無暫住，互相殘害互起怖畏，於此趣中復有是苦。",
        "from": "T32n1664_001:0563c07_4",
        "context_with_next_sentence": true
    },
    {
        "source_sentence": "如是地獄、餓鬼、畜生諸趣，由起種種煩惱惡業為其因故，彼彼趣中受諸苦惱。",
        "from": "T32n1664_001:0563c08_18",
        "context_with_next_sentence": true
    },
    {
        "source_sentence": "如人墮於崖險之處，苦惱亦然。",
        "from": "T32n1664_001:0563c09_13",
        "context_with_next_sentence": true
    },
    {
        "source_sentence": "彼人趣中有種種苦，如餘處說。",
        "from": "T32n1664_001:0563c10_8",
        "context_with_next_sentence": true
    },
    {
        "source_sentence": "復次欲界諸天，欲火燒然心意散亂，欲令自心於剎那間定聚一處竟不能得。",
        "from": "T32n1664_001:0563c12_3",
        "context_with_next_sentence": true
    },
    {
        "source_sentence": "當知欲樂壞時苦即現前，如貧苦者云何有樂？",
        "from": "T32n1664_001:0563c13_4",
        "context_with_next_sentence": true
    },
    {
        "source_sentence": "此欲天中常所墮滅、怖畏憂惱及破壞等，亦非其樂。",
        "from": "T32n1664_001:0563c14_8",
        "context_with_next_sentence": true
    },
    {
        "source_sentence": "所有色界諸天，謂由諸行常所遷轉。",
        "from": "T32n1664_001:0563c15_4",
        "context_with_next_sentence": true
    },
    {
        "source_sentence": "彼天報盡，或復墮於地獄等趣。",
        "from": "T32n1664_001:0563c15_18",
        "context_with_next_sentence": true
    },
    {
        "source_sentence": "如是等諸趣類中，煩惱業等常所纏縛不得自在，由是生諸苦惱。",
        "from": "T32n1664_001:0563c17_8",
        "context_with_next_sentence": true
    },
    {
        "source_sentence": "是故當知苦火熾盛，燒然世間而不休息。",
        "from": "T32n1664_001:0563c18_6",
        "context_with_next_sentence": true
    },
    {
        "source_sentence": "菩薩見是苦已即起悲心，普觀一切眾生。",
        "from": "T32n1664_001:0563c19_5",
        "context_with_next_sentence": true
    },
    {
        "source_sentence": "又復菩薩見諸眾生受種種苦時，無怨無親起悲愍心，平等觀察而為救度。",
        "from": "T32n1664_001:0563c20_19",
        "context_with_next_sentence": true
    },
    {
        "source_sentence": "又一切眾生無始已來輪迴流轉，菩薩未甞於一眾生不起親友之想；",
        "from": "T32n1664_001:0563c22_10",
        "context_with_next_sentence": true
    },
    {
        "source_sentence": "起是平等心故，即以是行於十方一切眾生普遍觀察。",
        "from": "T32n1664_001:0563c23_14",
        "context_with_next_sentence": true
    },
    {
        "source_sentence": "若見一眾生有苦惱者，菩薩愛之如子，即當代受，不令眾生受是苦惱。",
        "from": "T32n1664_001:0563c25_7",
        "context_with_next_sentence": true
    },
    {
        "source_sentence": "以是悲心轉故，能令一切眾生苦惱息滅，乃得成就大悲勝行。",
        "from": "T32n1664_001:0563c26_15",
        "context_with_next_sentence": true
    },
    {
        "source_sentence": "如《無盡意經》云：",
        "from": "T32n1664_001:0563c27_8",
        "context_with_next_sentence": true
    },
    {
        "source_sentence": "此悲觀行，世尊於阿毘達磨經最初演說，為欲救度一切有情故，起悲願等力，趣求阿耨多羅三藐三菩提。",
        "from": "T32n1664_001:0563c29_14",
        "context_with_next_sentence": true
    },
    {
        "source_sentence": "若不為度眾生，我即不發是菩提心。",
        "from": "T32n1664_001:0564a01_11",
        "context_with_next_sentence": true
    },
    {
        "source_sentence": "如《十法經》云：",
        "from": "T32n1664_001:0564a02_7",
        "context_with_next_sentence": true
    },
    {
        "source_sentence": "一切眾生中諸無救護者、無歸趣者、無依止者、無知見者，菩薩見已即生悲念，乃發阿耨多羅三藐三菩提心。",
        "from": "T32n1664_001:0564a04_14",
        "context_with_next_sentence": true
    },
    {
        "source_sentence": "若不為他開導教示，菩薩即不發阿耨多羅三藐三菩提心。",
        "from": "T32n1664_001:0564a06_2",
        "context_with_next_sentence": true
    },
    {
        "source_sentence": "是故當知諸菩薩勇發阿耨多羅三藐三菩提心者，謂即悲心堅固。",
        "from": "T32n1664_001:0564a07_12",
        "context_with_next_sentence": true
    },
    {
        "source_sentence": "如《如來智印三摩地勝上經》云：",
        "from": "T32n1664_001:0564a08_14",
        "context_with_next_sentence": true
    },
    {
        "source_sentence": "菩提心所行，能壞輪迴苦。",
        "from": "T32n1664_001:0564a09_5",
        "context_with_next_sentence": true
    },
    {
        "source_sentence": "如《彌勒解脫經》云：",
        "from": "T32n1664_001:0564a10_9",
        "context_with_next_sentence": true
    },
    {
        "source_sentence": "善男子譬！",
        "from": "T32n1664_001:0564a10_14",
        "context_with_next_sentence": true
    },
    {
        "source_sentence": "如有人不取大金剛寶，別得一切金莊嚴具，而亦不捨大金剛寶，於貧窮者而能普濟。",
        "from": "T32n1664_001:0564a12_11",
        "context_with_next_sentence": true
    },
    {
        "source_sentence": "善男子！",
        "from": "T32n1664_001:0564a12_15",
        "context_with_next_sentence": true
    },
    {
        "source_sentence": "菩薩亦復如是，不取一切智心大金剛寶，別得一切聲聞緣覺功德金莊嚴具，而亦不捨彼菩薩行，所有一切輪迴貧窮者而能普濟。",
        "from": "T32n1664_001:0564a15_15",
        "context_with_next_sentence": true
    },
    {
        "source_sentence": "菩薩能於一切種一切學平等而修，是為無量勝行。",
        "from": "T32n1664_001:0564a16_18",
        "context_with_next_sentence": true
    },
    {
        "source_sentence": "是故從菩提心出生方便，成就大菩提果。",
        "from": "T32n1664_001:0564a17_17",
        "context_with_next_sentence": true
    },
    {
        "source_sentence": "如《如來示教勝軍王經》云，佛言：",
        "from": "T32n1664_001:0564a18_15",
        "context_with_next_sentence": true
    },
    {
        "source_sentence": "大王！",
        "from": "T32n1664_001:0564a18_18",
        "context_with_next_sentence": true
    },
    {
        "source_sentence": "若汝所作多種事業，於一切種一切處，應共布施波羅蜜多乃至般若波羅蜜多相應而學。",
        "from": "T32n1664_001:0564a20_15",
        "context_with_next_sentence": true
    },
    {
        "source_sentence": "是故大王！",
        "from": "T32n1664_001:0564a21_2",
        "context_with_next_sentence": true
    },
    {
        "source_sentence": "汝應如是，於正等覺起欲信求願趣向等心，若住若行、若臥若立、若飲若食、若諸所作，決定常時思念作意，觀想一切佛、菩薩、緣覺、聲聞。",
        "from": "T32n1664_001:0564a24_4",
        "context_with_next_sentence": true
    },
    {
        "source_sentence": "諸愚夫異生及己身等，所有過去未來現在一切善根合集一處，發勝上心，自當隨喜已，普於一切佛菩薩緣覺聲聞眾中供養承事所有功德，與一切眾生共之。",
        "from": "T32n1664_001:0564a27_15",
        "context_with_next_sentence": true
    },
    {
        "source_sentence": "普願眾生乃至得一切智，一切佛法皆悉圓滿。",
        "from": "T32n1664_001:0564a28_16",
        "context_with_next_sentence": true
    },
    {
        "source_sentence": "若日日三時迴向阿耨多羅三藐三菩提，大王！",
        "from": "T32n1664_001:0564a29_17",
        "context_with_next_sentence": true
    },
    {
        "source_sentence": "汝所作事皆得清淨，菩提行等亦悉成就。",
        "from": "T32n1664_001:0564b01_16",
        "context_with_next_sentence": true
    },
    {
        "source_sentence": "復次大王！",
        "from": "T32n1664_001:0564b02_2",
        "context_with_next_sentence": true
    },
    {
        "source_sentence": "阿耨多羅三藐三菩提心，所生善根果報無數，若生人中、或生天上，於一切處常得最勝。",
        "from": "T32n1664_001:0564b04_2",
        "context_with_next_sentence": true
    },
    {
        "source_sentence": "而汝大王亦如是作，斯為廣大。",
        "from": "T32n1664_001:0564b04_16",
        "context_with_next_sentence": true
    },
    {
        "source_sentence": "又復大王！",
        "from": "T32n1664_001:0564b05_2",
        "context_with_next_sentence": true
    },
    {
        "source_sentence": "大菩提心最上最勝，若復所行真實，即能成就大菩提果。",
        "from": "T32n1664_001:0564b06_7",
        "context_with_next_sentence": true
    },
    {
        "source_sentence": "如《無畏撫問經》云：",
        "from": "T32n1664_001:0564b07_9",
        "context_with_next_sentence": true
    },
    {
        "source_sentence": "發菩提心所生諸福，如虛空界，廣大勝上無有窮盡。",
        "from": "T32n1664_001:0564b08_11",
        "context_with_next_sentence": true
    },
    {
        "source_sentence": "正使有人以殑伽沙數佛剎滿中珍寶供養世尊，若有人能合掌至誠一發阿耨多羅三藐三菩提心者，而此福德勝前福德不可較計。",
        "from": "T32n1664_001:0564b11_11",
        "context_with_next_sentence": true
    },
    {
        "source_sentence": "如《華嚴經》云：",
        "from": "T32n1664_001:0564b12_7",
        "context_with_next_sentence": true
    },
    {
        "source_sentence": "善男子！",
        "from": "T32n1664_001:0564b12_11",
        "context_with_next_sentence": true
    },
    {
        "source_sentence": "從菩提心生一切佛法，廣大勝上莊嚴。",
        "from": "T32n1664_001:0564b13_6",
        "context_with_next_sentence": true
    },
    {
        "source_sentence": "菩提心有其二種，一者願心、二者分位心。",
        "from": "T32n1664_001:0564b14_7",
        "context_with_next_sentence": true
    },
    {
        "source_sentence": "又彼經云：",
        "from": "T32n1664_001:0564b14_12",
        "context_with_next_sentence": true
    },
    {
        "source_sentence": "善男子！",
        "from": "T32n1664_001:0564b14_16",
        "context_with_next_sentence": true
    },
    {
        "source_sentence": "一切眾生極難得者，所謂阿耨多羅三藐三菩提。",
        "from": "T32n1664_001:0564b15_16",
        "context_with_next_sentence": true
    },
    {
        "source_sentence": "若廣起行願，即得阿耨多羅三藐三菩提現前安住，普盡世間能作利益。",
        "from": "T32n1664_001:0564b17_10",
        "context_with_next_sentence": true
    },
    {
        "source_sentence": "善男子！",
        "from": "T32n1664_001:0564b17_14",
        "context_with_next_sentence": true
    },
    {
        "source_sentence": "我得成佛，謂由發起求菩提心，乘本願心，後以所行諸行，從先所起彼一切行而悉普攝，成分位心。",
        "from": "T32n1664_001:0564b19_19",
        "context_with_next_sentence": true
    },
    {
        "source_sentence": "是故行願等力若悉成立，即得善知識現前攝受，捨去一切不實境相。",
        "from": "T32n1664_001:0564b21_11",
        "context_with_next_sentence": true
    },
    {
        "source_sentence": "如妙吉祥菩薩於上衣王所發菩提心，菩薩如是發菩提心已，自行布施等諸波羅蜜多相應勝行。",
        "from": "T32n1664_001:0564b23_14",
        "context_with_next_sentence": true
    },
    {
        "source_sentence": "若人自不能調伏，何能調伏他人？",
        "from": "T32n1664_001:0564b24_11",
        "context_with_next_sentence": true
    },
    {
        "source_sentence": "是故當知菩薩若不自修諸行，而何能得大菩提果？",
        "from": "T32n1664_001:0564b25_14",
        "context_with_next_sentence": true
    },
    {
        "source_sentence": "又如《象頭經》云：",
        "from": "T32n1664_001:0564b26_8",
        "context_with_next_sentence": true
    },
    {
        "source_sentence": "諸菩薩所行真實故得菩提，非諸所行不真實故。",
        "from": "T32n1664_001:0564b27_8",
        "context_with_next_sentence": true
    },
    {
        "source_sentence": "如《三摩地王經》云：",
        "from": "T32n1664_001:0564b28_9",
        "context_with_next_sentence": true
    },
    {
        "source_sentence": "童子！",
        "from": "T32n1664_001:0564b28_12",
        "context_with_next_sentence": true
    },
    {
        "source_sentence": "如我所行得真實故，而汝童子應如是學。",
        "from": "T32n1664_001:0564b29_8",
        "context_with_next_sentence": true
    },
    {
        "source_sentence": "何以故？",
        "from": "T32n1664_001:0564b29_12",
        "context_with_next_sentence": true
    },
    {
        "source_sentence": "童子！",
        "from": "T32n1664_001:0564b29_15",
        "context_with_next_sentence": true
    },
    {
        "source_sentence": "若所行真實，即不難得阿耨多羅三藐三菩提。",
        "from": "T32n1664_001:0564c01_15",
        "context_with_next_sentence": true
    },
    {
        "source_sentence": "如是菩薩諸所行行，若以十波羅蜜多、四無量、四攝法等廣分別者，如《無盡意經》、《寶雲》等經說。",
        "from": "T32n1664_001:0564c04_2",
        "context_with_next_sentence": true
    },
    {
        "source_sentence": "又學有二種，謂世間、出世間。",
        "from": "T32n1664_001:0564c04_16",
        "context_with_next_sentence": true
    },
    {
        "source_sentence": "云何世間學？",
        "from": "T32n1664_001:0564c05_2",
        "context_with_next_sentence": true
    },
    {
        "source_sentence": "謂技能功巧等。",
        "from": "T32n1664_001:0564c05_9",
        "context_with_next_sentence": true
    },
    {
        "source_sentence": "云何出世間學？",
        "from": "T32n1664_001:0564c05_16",
        "context_with_next_sentence": true
    },
    {
        "source_sentence": "謂禪定等。",
        "from": "T32n1664_001:0564c06_2",
        "context_with_next_sentence": true
    },
    {
        "source_sentence": "餘復云何？",
        "from": "T32n1664_001:0564c06_7",
        "context_with_next_sentence": true
    },
    {
        "source_sentence": "謂利益眾生所作一切事業。",
        "from": "T32n1664_001:0564c06_19",
        "context_with_next_sentence": true
    },
    {
        "source_sentence": "此中應知諸菩薩所行，要略而言謂慧及方便，而此二法無令減少。",
        "from": "T32n1664_001:0564c08_10",
        "context_with_next_sentence": true
    },
    {
        "source_sentence": "如《維摩詰經》云：",
        "from": "T32n1664_001:0564c09_8",
        "context_with_next_sentence": true
    },
    {
        "source_sentence": "菩薩無方便慧縛，有方便慧解；",
        "from": "T32n1664_001:0564c10_1",
        "context_with_next_sentence": true
    },
    {
        "source_sentence": "無慧方便縛，有慧方便解。",
        "from": "T32n1664_001:0564c10_13",
        "context_with_next_sentence": true
    },
    {
        "source_sentence": "又如《象頭經》云：",
        "from": "T32n1664_001:0564c11_1",
        "context_with_next_sentence": true
    },
    {
        "source_sentence": "諸菩薩總略而言有二種道，於是二道若具足者，諸菩薩即能速證阿耨多羅三藐三菩提。",
        "from": "T32n1664_001:0564c13_2",
        "context_with_next_sentence": true
    },
    {
        "source_sentence": "何等為二？",
        "from": "T32n1664_001:0564c13_7",
        "context_with_next_sentence": true
    },
    {
        "source_sentence": "所謂慧及方便。",
        "from": "T32n1664_001:0564c13_14",
        "context_with_next_sentence": true
    },
    {
        "source_sentence": "若離般若波羅蜜多，行諸波羅蜜多、四攝法等，云何能嚴淨佛土大富自在、成熟有情作諸化事、普攝諸法善巧方便？",
        "from": "T32n1664_001:0564c16_6",
        "context_with_next_sentence": true
    },
    {
        "source_sentence": "是故此慧與彼方便，為無顛倒性，有分別因。",
        "from": "T32n1664_001:0564c17_7",
        "context_with_next_sentence": true
    },
    {
        "source_sentence": "由此因故，起正方便。",
        "from": "T32n1664_001:0564c17_17",
        "context_with_next_sentence": true
    },
    {
        "source_sentence": "如所說諸法，起無顛倒思惟分別，而能畢竟利樂自他，能令煩惱不起。",
        "from": "T32n1664_001:0564c19_8",
        "context_with_next_sentence": true
    },
    {
        "source_sentence": "猶如諸毒為呪所害。",
        "from": "T32n1664_001:0564c19_17",
        "context_with_next_sentence": true
    },
    {
        "source_sentence": "又此經云智慧攝方便，此是有分別智。",
        "from": "T32n1664_001:0564c20_14",
        "context_with_next_sentence": true
    },
    {
        "source_sentence": "又如《信力法門經》云：",
        "from": "T32n1664_001:0564c21_10",
        "context_with_next_sentence": true
    },
    {
        "source_sentence": "云何為善巧方便？",
        "from": "T32n1664_001:0564c21_18",
        "context_with_next_sentence": true
    },
    {
        "source_sentence": "謂攝一切法。",
        "from": "T32n1664_001:0564c22_3",
        "context_with_next_sentence": true
    },
    {
        "source_sentence": "云何為慧？",
        "from": "T32n1664_001:0564c22_8",
        "context_with_next_sentence": true
    },
    {
        "source_sentence": "謂於一切法無破壞善。",
        "from": "T32n1664_001:0564c22_18",
        "context_with_next_sentence": true
    },
    {
        "source_sentence": "如是慧及方便二種，遍入諸地、一切時常行，不得於中令其減少。",
        "from": "T32n1664_001:0564c24_8",
        "context_with_next_sentence": true
    },
    {
        "source_sentence": "所有十地諸菩薩，行十波羅蜜多乃至廣行諸行，如《十地經》廣說。",
        "from": "T32n1664_001:0564c25_19",
        "context_with_next_sentence": true
    },
    {
        "source_sentence": "所有八地菩薩，從佛威儀起住止息行故。",
        "from": "T32n1664_001:0564c26_16",
        "context_with_next_sentence": true
    },
    {
        "source_sentence": "彼經云：",
        "from": "T32n1664_001:0564c27_1",
        "context_with_next_sentence": true
    },
    {
        "source_sentence": "復次佛子菩薩摩訶薩，應當依先所起大願加持善根力住，諸佛世尊亦從是法門流出大智圓滿諸所作。",
        "from": "T32n1664_001:0564c29_8",
        "context_with_next_sentence": true
    },
    {
        "source_sentence": "此即是為最上忍門，一切佛法由此而集。",
        "from": "T32n1664_001:0565a01_7",
        "context_with_next_sentence": true
    },
    {
        "source_sentence": "又善男子！",
        "from": "T32n1664_001:0565a01_12",
        "context_with_next_sentence": true
    },
    {
        "source_sentence": "不應如是起止息行。",
        "from": "T32n1664_001:0565a02_2",
        "context_with_next_sentence": true
    },
    {
        "source_sentence": "如我所得十力、四無所畏、十八不共、諸神通等一切佛法，而汝未具，當發精進，起諸願求相應而行。",
        "from": "T32n1664_001:0565a04_6",
        "context_with_next_sentence": true
    },
    {
        "source_sentence": "是故汝於如是忍門，不應捨離。",
        "from": "T32n1664_001:0565a05_1",
        "context_with_next_sentence": true
    },
    {
        "source_sentence": "善男子！",
        "from": "T32n1664_001:0565a05_5",
        "context_with_next_sentence": true
    },
    {
        "source_sentence": "汝豈不觀察諸愚夫異生等，積集種種煩惱，起種種尋求相續不斷，云何欲起止息之行？",
        "from": "T32n1664_001:0565a07_4",
        "context_with_next_sentence": true
    },
    {
        "source_sentence": "又善男子！",
        "from": "T32n1664_001:0565a07_9",
        "context_with_next_sentence": true
    },
    {
        "source_sentence": "當知諸法法性而自常住。",
        "from": "T32n1664_001:0565a08_1",
        "context_with_next_sentence": true
    },
    {
        "source_sentence": "以法性常住故，如來即無生。",
        "from": "T32n1664_001:0565a08_14",
        "context_with_next_sentence": true
    },
    {
        "source_sentence": "謂諸聲聞緣覺，不了一切法無分別、無生故，如來以善方便出現世間。",
        "from": "T32n1664_001:0565a10_5",
        "context_with_next_sentence": true
    },
    {
        "source_sentence": "又善男子！",
        "from": "T32n1664_001:0565a10_10",
        "context_with_next_sentence": true
    },
    {
        "source_sentence": "汝見我身無量、智無量、佛剎無量、圓光無量、智現前門無量、清淨無量如是等諸廣大法，是故汝乘本願行，應常思念利益眾生，即得如是不思議智門。",
        "from": "T32n1664_001:0565a13_17",
        "context_with_next_sentence": true
    },
    {
        "source_sentence": "如《十地經》所說行相，與《維摩詰經》相違故。",
        "from": "T32n1664_001:0565a14_21",
        "context_with_next_sentence": true
    },
    {
        "source_sentence": "彼經云：",
        "from": "T32n1664_001:0565a15_2",
        "context_with_next_sentence": true
    },
    {
        "source_sentence": "妙吉祥！",
        "from": "T32n1664_001:0565a15_6",
        "context_with_next_sentence": true
    },
    {
        "source_sentence": "若人於如來所說法起輕謗者，是人雖出謗言，如我所說亦得清淨。",
        "from": "T32n1664_001:0565a16_15",
        "context_with_next_sentence": true
    },
    {
        "source_sentence": "此中理事亦不相違。",
        "from": "T32n1664_001:0565a17_5",
        "context_with_next_sentence": true
    },
    {
        "source_sentence": "如《象頭經》云，佛言：",
        "from": "T32n1664_001:0565a18_10",
        "context_with_next_sentence": true
    },
    {
        "source_sentence": "慈氏！",
        "from": "T32n1664_001:0565a18_13",
        "context_with_next_sentence": true
    },
    {
        "source_sentence": "諸菩薩為菩提故，積集六波羅蜜多。",
        "from": "T32n1664_001:0565a19_6",
        "context_with_next_sentence": true
    },
    {
        "source_sentence": "或有癡人作如是言：",
        "from": "T32n1664_001:0565a19_15",
        "context_with_next_sentence": true
    },
    {
        "source_sentence": "般若波羅蜜多是菩薩學，云何復學餘波羅蜜多？",
        "from": "T32n1664_001:0565a20_17",
        "context_with_next_sentence": true
    },
    {
        "source_sentence": "或有聞已於方便等諸波羅蜜多起捨離意。",
        "from": "T32n1664_001:0565a21_16",
        "context_with_next_sentence": true
    },
    {
        "source_sentence": "慈氏！",
        "from": "T32n1664_001:0565a22_1",
        "context_with_next_sentence": true
    },
    {
        "source_sentence": "於汝意云何？",
        "from": "T32n1664_001:0565a22_7",
        "context_with_next_sentence": true
    },
    {
        "source_sentence": "如迦尸王取自身肉而救於鴿，是王豈愚癡耶？",
        "from": "T32n1664_001:0565a23_8",
        "context_with_next_sentence": true
    },
    {
        "source_sentence": "慈氏白言：",
        "from": "T32n1664_001:0565a23_13",
        "context_with_next_sentence": true
    },
    {
        "source_sentence": "不也。",
        "from": "T32n1664_001:0565a23_16",
        "context_with_next_sentence": true
    },
    {
        "source_sentence": "世尊！",
        "from": "T32n1664_001:0565a23_19",
        "context_with_next_sentence": true
    },
    {
        "source_sentence": "佛言：",
        "from": "T32n1664_001:0565a23_22",
        "context_with_next_sentence": true
    },
    {
        "source_sentence": "慈氏！",
        "from": "T32n1664_001:0565a24_2",
        "context_with_next_sentence": true
    },
    {
        "source_sentence": "我修菩薩行時，廣修六波羅蜜多相應善根，應無利益耶？",
        "from": "T32n1664_001:0565a25_8",
        "context_with_next_sentence": true
    },
    {
        "source_sentence": "慈氏白言：",
        "from": "T32n1664_001:0565a25_13",
        "context_with_next_sentence": true
    },
    {
        "source_sentence": "不也。",
        "from": "T32n1664_001:0565a25_16",
        "context_with_next_sentence": true
    },
    {
        "source_sentence": "世尊！",
        "from": "T32n1664_001:0565a25_19",
        "context_with_next_sentence": true
    },
    {
        "source_sentence": "佛言：",
        "from": "T32n1664_001:0565a26_1",
        "context_with_next_sentence": true
    },
    {
        "source_sentence": "如是慈氏！",
        "from": "T32n1664_001:0565a26_6",
        "context_with_next_sentence": true
    },
    {
        "source_sentence": "如汝於六十劫中積集布施等諸波羅蜜多，乃至六十劫中積集般若波羅蜜多亦復如是。",
        "from": "T32n1664_001:0565a28_6",
        "context_with_next_sentence": true
    },
    {
        "source_sentence": "彼中廣說行相應知。",
        "from": "T32n1664_001:0565a28_15",
        "context_with_next_sentence": true
    },
    {
        "source_sentence": "廣釋菩提心論卷第一",
        "from": "T32n1664_001:0565a29_100",
        "context_with_next_sentence": false
    }
]