{
    "T17n0721_065:0384b21_0": "正法念處經卷第六十五",
    "T17n0721_065:0384b23_0": "元魏婆羅門瞿曇般若流支譯",
    "T17n0721_065:0384b24_0": "身念處品之二",
    "T17n0721_065:0384b25_0": "「復次，修行者內身循身觀。",
    "T17n0721_065:0384b25_1": "觀閉筋蟲，彼以聞慧或以天眼見：閉筋蟲或行麁筋或行細筋，若覺蟲行，筋則疼痛，若不覺行，筋則不疼痛，一切骨肉皆亦消瘦，筋中疼痛。",
    "T17n0721_065:0384b28_2": "若蟲瞋恚，人不能食。",
    "T17n0721_065:0384b29_3": "若住筋中而飲人血，令人無力，若食人肉，令人羸瘦。",
    "T17n0721_065:0384c01_4": "觀嚙筋蟲已，如實知身。",
    "T17n0721_065:0384c03_0": "「復次，修行者內身循身觀。",
    "T17n0721_065:0384c03_1": "彼以聞慧或以天眼觀動脈蟲：是蟲遍行一切脈中，其身微細，行無障礙。",
    "T17n0721_065:0384c05_2": "若蟲住人食脈之中，則有病過，令身乾燥，不憙飲食。",
    "T17n0721_065:0384c06_3": "若蟲住在水脈之中，則有病生，令口乾燥；若在汗脈，令人一切毛孔無汗；若在尿脈，令人淋病，或令精壞或令痛苦。",
    "T17n0721_065:0384c09_4": "若蟲瞋恚，行下門中，令人大便閉塞不通，苦惱垂死。",
    "T17n0721_065:0384c10_5": "觀動脈蟲已，如實知身。",
    "T17n0721_065:0384c11_0": "「復次，修行者內身循身觀。",
    "T17n0721_065:0384c11_1": "觀食皮蟲，彼以聞慧或以天眼見：食皮蟲以食過故，蟲則瞋恚，能令人面顏色醜惡，或生惡皰，或痒或赤或黃或破，或復令其鬚爪墮落，令人惡病，或皮斷壞或肉爛壞。",
    "T17n0721_065:0384c15_2": "觀食皮蟲已，如實知身。",
    "T17n0721_065:0384c17_0": "「復次，修行者內身循身觀。",
    "T17n0721_065:0384c17_1": "觀嚙脂蟲，彼以聞慧或以天眼見：動脂蟲住在身中脂脈之內，若食有過、若多睡眠，此蟲則瞋，不消飲食，或生疥瘙或生惡腫，毛根瘭病，或得癭病或脈脹病，或乾消病或身臭病，或食時流汗。",
    "T17n0721_065:0384c22_2": "如是觀動脂蟲已，如實知身。",
    "T17n0721_065:0384c23_0": "「復次，修行者內身循身觀。",
    "T17n0721_065:0384c23_1": "觀和集蟲於我身中作何等業，或病或安？",
    "T17n0721_065:0384c24_2": "彼以聞慧或以天眼見和集蟲集二種身：一者覺身；二、不覺身。",
    "T17n0721_065:0384c26_3": "皮肉骨血、脂髓精等，是名覺身；髮毛爪齒，名不覺身。",
    "T17n0721_065:0384c27_4": "是名和集二身。",
    "T17n0721_065:0384c27_5": "以食過故，蟲則無力，人亦無力，不能速疾行來往返，睡眠[夢夕+登]瞢或多焦渴，皮肉骨血、髓精損減。",
    "T17n0721_065:0384c29_6": "觀和集蟲已，如實知身。",
    "T17n0721_065:0385a02_0": "「復次，修行者內身循身觀。",
    "T17n0721_065:0385a02_1": "彼以聞慧或以天眼觀於：臭蟲住在肉中、屎尿之中，以食過故，蟲則瞋恚，身肉屎尿、涕唾皆臭，鼻中爛膿或眵淚爛臭，隨蟲行處皆悉臭穢，若衣、若敷、若食。",
    "T17n0721_065:0385a06_2": "住齒中，以蟲臭故，食亦隨臭，衣敷盡臭，舌上多有白垢臭穢，身垢亦臭。",
    "T17n0721_065:0385a07_3": "觀臭蟲已，如實知身。",
    "T17n0721_065:0385a09_0": "「復次，修行者內身循身觀。",
    "T17n0721_065:0385a09_1": "彼以聞慧或以天眼見：濕行蟲行背肉中，知食消已，入腰三孔，取人糞穢汁則成尿，滓則為糞，令入下門。",
    "T17n0721_065:0385a12_0": "觀濕蟲已，如實知身。",
    "T17n0721_065:0385a13_0": "「復次，修行者內身循身觀。",
    "T17n0721_065:0385a13_1": "觀十種蟲行於根中，一切人身皆從中生。",
    "T17n0721_065:0385a14_2": "何等為十？",
    "T17n0721_065:0385a14_3": "一名[病丙+習][病丙+習]蟲；二名惙惙蟲；三名苗花蟲；四名大諂蟲；五名黑蟲；六名大食蟲；七名暖行蟲；八名作熱蟲；九名火蟲；十名大火蟲。",
    "T17n0721_065:0385a17_4": "此諸蟲等，住陰黃中。",
    "T17n0721_065:0385a18_5": "「何等是蟲為人疾病或作安隱？",
    "T17n0721_065:0385a19_0": "彼以聞慧或以天眼見：[病丙+習][病丙+習]蟲以食過故，蟲則瞋恚，食人眼睫，令人眼痒，多出眵淚。",
    "T17n0721_065:0385a20_1": "此微細蟲若行眼中，眼則多病或令目壞。",
    "T17n0721_065:0385a21_2": "若入精中，眼生白瞖。",
    "T17n0721_065:0385a22_3": "其蟲赤色，為眼生病，若蟲不瞋，則無此病。",
    "T17n0721_065:0385a23_4": "觀[病丙+習][病丙+習]蟲已，如實知身。",
    "T17n0721_065:0385a24_0": "「復次，修行者內身循身觀。",
    "T17n0721_065:0385a24_1": "彼以聞慧或以天眼見：惙惙蟲住在人身，行於陰中，一切身中行無障礙，陰黃覆身。",
    "T17n0721_065:0385a26_2": "如此蟲者，若入骨中，令人身體皆大蒸熱；若行肉中，晝夜常熱，手足皆熱；若入皮裏，身則汗出。",
    "T17n0721_065:0385a28_3": "觀惙惙蟲已，如實知身。",
    "T17n0721_065:0385b01_0": "「復次，修行者內身循身觀。",
    "T17n0721_065:0385b01_1": "彼以聞慧或以天眼見：苗華蟲行住陰中，利[口*(隹/乃)]短足，身如火藏，不欲食飲。",
    "T17n0721_065:0385b03_2": "若以食過，蟲行異處，隨所行處，則大熱爛，身血增長，其身大熱猶如煙起，身皮破壞如火燒瘡。",
    "T17n0721_065:0385b05_3": "若蟲順行，則無此病。",
    "T17n0721_065:0385b06_4": "觀苗華蟲已，如實知身。",
    "T17n0721_065:0385b07_0": "「復次，修行者內身循身觀。",
    "T17n0721_065:0385b07_1": "彼以聞慧或以天眼見：大諂蟲住在身中，行陰黃中，或安不安。",
    "T17n0721_065:0385b09_2": "以食過故，蟲則瞋恚，從頂至足，行無障礙，能令身中一切熱血生於熱瘡。",
    "T17n0721_065:0385b10_3": "若血、若陰從於口中、耳中流出，或死或次死，或身青黃，熱病口苦。",
    "T17n0721_065:0385b12_4": "若蟲不瞋，則無此病。",
    "T17n0721_065:0385b12_5": "觀大諂蟲已，如實知身。",
    "T17n0721_065:0385b14_0": "「復次，修行者內身循身觀。",
    "T17n0721_065:0385b14_1": "彼以聞慧或以天眼見於黑蟲住在身內，行於黃陰中，或安不安？",
    "T17n0721_065:0385b16_2": "以食過故，蟲則瞋恚，令人面皯或生多黶，或黑或黃或赤，或令身臭或令雀目，或口中生瘡，或大小便處生瘡。",
    "T17n0721_065:0385b18_3": "若蟲不瞋，則無此病。",
    "T17n0721_065:0385b19_4": "觀黑蟲已，如實知身。",
    "T17n0721_065:0385b20_0": "「復次，修行者內身循身觀，彼以聞慧或以天眼見大食蟲住在身中，或作安隱或為疾病？",
    "T17n0721_065:0385b22_1": "彼以聞慧或以天眼見：大食蟲以食過故，則生瞋恚，住陰黃中，隨食隨消，身大力故，一切身及身分——眼耳鼻舌，於自境界皆悉減劣，見不明了。",
    "T17n0721_065:0385b25_2": "以食過故，根不正緣。",
    "T17n0721_065:0385b25_3": "若蟲不瞋，則無此病。",
    "T17n0721_065:0385b26_4": "觀大食蟲已，如實知身。",
    "T17n0721_065:0385b27_0": "「復次，修行者內身循身觀。",
    "T17n0721_065:0385b27_1": "彼以聞慧或以天眼見暖行蟲常愛暖食，憎於冷食。",
    "T17n0721_065:0385b28_2": "此蟲云何與人疾病？",
    "T17n0721_065:0385b29_3": "云何安隱？",
    "T17n0721_065:0385b29_4": "彼以聞慧或以天眼見：暖行蟲，若我食冷或以飲冷，或食或味，蟲則瞋恚，口多出水，或極或重或[宋木+(爪*爪)]或睡，或心陰[夢夕+登]瞢或身疼強，或復多唾或咽喉病。",
    "T17n0721_065:0385c03_5": "若蟲不瞋，則無此病。",
    "T17n0721_065:0385c04_6": "觀暖行蟲已，如實知身。",
    "T17n0721_065:0385c05_0": "「復次，修行者內身循身觀。",
    "T17n0721_065:0385c05_1": "彼以聞慧或以天眼見於熱蟲住在身內，行於陰中，作何等病？",
    "T17n0721_065:0385c07_0": "云何安隱？",
    "T17n0721_065:0385c07_1": "彼以聞慧或以天眼見於：熱蟲住人身中，若食重食，以食過故，病垢增長，妨出入息。",
    "T17n0721_065:0385c09_2": "以食過故，令身麁大或咽喉塞，令大小便悉皆白色，不愛寒冷、不愛醈食。",
    "T17n0721_065:0385c10_3": "觀熱蟲已，如實知身。",
    "T17n0721_065:0385c12_0": "「復次，修行者內身循身觀。",
    "T17n0721_065:0385c12_1": "彼以聞慧或以天眼見：火食蟲住在身內，行住陰中，此蟲寒時，則便歡喜，熱時萎弱。",
    "T17n0721_065:0385c14_2": "寒歡喜故，人則憶食；熱時火增，不欲飲食。",
    "T17n0721_065:0385c15_3": "於冬寒時陰則清涼，熱則陰發，如是火食蟲如是憎火。",
    "T17n0721_065:0385c16_4": "觀火食蟲已，如實知身。",
    "T17n0721_065:0385c18_0": "「復次，修行者內身循身觀。",
    "T17n0721_065:0385c18_1": "見大火蟲，此蟲云何令人疾病或令安隱？",
    "T17n0721_065:0385c19_2": "彼以聞慧或以天眼見大火蟲：若人性所不便而強食之，以食過故，蟲則瞋恚，噉身內蟲，以是過故，令人腸痛或脚疼手疼，隨食蟲處，則皆疼痛。",
    "T17n0721_065:0385c22_3": "若蟲不瞋，則無如上所說諸病。",
    "T17n0721_065:0385c23_4": "觀黃陰蟲已，如實知身。",
    "T17n0721_065:0385c25_0": "「復次，修行者內身循身觀。",
    "T17n0721_065:0385c25_1": "彼以聞慧或以天眼觀於骨中有十種蟲，何等為十？",
    "T17n0721_065:0385c26_2": "一名舐骨蟲；二名嚙骨蟲；三名割節蟲；四名赤口臭蟲；五名爛蟲；六名赤口蟲；七名頭頭摩蟲；八名食皮蟲；九名風刀蟲；十名刀口蟲。",
    "T17n0721_065:0385c29_3": "如是骨蟲，云何疾病？",
    "T17n0721_065:0386a01_4": "云何安隱？",
    "T17n0721_065:0386a01_5": "彼以聞慧或以天眼見：舐骨蟲住於骨外，住多骨處，或住髀骨、脛骨、臂骨、脊骨，如是一切骨中或行脈中，以食過故，蟲則瞋恚，令骨疼痛或令骨動，令人色惡。",
    "T17n0721_065:0386a05_6": "食近骨肉，令骨大疼，若蟲不瞋，則無如向所說諸病。",
    "T17n0721_065:0386a06_7": "觀骨蟲已，如實知身。",
    "T17n0721_065:0386a08_0": "「復次，修行者內身循身觀。",
    "T17n0721_065:0386a08_1": "彼以聞慧或以天眼見：嚙骨蟲遍住一切身骨之中，若蟲嚙骨，諸大乾消，其聲破散，下痢不調，或兩脇痛、鼻塞歐吐，不憶飲食。",
    "T17n0721_065:0386a11_2": "若蟲不嚙一切諸骨，其人則無如是等病。",
    "T17n0721_065:0386a12_3": "觀嚙骨蟲已，如實知身。",
    "T17n0721_065:0386a13_0": "「復次，修行者內身循身觀。",
    "T17n0721_065:0386a13_1": "彼以聞慧或以天眼見割節蟲：以食過故，蟲則瞋恚，或身、身分，頭痛、心痛，或於城邑聚落多人之處謂為空廓，鼻塞心惱，以痛惱故，於好色聲香味觸中，心不愛樂。",
    "T17n0721_065:0386a17_2": "若割節蟲調順不瞋，則無如向所說諸病。",
    "T17n0721_065:0386a18_3": "觀割節蟲已，如實知身。",
    "T17n0721_065:0386a19_0": "「復次，修行者內身循身觀。",
    "T17n0721_065:0386a19_1": "彼以聞慧或以天眼見於臭蟲住在身中，或為疾病或作安隱。",
    "T17n0721_065:0386a21_0": "彼以聞慧或以天眼見此臭蟲：以食過故，蟲則瞋恚，令身重熱，或生赤色、黑色痶瘓，身汗多出，不能睡眠，即成癩病，一切身分皆悉爛臭。",
    "T17n0721_065:0386a24_1": "若蟲不瞋，則無如向所說諸病。",
    "T17n0721_065:0386a24_2": "觀臭蟲已，如實知身。",
    "T17n0721_065:0386a26_0": "「復次，修行者內身循身觀。",
    "T17n0721_065:0386a26_1": "彼以聞慧或以天眼見爛骨蟲住在身內，或為疾病或作安隱。",
    "T17n0721_065:0386a28_0": "彼以聞慧或以天眼見爛骨蟲：以食過故，蟲則瞋恚，或一歲、二歲乃至多年，或年少時，被傷瘡[病丙+盤]，雖復除差，至老猶發。",
    "T17n0721_065:0386b01_1": "如是爛蟲，久久乃發，令骨壞爛，體生赤瘡，如優曇鉢羅果臭爛可惡。",
    "T17n0721_065:0386b03_2": "其瘡大痒，多有膿血從瘡流出，眾蠅封著，蚊蝱唼食。",
    "T17n0721_065:0386b04_3": "若爛骨蟲調順不瞋，則無如向所說之病。",
    "T17n0721_065:0386b05_4": "觀爛骨蟲已，如實知身。",
    "T17n0721_065:0386b06_0": "「復次，修行者內身循身觀。",
    "T17n0721_065:0386b06_1": "彼以聞慧或以天眼見赤口蟲住身骨中，作何等病？",
    "T17n0721_065:0386b07_2": "云何安隱？",
    "T17n0721_065:0386b08_3": "彼以聞慧或以天眼見赤口蟲：以食過故，則生瞋恚，其蟲赤色過於火色，令人身體日夜汗流作血癖病。",
    "T17n0721_065:0386b10_4": "若赤口蟲調順不瞋，則無如向所說之病。",
    "T17n0721_065:0386b11_5": "觀赤口蟲已，如實知身。",
    "T17n0721_065:0386b13_0": "「復次，修行者內身循身觀。",
    "T17n0721_065:0386b13_1": "彼以聞慧或以天眼見頭頭摩蟲住在骨中，行於骨中，云何此蟲令人疾病？",
    "T17n0721_065:0386b15_2": "云何安隱？",
    "T17n0721_065:0386b15_3": "彼以聞慧或以天眼見頭頭摩蟲：以食過故，蟲則瞋恚，能令人身周遍生瘡。",
    "T17n0721_065:0386b17_4": "若蟲行時，令人頻申，心動忪忪，或如失身或身動搖，不能睡眠，身體痒相猶如蟲行，目視不明，得寒熱病或身體腫。",
    "T17n0721_065:0386b20_5": "若頭頭摩蟲不瞋，則無如向所說諸病。",
    "T17n0721_065:0386b20_6": "觀頭頭摩蟲已，如實知身。",
    "T17n0721_065:0386b22_0": "「復次，修行者內身循身觀。",
    "T17n0721_065:0386b22_1": "彼以聞慧或以天眼見食皮蟲住在身中，或為疾病或為安隱。",
    "T17n0721_065:0386b24_2": "彼以聞慧或以天眼見食皮蟲：以食過故，蟲則瞋恚，脣口及眼皆生諸瘡，兩脇生瘡。",
    "T17n0721_065:0386b26_3": "若行筋中，或復嚙筋，能令其人咽喉乾燥，或復聾塞，耳中膿出，或髑髏上剎剎而行，或非時頭白，咽喉瘶病，非時睡眠，或憎飲食，不樂一處，樂行空地，心或多亂，狂說是非。",
    "T17n0721_065:0386b29_4": "蟲食皮故，一切身分爴裂破壞，塵土坌身。",
    "T17n0721_065:0386c01_5": "若蟲不瞋，則無如向所說諸病。",
    "T17n0721_065:0386c02_6": "觀食皮蟲已，如實知身。",
    "T17n0721_065:0386c04_0": "「復次，修行者內身循身觀。",
    "T17n0721_065:0386c04_1": "彼以聞慧或以天眼見風刀蟲行於骨中，以蟲瞋故，或為疾病或為安隱。",
    "T17n0721_065:0386c06_2": "彼以聞慧或以天眼見風刀蟲：以食過故，蟲則瞋恚，猶如蛇螫，痛毒難忍，所謂頭頂、咽喉心胞、大小便處，手足甲中亦如針刺。",
    "T17n0721_065:0386c09_3": "以蟲嚙嚙，鼻則失香，舌不知味，其目瞤動，不憶飲食。",
    "T17n0721_065:0386c10_4": "以蟲瞋故，與骨行蟲共害其身，以痛多故，晝夜不睡。",
    "T17n0721_065:0386c11_5": "若蟲不瞋，則無如向所說之病。",
    "T17n0721_065:0386c12_6": "觀風刀蟲已，如實知身。",
    "T17n0721_065:0386c13_0": "「復次，修行者內身循身觀。",
    "T17n0721_065:0386c13_1": "彼以聞慧或以天眼見刀口蟲住在身中，此蟲或為疾病或作安隱。",
    "T17n0721_065:0386c15_2": "彼以聞慧或以天眼見：刀口蟲始於母胎，初出生時，此蟲初生，以法勝故，始出胎藏飲母乳故，是時此蟲盡食餘蟲，後還雜食。",
    "T17n0721_065:0386c18_0": "以是因緣，餘蟲還生。",
    "T17n0721_065:0386c18_1": "觀刀口蟲已，如實知身。",
    "T17n0721_065:0386c19_0": "「此十種蟲行於骨中，如實觀之。",
    "T17n0721_065:0386c19_1": "如實觀已，眼離塵垢，離凡夫過，心生厭惡，離我、我所，離疑清淨，離於邪見，如實知身乃至涅槃。",
    "T17n0721_065:0386c22_0": "「復次，修行者內身循身觀。",
    "T17n0721_065:0386c22_1": "彼以聞慧或以天眼見十種蟲行於屎中，何等為十？",
    "T17n0721_065:0386c23_2": "一名生蟲；二名針口蟲；三名白節蟲；四名無足蟲；五名散汁蟲；六名三燋蟲；七名破腸蟲；八名閉塞蟲；九名善色蟲；十名穢門瘡蟲。",
    "T17n0721_065:0386c26_3": "其色可惡，住糞穢中，作何等病？",
    "T17n0721_065:0386c27_4": "云何安隱？",
    "T17n0721_065:0386c27_5": "「彼以聞慧或以天眼見於：生蟲行糞穢中，若蟲燒熱，我身亦熱。",
    "T17n0721_065:0386c29_6": "若蟲冷病，我亦冷病，下痢白膿，令身損減，顏色萎黃。",
    "T17n0721_065:0387a01_7": "若此生蟲調順不瞋，則無如向所說之病。",
    "T17n0721_065:0387a02_8": "觀生蟲已，如實知身。",
    "T17n0721_065:0387a03_0": "「復次，修行者內身循身觀。",
    "T17n0721_065:0387a03_1": "彼以聞慧或以天眼見：針口蟲行糞穢中，其身長大，從於熟藏行趣生藏，一切諸蟲皆不能遮，復從生藏上至咽喉，唾吐俱出，或作心痛或令不安。",
    "T17n0721_065:0387a06_2": "以火弱故，與糞俱出，須臾即死。",
    "T17n0721_065:0387a07_3": "觀針口蟲已，如實知身。",
    "T17n0721_065:0387a09_0": "「復次，修行者內身循身觀。",
    "T17n0721_065:0387a09_1": "彼以聞慧或以天眼見：白節蟲行糞穢中，身短白色，多蟲相續，冷而大臭，破壞人力，隨糞俱出，眾蠅封愛。",
    "T17n0721_065:0387a11_2": "有此病者，糞穢益多，不憶飲食。",
    "T17n0721_065:0387a12_3": "觀白節蟲已，如實知身。",
    "T17n0721_065:0387a14_0": "「復次，修行者內身循身觀。",
    "T17n0721_065:0387a14_1": "彼以聞慧或以天眼見無足蟲住在身中，此蟲云何為人疾病？",
    "T17n0721_065:0387a16_2": "云何安隱？",
    "T17n0721_065:0387a16_3": "彼以聞慧或以天眼見無足蟲：以食過故，蟲則瞋恚，吹一切風氣塞大小便，若塞生藏，不能[口*歐]吐亦不能嚏，不能頻申，疲極不安，不能睡眠，不耐飢渴。",
    "T17n0721_065:0387a19_4": "以蟲瞋故，多生諸病。",
    "T17n0721_065:0387a20_5": "觀無足蟲已，如實知身。",
    "T17n0721_065:0387a21_0": "「復次，修行者內身循身觀。",
    "T17n0721_065:0387a21_1": "彼以聞慧或以天眼見散汁蟲住在身中，為消食故，於汁流處撥令分散，於身分中與汁俱行，乃至於足，從足至頂一切身分汁遍流故，眾人說之，以為好色；若汁不流，色則醜惡。",
    "T17n0721_065:0387a25_2": "觀散汁蟲已，如實知身。",
    "T17n0721_065:0387a27_0": "「復次，修行者內身循身觀。",
    "T17n0721_065:0387a27_1": "彼以聞慧或以天眼見：三燋蟲住在身中，若我熱病，蟲增垢惡，生藏不安，火大增動。",
    "T17n0721_065:0387a29_2": "以熱病故，蟲亦熱病，遍身奔走，熱惱自燋。",
    "T17n0721_065:0387b01_3": "以蟲瞋故，味流之脈皆悉乾燥，渴病頭痛。",
    "T17n0721_065:0387b02_4": "觀三燋蟲已，如實知身。",
    "T17n0721_065:0387b03_0": "「復次，修行者內身循身觀。",
    "T17n0721_065:0387b03_1": "彼以聞慧或以天眼見破腸蟲住在身中，此蟲云何而作疾病？",
    "T17n0721_065:0387b05_0": "云何安隱？",
    "T17n0721_065:0387b05_1": "彼以聞慧或以天眼見破腸蟲：若人多食飲食味故，諸蟲逼迫，蟲則生瞋，嚙破人腸，或心脹痛或令風脹，或令熱脹或令冷脹，得如是等種種苦惱。",
    "T17n0721_065:0387b08_2": "是破腸蟲傷害人腸，若蟲調順，則無如向所說之病。",
    "T17n0721_065:0387b09_3": "觀破腸蟲已，如實知身。",
    "T17n0721_065:0387b11_0": "「復次，修行者內身循身觀。",
    "T17n0721_065:0387b11_1": "彼以聞慧或以天眼見閉塞蟲住在身中，此蟲云何為人疾病？",
    "T17n0721_065:0387b13_0": "云何安隱？",
    "T17n0721_065:0387b13_1": "彼以聞慧或以天眼見：閉塞蟲行糞穢中，若我飲食，其蟲亦食，食已閉塞，以食過故，傷害流脈，傷於火大，所食腸脹，屈腸戾腸，或時令人心痛腸痛。",
    "T17n0721_065:0387b16_2": "觀閉塞蟲已，如實知身。",
    "T17n0721_065:0387b18_0": "「復次，修行者內身循身觀。",
    "T17n0721_065:0387b18_1": "彼以聞慧或以天眼見善色蟲住在身中，此蟲云何而為疾病？",
    "T17n0721_065:0387b20_0": "云何安隱？",
    "T17n0721_065:0387b20_1": "彼以聞慧或以天眼見善色蟲：若我食時，或食好肉或食惡肉或食重食，蟲於身中為作安隱，口中取味，走遍身中，令無病惱，氣力增長，斷除諸病，住在身中。",
    "T17n0721_065:0387b23_2": "以福德故，蟲有大力，人則有色，氣力充足。",
    "T17n0721_065:0387b24_3": "若蟲無力，人亦瘦瘠，色貌憔悴。",
    "T17n0721_065:0387b25_4": "觀善色蟲已，如實知身。",
    "T17n0721_065:0387b27_0": "「復次，修行者內身循身觀。",
    "T17n0721_065:0387b27_1": "彼以聞慧或以天眼見下門瘡蟲住在身中，云何為我而作疾病？",
    "T17n0721_065:0387b29_2": "云何安隱？",
    "T17n0721_065:0387b29_3": "彼以聞慧或以天眼見：下門瘡蟲以食相違，蟲則瞋恚，生種種瘡，或生濕瘡或生乾瘡，或前生瘡或後生瘡，或生熱瘡。",
    "T17n0721_065:0387c03_0": "若蟲瞋恚，閉塞穢門，糞流之脈，若血流脈、若汁流脈，或以火少，不消飲食。",
    "T17n0721_065:0387c04_1": "以火少故，穢門生瘡。",
    "T17n0721_065:0387c05_2": "以蟲瞋故，作種種病，若蟲不瞋，則無如向所說諸病。",
    "T17n0721_065:0387c06_3": "觀穢門瘡蟲已，如實知身。",
    "T17n0721_065:0387c07_0": "「復次，修行者內身循身觀。",
    "T17n0721_065:0387c07_1": "彼以聞慧或以天眼見十種蟲行於髓中，有行精中，何等為十？",
    "T17n0721_065:0387c09_0": "一名毛蟲；二名黑口蟲；三名無力蟲；四名大痛蟲；五名煩悶蟲；六名火色蟲；七名下流蟲；八名起身根蟲；九名憶念蟲；十名歡喜蟲。",
    "T17n0721_065:0387c11_1": "「復次，修行者內身循身觀。",
    "T17n0721_065:0387c12_2": "彼以聞慧或以天眼見：有髓蟲名曰毛蟲，一切身分皆悉生毛，若此蟲瞋，令髓傷害，既與其過，便食人髓，令人癩病，顏色醜惡，骨髓疼痛，皆失氣力。",
    "T17n0721_065:0387c15_3": "若毛蟲調順，不生瞋恚，則無如向所說諸病。",
    "T17n0721_065:0387c16_4": "觀毛蟲已，如實知身。",
    "T17n0721_065:0387c18_0": "「復次，修行者內身循身觀。",
    "T17n0721_065:0387c18_1": "彼以聞慧或以天眼見：黑口蟲住於髓中，一切身中行無障礙，若蟲瞋恚，能令髓融，以傷髓故，令人色惡，曲脊身傴，行步不便，柱杖而行，顏色憔悴，身體振掉。",
    "T17n0721_065:0387c22_2": "若黑口蟲調順不瞋，則無如向所說諸病。",
    "T17n0721_065:0387c23_3": "觀黑口蟲已，如實知身。",
    "T17n0721_065:0387c24_0": "「復次，修行者內身循身觀。",
    "T17n0721_065:0387c24_1": "彼以聞慧或以天眼見：少力蟲住在身中，此蟲食髓，若髓不足，蟲則無力，蟲無力故，人亦無力。",
    "T17n0721_065:0387c26_2": "復有餘蟲，亦食人髓，為於強蟲之所陵逼，人則苦惱。",
    "T17n0721_065:0387c28_0": "觀無力蟲已，如實知身。",
    "T17n0721_065:0387c29_0": "「復次，修行者內身循身觀。",
    "T17n0721_065:0387c29_1": "彼以聞慧或以天眼見：大痛蟲遊行髓中，流轉常行，遍諸身界，此蟲能為諸病因緣，遍諸根中膿汁流出，不能睡眠。",
    "T17n0721_065:0388a03_2": "觀大痛蟲已，如實知身。",
    "T17n0721_065:0388a04_0": "「復次，修行者內身循身觀。",
    "T17n0721_065:0388a04_1": "彼以聞慧或以天眼見於：悶蟲住在身中，行於微細心流脈中，與脈為妨。",
    "T17n0721_065:0388a06_2": "以妨脈故，則得心病，心悶欲吐，顏色弊惡，不欲飲食，或熱病心痛猶如刀割。",
    "T17n0721_065:0388a08_0": "見外蟲時，心悶欲吐。",
    "T17n0721_065:0388a08_1": "觀悶蟲已，如實知身。",
    "T17n0721_065:0388a09_0": "「復次，修行者內身循身觀。",
    "T17n0721_065:0388a09_1": "彼以聞慧或以天眼見：有諸蟲名曰下流，行精流脈中，若食好食、發欲之食，令精增長，如此蟲等，於尿流脈中引精令出。",
    "T17n0721_065:0388a12_2": "觀下流蟲已，如實知身。",
    "T17n0721_065:0388a13_0": "「復次，修行者內身循身觀。",
    "T17n0721_065:0388a13_1": "彼以聞慧或以天眼見：起根蟲住在胞中，若尿滿胞，蟲則歡喜，既歡喜已，以尿因緣，令身根起，此是一切愚癡凡夫不善觀門。",
    "T17n0721_065:0388a16_2": "觀起根蟲已，如實知身。",
    "T17n0721_065:0388a18_0": "「復次，修行者內身循身觀。",
    "T17n0721_065:0388a18_1": "彼以聞慧或以天眼見憶念歡喜蟲作何疾病？",
    "T17n0721_065:0388a19_2": "云何安隱？",
    "T17n0721_065:0388a19_3": "若蟲歡喜有力，多見諸夢或善不善，以蟲過故、以蟲流行於心脈故，夢見眾相。",
    "T17n0721_065:0388a21_4": "觀憶念蟲已，如實知身。",
    "T17n0721_065:0388a22_5": "「如是那羅帝婆羅門長者聚落修行比丘作是觀已，如實觀身。",
    "T17n0721_065:0388a23_6": "如是身者，何者是常、不動不壞？",
    "T17n0721_065:0388a24_7": "何者為樂？",
    "T17n0721_065:0388a24_8": "何者是我？",
    "T17n0721_065:0388a24_9": "何者是淨？",
    "T17n0721_065:0388a25_0": "何者可恃？",
    "T17n0721_065:0388a25_1": "彼以聞慧或以天眼見：此身中若麁若細，無有一法是常、不動不壞、若樂若淨、若我而可依恃。",
    "T17n0721_065:0388a27_2": "譬如有人求日中闇，若麁若細皆不可得；身亦如是，若有求其常樂我淨，亦不可得，是名修行者內身循身觀。",
    "T17n0721_065:0388a29_3": "作是觀時，遠離魔界，近涅槃道，愛不能亂，及餘煩惱不能為礙，是名內身循身觀。",
    "T17n0721_065:0388b03_0": "「復次，修行者內身循身觀。",
    "T17n0721_065:0388b03_1": "有何等風住在身中，若調不調，作何等業？",
    "T17n0721_065:0388b04_2": "彼以聞慧或以天眼見心轉風住在身中。",
    "T17n0721_065:0388b05_3": "云何心風能運轉身？",
    "T17n0721_065:0388b06_0": "彼以聞慧或以天眼見：心轉風以風調故，能轉其身或行或住、或俯或仰、或作眾事，以風力故，或安或危。",
    "T17n0721_065:0388b08_1": "觀心轉風已，如實知身，是名內身循身觀。",
    "T17n0721_065:0388b10_0": "「復次，修行者內身循身觀。",
    "T17n0721_065:0388b10_1": "有何等風住在身中，若調不調，作何等業？",
    "T17n0721_065:0388b11_2": "彼以聞慧或以天眼見爪甲風住在身中，若不調順，為何所作？",
    "T17n0721_065:0388b13_0": "彼以聞慧或以天眼見：手足爪甲以風因緣而得增長，乃至老朽，是名觀於爪甲之風。",
    "T17n0721_065:0388b14_1": "如是修行者觀身內風，以風堅故，手足爪甲亦成堅實，速得增長。",
    "T17n0721_065:0388b16_2": "比丘如是觀身爪甲，如實知身。",
    "T17n0721_065:0388b18_0": "「復次，修行者內身循身觀。",
    "T17n0721_065:0388b18_1": "有何等風住在身中，若調不調，作何等業？",
    "T17n0721_065:0388b19_2": "彼以聞慧或以天眼見足下風住在身中，若不調順，為何所作？",
    "T17n0721_065:0388b21_3": "彼以聞慧或以天眼見：足下風若不調順，能生搔痒，既生搔痒，能令生瘡，或於行時，蹈地有聲，令足骨堅，耐於寒熱。",
    "T17n0721_065:0388b23_4": "又此足筋，通於眼脈，以油灌鼻，以油塗足，令眼明淨。",
    "T17n0721_065:0388b25_5": "觀足下風已，如實知身。",
    "T17n0721_065:0388b26_0": "「復次，修行者內身循身觀。",
    "T17n0721_065:0388b26_1": "有何等風住在身中，若調不調，作何等業？",
    "T17n0721_065:0388b27_2": "彼以聞慧或以天眼見不覺風住在身中，或調不調，為何所作？",
    "T17n0721_065:0388b29_0": "彼以聞慧或以天眼見：不覺風住於皮內，令[跳兆+專][病丙+習][病丙+習]，以風力故，令[跳兆+專]皮內猶如蟻行，若以手捺瘡如蟻蟲。",
    "T17n0721_065:0388c02_1": "觀不覺風已，如實知身。",
    "T17n0721_065:0388c03_0": "「復次，修行者內身循身觀。",
    "T17n0721_065:0388c03_1": "有何等風住在身中，若調不調，作何等業？",
    "T17n0721_065:0388c04_2": "彼以聞慧或以天眼觀見有風名曰破骨，住在身中，若不調順，為何所作？",
    "T17n0721_065:0388c06_3": "彼以聞慧或以天眼見：破骨風或晝或夜，或行或住，或在園林或在寺舍，或疲極時，破骨苦痛不得睡眠，手足不便，不能屈伸。",
    "T17n0721_065:0388c09_4": "觀破骨風已，如實知身。",
    "T17n0721_065:0388c10_0": "「復次，修行者內身循身觀。",
    "T17n0721_065:0388c10_1": "有何等風作何等業？",
    "T17n0721_065:0388c11_2": "彼以聞慧或以天眼見有一風名曰破行，住在身中，若不調順，為何所作？",
    "T17n0721_065:0388c12_3": "彼以聞慧或以天眼見：破行風若不調順，此風則發，以為惱亂，不能行步，去來進趣。",
    "T17n0721_065:0388c14_4": "觀破行風已，如實知身。",
    "T17n0721_065:0388c16_0": "「復次，修行者內身循身觀。",
    "T17n0721_065:0388c16_1": "有何等風住在身中，若調不調，作何等業？",
    "T17n0721_065:0388c17_2": "彼以聞慧或以天眼見破踝風住在身中，為作何等？",
    "T17n0721_065:0388c18_3": "彼以聞慧或以天眼見：破節風若得冷觸，令髀骨疼遍於身中。",
    "T17n0721_065:0388c20_4": "觀破節風已，如實知身。",
    "T17n0721_065:0388c21_0": "「復次，修行者內身循身觀。",
    "T17n0721_065:0388c21_1": "有何等風住在身中，若調不調作何等業？",
    "T17n0721_065:0388c22_2": "彼以聞慧或以天眼見破髀骨風住在身中，若不調順，為何所作？",
    "T17n0721_065:0388c24_3": "彼以聞慧或以天眼見：破髀骨風若不調順，令其髀內汁流之脈，洪麁甚壯，令脚屈伸，兩髀相近，肉重膇起。",
    "T17n0721_065:0388c26_4": "如是觀破髀風已，如實知身。",
    "T17n0721_065:0388c28_0": "「復次，修行者內身循身觀。",
    "T17n0721_065:0388c28_1": "有何等風住在身中，若調不調，作何等業？",
    "T17n0721_065:0388c29_2": "彼以聞慧或以天眼見有節風住在身中，為何所作？",
    "T17n0721_065:0389a01_3": "彼以聞慧或以天眼見：有節風於兩肩四節、咽喉二節、額骨二節、鼻骨一節、頤骨一節、牙齒骨有三十二節、上腭一節、交牙二節、項十五節、兩膊二節、兩肘二節、兩腕二節、脊骨數有四十五節、胸十四節、左右脇肋各十二節、兩脇肋端各有脆骨二十四節、橫骨一節、跨骨二節、身根一節、兩髀二節、兩膝二節、兩踝二節、足跟二節、足趺二節、兩手二足上下合有六十節、手足爪甲合二十節，此是節風之所依也，若我有病，或致喪命，或致苦惱。",
    "T17n0721_065:0389a11_4": "觀節風已，如實知身。",
    "T17n0721_065:0389a13_0": "「復次，修行者內身循身觀。",
    "T17n0721_065:0389a13_1": "有何等風住在身中，若調不調，為何所作？",
    "T17n0721_065:0389a14_2": "彼以聞慧或以天眼見髀頑風住在身中，若不調順為何所作？",
    "T17n0721_065:0389a16_3": "彼以聞慧或以天眼見：髀頑風若不調順，不能屈伸，不能行來，以病過故。",
    "T17n0721_065:0389a17_4": "觀髀頑風已，如實知身。",
    "T17n0721_065:0389a19_0": "「復次，修行者內身循身觀。",
    "T17n0721_065:0389a19_1": "有何等風住在身中，若調不調，作何等業？",
    "T17n0721_065:0389a20_2": "彼以聞慧或以天眼見：身行界風住在身中，若不調順，為何所作？",
    "T17n0721_065:0389a22_3": "彼以聞慧或以天眼見：身界風調順安隱，則有氣力，氣行出入，能消飲食，身有顏色，眼耳鼻舌身皆安隱，所食消化。",
    "T17n0721_065:0389a24_4": "若不調順，身色麁惡，五根減劣，飲食不消，顏色不悅，眼等諸根於境劣弱，不產子孕。",
    "T17n0721_065:0389a26_5": "如是觀身行界風已，如實知身。",
    "T17n0721_065:0389a28_0": "「復次，修行者內身循身觀。",
    "T17n0721_065:0389a28_1": "有何等風住在身中，若調不調，作何等業？",
    "T17n0721_065:0389a29_2": "彼以聞慧或以天眼見：抽筋風住在身中，若不調順，為何所作？",
    "T17n0721_065:0389b02_0": "彼以聞慧或以天眼見抽筋風：若風調順，諸有所作，若眠若住，一切身色皆悉光澤，皆是筋風之所為作。",
    "T17n0721_065:0389b04_1": "若不調順，不能修作，若眠若住，一切不能有所施作。",
    "T17n0721_065:0389b05_2": "觀筋風已，如實知身。",
    "T17n0721_065:0389b07_0": "「復次，修行者內身循身觀。",
    "T17n0721_065:0389b07_1": "有何等風住在身中，若調不調，作何等業？",
    "T17n0721_065:0389b08_2": "彼以聞慧或以天眼觀見有風名曰往返，住在身內，若不調順，為何所作？",
    "T17n0721_065:0389b10_3": "彼以聞慧或以天眼見：往返風若不調順，閉身流脈，令作淋病，一切身分皆悉疼痛，腹痛、身根疼痛，不能飲食，精血竭盡，不產子孕。",
    "T17n0721_065:0389b13_4": "若風調適，則無此病。",
    "T17n0721_065:0389b13_5": "觀往返風已，如實知身。",
    "T17n0721_065:0389b15_0": "「復次，修行者內身循身觀。",
    "T17n0721_065:0389b15_1": "有何等風住在身中，若調不調，作何等業？",
    "T17n0721_065:0389b16_2": "彼以聞慧或以天眼觀見有風名節行惱亂，住在身中，若不調順，為何所作？",
    "T17n0721_065:0389b18_3": "彼以聞慧或以天眼見：節行惱亂風若不調順，令人生癖或生痔病，便利苦惱，四大枯悴，或令頭痛，飲食不消，下風不通，身體燋悴，生諸瘡病或生熱病。",
    "T17n0721_065:0389b21_4": "若行節風調順，則無如上所說諸病。",
    "T17n0721_065:0389b22_5": "觀行節風已，如實知身。",
    "T17n0721_065:0389b24_0": "「復次，修行者內身循身觀。",
    "T17n0721_065:0389b24_1": "有何等風住我身中，或調不調，作何等業？",
    "T17n0721_065:0389b25_2": "彼以聞慧或以天眼觀見有風名破毛爪糞，住在身中，若不調順，為何所作？",
    "T17n0721_065:0389b27_3": "彼以聞慧或以天眼見：破毛爪糞風若不調順，諸根瘦損，或復頭痛，或一眼一耳半面疼痛，或目視[目*芒][目*芒]，或復鼻塞不知香臭，面色萎黃，欬逆[口*歐]唾，見不淨時即便[口*歐]吐，其心多亂，不能禪思。",
    "T17n0721_065:0389c02_4": "常念：『身心無病安隱，人身之中受想行識，四陰住處，此身所攝，一切無常。』",
    "T17n0721_065:0389c04_5": "作是觀已，知生死法。",
    "T17n0721_065:0389c04_6": "觀破毛爪屎風已，如實知身。",
    "T17n0721_065:0389c06_0": "「復次，修行者內身循身觀。",
    "T17n0721_065:0389c06_1": "有何等風住我身中作何等業？",
    "T17n0721_065:0389c07_2": "彼以聞慧或以天眼見：亂精沫風於小便中，能令其人精尿俱出，細如芥子，與尿俱出，或大便疼。",
    "T17n0721_065:0389c09_3": "作如是病，惱亂其心，不得專一，若風調順，則無此病。",
    "T17n0721_065:0389c10_4": "觀亂精風已，如實知身。",
    "T17n0721_065:0389c12_0": "「復次，修行者內身循身觀。",
    "T17n0721_065:0389c12_1": "有何等風住在身中，或作安隱或不安隱？",
    "T17n0721_065:0389c13_2": "彼以聞慧或以天眼見有老風住在身中，隨風轉增漸就衰老，氣力微弱，不能去來，須臾欲起，極不從心，行住坐臥，疲極頓乏猶如他身，心睡惽濁。",
    "T17n0721_065:0389c16_3": "若風調順，則無此病。",
    "T17n0721_065:0389c17_4": "觀老風已，如實知身。",
    "T17n0721_065:0389c18_0": "「復次，修行者內身循身觀。",
    "T17n0721_065:0389c18_1": "有何等風住我身中，或為安隱或不安隱？",
    "T17n0721_065:0389c19_2": "彼以聞慧或以天眼見：塞胞風住在身中，若不調順，身肉瞤動，身羸心痛，屎尿閉塞，便利澁難，妨於修禪，得大苦惱，心意散亂，識不安隱，不能觀法。",
    "T17n0721_065:0389c22_3": "以身苦故，不能念法。",
    "T17n0721_065:0389c23_4": "若風調順，則無如向所說諸病。",
    "T17n0721_065:0389c24_5": "觀塞胞風已，如實知身。",
    "T17n0721_065:0389c25_0": "正法念處經卷第六十五"
}