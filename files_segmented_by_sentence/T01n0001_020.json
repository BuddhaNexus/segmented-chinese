[
    {
        "source_sentence": "佛說長阿含經卷第二十",
        "from": "T01n0001_020:0129a27_0",
        "context_with_next_sentence": true
    },
    {
        "source_sentence": "後秦弘始年佛陀耶舍共竺佛念譯",
        "from": "T01n0001_020:0129a29_0",
        "context_with_next_sentence": true
    },
    {
        "source_sentence": "6 阿須倫品第四分世記經阿須倫品第六",
        "from": "T01n0001_020:0129b01_0",
        "context_with_next_sentence": true
    },
    {
        "source_sentence": "佛告比丘：",
        "from": "T01n0001_020:0129b02_4",
        "context_with_next_sentence": true
    },
    {
        "source_sentence": "「須彌山北大海水底有羅呵阿須倫城，縱廣八萬由旬，其城七重，七重欄楯、七重羅網、七重行樹，周匝校飾，以七寶成，城高三千由旬，廣二千由旬。",
        "from": "T01n0001_020:0129b05_11",
        "context_with_next_sentence": true
    },
    {
        "source_sentence": "其城門高一千由旬，廣千由旬，金城銀門，銀城金門，乃至無數眾鳥相和而鳴，亦復如是。",
        "from": "T01n0001_020:0129b07_11",
        "context_with_next_sentence": true
    },
    {
        "source_sentence": "其阿須倫王所治小城，當大城中，名輪輸摩跋吒，縱廣六萬由旬，其城七重，七重欄楯、七重羅網、七重行樹，周匝校飾，七寶所成，城高三千由旬，廣二千由旬。",
        "from": "T01n0001_020:0129b11_4",
        "context_with_next_sentence": true
    },
    {
        "source_sentence": "其城門高二千由旬，廣千由旬，金城銀門，銀城金門，乃至無數眾鳥相和而鳴，亦復如是。",
        "from": "T01n0001_020:0129b13_4",
        "context_with_next_sentence": true
    },
    {
        "source_sentence": "「於其城內別立議堂，名曰七尸利沙，堂牆七重，七重欄楯、七重羅網、七重行樹，周匝校飾，七寶所成，議堂下基純以車𤦲，其柱樑純以七寶，其堂中柱圍千由旬，高萬由旬，當此柱下有正法座，縱廣七百由旬，彫文刻鏤，七寶所成。",
        "from": "T01n0001_020:0129b18_13",
        "context_with_next_sentence": true
    },
    {
        "source_sentence": "堂有四戶，周匝欄楯，階亭七重，七重欄楯、七重羅網、七重行樹，周匝校飾，七寶所成，乃至眾鳥相和而鳴，亦復如是。",
        "from": "T01n0001_020:0129b21_6",
        "context_with_next_sentence": true
    },
    {
        "source_sentence": "其議堂北有阿須倫宮殿，縱廣萬由旬，宮牆七重，七重欄楯、七重羅網、七重行樹，周匝校飾，以七寶成，乃至無數眾鳥相和悲鳴，亦復如是。",
        "from": "T01n0001_020:0129b24_10",
        "context_with_next_sentence": true
    },
    {
        "source_sentence": "其議堂東有一園林，名曰娑羅，縱廣萬由旬，園牆七重，七重欄楯、七重羅網、七重行樹，周匝校飾，以七寶成，乃至無數眾鳥相和悲鳴，亦復如是。",
        "from": "T01n0001_020:0129b27_17",
        "context_with_next_sentence": true
    },
    {
        "source_sentence": "其議堂南有一園林，名曰極妙，縱廣萬由旬，如娑羅園。",
        "from": "T01n0001_020:0129b29_3",
        "context_with_next_sentence": true
    },
    {
        "source_sentence": "其議堂西有一園林，名曰睒摩，縱廣萬由旬，亦如娑羅園林。",
        "from": "T01n0001_020:0129c01_11",
        "context_with_next_sentence": true
    },
    {
        "source_sentence": "其議堂北有一園林，名曰樂林，縱廣萬由旬，亦如娑羅園林。",
        "from": "T01n0001_020:0129c02_19",
        "context_with_next_sentence": true
    },
    {
        "source_sentence": "「娑羅、極妙二園中間生晝度樹，下圍七由旬，高百由旬，枝葉四布五十由旬。",
        "from": "T01n0001_020:0129c04_13",
        "context_with_next_sentence": true
    },
    {
        "source_sentence": "樹牆七重，七重欄楯、七重羅網、七重行樹，周匝校飾，以七寶成，乃至無數眾鳥相和而鳴，亦復如是。",
        "from": "T01n0001_020:0129c06_18",
        "context_with_next_sentence": true
    },
    {
        "source_sentence": "又其睒摩、樂林二園中間有跋難陀池，其水清涼，無有垢穢。",
        "from": "T01n0001_020:0129c08_7",
        "context_with_next_sentence": true
    },
    {
        "source_sentence": "寶塹七重，周匝砌廁，七重欄楯、七重羅網、七重行樹，周匝校飾，七寶所成。",
        "from": "T01n0001_020:0129c09_21",
        "context_with_next_sentence": true
    },
    {
        "source_sentence": "於其池中生四種華，華葉縱廣一由旬，香氣流布亦一由旬，根如車轂，其汁流出，色白如乳，味甘如蜜，無數眾鳥相和而鳴。",
        "from": "T01n0001_020:0129c12_16",
        "context_with_next_sentence": true
    },
    {
        "source_sentence": "又其池邊有七重階亭，門牆七重，七重欄楯、七重羅網、七重行樹，周匝校飾，七寶所成，乃至無數眾鳥相和悲鳴，亦復如是。",
        "from": "T01n0001_020:0129c15_11",
        "context_with_next_sentence": true
    },
    {
        "source_sentence": "「其阿須倫王臣下宮殿，有縱廣萬由旬者，有九千、八千，極小宮殿至千由旬，宮牆七重，七重欄楯、七重羅網、七重行樹，周匝校飾，以七寶成，乃至無數眾鳥相和而鳴，亦復如是。",
        "from": "T01n0001_020:0129c19_12",
        "context_with_next_sentence": true
    },
    {
        "source_sentence": "其小阿須倫宮殿有縱廣千由旬、九百、八百，極小宮殿至百由旬，皆宮牆七重，七重欄楯、七重羅網、七重行樹，周匝校飾，七寶所成，乃至無數眾鳥相和悲鳴，亦復如是。",
        "from": "T01n0001_020:0129c23_7",
        "context_with_next_sentence": true
    },
    {
        "source_sentence": "「其議堂北有七寶階道入於宮中，復有階道趣娑羅園，復有階道趣極妙園，復有階道趣睒摩園，復有階道趣樂林園，復有階道趣晝度樹，復有階道趣跋難陀池，復有階道趣大臣宮殿，復有階道趣小阿須倫宮殿。",
        "from": "T01n0001_020:0129c28_9",
        "context_with_next_sentence": true
    },
    {
        "source_sentence": "若阿須倫王欲詣娑羅園遊觀時，即念毗摩質多阿須倫王，毗摩質多阿須倫王復自念言：",
        "from": "T01n0001_020:0130a01_12",
        "context_with_next_sentence": true
    },
    {
        "source_sentence": "『羅呵阿須倫王念我。",
        "from": "T01n0001_020:0130a02_3",
        "context_with_next_sentence": true
    },
    {
        "source_sentence": "』即自莊嚴駕乘寶車，無數大眾侍從圍遶，詣羅呵阿須倫王前，於一面立。",
        "from": "T01n0001_020:0130a03_16",
        "context_with_next_sentence": true
    },
    {
        "source_sentence": "時，阿須倫王復念波羅呵阿須倫王，波羅呵阿須倫王復自念言：",
        "from": "T01n0001_020:0130a05_7",
        "context_with_next_sentence": true
    },
    {
        "source_sentence": "『王今念我。",
        "from": "T01n0001_020:0130a05_13",
        "context_with_next_sentence": true
    },
    {
        "source_sentence": "』即自莊嚴駕乘寶車，無數大眾侍從圍遶，詣羅呵王前，於一面立。",
        "from": "T01n0001_020:0130a07_4",
        "context_with_next_sentence": true
    },
    {
        "source_sentence": "「時，阿須倫王復念睒摩羅阿須倫王，睒摩羅阿須倫王復自念言：",
        "from": "T01n0001_020:0130a08_13",
        "context_with_next_sentence": true
    },
    {
        "source_sentence": "『今王念我。",
        "from": "T01n0001_020:0130a08_19",
        "context_with_next_sentence": true
    },
    {
        "source_sentence": "』即自莊嚴駕乘寶車，無數大眾侍從圍遶，詣羅呵王前，於一面立。",
        "from": "T01n0001_020:0130a10_9",
        "context_with_next_sentence": true
    },
    {
        "source_sentence": "時，王復念大臣阿須倫，大臣阿須倫復自念言：",
        "from": "T01n0001_020:0130a11_11",
        "context_with_next_sentence": true
    },
    {
        "source_sentence": "『今王念我。",
        "from": "T01n0001_020:0130a11_17",
        "context_with_next_sentence": true
    },
    {
        "source_sentence": "』即自莊嚴駕乘寶車，無數大眾侍從圍遶，詣羅呵王前，於一面立。",
        "from": "T01n0001_020:0130a13_6",
        "context_with_next_sentence": true
    },
    {
        "source_sentence": "時，王復念小阿須倫，小阿須倫復自念言：",
        "from": "T01n0001_020:0130a14_5",
        "context_with_next_sentence": true
    },
    {
        "source_sentence": "『今王念我。",
        "from": "T01n0001_020:0130a14_11",
        "context_with_next_sentence": true
    },
    {
        "source_sentence": "』即自莊嚴，與諸大眾詣羅呵王前，於一面立。",
        "from": "T01n0001_020:0130a15_11",
        "context_with_next_sentence": true
    },
    {
        "source_sentence": "「時，羅呵王身著寶衣，駕乘寶車，與無數大眾前後圍遶，詣娑羅林中，有自然風，吹門自開；",
        "from": "T01n0001_020:0130a17_14",
        "context_with_next_sentence": true
    },
    {
        "source_sentence": "有自然風，吹地令淨；",
        "from": "T01n0001_020:0130a18_4",
        "context_with_next_sentence": true
    },
    {
        "source_sentence": "有自然風，吹花散地，花至於膝。",
        "from": "T01n0001_020:0130a19_1",
        "context_with_next_sentence": true
    },
    {
        "source_sentence": "時，羅呵王入此園已，共相娛樂，一日、二日，乃至七日，娛樂訖已，便還本宮。",
        "from": "T01n0001_020:0130a20_14",
        "context_with_next_sentence": true
    },
    {
        "source_sentence": "其後遊觀極妙園林、睒摩園林、樂園林，亦復如是。",
        "from": "T01n0001_020:0130a21_17",
        "context_with_next_sentence": true
    },
    {
        "source_sentence": "時，羅呵王常有五大阿須倫侍衛左右：",
        "from": "T01n0001_020:0130a22_12",
        "context_with_next_sentence": true
    },
    {
        "source_sentence": "一名提持，二名雄力，三名武夷，四名頭首，五名摧伏。",
        "from": "T01n0001_020:0130a23_19",
        "context_with_next_sentence": true
    },
    {
        "source_sentence": "此五大阿須倫常侍衛左右。",
        "from": "T01n0001_020:0130a24_11",
        "context_with_next_sentence": true
    },
    {
        "source_sentence": "其羅呵王宮殿在大海水下，海水在上，四風所持：",
        "from": "T01n0001_020:0130a25_15",
        "context_with_next_sentence": true
    },
    {
        "source_sentence": "一名住風，二名持風，三名不動，四者堅固。",
        "from": "T01n0001_020:0130a26_16",
        "context_with_next_sentence": true
    },
    {
        "source_sentence": "持大海水，懸處虛空，猶如浮雲，去阿須倫宮一萬由旬終不墮落。",
        "from": "T01n0001_020:0130a28_7",
        "context_with_next_sentence": true
    },
    {
        "source_sentence": "阿須倫王福報、功德、威神如是。",
        "from": "T01n0001_020:0130a29_2",
        "context_with_next_sentence": true
    },
    {
        "source_sentence": "」7 四天王品佛說長阿含第四分世記經四天王品第七佛告比丘：",
        "from": "T01n0001_020:0130b02_4",
        "context_with_next_sentence": true
    },
    {
        "source_sentence": "「須彌山王東千由旬提頭賴吒天王城，名賢上，縱廣六千由旬，其城七重，七重欄楯、七重羅網、七重行樹，周匝校飾，以七寶成，乃至無數眾鳥相和而鳴，亦復如是。",
        "from": "T01n0001_020:0130b05_18",
        "context_with_next_sentence": true
    },
    {
        "source_sentence": "須彌山南千由旬有毗樓勒天王城，名善見，縱廣六千由旬，其城七重，七重欄楯、七重羅網、七重行樹，周匝校飾，以七寶成，乃至無數眾鳥相和而鳴，亦復如是。",
        "from": "T01n0001_020:0130b09_13",
        "context_with_next_sentence": true
    },
    {
        "source_sentence": "須彌山西千由旬有毗樓婆叉天王城，名周羅善見，縱廣六千由旬，其城七重，七重欄楯、七重羅網、七重行樹，周匝校飾，以七寶成，乃至無數眾鳥相和而鳴，亦復如是。",
        "from": "T01n0001_020:0130b13_11",
        "context_with_next_sentence": true
    },
    {
        "source_sentence": "須彌山北千由旬有毗沙門天王，王有三城：",
        "from": "T01n0001_020:0130b14_11",
        "context_with_next_sentence": true
    },
    {
        "source_sentence": "一名可畏，二名天敬，三名眾歸。",
        "from": "T01n0001_020:0130b15_7",
        "context_with_next_sentence": true
    },
    {
        "source_sentence": "各各縱廣六千由旬，其城七重，七重欄楯、七重羅網、七重行樹，周匝校飾，以七寶成，乃至無數眾鳥相和而鳴，亦復如是。",
        "from": "T01n0001_020:0130b18_2",
        "context_with_next_sentence": true
    },
    {
        "source_sentence": "「眾歸城北有園林，名伽毗延頭，縱廣四千由旬，園牆七重，七重欄楯、七重羅網、七重行樹，周匝校飾，以七寶成，乃至無數眾鳥相和而鳴，亦復如是。",
        "from": "T01n0001_020:0130b21_10",
        "context_with_next_sentence": true
    },
    {
        "source_sentence": "園城中間有池名那隣尼，縱廣四十由旬，其水清澄，無有垢穢，以七寶塹廁砌其邊，七重欄楯、七重羅網、七重行樹，周匝校飾，七寶所成，中生蓮花，青、黃、赤、白、雜色，光照半由旬，其香芬薰聞半由旬，又其花根大如車轂，其汁流出，色白如乳，味甘如蜜，乃至無數眾鳥相和悲鳴，亦復如是。",
        "from": "T01n0001_020:0130b28_3",
        "context_with_next_sentence": true
    },
    {
        "source_sentence": "「除日月宮殿，諸四天王宮殿縱廣四十由旬，宮牆七重，七重欄楯、七重羅網、七重行樹，周匝校飾，以七寶成，乃至無數眾鳥相和而鳴，亦復如是。",
        "from": "T01n0001_020:0130c02_9",
        "context_with_next_sentence": true
    },
    {
        "source_sentence": "其諸宮殿有四十由旬、二十由旬，極小縱廣五由旬。",
        "from": "T01n0001_020:0130c03_12",
        "context_with_next_sentence": true
    },
    {
        "source_sentence": "從眾歸城有寶階道至賢上城，復有階道至善見城，復有階道至周羅善見城，復有階道至可畏城、天敬城，復有階道至伽毗延頭園，復有階道至那隣尼池，復有階道至四天王大臣宮殿。",
        "from": "T01n0001_020:0130c08_2",
        "context_with_next_sentence": true
    },
    {
        "source_sentence": "「若毘沙門天王欲詣伽毘延頭園遊觀時，即念提頭賴天王，提頭賴天王復自念言：",
        "from": "T01n0001_020:0130c10_2",
        "context_with_next_sentence": true
    },
    {
        "source_sentence": "『今毘沙門王念我。",
        "from": "T01n0001_020:0130c10_11",
        "context_with_next_sentence": true
    },
    {
        "source_sentence": "』即自莊嚴駕乘寶車，與無數乾沓和神前後圍遶，詣毘沙門天王前，於一面立。",
        "from": "T01n0001_020:0130c12_8",
        "context_with_next_sentence": true
    },
    {
        "source_sentence": "時，毘沙門王復念毘樓勒天王，毘樓勒天王復自念言：",
        "from": "T01n0001_020:0130c13_12",
        "context_with_next_sentence": true
    },
    {
        "source_sentence": "『今毘沙門王念我。",
        "from": "T01n0001_020:0130c14_1",
        "context_with_next_sentence": true
    },
    {
        "source_sentence": "』即自莊嚴駕乘寶車，與無數究槃荼神前後圍遶，詣毘沙門天王前，於一面立。",
        "from": "T01n0001_020:0130c15_17",
        "context_with_next_sentence": true
    },
    {
        "source_sentence": "毘沙門王復念毘樓婆叉，毘樓婆叉復自念言：",
        "from": "T01n0001_020:0130c16_18",
        "context_with_next_sentence": true
    },
    {
        "source_sentence": "『今毘沙門王念我。",
        "from": "T01n0001_020:0130c17_8",
        "context_with_next_sentence": true
    },
    {
        "source_sentence": "』即自莊嚴駕乘寶車，無數龍神前後圍遶，詣毘沙門王前，於一面立。",
        "from": "T01n0001_020:0130c19_1",
        "context_with_next_sentence": true
    },
    {
        "source_sentence": "毘沙門王復念四天王大臣，四天王大臣復自念言：",
        "from": "T01n0001_020:0130c20_4",
        "context_with_next_sentence": true
    },
    {
        "source_sentence": "『今毘沙門王念我。",
        "from": "T01n0001_020:0130c20_13",
        "context_with_next_sentence": true
    },
    {
        "source_sentence": "』即自莊嚴駕乘寶車，無數諸天前後導從，詣毘沙門天王前，於一面立。",
        "from": "T01n0001_020:0130c22_4",
        "context_with_next_sentence": true
    },
    {
        "source_sentence": "「時，毘沙門天王即自莊嚴，著寶飾衣，駕乘寶車，與無數百千天神詣伽毘延頭園。",
        "from": "T01n0001_020:0130c24_2",
        "context_with_next_sentence": true
    },
    {
        "source_sentence": "有自然風，吹門自開；",
        "from": "T01n0001_020:0130c24_12",
        "context_with_next_sentence": true
    },
    {
        "source_sentence": "有自然風，吹地令淨；",
        "from": "T01n0001_020:0130c25_2",
        "context_with_next_sentence": true
    },
    {
        "source_sentence": "有自然風，吹花散地，花至於膝。",
        "from": "T01n0001_020:0130c25_17",
        "context_with_next_sentence": true
    },
    {
        "source_sentence": "時，王在園共相娛樂，一日、二日，乃至七日，遊觀訖已，還歸本宮。",
        "from": "T01n0001_020:0130c27_6",
        "context_with_next_sentence": true
    },
    {
        "source_sentence": "毘沙門王常有五大鬼神侍衛左右：",
        "from": "T01n0001_020:0130c28_3",
        "context_with_next_sentence": true
    },
    {
        "source_sentence": "一名般闍樓，二名檀陀羅，三名醯摩跋陀，四名提偈羅，五名修逸路摩。",
        "from": "T01n0001_020:0130c29_15",
        "context_with_next_sentence": true
    },
    {
        "source_sentence": "此五鬼神常隨侍衛。",
        "from": "T01n0001_020:0131a01_5",
        "context_with_next_sentence": true
    },
    {
        "source_sentence": "毘沙門王福報、功德、威神如是。",
        "from": "T01n0001_020:0131a02_1",
        "context_with_next_sentence": true
    },
    {
        "source_sentence": "」8 忉利天品佛說長阿含第四分世記經忉利天品第八佛告比丘：",
        "from": "T01n0001_020:0131a04_4",
        "context_with_next_sentence": true
    },
    {
        "source_sentence": "「須彌山王頂上有三十三天城，縱廣八萬由旬，其城七重，七重欄楯、七重羅網、七重行樹，周匝校飾，以七寶成，城高百由旬，上廣六十由旬。",
        "from": "T01n0001_020:0131a07_6",
        "context_with_next_sentence": true
    },
    {
        "source_sentence": "城門高六十由旬，廣三十由旬，相去五百由旬有一門，其一一門有五百鬼神守侍衛護三十三天，金城銀門，銀城金門，乃至無數眾鳥相和悲鳴，亦復如是。",
        "from": "T01n0001_020:0131a10_18",
        "context_with_next_sentence": true
    },
    {
        "source_sentence": "其大城內復有小城，縱廣六萬由旬，其城七重，七重欄楯、七重羅網、七重行樹，周匝校飾，以七寶成，城高百由旬，廣六十由旬，城門相去五百由旬，高六十由旬，廣三十由旬，一一城門有五百鬼神侍衛門側，守護三十三天。",
        "from": "T01n0001_020:0131a16_1",
        "context_with_next_sentence": true
    },
    {
        "source_sentence": "金城銀門，銀城金門，水精城琉璃門，琉璃城水精門，赤珠城馬瑙門，馬瑙城赤珠門，車𤦲城眾寶門。",
        "from": "T01n0001_020:0131a18_5",
        "context_with_next_sentence": true
    },
    {
        "source_sentence": "「其欄楯者，金欄銀桄，銀欄金桄，水精欄琉璃桄，琉璃欄水精桄，赤珠欄馬瑙桄，馬瑙欄赤珠桄，車𤦲欄眾寶桄。",
        "from": "T01n0001_020:0131a20_16",
        "context_with_next_sentence": true
    },
    {
        "source_sentence": "其欄楯上有寶羅網，其金羅網下懸銀鈴，其銀羅網下懸金鈴，琉璃羅網懸水精鈴，水精羅網懸琉璃鈴，赤珠羅網懸馬瑙鈴，馬瑙羅網懸赤珠鈴，車𤦲羅網懸眾寶鈴。",
        "from": "T01n0001_020:0131a24_12",
        "context_with_next_sentence": true
    },
    {
        "source_sentence": "其金樹者金根金枝銀葉花實，其銀樹者銀根銀枝金葉花實，其水精樹水精根枝琉璃花葉，其琉璃樹琉璃根枝水精花葉，其赤珠樹赤珠根枝馬瑙花葉，馬瑙樹者馬瑙根枝赤珠花葉，車𤦲樹者車𤦲根枝眾寶花葉。",
        "from": "T01n0001_020:0131a29_10",
        "context_with_next_sentence": true
    },
    {
        "source_sentence": "「其七重城，城有四門，門有欄楯，七重城上皆有樓閣臺觀周匝圍遶，有園林浴池，生眾寶花，雜色參間，寶樹行列，華果繁茂，香風四起，悅可人心，鳧雁、鴛鴦、異類奇鳥，無數千種，相和而鳴。",
        "from": "T01n0001_020:0131b04_20",
        "context_with_next_sentence": true
    },
    {
        "source_sentence": "其小城外中間有伊羅鉢龍宮，縱廣六千由旬，宮牆七重，七重欄楯、七重羅網、七重行樹，周匝校飾，以七寶成，乃至無數眾鳥相和悲鳴，亦復如是。",
        "from": "T01n0001_020:0131b08_6",
        "context_with_next_sentence": true
    },
    {
        "source_sentence": "「其善見城內有善法堂，縱廣百由旬，七重欄楯、七重羅網、七重行樹，周匝校飾，以七寶成。",
        "from": "T01n0001_020:0131b10_7",
        "context_with_next_sentence": true
    },
    {
        "source_sentence": "其堂下基純以真金，上覆琉璃，其堂中柱圍十由旬，高百由旬，當其柱下敷天帝御座，縱廣一由旬，雜色間廁，以七寶成，其座柔軟，軟若天衣，夾座兩邊左右十六座。",
        "from": "T01n0001_020:0131b14_5",
        "context_with_next_sentence": true
    },
    {
        "source_sentence": "「堂有四門，周匝欄楯，以七寶成，其堂階道縱廣五百由旬，門郭七重，七重欄楯、七重羅網、七重行樹，周匝校飾，以七寶成，乃至無數眾鳥相和而鳴，亦復如是。",
        "from": "T01n0001_020:0131b17_18",
        "context_with_next_sentence": true
    },
    {
        "source_sentence": "善見堂北有帝釋宮殿，縱廣千由旬，宮牆七重，七重欄楯、七重羅網、七重行樹，周匝校飾，以七寶成，乃至無數眾鳥相和悲鳴，亦復如是。",
        "from": "T01n0001_020:0131b21_2",
        "context_with_next_sentence": true
    },
    {
        "source_sentence": "善見堂東有園林，名曰麤澁，縱廣千由旬，園牆七重，七重欄楯、七重羅網、七重行樹，周匝校飾以七寶成，乃至無數眾鳥相和而鳴，亦復如是。",
        "from": "T01n0001_020:0131b24_8",
        "context_with_next_sentence": true
    },
    {
        "source_sentence": "麤澁園中有二石垛，天金校飾，一名賢，二名善賢，縱廣各五十由旬，其石柔軟，軟若天衣。",
        "from": "T01n0001_020:0131b26_11",
        "context_with_next_sentence": true
    },
    {
        "source_sentence": "「善見宮南有園林，名曰畫樂，縱廣千由旬，園牆七重，七重欄楯、七重羅網、七重行樹，周匝校飾，以七寶成，乃至無數眾鳥相和而鳴，亦復如是。",
        "from": "T01n0001_020:0131b29_15",
        "context_with_next_sentence": true
    },
    {
        "source_sentence": "其園內有二石垛，七寶所成，一名晝，二名善晝，各縱廣五十由旬，其垛柔軟，軟若天衣。",
        "from": "T01n0001_020:0131c02_17",
        "context_with_next_sentence": true
    },
    {
        "source_sentence": "善見堂西有園林，名雜，縱廣千由旬，園牆七重，七重欄楯、七重羅網、七重行樹，周匝校飾，七寶所成，乃至無數眾鳥相和而鳴，亦復如是。",
        "from": "T01n0001_020:0131c05_19",
        "context_with_next_sentence": true
    },
    {
        "source_sentence": "其園中有二石垛，一名善見，二名順善見，天金校飾，七寶所成，各縱廣五十由旬，其垛柔軟，軟若天衣。",
        "from": "T01n0001_020:0131c08_7",
        "context_with_next_sentence": true
    },
    {
        "source_sentence": "善見堂北有園林，名曰大喜，縱廣千由旬，園牆七重，七重欄楯、七重羅網、七重行樹，周匝校飾，以七寶成，乃至無數眾鳥相和而鳴，亦復如是。",
        "from": "T01n0001_020:0131c11_12",
        "context_with_next_sentence": true
    },
    {
        "source_sentence": "其園中有二石垛，一名喜，二名大喜，車𤦲校飾，縱廣五十由旬，其垛柔軟，軟若天衣。",
        "from": "T01n0001_020:0131c13_12",
        "context_with_next_sentence": true
    },
    {
        "source_sentence": "「其麤澁園、畵樂園中間有難陀池，縱廣百由旬，其水清澄，無有垢穢，七重寶塹周匝砌廁，欄楯七重、七重羅網、七重行樹，周匝校飾，以七寶成。",
        "from": "T01n0001_020:0131c16_17",
        "context_with_next_sentence": true
    },
    {
        "source_sentence": "其池四面有四梯陛，周匝欄楯間以七寶，乃至無數眾鳥相和而鳴，亦復如是。",
        "from": "T01n0001_020:0131c18_13",
        "context_with_next_sentence": true
    },
    {
        "source_sentence": "又其池中生四種花，青、黃、赤、白、紅縹雜色間廁，其一花葉蔭一由旬，香氣芬熏聞一由旬，根如車轂，其汁流出，色白如乳，味甘如蜜。",
        "from": "T01n0001_020:0131c21_16",
        "context_with_next_sentence": true
    },
    {
        "source_sentence": "其池四面復有園林。",
        "from": "T01n0001_020:0131c22_5",
        "context_with_next_sentence": true
    },
    {
        "source_sentence": "其雜園林、大喜園林二園中間有樹名晝度，圍七由旬，高百由旬，枝葉四布五十由旬。",
        "from": "T01n0001_020:0131c24_4",
        "context_with_next_sentence": true
    },
    {
        "source_sentence": "樹外空亭縱廣五百由旬，宮牆七重，七重欄楯、七重羅網、七重行樹，周匝校飾，以七寶成，乃至無數眾鳥相和而鳴，亦復如是。",
        "from": "T01n0001_020:0131c27_2",
        "context_with_next_sentence": true
    },
    {
        "source_sentence": "「其餘忉利天宮殿縱廣千由旬，宮牆七重，七重欄楯、七重羅網、七重行樹，周匝校飾，以七寶成，乃至無數眾鳥相和而鳴，亦復如是。",
        "from": "T01n0001_020:0132a01_2",
        "context_with_next_sentence": true
    },
    {
        "source_sentence": "其諸宮殿有縱廣九百、八百，極小百由旬，宮牆七重，七重欄楯、七重羅網、七重行樹，周匝校飾，乃至無數眾鳥相和而鳴，亦復如是。",
        "from": "T01n0001_020:0132a04_3",
        "context_with_next_sentence": true
    },
    {
        "source_sentence": "諸小天宮縱廣百由旬，有九十、八十，極小至十二由旬，宮牆七重，七重欄楯、七重羅網、七重行樹，周匝圍遶，以七寶成，乃至無數眾鳥相和而鳴，亦復如是。",
        "from": "T01n0001_020:0132a07_13",
        "context_with_next_sentence": true
    },
    {
        "source_sentence": "「善見堂北有二階道至帝釋宮殿，善見堂東有二階道至麤澁園，復有階道至畵樂園觀，復有階道至雜園中，復有階道至大喜園，復有階道至大喜池，復有階道至晝度樹，復有階道至三十三天宮，復有階道至諸天宮，復有階道至伊羅鉢龍王宮。",
        "from": "T01n0001_020:0132a13_10",
        "context_with_next_sentence": true
    },
    {
        "source_sentence": "若天帝釋欲麤澁園中遊觀時，即念三十三天臣，三十三天臣即自念言：",
        "from": "T01n0001_020:0132a15_5",
        "context_with_next_sentence": true
    },
    {
        "source_sentence": "『今帝釋念我。",
        "from": "T01n0001_020:0132a15_12",
        "context_with_next_sentence": true
    },
    {
        "source_sentence": "』即自莊嚴駕乘寶車，與無數眾前後圍遶至帝釋前，於一面立。",
        "from": "T01n0001_020:0132a17_2",
        "context_with_next_sentence": true
    },
    {
        "source_sentence": "帝釋復念其餘諸天，諸天念言：",
        "from": "T01n0001_020:0132a17_16",
        "context_with_next_sentence": true
    },
    {
        "source_sentence": "『今帝釋念我。",
        "from": "T01n0001_020:0132a18_3",
        "context_with_next_sentence": true
    },
    {
        "source_sentence": "』即自莊嚴，與諸天眾相隨至帝釋前，於一面立。",
        "from": "T01n0001_020:0132a19_6",
        "context_with_next_sentence": true
    },
    {
        "source_sentence": "帝釋復念伊羅鉢龍王，伊羅鉢龍王復自念言：",
        "from": "T01n0001_020:0132a20_7",
        "context_with_next_sentence": true
    },
    {
        "source_sentence": "『今帝釋念我。",
        "from": "T01n0001_020:0132a20_14",
        "context_with_next_sentence": true
    },
    {
        "source_sentence": "』龍王即自變身出三十三頭，一一頭有六牙，一一牙有七浴池，一一浴池有七大蓮華，一一蓮花有一百葉，一一花葉有七玉女，鼓樂絃歌，抃舞其上。",
        "from": "T01n0001_020:0132a24_4",
        "context_with_next_sentence": true
    },
    {
        "source_sentence": "時，彼龍王作此化已，詣帝釋前，於一面立。",
        "from": "T01n0001_020:0132a25_4",
        "context_with_next_sentence": true
    },
    {
        "source_sentence": "「時，釋提桓因著眾寶飾，瓔珞其身，坐伊羅鉢龍王第一頂上，其次兩邊各有十六天王，在龍頂上次第而坐。",
        "from": "T01n0001_020:0132a27_13",
        "context_with_next_sentence": true
    },
    {
        "source_sentence": "時，天帝釋與無數諸天眷屬圍遶詣麤澁園。",
        "from": "T01n0001_020:0132a28_13",
        "context_with_next_sentence": true
    },
    {
        "source_sentence": "有自然風，吹門自開；",
        "from": "T01n0001_020:0132a29_6",
        "context_with_next_sentence": true
    },
    {
        "source_sentence": "有自然風，吹地令淨；",
        "from": "T01n0001_020:0132a29_16",
        "context_with_next_sentence": true
    },
    {
        "source_sentence": "有自然風，吹花散地，眾花積聚，花至于膝。",
        "from": "T01n0001_020:0132b01_17",
        "context_with_next_sentence": true
    },
    {
        "source_sentence": "時，天帝釋於賢、善賢二石垛上隨意而坐，三十三王各次第坐，復有諸天不得侍從見彼園觀，不得入園五欲娛樂。",
        "from": "T01n0001_020:0132b04_10",
        "context_with_next_sentence": true
    },
    {
        "source_sentence": "所以者何？",
        "from": "T01n0001_020:0132b04_15",
        "context_with_next_sentence": true
    },
    {
        "source_sentence": "斯由本行功德不同。",
        "from": "T01n0001_020:0132b05_5",
        "context_with_next_sentence": true
    },
    {
        "source_sentence": "復有諸天得見園林而不得入，不得五欲共相娛樂。",
        "from": "T01n0001_020:0132b06_10",
        "context_with_next_sentence": true
    },
    {
        "source_sentence": "所以者何？",
        "from": "T01n0001_020:0132b06_15",
        "context_with_next_sentence": true
    },
    {
        "source_sentence": "斯由本行功德不同。",
        "from": "T01n0001_020:0132b07_5",
        "context_with_next_sentence": true
    },
    {
        "source_sentence": "復有諸天得見、得入，不得五欲共相娛樂。",
        "from": "T01n0001_020:0132b08_5",
        "context_with_next_sentence": true
    },
    {
        "source_sentence": "所以者何？",
        "from": "T01n0001_020:0132b08_10",
        "context_with_next_sentence": true
    },
    {
        "source_sentence": "斯由本行功德不同。",
        "from": "T01n0001_020:0132b08_19",
        "context_with_next_sentence": true
    },
    {
        "source_sentence": "復有諸天得入、得見，五欲娛樂。",
        "from": "T01n0001_020:0132b09_14",
        "context_with_next_sentence": true
    },
    {
        "source_sentence": "所以者何？",
        "from": "T01n0001_020:0132b09_19",
        "context_with_next_sentence": true
    },
    {
        "source_sentence": "斯由本行功德同故。",
        "from": "T01n0001_020:0132b10_8",
        "context_with_next_sentence": true
    },
    {
        "source_sentence": "「遊戲園中，五欲自娛，一日、二日，至於七日，相娛樂已，各自還宮。",
        "from": "T01n0001_020:0132b11_20",
        "context_with_next_sentence": true
    },
    {
        "source_sentence": "彼天帝釋遊觀畵樂園、雜園、大喜園時，亦復如是。",
        "from": "T01n0001_020:0132b13_1",
        "context_with_next_sentence": true
    },
    {
        "source_sentence": "何故名之為麤澁園？",
        "from": "T01n0001_020:0132b13_10",
        "context_with_next_sentence": true
    },
    {
        "source_sentence": "入此園時，身體麤澁。",
        "from": "T01n0001_020:0132b14_1",
        "context_with_next_sentence": true
    },
    {
        "source_sentence": "何故名為畵樂園？",
        "from": "T01n0001_020:0132b14_9",
        "context_with_next_sentence": true
    },
    {
        "source_sentence": "入此園時，身體自然有種種畵色以為娛樂。",
        "from": "T01n0001_020:0132b15_9",
        "context_with_next_sentence": true
    },
    {
        "source_sentence": "何故名為雜園？",
        "from": "T01n0001_020:0132b15_16",
        "context_with_next_sentence": true
    },
    {
        "source_sentence": "常以月八日、十四日、十五日，除阿須倫女，放諸婇女與諸天子雜錯遊戲，是故名為雜園。",
        "from": "T01n0001_020:0132b17_16",
        "context_with_next_sentence": true
    },
    {
        "source_sentence": "何故名為大喜園？",
        "from": "T01n0001_020:0132b18_6",
        "context_with_next_sentence": true
    },
    {
        "source_sentence": "入此園時，娛樂歡樂，故名大喜。",
        "from": "T01n0001_020:0132b19_2",
        "context_with_next_sentence": true
    },
    {
        "source_sentence": "何故名為善法堂？",
        "from": "T01n0001_020:0132b19_10",
        "context_with_next_sentence": true
    },
    {
        "source_sentence": "於此堂上思惟妙法，受清淨樂，故名善法堂。",
        "from": "T01n0001_020:0132b20_12",
        "context_with_next_sentence": true
    },
    {
        "source_sentence": "何故名為晝度樹？",
        "from": "T01n0001_020:0132b21_1",
        "context_with_next_sentence": true
    },
    {
        "source_sentence": "此樹有神，名曰漫陀，常作伎樂以自娛樂，故名晝度。",
        "from": "T01n0001_020:0132b22_6",
        "context_with_next_sentence": true
    },
    {
        "source_sentence": "又彼大樹枝條四布，花葉繁茂如大寶雲，故名晝度。",
        "from": "T01n0001_020:0132b23_9",
        "context_with_next_sentence": true
    },
    {
        "source_sentence": "「釋提桓因左右常有十大天子隨從侍衛。",
        "from": "T01n0001_020:0132b24_8",
        "context_with_next_sentence": true
    },
    {
        "source_sentence": "何等為十？",
        "from": "T01n0001_020:0132b24_13",
        "context_with_next_sentence": true
    },
    {
        "source_sentence": "一者名因陀羅，二名瞿夷，三名毘樓，四名毘樓婆提，五名陀羅，六名婆羅，七名耆婆，八名靈醯嵬，九名物羅，十名難頭。",
        "from": "T01n0001_020:0132b27_11",
        "context_with_next_sentence": true
    },
    {
        "source_sentence": "釋提桓因有大神力，威德如是。",
        "from": "T01n0001_020:0132b28_6",
        "context_with_next_sentence": true
    },
    {
        "source_sentence": "閻浮提人所貴水花：",
        "from": "T01n0001_020:0132b28_15",
        "context_with_next_sentence": true
    },
    {
        "source_sentence": "優鉢羅花、鉢頭摩花、拘物頭花、分陀利花、須乾頭花，柔軟香潔。",
        "from": "T01n0001_020:0132c01_4",
        "context_with_next_sentence": true
    },
    {
        "source_sentence": "其陸生花：",
        "from": "T01n0001_020:0132c01_9",
        "context_with_next_sentence": true
    },
    {
        "source_sentence": "解脫花、薝蔔花、婆羅陀花、須曼周那花、婆師花、童女花。",
        "from": "T01n0001_020:0132c02_15",
        "context_with_next_sentence": true
    },
    {
        "source_sentence": "拘耶尼、欝單曰、弗于逮、龍宮、金翅鳥宮水陸諸花，亦復如是。",
        "from": "T01n0001_020:0132c04_2",
        "context_with_next_sentence": true
    },
    {
        "source_sentence": "阿須倫宮水中生花：",
        "from": "T01n0001_020:0132c04_11",
        "context_with_next_sentence": true
    },
    {
        "source_sentence": "優鉢羅花、鉢頭摩花、拘物頭花、分陀利花，柔軟香潔。",
        "from": "T01n0001_020:0132c05_17",
        "context_with_next_sentence": true
    },
    {
        "source_sentence": "陸生花：",
        "from": "T01n0001_020:0132c05_21",
        "context_with_next_sentence": true
    },
    {
        "source_sentence": "殊好花、頻浮花、大頻浮花、伽伽利花、大伽伽利花、曼陀羅花、大曼陀羅花。",
        "from": "T01n0001_020:0132c07_13",
        "context_with_next_sentence": true
    },
    {
        "source_sentence": "四天王、三十三天、焰摩天、兜率天、化自在天、他化自在天所貴水陸諸花，亦復如是。",
        "from": "T01n0001_020:0132c09_9",
        "context_with_next_sentence": true
    },
    {
        "source_sentence": "「天有十法，何等為十？",
        "from": "T01n0001_020:0132c09_20",
        "context_with_next_sentence": true
    },
    {
        "source_sentence": "一者飛去無限數。",
        "from": "T01n0001_020:0132c10_6",
        "context_with_next_sentence": true
    },
    {
        "source_sentence": "二者飛來無限數。",
        "from": "T01n0001_020:0132c10_14",
        "context_with_next_sentence": true
    },
    {
        "source_sentence": "三者去無碍。",
        "from": "T01n0001_020:0132c11_1",
        "context_with_next_sentence": true
    },
    {
        "source_sentence": "四者來無碍。",
        "from": "T01n0001_020:0132c11_7",
        "context_with_next_sentence": true
    },
    {
        "source_sentence": "五者天身無有皮膚、骨體、筋脉、血肉。",
        "from": "T01n0001_020:0132c12_4",
        "context_with_next_sentence": true
    },
    {
        "source_sentence": "六者身無不淨大小便利。",
        "from": "T01n0001_020:0132c12_15",
        "context_with_next_sentence": true
    },
    {
        "source_sentence": "七者身無疲極。",
        "from": "T01n0001_020:0132c13_2",
        "context_with_next_sentence": true
    },
    {
        "source_sentence": "八者天女不產。",
        "from": "T01n0001_020:0132c13_9",
        "context_with_next_sentence": true
    },
    {
        "source_sentence": "九者天目不眴。",
        "from": "T01n0001_020:0132c13_16",
        "context_with_next_sentence": true
    },
    {
        "source_sentence": "十者身隨意色，好青則青，好黃則黃，赤、白眾色，隨意而現。",
        "from": "T01n0001_020:0132c15_4",
        "context_with_next_sentence": true
    },
    {
        "source_sentence": "此是諸天十法。",
        "from": "T01n0001_020:0132c15_11",
        "context_with_next_sentence": true
    },
    {
        "source_sentence": "人有七色。",
        "from": "T01n0001_020:0132c15_16",
        "context_with_next_sentence": true
    },
    {
        "source_sentence": "云何為七？",
        "from": "T01n0001_020:0132c16_2",
        "context_with_next_sentence": true
    },
    {
        "source_sentence": "有人金色，有人火色，有人青色，有人黃色，有人赤色，有人黑色，有人魔色。",
        "from": "T01n0001_020:0132c17_17",
        "context_with_next_sentence": true
    },
    {
        "source_sentence": "諸天、阿須倫有七色，亦復如是。",
        "from": "T01n0001_020:0132c18_11",
        "context_with_next_sentence": true
    },
    {
        "source_sentence": "「諸比丘！",
        "from": "T01n0001_020:0132c18_16",
        "context_with_next_sentence": true
    },
    {
        "source_sentence": "螢火之明不如燈燭，燈燭之明不如炬火，炬火之明不如積火，積火之明不如四天王宮殿、城墎、瓔珞、衣服、身色光明，四天王宮殿、城墎、瓔珞、衣服、身色光明不如三十三天光明，三十三天光明不如焰摩天光明，焰摩天光明不如兜率天光明，兜率天光明不如化自在天光明，化自在天光明不如他化自在天光明，他化自在天光明不如梵迦夷天宮殿、衣服身色光明，梵迦夷天宮殿、衣服、身色光明不如光念天光明，光念天光明不如遍淨天光明，遍淨天光明不如果實天光明，果實天光明不如無想天光明，無想天光明不如無造天，無造天光明不如無熱天，無熱天光明不如善見天，善見天光明不如大善天，大善天光明不如色究竟天，色究竟天光明不如地自在天，地自在天光明不如佛光明。",
        "from": "T01n0001_020:0133a06_13",
        "context_with_next_sentence": true
    },
    {
        "source_sentence": "從螢火光至佛光明，合集爾所光明，不如苦諦光明，集諦、滅諦、道諦光明。",
        "from": "T01n0001_020:0133a08_12",
        "context_with_next_sentence": true
    },
    {
        "source_sentence": "是故，諸比丘！",
        "from": "T01n0001_020:0133a08_19",
        "context_with_next_sentence": true
    },
    {
        "source_sentence": "欲求光明者，當求苦諦、集諦、滅諦、道諦光明，當作是修行。",
        "from": "T01n0001_020:0133a10_4",
        "context_with_next_sentence": true
    },
    {
        "source_sentence": "「閻浮提人身長三肘半，衣長七肘，廣三肘半；",
        "from": "T01n0001_020:0133a11_6",
        "context_with_next_sentence": true
    },
    {
        "source_sentence": "瞿耶尼、弗于逮人身亦三肘半，衣長七肘，廣三肘半；",
        "from": "T01n0001_020:0133a12_9",
        "context_with_next_sentence": true
    },
    {
        "source_sentence": "欝單曰人身長七肘，衣長十四肘，廣七肘，衣重一兩；",
        "from": "T01n0001_020:0133a13_13",
        "context_with_next_sentence": true
    },
    {
        "source_sentence": "阿須倫身長一由旬，衣長二由旬，廣一由旬，衣重六銖；",
        "from": "T01n0001_020:0133a14_18",
        "context_with_next_sentence": true
    },
    {
        "source_sentence": "四天王身長半由旬，衣長一由旬，廣半由旬，衣重半兩；",
        "from": "T01n0001_020:0133a16_2",
        "context_with_next_sentence": true
    },
    {
        "source_sentence": "忉利天身長一由旬，衣長二由旬，廣一由旬，衣重六銖；",
        "from": "T01n0001_020:0133a17_7",
        "context_with_next_sentence": true
    },
    {
        "source_sentence": "焰摩天身長二由旬，衣長四由旬，廣二由旬，衣重三銖；",
        "from": "T01n0001_020:0133a18_12",
        "context_with_next_sentence": true
    },
    {
        "source_sentence": "兜率天身長四由旬，衣長八由旬，廣四由旬，衣重一銖半；",
        "from": "T01n0001_020:0133a19_18",
        "context_with_next_sentence": true
    },
    {
        "source_sentence": "化自在天身長八由旬，衣長十六由旬，廣八由旬，衣重一銖；",
        "from": "T01n0001_020:0133a21_4",
        "context_with_next_sentence": true
    },
    {
        "source_sentence": "他化自在天身長十六由旬，衣長三十二由旬，廣十六由旬，衣重半銖。",
        "from": "T01n0001_020:0133a22_16",
        "context_with_next_sentence": true
    },
    {
        "source_sentence": "自上諸天，各隨其身而著衣服。",
        "from": "T01n0001_020:0133a23_10",
        "context_with_next_sentence": true
    },
    {
        "source_sentence": "「閻浮提人壽命百歲，少出多減。",
        "from": "T01n0001_020:0133a24_6",
        "context_with_next_sentence": true
    },
    {
        "source_sentence": "拘耶尼人壽命二百歲，少出多減。",
        "from": "T01n0001_020:0133a25_2",
        "context_with_next_sentence": true
    },
    {
        "source_sentence": "弗于逮人壽三百歲，少出多減。",
        "from": "T01n0001_020:0133a25_16",
        "context_with_next_sentence": true
    },
    {
        "source_sentence": "欝單曰人盡壽千歲，無有增減。",
        "from": "T01n0001_020:0133a26_11",
        "context_with_next_sentence": true
    },
    {
        "source_sentence": "餓鬼壽七萬歲，少出多減。",
        "from": "T01n0001_020:0133a27_4",
        "context_with_next_sentence": true
    },
    {
        "source_sentence": "龍、金翅鳥壽一劫，或有減者。",
        "from": "T01n0001_020:0133a27_18",
        "context_with_next_sentence": true
    },
    {
        "source_sentence": "阿須倫壽天千歲，少出多減。",
        "from": "T01n0001_020:0133a28_11",
        "context_with_next_sentence": true
    },
    {
        "source_sentence": "四天王壽天五百歲，少出多減。",
        "from": "T01n0001_020:0133a29_6",
        "context_with_next_sentence": true
    },
    {
        "source_sentence": "忉利天壽天千歲，少出多減。",
        "from": "T01n0001_020:0133a29_19",
        "context_with_next_sentence": true
    },
    {
        "source_sentence": "焰摩天壽天二千歲，少出多減。",
        "from": "T01n0001_020:0133b01_13",
        "context_with_next_sentence": true
    },
    {
        "source_sentence": "兜率天壽天四千歲，少出多減。",
        "from": "T01n0001_020:0133b02_8",
        "context_with_next_sentence": true
    },
    {
        "source_sentence": "化自在天壽天八千歲，少出多減。",
        "from": "T01n0001_020:0133b03_3",
        "context_with_next_sentence": true
    },
    {
        "source_sentence": "他化自在天壽天萬六千歲，少出多減。",
        "from": "T01n0001_020:0133b04_1",
        "context_with_next_sentence": true
    },
    {
        "source_sentence": "梵迦夷天壽命一劫，或有減者。",
        "from": "T01n0001_020:0133b04_15",
        "context_with_next_sentence": true
    },
    {
        "source_sentence": "光音天壽命二劫，或有減者。",
        "from": "T01n0001_020:0133b05_8",
        "context_with_next_sentence": true
    },
    {
        "source_sentence": "遍淨天壽命三劫，或有減者。",
        "from": "T01n0001_020:0133b06_1",
        "context_with_next_sentence": true
    },
    {
        "source_sentence": "果實天壽命四劫，或有減者。",
        "from": "T01n0001_020:0133b06_14",
        "context_with_next_sentence": true
    },
    {
        "source_sentence": "無想天壽命五百劫，或有減者。",
        "from": "T01n0001_020:0133b07_8",
        "context_with_next_sentence": true
    },
    {
        "source_sentence": "無造天壽命千劫，或有減者。",
        "from": "T01n0001_020:0133b08_1",
        "context_with_next_sentence": true
    },
    {
        "source_sentence": "無熱天壽命二千劫，或有減者。",
        "from": "T01n0001_020:0133b08_15",
        "context_with_next_sentence": true
    },
    {
        "source_sentence": "善見天壽命三千劫，或有減者。",
        "from": "T01n0001_020:0133b09_9",
        "context_with_next_sentence": true
    },
    {
        "source_sentence": "大善見天壽命四千劫，或有減者。",
        "from": "T01n0001_020:0133b10_4",
        "context_with_next_sentence": true
    },
    {
        "source_sentence": "色究竟天壽命五千劫，或有減者。",
        "from": "T01n0001_020:0133b10_19",
        "context_with_next_sentence": true
    },
    {
        "source_sentence": "空處天壽命萬劫，或有減者。",
        "from": "T01n0001_020:0133b11_12",
        "context_with_next_sentence": true
    },
    {
        "source_sentence": "識處天壽命二萬一千劫，或有減者。",
        "from": "T01n0001_020:0133b12_9",
        "context_with_next_sentence": true
    },
    {
        "source_sentence": "不用處天壽命四萬二千劫，或有減者。",
        "from": "T01n0001_020:0133b13_7",
        "context_with_next_sentence": true
    },
    {
        "source_sentence": "有想無想天壽命八萬四千劫，或有減者。",
        "from": "T01n0001_020:0133b14_6",
        "context_with_next_sentence": true
    },
    {
        "source_sentence": "齊此為眾生，齊此為壽命，齊此為世界，齊此名為生、老、病、死往來所趣，界、入聚也。",
        "from": "T01n0001_020:0133b16_7",
        "context_with_next_sentence": true
    },
    {
        "source_sentence": "」佛告比丘：",
        "from": "T01n0001_020:0133b17_4",
        "context_with_next_sentence": true
    },
    {
        "source_sentence": "「一切眾生以四食存。",
        "from": "T01n0001_020:0133b17_14",
        "context_with_next_sentence": true
    },
    {
        "source_sentence": "何謂為四？",
        "from": "T01n0001_020:0133b17_19",
        "context_with_next_sentence": true
    },
    {
        "source_sentence": "摶、細滑食為第一，觸食為第二，念食為第三，識食為第四。",
        "from": "T01n0001_020:0133b19_7",
        "context_with_next_sentence": true
    },
    {
        "source_sentence": "彼彼眾生所食不同。",
        "from": "T01n0001_020:0133b19_16",
        "context_with_next_sentence": true
    },
    {
        "source_sentence": "閻浮提人種種飯、󰉓麵、魚肉以為摶食，衣服、洗浴為細滑食。",
        "from": "T01n0001_020:0133b21_5",
        "context_with_next_sentence": true
    },
    {
        "source_sentence": "拘耶尼、弗于逮人亦食種種飯󰉓麵、魚肉以為摶食，衣服、洗浴為細滑食。",
        "from": "T01n0001_020:0133b22_19",
        "context_with_next_sentence": true
    },
    {
        "source_sentence": "欝單曰人唯食自然粳米，天味具足以為摶食，衣服、洗浴為細滑食。",
        "from": "T01n0001_020:0133b24_12",
        "context_with_next_sentence": true
    },
    {
        "source_sentence": "龍、金翅鳥食黿鼉、魚鱉以為摶食，洗浴、衣服為細滑食。",
        "from": "T01n0001_020:0133b25_18",
        "context_with_next_sentence": true
    },
    {
        "source_sentence": "阿須倫食淨摶食以為摶食，洗浴、衣服為細滑食。",
        "from": "T01n0001_020:0133b27_2",
        "context_with_next_sentence": true
    },
    {
        "source_sentence": "四天王、忉利天、焰摩天、兜率天、化自在天、他化自在天食淨摶食以為摶食，洗浴、衣服為細滑食。",
        "from": "T01n0001_020:0133b29_5",
        "context_with_next_sentence": true
    },
    {
        "source_sentence": "自上諸天以禪定喜樂為食。",
        "from": "T01n0001_020:0133b29_17",
        "context_with_next_sentence": true
    },
    {
        "source_sentence": "何等眾生觸食？",
        "from": "T01n0001_020:0133c01_6",
        "context_with_next_sentence": true
    },
    {
        "source_sentence": "卵生眾生觸食。",
        "from": "T01n0001_020:0133c01_13",
        "context_with_next_sentence": true
    },
    {
        "source_sentence": "何等眾生念食？",
        "from": "T01n0001_020:0133c02_1",
        "context_with_next_sentence": true
    },
    {
        "source_sentence": "有眾生因念食得存，諸根增長，壽命不絕，是為念食。",
        "from": "T01n0001_020:0133c03_7",
        "context_with_next_sentence": true
    },
    {
        "source_sentence": "何等識食？",
        "from": "T01n0001_020:0133c03_12",
        "context_with_next_sentence": true
    },
    {
        "source_sentence": "地獄眾生及無色天，是名識食。",
        "from": "T01n0001_020:0133c04_7",
        "context_with_next_sentence": true
    },
    {
        "source_sentence": "「閻浮提人以金銀、珍寶、穀帛、奴僕治生販賣以自生活。",
        "from": "T01n0001_020:0133c05_12",
        "context_with_next_sentence": true
    },
    {
        "source_sentence": "拘耶尼人以牛羊、珠寶市易生活。",
        "from": "T01n0001_020:0133c06_8",
        "context_with_next_sentence": true
    },
    {
        "source_sentence": "弗于逮人以穀帛、珠璣市易自活。",
        "from": "T01n0001_020:0133c07_4",
        "context_with_next_sentence": true
    },
    {
        "source_sentence": "欝單曰人無有市易治生自活。",
        "from": "T01n0001_020:0133c07_17",
        "context_with_next_sentence": true
    },
    {
        "source_sentence": "閻浮提人有婚姻往來、男娶女嫁。",
        "from": "T01n0001_020:0133c08_14",
        "context_with_next_sentence": true
    },
    {
        "source_sentence": "拘耶尼人、弗于逮人亦有婚姻、男娶女嫁。",
        "from": "T01n0001_020:0133c09_15",
        "context_with_next_sentence": true
    },
    {
        "source_sentence": "欝單曰人無有婚姻、男女嫁娶。",
        "from": "T01n0001_020:0133c10_10",
        "context_with_next_sentence": true
    },
    {
        "source_sentence": "龍、金翅鳥、阿須倫亦有婚姻、男女嫁娶。",
        "from": "T01n0001_020:0133c11_9",
        "context_with_next_sentence": true
    },
    {
        "source_sentence": "四天王、忉利天，乃至他化自在天亦有婚姻、男娶女嫁。",
        "from": "T01n0001_020:0133c12_13",
        "context_with_next_sentence": true
    },
    {
        "source_sentence": "自上諸天無復男女。",
        "from": "T01n0001_020:0133c13_3",
        "context_with_next_sentence": true
    },
    {
        "source_sentence": "閻浮提人男女交會，身身相觸以成陰陽。",
        "from": "T01n0001_020:0133c14_2",
        "context_with_next_sentence": true
    },
    {
        "source_sentence": "拘耶尼、弗于逮、欝單曰人亦身身相觸以成陰陽。",
        "from": "T01n0001_020:0133c15_4",
        "context_with_next_sentence": true
    },
    {
        "source_sentence": "龍、金翅鳥亦身身相觸以成陰陽。",
        "from": "T01n0001_020:0133c15_19",
        "context_with_next_sentence": true
    },
    {
        "source_sentence": "阿須倫身身相近，以氣成陰陽。",
        "from": "T01n0001_020:0133c16_13",
        "context_with_next_sentence": true
    },
    {
        "source_sentence": "四天王、忉利天亦復如是。",
        "from": "T01n0001_020:0133c17_5",
        "context_with_next_sentence": true
    },
    {
        "source_sentence": "焰摩天相近以成陰陽。",
        "from": "T01n0001_020:0133c17_15",
        "context_with_next_sentence": true
    },
    {
        "source_sentence": "兜率天執手成陰陽。",
        "from": "T01n0001_020:0133c18_5",
        "context_with_next_sentence": true
    },
    {
        "source_sentence": "化自在天熟視成陰陽。",
        "from": "T01n0001_020:0133c18_15",
        "context_with_next_sentence": true
    },
    {
        "source_sentence": "他化自在天暫視成陰陽。",
        "from": "T01n0001_020:0133c19_8",
        "context_with_next_sentence": true
    },
    {
        "source_sentence": "自上諸天無復婬欲。",
        "from": "T01n0001_020:0133c19_17",
        "context_with_next_sentence": true
    },
    {
        "source_sentence": "「若有眾生身行惡，口言惡，意念惡，身壞命終，此後識滅，泥梨初識生，因識有名色，因名色有六入。",
        "from": "T01n0001_020:0133c22_4",
        "context_with_next_sentence": true
    },
    {
        "source_sentence": "或有眾生身行惡，口言惡，意念惡，身壞命終，墮畜生中，此後識滅，畜生初識生，因識有名色，因名色有六入。",
        "from": "T01n0001_020:0133c24_14",
        "context_with_next_sentence": true
    },
    {
        "source_sentence": "或有眾生身行惡，口言惡，意念惡，身壞命終，墮餓鬼中，此後識滅，餓鬼初識生，因識有名色，因名色有六入。",
        "from": "T01n0001_020:0133c27_6",
        "context_with_next_sentence": true
    },
    {
        "source_sentence": "或有眾生身行善，口言善，意念善，身壞命終，得生人中，此後識滅，人中初識生，因識有名色，因名色有六入。",
        "from": "T01n0001_020:0133c29_17",
        "context_with_next_sentence": true
    },
    {
        "source_sentence": "「或有眾生身行善，口言善，意念善，身壞命終，生四天王，此後識滅，四天王識初生，因識有名色，因名色有六入。",
        "from": "T01n0001_020:0134a03_12",
        "context_with_next_sentence": true
    },
    {
        "source_sentence": "彼天初生，如此人間一、二歲兒，自然化現，在天膝上坐，彼天即言：",
        "from": "T01n0001_020:0134a05_3",
        "context_with_next_sentence": true
    },
    {
        "source_sentence": "『此是我子。",
        "from": "T01n0001_020:0134a05_9",
        "context_with_next_sentence": true
    },
    {
        "source_sentence": "』由行報故，自然智生，即自念言：",
        "from": "T01n0001_020:0134a06_2",
        "context_with_next_sentence": true
    },
    {
        "source_sentence": "『我由何行，今生此間？",
        "from": "T01n0001_020:0134a06_13",
        "context_with_next_sentence": true
    },
    {
        "source_sentence": "』即復自念：",
        "from": "T01n0001_020:0134a06_19",
        "context_with_next_sentence": true
    },
    {
        "source_sentence": "『我昔於人間身行善，口言善，意念善，由此行故，今得生天。",
        "from": "T01n0001_020:0134a08_4",
        "context_with_next_sentence": true
    },
    {
        "source_sentence": "我設於此命終，復生人間者，當淨身、口、意，倍復精勤，修諸善行。",
        "from": "T01n0001_020:0134a09_16",
        "context_with_next_sentence": true
    },
    {
        "source_sentence": "』兒生未久便自覺飢，當其兒前有自然寶器，盛天百味自然淨食，若福多者飯色為白，其福中者飯色為青，其福下者飯色為赤。",
        "from": "T01n0001_020:0134a12_13",
        "context_with_next_sentence": true
    },
    {
        "source_sentence": "彼兒以手探飯著口中，食自然消化，如酥投火。",
        "from": "T01n0001_020:0134a13_16",
        "context_with_next_sentence": true
    },
    {
        "source_sentence": "彼兒食訖，方自覺渴，有自然寶器盛甘露漿，其福多者漿色為白，其福中者漿色為青，其福下者漿色為赤。",
        "from": "T01n0001_020:0134a16_7",
        "context_with_next_sentence": true
    },
    {
        "source_sentence": "其兒取彼漿飲，漿自消化，如酥投火。",
        "from": "T01n0001_020:0134a17_6",
        "context_with_next_sentence": true
    },
    {
        "source_sentence": "「彼兒飲食已訖，身體長大，與餘天等，即入浴池沐浴澡洗，以自娛樂。",
        "from": "T01n0001_020:0134a18_17",
        "context_with_next_sentence": true
    },
    {
        "source_sentence": "自娛樂已，還出浴池，詣香樹下，香樹曲躬，手取眾香，以自塗身。",
        "from": "T01n0001_020:0134a20_8",
        "context_with_next_sentence": true
    },
    {
        "source_sentence": "復詣劫貝衣樹，樹為曲躬，取種種衣，著其身上。",
        "from": "T01n0001_020:0134a21_11",
        "context_with_next_sentence": true
    },
    {
        "source_sentence": "復詣莊嚴樹，樹為曲躬，取種種莊嚴，以自嚴身。",
        "from": "T01n0001_020:0134a22_13",
        "context_with_next_sentence": true
    },
    {
        "source_sentence": "復詣鬘樹，樹為曲躬，取鬘貫首。",
        "from": "T01n0001_020:0134a23_8",
        "context_with_next_sentence": true
    },
    {
        "source_sentence": "復詣器樹，樹為曲躬，即取寶器。",
        "from": "T01n0001_020:0134a24_4",
        "context_with_next_sentence": true
    },
    {
        "source_sentence": "復詣果樹，樹為曲躬，取自然果，或食或含，或漉汁而飲。",
        "from": "T01n0001_020:0134a25_10",
        "context_with_next_sentence": true
    },
    {
        "source_sentence": "復詣樂器樹，樹為曲躬，取天樂器，以清妙聲和絃而歌，向諸園林。",
        "from": "T01n0001_020:0134a27_2",
        "context_with_next_sentence": true
    },
    {
        "source_sentence": "彼見無數天女鼓樂絃歌，語笑相向，其天遊觀，遂生染著，視東忘西，視西忘東，其初生時，知自念言：",
        "from": "T01n0001_020:0134a29_9",
        "context_with_next_sentence": true
    },
    {
        "source_sentence": "『我由何行，今得生此？",
        "from": "T01n0001_020:0134a29_20",
        "context_with_next_sentence": true
    },
    {
        "source_sentence": "』當其遊處觀時，盡忘此念。",
        "from": "T01n0001_020:0134b01_11",
        "context_with_next_sentence": true
    },
    {
        "source_sentence": "於是便有婇女侍從。",
        "from": "T01n0001_020:0134b02_2",
        "context_with_next_sentence": true
    },
    {
        "source_sentence": "「若有眾生身行善，口言善，意念善，身壞命終，生忉利天，此後識滅，彼初識生，因識有名色，因名色有六入。",
        "from": "T01n0001_020:0134b04_11",
        "context_with_next_sentence": true
    },
    {
        "source_sentence": "彼天初生，如閻浮提二、三歲兒，自然化現，在天膝上，彼天即言：",
        "from": "T01n0001_020:0134b06_1",
        "context_with_next_sentence": true
    },
    {
        "source_sentence": "『此是我男，此是我女。",
        "from": "T01n0001_020:0134b06_12",
        "context_with_next_sentence": true
    },
    {
        "source_sentence": "』亦復如是。",
        "from": "T01n0001_020:0134b06_18",
        "context_with_next_sentence": true
    },
    {
        "source_sentence": "或有眾生身、口、意善，身壞命終，生㷔摩天，其天初生，如閻浮提三、四歲兒。",
        "from": "T01n0001_020:0134b08_9",
        "context_with_next_sentence": true
    },
    {
        "source_sentence": "或有眾生身、口、意善，身壞命終，生兜率天，其天初生，如此世間四、五歲兒。",
        "from": "T01n0001_020:0134b10_3",
        "context_with_next_sentence": true
    },
    {
        "source_sentence": "或有眾生身、口、意善，身壞命終，生化自在天，其天初生，如此世間五、六歲兒。",
        "from": "T01n0001_020:0134b11_19",
        "context_with_next_sentence": true
    },
    {
        "source_sentence": "或有眾生身、口、意善，身壞命終，生他化自在天，其天初生，如此世間六、七歲兒，亦復如是。",
        "from": "T01n0001_020:0134b14_1",
        "context_with_next_sentence": true
    },
    {
        "source_sentence": "」佛告比丘：",
        "from": "T01n0001_020:0134b14_7",
        "context_with_next_sentence": true
    },
    {
        "source_sentence": "「半月三齋。",
        "from": "T01n0001_020:0134b14_13",
        "context_with_next_sentence": true
    },
    {
        "source_sentence": "云何為三？",
        "from": "T01n0001_020:0134b14_18",
        "context_with_next_sentence": true
    },
    {
        "source_sentence": "月八日齋、十四日齋、十五日齋，是為三齋。",
        "from": "T01n0001_020:0134b15_16",
        "context_with_next_sentence": true
    },
    {
        "source_sentence": "何故於月八日齋？",
        "from": "T01n0001_020:0134b16_4",
        "context_with_next_sentence": true
    },
    {
        "source_sentence": "常以月八日，四天王告使者言：",
        "from": "T01n0001_020:0134b16_18",
        "context_with_next_sentence": true
    },
    {
        "source_sentence": "『汝等案行世間，觀視萬民，知有孝順父母，敬順沙門、婆羅門，宗事長老，齋戒布施，濟諸窮乏者不？",
        "from": "T01n0001_020:0134b19_6",
        "context_with_next_sentence": true
    },
    {
        "source_sentence": "』爾時，使者聞王教已，遍案行天下，知有孝順父母，宗事沙門、婆羅門，恭順長老，持戒守齋，布施窮乏者，具觀察已，見諸世間不孝父母，不敬師長，不修齋戒，不濟窮乏者，還白王言：",
        "from": "T01n0001_020:0134b23_13",
        "context_with_next_sentence": true
    },
    {
        "source_sentence": "『天王！",
        "from": "T01n0001_020:0134b23_17",
        "context_with_next_sentence": true
    },
    {
        "source_sentence": "世間孝順父母，敬事師長，淨修齋戒，施諸窮乏者，甚少！",
        "from": "T01n0001_020:0134b25_4",
        "context_with_next_sentence": true
    },
    {
        "source_sentence": "甚少！",
        "from": "T01n0001_020:0134b25_7",
        "context_with_next_sentence": true
    },
    {
        "source_sentence": "』爾時，四天王聞已，愁憂不悅，答言：",
        "from": "T01n0001_020:0134b26_1",
        "context_with_next_sentence": true
    },
    {
        "source_sentence": "『咄此為哉！",
        "from": "T01n0001_020:0134b26_7",
        "context_with_next_sentence": true
    },
    {
        "source_sentence": "世人多惡，不孝父母，不事師長，不修齋戒，不施窮乏，減損諸天眾，增益阿須倫眾。",
        "from": "T01n0001_020:0134b28_5",
        "context_with_next_sentence": true
    },
    {
        "source_sentence": "』若使者見世間有孝順父母，敬事師長，勤修齋戒，布施貧乏者，則還白天王言：",
        "from": "T01n0001_020:0134c01_3",
        "context_with_next_sentence": true
    },
    {
        "source_sentence": "『世間有人孝順父母，敬事師長，勤修齋戒，施諸窮乏者。",
        "from": "T01n0001_020:0134c02_9",
        "context_with_next_sentence": true
    },
    {
        "source_sentence": "』四天王聞已，即大歡喜，唱言：",
        "from": "T01n0001_020:0134c03_4",
        "context_with_next_sentence": true
    },
    {
        "source_sentence": "『善哉！",
        "from": "T01n0001_020:0134c03_8",
        "context_with_next_sentence": true
    },
    {
        "source_sentence": "我聞善言，世間乃能有孝順父母，敬事師長，勤修齋戒，布施貧乏，增益諸天眾，減損阿須倫眾。",
        "from": "T01n0001_020:0134c05_10",
        "context_with_next_sentence": true
    },
    {
        "source_sentence": "』「何故於十四日齋？",
        "from": "T01n0001_020:0134c05_20",
        "context_with_next_sentence": true
    },
    {
        "source_sentence": "十四日齋時，四天王告太子言：",
        "from": "T01n0001_020:0134c06_13",
        "context_with_next_sentence": true
    },
    {
        "source_sentence": "『汝當案行天下，觀察萬民，知有孝順父母，敬事師長，勤修齋戒，布施貧乏者不？",
        "from": "T01n0001_020:0134c08_13",
        "context_with_next_sentence": true
    },
    {
        "source_sentence": "』太子受王教已，即案行天下，觀察萬民，知有孝順父母，宗事師長，勤修齋戒，布施貧乏者，具觀察已，見諸世間有不孝順父母，不敬師長，不修齋戒，不施貧乏者，還白王言：",
        "from": "T01n0001_020:0134c13_1",
        "context_with_next_sentence": true
    },
    {
        "source_sentence": "『天王！",
        "from": "T01n0001_020:0134c13_5",
        "context_with_next_sentence": true
    },
    {
        "source_sentence": "世間孝順父母，敬順師長，淨修齋戒，濟諸貧乏者，甚少！",
        "from": "T01n0001_020:0134c14_10",
        "context_with_next_sentence": true
    },
    {
        "source_sentence": "甚少！",
        "from": "T01n0001_020:0134c14_13",
        "context_with_next_sentence": true
    },
    {
        "source_sentence": "』四天王聞已，愁憂不悅言：",
        "from": "T01n0001_020:0134c15_4",
        "context_with_next_sentence": true
    },
    {
        "source_sentence": "『咄此為哉！",
        "from": "T01n0001_020:0134c15_10",
        "context_with_next_sentence": true
    },
    {
        "source_sentence": "世人多惡，不孝父母，不事師長，不修齋戒，不濟窮乏，減損諸天眾，增益阿須倫眾。",
        "from": "T01n0001_020:0134c17_9",
        "context_with_next_sentence": true
    },
    {
        "source_sentence": "』太子若見世間有孝順父母，敬事師長，勤修齋戒，布施貧乏者，即還白王言：",
        "from": "T01n0001_020:0134c19_5",
        "context_with_next_sentence": true
    },
    {
        "source_sentence": "『天王！",
        "from": "T01n0001_020:0134c19_9",
        "context_with_next_sentence": true
    },
    {
        "source_sentence": "世間有人孝順父母，敬順師長，勤修齋戒，施諸貧乏者。",
        "from": "T01n0001_020:0134c20_15",
        "context_with_next_sentence": true
    },
    {
        "source_sentence": "』四天王聞已，即大歡喜，唱言：",
        "from": "T01n0001_020:0134c21_11",
        "context_with_next_sentence": true
    },
    {
        "source_sentence": "『善哉！",
        "from": "T01n0001_020:0134c21_15",
        "context_with_next_sentence": true
    },
    {
        "source_sentence": "我聞善言，世間能有孝事父母，宗敬師長，勤修齋戒，布施貧乏，增益諸天眾，減損阿須倫眾。",
        "from": "T01n0001_020:0134c23_15",
        "context_with_next_sentence": true
    },
    {
        "source_sentence": "』是故十四日齋。",
        "from": "T01n0001_020:0134c24_3",
        "context_with_next_sentence": true
    },
    {
        "source_sentence": "「何故於十五日齋？",
        "from": "T01n0001_020:0134c24_12",
        "context_with_next_sentence": true
    },
    {
        "source_sentence": "十五日齋時，四天王躬身自下，案行天下，觀察萬民，世間寧有孝順父母，敬事師長，勤修齋戒，布施貧乏者不？",
        "from": "T01n0001_020:0134c27_5",
        "context_with_next_sentence": true
    },
    {
        "source_sentence": "見世間人多不孝父母，不事師長，不勤齋戒，不施貧乏。",
        "from": "T01n0001_020:0134c28_13",
        "context_with_next_sentence": true
    },
    {
        "source_sentence": "時，四天王詣善法殿，白帝釋言：",
        "from": "T01n0001_020:0134c29_9",
        "context_with_next_sentence": true
    },
    {
        "source_sentence": "『大王！",
        "from": "T01n0001_020:0134c29_13",
        "context_with_next_sentence": true
    },
    {
        "source_sentence": "當知世間眾生多不孝父母，不敬師長，不修齋戒，不施貧乏。",
        "from": "T01n0001_020:0135a02_2",
        "context_with_next_sentence": true
    },
    {
        "source_sentence": "』帝釋及忉利諸天聞已，愁憂不悅言：",
        "from": "T01n0001_020:0135a02_19",
        "context_with_next_sentence": true
    },
    {
        "source_sentence": "『咄此為哉！",
        "from": "T01n0001_020:0135a03_3",
        "context_with_next_sentence": true
    },
    {
        "source_sentence": "世人多惡，不孝父母，不敬師長，不修齋戒，不施窮乏，減損諸天眾，增益阿須倫眾。",
        "from": "T01n0001_020:0135a05_2",
        "context_with_next_sentence": true
    },
    {
        "source_sentence": "』四天王若見世間有孝順父母，敬事師長，勤修齋戒，布施貧乏者，還詣善法堂，白帝釋言：",
        "from": "T01n0001_020:0135a07_6",
        "context_with_next_sentence": true
    },
    {
        "source_sentence": "『世人有孝順父母，敬事師長，勤修齋戒，布施貧乏者。",
        "from": "T01n0001_020:0135a08_12",
        "context_with_next_sentence": true
    },
    {
        "source_sentence": "』帝釋及忉利諸天聞是語已，皆大歡喜，唱言：",
        "from": "T01n0001_020:0135a09_14",
        "context_with_next_sentence": true
    },
    {
        "source_sentence": "『善哉！",
        "from": "T01n0001_020:0135a09_18",
        "context_with_next_sentence": true
    },
    {
        "source_sentence": "世間乃有孝順父母，敬事師長，勤修齋戒，布施貧乏者，增益諸天眾，減損阿須倫眾。",
        "from": "T01n0001_020:0135a11_16",
        "context_with_next_sentence": true
    },
    {
        "source_sentence": "』是故十五日齋戒。",
        "from": "T01n0001_020:0135a12_6",
        "context_with_next_sentence": true
    },
    {
        "source_sentence": "是故有三齋。",
        "from": "T01n0001_020:0135a12_12",
        "context_with_next_sentence": true
    },
    {
        "source_sentence": "爾時，帝釋欲使諸天倍生歡喜，即說偈言：",
        "from": "T01n0001_020:0135a13_12",
        "context_with_next_sentence": true
    },
    {
        "source_sentence": "「『常以月八日，　　十四十五日，",
        "from": "T01n0001_020:0135a14_0",
        "context_with_next_sentence": true
    },
    {
        "source_sentence": "受化修齋戒，　　其人與我同。",
        "from": "T01n0001_020:0135a15_13",
        "context_with_next_sentence": true
    },
    {
        "source_sentence": "』」佛告比丘：",
        "from": "T01n0001_020:0135a16_4",
        "context_with_next_sentence": true
    },
    {
        "source_sentence": "「帝釋說此偈，非為善受，非為善說，我所不可。",
        "from": "T01n0001_020:0135a17_7",
        "context_with_next_sentence": true
    },
    {
        "source_sentence": "所以者何？",
        "from": "T01n0001_020:0135a17_12",
        "context_with_next_sentence": true
    },
    {
        "source_sentence": "彼天帝釋婬、怒、癡未盡，未脫生、老、病、死、憂、悲、苦惱。",
        "from": "T01n0001_020:0135a18_19",
        "context_with_next_sentence": true
    },
    {
        "source_sentence": "我說其人未離苦本。",
        "from": "T01n0001_020:0135a19_4",
        "context_with_next_sentence": true
    },
    {
        "source_sentence": "若我比丘漏盡阿羅漢，所作已辦，捨於重擔，自獲己利，盡諸有結，平等解脫。",
        "from": "T01n0001_020:0135a21_1",
        "context_with_next_sentence": true
    },
    {
        "source_sentence": "如此比丘應說此偈：",
        "from": "T01n0001_020:0135a21_10",
        "context_with_next_sentence": true
    },
    {
        "source_sentence": "「『常以月八日，　　十四十五日，",
        "from": "T01n0001_020:0135a22_0",
        "context_with_next_sentence": true
    },
    {
        "source_sentence": "受化修齋戒，　　其人與我同。",
        "from": "T01n0001_020:0135a23_13",
        "context_with_next_sentence": true
    },
    {
        "source_sentence": "』」佛告比丘：",
        "from": "T01n0001_020:0135a24_4",
        "context_with_next_sentence": true
    },
    {
        "source_sentence": "「彼比丘說此偈者，乃名善受，乃名善說，我所印可。",
        "from": "T01n0001_020:0135a25_8",
        "context_with_next_sentence": true
    },
    {
        "source_sentence": "所以者何？",
        "from": "T01n0001_020:0135a25_13",
        "context_with_next_sentence": true
    },
    {
        "source_sentence": "彼比丘婬、怒、癡盡已，脫生、老、病、死、憂、悲、苦惱，我說其人離於苦本。",
        "from": "T01n0001_020:0135a27_3",
        "context_with_next_sentence": true
    },
    {
        "source_sentence": "」佛告比丘：",
        "from": "T01n0001_020:0135a27_9",
        "context_with_next_sentence": true
    },
    {
        "source_sentence": "「一切人民所居舍宅，皆有鬼神，無有空者。",
        "from": "T01n0001_020:0135a28_8",
        "context_with_next_sentence": true
    },
    {
        "source_sentence": "一切街巷四衢道中，屠兒市肆及丘塚間，皆有鬼神，無有空者。",
        "from": "T01n0001_020:0135a29_17",
        "context_with_next_sentence": true
    },
    {
        "source_sentence": "凡諸鬼神皆隨所依，即以為名，依人名人，依村名村，依城名城，依國名國，依土名土，依山名山，依河名河。",
        "from": "T01n0001_020:0135b03_11",
        "context_with_next_sentence": true
    },
    {
        "source_sentence": "」佛告比丘：",
        "from": "T01n0001_020:0135b03_17",
        "context_with_next_sentence": true
    },
    {
        "source_sentence": "「一切樹木極小如車軸者，皆有鬼神依止，無有空者。",
        "from": "T01n0001_020:0135b05_2",
        "context_with_next_sentence": true
    },
    {
        "source_sentence": "一切男子、女人初始生時，皆有鬼神隨逐擁護；",
        "from": "T01n0001_020:0135b06_3",
        "context_with_next_sentence": true
    },
    {
        "source_sentence": "若其死時，彼守護鬼攝其精氣，其人則死。",
        "from": "T01n0001_020:0135b07_2",
        "context_with_next_sentence": true
    },
    {
        "source_sentence": "」佛告比丘：",
        "from": "T01n0001_020:0135b08_4",
        "context_with_next_sentence": true
    },
    {
        "source_sentence": "「設有外道梵志問言：",
        "from": "T01n0001_020:0135b08_14",
        "context_with_next_sentence": true
    },
    {
        "source_sentence": "『諸賢！",
        "from": "T01n0001_020:0135b08_18",
        "context_with_next_sentence": true
    },
    {
        "source_sentence": "若一切男女初始生時，皆有鬼神隨逐守護；",
        "from": "T01n0001_020:0135b09_16",
        "context_with_next_sentence": true
    },
    {
        "source_sentence": "其欲死時，彼守護鬼神攝其精氣，其人則死者。",
        "from": "T01n0001_020:0135b11_1",
        "context_with_next_sentence": true
    },
    {
        "source_sentence": "今人何故有為鬼神所觸嬈者？",
        "from": "T01n0001_020:0135b11_14",
        "context_with_next_sentence": true
    },
    {
        "source_sentence": "有不為鬼神所觸嬈者？",
        "from": "T01n0001_020:0135b12_7",
        "context_with_next_sentence": true
    },
    {
        "source_sentence": "』設有此問，汝等應答彼言：",
        "from": "T01n0001_020:0135b13_2",
        "context_with_next_sentence": true
    },
    {
        "source_sentence": "『世人為非法行，邪見顛倒，作十惡業，如是人輩，若百若千，乃至有一神護耳。",
        "from": "T01n0001_020:0135b14_17",
        "context_with_next_sentence": true
    },
    {
        "source_sentence": "譬如群牛、群羊，若百若千，一人守牧，彼亦如是，為非法行，邪見顛倒，作十惡業，如是人輩，若百若千，乃有一神護耳。",
        "from": "T01n0001_020:0135b17_13",
        "context_with_next_sentence": true
    },
    {
        "source_sentence": "若有人修行善法，見正信行，具十善業，如是一人有百千神護。",
        "from": "T01n0001_020:0135b19_3",
        "context_with_next_sentence": true
    },
    {
        "source_sentence": "譬如國王、國王大臣、有百千人衛護一人。",
        "from": "T01n0001_020:0135b20_3",
        "context_with_next_sentence": true
    },
    {
        "source_sentence": "彼亦如是，修行善法，具十善業，如是一人有百千神護。",
        "from": "T01n0001_020:0135b21_8",
        "context_with_next_sentence": true
    },
    {
        "source_sentence": "以是緣故，世人有為鬼神所觸嬈者，有不為鬼神所觸嬈者。",
        "from": "T01n0001_020:0135b22_16",
        "context_with_next_sentence": true
    },
    {
        "source_sentence": "』」佛告比丘：",
        "from": "T01n0001_020:0135b23_4",
        "context_with_next_sentence": true
    },
    {
        "source_sentence": "「閻浮提人有三事勝拘耶尼人。",
        "from": "T01n0001_020:0135b23_18",
        "context_with_next_sentence": true
    },
    {
        "source_sentence": "何等為三？",
        "from": "T01n0001_020:0135b24_4",
        "context_with_next_sentence": true
    },
    {
        "source_sentence": "一者勇猛強記，能造業行。",
        "from": "T01n0001_020:0135b24_16",
        "context_with_next_sentence": true
    },
    {
        "source_sentence": "二者勇猛強記，勤修梵行。",
        "from": "T01n0001_020:0135b25_8",
        "context_with_next_sentence": true
    },
    {
        "source_sentence": "三者勇猛強記，佛出其土。",
        "from": "T01n0001_020:0135b25_20",
        "context_with_next_sentence": true
    },
    {
        "source_sentence": "以此三事勝拘耶尼。",
        "from": "T01n0001_020:0135b26_8",
        "context_with_next_sentence": true
    },
    {
        "source_sentence": "拘耶尼人有三事勝閻浮提。",
        "from": "T01n0001_020:0135b27_4",
        "context_with_next_sentence": true
    },
    {
        "source_sentence": "何等為三？",
        "from": "T01n0001_020:0135b27_9",
        "context_with_next_sentence": true
    },
    {
        "source_sentence": "一者多牛，二者多羊，三者多珠玉。",
        "from": "T01n0001_020:0135b28_5",
        "context_with_next_sentence": true
    },
    {
        "source_sentence": "以此三事勝閻浮提。",
        "from": "T01n0001_020:0135b28_14",
        "context_with_next_sentence": true
    },
    {
        "source_sentence": "閻浮提有三事勝弗于逮。",
        "from": "T01n0001_020:0135b29_7",
        "context_with_next_sentence": true
    },
    {
        "source_sentence": "何等為三？",
        "from": "T01n0001_020:0135b29_12",
        "context_with_next_sentence": true
    },
    {
        "source_sentence": "一者勇猛強記，能造業行。",
        "from": "T01n0001_020:0135c01_6",
        "context_with_next_sentence": true
    },
    {
        "source_sentence": "二者勇猛強記，能修梵行。",
        "from": "T01n0001_020:0135c01_18",
        "context_with_next_sentence": true
    },
    {
        "source_sentence": "三者勇猛強記，佛出其土。",
        "from": "T01n0001_020:0135c02_9",
        "context_with_next_sentence": true
    },
    {
        "source_sentence": "以此三事勝弗于逮。",
        "from": "T01n0001_020:0135c02_18",
        "context_with_next_sentence": true
    },
    {
        "source_sentence": "弗于逮有三事勝閻浮提，何等為三？",
        "from": "T01n0001_020:0135c03_15",
        "context_with_next_sentence": true
    },
    {
        "source_sentence": "一者其土極廣，二者其土極大，三者其土極妙。",
        "from": "T01n0001_020:0135c04_18",
        "context_with_next_sentence": true
    },
    {
        "source_sentence": "以此三事勝閻浮提。",
        "from": "T01n0001_020:0135c05_7",
        "context_with_next_sentence": true
    },
    {
        "source_sentence": "「閻浮提有三事勝欝單曰。",
        "from": "T01n0001_020:0135c06_1",
        "context_with_next_sentence": true
    },
    {
        "source_sentence": "何等為三？",
        "from": "T01n0001_020:0135c06_6",
        "context_with_next_sentence": true
    },
    {
        "source_sentence": "一者勇猛強記，能造業行。",
        "from": "T01n0001_020:0135c06_18",
        "context_with_next_sentence": true
    },
    {
        "source_sentence": "二者勇猛強記，能修梵行。",
        "from": "T01n0001_020:0135c07_10",
        "context_with_next_sentence": true
    },
    {
        "source_sentence": "三者勇猛強記，佛出其土。",
        "from": "T01n0001_020:0135c08_2",
        "context_with_next_sentence": true
    },
    {
        "source_sentence": "以此三事勝欝單曰。",
        "from": "T01n0001_020:0135c08_11",
        "context_with_next_sentence": true
    },
    {
        "source_sentence": "欝單曰復有三事勝閻浮提。",
        "from": "T01n0001_020:0135c09_6",
        "context_with_next_sentence": true
    },
    {
        "source_sentence": "何等為三？",
        "from": "T01n0001_020:0135c09_11",
        "context_with_next_sentence": true
    },
    {
        "source_sentence": "一者無所繫屬，二者無有我，三者壽定千歲。",
        "from": "T01n0001_020:0135c10_12",
        "context_with_next_sentence": true
    },
    {
        "source_sentence": "以此三事勝閻浮提。",
        "from": "T01n0001_020:0135c11_4",
        "context_with_next_sentence": true
    },
    {
        "source_sentence": "閻浮提人亦以上三事勝餓鬼趣。",
        "from": "T01n0001_020:0135c12_1",
        "context_with_next_sentence": true
    },
    {
        "source_sentence": "餓鬼趣有三事勝閻浮提。",
        "from": "T01n0001_020:0135c12_12",
        "context_with_next_sentence": true
    },
    {
        "source_sentence": "何等為三？",
        "from": "T01n0001_020:0135c12_17",
        "context_with_next_sentence": true
    },
    {
        "source_sentence": "一者長壽，二者身大，三者他作自受。",
        "from": "T01n0001_020:0135c13_15",
        "context_with_next_sentence": true
    },
    {
        "source_sentence": "以此三事勝閻浮提。",
        "from": "T01n0001_020:0135c14_5",
        "context_with_next_sentence": true
    },
    {
        "source_sentence": "閻浮提人亦以上三事勝龍、金翅鳥。",
        "from": "T01n0001_020:0135c15_3",
        "context_with_next_sentence": true
    },
    {
        "source_sentence": "龍、金翅鳥復有三事勝閻浮提。",
        "from": "T01n0001_020:0135c15_17",
        "context_with_next_sentence": true
    },
    {
        "source_sentence": "何等為三？",
        "from": "T01n0001_020:0135c16_3",
        "context_with_next_sentence": true
    },
    {
        "source_sentence": "一者長壽，二者身大，三者宮殿。",
        "from": "T01n0001_020:0135c16_18",
        "context_with_next_sentence": true
    },
    {
        "source_sentence": "以此三事勝閻浮提。",
        "from": "T01n0001_020:0135c17_7",
        "context_with_next_sentence": true
    },
    {
        "source_sentence": "「閻浮提以上三事勝阿須倫。",
        "from": "T01n0001_020:0135c18_2",
        "context_with_next_sentence": true
    },
    {
        "source_sentence": "阿須倫復有三事勝閻浮提。",
        "from": "T01n0001_020:0135c18_14",
        "context_with_next_sentence": true
    },
    {
        "source_sentence": "何等為三？",
        "from": "T01n0001_020:0135c19_1",
        "context_with_next_sentence": true
    },
    {
        "source_sentence": "一者宮殿高廣，二者宮殿莊嚴，三者宮殿清淨。",
        "from": "T01n0001_020:0135c20_2",
        "context_with_next_sentence": true
    },
    {
        "source_sentence": "以此三事勝閻浮提。",
        "from": "T01n0001_020:0135c20_11",
        "context_with_next_sentence": true
    },
    {
        "source_sentence": "閻浮提人以此三事勝四天王。",
        "from": "T01n0001_020:0135c21_6",
        "context_with_next_sentence": true
    },
    {
        "source_sentence": "四天王復有三事勝閻浮提。",
        "from": "T01n0001_020:0135c22_1",
        "context_with_next_sentence": true
    },
    {
        "source_sentence": "何等為三？",
        "from": "T01n0001_020:0135c22_6",
        "context_with_next_sentence": true
    },
    {
        "source_sentence": "一者長壽，二者端正，三者多樂。",
        "from": "T01n0001_020:0135c23_1",
        "context_with_next_sentence": true
    },
    {
        "source_sentence": "以此三事勝閻浮提。",
        "from": "T01n0001_020:0135c23_10",
        "context_with_next_sentence": true
    },
    {
        "source_sentence": "閻浮提人亦以上三事勝忉利天、焰摩天、兜率天、化自在天、他化自在天。",
        "from": "T01n0001_020:0135c25_5",
        "context_with_next_sentence": true
    },
    {
        "source_sentence": "此諸天復有三事勝閻浮提。",
        "from": "T01n0001_020:0135c25_17",
        "context_with_next_sentence": true
    },
    {
        "source_sentence": "何等為三？",
        "from": "T01n0001_020:0135c26_4",
        "context_with_next_sentence": true
    },
    {
        "source_sentence": "一者長壽，二者端正，三者多樂。",
        "from": "T01n0001_020:0135c26_19",
        "context_with_next_sentence": true
    },
    {
        "source_sentence": "」佛告比丘：",
        "from": "T01n0001_020:0135c27_4",
        "context_with_next_sentence": true
    },
    {
        "source_sentence": "「欲界眾生有十二種。",
        "from": "T01n0001_020:0135c27_14",
        "context_with_next_sentence": true
    },
    {
        "source_sentence": "何等為十二？",
        "from": "T01n0001_020:0135c28_1",
        "context_with_next_sentence": true
    },
    {
        "source_sentence": "一者地獄，二者畜生，三者餓鬼，四者人，五者阿須倫，六者四天王，七者忉利天，八者焰摩天，九者兜率天，十者化自在天，十一者他化自在天，十二者魔天。",
        "from": "T01n0001_020:0136a02_11",
        "context_with_next_sentence": true
    },
    {
        "source_sentence": "色界眾生有二十二種：",
        "from": "T01n0001_020:0136a03_2",
        "context_with_next_sentence": true
    },
    {
        "source_sentence": "一者梵身天，二者梵輔天，三者梵眾天，四者大梵天，五者光天，六者少光天，七者無量光天，八者光音天，九者淨天，十者少淨天，十一者無量淨天，十二者遍淨天，十三者嚴飾天，十四者小嚴飾天，十五者無量嚴飾天，十六者嚴飾果實天，十七者無想天，十八者無造天，十九者無熱天，二十者善見天，二十一者大善見天，二十二者阿迦尼吒天。",
        "from": "T01n0001_020:0136a10_16",
        "context_with_next_sentence": true
    },
    {
        "source_sentence": "無色界眾生有四種。",
        "from": "T01n0001_020:0136a11_6",
        "context_with_next_sentence": true
    },
    {
        "source_sentence": "何等為四？",
        "from": "T01n0001_020:0136a11_11",
        "context_with_next_sentence": true
    },
    {
        "source_sentence": "一者空智天，二者識智天，三者無所有智天，四者有想無想智天。",
        "from": "T01n0001_020:0136a13_2",
        "context_with_next_sentence": true
    },
    {
        "source_sentence": "」佛告比丘：",
        "from": "T01n0001_020:0136a14_4",
        "context_with_next_sentence": true
    },
    {
        "source_sentence": "「有四大天神。",
        "from": "T01n0001_020:0136a14_11",
        "context_with_next_sentence": true
    },
    {
        "source_sentence": "何等為四？",
        "from": "T01n0001_020:0136a14_16",
        "context_with_next_sentence": true
    },
    {
        "source_sentence": "一者地神，二者水神，三者風神，四者火神。",
        "from": "T01n0001_020:0136a15_16",
        "context_with_next_sentence": true
    },
    {
        "source_sentence": "昔者，地神生惡見言：",
        "from": "T01n0001_020:0136a16_4",
        "context_with_next_sentence": true
    },
    {
        "source_sentence": "『地中無水、火、風。",
        "from": "T01n0001_020:0136a16_14",
        "context_with_next_sentence": true
    },
    {
        "source_sentence": "』時，我知此地神所念，即往語言：",
        "from": "T01n0001_020:0136a17_7",
        "context_with_next_sentence": true
    },
    {
        "source_sentence": "『汝當生念言：",
        "from": "T01n0001_020:0136a17_14",
        "context_with_next_sentence": true
    },
    {
        "source_sentence": "「地中無水、火、風。",
        "from": "T01n0001_020:0136a18_1",
        "context_with_next_sentence": true
    },
    {
        "source_sentence": "」耶？",
        "from": "T01n0001_020:0136a18_4",
        "context_with_next_sentence": true
    },
    {
        "source_sentence": "』地神報言：",
        "from": "T01n0001_020:0136a18_10",
        "context_with_next_sentence": true
    },
    {
        "source_sentence": "『地中實無水、火、風也。",
        "from": "T01n0001_020:0136a18_22",
        "context_with_next_sentence": true
    },
    {
        "source_sentence": "』我時語言：",
        "from": "T01n0001_020:0136a19_2",
        "context_with_next_sentence": true
    },
    {
        "source_sentence": "『汝勿生此念，謂地中無水、火、風。",
        "from": "T01n0001_020:0136a19_19",
        "context_with_next_sentence": true
    },
    {
        "source_sentence": "所以者何？",
        "from": "T01n0001_020:0136a20_2",
        "context_with_next_sentence": true
    },
    {
        "source_sentence": "地中有水、火、風，但地大多故，地大得名。",
        "from": "T01n0001_020:0136a21_1",
        "context_with_next_sentence": true
    },
    {
        "source_sentence": "』」佛告比丘：",
        "from": "T01n0001_020:0136a21_8",
        "context_with_next_sentence": true
    },
    {
        "source_sentence": "「我時為彼地神次第說法，除其惡見，示教利喜，施論、戒論、生天之論，欲為不淨，上漏為患，出要為上；",
        "from": "T01n0001_020:0136a23_12",
        "context_with_next_sentence": true
    },
    {
        "source_sentence": "敷演開示，清淨梵行。",
        "from": "T01n0001_020:0136a24_2",
        "context_with_next_sentence": true
    },
    {
        "source_sentence": "我時知其心淨，柔軟歡喜，無有陰蓋，易可開化，如諸佛常法，說苦聖諦、苦集諦、苦滅諦、苦出要諦，演布開示。",
        "from": "T01n0001_020:0136a26_13",
        "context_with_next_sentence": true
    },
    {
        "source_sentence": "爾時，地神即於座上遠塵離垢，得法眼淨。",
        "from": "T01n0001_020:0136a27_11",
        "context_with_next_sentence": true
    },
    {
        "source_sentence": "譬如淨潔白衣，易為受色。",
        "from": "T01n0001_020:0136a28_4",
        "context_with_next_sentence": true
    },
    {
        "source_sentence": "彼亦如是，信心清淨，遂得法眼，無有狐疑，見法決定，不墮惡趣，不向餘道，成就無畏，而白我言：",
        "from": "T01n0001_020:0136b01_13",
        "context_with_next_sentence": true
    },
    {
        "source_sentence": "『我今歸依佛，歸依法，歸依僧，盡形壽不殺、不盜、不婬、不欺、不飲酒，聽我於正法中為優婆夷。",
        "from": "T01n0001_020:0136b03_17",
        "context_with_next_sentence": true
    },
    {
        "source_sentence": "』」佛告比丘：",
        "from": "T01n0001_020:0136b04_3",
        "context_with_next_sentence": true
    },
    {
        "source_sentence": "「昔者，水神生惡見言：",
        "from": "T01n0001_020:0136b04_14",
        "context_with_next_sentence": true
    },
    {
        "source_sentence": "『水中無地、火、風。",
        "from": "T01n0001_020:0136b05_1",
        "context_with_next_sentence": true
    },
    {
        "source_sentence": "』時，地神知彼水神心生此見，往語水神言：",
        "from": "T01n0001_020:0136b06_1",
        "context_with_next_sentence": true
    },
    {
        "source_sentence": "『汝實起此見，言：",
        "from": "T01n0001_020:0136b06_10",
        "context_with_next_sentence": true
    },
    {
        "source_sentence": "「水中無地、火、風。",
        "from": "T01n0001_020:0136b06_20",
        "context_with_next_sentence": true
    },
    {
        "source_sentence": "」耶？",
        "from": "T01n0001_020:0136b06_23",
        "context_with_next_sentence": true
    },
    {
        "source_sentence": "』答曰：",
        "from": "T01n0001_020:0136b06_27",
        "context_with_next_sentence": true
    },
    {
        "source_sentence": "『實爾。",
        "from": "T01n0001_020:0136b07_3",
        "context_with_next_sentence": true
    },
    {
        "source_sentence": "』地神語言：",
        "from": "T01n0001_020:0136b07_9",
        "context_with_next_sentence": true
    },
    {
        "source_sentence": "『汝勿起此見，謂水中無地、火、風。",
        "from": "T01n0001_020:0136b08_3",
        "context_with_next_sentence": true
    },
    {
        "source_sentence": "所以者何？",
        "from": "T01n0001_020:0136b08_8",
        "context_with_next_sentence": true
    },
    {
        "source_sentence": "水中有地、火、風，但水大多故，水大得名。",
        "from": "T01n0001_020:0136b09_6",
        "context_with_next_sentence": true
    },
    {
        "source_sentence": "』時，地神即為說法，除其惡見，示教利喜，施論、戒論、生天之論，欲為不淨，上漏為患，出要為上；",
        "from": "T01n0001_020:0136b11_8",
        "context_with_next_sentence": true
    },
    {
        "source_sentence": "敷演開示，清淨梵行。",
        "from": "T01n0001_020:0136b11_18",
        "context_with_next_sentence": true
    },
    {
        "source_sentence": "時，地神知彼水神其心柔軟，歡喜信解，淨無陰蓋，易可開化，如諸佛常法，說苦聖諦、苦集諦、苦滅諦、苦出要諦，演布開示。",
        "from": "T01n0001_020:0136b14_15",
        "context_with_next_sentence": true
    },
    {
        "source_sentence": "時，彼水神即遠塵離垢，得法眼淨。",
        "from": "T01n0001_020:0136b15_9",
        "context_with_next_sentence": true
    },
    {
        "source_sentence": "猶如淨潔白衣，易為受色。",
        "from": "T01n0001_020:0136b16_2",
        "context_with_next_sentence": true
    },
    {
        "source_sentence": "彼亦如是，信心清淨，得法眼淨，無有狐疑，決定得果，不墮惡趣，不向餘道，成就無畏，白地神言：",
        "from": "T01n0001_020:0136b18_8",
        "context_with_next_sentence": true
    },
    {
        "source_sentence": "『我今歸依佛，歸依法，歸依僧，盡形壽不殺、不盜、不婬、不欺、不飲酒，聽我於正法中為優婆夷。",
        "from": "T01n0001_020:0136b20_10",
        "context_with_next_sentence": true
    },
    {
        "source_sentence": "』」佛告比丘：",
        "from": "T01n0001_020:0136b20_17",
        "context_with_next_sentence": true
    },
    {
        "source_sentence": "「昔者，火神生惡見言：",
        "from": "T01n0001_020:0136b21_6",
        "context_with_next_sentence": true
    },
    {
        "source_sentence": "『火中無地、水、風。",
        "from": "T01n0001_020:0136b21_16",
        "context_with_next_sentence": true
    },
    {
        "source_sentence": "』時，地神、水神知彼火神心生此見，共語火神言：",
        "from": "T01n0001_020:0136b22_15",
        "context_with_next_sentence": true
    },
    {
        "source_sentence": "『汝實起此見耶？",
        "from": "T01n0001_020:0136b23_4",
        "context_with_next_sentence": true
    },
    {
        "source_sentence": "』答曰：",
        "from": "T01n0001_020:0136b23_8",
        "context_with_next_sentence": true
    },
    {
        "source_sentence": "『實爾。",
        "from": "T01n0001_020:0136b23_12",
        "context_with_next_sentence": true
    },
    {
        "source_sentence": "』二神語言：",
        "from": "T01n0001_020:0136b23_18",
        "context_with_next_sentence": true
    },
    {
        "source_sentence": "『汝勿起此見。",
        "from": "T01n0001_020:0136b24_1",
        "context_with_next_sentence": true
    },
    {
        "source_sentence": "所以者何？",
        "from": "T01n0001_020:0136b24_6",
        "context_with_next_sentence": true
    },
    {
        "source_sentence": "火中有地、水、風，但火大多故，火大得名耳。",
        "from": "T01n0001_020:0136b25_4",
        "context_with_next_sentence": true
    },
    {
        "source_sentence": "』時，二神即為說法，除其惡見，示教利喜，施論、戒論、生天之論，欲為不淨，上漏為患，出要為上；",
        "from": "T01n0001_020:0136b27_7",
        "context_with_next_sentence": true
    },
    {
        "source_sentence": "敷演開示，清淨梵行。",
        "from": "T01n0001_020:0136b27_17",
        "context_with_next_sentence": true
    },
    {
        "source_sentence": "二神知彼火神其心柔軟，歡喜信解，淨無陰蓋，易可開化，如諸佛常法，說苦聖諦、苦集諦、苦滅諦、苦出要諦，演布開示。",
        "from": "T01n0001_020:0136c01_12",
        "context_with_next_sentence": true
    },
    {
        "source_sentence": "時，彼火神即遠塵離垢，得法眼淨。",
        "from": "T01n0001_020:0136c02_7",
        "context_with_next_sentence": true
    },
    {
        "source_sentence": "猶如淨潔白衣，易為受色。",
        "from": "T01n0001_020:0136c02_19",
        "context_with_next_sentence": true
    },
    {
        "source_sentence": "彼亦如是，信心清淨，遂得法眼，無有狐疑，決定得果，不墮惡趣，不向餘道，成就無畏，白二神言：",
        "from": "T01n0001_020:0136c05_6",
        "context_with_next_sentence": true
    },
    {
        "source_sentence": "『我今歸依佛、法、聖眾，盡形壽不殺、不盜、不婬、不欺、不飲酒，聽我於正法中為優婆夷。",
        "from": "T01n0001_020:0136c07_4",
        "context_with_next_sentence": true
    },
    {
        "source_sentence": "』」佛告比丘：",
        "from": "T01n0001_020:0136c07_11",
        "context_with_next_sentence": true
    },
    {
        "source_sentence": "「昔者，風神生惡見言：",
        "from": "T01n0001_020:0136c07_22",
        "context_with_next_sentence": true
    },
    {
        "source_sentence": "『風中無地、水、火。",
        "from": "T01n0001_020:0136c08_9",
        "context_with_next_sentence": true
    },
    {
        "source_sentence": "』地、水、火神知彼風神生此惡見，往語之言：",
        "from": "T01n0001_020:0136c09_7",
        "context_with_next_sentence": true
    },
    {
        "source_sentence": "『汝實起此見耶？",
        "from": "T01n0001_020:0136c09_15",
        "context_with_next_sentence": true
    },
    {
        "source_sentence": "』答曰：",
        "from": "T01n0001_020:0136c09_19",
        "context_with_next_sentence": true
    },
    {
        "source_sentence": "『實爾。",
        "from": "T01n0001_020:0136c09_23",
        "context_with_next_sentence": true
    },
    {
        "source_sentence": "』三神語言：",
        "from": "T01n0001_020:0136c10_4",
        "context_with_next_sentence": true
    },
    {
        "source_sentence": "『汝勿起此見。",
        "from": "T01n0001_020:0136c10_11",
        "context_with_next_sentence": true
    },
    {
        "source_sentence": "所以者何？",
        "from": "T01n0001_020:0136c10_16",
        "context_with_next_sentence": true
    },
    {
        "source_sentence": "風中有地、水、火，但風大多故，風大得名耳。",
        "from": "T01n0001_020:0136c11_17",
        "context_with_next_sentence": true
    },
    {
        "source_sentence": "』時，三神即為說法，除其惡見，示教利喜，施論、戒論、生天之論，欲為不淨，上漏為患，出要為上；",
        "from": "T01n0001_020:0136c13_17",
        "context_with_next_sentence": true
    },
    {
        "source_sentence": "敷演開示，清淨梵行。",
        "from": "T01n0001_020:0136c14_7",
        "context_with_next_sentence": true
    },
    {
        "source_sentence": "三神知彼風神其心柔軟，歡喜信解，淨無陰蓋，易可開化，如諸佛常法，說苦聖諦、苦集、苦滅、苦出要諦，演布開示。",
        "from": "T01n0001_020:0136c16_20",
        "context_with_next_sentence": true
    },
    {
        "source_sentence": "時，彼風神即遠塵離垢，得法眼淨。",
        "from": "T01n0001_020:0136c17_15",
        "context_with_next_sentence": true
    },
    {
        "source_sentence": "譬如淨潔白衣，易為受色。",
        "from": "T01n0001_020:0136c18_7",
        "context_with_next_sentence": true
    },
    {
        "source_sentence": "彼亦如是，信心清淨，逮得法眼，無有狐疑，決定得果，不墮惡趣，不向餘道，成就無畏，白三神言：",
        "from": "T01n0001_020:0136c20_13",
        "context_with_next_sentence": true
    },
    {
        "source_sentence": "『我今歸依佛、法、聖眾，盡形壽不殺、不盜、不婬、不欺、不飲酒，願聽我於正法中為優婆夷，慈心一切，不嬈眾生。",
        "from": "T01n0001_020:0136c23_4",
        "context_with_next_sentence": true
    },
    {
        "source_sentence": "』」佛告比丘：",
        "from": "T01n0001_020:0136c23_11",
        "context_with_next_sentence": true
    },
    {
        "source_sentence": "「雲有四種。",
        "from": "T01n0001_020:0136c23_17",
        "context_with_next_sentence": true
    },
    {
        "source_sentence": "云何為四？",
        "from": "T01n0001_020:0136c23_22",
        "context_with_next_sentence": true
    },
    {
        "source_sentence": "一者白色，二者黑色，三者赤色。",
        "from": "T01n0001_020:0136c24_14",
        "context_with_next_sentence": true
    },
    {
        "source_sentence": "四者紅色。",
        "from": "T01n0001_020:0136c24_19",
        "context_with_next_sentence": true
    },
    {
        "source_sentence": "其白色者地大偏多，其黑色者水大偏多，其赤色者火大偏多，其紅色者風大偏多。",
        "from": "T01n0001_020:0136c26_15",
        "context_with_next_sentence": true
    },
    {
        "source_sentence": "其雲去地或十里、二十里、三十里，至四十四千里，除劫初後時雲上至光音天。",
        "from": "T01n0001_020:0136c28_11",
        "context_with_next_sentence": true
    },
    {
        "source_sentence": "電有四種。",
        "from": "T01n0001_020:0136c28_16",
        "context_with_next_sentence": true
    },
    {
        "source_sentence": "云何為四？",
        "from": "T01n0001_020:0136c29_3",
        "context_with_next_sentence": true
    },
    {
        "source_sentence": "東方電名身光，南方電名難毀，西方電名流炎，北方電名定明。",
        "from": "T01n0001_020:0137a01_12",
        "context_with_next_sentence": true
    },
    {
        "source_sentence": "以何緣故，虛空雲中有此電光？",
        "from": "T01n0001_020:0137a02_8",
        "context_with_next_sentence": true
    },
    {
        "source_sentence": "有時身光與難毀相觸，有時身光與流炎相觸，有時身光與定明相觸，有時難毀與流炎相觸，有時難毀與定明相觸，有時流炎與定明相觸。",
        "from": "T01n0001_020:0137a05_15",
        "context_with_next_sentence": true
    },
    {
        "source_sentence": "以是緣故，虛空雲中有電光起。",
        "from": "T01n0001_020:0137a06_11",
        "context_with_next_sentence": true
    },
    {
        "source_sentence": "復有何緣，虛空雲有雷聲起？",
        "from": "T01n0001_020:0137a07_6",
        "context_with_next_sentence": true
    },
    {
        "source_sentence": "虛空中有時地大與水大相觸，有時地大與火大相觸，有時地大與風大相觸，有時水大與火大相觸，有時水大與風大相觸。",
        "from": "T01n0001_020:0137a10_8",
        "context_with_next_sentence": true
    },
    {
        "source_sentence": "以是緣故，虛空雲中有雷聲起。",
        "from": "T01n0001_020:0137a11_4",
        "context_with_next_sentence": true
    },
    {
        "source_sentence": "「相師占雨有五因緣不可定知，使占者迷惑。",
        "from": "T01n0001_020:0137a12_7",
        "context_with_next_sentence": true
    },
    {
        "source_sentence": "云何為五？",
        "from": "T01n0001_020:0137a12_12",
        "context_with_next_sentence": true
    },
    {
        "source_sentence": "一者雲有雷電，占謂當雨，以火大多故，燒雲不雨，是為占師初迷惑緣。",
        "from": "T01n0001_020:0137a14_6",
        "context_with_next_sentence": true
    },
    {
        "source_sentence": "二者雲有雷電，占謂當雨，有大風起，吹雲四散，入諸山間，以此緣故，相師迷惑。",
        "from": "T01n0001_020:0137a16_4",
        "context_with_next_sentence": true
    },
    {
        "source_sentence": "三者雲有雷電，占謂當雨，時，大阿須倫接攬浮雲，置大海中，以此因緣，相師迷惑。",
        "from": "T01n0001_020:0137a18_4",
        "context_with_next_sentence": true
    },
    {
        "source_sentence": "四者雲有雷電，占謂當雨，而雲師、雨師放逸婬亂，竟不降雨，以此因緣，相師迷惑。",
        "from": "T01n0001_020:0137a20_3",
        "context_with_next_sentence": true
    },
    {
        "source_sentence": "五者雲有雷電，占謂當雨，而世間眾庶非法放逸，行不淨行，慳貪嫉妬，所見顛倒，故使天不降雨，以此因緣，相師迷惑。",
        "from": "T01n0001_020:0137a22_19",
        "context_with_next_sentence": true
    },
    {
        "source_sentence": "是為五因緣，相師占雨不可定知。",
        "from": "T01n0001_020:0137a23_14",
        "context_with_next_sentence": true
    },
    {
        "source_sentence": "」佛說長阿含經卷第二十",
        "from": "T01n0001_020:0137a24_100",
        "context_with_next_sentence": false
    }
]