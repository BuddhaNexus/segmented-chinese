[
    {
        "source_sentence": "佛說八陽神呪經",
        "from": "T14n0428_001:0073b03_0",
        "context_with_next_sentence": true
    },
    {
        "source_sentence": "西晉月氏三藏竺法護譯",
        "from": "T14n0428_001:0073b05_0",
        "context_with_next_sentence": true
    },
    {
        "source_sentence": "聞如是：一時，佛在王舍城靈鳥山中，時與",
        "from": "T14n0428_001:0073b06_0",
        "context_with_next_sentence": true
    },
    {
        "source_sentence": "大比丘眾千二百五十人、菩薩千人俱，皆如彌勒菩薩等。",
        "from": "T14n0428_001:0073b08_5",
        "context_with_next_sentence": true
    },
    {
        "source_sentence": "佛告舍利弗：",
        "from": "T14n0428_001:0073b08_11",
        "context_with_next_sentence": true
    },
    {
        "source_sentence": "「東方去是過一恒沙，有佛剎，佛號快樂如來、無所著、等正覺，今現在說法，國土名不可勝。",
        "from": "T14n0428_001:0073b10_11",
        "context_with_next_sentence": true
    },
    {
        "source_sentence": "「舍利弗！",
        "from": "T14n0428_001:0073b11_4",
        "context_with_next_sentence": true
    },
    {
        "source_sentence": "東方去是過二恒沙有佛剎，佛號月英幢王如來、無所著、等正覺，今現在說法，國土名歡樂。",
        "from": "T14n0428_001:0073b13_4",
        "context_with_next_sentence": true
    },
    {
        "source_sentence": "「舍利弗！",
        "from": "T14n0428_001:0073b14_4",
        "context_with_next_sentence": true
    },
    {
        "source_sentence": "東方去是過三恒沙有佛剎，佛號等遍明如來、無所著、等正覺，今現在說法，國土名喜愛。",
        "from": "T14n0428_001:0073b16_3",
        "context_with_next_sentence": true
    },
    {
        "source_sentence": "「舍利弗！",
        "from": "T14n0428_001:0073b17_4",
        "context_with_next_sentence": true
    },
    {
        "source_sentence": "東方去是過四恒沙有佛剎，佛號分別過出清淨如來、無所著、等正覺，今現在說法，國土名內噲。",
        "from": "T14n0428_001:0073b19_7",
        "context_with_next_sentence": true
    },
    {
        "source_sentence": "「舍利弗！",
        "from": "T14n0428_001:0073b20_4",
        "context_with_next_sentence": true
    },
    {
        "source_sentence": "東方去是過五恒沙有佛剎，佛號等功德明首如來、無所著、等正覺，今現在說法，國土名無狐疑。",
        "from": "T14n0428_001:0073b22_6",
        "context_with_next_sentence": true
    },
    {
        "source_sentence": "「舍利弗！",
        "from": "T14n0428_001:0073b23_4",
        "context_with_next_sentence": true
    },
    {
        "source_sentence": "東方去是過六恒沙有佛剎，佛號本草樹首如來、無所著、等正覺，今現在說法，國土名無毒螫。",
        "from": "T14n0428_001:0073b25_5",
        "context_with_next_sentence": true
    },
    {
        "source_sentence": "「舍利弗！",
        "from": "T14n0428_001:0073b26_4",
        "context_with_next_sentence": true
    },
    {
        "source_sentence": "東方去是過七恒沙有佛剎，佛號過寶蓮華如來、無所著、等正覺，今現在說法，國土名蓮華香。",
        "from": "T14n0428_001:0073b28_6",
        "context_with_next_sentence": true
    },
    {
        "source_sentence": "「舍利弗！",
        "from": "T14n0428_001:0073b29_4",
        "context_with_next_sentence": true
    },
    {
        "source_sentence": "東方去是過八恒沙有佛剎，佛號寶樂蓮華快住樹王如來、無所著、等正覺，今現在說法，國土名甘音聲稱說。",
        "from": "T14n0428_001:0073c02_12",
        "context_with_next_sentence": true
    },
    {
        "source_sentence": "「復次，舍利弗！",
        "from": "T14n0428_001:0073c03_7",
        "context_with_next_sentence": true
    },
    {
        "source_sentence": "諸佛如來清淨國土，彼方無五濁、無愛欲、無女人、無意垢、無呪詛、無相擇。",
        "from": "T14n0428_001:0073c04_21",
        "context_with_next_sentence": true
    },
    {
        "source_sentence": "「復次，舍利弗！",
        "from": "T14n0428_001:0073c05_7",
        "context_with_next_sentence": true
    },
    {
        "source_sentence": "諸佛如來，若有善男子、善女人，聞是八佛名者，受持諷誦讀奉行者，終不墮三惡道，除五不中止罪。",
        "from": "T14n0428_001:0073c07_10",
        "context_with_next_sentence": true
    },
    {
        "source_sentence": "「復次，舍利弗！",
        "from": "T14n0428_001:0073c08_7",
        "context_with_next_sentence": true
    },
    {
        "source_sentence": "是善男子、善女人，若有持是八佛名及國土名者，受持諷讀奉行之者，以是功德，若發菩薩心，所生處常遇陀隣尼、常遇相好、常遇相音、常遇右轉福。",
        "from": "T14n0428_001:0073c11_13",
        "context_with_next_sentence": true
    },
    {
        "source_sentence": "是善男子、善女人，奉行是八佛教令，如其正行者，女人所生處轉為男子。",
        "from": "T14n0428_001:0073c13_5",
        "context_with_next_sentence": true
    },
    {
        "source_sentence": "「復次，舍利弗！",
        "from": "T14n0428_001:0073c14_7",
        "context_with_next_sentence": true
    },
    {
        "source_sentence": "諸佛如來，是善男子、善女人，以平旦淨澡漱、正衣服，晝夜各三時奉讀是經，得功德無量，第一四天王常擁護。",
        "from": "T14n0428_001:0073c16_16",
        "context_with_next_sentence": true
    },
    {
        "source_sentence": "是善男子、善女人，若在縣官中當讀是經、若在怨家中當讀是經、若在盜賊中當讀是經、若在水火中當讀是經、若在海水中逢風浪恐怖當讀是經、若在軍兵對鬪中當讀是經、若為蠱毒所中當讀是經、若聞惡鳥鳴若惡夢當讀是經、若為龍神所中當讀是經、若為諸魔所中恐怖毛起者當讀是經、若有急恐病疫疾痛者，持是八陽呪經呪之，立得除愈。",
        "from": "T14n0428_001:0073c24_17",
        "context_with_next_sentence": true
    },
    {
        "source_sentence": "」是時，佛說要偈：",
        "from": "T14n0428_001:0073c25_4",
        "context_with_next_sentence": true
    },
    {
        "source_sentence": "「是土無如來，　　持是國土名，",
        "from": "T14n0428_001:0073c26_0",
        "context_with_next_sentence": true
    },
    {
        "source_sentence": "一切眾惡除，　　疾得登正道。",
        "from": "T14n0428_001:0073c27_13",
        "context_with_next_sentence": true
    },
    {
        "source_sentence": "所生常遇佛，　　見覺大歡喜，",
        "from": "T14n0428_001:0073c28_0",
        "context_with_next_sentence": true
    },
    {
        "source_sentence": "照是世上尊，　　等心供事之。",
        "from": "T14n0428_001:0073c29_13",
        "context_with_next_sentence": true
    },
    {
        "source_sentence": "百劫以無數，　　著常當離之，",
        "from": "T14n0428_001:0074a01_0",
        "context_with_next_sentence": true
    },
    {
        "source_sentence": "疾逮泥洹道，　　奉是諸佛名，",
        "from": "T14n0428_001:0074a02_0",
        "context_with_next_sentence": true
    },
    {
        "source_sentence": "今現諸如來，　　奉行明教名。",
        "from": "T14n0428_001:0074a03_13",
        "context_with_next_sentence": true
    },
    {
        "source_sentence": "為人朴直軟，　　在在見所生，",
        "from": "T14n0428_001:0074a04_0",
        "context_with_next_sentence": true
    },
    {
        "source_sentence": "端正相好具，　　巨億萬家生。",
        "from": "T14n0428_001:0074a05_13",
        "context_with_next_sentence": true
    },
    {
        "source_sentence": "勇猛好布施，　　為人不慳貪，",
        "from": "T14n0428_001:0074a06_0",
        "context_with_next_sentence": true
    },
    {
        "source_sentence": "女人聞是要，　　踊躍大歡喜，",
        "from": "T14n0428_001:0074a07_0",
        "context_with_next_sentence": true
    },
    {
        "source_sentence": "去離女人身，　　所生為男子。",
        "from": "T14n0428_001:0074a08_13",
        "context_with_next_sentence": true
    },
    {
        "source_sentence": "諸兵不敢害，　　蠱道亦不幸，",
        "from": "T14n0428_001:0074a09_0",
        "context_with_next_sentence": true
    },
    {
        "source_sentence": "縣官及盜賊，　　終不害是人。",
        "from": "T14n0428_001:0074a10_13",
        "context_with_next_sentence": true
    },
    {
        "source_sentence": "五魔不能嬈，　　將帥及官屬，",
        "from": "T14n0428_001:0074a11_0",
        "context_with_next_sentence": true
    },
    {
        "source_sentence": "奉行是經者，　　不能中得便。",
        "from": "T14n0428_001:0074a12_13",
        "context_with_next_sentence": true
    },
    {
        "source_sentence": "」爾時，第一四天王、彌勒菩薩等，白佛言：",
        "from": "T14n0428_001:0074a13_18",
        "context_with_next_sentence": true
    },
    {
        "source_sentence": "「我曹當共擁護持是八陽呪經一切學者，我曹當併力擁護，病者令愈。",
        "from": "T14n0428_001:0074a15_9",
        "context_with_next_sentence": true
    },
    {
        "source_sentence": "」佛說：",
        "from": "T14n0428_001:0074a15_13",
        "context_with_next_sentence": true
    },
    {
        "source_sentence": "「如是。",
        "from": "T14n0428_001:0074a15_17",
        "context_with_next_sentence": true
    },
    {
        "source_sentence": "」第一四天王、彌勒菩薩等比丘眾，及諸天龍、鬼神、人民、阿須倫，聞經歡喜，為佛作禮而去。",
        "from": "T14n0428_001:0074a17_15",
        "context_with_next_sentence": true
    },
    {
        "source_sentence": "八菩薩名：",
        "from": "T14n0428_001:0074a18_4",
        "context_with_next_sentence": true
    },
    {
        "source_sentence": "第一名颰陀和菩薩、第二名羅那隣竭菩薩、第三名憍曰兜菩薩、第四名那羅達菩薩、第五名須深菩薩、第六名因抵達菩薩、第七名摩訶須和薩和菩薩、第八名和輪調菩薩，是八人求道以來其劫無數，今未取佛。",
        "from": "T14n0428_001:0074a23_15",
        "context_with_next_sentence": true
    },
    {
        "source_sentence": "是八人本俱學道時，俱願八方、上下人民皆共使得佛。",
        "from": "T14n0428_001:0074a25_1",
        "context_with_next_sentence": true
    },
    {
        "source_sentence": "若有急者，當使呼我八人名字，即自得解除。",
        "from": "T14n0428_001:0074a26_1",
        "context_with_next_sentence": true
    },
    {
        "source_sentence": "若壽欲盡時，我八人便當飛行往迎之。",
        "from": "T14n0428_001:0074a26_18",
        "context_with_next_sentence": true
    },
    {
        "source_sentence": "願持此一字之功德，願一切人皆如八菩薩快也。",
        "from": "T14n0428_001:0074a28_2",
        "context_with_next_sentence": true
    },
    {
        "source_sentence": "佛說八陽神呪經",
        "from": "T14n0428_001:0074a29_100",
        "context_with_next_sentence": false
    }
]