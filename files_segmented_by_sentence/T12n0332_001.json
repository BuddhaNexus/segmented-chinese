[
    {
        "source_sentence": "佛說優填王經",
        "from": "T12n0332_001:0070c08_0",
        "context_with_next_sentence": true
    },
    {
        "source_sentence": "西晉沙門釋法炬奉　詔譯",
        "from": "T12n0332_001:0070c10_0",
        "context_with_next_sentence": true
    },
    {
        "source_sentence": "聞如是：一時佛在拘深國，王號曰優填。拘",
        "from": "T12n0332_001:0070c11_0",
        "context_with_next_sentence": true
    },
    {
        "source_sentence": "深國有逝心，名摩回提，生女端正華色世間少雙。",
        "from": "T12n0332_001:0070c13_2",
        "context_with_next_sentence": true
    },
    {
        "source_sentence": "父覩女容一國希有，名曰無比。",
        "from": "T12n0332_001:0070c13_16",
        "context_with_next_sentence": true
    },
    {
        "source_sentence": "鄰國諸王群僚豪姓靡不娉焉。",
        "from": "T12n0332_001:0070c14_9",
        "context_with_next_sentence": true
    },
    {
        "source_sentence": "父答曰：",
        "from": "T12n0332_001:0070c14_13",
        "context_with_next_sentence": true
    },
    {
        "source_sentence": "「若有君子容與女齊，吾其應之。",
        "from": "T12n0332_001:0070c15_9",
        "context_with_next_sentence": true
    },
    {
        "source_sentence": "」佛時行在其國，逝心覩佛三十二相八十種好，身色紫金巍巍堂堂光儀無上，心喜而曰：",
        "from": "T12n0332_001:0070c17_10",
        "context_with_next_sentence": true
    },
    {
        "source_sentence": "「吾女獲匹。",
        "from": "T12n0332_001:0070c17_16",
        "context_with_next_sentence": true
    },
    {
        "source_sentence": "」歸語其妻曰：",
        "from": "T12n0332_001:0070c18_1",
        "context_with_next_sentence": true
    },
    {
        "source_sentence": "「吾為無比得婿。",
        "from": "T12n0332_001:0070c18_9",
        "context_with_next_sentence": true
    },
    {
        "source_sentence": "」促莊飾女將往也。",
        "from": "T12n0332_001:0070c18_18",
        "context_with_next_sentence": true
    },
    {
        "source_sentence": "夫妻共服飾，其女步瑤華光，珠璣瓔珞莊嚴光國，夫妻共將女至佛所。",
        "from": "T12n0332_001:0070c20_10",
        "context_with_next_sentence": true
    },
    {
        "source_sentence": "妻道見佛迹相好之文光彩之色，非世所有，知為天尊，謂其夫曰：",
        "from": "T12n0332_001:0070c22_1",
        "context_with_next_sentence": true
    },
    {
        "source_sentence": "「此人足跡文理乃爾，非世所聞斯將非凡，必自清淨無復婬欲，將不取吾女，無自辱也。",
        "from": "T12n0332_001:0070c23_19",
        "context_with_next_sentence": true
    },
    {
        "source_sentence": "」夫曰：",
        "from": "T12n0332_001:0070c24_2",
        "context_with_next_sentence": true
    },
    {
        "source_sentence": "「何以知其然？",
        "from": "T12n0332_001:0070c24_9",
        "context_with_next_sentence": true
    },
    {
        "source_sentence": "」妻因說偈言：",
        "from": "T12n0332_001:0070c24_16",
        "context_with_next_sentence": true
    },
    {
        "source_sentence": "「婬人曳踵行，　　恚者操指步，",
        "from": "T12n0332_001:0070c25_0",
        "context_with_next_sentence": true
    },
    {
        "source_sentence": "愚者足躘地；",
        "from": "T12n0332_001:0070c26_5",
        "context_with_next_sentence": true
    },
    {
        "source_sentence": "　　斯跡天人尊。",
        "from": "T12n0332_001:0070c26_13",
        "context_with_next_sentence": true
    },
    {
        "source_sentence": "」逝心曰：",
        "from": "T12n0332_001:0070c27_3",
        "context_with_next_sentence": true
    },
    {
        "source_sentence": "「非爾女人所知，汝不樂者便還歸。",
        "from": "T12n0332_001:0070c27_19",
        "context_with_next_sentence": true
    },
    {
        "source_sentence": "」乃自將女詣佛所，稽首佛足，白佛言：",
        "from": "T12n0332_001:0070c28_16",
        "context_with_next_sentence": true
    },
    {
        "source_sentence": "「大人勤勞教授，身無供養。",
        "from": "T12n0332_001:0070c29_9",
        "context_with_next_sentence": true
    },
    {
        "source_sentence": "有是麁女，願給箕󰆠。",
        "from": "T12n0332_001:0070c29_19",
        "context_with_next_sentence": true
    },
    {
        "source_sentence": "」佛言：",
        "from": "T12n0332_001:0071a01_1",
        "context_with_next_sentence": true
    },
    {
        "source_sentence": "「汝以女為好耶？",
        "from": "T12n0332_001:0071a01_9",
        "context_with_next_sentence": true
    },
    {
        "source_sentence": "」答曰：",
        "from": "T12n0332_001:0071a01_13",
        "context_with_next_sentence": true
    },
    {
        "source_sentence": "「生得此女顏容實好世間無雙，諸國王豪姓多有求者不以應之。",
        "from": "T12n0332_001:0071a03_1",
        "context_with_next_sentence": true
    },
    {
        "source_sentence": "竊見大人光色巍巍非世所見，貪得供養故，宜自歸耳。",
        "from": "T12n0332_001:0071a04_6",
        "context_with_next_sentence": true
    },
    {
        "source_sentence": "」佛言：",
        "from": "T12n0332_001:0071a04_10",
        "context_with_next_sentence": true
    },
    {
        "source_sentence": "「此女之好為著何許？",
        "from": "T12n0332_001:0071a04_20",
        "context_with_next_sentence": true
    },
    {
        "source_sentence": "」逝心曰：",
        "from": "T12n0332_001:0071a05_1",
        "context_with_next_sentence": true
    },
    {
        "source_sentence": "「從頭至足周遍觀之無不好也。",
        "from": "T12n0332_001:0071a05_15",
        "context_with_next_sentence": true
    },
    {
        "source_sentence": "」佛言：",
        "from": "T12n0332_001:0071a05_19",
        "context_with_next_sentence": true
    },
    {
        "source_sentence": "「惑哉肉眼，吾觀之，從頭至足無一好耶。",
        "from": "T12n0332_001:0071a06_15",
        "context_with_next_sentence": true
    },
    {
        "source_sentence": "若頭上有髮，但是毛象馬之尾亦皆爾也；",
        "from": "T12n0332_001:0071a07_13",
        "context_with_next_sentence": true
    },
    {
        "source_sentence": "髮下有髑髏，但是骨屠家猪頭骨亦爾也；",
        "from": "T12n0332_001:0071a08_11",
        "context_with_next_sentence": true
    },
    {
        "source_sentence": "頭中有腦者如泥鯹臊送，鼻下之著地莫能蹈者，目者是脆決之純汁，鼻中有涕，口但有唾，腹藏肝肺皆亦鯹臊，腸胃膀胱但成屎尿腐臭難論，腹為幃囊裹諸不淨，四支手足骨骨相拄筋連皮韜，但恃氣息以動作之，譬若木人機關作之，既畢解列其體節節，相離手足狼藉。",
        "from": "T12n0332_001:0071a14_18",
        "context_with_next_sentence": true
    },
    {
        "source_sentence": "人亦如是，有何等好而云少雙？",
        "from": "T12n0332_001:0071a15_13",
        "context_with_next_sentence": true
    },
    {
        "source_sentence": "昔者吾在貝多樹下，第六魔天王莊飾三女，顏容華色天中無比非徒此論，欲以壞吾道意，我為說身中穢惡，即皆化成老母形壞不復，慚愧而去。",
        "from": "T12n0332_001:0071a19_1",
        "context_with_next_sentence": true
    },
    {
        "source_sentence": "今是屎囊欲何所戀？",
        "from": "T12n0332_001:0071a19_10",
        "context_with_next_sentence": true
    },
    {
        "source_sentence": "急將還去，吾不取也。",
        "from": "T12n0332_001:0071a19_20",
        "context_with_next_sentence": true
    },
    {
        "source_sentence": "」逝心聞佛所說，忽然慚恥無辭復言，又白佛言：",
        "from": "T12n0332_001:0071a21_1",
        "context_with_next_sentence": true
    },
    {
        "source_sentence": "「若仁不取者，更以妻優填王可乎不？",
        "from": "T12n0332_001:0071a21_18",
        "context_with_next_sentence": true
    },
    {
        "source_sentence": "」佛不答焉。",
        "from": "T12n0332_001:0071a22_2",
        "context_with_next_sentence": true
    },
    {
        "source_sentence": "逝心即送女與優填王，王獲女大悅，拜父為太傅，為女興宮，伎樂千人以給侍之。",
        "from": "T12n0332_001:0071a23_18",
        "context_with_next_sentence": true
    },
    {
        "source_sentence": "王正后師事佛，得須陀洹道。",
        "from": "T12n0332_001:0071a24_12",
        "context_with_next_sentence": true
    },
    {
        "source_sentence": "此女譖之於王，王惑其言以百箭射其后。",
        "from": "T12n0332_001:0071a25_10",
        "context_with_next_sentence": true
    },
    {
        "source_sentence": "后見箭不懼，都無恚怒，一意念佛慈心長跪向王，箭皆繞后三匝還住王前，百箭皆爾。",
        "from": "T12n0332_001:0071a27_11",
        "context_with_next_sentence": true
    },
    {
        "source_sentence": "王乃自驚暢然而懼，即駕白象金車馳詣佛所，未到下車避從步進稽首佛足，長跪自陳曰：",
        "from": "T12n0332_001:0071a29_14",
        "context_with_next_sentence": true
    },
    {
        "source_sentence": "「吾有重咎在三尊，所以彼婬妖從欲興邪，於佛聖眾每一惡念，以箭百枚射佛弟子，如事陳之覩之心懼，唯佛至真無量之慈，白衣弟子慈力乃爾，豈況無上正真佛乎？",
        "from": "T12n0332_001:0071b04_14",
        "context_with_next_sentence": true
    },
    {
        "source_sentence": "我今首過歸命三尊，唯佛弘慈原赦其咎。",
        "from": "T12n0332_001:0071b05_13",
        "context_with_next_sentence": true
    },
    {
        "source_sentence": "」佛笑曰：",
        "from": "T12n0332_001:0071b05_18",
        "context_with_next_sentence": true
    },
    {
        "source_sentence": "「善哉王！",
        "from": "T12n0332_001:0071b06_4",
        "context_with_next_sentence": true
    },
    {
        "source_sentence": "覺惡悔過，此明人行也，吾受王善意。",
        "from": "T12n0332_001:0071b06_21",
        "context_with_next_sentence": true
    },
    {
        "source_sentence": "」王稽首，如是至三，佛亦三受之。",
        "from": "T12n0332_001:0071b07_14",
        "context_with_next_sentence": true
    },
    {
        "source_sentence": "王又頭面著地，退就坐曰：",
        "from": "T12n0332_001:0071b08_6",
        "context_with_next_sentence": true
    },
    {
        "source_sentence": "「稟氣匈頑忿戾自恣無忍辱心，三毒不除惡行快意，順女妖邪不知其惡，自惟壽終必入地獄，願佛加哀，廣說女惡魑魅之態，入其羅網尠能自拔，吾聞其禍必以自誡，國民巨細得以改操。",
        "from": "T12n0332_001:0071b12_11",
        "context_with_next_sentence": true
    },
    {
        "source_sentence": "」佛言：",
        "from": "T12n0332_001:0071b12_15",
        "context_with_next_sentence": true
    },
    {
        "source_sentence": "「用此問為？",
        "from": "T12n0332_001:0071b13_1",
        "context_with_next_sentence": true
    },
    {
        "source_sentence": "且說餘義。",
        "from": "T12n0332_001:0071b13_6",
        "context_with_next_sentence": true
    },
    {
        "source_sentence": "」王曰：",
        "from": "T12n0332_001:0071b13_10",
        "context_with_next_sentence": true
    },
    {
        "source_sentence": "「餘事異日說之不晚，女亂惑意兇禍之大，不聞其禍何緣遠之？",
        "from": "T12n0332_001:0071b14_16",
        "context_with_next_sentence": true
    },
    {
        "source_sentence": "願佛具為吾釋地獄之變及女人之穢。",
        "from": "T12n0332_001:0071b15_14",
        "context_with_next_sentence": true
    },
    {
        "source_sentence": "」佛言：",
        "from": "T12n0332_001:0071b15_18",
        "context_with_next_sentence": true
    },
    {
        "source_sentence": "「具聽！",
        "from": "T12n0332_001:0071b16_1",
        "context_with_next_sentence": true
    },
    {
        "source_sentence": "男子有淫之惡，却覩女妖。",
        "from": "T12n0332_001:0071b16_13",
        "context_with_next_sentence": true
    },
    {
        "source_sentence": "」王曰：",
        "from": "T12n0332_001:0071b16_17",
        "context_with_next_sentence": true
    },
    {
        "source_sentence": "「善願受明教。",
        "from": "T12n0332_001:0071b17_2",
        "context_with_next_sentence": true
    },
    {
        "source_sentence": "」佛言：",
        "from": "T12n0332_001:0071b17_6",
        "context_with_next_sentence": true
    },
    {
        "source_sentence": "「具聽！",
        "from": "T12n0332_001:0071b17_10",
        "context_with_next_sentence": true
    },
    {
        "source_sentence": "男子有四惡，急所當知。",
        "from": "T12n0332_001:0071b17_21",
        "context_with_next_sentence": true
    },
    {
        "source_sentence": "世有婬夫，恒想覩女思聞妖聲，遠捨正法疑真信邪，婬網所綶沒在盲冥，為欲所使如奴畏主；",
        "from": "T12n0332_001:0071b20_1",
        "context_with_next_sentence": true
    },
    {
        "source_sentence": "貪樂女色，不覺九孔惡露之臭穢，渾沌欲中，如猪處溷不覺其臭快以為安，不計後當在無澤之獄受痛無極；",
        "from": "T12n0332_001:0071b22_9",
        "context_with_next_sentence": true
    },
    {
        "source_sentence": "注心在淫，噉其涕唾翫其膿血，珍之如玉甘之如蜜；",
        "from": "T12n0332_001:0071b23_14",
        "context_with_next_sentence": true
    },
    {
        "source_sentence": "故曰欲態之士。",
        "from": "T12n0332_001:0071b24_2",
        "context_with_next_sentence": true
    },
    {
        "source_sentence": "此為一惡態也。",
        "from": "T12n0332_001:0071b24_9",
        "context_with_next_sentence": true
    },
    {
        "source_sentence": "又親之養子懷妊生育，稚得長大勤苦難論，到子成人懼家竭財膝行肘步，因媒表情致彼為妻，若在異域尋而追之，不問遠近不避勤苦，注意在婬捐忘親老，既得為妻貴之如寶，欲私相娛樂惡見父母，信其妖言或致鬪訟，不惟身所從生孤親無量之恩。",
        "from": "T12n0332_001:0071c01_5",
        "context_with_next_sentence": true
    },
    {
        "source_sentence": "斯謂二惡態也。",
        "from": "T12n0332_001:0071c01_12",
        "context_with_next_sentence": true
    },
    {
        "source_sentence": "又人處世勤苦疲勞躬自致財，本自誠信敬道之意，尊戴沙門梵志之心，覺世非常，布施為福。",
        "from": "T12n0332_001:0071c03_16",
        "context_with_next_sentence": true
    },
    {
        "source_sentence": "取妻之後，情惑婬欲愚蔽自擁，背真向邪專由女色，若有布施之意，雖欲發言相呼女色，絕清淨行更成小人，不識佛經之戒禍福之歸，苟為婬色投身羅網，必墮惡道終而不改。",
        "from": "T12n0332_001:0071c07_19",
        "context_with_next_sentence": true
    },
    {
        "source_sentence": "斯謂三惡態也。",
        "from": "T12n0332_001:0071c08_6",
        "context_with_next_sentence": true
    },
    {
        "source_sentence": "又為人子不惟養恩，治生致財不以養親，但以東西廣求婬路，懷持寶物招人婦女，或殺六畜婬祀鬼神，飲酒歌舞合會之後，至求方便更相招呼，以遂奸情，及其獲偶喜無以喻，婬結縛著無所復識。",
        "from": "T12n0332_001:0071c12_17",
        "context_with_next_sentence": true
    },
    {
        "source_sentence": "當爾之時唯此為樂，不覺惡露之臭穢地獄之苦痛，一則可笑二則可畏，譬若狂犬不知其非。",
        "from": "T12n0332_001:0071c15_2",
        "context_with_next_sentence": true
    },
    {
        "source_sentence": "斯謂四惡態也。",
        "from": "T12n0332_001:0071c15_9",
        "context_with_next_sentence": true
    },
    {
        "source_sentence": "」佛言：",
        "from": "T12n0332_001:0071c15_13",
        "context_with_next_sentence": true
    },
    {
        "source_sentence": "「男子有是四惡，用墮三塗，當審遠此態免苦耳。",
        "from": "T12n0332_001:0071c16_12",
        "context_with_next_sentence": true
    },
    {
        "source_sentence": "復聽說女人之惡。",
        "from": "T12n0332_001:0071c17_1",
        "context_with_next_sentence": true
    },
    {
        "source_sentence": "」佛便說偈言：",
        "from": "T12n0332_001:0071c17_8",
        "context_with_next_sentence": true
    },
    {
        "source_sentence": "「已為欲所使，　　放意不能安，",
        "from": "T12n0332_001:0071c18_0",
        "context_with_next_sentence": true
    },
    {
        "source_sentence": "習施於非法，　　將何以為賢？",
        "from": "T12n0332_001:0071c19_13",
        "context_with_next_sentence": true
    },
    {
        "source_sentence": "欲為畜生行，　　以欲還自殃，",
        "from": "T12n0332_001:0071c20_0",
        "context_with_next_sentence": true
    },
    {
        "source_sentence": "溷虫在臭中，　　不知為處難。",
        "from": "T12n0332_001:0071c21_13",
        "context_with_next_sentence": true
    },
    {
        "source_sentence": "如虫在冥中，　　不知東以西，",
        "from": "T12n0332_001:0071c22_0",
        "context_with_next_sentence": true
    },
    {
        "source_sentence": "結著於婬欲，　　惡此亦虫論。",
        "from": "T12n0332_001:0071c23_13",
        "context_with_next_sentence": true
    },
    {
        "source_sentence": "婬既不見道，　　日夜種罪根，",
        "from": "T12n0332_001:0071c24_0",
        "context_with_next_sentence": true
    },
    {
        "source_sentence": "現世君臣亂，　　上下為迷昏，",
        "from": "T12n0332_001:0071c25_0",
        "context_with_next_sentence": true
    },
    {
        "source_sentence": "王法為錯亂，　　正法為迷樊，",
        "from": "T12n0332_001:0071c26_0",
        "context_with_next_sentence": true
    },
    {
        "source_sentence": "農夫捨常業，　　賈人為珍連。",
        "from": "T12n0332_001:0071c27_13",
        "context_with_next_sentence": true
    },
    {
        "source_sentence": "現世更牢獄，　　死復入太山，",
        "from": "T12n0332_001:0071c28_0",
        "context_with_next_sentence": true
    },
    {
        "source_sentence": "當受百種毒，　　其痛難可當。",
        "from": "T12n0332_001:0071c29_13",
        "context_with_next_sentence": true
    },
    {
        "source_sentence": "洋銅灌其口，　　山連笮其身，",
        "from": "T12n0332_001:0072a01_0",
        "context_with_next_sentence": true
    },
    {
        "source_sentence": "此輩有百數，　　難可一一陳。",
        "from": "T12n0332_001:0072a02_13",
        "context_with_next_sentence": true
    },
    {
        "source_sentence": "常在三惡道，　　宛轉如車輪，",
        "from": "T12n0332_001:0072a03_0",
        "context_with_next_sentence": true
    },
    {
        "source_sentence": "若世時有佛，　　而已不得聞。",
        "from": "T12n0332_001:0072a04_13",
        "context_with_next_sentence": true
    },
    {
        "source_sentence": "女人最為惡，　　難與為因緣，",
        "from": "T12n0332_001:0072a05_0",
        "context_with_next_sentence": true
    },
    {
        "source_sentence": "恩愛一縛著，　　牽人入罪門。",
        "from": "T12n0332_001:0072a06_13",
        "context_with_next_sentence": true
    },
    {
        "source_sentence": "女人為何好？",
        "from": "T12n0332_001:0072a07_5",
        "context_with_next_sentence": true
    },
    {
        "source_sentence": "　　但是屎尿囊，何不諦係視，　　為此而狂荒？",
        "from": "T12n0332_001:0072a08_13",
        "context_with_next_sentence": true
    },
    {
        "source_sentence": "其內甚臭穢，　　外為嚴飾容，",
        "from": "T12n0332_001:0072a09_0",
        "context_with_next_sentence": true
    },
    {
        "source_sentence": "家有含毒蝎，　　劇如蛇以龍。",
        "from": "T12n0332_001:0072a10_13",
        "context_with_next_sentence": true
    },
    {
        "source_sentence": "譬如錦韜牟，　　羅縠綶鋒鋩，",
        "from": "T12n0332_001:0072a11_0",
        "context_with_next_sentence": true
    },
    {
        "source_sentence": "愚者覩其表，　　翫之以自殃。",
        "from": "T12n0332_001:0072a12_13",
        "context_with_next_sentence": true
    },
    {
        "source_sentence": "智者覺而捨，　　癡者致死傷，",
        "from": "T12n0332_001:0072a13_0",
        "context_with_next_sentence": true
    },
    {
        "source_sentence": "婬欲亦如是，　　抱刃以自喪。",
        "from": "T12n0332_001:0072a14_13",
        "context_with_next_sentence": true
    },
    {
        "source_sentence": "覩新即厭故，　　所樂亦無常，",
        "from": "T12n0332_001:0072a15_0",
        "context_with_next_sentence": true
    },
    {
        "source_sentence": "言為刀斧截，　　笑為棘以荊。",
        "from": "T12n0332_001:0072a16_13",
        "context_with_next_sentence": true
    },
    {
        "source_sentence": "內懷臭穢毒，　　飾外以華香，",
        "from": "T12n0332_001:0072a17_0",
        "context_with_next_sentence": true
    },
    {
        "source_sentence": "癡人貪其味，　　不惟後受殃。",
        "from": "T12n0332_001:0072a18_13",
        "context_with_next_sentence": true
    },
    {
        "source_sentence": "譬若鴆毒藥，　　以和甘露漿，",
        "from": "T12n0332_001:0072a19_0",
        "context_with_next_sentence": true
    },
    {
        "source_sentence": "所向無不壞，　　飲之皆仆僵。",
        "from": "T12n0332_001:0072a20_13",
        "context_with_next_sentence": true
    },
    {
        "source_sentence": "亦如薪得火，　　草木被重霜，",
        "from": "T12n0332_001:0072a21_0",
        "context_with_next_sentence": true
    },
    {
        "source_sentence": "覩表不計裏，　　是為最非詳。",
        "from": "T12n0332_001:0072a22_13",
        "context_with_next_sentence": true
    },
    {
        "source_sentence": "女毒甚於是，　　草乃見形傷，",
        "from": "T12n0332_001:0072a23_0",
        "context_with_next_sentence": true
    },
    {
        "source_sentence": "絕欲以求道，　　故有婬欲情。",
        "from": "T12n0332_001:0072a24_13",
        "context_with_next_sentence": true
    },
    {
        "source_sentence": "其形甚易見，　　癡人情不絕，",
        "from": "T12n0332_001:0072a25_0",
        "context_with_next_sentence": true
    },
    {
        "source_sentence": "羅網四面張，　　去道如絲髮。",
        "from": "T12n0332_001:0072a26_13",
        "context_with_next_sentence": true
    },
    {
        "source_sentence": "人本清淨種，　　如魚處深淵，",
        "from": "T12n0332_001:0072a27_0",
        "context_with_next_sentence": true
    },
    {
        "source_sentence": "智者乃自覺，　　著網不得還。",
        "from": "T12n0332_001:0072a28_13",
        "context_with_next_sentence": true
    },
    {
        "source_sentence": "欲網甚於是，　　結縛甚欲堅，",
        "from": "T12n0332_001:0072a29_0",
        "context_with_next_sentence": true
    },
    {
        "source_sentence": "投身置荊棘，　　可得脫其身。",
        "from": "T12n0332_001:0072b01_13",
        "context_with_next_sentence": true
    },
    {
        "source_sentence": "譬若飢猿猴，　　望見熟甘果，",
        "from": "T12n0332_001:0072b02_0",
        "context_with_next_sentence": true
    },
    {
        "source_sentence": "專心投色欲，　　是輩百向墮。",
        "from": "T12n0332_001:0072b03_13",
        "context_with_next_sentence": true
    },
    {
        "source_sentence": "亦如魚食鉤，　　飛蛾入燈火，",
        "from": "T12n0332_001:0072b04_0",
        "context_with_next_sentence": true
    },
    {
        "source_sentence": "愚者見歡喜，　　不惟後受禍。",
        "from": "T12n0332_001:0072b05_13",
        "context_with_next_sentence": true
    },
    {
        "source_sentence": "」佛說如是，優填王歡喜，即以頭面著地，白佛言：",
        "from": "T12n0332_001:0072b07_1",
        "context_with_next_sentence": true
    },
    {
        "source_sentence": "「實從生以來不聞女人之惡乃爾，男子悖亂隨之墮罪，但不知故不制心意。",
        "from": "T12n0332_001:0072b08_15",
        "context_with_next_sentence": true
    },
    {
        "source_sentence": "從今已後終身自悔，歸命三尊不敢復犯。",
        "from": "T12n0332_001:0072b09_15",
        "context_with_next_sentence": true
    },
    {
        "source_sentence": "」為佛作禮，歡喜而去。",
        "from": "T12n0332_001:0072b10_6",
        "context_with_next_sentence": true
    },
    {
        "source_sentence": "佛說優填王經",
        "from": "T12n0332_001:0072b11_100",
        "context_with_next_sentence": false
    }
]