{
    "T07n0220_497:0526c02_0": "大般若波羅蜜多經卷第四百九",
    "T07n0220_497:0526c03_0": "十七",
    "T07n0220_497:0526c05_0": "三藏法師玄奘奉　詔譯",
    "T07n0220_497:0526c06_0": "第三分善現品第三之十六",
    "T07n0220_497:0526c07_0": "「復次，舍利子！",
    "T07n0220_497:0526c07_1": "尊者所問『何緣故說諸菩薩摩訶薩但有假名都無自性？』",
    "T07n0220_497:0526c08_2": "者，舍利子！",
    "T07n0220_497:0526c08_3": "以諸菩薩摩訶薩名唯客攝故。」",
    "T07n0220_497:0526c09_4": "時，舍利子問善現言：「何緣故說以諸菩薩摩訶薩名唯客所攝？」",
    "T07n0220_497:0526c11_0": "善現答言：「如一切法名唯客所攝，於十方三世無所從來、無所至去亦無所住。",
    "T07n0220_497:0526c12_1": "一切法中無名，名中無一切法，非合非散但假施設。",
    "T07n0220_497:0526c13_2": "所以者何？",
    "T07n0220_497:0526c14_3": "以一切法與名俱自性空故，自性空中若一切法、若名，俱無所有都不可得。",
    "T07n0220_497:0526c15_4": "諸菩薩摩訶薩名亦復如是唯客所攝，無所從來、無所至去亦無所住但假施設，由斯故說諸菩薩摩訶薩但有假名都無自性。",
    "T07n0220_497:0526c18_5": "「舍利子！",
    "T07n0220_497:0526c18_6": "如色蘊乃至識蘊名唯客所攝。",
    "T07n0220_497:0526c19_7": "所以者何？",
    "T07n0220_497:0526c19_8": "色蘊等非名，名非色蘊等，色蘊等中無名，名中無色蘊等，非合非散但假施設。",
    "T07n0220_497:0526c21_9": "何以故？",
    "T07n0220_497:0526c21_10": "以色蘊等與名俱自性空故，自性空中若色蘊等、若名，俱無所有都不可得。",
    "T07n0220_497:0526c23_11": "諸菩薩摩訶薩名亦復如是唯客所攝，由斯故說諸菩薩摩訶薩但有假名。",
    "T07n0220_497:0526c25_12": "「舍利子！",
    "T07n0220_497:0526c25_13": "如眼處乃至意處名唯客所攝。",
    "T07n0220_497:0526c26_14": "所以者何？",
    "T07n0220_497:0526c26_15": "眼處等非名，名非眼處等，眼處等中無名，名中無眼處等，非合非散但假施設，何以故？",
    "T07n0220_497:0526c28_16": "以眼處等與名俱自性空故，自性空中若眼處等、若名，俱無所有都不可得。",
    "T07n0220_497:0527a01_17": "諸菩薩摩訶薩名亦復如是唯客所攝，由斯故說諸菩薩摩訶薩但有假名都無自性。",
    "T07n0220_497:0527a03_0": "「舍利子！",
    "T07n0220_497:0527a03_1": "如色處乃至法處名唯客所攝。",
    "T07n0220_497:0527a03_2": "所以者何？",
    "T07n0220_497:0527a04_3": "色處等非名，名非色處等，色處等中無名，名中無色處等，非合非散但假施設。",
    "T07n0220_497:0527a05_4": "何以故？",
    "T07n0220_497:0527a06_5": "以色處等與名俱自性空故，自性空中若色處等、若名，俱無所有都不可得。",
    "T07n0220_497:0527a07_6": "諸菩薩摩訶薩名亦復如是唯客所攝，由斯故說諸菩薩摩訶薩但有假名都無自性。",
    "T07n0220_497:0527a09_7": "「舍利子！",
    "T07n0220_497:0527a09_8": "如眼界乃至意界名唯客所攝。",
    "T07n0220_497:0527a10_9": "所以者何？",
    "T07n0220_497:0527a10_10": "眼界等非名，名非眼界等，眼界等中無名，名中無眼界等，非合非散但假施設。",
    "T07n0220_497:0527a12_11": "何以故？",
    "T07n0220_497:0527a12_12": "以眼界等與名俱自性空故，自性空中若眼界等、若名，俱無所有都不可得。",
    "T07n0220_497:0527a14_13": "諸菩薩摩訶薩名亦復如是唯客所攝，由斯故說諸菩薩摩訶薩但有假名都無自性。",
    "T07n0220_497:0527a16_14": "「舍利子！",
    "T07n0220_497:0527a16_15": "如色界乃至法界名唯客所攝。",
    "T07n0220_497:0527a17_16": "所以者何？",
    "T07n0220_497:0527a17_17": "色界等非名，名非色界等，色界等中無名，名中無色界等，非合非散但假施設。",
    "T07n0220_497:0527a19_18": "何以故？",
    "T07n0220_497:0527a19_19": "以色界等與名俱自性空故，自性空中若色界等、若名，俱無所有都不可得。",
    "T07n0220_497:0527a21_20": "諸菩薩摩訶薩名亦復如是唯客所攝，由斯故說諸菩薩摩訶薩但有假名都無自性。",
    "T07n0220_497:0527a23_21": "「舍利子！",
    "T07n0220_497:0527a23_22": "如眼識界乃至意識界名唯客所攝。",
    "T07n0220_497:0527a24_23": "所以者何？",
    "T07n0220_497:0527a24_24": "眼識界等非名，名非眼識界等，眼識界等中無名，名中無眼識界等，非合非散但假施設。",
    "T07n0220_497:0527a26_25": "何以故？",
    "T07n0220_497:0527a26_26": "以眼識界等與名俱自性空故，自性空中若眼識界等、若名，俱無所有都不可得。",
    "T07n0220_497:0527a28_27": "諸菩薩摩訶薩名亦復如是唯客所攝，由斯故說諸菩薩摩訶薩但有假名都無自性。",
    "T07n0220_497:0527b01_28": "「舍利子！",
    "T07n0220_497:0527b01_29": "如眼觸乃至意觸名唯客所攝。",
    "T07n0220_497:0527b02_30": "所以者何？",
    "T07n0220_497:0527b02_31": "眼觸等非名，名非眼觸等，眼觸等中無名，名中無眼觸等，非合非散但假施設。",
    "T07n0220_497:0527b04_32": "何以故？",
    "T07n0220_497:0527b04_33": "以眼觸等與名俱自性空故，自性空中若眼觸等、若名，俱無所有都不可得。",
    "T07n0220_497:0527b06_34": "諸菩薩摩訶薩名亦復如是唯客所攝，由斯故說諸菩薩摩訶薩但有假名都無自性。",
    "T07n0220_497:0527b08_35": "「舍利子！",
    "T07n0220_497:0527b08_36": "如眼觸為緣所生諸受乃至意觸為緣所生諸受名唯客所攝。",
    "T07n0220_497:0527b09_37": "所以者何？",
    "T07n0220_497:0527b09_38": "眼觸為緣所生諸受等非名，名非眼觸為緣所生諸受等，眼觸為緣所生諸受等中無名，名中無眼觸為緣所生諸受等，非合非散但假施設。",
    "T07n0220_497:0527b13_39": "何以故？",
    "T07n0220_497:0527b13_40": "以眼觸為緣所生諸受等與名俱自性空故，自性空中若眼觸為緣所生諸受等、若名，俱無所有都不可得。",
    "T07n0220_497:0527b15_41": "諸菩薩摩訶薩名亦復如是唯客所攝，由斯故說諸菩薩摩訶薩但有假名都無自性。",
    "T07n0220_497:0527b17_42": "「舍利子！",
    "T07n0220_497:0527b17_43": "如地界乃至識界名唯客所攝。",
    "T07n0220_497:0527b18_44": "所以者何？",
    "T07n0220_497:0527b18_45": "地界等非名，名非地界等，地界等中無名，名中無地界等，非合非散但假施設。",
    "T07n0220_497:0527b20_46": "何以故？",
    "T07n0220_497:0527b20_47": "以地界等與名俱自性空故，自性空中若地界等、若名，俱無所有都不可得。",
    "T07n0220_497:0527b22_48": "諸菩薩摩訶薩名亦復如是唯客所攝，由斯故說諸菩薩摩訶薩但有假名都無自性。",
    "T07n0220_497:0527b24_49": "「舍利子！",
    "T07n0220_497:0527b24_50": "如因緣乃至增上緣名唯客所攝。",
    "T07n0220_497:0527b25_51": "所以者何？",
    "T07n0220_497:0527b25_52": "因緣等非名，名非因緣等，因緣等中無名，名中無因緣等，非合非散但假施設。",
    "T07n0220_497:0527b27_53": "何以故？",
    "T07n0220_497:0527b27_54": "以因緣等與名俱自性空故，自性空中若因緣等、若名，俱無所有都不可得。",
    "T07n0220_497:0527b29_55": "諸菩薩摩訶薩名亦復如是唯客所攝，由斯故說諸菩薩摩訶薩但有假名都無自性。",
    "T07n0220_497:0527c02_56": "「舍利子！",
    "T07n0220_497:0527c02_57": "如無明乃至老死名唯客所攝。",
    "T07n0220_497:0527c03_0": "所以者何？",
    "T07n0220_497:0527c03_1": "無明等非名，名非無明等，無明等中無名，名中無無明等，非合非散但假施設。",
    "T07n0220_497:0527c05_2": "何以故？",
    "T07n0220_497:0527c05_3": "以無明等與名俱自性空故，自性空中若無明等、若名，俱無所有都不可得。",
    "T07n0220_497:0527c06_4": "諸菩薩摩訶薩名亦復如是唯客所攝，由斯故說諸菩薩摩訶薩但有假名都無自性。",
    "T07n0220_497:0527c08_5": "「舍利子！",
    "T07n0220_497:0527c09_6": "如布施波羅蜜多乃至般若波羅蜜多名唯客所攝。",
    "T07n0220_497:0527c10_7": "所以者何？",
    "T07n0220_497:0527c10_8": "布施波羅蜜多等非名，名非布施波羅蜜多等，布施波羅蜜多等中無名，名中無布施波羅蜜多等，非合非散但假施設。",
    "T07n0220_497:0527c13_9": "何以故？",
    "T07n0220_497:0527c13_10": "以布施波羅蜜多等與名俱自性空故，自性空中若布施波羅蜜多等、若名，俱無所有都不可得。",
    "T07n0220_497:0527c15_11": "諸菩薩摩訶薩名亦復如是唯客所攝，由斯故說諸菩薩摩訶薩但有假名都無自性。",
    "T07n0220_497:0527c17_12": "「舍利子！",
    "T07n0220_497:0527c17_13": "如內空乃至無性自性空名唯客所攝。",
    "T07n0220_497:0527c18_14": "所以者何？",
    "T07n0220_497:0527c18_15": "內空等非名，名非內空等，內空等中無名，名中無內空等，非合非散但假施設。",
    "T07n0220_497:0527c20_16": "何以故？",
    "T07n0220_497:0527c20_17": "以內空等與名俱自性空故，自性空中若內空等、若名，俱無所有都不可得。",
    "T07n0220_497:0527c22_18": "諸菩薩摩訶薩名亦復如是唯客所攝，由斯故說諸菩薩摩訶薩但有假名都無自性。",
    "T07n0220_497:0527c24_19": "「舍利子！",
    "T07n0220_497:0527c24_20": "如真如乃至不思議界名唯客所攝。",
    "T07n0220_497:0527c25_21": "所以者何？",
    "T07n0220_497:0527c25_22": "真如等非名，名非真如等，真如等中無名，名中無真如等，非合非散但假施設。",
    "T07n0220_497:0527c27_23": "何以故？",
    "T07n0220_497:0527c27_24": "以真如等與名俱自性空故，自性空中若真如等、若名，俱無所有都不可得。",
    "T07n0220_497:0527c29_25": "諸菩薩摩訶薩名亦復如是唯客所攝，由斯故說諸菩薩摩訶薩但有假名都無自性。",
    "T07n0220_497:0528a02_26": "「舍利子！",
    "T07n0220_497:0528a02_27": "如斷界乃至無為界名唯客所攝。",
    "T07n0220_497:0528a03_28": "所以者何？",
    "T07n0220_497:0528a03_29": "斷界等非名，名非斷界等，斷界等中無名，名中無斷界等，非合非散但假施設。",
    "T07n0220_497:0528a05_30": "何以故？",
    "T07n0220_497:0528a05_31": "以斷界等與名俱自性空故，自性空中若斷界等、若名，俱無所有都不可得。",
    "T07n0220_497:0528a06_32": "諸菩薩摩訶薩名亦復如是唯客所攝，由斯故說諸菩薩摩訶薩但有假名都無自性。",
    "T07n0220_497:0528a08_33": "「舍利子！",
    "T07n0220_497:0528a09_34": "如苦、集、滅、道聖諦名唯客所攝。",
    "T07n0220_497:0528a09_35": "所以者何？",
    "T07n0220_497:0528a10_0": "苦聖諦等非名，名非苦聖諦等，苦聖諦等中無名，名中無苦聖諦等，非合非散但假施設。",
    "T07n0220_497:0528a12_0": "何以故？",
    "T07n0220_497:0528a12_1": "以苦聖諦等與名俱自性空故，自性空中若苦聖諦等、若名，俱無所有都不可得。",
    "T07n0220_497:0528a14_0": "諸菩薩摩訶薩名亦復如是唯客所攝，由斯故說諸菩薩摩訶薩但有假名都無自性。",
    "T07n0220_497:0528a15_1": "「舍利子！",
    "T07n0220_497:0528a16_2": "如四念住乃至八聖道支名唯客所攝。",
    "T07n0220_497:0528a17_0": "所以者何？",
    "T07n0220_497:0528a17_1": "四念住等非名，名非四念住等，四念住等中無名，名中無四念住等，非合非散但假施設。",
    "T07n0220_497:0528a19_2": "何以故？",
    "T07n0220_497:0528a19_3": "以四念住等與名俱自性空故，自性空中若四念住等、若名，俱無所有都不可得。",
    "T07n0220_497:0528a21_4": "諸菩薩摩訶薩名亦復如是唯客所攝，由斯故說諸菩薩摩訶薩但有假名都無自性。",
    "T07n0220_497:0528a23_5": "「舍利子！",
    "T07n0220_497:0528a23_6": "如四靜慮、四無量、四無色定名唯客所攝。",
    "T07n0220_497:0528a24_7": "所以者何？",
    "T07n0220_497:0528a24_8": "四靜慮等非名，名非四靜慮等，四靜慮等中無名，名中無四靜慮等，非合非散但假施設。",
    "T07n0220_497:0528a26_9": "何以故？",
    "T07n0220_497:0528a26_10": "以四靜慮等與名俱自性空故，自性空中若四靜慮等、若名，俱無所有都不可得。",
    "T07n0220_497:0528a28_11": "諸菩薩摩訶薩名亦復如是唯客所攝，由斯故說諸菩薩摩訶薩但有假名都無自性。",
    "T07n0220_497:0528b01_12": "「舍利子！",
    "T07n0220_497:0528b01_13": "如八解脫、九次第定名唯客所攝。",
    "T07n0220_497:0528b02_14": "所以者何？",
    "T07n0220_497:0528b02_15": "八解脫等非名，名非八解脫等，八解脫等中無名，名中無八解脫等，非合非散但假施設。",
    "T07n0220_497:0528b04_16": "何以故？",
    "T07n0220_497:0528b04_17": "以八解脫等與名俱自性空故，自性空中若八解脫等、若名，俱無所有都不可得。",
    "T07n0220_497:0528b06_18": "諸菩薩摩訶薩名亦復如是唯客所攝，由斯故說諸菩薩摩訶薩但有假名都無自性。",
    "T07n0220_497:0528b08_19": "「舍利子！",
    "T07n0220_497:0528b08_20": "如空、無相、無願解脫門名唯客所攝。",
    "T07n0220_497:0528b09_21": "所以者何？",
    "T07n0220_497:0528b09_22": "空解脫門等非名，名非空解脫門等，空解脫門等中無名，名中無空解脫門等，非合非散但假施設。",
    "T07n0220_497:0528b12_23": "何以故？",
    "T07n0220_497:0528b12_24": "以空解脫門等與名俱自性空故，自性空中若空解脫門等、若名，俱無所有都不可得。",
    "T07n0220_497:0528b14_25": "諸菩薩摩訶薩名亦復如是唯客所攝，由斯故說諸菩薩摩訶薩但有假名都無自性。",
    "T07n0220_497:0528b16_26": "「舍利子！",
    "T07n0220_497:0528b16_27": "如淨觀地乃至如來地名唯客所攝。",
    "T07n0220_497:0528b17_28": "所以者何？",
    "T07n0220_497:0528b17_29": "淨觀地等非名，名非淨觀地等，淨觀地等中無名，名中無淨觀地等，非合非散但假施設。",
    "T07n0220_497:0528b19_30": "何以故？",
    "T07n0220_497:0528b19_31": "以淨觀地等與名俱自性空故，自性空中若淨觀地等、若名，俱無所有都不可得。",
    "T07n0220_497:0528b21_32": "諸菩薩摩訶薩名亦復如是唯客所攝，由斯故說諸菩薩摩訶薩但有假名都無自性。",
    "T07n0220_497:0528b23_33": "「舍利子！",
    "T07n0220_497:0528b23_34": "如極喜地乃至法雲地名唯客所攝。",
    "T07n0220_497:0528b24_35": "所以者何？",
    "T07n0220_497:0528b24_36": "極喜地等非名，名非極喜地等，極喜地等中無名，名中無極喜地等，非合非散但假施設。",
    "T07n0220_497:0528b26_37": "何以故？",
    "T07n0220_497:0528b26_38": "以極喜地等與名俱自性空故，自性空中若極喜地等、若名，俱無所有都不可得。",
    "T07n0220_497:0528b28_39": "諸菩薩摩訶薩名亦復如是唯客所攝，由斯故說諸菩薩摩訶薩但有假名都無自性。",
    "T07n0220_497:0528c01_40": "「舍利子！",
    "T07n0220_497:0528c01_41": "如五眼、六神通名唯客所攝。",
    "T07n0220_497:0528c02_42": "所以者何？",
    "T07n0220_497:0528c02_43": "五眼等非名，名非五眼等，五眼等中無名，名中無五眼等，非合非散但假施設。",
    "T07n0220_497:0528c04_44": "何以故？",
    "T07n0220_497:0528c04_45": "以五眼等與名俱自性空故，自性空中若五眼等、若名，俱無所有都不可得。",
    "T07n0220_497:0528c06_46": "諸菩薩摩訶薩名亦復如是唯客所攝，由斯故說諸菩薩摩訶薩但有假名都無自性。",
    "T07n0220_497:0528c08_0": "「舍利子！",
    "T07n0220_497:0528c08_1": "如如來十力乃至十八佛不共法名唯客所攝。",
    "T07n0220_497:0528c09_2": "所以者何？",
    "T07n0220_497:0528c09_3": "如來十力等非名，名非如來十力等，如來十力等中無名，名中無如來十力等，非合非散但假施設。",
    "T07n0220_497:0528c11_4": "何以故？",
    "T07n0220_497:0528c11_5": "以如來十力等與名俱自性空故，自性空中若如來十力等、若名，俱無所有都不可得。",
    "T07n0220_497:0528c13_6": "諸菩薩摩訶薩名亦復如是唯客所攝，由斯故說諸菩薩摩訶薩但有假名都無自性。",
    "T07n0220_497:0528c15_7": "「舍利子！",
    "T07n0220_497:0528c15_8": "如無忘失法、恒住捨性名唯客所攝。",
    "T07n0220_497:0528c16_9": "所以者何？",
    "T07n0220_497:0528c16_10": "無忘失法等非名，名非無忘失法等，無忘失法等中無名，名中無無忘失法等，非合非散但假施設。",
    "T07n0220_497:0528c19_11": "何以故？",
    "T07n0220_497:0528c19_12": "無忘失法等與名俱自性空故，自性空中若無忘失法等、若名，俱無所有都不可得。",
    "T07n0220_497:0528c21_13": "諸菩薩摩訶薩名亦復如是唯客所攝，由斯故說諸菩薩摩訶薩但有假名都無自性。",
    "T07n0220_497:0528c23_14": "「舍利子！",
    "T07n0220_497:0528c23_15": "如一切智、道相智、一切相智名唯客所攝。",
    "T07n0220_497:0528c24_16": "所以者何？",
    "T07n0220_497:0528c24_17": "一切智等非名，名非一切智等，一切智等中無名，名中無一切智等，非合非散但假施設。",
    "T07n0220_497:0528c26_18": "何以故？",
    "T07n0220_497:0528c26_19": "以一切智等與名俱自性空故，自性空中若一切智等、若名，俱無所有都不可得。",
    "T07n0220_497:0528c28_20": "諸菩薩摩訶薩名亦復如是唯客所攝，由斯故說諸菩薩摩訶薩但有假名都無自性。",
    "T07n0220_497:0529a01_21": "「舍利子！",
    "T07n0220_497:0529a01_22": "如陀羅尼門、三摩地門名唯客所攝。",
    "T07n0220_497:0529a02_23": "所以者何？",
    "T07n0220_497:0529a02_24": "陀羅尼門等非名，名非陀羅尼門等，陀羅尼門等中無名，名中無陀羅尼門等，非合非散但假施設。",
    "T07n0220_497:0529a04_25": "何以故？",
    "T07n0220_497:0529a05_26": "以陀羅尼門等與名俱自性空故，自性空中若陀羅尼門等、若名，俱無所有都不可得。",
    "T07n0220_497:0529a07_0": "諸菩薩摩訶薩名亦復如是唯客所攝，由斯故說諸菩薩摩訶薩但有假名都無自性。",
    "T07n0220_497:0529a08_1": "「舍利子！",
    "T07n0220_497:0529a09_2": "如聲聞、獨覺、大乘名唯客所攝。",
    "T07n0220_497:0529a09_3": "所以者何？",
    "T07n0220_497:0529a10_4": "聲聞等非名，名非聲聞等，聲聞等中無名，名中無聲聞等，非合非散但假施設。",
    "T07n0220_497:0529a11_5": "何以故？",
    "T07n0220_497:0529a12_0": "以聲聞等與名俱自性空故，自性空中若聲聞等、若名，俱無所有都不可得。",
    "T07n0220_497:0529a13_1": "諸菩薩摩訶薩名亦復如是唯客所攝，由斯故說諸菩薩摩訶薩但有假名都無自性。",
    "T07n0220_497:0529a16_0": "「復次，舍利子！",
    "T07n0220_497:0529a16_1": "尊者所問『何緣故說如說我等畢竟不生，但有假名都無自性？』",
    "T07n0220_497:0529a17_2": "者，舍利子！",
    "T07n0220_497:0529a17_3": "我畢竟無所有不可得，云何當有生？",
    "T07n0220_497:0529a18_4": "乃至見者亦畢竟無所有不可得，云何當有生？",
    "T07n0220_497:0529a19_5": "舍利子！",
    "T07n0220_497:0529a20_0": "色畢竟無所有不可得，云何當有生？",
    "T07n0220_497:0529a20_1": "受、想、行、識亦畢竟無所有不可得，云何當有生？",
    "T07n0220_497:0529a21_2": "如是乃至聲聞乘畢竟無所有不可得，云何當有生？",
    "T07n0220_497:0529a23_3": "獨覺乘、大乘亦畢竟無所有不可得，云何當有生？",
    "T07n0220_497:0529a24_4": "舍利子！",
    "T07n0220_497:0529a24_5": "由此因緣，我作是說：如說我等畢竟不生，但有假名都無自性。",
    "T07n0220_497:0529a25_6": "「復次，舍利子！",
    "T07n0220_497:0529a26_7": "尊者所問『何緣故說諸法亦爾畢竟不生，但有假名都無自性？』",
    "T07n0220_497:0529a27_8": "者，舍利子！",
    "T07n0220_497:0529a27_9": "諸法都無和合自性。",
    "T07n0220_497:0529a28_10": "何以故？",
    "T07n0220_497:0529a28_11": "和合有法自性空故。」",
    "T07n0220_497:0529a28_12": "時，舍利子問善現言：「何法都無和合自性？」",
    "T07n0220_497:0529a29_13": "善現答言：「舍利子！",
    "T07n0220_497:0529b01_14": "色蘊都無和合自性，受、想、行、識蘊亦都無和合自性，如是乃至聲聞乘都無和合自性，獨覺乘、大乘亦都無和合自性。",
    "T07n0220_497:0529b03_15": "舍利子！",
    "T07n0220_497:0529b04_0": "由此因緣，我作是說：諸法亦爾畢竟不生，但有假名都無自性。",
    "T07n0220_497:0529b05_1": "「復次，舍利子！",
    "T07n0220_497:0529b05_2": "一切法非常亦無散失。",
    "T07n0220_497:0529b06_3": "何以故？",
    "T07n0220_497:0529b06_4": "若法非常，無盡性故。」",
    "T07n0220_497:0529b06_5": "時，舍利子問善現言：「何法非常亦無散失？」",
    "T07n0220_497:0529b07_6": "善現答言：「舍利子！",
    "T07n0220_497:0529b08_7": "色蘊非常亦無散失，受、想、行、識蘊非常亦無散失，如是乃至聲聞乘非常亦無散失，獨覺乘、大乘非常亦無散失。",
    "T07n0220_497:0529b10_8": "何以故？",
    "T07n0220_497:0529b11_0": "舍利子！",
    "T07n0220_497:0529b11_1": "若法非常則無自性，若無自性則無盡故。",
    "T07n0220_497:0529b12_2": "「復次，舍利子！",
    "T07n0220_497:0529b12_3": "一切非樂亦無散失。",
    "T07n0220_497:0529b12_4": "何以故？",
    "T07n0220_497:0529b13_5": "若法非樂，無盡性故。」",
    "T07n0220_497:0529b13_6": "時，舍利子問善現言：「何法非樂亦無散失？」",
    "T07n0220_497:0529b14_7": "善現答言：「色蘊非樂亦無散失，受、想、行、識蘊非樂亦無散失，如是乃至聲聞乘非樂亦無散失，獨覺乘、大乘非樂亦無散失。",
    "T07n0220_497:0529b17_8": "何以故？",
    "T07n0220_497:0529b17_9": "舍利子！",
    "T07n0220_497:0529b17_10": "若法非樂則無自性，若無自性則無盡故。」",
    "T07n0220_497:0529b18_11": "「復次，舍利子！",
    "T07n0220_497:0529b18_12": "一切非我亦無散失。",
    "T07n0220_497:0529b19_13": "何以故？",
    "T07n0220_497:0529b19_14": "若法非我，無盡性故。」",
    "T07n0220_497:0529b20_0": "時，舍利子問善現言：「何法非我亦無散失？」",
    "T07n0220_497:0529b20_1": "善現答言：「舍利子！",
    "T07n0220_497:0529b21_2": "色蘊非我亦無散失，受、想、行、識蘊非我亦無散失，如是乃至聲聞乘非我亦無散失，獨覺乘、大乘非我亦無散失。",
    "T07n0220_497:0529b23_3": "何以故？",
    "T07n0220_497:0529b24_4": "舍利子！",
    "T07n0220_497:0529b24_5": "若法非我則無自性，若無自性則無盡故。",
    "T07n0220_497:0529b25_6": "「復次，舍利子！",
    "T07n0220_497:0529b25_7": "一切法寂靜亦無散失。",
    "T07n0220_497:0529b26_0": "何以故？",
    "T07n0220_497:0529b26_1": "若法寂靜，無盡性故。」",
    "T07n0220_497:0529b26_2": "時，舍利子問善現言：「何法寂靜亦無散失？」",
    "T07n0220_497:0529b27_3": "善現答言：「舍利子！",
    "T07n0220_497:0529b28_4": "色蘊寂靜亦無散失，受、想、行、識蘊寂靜亦無散失，如是乃至聲聞乘寂靜亦無散失，獨覺乘、大乘寂靜亦無散失。",
    "T07n0220_497:0529b30_5": "何以故？",
    "T07n0220_497:0529b30_6": "舍利子！",
    "T07n0220_497:0529b30_7": "若法寂靜則無自性，若無自性則無盡故。",
    "T07n0220_497:0529c01_8": "「復次，舍利子！",
    "T07n0220_497:0529c02_9": "一切法遠離亦無散失。",
    "T07n0220_497:0529c02_10": "何以故？",
    "T07n0220_497:0529c02_11": "若法遠離，無盡性故。」",
    "T07n0220_497:0529c03_12": "時，舍利子問善現言：「何法遠離亦無散失？」",
    "T07n0220_497:0529c04_13": "善現答言：「舍利子！",
    "T07n0220_497:0529c04_14": "色蘊遠離亦無散失，受、想、行、識蘊遠離亦無散失，如是乃至聲聞乘遠離亦無散失，獨覺乘、大乘遠離亦無散失。",
    "T07n0220_497:0529c07_15": "何以故？",
    "T07n0220_497:0529c07_16": "舍利子！",
    "T07n0220_497:0529c07_17": "若法遠離則無自性，若無自性則無盡故。",
    "T07n0220_497:0529c08_18": "「復次，舍利子！",
    "T07n0220_497:0529c09_19": "一切法空、無相、無願亦無散失。",
    "T07n0220_497:0529c09_20": "何以故？",
    "T07n0220_497:0529c10_21": "若法是空、無相、無願，無盡性故。」",
    "T07n0220_497:0529c10_22": "時，舍利子問善現言：「何法是空、無相、無願亦無散失？」",
    "T07n0220_497:0529c12_0": "善現答言：「舍利子！",
    "T07n0220_497:0529c12_1": "色蘊是空、無相、無願亦無散失，受、想、行、識蘊是空、無相、無願亦無散失，如是乃至聲聞乘是空、無相、無願亦無散失，獨覺乘、大乘是空、無相、無願亦無散失。",
    "T07n0220_497:0529c15_2": "何以故？",
    "T07n0220_497:0529c16_3": "舍利子！",
    "T07n0220_497:0529c16_4": "若法是空、無相、無願則無自性，若無自性則無盡故。",
    "T07n0220_497:0529c17_5": "「復次，舍利子！",
    "T07n0220_497:0529c17_6": "一切法是善、無罪、無漏、無染、出世、清淨、無為亦無散失。",
    "T07n0220_497:0529c18_7": "何以故？",
    "T07n0220_497:0529c19_8": "若法是善、無罪、無漏、無染、出世、清淨、無為，無盡性故。」",
    "T07n0220_497:0529c20_9": "時，舍利子問善現言：「何法是善、無罪、無漏、離染、出世、清淨、無為亦無散失？」",
    "T07n0220_497:0529c21_10": "善現答言：「舍利子！",
    "T07n0220_497:0529c22_11": "色蘊是善、無罪、無漏、離染、出世、清淨、無為亦無散失，受、想、行、識蘊是善、無罪、無漏、離染、出世、清淨、無為亦無散失，如是乃至聲聞乘是善、無罪、無漏、離染、出世、清淨、無為亦無散失，獨覺乘、大乘是善、無罪、無漏、離染、出世、清淨、無為亦無散失。",
    "T07n0220_497:0529c27_12": "何以故？",
    "T07n0220_497:0529c27_13": "舍利子！",
    "T07n0220_497:0529c28_0": "若法是善、無罪、無漏、離染、出世、清淨、無為則無自性，若無自性則無盡故。",
    "T07n0220_497:0529c29_1": "「復次，舍利子！",
    "T07n0220_497:0529c29_2": "一切法非常非壞。」",
    "T07n0220_497:0529c30_3": "時，舍利子問善現言：「何法非常非壞？」",
    "T07n0220_497:0530a01_4": "善現答言：「舍利子！",
    "T07n0220_497:0530a01_5": "色蘊非常非壞。",
    "T07n0220_497:0530a01_6": "何以故？",
    "T07n0220_497:0530a02_7": "本性爾故。",
    "T07n0220_497:0530a02_8": "受、想、行、識蘊亦非常非壞。",
    "T07n0220_497:0530a02_9": "何以故？",
    "T07n0220_497:0530a03_10": "本性爾故。",
    "T07n0220_497:0530a03_11": "如是乃至聲聞乘非常非壞。",
    "T07n0220_497:0530a04_0": "何以故？",
    "T07n0220_497:0530a04_1": "本性爾故。",
    "T07n0220_497:0530a04_2": "獨覺乘、大乘亦非常非壞。",
    "T07n0220_497:0530a05_0": "何以故？",
    "T07n0220_497:0530a05_1": "本性爾故。",
    "T07n0220_497:0530a05_2": "「復次，舍利子！",
    "T07n0220_497:0530a05_3": "以要言之，若善法、非善法，若有記法、無記法，若有罪法、無罪法，若有漏法、無漏法，若有染法、無染法，若世間法、出世間法，若雜染法、清淨法，若生死法、涅槃法，若有為法、無為法，如是一切皆非常非壞。",
    "T07n0220_497:0530a10_4": "何以故？",
    "T07n0220_497:0530a10_5": "本性爾故。",
    "T07n0220_497:0530a10_6": "舍利子！",
    "T07n0220_497:0530a10_7": "由此因緣，我作是說：諸法亦爾畢竟不生，但有假名都無自性。",
    "T07n0220_497:0530a12_8": "「復次，舍利子！",
    "T07n0220_497:0530a12_9": "尊者所問『何緣故說何等色乃至識畢竟不生？",
    "T07n0220_497:0530a13_10": "如是乃至何等聲聞、獨覺、大乘畢竟不生？』",
    "T07n0220_497:0530a14_11": "者，舍利子！",
    "T07n0220_497:0530a14_12": "一切色乃至識本性不生。",
    "T07n0220_497:0530a15_13": "何以故？",
    "T07n0220_497:0530a15_14": "色乃至識本性皆空、無作、無起。",
    "T07n0220_497:0530a16_15": "所以者何？",
    "T07n0220_497:0530a16_16": "空法作者不可得故。",
    "T07n0220_497:0530a16_17": "如是乃至一切聲聞、獨覺、大乘本性不生。",
    "T07n0220_497:0530a17_18": "何以故？",
    "T07n0220_497:0530a18_19": "一切聲聞、獨覺、大乘本性皆空、無作、無起。",
    "T07n0220_497:0530a19_0": "所以者何？",
    "T07n0220_497:0530a19_1": "空法作者不可得故。",
    "T07n0220_497:0530a19_2": "舍利子！",
    "T07n0220_497:0530a19_3": "由此因緣，我作是說：何等色乃至識畢竟不生？",
    "T07n0220_497:0530a20_4": "如是乃至何等聲聞、獨覺、大乘畢竟不生？",
    "T07n0220_497:0530a22_0": "「復次，舍利子！",
    "T07n0220_497:0530a22_1": "尊者所問『何緣故說若畢竟不生則不名色乃至識，如是乃至若畢竟不生則不名聲聞、獨覺、大乘？』",
    "T07n0220_497:0530a24_2": "者，舍利子！",
    "T07n0220_497:0530a24_3": "色乃至識本性空故，若法本性空則不可施設若生、若滅、若住、若異，由此緣故，若畢竟不生則不名色乃至識。",
    "T07n0220_497:0530a27_4": "何以故？",
    "T07n0220_497:0530a27_5": "空非色、受、想、行、識故，如是乃至聲聞、獨覺、大乘本性空故，若法本性空則不可施設若生、若滅、若住、若異，由此緣故，若畢竟不生則不名聲聞、獨覺、大乘。",
    "T07n0220_497:0530a30_6": "何以故？",
    "T07n0220_497:0530b01_0": "空非聲聞、獨覺、大乘故。",
    "T07n0220_497:0530b01_1": "舍利子！",
    "T07n0220_497:0530b01_2": "由此因緣，我作是說：若畢竟不生則不名色乃至識，如是乃至若畢竟不生則不名聲聞、獨覺、大乘。",
    "T07n0220_497:0530b03_3": "「復次，舍利子！",
    "T07n0220_497:0530b04_4": "尊者所問『何緣故說我豈能以畢竟不生般若波羅蜜多，教誡、教授畢竟不生菩薩摩訶薩？』",
    "T07n0220_497:0530b06_5": "者，舍利子！",
    "T07n0220_497:0530b06_6": "畢竟不生即是般若波羅蜜多，般若波羅蜜多即是畢竟不生。",
    "T07n0220_497:0530b07_7": "何以故？",
    "T07n0220_497:0530b08_8": "畢竟不生與般若波羅蜜多無二、無二分故。",
    "T07n0220_497:0530b09_9": "舍利子！",
    "T07n0220_497:0530b09_10": "畢竟不生即是菩薩摩訶薩，菩薩摩訶薩即是畢竟不生。",
    "T07n0220_497:0530b10_11": "何以故？",
    "T07n0220_497:0530b10_12": "畢竟不生與菩薩摩訶薩亦無二、無二分故。",
    "T07n0220_497:0530b11_13": "舍利子！",
    "T07n0220_497:0530b12_14": "由此因緣，我作是說：我豈能以畢竟不生般若波羅蜜多，教誡教授畢竟不生菩薩摩訶薩？",
    "T07n0220_497:0530b15_0": "「復次，舍利子！",
    "T07n0220_497:0530b15_1": "尊者所問『何緣故說離畢竟不生亦無菩薩摩訶薩能行無上正等菩提？』",
    "T07n0220_497:0530b16_2": "者，舍利子！",
    "T07n0220_497:0530b17_3": "諸菩薩摩訶薩行深般若波羅蜜多時，不見離畢竟不生有深般若波羅蜜多，亦不見離畢竟不生有菩薩摩訶薩。",
    "T07n0220_497:0530b19_4": "何以故？",
    "T07n0220_497:0530b19_5": "若畢竟不生，若深般若波羅蜜多，若菩薩摩訶薩，皆無二、無二分故。",
    "T07n0220_497:0530b21_6": "舍利子！",
    "T07n0220_497:0530b21_7": "諸菩薩摩訶薩行深般若波羅蜜多時，不見離畢竟不生有色乃至識。",
    "T07n0220_497:0530b23_8": "何以故？",
    "T07n0220_497:0530b23_9": "若畢竟不生，若色乃至識，皆無二、無二分故。",
    "T07n0220_497:0530b24_10": "如是乃至諸菩薩摩訶薩行深般若波羅蜜多時，不見離畢竟不生有聲聞、獨覺、大乘。",
    "T07n0220_497:0530b26_11": "何以故？",
    "T07n0220_497:0530b26_12": "若畢竟不生，若聲聞、獨覺、大乘，皆無二、無二分故。",
    "T07n0220_497:0530b27_13": "舍利子！",
    "T07n0220_497:0530b27_14": "由此因緣，我作是說：離畢竟不生亦無菩薩摩訶薩能行無上正等菩提。",
    "T07n0220_497:0530b30_0": "「復次，舍利子！",
    "T07n0220_497:0530b30_1": "尊者所問『何緣故說若菩薩摩訶薩聞如是說，心不沈沒亦不憂悔，其心不驚不恐不怖，當知是菩薩摩訶薩能行般若波羅蜜多？』",
    "T07n0220_497:0530c03_2": "者，舍利子！",
    "T07n0220_497:0530c03_3": "諸菩薩摩訶薩行深般若波羅蜜多時，不見諸法有覺有用，觀一切法如幻、如夢、如響、如像、如光影、如陽焰、如變化事、如尋香城，雖現似有而無其實，聞說諸法本性皆空，踊躍歡喜深心信樂。",
    "T07n0220_497:0530c07_4": "舍利子！",
    "T07n0220_497:0530c07_5": "由此因緣，我作是說：若菩薩摩訶薩聞如是說，心不沈沒亦不憂悔，其心不驚不恐不怖，當知是菩薩摩訶薩能行般若波羅蜜多。」",
    "T07n0220_497:0530c10_6": "爾時，具壽善現白佛言：「世尊！",
    "T07n0220_497:0530c11_7": "若時菩薩摩訶薩行深般若波羅蜜多觀察諸法，是時菩薩摩訶薩於色乃至識都無所得，無受、無取、無住、無著，亦不施設為色蘊乃至識蘊；於眼處乃至意處，於色處乃至法處，於眼界乃至意界，於色界乃至法界，於眼識界乃至意識界，於眼觸乃至意觸，於眼觸為緣所生諸受乃至意觸為緣所生諸受，於地界乃至識界，於因緣乃至增上緣，於無明乃至老死，亦復如是。",
    "T07n0220_497:0530c19_8": "「是時菩薩摩訶薩於布施波羅蜜多乃至般若波羅蜜多都無所得，無受、無取、無住、無著，亦不施設為布施波羅蜜多乃至般若波羅蜜多。",
    "T07n0220_497:0530c22_9": "於內空乃至無性自性空，於苦聖諦乃至道聖諦，於四念住乃至八聖道支，於四靜慮、四無量、四無色定，於八解脫、九次第定，於空、無相、無願解脫門，於淨觀地乃至如來地，於極喜地乃至法雲地，於五眼、六神通，於如來十力乃至十八佛不共法，於無忘失法、恒住捨性，於一切陀羅尼門、三摩地門，於諸菩薩摩訶薩行諸佛無上正等菩提，於真如乃至不思議界，於斷界乃至無為界，於一切智、道相智、一切相智，亦復如是。",
    "T07n0220_497:0531a03_10": "「何以故？",
    "T07n0220_497:0531a03_11": "世尊！",
    "T07n0220_497:0531a03_12": "是菩薩摩訶薩行深般若波羅蜜多時，不見色蘊乃至識蘊，如是乃至不見一切智、道相智、一切相智故。",
    "T07n0220_497:0531a06_13": "所以者何？",
    "T07n0220_497:0531a06_14": "以色性空，無生無滅，受、想、行、識性空無生無滅，如是乃至以一切智性空，無生無滅，道相智、一切相智性空，無生無滅。",
    "T07n0220_497:0531a09_0": "「世尊！",
    "T07n0220_497:0531a09_1": "色無生無滅即非色，受、想、行、識無生無滅即非受、想、行、識，如是乃至一切智無生無滅即非一切智，道相智、一切相智無生無滅即非道相智、一切相智。",
    "T07n0220_497:0531a12_2": "所以者何？",
    "T07n0220_497:0531a12_3": "色乃至識與無生無滅無二、無二分，如是乃至一切智、道相智、一切相智與無生無滅無二、無二分。",
    "T07n0220_497:0531a15_0": "何以故？",
    "T07n0220_497:0531a15_1": "世尊！",
    "T07n0220_497:0531a15_2": "以無生無滅法非一、非二、非多、非異。",
    "T07n0220_497:0531a16_3": "是故色乃至識無生無滅即非色乃至識，如是乃至一切智、道相智、一切相智無生無滅即非一切智、道相智、一切相智。",
    "T07n0220_497:0531a18_4": "「世尊！",
    "T07n0220_497:0531a18_5": "色不二即非色，受、想、行、識不二即非受、想、行、識。",
    "T07n0220_497:0531a20_0": "如是乃至一切智不二即非一切智，道相智、一切相智不二即非道相智、一切相智。",
    "T07n0220_497:0531a21_1": "世尊！",
    "T07n0220_497:0531a22_0": "色入無二法數，受、想、行、識入無二法數，是故名色乃至識，如是乃至一切智入無二法數，道相智、一切相智入無二法數，是故名一切智、道相智、一切相智。」",
    "T07n0220_497:0531a26_0": "爾時，舍利子問具壽善現言：「仁者所說『若時菩薩摩訶薩行深般若波羅蜜多觀察諸法。』",
    "T07n0220_497:0531a28_0": "者，何謂菩薩摩訶薩？",
    "T07n0220_497:0531a28_1": "何謂般若波羅蜜多？",
    "T07n0220_497:0531a28_2": "云何觀察諸法？」",
    "T07n0220_497:0531a29_3": "善現答言：「尊者所問『何謂菩薩摩訶薩？』",
    "T07n0220_497:0531b01_4": "者，舍利子！",
    "T07n0220_497:0531b01_5": "為欲利樂諸有情故勤求無上正等菩提故名菩薩，具如實覺雖遍了知一切法相而無所執故復名摩訶薩。」",
    "T07n0220_497:0531b03_6": "時，舍利子問善現言：「云何菩薩摩訶薩具如實覺雖遍了知一切法相而無所執？」",
    "T07n0220_497:0531b05_7": "善現答言：「舍利子！",
    "T07n0220_497:0531b06_8": "諸菩薩摩訶薩雖如實知一切色相而無所執，雖如實知一切受、想、行、識相而無所執；如是乃至雖如實知一切一切智相而無所執，雖如實知一切道相智、一切相智相而無所執。」",
    "T07n0220_497:0531b10_9": "時，舍利子問善現言：「何等名為一切法相？」",
    "T07n0220_497:0531b11_10": "善現答言：「若由如是諸行、相、狀表知諸法是色、是聲、是香、是味、是觸、是法、是內、是外、是有漏、是無漏、是有為、是無為，此等名為一切法相。",
    "T07n0220_497:0531b14_11": "「復次，舍利子！",
    "T07n0220_497:0531b14_12": "尊者所問『何謂般若波羅蜜多？』",
    "T07n0220_497:0531b15_13": "者，舍利子！",
    "T07n0220_497:0531b15_14": "有勝妙慧於一切法能如實覺遠有所離故名般若波羅蜜多。」",
    "T07n0220_497:0531b16_15": "時，舍利子問善現言：「此於何法而能遠離？」",
    "T07n0220_497:0531b17_16": "善現答言：「此於諸蘊、諸處、諸界、緣起等法皆能遠離，故名般若波羅蜜多。",
    "T07n0220_497:0531b19_17": "又，舍利子！",
    "T07n0220_497:0531b19_18": "有勝妙慧，於一切法能如實覺遠有所到故名般若波羅蜜多。」",
    "T07n0220_497:0531b21_19": "時，舍利子問善現言：「此於何法而能遠到？」",
    "T07n0220_497:0531b22_20": "善現答言：「此於布施波羅蜜多乃至般若波羅蜜多皆能遠到，如是乃至此於一切智、道相智、一切相智皆能遠到，故名般若波羅蜜多。",
    "T07n0220_497:0531b25_21": "舍利子！",
    "T07n0220_497:0531b25_22": "由此因緣，說為般若波羅蜜多。",
    "T07n0220_497:0531b26_0": "「復次，舍利子！",
    "T07n0220_497:0531b26_1": "尊者所問『云何觀察諸法？』",
    "T07n0220_497:0531b26_2": "者，舍利子！",
    "T07n0220_497:0531b27_3": "諸菩薩摩訶薩行深般若波羅蜜多時，觀察色乃至識，非常非無常、非樂非苦、非我非無我、非淨非不淨、非空非不空、非有相非無相、非有願非無願、非寂靜非不寂靜、非遠離非不遠離，如是乃至觀察一切智、道相智、一切相智，非常非無常、非樂非苦、非我非無我、非淨非不淨、非空非不空、非有相非無相、非有願非無願、非寂靜非不寂靜、非遠離非不遠離。",
    "T07n0220_497:0531c06_4": "舍利子！",
    "T07n0220_497:0531c06_5": "此等名為觀察諸法。",
    "T07n0220_497:0531c06_6": "舍利子！",
    "T07n0220_497:0531c07_7": "諸菩薩摩訶薩行深般若波羅蜜多時，應作如是觀察諸法。」",
    "T07n0220_497:0531c09_0": "爾時，舍利子問具壽善現言：「仁者何緣作如是說：色乃至識無生無滅即非色乃至識，如是乃至一切智、道相智、一切相智無生無滅即非一切智、道相智、一切相智？」",
    "T07n0220_497:0531c12_1": "善現答言：「舍利子！",
    "T07n0220_497:0531c13_2": "色乃至識色乃至識性空，此性空中無生無滅亦無色乃至識，由斯故說：色乃至識無生無滅即非色乃至識。",
    "T07n0220_497:0531c15_3": "如是乃至一切智、道相智、一切相智一切智、道相智、一切相智性空，此性空中無生無滅，亦無一切智、道相智、一切相智，由斯故說：一切智、道相智、一切相智無生無滅即非一切智、道相智、一切相智。」",
    "T07n0220_497:0531c20_0": "爾時，舍利子問具壽善現言：「仁者何緣作如是說：色乃至識不二即非色乃至識，如是乃至一切智、道相智、一切相智不二即非一切智、道相智、一切相智？」",
    "T07n0220_497:0531c23_1": "善現答言：「舍利子！",
    "T07n0220_497:0531c23_2": "若色若不二，乃至若識若不二，如是乃至若一切智若不二，若道相智、一切相智若不二，如是一切非合、非散、無色、無見、無對、一相，所謂無相。",
    "T07n0220_497:0531c26_3": "由斯故說：色乃至識不二即非色乃至識，如是乃至一切智、道相智、一切相智不二即非一切智、道相智、一切相智。」",
    "T07n0220_497:0532a01_0": "爾時，舍利子問具壽善現言：「仁者何緣作如是說：色乃至識入無二法數，是故名色乃至識，如是乃至一切智、道相智、一切相智入無二法數，是故名一切智、道相智、一切相智？」",
    "T07n0220_497:0532a04_1": "善現答言：「舍利子！",
    "T07n0220_497:0532a05_2": "色乃至識不異無生無滅，無生無滅不異色乃至識，色乃至識即是無生無滅，無生無滅即是色乃至識。",
    "T07n0220_497:0532a07_3": "如是乃至一切智、道相智、一切相智不異無生無滅，無生無滅不異一切智、道相智、一切相智，一切智、道相智、一切相智即是無生無滅，無生無滅即是一切智、道相智、一切相智。",
    "T07n0220_497:0532a11_4": "由斯故說：色乃至識入無二法數，是故名色乃至識，如是乃至一切智、道相智、一切相智入無二法數，是故名一切智、道相智、一切相智。」",
    "T07n0220_497:0532a15_0": "大般若波羅蜜多經卷第四百九十七"
}