[
    {
        "source_sentence": "佛說婦人遇辜經",
        "from": "T14n0571_001:0944a03_0",
        "context_with_next_sentence": true
    },
    {
        "source_sentence": "乞伏秦沙門聖堅譯",
        "from": "T14n0571_001:0944a05_0",
        "context_with_next_sentence": true
    },
    {
        "source_sentence": "聞如是：一時，佛在舍衛國祇樹給孤獨精舍，",
        "from": "T14n0571_001:0944a06_0",
        "context_with_next_sentence": true
    },
    {
        "source_sentence": "與大比丘眾千二百五十人俱。",
        "from": "T14n0571_001:0944a07_12",
        "context_with_next_sentence": true
    },
    {
        "source_sentence": "時有一人無婦，往詣舍衛國，娶婦本國，自有兩子，大子七歲，次子孩抱，母復懷軀，欲向在產。",
        "from": "T14n0571_001:0944a09_17",
        "context_with_next_sentence": true
    },
    {
        "source_sentence": "天竺禮俗，婦人臨月，歸父母國。",
        "from": "T14n0571_001:0944a10_13",
        "context_with_next_sentence": true
    },
    {
        "source_sentence": "時夫婦乘車載二子，當詣舍衛，中路食息并牧牛。",
        "from": "T14n0571_001:0944a11_15",
        "context_with_next_sentence": true
    },
    {
        "source_sentence": "時有毒蛇，纏繞牛脚，牛遂離圈。",
        "from": "T14n0571_001:0944a12_11",
        "context_with_next_sentence": true
    },
    {
        "source_sentence": "其夫取牛，欲得嚴發，見牛為毒蛇所殺，蛇復捨牛，復纏夫殺。",
        "from": "T14n0571_001:0944a13_19",
        "context_with_next_sentence": true
    },
    {
        "source_sentence": "婦遙見之，怖懼戰慄，啼哭呼天，無救護者。",
        "from": "T14n0571_001:0944a14_19",
        "context_with_next_sentence": true
    },
    {
        "source_sentence": "日遂欲冥，去道不遠，有流河水，水碓有家居。",
        "from": "T14n0571_001:0944a16_1",
        "context_with_next_sentence": true
    },
    {
        "source_sentence": "婦迫日冥，懼為賊所劫，棄車將二子到水畔，留大子著水邊，抱小子渡水。",
        "from": "T14n0571_001:0944a17_15",
        "context_with_next_sentence": true
    },
    {
        "source_sentence": "適到水半，狼食其子，子叫呼母，母時還顧見子為狼所噉，驚惶怖懼，失抱中子，墮水隨流。",
        "from": "T14n0571_001:0944a19_18",
        "context_with_next_sentence": true
    },
    {
        "source_sentence": "母益懊惱，迷惑失志頓躓水中，墮所懷子。",
        "from": "T14n0571_001:0944a20_17",
        "context_with_next_sentence": true
    },
    {
        "source_sentence": "遂便渡水，問道行人：",
        "from": "T14n0571_001:0944a21_8",
        "context_with_next_sentence": true
    },
    {
        "source_sentence": "「我家父母為安隱不？",
        "from": "T14n0571_001:0944a21_18",
        "context_with_next_sentence": true
    },
    {
        "source_sentence": "」行人答曰：",
        "from": "T14n0571_001:0944a22_3",
        "context_with_next_sentence": true
    },
    {
        "source_sentence": "「昨家失火，皆燒父母，悉盡無餘。",
        "from": "T14n0571_001:0944a22_19",
        "context_with_next_sentence": true
    },
    {
        "source_sentence": "」又問行人：",
        "from": "T14n0571_001:0944a23_3",
        "context_with_next_sentence": true
    },
    {
        "source_sentence": "「我夫家姑妐為安隱不？",
        "from": "T14n0571_001:0944a23_14",
        "context_with_next_sentence": true
    },
    {
        "source_sentence": "」行人答曰：",
        "from": "T14n0571_001:0944a23_20",
        "context_with_next_sentence": true
    },
    {
        "source_sentence": "「昨有劇賊傷害其家，姑妐皆死，無完在者。",
        "from": "T14n0571_001:0944a24_19",
        "context_with_next_sentence": true
    },
    {
        "source_sentence": "」其母聞之，愁憂怖懼，心迷意惑，不識東西，脫衣裸形，迷惑狂走。",
        "from": "T14n0571_001:0944a26_9",
        "context_with_next_sentence": true
    },
    {
        "source_sentence": "道中行人見，大怪之，謂得邪病，鬼神所嬈乎；",
        "from": "T14n0571_001:0944a27_10",
        "context_with_next_sentence": true
    },
    {
        "source_sentence": "或謂愁憂迷惑失志，或有唾賤捨避之走，或有憐傷愍念哀之。",
        "from": "T14n0571_001:0944a28_17",
        "context_with_next_sentence": true
    },
    {
        "source_sentence": "時，佛在舍衛祇樹給孤獨精舍。",
        "from": "T14n0571_001:0944a29_13",
        "context_with_next_sentence": true
    },
    {
        "source_sentence": "時，婦馳走而往趣之，過祇樹園。",
        "from": "T14n0571_001:0944b01_8",
        "context_with_next_sentence": true
    },
    {
        "source_sentence": "爾時，世尊大會說法，四輩弟子、諸天龍神、十方一切皆悉聽經。",
        "from": "T14n0571_001:0944b02_18",
        "context_with_next_sentence": true
    },
    {
        "source_sentence": "諸佛之法，盲者見佛，皆得眼目，聾者得聽，啞者能言，疾病除愈，尫劣強健，被毒不行，心亂得定。",
        "from": "T14n0571_001:0944b05_4",
        "context_with_next_sentence": true
    },
    {
        "source_sentence": "時婦見佛，意即得定，不復愁憂，自視裸形，慚愧伏地。",
        "from": "T14n0571_001:0944b06_9",
        "context_with_next_sentence": true
    },
    {
        "source_sentence": "佛呼阿難：",
        "from": "T14n0571_001:0944b06_14",
        "context_with_next_sentence": true
    },
    {
        "source_sentence": "「取衣與婦。",
        "from": "T14n0571_001:0944b06_20",
        "context_with_next_sentence": true
    },
    {
        "source_sentence": "」即時受教，則取衣與婦。",
        "from": "T14n0571_001:0944b07_10",
        "context_with_next_sentence": true
    },
    {
        "source_sentence": "著衣竟，稽首佛足，却坐一面。",
        "from": "T14n0571_001:0944b08_4",
        "context_with_next_sentence": true
    },
    {
        "source_sentence": "佛即說經，為現罪福：",
        "from": "T14n0571_001:0944b08_14",
        "context_with_next_sentence": true
    },
    {
        "source_sentence": "「人命無常，合會有別，生者有死，無生不終，一切本空，自作起滅，展轉五道，譬如車輪，已解本無，不復起分。",
        "from": "T14n0571_001:0944b11_3",
        "context_with_next_sentence": true
    },
    {
        "source_sentence": "」婦聞佛言，心開意解，即發無上正真道意，即時得立不退轉地，愁憂除愈，如日無雲。",
        "from": "T14n0571_001:0944b13_3",
        "context_with_next_sentence": true
    },
    {
        "source_sentence": "佛說如是，四輩歡喜，諸天龍神，稽首而退。",
        "from": "T14n0571_001:0944b14_3",
        "context_with_next_sentence": true
    },
    {
        "source_sentence": "佛說婦人遇辜經",
        "from": "T14n0571_001:0944b15_100",
        "context_with_next_sentence": false
    }
]