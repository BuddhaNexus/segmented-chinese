[
    {
        "source_sentence": "金色童子因緣經卷第七",
        "from": "T14n0550_007:0877c14_0",
        "context_with_next_sentence": true
    },
    {
        "source_sentence": "譯經三藏朝散大夫試鴻",
        "from": "T14n0550_007:0877c16_0",
        "context_with_next_sentence": true
    },
    {
        "source_sentence": "臚卿光梵大師賜紫沙門",
        "from": "T14n0550_007:0877c17_0",
        "context_with_next_sentence": true
    },
    {
        "source_sentence": "臣惟淨等奉　詔譯爾時，國主阿闍世王與無數百千臣佐眷屬，既至會已，覩諸勝相。",
        "from": "T14n0550_007:0877c20_9",
        "context_with_next_sentence": true
    },
    {
        "source_sentence": "乃至見彼金色童子，淨月輪中光明皎絜，蓮花臺上安處其座，如雲散空秋天滿月，復如金幢其光焰赫吉祥殊特。",
        "from": "T14n0550_007:0877c23_1",
        "context_with_next_sentence": true
    },
    {
        "source_sentence": "時王觀已戄然驚異，發生最上希奇之心，身毛喜竪面目熈怡，如海波相深增淨信，即向尊者阿難全身委地恪恭拜奉，舉口就足復伸歍敬，然後跪膝合掌，諦誠瞻仰尊者阿難說伽陀曰：",
        "from": "T14n0550_007:0877c27_5",
        "context_with_next_sentence": true
    },
    {
        "source_sentence": "「歸命最上大聖者，　　汝於今日善所作，",
        "from": "T14n0550_007:0877c28_0",
        "context_with_next_sentence": true
    },
    {
        "source_sentence": "普能救度此會人，　　而復拯拔於我等。",
        "from": "T14n0550_007:0877c29_17",
        "context_with_next_sentence": true
    },
    {
        "source_sentence": "今此我等諸人眾，　　若非尊者所攝受，",
        "from": "T14n0550_007:0878a01_0",
        "context_with_next_sentence": true
    },
    {
        "source_sentence": "若聲廣震於會中，　　我等一切皆破壞。",
        "from": "T14n0550_007:0878a02_17",
        "context_with_next_sentence": true
    },
    {
        "source_sentence": "若非尊者所救護，　　利益眾生事皆息，",
        "from": "T14n0550_007:0878a03_0",
        "context_with_next_sentence": true
    },
    {
        "source_sentence": "我等大眾於今時，　　大火逼迫皆焚爇。",
        "from": "T14n0550_007:0878a04_17",
        "context_with_next_sentence": true
    },
    {
        "source_sentence": "奇哉！",
        "from": "T14n0550_007:0878a05_2",
        "context_with_next_sentence": true
    },
    {
        "source_sentence": "尊者大勝智，　　具足最上悲愍心，希有如是勝所行，　　顯明宣演而奇特。",
        "from": "T14n0550_007:0878a06_17",
        "context_with_next_sentence": true
    },
    {
        "source_sentence": "汝今所現神變雲，　　我等咸觀未曾有，",
        "from": "T14n0550_007:0878a07_0",
        "context_with_next_sentence": true
    },
    {
        "source_sentence": "最上寂靜大威光，　　與如來光等無異。",
        "from": "T14n0550_007:0878a08_17",
        "context_with_next_sentence": true
    },
    {
        "source_sentence": "世間危苦咸皆集，　　尊者為主為歸救，",
        "from": "T14n0550_007:0878a09_0",
        "context_with_next_sentence": true
    },
    {
        "source_sentence": "汝能廣利諸眾生，　　如佛悲心普愛念。",
        "from": "T14n0550_007:0878a10_17",
        "context_with_next_sentence": true
    },
    {
        "source_sentence": "世尊普觀諸世間，　　我等皆獲大喜樂，",
        "from": "T14n0550_007:0878a11_0",
        "context_with_next_sentence": true
    },
    {
        "source_sentence": "今汝尊者照世間，　　任持能仁清淨教。",
        "from": "T14n0550_007:0878a12_17",
        "context_with_next_sentence": true
    },
    {
        "source_sentence": "」爾時，阿闍世王說是伽陀伸讚歎已，圓滿意願心生歡喜，速起前詣先安布彼鐵叉所，即舒二手承接金色童子，最極歡喜如獲愛子。",
        "from": "T14n0550_007:0878a15_18",
        "context_with_next_sentence": true
    },
    {
        "source_sentence": "是時童子從蓮花座自然而下，王以憐愛增深，趨前持抱再三撫惜，瞪目觀瞻喜色盈眸，說伽陀曰：",
        "from": "T14n0550_007:0878a18_4",
        "context_with_next_sentence": true
    },
    {
        "source_sentence": "「如我往昔得王位，　　我於彼時喜不深，",
        "from": "T14n0550_007:0878a19_0",
        "context_with_next_sentence": true
    },
    {
        "source_sentence": "見今逼迫艱苦中，　　得解脫者倍增喜。",
        "from": "T14n0550_007:0878a20_17",
        "context_with_next_sentence": true
    },
    {
        "source_sentence": "面輪出生清淨目，　　猶如優鉢羅花葉，",
        "from": "T14n0550_007:0878a21_0",
        "context_with_next_sentence": true
    },
    {
        "source_sentence": "光明晃曜映月光，　　我等今時獲瞻覩，",
        "from": "T14n0550_007:0878a22_0",
        "context_with_next_sentence": true
    },
    {
        "source_sentence": "色相圓滿復柔軟，　　功德具足眾莊嚴，",
        "from": "T14n0550_007:0878a23_0",
        "context_with_next_sentence": true
    },
    {
        "source_sentence": "一切身分悉周圓，　　光潤瑩明咸觀見。",
        "from": "T14n0550_007:0878a24_17",
        "context_with_next_sentence": true
    },
    {
        "source_sentence": "汝昔逢值於何等，　　無悲愍心極惡者，",
        "from": "T14n0550_007:0878a25_0",
        "context_with_next_sentence": true
    },
    {
        "source_sentence": "以汝眾所愛念人，　　將令殺害而棄置？",
        "from": "T14n0550_007:0878a26_17",
        "context_with_next_sentence": true
    },
    {
        "source_sentence": "汝所施作甚調寂，　　出言聞者歡喜生，",
        "from": "T14n0550_007:0878a27_0",
        "context_with_next_sentence": true
    },
    {
        "source_sentence": "色相端嚴世亦希，　　舉世何人不愛樂？",
        "from": "T14n0550_007:0878a28_17",
        "context_with_next_sentence": true
    },
    {
        "source_sentence": "於有德人何生恚，　　功德豈容過失隨？",
        "from": "T14n0550_007:0878a29_17",
        "context_with_next_sentence": true
    },
    {
        "source_sentence": "同彼金剛真實心，　　云何是中起差別？",
        "from": "T14n0550_007:0878b01_17",
        "context_with_next_sentence": true
    },
    {
        "source_sentence": "諸有鐵石為心者，　　及彼都無思慮人，",
        "from": "T14n0550_007:0878b02_0",
        "context_with_next_sentence": true
    },
    {
        "source_sentence": "此等破壞於識心，　　應於汝子不生愛。",
        "from": "T14n0550_007:0878b03_17",
        "context_with_next_sentence": true
    },
    {
        "source_sentence": "堅固金剛大熾焰，　　如人舉置於我頂，",
        "from": "T14n0550_007:0878b04_0",
        "context_with_next_sentence": true
    },
    {
        "source_sentence": "復如利劍斷頸胸，　　見破壞汝亦如是，",
        "from": "T14n0550_007:0878b05_0",
        "context_with_next_sentence": true
    },
    {
        "source_sentence": "復如猛惡大雷雹，　　從空墮擊於我心。",
        "from": "T14n0550_007:0878b06_17",
        "context_with_next_sentence": true
    },
    {
        "source_sentence": "今汝眾所愛樂人，　　何人教勅令殺害？",
        "from": "T14n0550_007:0878b07_17",
        "context_with_next_sentence": true
    },
    {
        "source_sentence": "苦哉！",
        "from": "T14n0550_007:0878b08_2",
        "context_with_next_sentence": true
    },
    {
        "source_sentence": "何人猛惡語，　　於汝造作如是業，何等極惡怨縛心，　　今時於汝不愛樂？",
        "from": "T14n0550_007:0878b09_17",
        "context_with_next_sentence": true
    },
    {
        "source_sentence": "何故死王來觸嬈？",
        "from": "T14n0550_007:0878b10_7",
        "context_with_next_sentence": true
    },
    {
        "source_sentence": "　　何人故起厭惡心？",
        "from": "T14n0550_007:0878b10_17",
        "context_with_next_sentence": true
    },
    {
        "source_sentence": "昔時殺汝是何人？",
        "from": "T14n0550_007:0878b11_7",
        "context_with_next_sentence": true
    },
    {
        "source_sentence": "　　汝今速應為我說。",
        "from": "T14n0550_007:0878b11_17",
        "context_with_next_sentence": true
    },
    {
        "source_sentence": "」爾時，金色童子聞阿闍世王如是語已，即起思念：",
        "from": "T14n0550_007:0878b13_2",
        "context_with_next_sentence": true
    },
    {
        "source_sentence": "「若我今時以其前事具白於王，豈非我於勇戾大臣造惡業邪？",
        "from": "T14n0550_007:0878b14_9",
        "context_with_next_sentence": true
    },
    {
        "source_sentence": "何以故？",
        "from": "T14n0550_007:0878b14_13",
        "context_with_next_sentence": true
    },
    {
        "source_sentence": "王性暴急斯須顯明，即於今時害其性命。",
        "from": "T14n0550_007:0878b15_12",
        "context_with_next_sentence": true
    },
    {
        "source_sentence": "」又復惟忖：",
        "from": "T14n0550_007:0878b15_18",
        "context_with_next_sentence": true
    },
    {
        "source_sentence": "「但自審觀宿業，我於先世歷諸生中，決定自造諸不善業，作已成熟報應斯明，是知先世業因不能忘報，故我今時實無過咎，為他欲殺而使棄置。",
        "from": "T14n0550_007:0878b19_4",
        "context_with_next_sentence": true
    },
    {
        "source_sentence": "」作是念已，決定無疑，即詣王前說伽陀曰：",
        "from": "T14n0550_007:0878b20_3",
        "context_with_next_sentence": true
    },
    {
        "source_sentence": "「如我昔於先世中，　　自所造作不善業，",
        "from": "T14n0550_007:0878b21_0",
        "context_with_next_sentence": true
    },
    {
        "source_sentence": "業成果熟理昭然，　　而今報應當發現。",
        "from": "T14n0550_007:0878b22_17",
        "context_with_next_sentence": true
    },
    {
        "source_sentence": "今日所招非愛果，　　皆由自作不善因，",
        "from": "T14n0550_007:0878b23_0",
        "context_with_next_sentence": true
    },
    {
        "source_sentence": "此時受報必無疑，　　王應為我善伺察。",
        "from": "T14n0550_007:0878b24_17",
        "context_with_next_sentence": true
    },
    {
        "source_sentence": "」童子說是伽陀已，前詣尊者阿難所，全身委地頂禮雙足，退住一面。",
        "from": "T14n0550_007:0878b26_10",
        "context_with_next_sentence": true
    },
    {
        "source_sentence": "是時，尊者阿難告童子言：",
        "from": "T14n0550_007:0878b27_11",
        "context_with_next_sentence": true
    },
    {
        "source_sentence": "「童子！",
        "from": "T14n0550_007:0878b27_15",
        "context_with_next_sentence": true
    },
    {
        "source_sentence": "此迦尸孫那利童女，先為蛇毒隱覆支體，汝以真實加持之力，令今起止速獲輕安平復如故，亦使此會一切大眾咸生淨信。",
        "from": "T14n0550_007:0878c01_9",
        "context_with_next_sentence": true
    },
    {
        "source_sentence": "」爾時，金色童子聞尊者語已，乃於一切眾生深心堅固，即起思念：",
        "from": "T14n0550_007:0878c03_9",
        "context_with_next_sentence": true
    },
    {
        "source_sentence": "「勇發真實加持之力，若法真實所說真實，我於迦尸孫那利童女，決定不曾生起微細煩惱，若貪、若瞋、若癡、若害，及餘別別心所隨煩惱等，即法真實所言真實，令此女人身毒銷散平復如故。",
        "from": "T14n0550_007:0878c07_14",
        "context_with_next_sentence": true
    },
    {
        "source_sentence": "」童子作是真實加持思念已，彼迦尸孫那利童女身毒銷散即時蘇省，回旋昇舉安樂如故，宛轉四瞻即見一切大眾集會。",
        "from": "T14n0550_007:0878c10_9",
        "context_with_next_sentence": true
    },
    {
        "source_sentence": "是時，一切無數百千人天大眾，異口同音發如是言：",
        "from": "T14n0550_007:0878c12_3",
        "context_with_next_sentence": true
    },
    {
        "source_sentence": "「奇哉！",
        "from": "T14n0550_007:0878c12_7",
        "context_with_next_sentence": true
    },
    {
        "source_sentence": "希有！",
        "from": "T14n0550_007:0878c12_10",
        "context_with_next_sentence": true
    },
    {
        "source_sentence": "金色童子心意清淨，有大神用、具大威力令能如是，以彼真實加持力故，令其迦尸孫那利童女昇舉輕安，還所愛命。",
        "from": "T14n0550_007:0878c15_1",
        "context_with_next_sentence": true
    },
    {
        "source_sentence": "」時彼迦尸孫那利童女，審復四顧普觀眾會，乃至見彼棄屍林中，有尊者阿難與大苾芻眾處半月相，眾寶光明廣大微妙，師子座中次第而坐，及見國主阿闍世王與無數百千臣佐眷屬俱在會中。",
        "from": "T14n0550_007:0878c20_8",
        "context_with_next_sentence": true
    },
    {
        "source_sentence": "又見自身先臥竹舁之上，青黃赤白繒綵所嚴。",
        "from": "T14n0550_007:0878c21_10",
        "context_with_next_sentence": true
    },
    {
        "source_sentence": "童女見已，心生疑怖：",
        "from": "T14n0550_007:0878c21_20",
        "context_with_next_sentence": true
    },
    {
        "source_sentence": "「我今或是夢所見邪？",
        "from": "T14n0550_007:0878c22_9",
        "context_with_next_sentence": true
    },
    {
        "source_sentence": "心迷亂邪？",
        "from": "T14n0550_007:0878c22_14",
        "context_with_next_sentence": true
    },
    {
        "source_sentence": "又或應知自業所感致如是邪？",
        "from": "T14n0550_007:0878c23_7",
        "context_with_next_sentence": true
    },
    {
        "source_sentence": "」其後彼之親族，即為如實廣說前事，謂言童女：",
        "from": "T14n0550_007:0878c24_9",
        "context_with_next_sentence": true
    },
    {
        "source_sentence": "「此諸事相，悉是尊者阿難降臨于此，以威神力令汝還命。",
        "from": "T14n0550_007:0878c25_15",
        "context_with_next_sentence": true
    },
    {
        "source_sentence": "」是時，童女聞此語已，即於尊者阿難發起最上清淨信奉希奇之心，乃自惟忖：",
        "from": "T14n0550_007:0878c27_14",
        "context_with_next_sentence": true
    },
    {
        "source_sentence": "「先在園中，為彼勇戾大臣起破壞意，死怖逼迫心日迷亂，惡分位時深自厭患，省覺女身多為損惱。",
        "from": "T14n0550_007:0878c29_19",
        "context_with_next_sentence": true
    },
    {
        "source_sentence": "苦哉！",
        "from": "T14n0550_007:0879a01_2",
        "context_with_next_sentence": true
    },
    {
        "source_sentence": "苦哉！",
        "from": "T14n0550_007:0879a01_5",
        "context_with_next_sentence": true
    },
    {
        "source_sentence": "女人之名，比於餘類而極卑賤，眾苦所集，我今云何而能捨此志所厭惡女人分位？",
        "from": "T14n0550_007:0879a03_2",
        "context_with_next_sentence": true
    },
    {
        "source_sentence": "」作是念已，速起離會求一妙衣，持捧前詣尊者阿難所，頂禮雙足以衣奉上，發生最上清淨信心，思念尊者阿難最上功德：",
        "from": "T14n0550_007:0879a05_17",
        "context_with_next_sentence": true
    },
    {
        "source_sentence": "「前以真實加持之力令我輕安，汝法真實，汝言真實，汝於如來諸弟子中多聞第一，勝中勝上，上中最上，聲聞中龍，聲聞中師子，聲聞中大仙，聲聞中調善者，聲聞中鉢訥摩花，聲聞中俱母陀花，聲聞中白蓮花，聲聞中調御者，聲聞中導師，聲聞中月，聲聞中日，聲聞中寶，聲聞中髻珠，法中多聞者，任持教法者，是阿羅漢，諸漏已盡所作已辦，去除重擔逮得己利，盡諸有結心善解脫，有大神用具大威德，及大光明為大施田。",
        "from": "T14n0550_007:0879a15_12",
        "context_with_next_sentence": true
    },
    {
        "source_sentence": "尊者如是有大功德，若法真實、言真實者，令我今日轉女人身成男子相。",
        "from": "T14n0550_007:0879a17_5",
        "context_with_next_sentence": true
    },
    {
        "source_sentence": "」發是言時，以尊者真實加持力故，迦尸孫那利童女於剎那間即轉女身成男子相，所成男身色相具足，端正殊妙人所樂觀，諸妙衣服及莊嚴具而為嚴身。",
        "from": "T14n0550_007:0879a20_15",
        "context_with_next_sentence": true
    },
    {
        "source_sentence": "是時，空中自然雨出種種殊妙悅意天衣，其衣廣大遍空如輪普覆一切，於須臾間彼棄屍林中，衣輪映蔽日光不現。",
        "from": "T14n0550_007:0879a23_8",
        "context_with_next_sentence": true
    },
    {
        "source_sentence": "爾時，彼會人天大眾見是事已，咸生驚異，尊者阿難有大威神功德如是。",
        "from": "T14n0550_007:0879a25_11",
        "context_with_next_sentence": true
    },
    {
        "source_sentence": "即時空中有無數百千俱胝那臾多天人，咸作是言：",
        "from": "T14n0550_007:0879a26_15",
        "context_with_next_sentence": true
    },
    {
        "source_sentence": "「奇哉！",
        "from": "T14n0550_007:0879a26_19",
        "context_with_next_sentence": true
    },
    {
        "source_sentence": "奇哉！",
        "from": "T14n0550_007:0879a27_1",
        "context_with_next_sentence": true
    },
    {
        "source_sentence": "廣大殊特實未曾有，尊者阿難具大威德，最上清淨作大施田。",
        "from": "T14n0550_007:0879a28_8",
        "context_with_next_sentence": true
    },
    {
        "source_sentence": "彼迦尸孫那利童女，持以一衣行淨施時，願力相續乃轉女身成男子相。",
        "from": "T14n0550_007:0879b01_2",
        "context_with_next_sentence": true
    },
    {
        "source_sentence": "大哉行願！",
        "from": "T14n0550_007:0879b01_7",
        "context_with_next_sentence": true
    },
    {
        "source_sentence": "殊勝若斯！",
        "from": "T14n0550_007:0879b01_12",
        "context_with_next_sentence": true
    },
    {
        "source_sentence": "」時諸天人俱生淨信，即於空中雨眾天花，復奏清妙可愛天樂。",
        "from": "T14n0550_007:0879b03_1",
        "context_with_next_sentence": true
    },
    {
        "source_sentence": "爾時迦尸孫那利男子，以尊者阿難大威德力，隨自所欲圓滿意願，顯觀如是現果報已，發生最上慶悅之心，身毛喜竪，即起前詣尊者阿難所，雙膝著地合掌恭敬，諦誠讚歎說伽陀曰：",
        "from": "T14n0550_007:0879b08_3",
        "context_with_next_sentence": true
    },
    {
        "source_sentence": "「歸命難得不思議，　　淨妙功德所莊嚴，",
        "from": "T14n0550_007:0879b09_0",
        "context_with_next_sentence": true
    },
    {
        "source_sentence": "我於今日無所依，　　由尊者故得還命。",
        "from": "T14n0550_007:0879b10_17",
        "context_with_next_sentence": true
    },
    {
        "source_sentence": "若我今時不得汝，　　清淨智眼所救護，",
        "from": "T14n0550_007:0879b11_0",
        "context_with_next_sentence": true
    },
    {
        "source_sentence": "我之餘命不能存，　　尊者今還施我命。",
        "from": "T14n0550_007:0879b12_17",
        "context_with_next_sentence": true
    },
    {
        "source_sentence": "奇哉！",
        "from": "T14n0550_007:0879b13_2",
        "context_with_next_sentence": true
    },
    {
        "source_sentence": "功德大力勢，　　奇哉！",
        "from": "T14n0550_007:0879b13_13",
        "context_with_next_sentence": true
    },
    {
        "source_sentence": "普施眾生喜。",
        "from": "T14n0550_007:0879b13_19",
        "context_with_next_sentence": true
    },
    {
        "source_sentence": "今於色逼苦難中，　　善為多人作救護。",
        "from": "T14n0550_007:0879b14_17",
        "context_with_next_sentence": true
    },
    {
        "source_sentence": "奇哉！",
        "from": "T14n0550_007:0879b15_2",
        "context_with_next_sentence": true
    },
    {
        "source_sentence": "汝為應供者，　　最極難得善清淨，我以一衣表施心，　　威神轉小成大利。",
        "from": "T14n0550_007:0879b16_17",
        "context_with_next_sentence": true
    },
    {
        "source_sentence": "又復一衣至微小，　　持奉尊者大牟尼，",
        "from": "T14n0550_007:0879b17_0",
        "context_with_next_sentence": true
    },
    {
        "source_sentence": "隨自樂欲得圓成，　　由汝善力現招果。",
        "from": "T14n0550_007:0879b18_17",
        "context_with_next_sentence": true
    },
    {
        "source_sentence": "如我意者女人身，　　積集廣大諸過失，",
        "from": "T14n0550_007:0879b19_0",
        "context_with_next_sentence": true
    },
    {
        "source_sentence": "尊者威力所加持，　　得轉女身成男子。",
        "from": "T14n0550_007:0879b20_17",
        "context_with_next_sentence": true
    },
    {
        "source_sentence": "轉轉還同天人相，　　天莊嚴具以嚴身，",
        "from": "T14n0550_007:0879b21_0",
        "context_with_next_sentence": true
    },
    {
        "source_sentence": "空中復雨妙天衣，　　繽紛而墜增歡悅。",
        "from": "T14n0550_007:0879b22_17",
        "context_with_next_sentence": true
    },
    {
        "source_sentence": "如是功德妙福田，　　若人不能如實作，",
        "from": "T14n0550_007:0879b23_0",
        "context_with_next_sentence": true
    },
    {
        "source_sentence": "斯人尠福果利虛，　　癡等煩惱怨所縛。",
        "from": "T14n0550_007:0879b24_17",
        "context_with_next_sentence": true
    },
    {
        "source_sentence": "」說是伽陀伸讚歎已，時彼男子顯觀如是現果報事，即自思念：",
        "from": "T14n0550_007:0879b26_8",
        "context_with_next_sentence": true
    },
    {
        "source_sentence": "「我今所轉色相若斯，又復具觀愛非愛果，理事彰明，我今不復處白衣舍，應求出家。",
        "from": "T14n0550_007:0879b28_7",
        "context_with_next_sentence": true
    },
    {
        "source_sentence": "」作是念已，前詣尊者阿難所，頂禮雙足白言：",
        "from": "T14n0550_007:0879b29_8",
        "context_with_next_sentence": true
    },
    {
        "source_sentence": "「尊者！",
        "from": "T14n0550_007:0879b29_12",
        "context_with_next_sentence": true
    },
    {
        "source_sentence": "我今願於尊者法中清淨出家，受具足戒成苾芻相，於尊者所誓修梵行。",
        "from": "T14n0550_007:0879c02_4",
        "context_with_next_sentence": true
    },
    {
        "source_sentence": "」是時尊者阿難即為教授出家之法，乃至成苾芻已，斷諸煩惱證阿羅漢果。",
        "from": "T14n0550_007:0879c04_13",
        "context_with_next_sentence": true
    },
    {
        "source_sentence": "當於爾時，日照商主并其妻室，先為金色童子離別憂苦慞惶馳逐，於王舍城中街衢巷陌，偃仆于地施起旋伏，進止盤桓驚憂迷亂，舉手擊身高聲唱言：",
        "from": "T14n0550_007:0879c08_4",
        "context_with_next_sentence": true
    },
    {
        "source_sentence": "「苦哉！",
        "from": "T14n0550_007:0879c08_8",
        "context_with_next_sentence": true
    },
    {
        "source_sentence": "我子！",
        "from": "T14n0550_007:0879c08_11",
        "context_with_next_sentence": true
    },
    {
        "source_sentence": "苦哉！",
        "from": "T14n0550_007:0879c08_14",
        "context_with_next_sentence": true
    },
    {
        "source_sentence": "我子！",
        "from": "T14n0550_007:0879c08_17",
        "context_with_next_sentence": true
    },
    {
        "source_sentence": "」哀聲逼迫而復涕泣。",
        "from": "T14n0550_007:0879c09_4",
        "context_with_next_sentence": true
    },
    {
        "source_sentence": "即時商主忽聞人言：",
        "from": "T14n0550_007:0879c09_13",
        "context_with_next_sentence": true
    },
    {
        "source_sentence": "「尊者阿難自空而來棄屍林中，為救護彼金色童子，廣為施作諸希有事。",
        "from": "T14n0550_007:0879c11_6",
        "context_with_next_sentence": true
    },
    {
        "source_sentence": "」日照商主并其妻室，聞是言已，如甘露水灌注心頂，發生極大歡喜之心，又如轉輪聖王受灌頂位最勝悅樂。",
        "from": "T14n0550_007:0879c13_14",
        "context_with_next_sentence": true
    },
    {
        "source_sentence": "即時從地宛轉而起，速速奔行出王舍大城詣棄屍林。",
        "from": "T14n0550_007:0879c15_1",
        "context_with_next_sentence": true
    },
    {
        "source_sentence": "到已，乃見金色童子，如秋滿月清淨皎然，雲翳散空羅睺去障，近于尊者阿難安庠而坐。",
        "from": "T14n0550_007:0879c17_1",
        "context_with_next_sentence": true
    },
    {
        "source_sentence": "又見尊者大威德力，能生希有殊勝事相，天人驚異廣大神化。",
        "from": "T14n0550_007:0879c18_8",
        "context_with_next_sentence": true
    },
    {
        "source_sentence": "商主見已，即於尊者阿難發生最上清淨信奉奇特之心，全身委地禮尊者足。",
        "from": "T14n0550_007:0879c20_4",
        "context_with_next_sentence": true
    },
    {
        "source_sentence": "起已，重復雙膝著地，合掌恭敬諦誠瞻仰，大喜增極滿目淚流，乃向尊者阿難一心讚歎，說伽陀曰：",
        "from": "T14n0550_007:0879c22_9",
        "context_with_next_sentence": true
    },
    {
        "source_sentence": "「奇哉！",
        "from": "T14n0550_007:0879c23_3",
        "context_with_next_sentence": true
    },
    {
        "source_sentence": "尊者大福力，　　廣大威神極顯彰，我今危逼惡難中，　　尊者善為作救護。",
        "from": "T14n0550_007:0879c24_17",
        "context_with_next_sentence": true
    },
    {
        "source_sentence": "奇哉！",
        "from": "T14n0550_007:0879c25_2",
        "context_with_next_sentence": true
    },
    {
        "source_sentence": "悲愍大勝德；",
        "from": "T14n0550_007:0879c25_8",
        "context_with_next_sentence": true
    },
    {
        "source_sentence": "　　奇哉！",
        "from": "T14n0550_007:0879c25_13",
        "context_with_next_sentence": true
    },
    {
        "source_sentence": "妙智悉具圓。",
        "from": "T14n0550_007:0879c25_19",
        "context_with_next_sentence": true
    },
    {
        "source_sentence": "汝一切智等世尊，　　最上清淨而明顯。",
        "from": "T14n0550_007:0879c26_17",
        "context_with_next_sentence": true
    },
    {
        "source_sentence": "如我今時為子故，　　沈沒艱危苦海中，",
        "from": "T14n0550_007:0879c27_0",
        "context_with_next_sentence": true
    },
    {
        "source_sentence": "尊者智慧大威光，　　方便善為我救拔。",
        "from": "T14n0550_007:0879c28_17",
        "context_with_next_sentence": true
    },
    {
        "source_sentence": "若我今時不得值，　　尊者悲心為攝受，",
        "from": "T14n0550_007:0879c29_0",
        "context_with_next_sentence": true
    },
    {
        "source_sentence": "我及妻子久已投，　　憂苦網中無出離。",
        "from": "T14n0550_007:0880a01_17",
        "context_with_next_sentence": true
    },
    {
        "source_sentence": "尊者今時來降此，　　大悲威力所出生，",
        "from": "T14n0550_007:0880a02_0",
        "context_with_next_sentence": true
    },
    {
        "source_sentence": "子已得渡憂海中，　　亦復出離憂險處。",
        "from": "T14n0550_007:0880a03_17",
        "context_with_next_sentence": true
    },
    {
        "source_sentence": "憂繩昔縛今得脫，　　憂行遷流今亦停，",
        "from": "T14n0550_007:0880a04_0",
        "context_with_next_sentence": true
    },
    {
        "source_sentence": "憂惑怖畏今已除，　　憂籠拘縶而今出。",
        "from": "T14n0550_007:0880a05_17",
        "context_with_next_sentence": true
    },
    {
        "source_sentence": "不為憂泥所陷溺，　　不為憂刺所傷身，",
        "from": "T14n0550_007:0880a06_0",
        "context_with_next_sentence": true
    },
    {
        "source_sentence": "不被憂蛇惡毒侵，　　不遭憂箭而射擊，",
        "from": "T14n0550_007:0880a07_0",
        "context_with_next_sentence": true
    },
    {
        "source_sentence": "不使憂劍所斷割，　　不與憂怨相值遇，",
        "from": "T14n0550_007:0880a08_0",
        "context_with_next_sentence": true
    },
    {
        "source_sentence": "憂惱大魚不相吞，　　不遭憂火而焚爇。",
        "from": "T14n0550_007:0880a09_17",
        "context_with_next_sentence": true
    },
    {
        "source_sentence": "尊者今日善所作，　　妙光普照大眾會，",
        "from": "T14n0550_007:0880a10_0",
        "context_with_next_sentence": true
    },
    {
        "source_sentence": "眾生淨眼悉開明，　　一切心意咸歡悅。",
        "from": "T14n0550_007:0880a11_17",
        "context_with_next_sentence": true
    },
    {
        "source_sentence": "尊者其名慶喜尊，　　眾生利樂喜中生，",
        "from": "T14n0550_007:0880a12_0",
        "context_with_next_sentence": true
    },
    {
        "source_sentence": "如是善開救度門，　　我今獲得大歡喜。",
        "from": "T14n0550_007:0880a13_17",
        "context_with_next_sentence": true
    },
    {
        "source_sentence": "」爾時，日照商主說是伽陀讚尊者已，即同妻室前詣金色童子所，以子育之心增劇憐愛，趨前持抱再三撫惜，大喜增盈滿目垂淚。",
        "from": "T14n0550_007:0880a16_17",
        "context_with_next_sentence": true
    },
    {
        "source_sentence": "父母同時舉󰭅怡目諦觀童子，說伽陀曰：",
        "from": "T14n0550_007:0880a17_16",
        "context_with_next_sentence": true
    },
    {
        "source_sentence": "「秋天滿月吉祥相，　　清淨身光普照明，",
        "from": "T14n0550_007:0880a18_0",
        "context_with_next_sentence": true
    },
    {
        "source_sentence": "多種意願悉圓成，　　父母欣復見汝面。",
        "from": "T14n0550_007:0880a19_17",
        "context_with_next_sentence": true
    },
    {
        "source_sentence": "紺目睛光赤銅相，　　脩廣殊妙極端嚴，",
        "from": "T14n0550_007:0880a20_0",
        "context_with_next_sentence": true
    },
    {
        "source_sentence": "斯由尊者所降臨，　　父母欣復見汝面。",
        "from": "T14n0550_007:0880a21_17",
        "context_with_next_sentence": true
    },
    {
        "source_sentence": "」金色童子因緣經卷第七",
        "from": "T14n0550_007:0880a22_100",
        "context_with_next_sentence": false
    }
]