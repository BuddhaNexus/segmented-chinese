[
    {
        "source_sentence": "佛說大魚事經",
        "from": "T04n0216_001:0800c17_0",
        "context_with_next_sentence": true
    },
    {
        "source_sentence": "東晉天竺三藏竺曇無蘭譯",
        "from": "T04n0216_001:0800c19_0",
        "context_with_next_sentence": true
    },
    {
        "source_sentence": "聞如是：一時，婆伽婆在舍衛城祇樹給孤獨",
        "from": "T04n0216_001:0800c20_0",
        "context_with_next_sentence": true
    },
    {
        "source_sentence": "園。",
        "from": "T04n0216_001:0800c21_1",
        "context_with_next_sentence": true
    },
    {
        "source_sentence": "爾時世尊，告諸比丘：",
        "from": "T04n0216_001:0800c21_11",
        "context_with_next_sentence": true
    },
    {
        "source_sentence": "「往昔時，有一水，饒諸大魚。",
        "from": "T04n0216_001:0800c22_3",
        "context_with_next_sentence": true
    },
    {
        "source_sentence": "「爾時大魚勅小魚曰：",
        "from": "T04n0216_001:0800c22_13",
        "context_with_next_sentence": true
    },
    {
        "source_sentence": "『汝等莫離此間往他處所，備為惡人所得。",
        "from": "T04n0216_001:0800c23_11",
        "context_with_next_sentence": true
    },
    {
        "source_sentence": "』「爾時小魚，不從大魚教，便往至他處所。",
        "from": "T04n0216_001:0800c24_10",
        "context_with_next_sentence": true
    },
    {
        "source_sentence": "「爾時魚師，以飯網羅線捕諸魚，諸小魚見，便趣大魚處所。",
        "from": "T04n0216_001:0800c25_17",
        "context_with_next_sentence": true
    },
    {
        "source_sentence": "「爾時大魚見小魚來，便問小魚曰：",
        "from": "T04n0216_001:0800c26_12",
        "context_with_next_sentence": true
    },
    {
        "source_sentence": "『汝等莫離此間往至他所。",
        "from": "T04n0216_001:0800c27_4",
        "context_with_next_sentence": true
    },
    {
        "source_sentence": "』爾時小魚便答大魚曰：",
        "from": "T04n0216_001:0800c27_15",
        "context_with_next_sentence": true
    },
    {
        "source_sentence": "『我等向者以至他所來。",
        "from": "T04n0216_001:0800c28_6",
        "context_with_next_sentence": true
    },
    {
        "source_sentence": "』「大魚便勅小魚曰：",
        "from": "T04n0216_001:0800c28_16",
        "context_with_next_sentence": true
    },
    {
        "source_sentence": "『汝等至他所，不為羅網取捕耶？",
        "from": "T04n0216_001:0800c29_10",
        "context_with_next_sentence": true
    },
    {
        "source_sentence": "』「小魚答大魚曰：",
        "from": "T04n0216_001:0800c29_19",
        "context_with_next_sentence": true
    },
    {
        "source_sentence": "『我等至彼，不為人所捕，然遙見長線尋我後。",
        "from": "T04n0216_001:0801a01_18",
        "context_with_next_sentence": true
    },
    {
        "source_sentence": "』「大魚便語小魚曰：",
        "from": "T04n0216_001:0801a02_6",
        "context_with_next_sentence": true
    },
    {
        "source_sentence": "『汝等以為所害，所以然者，汝所遙見線尋後來者，昔先祖父母，盡為此線所害。",
        "from": "T04n0216_001:0801a04_3",
        "context_with_next_sentence": true
    },
    {
        "source_sentence": "汝今必為所害，汝非我兒。",
        "from": "T04n0216_001:0801a04_15",
        "context_with_next_sentence": true
    },
    {
        "source_sentence": "』「爾時小魚，盡為魚師所捕，舉著岸上，如是小魚大魚有死者。",
        "from": "T04n0216_001:0801a06_4",
        "context_with_next_sentence": true
    },
    {
        "source_sentence": "「此亦如是。",
        "from": "T04n0216_001:0801a06_10",
        "context_with_next_sentence": true
    },
    {
        "source_sentence": "或有一比丘，在他聚落遊行，著衣持鉢，周行乞食，福度眾生；",
        "from": "T04n0216_001:0801a07_18",
        "context_with_next_sentence": true
    },
    {
        "source_sentence": "不守護身，不守護口、意，不具足諸根，意不專一，即於彼村落乞食。",
        "from": "T04n0216_001:0801a09_7",
        "context_with_next_sentence": true
    },
    {
        "source_sentence": "「時見諸女人端正無雙，色猶桃華，見已便起婬心，以此婬心，身、口、意熾然。",
        "from": "T04n0216_001:0801a11_2",
        "context_with_next_sentence": true
    },
    {
        "source_sentence": "「彼以身、口、意熾然，即於村落乞食，還所止處，故發欲想。",
        "from": "T04n0216_001:0801a12_8",
        "context_with_next_sentence": true
    },
    {
        "source_sentence": "「便往尊比丘所，以此因緣，具向諸比丘說。",
        "from": "T04n0216_001:0801a13_8",
        "context_with_next_sentence": true
    },
    {
        "source_sentence": "「諸尊大比丘告此比丘言：",
        "from": "T04n0216_001:0801a14_1",
        "context_with_next_sentence": true
    },
    {
        "source_sentence": "『汝起婬想，此不為淨。",
        "from": "T04n0216_001:0801a14_12",
        "context_with_next_sentence": true
    },
    {
        "source_sentence": "汝比丘！",
        "from": "T04n0216_001:0801a14_16",
        "context_with_next_sentence": true
    },
    {
        "source_sentence": "當惡露觀。",
        "from": "T04n0216_001:0801a14_21",
        "context_with_next_sentence": true
    },
    {
        "source_sentence": "』「尊大比丘語復至再三。",
        "from": "T04n0216_001:0801a15_10",
        "context_with_next_sentence": true
    },
    {
        "source_sentence": "「爾時彼比丘，身、口、意熾盛，復至彼村落乞食，遙見女人端正無比，色猶桃華，見已便起婬心。",
        "from": "T04n0216_001:0801a17_13",
        "context_with_next_sentence": true
    },
    {
        "source_sentence": "以此婬心，身、口、意熾然，彼以身、口、意熾然故，即於彼村落乞食已，還所止處，往尊大比丘所，以此因緣，具向諸比丘說。",
        "from": "T04n0216_001:0801a20_8",
        "context_with_next_sentence": true
    },
    {
        "source_sentence": "「彼尊比丘告此比丘言：",
        "from": "T04n0216_001:0801a20_19",
        "context_with_next_sentence": true
    },
    {
        "source_sentence": "『汝往，非我眾中比丘。",
        "from": "T04n0216_001:0801a21_10",
        "context_with_next_sentence": true
    },
    {
        "source_sentence": "』「爾時此比丘不捨禁戒，便著俗服，樂愛欲中，是謂比丘魔得其便，隨波旬所欲，亦不脫生老病死、愁憂苦惱。",
        "from": "T04n0216_001:0801a23_17",
        "context_with_next_sentence": true
    },
    {
        "source_sentence": "如是，諸比丘！",
        "from": "T04n0216_001:0801a24_3",
        "context_with_next_sentence": true
    },
    {
        "source_sentence": "利養具，甚為難，甚為苦，甚為恐畏，墮入惡趣，不生無上處。",
        "from": "T04n0216_001:0801a25_10",
        "context_with_next_sentence": true
    },
    {
        "source_sentence": "」「是故，諸比丘！",
        "from": "T04n0216_001:0801a25_19",
        "context_with_next_sentence": true
    },
    {
        "source_sentence": "當作是學：",
        "from": "T04n0216_001:0801a26_2",
        "context_with_next_sentence": true
    },
    {
        "source_sentence": "已得利養當捨離之，未得利養不起貪意。",
        "from": "T04n0216_001:0801a27_1",
        "context_with_next_sentence": true
    },
    {
        "source_sentence": "如是，諸比丘！",
        "from": "T04n0216_001:0801a27_8",
        "context_with_next_sentence": true
    },
    {
        "source_sentence": "當作是學。",
        "from": "T04n0216_001:0801a27_13",
        "context_with_next_sentence": true
    },
    {
        "source_sentence": "」爾時諸比丘聞佛所說，歡喜奉行。",
        "from": "T04n0216_001:0801a28_7",
        "context_with_next_sentence": true
    },
    {
        "source_sentence": "大魚事經",
        "from": "T04n0216_001:0801a29_100",
        "context_with_next_sentence": false
    }
]