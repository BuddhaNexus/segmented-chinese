[
    {
        "source_sentence": "大乘寶要義論卷第八",
        "from": "T32n1635_008:0068a24_0",
        "context_with_next_sentence": true
    },
    {
        "source_sentence": "譯經三藏朝散大夫試鴻臚少卿",
        "from": "T32n1635_008:0068a26_0",
        "context_with_next_sentence": true
    },
    {
        "source_sentence": "光梵大師賜紫沙門臣惟淨等",
        "from": "T32n1635_008:0068a27_0",
        "context_with_next_sentence": true
    },
    {
        "source_sentence": "奉　詔譯爾時阿闍世王，持以價直百千上妙㲲衣獻施妙吉祥菩薩，而菩薩不肯受之，其王即以此妙㲲衣被妙吉祥菩薩之身。",
        "from": "T32n1635_008:0068b02_12",
        "context_with_next_sentence": true
    },
    {
        "source_sentence": "衣未著身，菩薩即時隱而不現。",
        "from": "T32n1635_008:0068b03_7",
        "context_with_next_sentence": true
    },
    {
        "source_sentence": "王既不見菩薩之身，但聞空中聲曰：",
        "from": "T32n1635_008:0068b04_4",
        "context_with_next_sentence": true
    },
    {
        "source_sentence": "大王！",
        "from": "T32n1635_008:0068b04_7",
        "context_with_next_sentence": true
    },
    {
        "source_sentence": "汝若能見妙吉祥菩薩身相，即能見汝所有惡作。",
        "from": "T32n1635_008:0068b05_8",
        "context_with_next_sentence": true
    },
    {
        "source_sentence": "若見惡作，如是即見彼一切法。",
        "from": "T32n1635_008:0068b06_3",
        "context_with_next_sentence": true
    },
    {
        "source_sentence": "如見一切法，亦然可見所施㲲衣。",
        "from": "T32n1635_008:0068b06_18",
        "context_with_next_sentence": true
    },
    {
        "source_sentence": "若汝不能見，亦然如是見。",
        "from": "T32n1635_008:0068b07_10",
        "context_with_next_sentence": true
    },
    {
        "source_sentence": "大王！",
        "from": "T32n1635_008:0068b07_13",
        "context_with_next_sentence": true
    },
    {
        "source_sentence": "汝若能見有身相者，如是乃以㲲衣奉施。",
        "from": "T32n1635_008:0068b08_11",
        "context_with_next_sentence": true
    },
    {
        "source_sentence": "其王即時復以㲲衣，各各遍施一切菩薩聲聞大眾，及其宮人婇女眷屬，而悉不見彼彼身相。",
        "from": "T32n1635_008:0068b10_13",
        "context_with_next_sentence": true
    },
    {
        "source_sentence": "其王即時入定觀察，都無少色為眼所見、無境相可現，是中唯存自身想轉。",
        "from": "T32n1635_008:0068b12_7",
        "context_with_next_sentence": true
    },
    {
        "source_sentence": "又聞如是空中聲曰：",
        "from": "T32n1635_008:0068b12_16",
        "context_with_next_sentence": true
    },
    {
        "source_sentence": "汝若能見自身相者，如是乃以㲲衣奉施。",
        "from": "T32n1635_008:0068b13_15",
        "context_with_next_sentence": true
    },
    {
        "source_sentence": "王即自觀，亦不見有自身之相，爾時乃離一切色想。",
        "from": "T32n1635_008:0068b14_19",
        "context_with_next_sentence": true
    },
    {
        "source_sentence": "又聞空中聲曰：",
        "from": "T32n1635_008:0068b15_6",
        "context_with_next_sentence": true
    },
    {
        "source_sentence": "大王！",
        "from": "T32n1635_008:0068b15_9",
        "context_with_next_sentence": true
    },
    {
        "source_sentence": "汝若如是無少色相若麁若細而可見者，亦然如是應見惡作，亦然如是見一切法。",
        "from": "T32n1635_008:0068b17_6",
        "context_with_next_sentence": true
    },
    {
        "source_sentence": "若汝不見，彼即離見。",
        "from": "T32n1635_008:0068b17_16",
        "context_with_next_sentence": true
    },
    {
        "source_sentence": "彼離見中若汝可見，此即非見。",
        "from": "T32n1635_008:0068b18_10",
        "context_with_next_sentence": true
    },
    {
        "source_sentence": "大王！",
        "from": "T32n1635_008:0068b18_13",
        "context_with_next_sentence": true
    },
    {
        "source_sentence": "若非見若非不見，此為正見。",
        "from": "T32n1635_008:0068b19_6",
        "context_with_next_sentence": true
    },
    {
        "source_sentence": "若如是見一切法者，亦即非見。",
        "from": "T32n1635_008:0068b19_20",
        "context_with_next_sentence": true
    },
    {
        "source_sentence": "大王！",
        "from": "T32n1635_008:0068b20_2",
        "context_with_next_sentence": true
    },
    {
        "source_sentence": "此非見者，是為正見。",
        "from": "T32n1635_008:0068b20_12",
        "context_with_next_sentence": true
    },
    {
        "source_sentence": "爾時阿闍世王於一切法所對疑惑悉得遠離，從定起已重復觀彼一切大眾亦悉不見。",
        "from": "T32n1635_008:0068b22_10",
        "context_with_next_sentence": true
    },
    {
        "source_sentence": "《幻士仁賢經》云，菩薩有四種法思惟經義。",
        "from": "T32n1635_008:0068b23_9",
        "context_with_next_sentence": true
    },
    {
        "source_sentence": "何等為四？",
        "from": "T32n1635_008:0068b23_14",
        "context_with_next_sentence": true
    },
    {
        "source_sentence": "一者緣法生起非無作因、二者無法可生亦無補特伽羅性、三者若法緣生彼生無性、四者於甚深法中無差別門亦不壞菩提。",
        "from": "T32n1635_008:0068b26_10",
        "context_with_next_sentence": true
    },
    {
        "source_sentence": "《菩薩十住經》云，佛言：",
        "from": "T32n1635_008:0068b27_1",
        "context_with_next_sentence": true
    },
    {
        "source_sentence": "妙吉祥！",
        "from": "T32n1635_008:0068b27_5",
        "context_with_next_sentence": true
    },
    {
        "source_sentence": "諸菩薩有五法，令得安隱能清淨初地。",
        "from": "T32n1635_008:0068b28_2",
        "context_with_next_sentence": true
    },
    {
        "source_sentence": "何等為五？",
        "from": "T32n1635_008:0068b28_7",
        "context_with_next_sentence": true
    },
    {
        "source_sentence": "一者若於無所緣解脫智中自安住已，復令他人亦悉安住無所緣解脫智中，是為菩薩得安隱法。",
        "from": "T32n1635_008:0068c01_10",
        "context_with_next_sentence": true
    },
    {
        "source_sentence": "二者此無所緣解脫智，即無二無二清淨緣法無生，此解脫中自安住已，復令他人亦悉安住緣法無生解脫法中，是為菩薩得安隱法。",
        "from": "T32n1635_008:0068c04_11",
        "context_with_next_sentence": true
    },
    {
        "source_sentence": "三者彼緣法無生即諸緣自性無生一切法無所有處，此解脫中自安住已，復令他人亦悉安住一切法無所有處解脫法中，是為菩薩得安隱法。",
        "from": "T32n1635_008:0068c07_16",
        "context_with_next_sentence": true
    },
    {
        "source_sentence": "四者彼一切法無所有處，即諸分位分別悉無自性，智觀如虛空，此解脫中自安住已，復令他人亦悉安住如虛空智解脫法中，是為菩薩得安隱法。",
        "from": "T32n1635_008:0068c11_3",
        "context_with_next_sentence": true
    },
    {
        "source_sentence": "五者此如虛空智即無雜亂無依止離心意識之智，此解脫中自安住已，復令他人亦悉安住離心意識之智解脫法中，是為菩薩得安隱法。",
        "from": "T32n1635_008:0068c14_6",
        "context_with_next_sentence": true
    },
    {
        "source_sentence": "當知彼中離心意識之智，即是無發悟有所得智，是為五法。",
        "from": "T32n1635_008:0068c15_13",
        "context_with_next_sentence": true
    },
    {
        "source_sentence": "《勝思惟梵天所問經》云，梵天問光網菩薩言：",
        "from": "T32n1635_008:0068c16_14",
        "context_with_next_sentence": true
    },
    {
        "source_sentence": "一切法深固邪？",
        "from": "T32n1635_008:0068c17_1",
        "context_with_next_sentence": true
    },
    {
        "source_sentence": "一切法非深固邪？",
        "from": "T32n1635_008:0068c17_9",
        "context_with_next_sentence": true
    },
    {
        "source_sentence": "菩薩言：",
        "from": "T32n1635_008:0068c17_13",
        "context_with_next_sentence": true
    },
    {
        "source_sentence": "如汝梵天復云何說？",
        "from": "T32n1635_008:0068c18_3",
        "context_with_next_sentence": true
    },
    {
        "source_sentence": "一切法是深固非深固邪？",
        "from": "T32n1635_008:0068c18_14",
        "context_with_next_sentence": true
    },
    {
        "source_sentence": "梵天言：",
        "from": "T32n1635_008:0068c18_18",
        "context_with_next_sentence": true
    },
    {
        "source_sentence": "若非思惟即一切法深固，若心與思惟有所和合即非深固。",
        "from": "T32n1635_008:0068c20_5",
        "context_with_next_sentence": true
    },
    {
        "source_sentence": "又一切法離相此即深固，若復離中有所和合此即是為差別所行，若差別中有所行者即諸所作皆非深固。",
        "from": "T32n1635_008:0068c22_13",
        "context_with_next_sentence": true
    },
    {
        "source_sentence": "菩薩言：",
        "from": "T32n1635_008:0068c22_17",
        "context_with_next_sentence": true
    },
    {
        "source_sentence": "若爾者，云何諸法而可生乎？",
        "from": "T32n1635_008:0068c23_11",
        "context_with_next_sentence": true
    },
    {
        "source_sentence": "梵天言：",
        "from": "T32n1635_008:0068c23_15",
        "context_with_next_sentence": true
    },
    {
        "source_sentence": "善男子！",
        "from": "T32n1635_008:0068c23_19",
        "context_with_next_sentence": true
    },
    {
        "source_sentence": "若自境界離清淨實際中諸法乃生。",
        "from": "T32n1635_008:0068c24_13",
        "context_with_next_sentence": true
    },
    {
        "source_sentence": "《七百頌般若波羅蜜多經》云，佛言：",
        "from": "T32n1635_008:0068c25_11",
        "context_with_next_sentence": true
    },
    {
        "source_sentence": "妙吉祥！",
        "from": "T32n1635_008:0068c25_15",
        "context_with_next_sentence": true
    },
    {
        "source_sentence": "汝修般若波羅蜜多時，當何所住而修般若波羅蜜多？",
        "from": "T32n1635_008:0068c26_17",
        "context_with_next_sentence": true
    },
    {
        "source_sentence": "妙吉祥白佛言：",
        "from": "T32n1635_008:0068c27_5",
        "context_with_next_sentence": true
    },
    {
        "source_sentence": "世尊！",
        "from": "T32n1635_008:0068c27_8",
        "context_with_next_sentence": true
    },
    {
        "source_sentence": "我修般若波羅蜜多時，都無所住而修般若波羅蜜多。",
        "from": "T32n1635_008:0068c28_11",
        "context_with_next_sentence": true
    },
    {
        "source_sentence": "佛言：",
        "from": "T32n1635_008:0068c28_14",
        "context_with_next_sentence": true
    },
    {
        "source_sentence": "妙吉祥！",
        "from": "T32n1635_008:0068c28_18",
        "context_with_next_sentence": true
    },
    {
        "source_sentence": "無住云何修般若波羅蜜多邪？",
        "from": "T32n1635_008:0068c29_11",
        "context_with_next_sentence": true
    },
    {
        "source_sentence": "妙吉祥言：",
        "from": "T32n1635_008:0068c29_16",
        "context_with_next_sentence": true
    },
    {
        "source_sentence": "世尊！",
        "from": "T32n1635_008:0068c29_19",
        "context_with_next_sentence": true
    },
    {
        "source_sentence": "我修般若波羅蜜多時實無法可住。",
        "from": "T32n1635_008:0069a01_14",
        "context_with_next_sentence": true
    },
    {
        "source_sentence": "佛言：",
        "from": "T32n1635_008:0069a01_17",
        "context_with_next_sentence": true
    },
    {
        "source_sentence": "妙吉祥！",
        "from": "T32n1635_008:0069a02_2",
        "context_with_next_sentence": true
    },
    {
        "source_sentence": "汝修般若波羅蜜多時，有何等善根若增若減？",
        "from": "T32n1635_008:0069a03_3",
        "context_with_next_sentence": true
    },
    {
        "source_sentence": "妙吉祥言：",
        "from": "T32n1635_008:0069a03_8",
        "context_with_next_sentence": true
    },
    {
        "source_sentence": "世尊！",
        "from": "T32n1635_008:0069a03_11",
        "context_with_next_sentence": true
    },
    {
        "source_sentence": "我於彼時無少善根若增若減。",
        "from": "T32n1635_008:0069a04_4",
        "context_with_next_sentence": true
    },
    {
        "source_sentence": "世尊！",
        "from": "T32n1635_008:0069a04_7",
        "context_with_next_sentence": true
    },
    {
        "source_sentence": "諸修般若波羅蜜多者，悉無有法若增若減。",
        "from": "T32n1635_008:0069a05_6",
        "context_with_next_sentence": true
    },
    {
        "source_sentence": "〈妙吉祥菩薩神變品〉云，有天子白妙吉祥菩薩言：",
        "from": "T32n1635_008:0069a06_8",
        "context_with_next_sentence": true
    },
    {
        "source_sentence": "如汝所說，少能有人解了其義。",
        "from": "T32n1635_008:0069a07_3",
        "context_with_next_sentence": true
    },
    {
        "source_sentence": "妙吉祥言：",
        "from": "T32n1635_008:0069a07_8",
        "context_with_next_sentence": true
    },
    {
        "source_sentence": "天子！",
        "from": "T32n1635_008:0069a07_11",
        "context_with_next_sentence": true
    },
    {
        "source_sentence": "以我所說佛智甚深，若少若多不能解了。",
        "from": "T32n1635_008:0069a08_8",
        "context_with_next_sentence": true
    },
    {
        "source_sentence": "何以故？",
        "from": "T32n1635_008:0069a08_12",
        "context_with_next_sentence": true
    },
    {
        "source_sentence": "佛智無著、無分別、不可記、不可說、非作用、非語言道、離心意識，若少知若遍知，非易解了。",
        "from": "T32n1635_008:0069a10_14",
        "context_with_next_sentence": true
    },
    {
        "source_sentence": "天子言：",
        "from": "T32n1635_008:0069a10_18",
        "context_with_next_sentence": true
    },
    {
        "source_sentence": "若佛智不能知者，而諸聲聞何能解了？",
        "from": "T32n1635_008:0069a11_14",
        "context_with_next_sentence": true
    },
    {
        "source_sentence": "菩薩云何住不退轉？",
        "from": "T32n1635_008:0069a12_4",
        "context_with_next_sentence": true
    },
    {
        "source_sentence": "妙吉祥言：",
        "from": "T32n1635_008:0069a12_9",
        "context_with_next_sentence": true
    },
    {
        "source_sentence": "天子！",
        "from": "T32n1635_008:0069a12_12",
        "context_with_next_sentence": true
    },
    {
        "source_sentence": "如來以善方便假文字智隨為開覺，是智無文字。",
        "from": "T32n1635_008:0069a13_13",
        "context_with_next_sentence": true
    },
    {
        "source_sentence": "譬如火中求火，其何所得？",
        "from": "T32n1635_008:0069a14_6",
        "context_with_next_sentence": true
    },
    {
        "source_sentence": "天子！",
        "from": "T32n1635_008:0069a14_9",
        "context_with_next_sentence": true
    },
    {
        "source_sentence": "如來亦復如是。",
        "from": "T32n1635_008:0069a14_16",
        "context_with_next_sentence": true
    },
    {
        "source_sentence": "若最初便說廣大佛智，即無有情能知佛智。",
        "from": "T32n1635_008:0069a15_14",
        "context_with_next_sentence": true
    },
    {
        "source_sentence": "是故如是宣說種類之語開示彼智，是智無文字。",
        "from": "T32n1635_008:0069a16_16",
        "context_with_next_sentence": true
    },
    {
        "source_sentence": "天子言：",
        "from": "T32n1635_008:0069a17_1",
        "context_with_next_sentence": true
    },
    {
        "source_sentence": "妙吉祥！",
        "from": "T32n1635_008:0069a17_5",
        "context_with_next_sentence": true
    },
    {
        "source_sentence": "何等是為種類之語？",
        "from": "T32n1635_008:0069a17_14",
        "context_with_next_sentence": true
    },
    {
        "source_sentence": "妙吉祥言：",
        "from": "T32n1635_008:0069a17_19",
        "context_with_next_sentence": true
    },
    {
        "source_sentence": "天子！",
        "from": "T32n1635_008:0069a18_1",
        "context_with_next_sentence": true
    },
    {
        "source_sentence": "若說持戒及制止法、或說般若波羅蜜多相應之法、或說入解菩提分法，此等所說是為種類之語。",
        "from": "T32n1635_008:0069a20_6",
        "context_with_next_sentence": true
    },
    {
        "source_sentence": "天子！",
        "from": "T32n1635_008:0069a20_9",
        "context_with_next_sentence": true
    },
    {
        "source_sentence": "若說離生離滅之法，離雜非雜之語、離染離淨之語、不厭離生死之語、不忻樂涅槃之語，無知無斷無修無證無得，亦無現前三昧可轉。",
        "from": "T32n1635_008:0069a23_10",
        "context_with_next_sentence": true
    },
    {
        "source_sentence": "此等所說，是為清淨真實之語，不思議音聲。",
        "from": "T32n1635_008:0069a24_10",
        "context_with_next_sentence": true
    },
    {
        "source_sentence": "《一切法決定無所得經》云，佛問妙吉祥言：",
        "from": "T32n1635_008:0069a25_10",
        "context_with_next_sentence": true
    },
    {
        "source_sentence": "諸如來所說不思議不思議界，當云何是？",
        "from": "T32n1635_008:0069a26_8",
        "context_with_next_sentence": true
    },
    {
        "source_sentence": "妙吉祥言：",
        "from": "T32n1635_008:0069a26_13",
        "context_with_next_sentence": true
    },
    {
        "source_sentence": "此不思議不思議界者，是諸如來說。",
        "from": "T32n1635_008:0069a27_9",
        "context_with_next_sentence": true
    },
    {
        "source_sentence": "世尊！",
        "from": "T32n1635_008:0069a27_12",
        "context_with_next_sentence": true
    },
    {
        "source_sentence": "界離思惟，非心所行、非心所量、非心法揀擇。",
        "from": "T32n1635_008:0069a28_12",
        "context_with_next_sentence": true
    },
    {
        "source_sentence": "世尊！",
        "from": "T32n1635_008:0069a28_15",
        "context_with_next_sentence": true
    },
    {
        "source_sentence": "此心如是，是即不思議界。",
        "from": "T32n1635_008:0069a29_5",
        "context_with_next_sentence": true
    },
    {
        "source_sentence": "何以故？",
        "from": "T32n1635_008:0069a29_9",
        "context_with_next_sentence": true
    },
    {
        "source_sentence": "無心可思惟，此心離思惟故，即心自性亦無所有。",
        "from": "T32n1635_008:0069b01_11",
        "context_with_next_sentence": true
    },
    {
        "source_sentence": "而此無思惟心，是心如實。",
        "from": "T32n1635_008:0069b02_3",
        "context_with_next_sentence": true
    },
    {
        "source_sentence": "世尊！",
        "from": "T32n1635_008:0069b02_6",
        "context_with_next_sentence": true
    },
    {
        "source_sentence": "此乃是為不思議界。",
        "from": "T32n1635_008:0069b02_15",
        "context_with_next_sentence": true
    },
    {
        "source_sentence": "此經又云，佛言：",
        "from": "T32n1635_008:0069b03_2",
        "context_with_next_sentence": true
    },
    {
        "source_sentence": "妙吉祥！",
        "from": "T32n1635_008:0069b03_6",
        "context_with_next_sentence": true
    },
    {
        "source_sentence": "汝勿應便被此鎧化度有情。",
        "from": "T32n1635_008:0069b03_18",
        "context_with_next_sentence": true
    },
    {
        "source_sentence": "妙吉祥言：",
        "from": "T32n1635_008:0069b04_3",
        "context_with_next_sentence": true
    },
    {
        "source_sentence": "世尊！",
        "from": "T32n1635_008:0069b04_6",
        "context_with_next_sentence": true
    },
    {
        "source_sentence": "若知有情界不增不減，是中何有有情而可化度令入涅槃？",
        "from": "T32n1635_008:0069b05_11",
        "context_with_next_sentence": true
    },
    {
        "source_sentence": "世尊！",
        "from": "T32n1635_008:0069b05_14",
        "context_with_next_sentence": true
    },
    {
        "source_sentence": "若彼虛空有人能度者，彼有情界亦可化度。",
        "from": "T32n1635_008:0069b06_14",
        "context_with_next_sentence": true
    },
    {
        "source_sentence": "又欲以菩提心有所化度者，而彼有情亦可發起為作化度。",
        "from": "T32n1635_008:0069b08_2",
        "context_with_next_sentence": true
    },
    {
        "source_sentence": "世尊！",
        "from": "T32n1635_008:0069b08_5",
        "context_with_next_sentence": true
    },
    {
        "source_sentence": "一切法是菩提，亦非菩提染淨可得，是故世尊作如是說：",
        "from": "T32n1635_008:0069b09_10",
        "context_with_next_sentence": true
    },
    {
        "source_sentence": "汝勿被此鎧化度有情。",
        "from": "T32n1635_008:0069b10_1",
        "context_with_next_sentence": true
    },
    {
        "source_sentence": "世尊！",
        "from": "T32n1635_008:0069b10_4",
        "context_with_next_sentence": true
    },
    {
        "source_sentence": "有情非染，我亦不住度有情心。",
        "from": "T32n1635_008:0069b10_18",
        "context_with_next_sentence": true
    },
    {
        "source_sentence": "何以故？",
        "from": "T32n1635_008:0069b11_1",
        "context_with_next_sentence": true
    },
    {
        "source_sentence": "世尊！",
        "from": "T32n1635_008:0069b11_4",
        "context_with_next_sentence": true
    },
    {
        "source_sentence": "若有有情，即有染淨而為表示；",
        "from": "T32n1635_008:0069b11_18",
        "context_with_next_sentence": true
    },
    {
        "source_sentence": "既無有情，豈有染淨可表示邪？",
        "from": "T32n1635_008:0069b12_11",
        "context_with_next_sentence": true
    },
    {
        "source_sentence": "世尊！",
        "from": "T32n1635_008:0069b12_14",
        "context_with_next_sentence": true
    },
    {
        "source_sentence": "若法有者從緣而生，即不相違。",
        "from": "T32n1635_008:0069b13_8",
        "context_with_next_sentence": true
    },
    {
        "source_sentence": "世尊！",
        "from": "T32n1635_008:0069b13_11",
        "context_with_next_sentence": true
    },
    {
        "source_sentence": "緣生法中而實無染無淨可得，以一切法自性無實緣生性故。",
        "from": "T32n1635_008:0069b14_17",
        "context_with_next_sentence": true
    },
    {
        "source_sentence": "若於緣中，亦無緣義染淨可得。",
        "from": "T32n1635_008:0069b15_12",
        "context_with_next_sentence": true
    },
    {
        "source_sentence": "世尊！",
        "from": "T32n1635_008:0069b15_15",
        "context_with_next_sentence": true
    },
    {
        "source_sentence": "此無所有義緣生之義，智者了知。",
        "from": "T32n1635_008:0069b16_10",
        "context_with_next_sentence": true
    },
    {
        "source_sentence": "又復如是緣生之義，智者於中悉無分別，若於無分別義中即無染無淨。",
        "from": "T32n1635_008:0069b18_3",
        "context_with_next_sentence": true
    },
    {
        "source_sentence": "譬如幻師或幻師弟子，幻出樓閣或復舍宅，具有光焰廣大熾盛。",
        "from": "T32n1635_008:0069b19_12",
        "context_with_next_sentence": true
    },
    {
        "source_sentence": "或有人言：",
        "from": "T32n1635_008:0069b19_17",
        "context_with_next_sentence": true
    },
    {
        "source_sentence": "我能勇力於彼樓閣光焰聚中而為止息。",
        "from": "T32n1635_008:0069b20_14",
        "context_with_next_sentence": true
    },
    {
        "source_sentence": "是人乃至損壞其身，徒生疲極終不能成。",
        "from": "T32n1635_008:0069b21_14",
        "context_with_next_sentence": true
    },
    {
        "source_sentence": "佛言：",
        "from": "T32n1635_008:0069b21_17",
        "context_with_next_sentence": true
    },
    {
        "source_sentence": "妙吉祥！",
        "from": "T32n1635_008:0069b22_1",
        "context_with_next_sentence": true
    },
    {
        "source_sentence": "如是如是。",
        "from": "T32n1635_008:0069b22_6",
        "context_with_next_sentence": true
    },
    {
        "source_sentence": "妙吉祥言：",
        "from": "T32n1635_008:0069b22_11",
        "context_with_next_sentence": true
    },
    {
        "source_sentence": "世尊！",
        "from": "T32n1635_008:0069b22_14",
        "context_with_next_sentence": true
    },
    {
        "source_sentence": "若被精進鎧化度有情亦復如是，徒自疲極終無所得。",
        "from": "T32n1635_008:0069b23_16",
        "context_with_next_sentence": true
    },
    {
        "source_sentence": "此經又云，佛言：",
        "from": "T32n1635_008:0069b24_5",
        "context_with_next_sentence": true
    },
    {
        "source_sentence": "妙吉祥！",
        "from": "T32n1635_008:0069b24_9",
        "context_with_next_sentence": true
    },
    {
        "source_sentence": "汝當如實伺察為是何法增語？",
        "from": "T32n1635_008:0069b25_2",
        "context_with_next_sentence": true
    },
    {
        "source_sentence": "妙吉祥言：",
        "from": "T32n1635_008:0069b25_7",
        "context_with_next_sentence": true
    },
    {
        "source_sentence": "此謂如實伺察者，然如實伺察中彼無一性、無種種性而可造作。",
        "from": "T32n1635_008:0069b26_15",
        "context_with_next_sentence": true
    },
    {
        "source_sentence": "世尊！",
        "from": "T32n1635_008:0069b26_18",
        "context_with_next_sentence": true
    },
    {
        "source_sentence": "若無種類無分別中作如實伺察，即非如實伺察。",
        "from": "T32n1635_008:0069b28_1",
        "context_with_next_sentence": true
    },
    {
        "source_sentence": "世尊！",
        "from": "T32n1635_008:0069b28_4",
        "context_with_next_sentence": true
    },
    {
        "source_sentence": "即此非如實伺察是為增語。",
        "from": "T32n1635_008:0069b28_16",
        "context_with_next_sentence": true
    },
    {
        "source_sentence": "是故若如實伺察成已，是中不起我是凡夫、我是聖人之見。",
        "from": "T32n1635_008:0069c01_4",
        "context_with_next_sentence": true
    },
    {
        "source_sentence": "何以故？",
        "from": "T32n1635_008:0069c01_8",
        "context_with_next_sentence": true
    },
    {
        "source_sentence": "諸法無所觀。",
        "from": "T32n1635_008:0069c01_14",
        "context_with_next_sentence": true
    },
    {
        "source_sentence": "若法不立凡夫聖人之見，即得如實伺察成就。",
        "from": "T32n1635_008:0069c02_14",
        "context_with_next_sentence": true
    },
    {
        "source_sentence": "世尊！",
        "from": "T32n1635_008:0069c02_17",
        "context_with_next_sentence": true
    },
    {
        "source_sentence": "若善男子善女人能如是住者，即得法界相應，是中無有少法若平等若差別可得。",
        "from": "T32n1635_008:0069c04_13",
        "context_with_next_sentence": true
    },
    {
        "source_sentence": "若謂凡夫法差別，亦無分別生；",
        "from": "T32n1635_008:0069c05_9",
        "context_with_next_sentence": true
    },
    {
        "source_sentence": "若謂聖人法平等，亦無分別生。",
        "from": "T32n1635_008:0069c06_3",
        "context_with_next_sentence": true
    },
    {
        "source_sentence": "何以故？",
        "from": "T32n1635_008:0069c06_7",
        "context_with_next_sentence": true
    },
    {
        "source_sentence": "所緣不可得故。",
        "from": "T32n1635_008:0069c06_14",
        "context_with_next_sentence": true
    },
    {
        "source_sentence": "若於所緣中或平等差別有所取者，此即分別。",
        "from": "T32n1635_008:0069c07_14",
        "context_with_next_sentence": true
    },
    {
        "source_sentence": "是分別性都無所有。",
        "from": "T32n1635_008:0069c08_4",
        "context_with_next_sentence": true
    },
    {
        "source_sentence": "若彼彼所緣中有平等差別而可取者，即我法彼法乃有差別。",
        "from": "T32n1635_008:0069c09_11",
        "context_with_next_sentence": true
    },
    {
        "source_sentence": "凡如是等，應知決定無法可取。",
        "from": "T32n1635_008:0069c10_5",
        "context_with_next_sentence": true
    },
    {
        "source_sentence": "《維摩詰經》云，何為病本？",
        "from": "T32n1635_008:0069c10_18",
        "context_with_next_sentence": true
    },
    {
        "source_sentence": "謂有攀緣即為病本，若有攀緣即有其病。",
        "from": "T32n1635_008:0069c11_14",
        "context_with_next_sentence": true
    },
    {
        "source_sentence": "何所攀緣？",
        "from": "T32n1635_008:0069c11_19",
        "context_with_next_sentence": true
    },
    {
        "source_sentence": "謂之三界。",
        "from": "T32n1635_008:0069c12_4",
        "context_with_next_sentence": true
    },
    {
        "source_sentence": "若無攀緣，彼何所表？",
        "from": "T32n1635_008:0069c12_14",
        "context_with_next_sentence": true
    },
    {
        "source_sentence": "若攀緣不可得，即無所得。",
        "from": "T32n1635_008:0069c13_6",
        "context_with_next_sentence": true
    },
    {
        "source_sentence": "云何無所得？",
        "from": "T32n1635_008:0069c13_12",
        "context_with_next_sentence": true
    },
    {
        "source_sentence": "謂二見無所得。",
        "from": "T32n1635_008:0069c13_19",
        "context_with_next_sentence": true
    },
    {
        "source_sentence": "何謂二見？",
        "from": "T32n1635_008:0069c14_3",
        "context_with_next_sentence": true
    },
    {
        "source_sentence": "謂內見、外見。",
        "from": "T32n1635_008:0069c14_10",
        "context_with_next_sentence": true
    },
    {
        "source_sentence": "彼無所得。",
        "from": "T32n1635_008:0069c14_15",
        "context_with_next_sentence": true
    },
    {
        "source_sentence": "此經又云，愛見菩薩言：",
        "from": "T32n1635_008:0069c15_4",
        "context_with_next_sentence": true
    },
    {
        "source_sentence": "色空為二，色即是空，非色滅空，色性自空。",
        "from": "T32n1635_008:0069c16_3",
        "context_with_next_sentence": true
    },
    {
        "source_sentence": "如是乃至識即是空，非識滅空，識性自空。",
        "from": "T32n1635_008:0069c17_2",
        "context_with_next_sentence": true
    },
    {
        "source_sentence": "此等五蘊若解了者，是為入不二法門。",
        "from": "T32n1635_008:0069c17_19",
        "context_with_next_sentence": true
    },
    {
        "source_sentence": "《般若波羅蜜多經》云，舍利子問尊者須菩提言：",
        "from": "T32n1635_008:0069c19_1",
        "context_with_next_sentence": true
    },
    {
        "source_sentence": "若菩薩摩訶薩修行般若波羅蜜多時，云何能知善巧方便？",
        "from": "T32n1635_008:0069c20_7",
        "context_with_next_sentence": true
    },
    {
        "source_sentence": "須菩提言：",
        "from": "T32n1635_008:0069c20_12",
        "context_with_next_sentence": true
    },
    {
        "source_sentence": "尊者舍利子！",
        "from": "T32n1635_008:0069c20_18",
        "context_with_next_sentence": true
    },
    {
        "source_sentence": "若菩薩摩訶薩修行般若波羅蜜多時，不行色不行受想行識、不行色有相乃至不行受想行識有相，不行色非常非無常、非苦非樂、非我非無我、非寂非動、非空非不空、非相非無相、非願非無願、非離非不離，如是乃至不行識非常非無常乃至非離非不離五蘊。",
        "from": "T32n1635_008:0069c26_15",
        "context_with_next_sentence": true
    },
    {
        "source_sentence": "如是所有界、處、緣生、菩提分法、神通、波羅蜜多、力、無畏、無礙解、不共佛法等，乃至非離非不離而悉不行。",
        "from": "T32n1635_008:0069c29_4",
        "context_with_next_sentence": true
    },
    {
        "source_sentence": "何以故？",
        "from": "T32n1635_008:0069c29_8",
        "context_with_next_sentence": true
    },
    {
        "source_sentence": "尊者舍利子！",
        "from": "T32n1635_008:0069c29_14",
        "context_with_next_sentence": true
    },
    {
        "source_sentence": "色不異空空不異色，色即是空空即是色，乃至識不異空空不異識，識即是空空即是識。",
        "from": "T32n1635_008:0070a02_13",
        "context_with_next_sentence": true
    },
    {
        "source_sentence": "如是界、處、緣生乃至不共佛法不異空，空不異不共佛法，不共佛法即是空，空即是不共佛法。",
        "from": "T32n1635_008:0070a04_15",
        "context_with_next_sentence": true
    },
    {
        "source_sentence": "菩薩摩訶薩若如是修行般若波羅蜜多，是即能知善巧方便。",
        "from": "T32n1635_008:0070a06_4",
        "context_with_next_sentence": true
    },
    {
        "source_sentence": "而彼菩薩於般若波羅蜜多亦不念我行、不念我不行、不念我亦行亦不行、不念我非行非不行。",
        "from": "T32n1635_008:0070a08_7",
        "context_with_next_sentence": true
    },
    {
        "source_sentence": "何以故？",
        "from": "T32n1635_008:0070a08_11",
        "context_with_next_sentence": true
    },
    {
        "source_sentence": "無性自性即是般若波羅蜜多故。",
        "from": "T32n1635_008:0070a09_6",
        "context_with_next_sentence": true
    },
    {
        "source_sentence": "此經又云，佛言：",
        "from": "T32n1635_008:0070a09_14",
        "context_with_next_sentence": true
    },
    {
        "source_sentence": "憍尸迦！",
        "from": "T32n1635_008:0070a09_18",
        "context_with_next_sentence": true
    },
    {
        "source_sentence": "善男子善女人宣說般若波羅蜜多時，或有誹謗般若波羅蜜多者。",
        "from": "T32n1635_008:0070a11_8",
        "context_with_next_sentence": true
    },
    {
        "source_sentence": "何等是為誹謗般若波羅蜜多邪？",
        "from": "T32n1635_008:0070a12_4",
        "context_with_next_sentence": true
    },
    {
        "source_sentence": "所謂若說色是無常是苦無我不淨，如是受想行識及界、處、禪定、無量、無色定、念處、正勤、神足、根、力、覺、道、聖諦、無所畏、無礙解、不共佛法，乃至一切相智，是無常是苦無我不淨。",
        "from": "T32n1635_008:0070a16_3",
        "context_with_next_sentence": true
    },
    {
        "source_sentence": "若如是行，是行般若波羅蜜多。",
        "from": "T32n1635_008:0070a16_17",
        "context_with_next_sentence": true
    },
    {
        "source_sentence": "作此說者，是為誹謗般若波羅蜜多。",
        "from": "T32n1635_008:0070a17_13",
        "context_with_next_sentence": true
    },
    {
        "source_sentence": "何等是不謗般若波羅蜜多？",
        "from": "T32n1635_008:0070a18_6",
        "context_with_next_sentence": true
    },
    {
        "source_sentence": "謂若說言：",
        "from": "T32n1635_008:0070a18_11",
        "context_with_next_sentence": true
    },
    {
        "source_sentence": "善男子！",
        "from": "T32n1635_008:0070a18_15",
        "context_with_next_sentence": true
    },
    {
        "source_sentence": "汝修般若波羅蜜多時，勿觀色無常，勿觀色苦無我不淨，乃至一切相智亦復如是。",
        "from": "T32n1635_008:0070a20_12",
        "context_with_next_sentence": true
    },
    {
        "source_sentence": "何以故？",
        "from": "T32n1635_008:0070a20_16",
        "context_with_next_sentence": true
    },
    {
        "source_sentence": "色自性空故。",
        "from": "T32n1635_008:0070a21_2",
        "context_with_next_sentence": true
    },
    {
        "source_sentence": "若色自性空，是即般若波羅蜜多。",
        "from": "T32n1635_008:0070a21_17",
        "context_with_next_sentence": true
    },
    {
        "source_sentence": "若般若波羅蜜多中無色為常可得，彼色如是無所有故。",
        "from": "T32n1635_008:0070a23_3",
        "context_with_next_sentence": true
    },
    {
        "source_sentence": "況復若常若無常而可得邪？",
        "from": "T32n1635_008:0070a23_15",
        "context_with_next_sentence": true
    },
    {
        "source_sentence": "受想行識乃至一切相智亦復如是。",
        "from": "T32n1635_008:0070a24_11",
        "context_with_next_sentence": true
    },
    {
        "source_sentence": "作此說者是即不謗般若波羅蜜多。",
        "from": "T32n1635_008:0070a25_8",
        "context_with_next_sentence": true
    },
    {
        "source_sentence": "又若說言：",
        "from": "T32n1635_008:0070a25_13",
        "context_with_next_sentence": true
    },
    {
        "source_sentence": "善男子！",
        "from": "T32n1635_008:0070a25_17",
        "context_with_next_sentence": true
    },
    {
        "source_sentence": "汝修般若波羅蜜多時，勿謂有法而可過越，勿謂有法而可安住。",
        "from": "T32n1635_008:0070a27_6",
        "context_with_next_sentence": true
    },
    {
        "source_sentence": "何以故？",
        "from": "T32n1635_008:0070a27_10",
        "context_with_next_sentence": true
    },
    {
        "source_sentence": "般若波羅蜜多於一切法中無所有故。",
        "from": "T32n1635_008:0070a28_7",
        "context_with_next_sentence": true
    },
    {
        "source_sentence": "若法不過越無所住，即一切法自性皆空。",
        "from": "T32n1635_008:0070a29_6",
        "context_with_next_sentence": true
    },
    {
        "source_sentence": "若法自性空即法無性，若法無性是即般若波羅蜜多。",
        "from": "T32n1635_008:0070b01_10",
        "context_with_next_sentence": true
    },
    {
        "source_sentence": "此般若波羅蜜多中，即無有法若出若入、若生若滅。",
        "from": "T32n1635_008:0070b02_15",
        "context_with_next_sentence": true
    },
    {
        "source_sentence": "如是說者，是即不謗般若波羅蜜多。",
        "from": "T32n1635_008:0070b03_10",
        "context_with_next_sentence": true
    },
    {
        "source_sentence": "又須菩提白佛言：",
        "from": "T32n1635_008:0070b03_18",
        "context_with_next_sentence": true
    },
    {
        "source_sentence": "世尊！",
        "from": "T32n1635_008:0070b04_2",
        "context_with_next_sentence": true
    },
    {
        "source_sentence": "般若波羅蜜多，云何有所得？",
        "from": "T32n1635_008:0070b04_15",
        "context_with_next_sentence": true
    },
    {
        "source_sentence": "云何無所得？",
        "from": "T32n1635_008:0070b05_1",
        "context_with_next_sentence": true
    },
    {
        "source_sentence": "佛言：",
        "from": "T32n1635_008:0070b05_4",
        "context_with_next_sentence": true
    },
    {
        "source_sentence": "須菩提！",
        "from": "T32n1635_008:0070b05_8",
        "context_with_next_sentence": true
    },
    {
        "source_sentence": "若法有二即有所得，若法無二即無所得。",
        "from": "T32n1635_008:0070b06_5",
        "context_with_next_sentence": true
    },
    {
        "source_sentence": "須菩提言：",
        "from": "T32n1635_008:0070b06_10",
        "context_with_next_sentence": true
    },
    {
        "source_sentence": "世尊！",
        "from": "T32n1635_008:0070b06_13",
        "context_with_next_sentence": true
    },
    {
        "source_sentence": "云何為二？",
        "from": "T32n1635_008:0070b06_18",
        "context_with_next_sentence": true
    },
    {
        "source_sentence": "佛言：",
        "from": "T32n1635_008:0070b07_1",
        "context_with_next_sentence": true
    },
    {
        "source_sentence": "須菩提：",
        "from": "T32n1635_008:0070b07_5",
        "context_with_next_sentence": true
    },
    {
        "source_sentence": "眼色為二，意法為二，乃至菩提法佛法為二。",
        "from": "T32n1635_008:0070b08_4",
        "context_with_next_sentence": true
    },
    {
        "source_sentence": "須菩提言：",
        "from": "T32n1635_008:0070b08_9",
        "context_with_next_sentence": true
    },
    {
        "source_sentence": "世尊！",
        "from": "T32n1635_008:0070b08_12",
        "context_with_next_sentence": true
    },
    {
        "source_sentence": "有所得是無所得邪？",
        "from": "T32n1635_008:0070b09_1",
        "context_with_next_sentence": true
    },
    {
        "source_sentence": "無所得是無所得邪？",
        "from": "T32n1635_008:0070b09_10",
        "context_with_next_sentence": true
    },
    {
        "source_sentence": "佛言：",
        "from": "T32n1635_008:0070b09_13",
        "context_with_next_sentence": true
    },
    {
        "source_sentence": "須菩提！",
        "from": "T32n1635_008:0070b09_17",
        "context_with_next_sentence": true
    },
    {
        "source_sentence": "非彼有所得是無所得，亦非無所得是無所得。",
        "from": "T32n1635_008:0070b10_16",
        "context_with_next_sentence": true
    },
    {
        "source_sentence": "須菩提！",
        "from": "T32n1635_008:0070b11_1",
        "context_with_next_sentence": true
    },
    {
        "source_sentence": "若有所得、若無所得而悉平等，此即是為無所得。",
        "from": "T32n1635_008:0070b12_3",
        "context_with_next_sentence": true
    },
    {
        "source_sentence": "復次須菩提言：",
        "from": "T32n1635_008:0070b12_10",
        "context_with_next_sentence": true
    },
    {
        "source_sentence": "世尊！",
        "from": "T32n1635_008:0070b12_13",
        "context_with_next_sentence": true
    },
    {
        "source_sentence": "豈不住勝義諦中證阿耨多羅三藐三菩提果邪？",
        "from": "T32n1635_008:0070b13_13",
        "context_with_next_sentence": true
    },
    {
        "source_sentence": "佛言：",
        "from": "T32n1635_008:0070b13_16",
        "context_with_next_sentence": true
    },
    {
        "source_sentence": "不也。",
        "from": "T32n1635_008:0070b13_19",
        "context_with_next_sentence": true
    },
    {
        "source_sentence": "須菩提言：",
        "from": "T32n1635_008:0070b14_4",
        "context_with_next_sentence": true
    },
    {
        "source_sentence": "住顛倒法中邪？",
        "from": "T32n1635_008:0070b14_11",
        "context_with_next_sentence": true
    },
    {
        "source_sentence": "佛言：",
        "from": "T32n1635_008:0070b14_14",
        "context_with_next_sentence": true
    },
    {
        "source_sentence": "不也。",
        "from": "T32n1635_008:0070b14_17",
        "context_with_next_sentence": true
    },
    {
        "source_sentence": "須菩提言：",
        "from": "T32n1635_008:0070b15_1",
        "context_with_next_sentence": true
    },
    {
        "source_sentence": "若不住勝義諦中，又不住顛倒法中成正覺者，豈非如來不證菩提果邪？",
        "from": "T32n1635_008:0070b16_13",
        "context_with_next_sentence": true
    },
    {
        "source_sentence": "佛言：",
        "from": "T32n1635_008:0070b16_16",
        "context_with_next_sentence": true
    },
    {
        "source_sentence": "須菩提！",
        "from": "T32n1635_008:0070b16_20",
        "context_with_next_sentence": true
    },
    {
        "source_sentence": "我證菩提果，然於有為界中、無為界中悉無所住。",
        "from": "T32n1635_008:0070b18_2",
        "context_with_next_sentence": true
    },
    {
        "source_sentence": "又復佛言：",
        "from": "T32n1635_008:0070b18_7",
        "context_with_next_sentence": true
    },
    {
        "source_sentence": "須菩提！",
        "from": "T32n1635_008:0070b18_11",
        "context_with_next_sentence": true
    },
    {
        "source_sentence": "我不能以無性中無性而成正覺。",
        "from": "T32n1635_008:0070b19_5",
        "context_with_next_sentence": true
    },
    {
        "source_sentence": "須菩提言：",
        "from": "T32n1635_008:0070b19_10",
        "context_with_next_sentence": true
    },
    {
        "source_sentence": "世尊！",
        "from": "T32n1635_008:0070b19_13",
        "context_with_next_sentence": true
    },
    {
        "source_sentence": "豈不以有性中無性能成正覺不？",
        "from": "T32n1635_008:0070b20_7",
        "context_with_next_sentence": true
    },
    {
        "source_sentence": "佛言：",
        "from": "T32n1635_008:0070b20_10",
        "context_with_next_sentence": true
    },
    {
        "source_sentence": "不也。",
        "from": "T32n1635_008:0070b20_13",
        "context_with_next_sentence": true
    },
    {
        "source_sentence": "須菩提言：",
        "from": "T32n1635_008:0070b20_18",
        "context_with_next_sentence": true
    },
    {
        "source_sentence": "若以無性中無性能成正覺不？",
        "from": "T32n1635_008:0070b21_10",
        "context_with_next_sentence": true
    },
    {
        "source_sentence": "佛言：",
        "from": "T32n1635_008:0070b21_13",
        "context_with_next_sentence": true
    },
    {
        "source_sentence": "不也。",
        "from": "T32n1635_008:0070b21_16",
        "context_with_next_sentence": true
    },
    {
        "source_sentence": "又須菩提！",
        "from": "T32n1635_008:0070b22_1",
        "context_with_next_sentence": true
    },
    {
        "source_sentence": "我於《金剛般若波羅蜜多經》中曾謂汝言：",
        "from": "T32n1635_008:0070b22_20",
        "context_with_next_sentence": true
    },
    {
        "source_sentence": "須菩提！",
        "from": "T32n1635_008:0070b23_3",
        "context_with_next_sentence": true
    },
    {
        "source_sentence": "於汝意云何？",
        "from": "T32n1635_008:0070b23_9",
        "context_with_next_sentence": true
    },
    {
        "source_sentence": "如來得阿耨多羅三藐三菩提邪？",
        "from": "T32n1635_008:0070b24_4",
        "context_with_next_sentence": true
    },
    {
        "source_sentence": "如來有所說法邪？",
        "from": "T32n1635_008:0070b24_12",
        "context_with_next_sentence": true
    },
    {
        "source_sentence": "須菩提言：",
        "from": "T32n1635_008:0070b24_17",
        "context_with_next_sentence": true
    },
    {
        "source_sentence": "如我解佛所說義，無有法如來得阿耨多羅三藐三菩提，亦無有法如來可說。",
        "from": "T32n1635_008:0070b26_12",
        "context_with_next_sentence": true
    },
    {
        "source_sentence": "何以故？",
        "from": "T32n1635_008:0070b26_16",
        "context_with_next_sentence": true
    },
    {
        "source_sentence": "若有法如來所說者，彼不可取不可說、非法非非法。",
        "from": "T32n1635_008:0070b27_19",
        "context_with_next_sentence": true
    },
    {
        "source_sentence": "所以者何？",
        "from": "T32n1635_008:0070b28_4",
        "context_with_next_sentence": true
    },
    {
        "source_sentence": "一切賢聖皆以無為法而有差別。",
        "from": "T32n1635_008:0070b28_18",
        "context_with_next_sentence": true
    },
    {
        "source_sentence": "如來但為化度有情故，以善方便開種種門，宣說如是甚深正法。",
        "from": "T32n1635_008:0070c01_8",
        "context_with_next_sentence": true
    },
    {
        "source_sentence": "大乘寶要義論卷第八",
        "from": "T32n1635_008:0070c02_100",
        "context_with_next_sentence": false
    }
]