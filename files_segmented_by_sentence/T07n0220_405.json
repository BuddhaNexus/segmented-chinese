{
    "T07n0220_405:0023c08_0": "大般若波羅蜜多經卷第四百五",
    "T07n0220_405:0023c10_0": "三藏法師玄奘奉　詔譯",
    "T07n0220_405:0023c11_0": "第二分觀照品第三之四",
    "T07n0220_405:0023c12_0": "時，舍利子復白佛言：「世尊！",
    "T07n0220_405:0023c12_1": "云何菩薩摩訶薩修行般若波羅蜜多時所引發宿住隨念智證通？」",
    "T07n0220_405:0023c14_2": "佛言：「舍利子！",
    "T07n0220_405:0023c14_3": "有菩薩摩訶薩宿住隨念智證通，能如實念十方各如殑伽沙界一切有情諸宿住事。",
    "T07n0220_405:0023c16_4": "所謂隨念若自若他一心、十心、百心、千心、多百千心頃諸宿住事，或復隨念一日、十日、百日、千日、多百千日諸宿住事，或復隨念一月、十月、百月、千月、多百千月諸宿住事，或復隨念一年、十年、百年、千年、多百千年諸宿住事，或復隨念一劫、十劫、百劫、千劫、多百千劫乃至無量無數百千俱胝那庾多劫諸宿住事，或復隨念前際所有諸宿住事，謂如是時，如是處，如是名，如是姓，如是類，如是食，如是久住，如是壽限，如是長壽，如是受樂，如是受苦，從彼處沒來生此間，從此間沒往生彼處，如是狀貌，如是言說。",
    "T07n0220_405:0023c27_5": "若略若廣、若自若他，諸宿住事皆能隨念。",
    "T07n0220_405:0023c28_6": "「舍利子！",
    "T07n0220_405:0023c28_7": "是菩薩摩訶薩雖有如是宿住智用，而於其中不自高舉，不著宿住隨念智證通性，不著宿住隨念智證通事，不著能得宿住隨念智證通者，於著不著俱無所著。",
    "T07n0220_405:0024a03_8": "何以故？",
    "T07n0220_405:0024a03_9": "自性空故，自性離故，自性本來不可得故。",
    "T07n0220_405:0024a04_10": "舍利子！",
    "T07n0220_405:0024a05_0": "是菩薩摩訶薩不作是念：『我今引發宿住智通為自娛樂，唯除為得一切智智。』",
    "T07n0220_405:0024a06_1": "舍利子！",
    "T07n0220_405:0024a06_2": "是名菩薩摩訶薩修行般若波羅蜜多時所引發宿住隨念智證通。」",
    "T07n0220_405:0024a09_0": "時，舍利子復白佛言：「世尊！",
    "T07n0220_405:0024a09_1": "云何菩薩摩訶薩修行般若波羅蜜多時所引發天眼智證通？」",
    "T07n0220_405:0024a11_0": "佛言：「舍利子！",
    "T07n0220_405:0024a11_1": "有菩薩摩訶薩天眼智證通最勝清淨過人天眼，能如實見十方各如殑伽沙界情、非情類種種色像，所謂普見諸有情類死時生時，妙色麁色、善趣惡趣、若勝若劣，諸如是等種種色像。",
    "T07n0220_405:0024a15_2": "因此復知諸有情類隨業力用受生差別，如是有情成就身惡行、成就語惡行、成就意惡行，誹毀賢聖邪見因緣，身壞命終當墮惡趣，或生地獄，或生傍生，或生鬼界，或生邊地下賤悖惡有情類中受諸苦惱；如是有情成就身妙行、成就語妙行、成就意妙行，讚美賢聖正見因緣，身壞命終當昇善趣，或生天上，或生人中受諸快樂。",
    "T07n0220_405:0024a23_3": "如是有情種種業類受果差別皆如實知。",
    "T07n0220_405:0024a24_0": "「舍利子！",
    "T07n0220_405:0024a24_1": "是菩薩摩訶薩雖有如是天眼作用，而於其中不自高舉，不著天眼智證通性，不著天眼智證通事，不著能得如是天眼智證通者，於著不著俱無所著。",
    "T07n0220_405:0024a27_2": "何以故？",
    "T07n0220_405:0024a27_3": "自性空故，自性離故，自性本來不可得故。",
    "T07n0220_405:0024a28_4": "舍利子！",
    "T07n0220_405:0024a29_0": "是菩薩摩訶薩不作是念：『我今引發天眼智通為自娛樂，唯除為得一切智智。』",
    "T07n0220_405:0024b01_1": "舍利子！",
    "T07n0220_405:0024b01_2": "是名菩薩摩訶薩修行般若波羅蜜多時所引發天眼智證通。」",
    "T07n0220_405:0024b04_0": "時，舍利子復白佛言：「世尊！",
    "T07n0220_405:0024b04_1": "云何菩薩摩訶薩修行般若波羅蜜多時所引發漏盡智證通？」",
    "T07n0220_405:0024b06_0": "佛言：「舍利子！",
    "T07n0220_405:0024b06_1": "有菩薩摩訶薩漏盡智證通，能如實知十方各如殑伽沙界一切有情，若自若他漏盡不盡。",
    "T07n0220_405:0024b08_2": "此通依止金剛喻定，斷諸障習方得圓滿。",
    "T07n0220_405:0024b09_3": "得不退轉菩薩地時，於一切漏亦名為盡，畢竟不起現在前故。",
    "T07n0220_405:0024b10_4": "菩薩雖得此漏盡通，不墮聲聞、獨覺之地，唯趣無上正等菩提，不復希求餘義利故。",
    "T07n0220_405:0024b12_5": "「舍利子！",
    "T07n0220_405:0024b12_6": "是菩薩摩訶薩雖有如是漏盡智用，而於其中不自高舉，不著漏盡智證通性，不著漏盡智證通事，不著能得如是漏盡智證通者，於著不著俱無所著。",
    "T07n0220_405:0024b16_7": "何以故？",
    "T07n0220_405:0024b16_8": "自性空故，自性離故，自性本來不可得故。",
    "T07n0220_405:0024b17_9": "舍利子！",
    "T07n0220_405:0024b17_10": "是菩薩摩訶薩不作是念：『我今引發漏盡智通為自娛樂，唯除為得一切智智。』",
    "T07n0220_405:0024b19_11": "舍利子！",
    "T07n0220_405:0024b19_12": "是名菩薩摩訶薩修行般若波羅蜜多時所引發漏盡智證通。",
    "T07n0220_405:0024b20_13": "「舍利子！",
    "T07n0220_405:0024b21_14": "菩薩摩訶薩修行般若波羅蜜多時，能圓滿清淨六神通波羅蜜多，由此六神通波羅蜜多圓滿清淨故，便證無上正等菩提。",
    "T07n0220_405:0024b23_15": "「舍利子！",
    "T07n0220_405:0024b24_16": "復有菩薩摩訶薩修行般若波羅蜜多時，安住布施波羅蜜多，嚴淨一切智、一切相智道，以畢竟空不起惠捨慳悋心故。",
    "T07n0220_405:0024b26_17": "「舍利子！",
    "T07n0220_405:0024b26_18": "復有菩薩摩訶薩修行般若波羅蜜多時，安住淨戒波羅蜜多，嚴淨一切智、一切相智道，以畢竟空不起持戒犯戒心故。",
    "T07n0220_405:0024b29_19": "「舍利子！",
    "T07n0220_405:0024b29_20": "復有菩薩摩訶薩修行般若波羅蜜多時，安住安忍波羅蜜多，嚴淨一切智、一切相智道，以畢竟空不起慈悲忿恚心故。",
    "T07n0220_405:0024c03_21": "「舍利子！",
    "T07n0220_405:0024c03_22": "復有菩薩摩訶薩修行般若波羅蜜多時，安住精進波羅蜜多，嚴淨一切智、一切相智道，以畢竟空不起勤勇懈怠心故。",
    "T07n0220_405:0024c06_23": "「舍利子！",
    "T07n0220_405:0024c06_24": "復有菩薩摩訶薩修行般若波羅蜜多時，安住靜慮波羅蜜多，嚴淨一切智、一切相智道，以畢竟空不起寂靜散亂心故。",
    "T07n0220_405:0024c09_25": "「舍利子！",
    "T07n0220_405:0024c09_26": "復有菩薩摩訶薩修行般若波羅蜜多時，還住般若波羅蜜多，嚴淨一切智、一切相智道，以畢竟空不起智慧愚癡心故。",
    "T07n0220_405:0024c13_0": "「舍利子！",
    "T07n0220_405:0024c13_1": "復有菩薩摩訶薩修行般若波羅蜜多時，安住布施、淨戒波羅蜜多，嚴淨一切智、一切相智道，以畢竟空不起惠捨慳悋、持戒犯戒心故。",
    "T07n0220_405:0024c16_2": "「舍利子！",
    "T07n0220_405:0024c16_3": "復有菩薩摩訶薩修行般若波羅蜜多時，安住布施、安忍波羅蜜多，嚴淨一切智、一切相智道，以畢竟空不起惠捨慳悋、慈悲忿恚心故。",
    "T07n0220_405:0024c19_4": "「舍利子！",
    "T07n0220_405:0024c19_5": "復有菩薩摩訶薩修行般若波羅蜜多時，安住布施、精進波羅蜜多，嚴淨一切智、一切相智道，以畢竟空不起惠捨慳悋、勤勇懈怠心故。",
    "T07n0220_405:0024c22_6": "「舍利子！",
    "T07n0220_405:0024c22_7": "復有菩薩摩訶薩修行般若波羅蜜多時，安住布施、靜慮波羅蜜多，嚴淨一切智、一切相智道，以畢竟空不起惠捨慳悋、寂靜散亂心故。",
    "T07n0220_405:0024c25_8": "「舍利子！",
    "T07n0220_405:0024c26_9": "復有菩薩摩訶薩修行般若波羅蜜多時，安住布施、般若波羅蜜多，嚴淨一切智、一切相智道，以畢竟空不起惠捨慳悋、智慧愚癡心故。",
    "T07n0220_405:0024c29_10": "「舍利子！",
    "T07n0220_405:0024c29_11": "復有菩薩摩訶薩修行般若波羅蜜多時，安住淨戒、安忍波羅蜜多，嚴淨一切智、一切相智道，以畢竟空不起持戒犯戒、慈悲忿恚心故。",
    "T07n0220_405:0025a03_12": "「舍利子！",
    "T07n0220_405:0025a03_13": "復有菩薩摩訶薩修行般若波羅蜜多時，安住淨戒、精進波羅蜜多，嚴淨一切智、一切相智道，以畢竟空不起持戒犯戒、勤勇懈怠心故。",
    "T07n0220_405:0025a06_14": "「舍利子！",
    "T07n0220_405:0025a06_15": "復有菩薩摩訶薩修行般若波羅蜜多時，安住淨戒、靜慮波羅蜜多，嚴淨一切智、一切相智道，以畢竟空不起持戒犯戒、寂靜散亂心故。",
    "T07n0220_405:0025a09_16": "「舍利子！",
    "T07n0220_405:0025a10_17": "復有菩薩摩訶薩修行般若波羅蜜多時，安住淨戒、般若波羅蜜多，嚴淨一切智、一切相智道，以畢竟空不起持戒犯戒、智慧愚癡心故。",
    "T07n0220_405:0025a13_18": "「舍利子！",
    "T07n0220_405:0025a13_19": "復有菩薩摩訶薩修行般若波羅蜜多時，安住安忍、精進波羅蜜多，嚴淨一切智、一切相智道，以畢竟空不起慈悲忿恚、勤勇懈怠心故。",
    "T07n0220_405:0025a16_20": "「舍利子！",
    "T07n0220_405:0025a16_21": "復有菩薩摩訶薩修行般若波羅蜜多時，安住安忍、靜慮波羅蜜多，嚴淨一切智、一切相智道，以畢竟空不起慈悲忿恚、寂靜散亂心故。",
    "T07n0220_405:0025a19_22": "「舍利子！",
    "T07n0220_405:0025a19_23": "復有菩薩摩訶薩修行般若波羅蜜多時，安住安忍、般若波羅蜜多，嚴淨一切智、一切相智道，以畢竟空不起慈悲忿恚、智慧愚癡心故。",
    "T07n0220_405:0025a22_24": "「舍利子！",
    "T07n0220_405:0025a23_0": "復有菩薩摩訶薩修行般若波羅蜜多時，安住精進、靜慮波羅蜜多，嚴淨一切智、一切相智道，以畢竟空不起勤勇懈怠、寂靜散亂心故。",
    "T07n0220_405:0025a26_1": "「舍利子！",
    "T07n0220_405:0025a26_2": "復有菩薩摩訶薩修行般若波羅蜜多時，安住精進、般若波羅蜜多，嚴淨一切智、一切相智道，以畢竟空不起勤勇懈怠、智慧愚癡心故。",
    "T07n0220_405:0025b01_0": "「舍利子！",
    "T07n0220_405:0025b01_1": "復有菩薩摩訶薩修行般若波羅蜜多時，安住靜慮、般若波羅蜜多，嚴淨一切智、一切相智道，以畢竟空不起寂靜散亂、智慧愚癡心故。",
    "T07n0220_405:0025b04_2": "「舍利子！",
    "T07n0220_405:0025b04_3": "復有菩薩摩訶薩修行般若波羅蜜多時，安住布施、淨戒、安忍波羅蜜多，嚴淨一切智、一切相智道，以畢竟空不起惠捨慳悋、持戒犯戒、慈悲忿恚心故。",
    "T07n0220_405:0025b07_4": "「舍利子！",
    "T07n0220_405:0025b07_5": "復有菩薩摩訶薩修行般若波羅蜜多時，安住布施、安忍、精進波羅蜜多，嚴淨一切智、一切相智道，以畢竟空不起惠捨慳悋、慈悲忿恚、勤勇懈怠心故。",
    "T07n0220_405:0025b11_6": "「舍利子！",
    "T07n0220_405:0025b11_7": "復有菩薩摩訶薩修行般若波羅蜜多時，安住布施、精進、靜慮波羅蜜多，嚴淨一切智、一切相智道，以畢竟空不起惠捨慳悋、勤勇懈怠、寂靜散亂心故。",
    "T07n0220_405:0025b14_8": "「舍利子！",
    "T07n0220_405:0025b15_9": "復有菩薩摩訶薩修行般若波羅蜜多時，安住布施、靜慮、般若波羅蜜多，嚴淨一切智、一切相智道，以畢竟空不起惠捨慳悋、寂靜散亂、智慧愚癡心故。",
    "T07n0220_405:0025b18_10": "「舍利子！",
    "T07n0220_405:0025b18_11": "復有菩薩摩訶薩修行般若波羅蜜多時，安住淨戒、安忍、精進波羅蜜多，嚴淨一切智、一切相智道，以畢竟空不起持戒犯戒、慈悲忿恚、勤勇懈怠心故。",
    "T07n0220_405:0025b22_12": "「舍利子！",
    "T07n0220_405:0025b22_13": "復有菩薩摩訶薩修行般若波羅蜜多時，安住淨戒、精進、靜慮波羅蜜多，嚴淨一切智、一切相智道，以畢竟空不起持戒犯戒、勤勇懈怠、寂靜散亂心故。",
    "T07n0220_405:0025b25_14": "「舍利子！",
    "T07n0220_405:0025b25_15": "復有菩薩摩訶薩修行般若波羅蜜多時，安住淨戒、靜慮、般若波羅蜜多，嚴淨一切智、一切相智道，以畢竟空不起持戒犯戒、寂靜散亂、智慧愚癡心故。",
    "T07n0220_405:0025b29_16": "「舍利子！",
    "T07n0220_405:0025b29_17": "復有菩薩摩訶薩修行般若波羅蜜多時，安住安忍、精進、靜慮波羅蜜多，嚴淨一切智、一切相智道，以畢竟空不起慈悲忿恚、勤勇懈怠、寂靜散亂心故。",
    "T07n0220_405:0025c03_18": "「舍利子！",
    "T07n0220_405:0025c04_0": "復有菩薩摩訶薩修行般若波羅蜜多時，安住安忍、靜慮、般若波羅蜜多，嚴淨一切智、一切相智道，以畢竟空不起慈悲忿恚、寂靜散亂、智慧愚癡心故。",
    "T07n0220_405:0025c08_0": "「舍利子！",
    "T07n0220_405:0025c08_1": "復有菩薩摩訶薩修行般若波羅蜜多時，安住精進、靜慮、般若波羅蜜多，嚴淨一切智、一切相智道，以畢竟空不起勤勇懈怠、寂靜散亂、智慧愚癡心故。",
    "T07n0220_405:0025c11_2": "「舍利子！",
    "T07n0220_405:0025c11_3": "復有菩薩摩訶薩修行般若波羅蜜多時，安住布施、淨戒、安忍、精進波羅蜜多，嚴淨一切智、一切相智道，以畢竟空不起惠捨慳悋、持戒犯戒、慈悲忿恚、勤勇懈怠心故。",
    "T07n0220_405:0025c15_4": "「舍利子！",
    "T07n0220_405:0025c15_5": "復有菩薩摩訶薩修行般若波羅蜜多時，安住布施、安忍、精進、靜慮波羅蜜多，嚴淨一切智、一切相智道，以畢竟空不起惠捨慳悋、慈悲忿恚、精進懈怠、寂靜散亂心故。",
    "T07n0220_405:0025c19_6": "「舍利子！",
    "T07n0220_405:0025c19_7": "復有菩薩摩訶薩修行般若波羅蜜多時，安住布施、精進、靜慮、般若波羅蜜多，嚴淨一切智、一切相智道，以畢竟空不起惠捨慳悋、勤勇懈怠、寂靜散亂、智慧愚癡心故。",
    "T07n0220_405:0025c23_8": "「舍利子！",
    "T07n0220_405:0025c23_9": "復有菩薩摩訶薩修行般若波羅蜜多時，安住淨戒、安忍、精進、靜慮波羅蜜多，嚴淨一切智、一切相智道，以畢竟空不起持戒犯戒、慈悲忿恚、勤勇懈怠、寂靜散亂心故。",
    "T07n0220_405:0025c28_0": "「舍利子！",
    "T07n0220_405:0025c28_1": "復有菩薩摩訶薩修行般若波羅蜜多時，安住淨戒、精進、靜慮、般若波羅蜜多，嚴淨一切智、一切相智道，以畢竟空不起持戒犯戒、勤勇懈怠、寂靜散亂、智慧愚癡心故。",
    "T07n0220_405:0026a02_2": "「舍利子！",
    "T07n0220_405:0026a03_3": "復有菩薩摩訶薩修行般若波羅蜜多時，安住安忍、精進、靜慮、般若波羅蜜多，嚴淨一切智、一切相智道，以畢竟空不起慈悲忿恚、勤勇懈怠、寂靜散亂、智慧愚癡心故。",
    "T07n0220_405:0026a06_4": "「舍利子！",
    "T07n0220_405:0026a07_5": "復有菩薩摩訶薩修行般若波羅蜜多時，安住布施、淨戒、安忍、精進、靜慮波羅蜜多，嚴淨一切智、一切相智道，以畢竟空不起惠捨慳悋、持戒犯戒、慈悲忿恚、勤勇懈怠、寂靜散亂心故。",
    "T07n0220_405:0026a11_6": "「舍利子！",
    "T07n0220_405:0026a11_7": "復有菩薩摩訶薩修行般若波羅蜜多時，安住布施、安忍、精進、靜慮、般若波羅蜜多，嚴淨一切智、一切相智道，以畢竟空不起惠捨慳悋、慈悲忿恚、勤勇懈怠、寂靜散亂、智慧愚癡心故。",
    "T07n0220_405:0026a15_8": "「舍利子！",
    "T07n0220_405:0026a15_9": "復有菩薩摩訶薩修行般若波羅蜜多時，安住淨戒、安忍、精進、靜慮、般若波羅蜜多，嚴淨一切智、一切相智道，以畢竟空不起持戒犯戒、慈悲忿恚、勤勇懈怠、寂靜散亂、智慧愚癡心故。",
    "T07n0220_405:0026a19_10": "「舍利子！",
    "T07n0220_405:0026a19_11": "復有菩薩摩訶薩修行般若波羅蜜多時，安住布施、淨戒、安忍、精進、靜慮、般若波羅蜜多，嚴淨一切智、一切相智道，以畢竟空不起惠捨慳悋、持戒犯戒、慈悲忿恚、精進懈怠、寂靜散亂、智慧愚癡心故。",
    "T07n0220_405:0026a25_0": "「如是，舍利子！",
    "T07n0220_405:0026a25_1": "諸菩薩摩訶薩修行般若波羅蜜多時，安住六種波羅蜜多，嚴淨一切智、一切相智道，以畢竟空無惠捨慳悋故，無持戒犯戒故，無慈悲忿恚故，無勤勇懈怠故，無寂靜散亂故，無智慧愚癡故，不著惠捨，不著慳悋，不著持戒，不著犯戒，不著慈悲，不著忿恚，不著勤勇，不著懈怠，不著寂靜，不著散亂，不著智慧，不著愚癡。",
    "T07n0220_405:0026b03_2": "舍利子！",
    "T07n0220_405:0026b03_3": "是菩薩摩訶薩當於爾時，不著惠捨慳悋者，不著持戒犯戒者，不著慈悲忿恚者，不著勤勇懈怠者，不著寂靜散亂者，不著智慧愚癡者。",
    "T07n0220_405:0026b06_4": "舍利子！",
    "T07n0220_405:0026b06_5": "是菩薩摩訶薩當於爾時，於著不著皆無所著。",
    "T07n0220_405:0026b08_0": "何以故？",
    "T07n0220_405:0026b08_1": "以一切法畢竟空故。",
    "T07n0220_405:0026b08_2": "舍利子！",
    "T07n0220_405:0026b08_3": "是菩薩摩訶薩當於爾時，不著毀罵、不著讚歎，不著損害、不著饒益，不著輕慢、不著恭敬。",
    "T07n0220_405:0026b10_4": "何以故？",
    "T07n0220_405:0026b11_5": "畢竟空中，無有毀罵讚歎法故，無有損害饒益法故，無有輕慢恭敬法故。",
    "T07n0220_405:0026b12_6": "舍利子！",
    "T07n0220_405:0026b12_7": "是菩薩摩訶薩當於爾時，不著毀罵讚歎者，不著損害饒益者，不著輕慢恭敬者。",
    "T07n0220_405:0026b14_8": "何以故？",
    "T07n0220_405:0026b14_9": "畢竟空中，無有毀罵讚歎者故，無有損害饒益者故，無有輕慢恭敬者故。",
    "T07n0220_405:0026b16_10": "舍利子！",
    "T07n0220_405:0026b16_11": "是菩薩摩訶薩當於爾時，於著不著皆無所著。",
    "T07n0220_405:0026b17_12": "何以故？",
    "T07n0220_405:0026b18_13": "甚深般若波羅蜜多永絕一切著不著故。",
    "T07n0220_405:0026b19_0": "「舍利子！",
    "T07n0220_405:0026b19_1": "是菩薩摩訶薩修行般若波羅蜜多時，所獲功德最上最妙，一切聲聞及諸獨覺皆所無有。",
    "T07n0220_405:0026b21_2": "舍利子！",
    "T07n0220_405:0026b21_3": "此菩薩摩訶薩如是功德既圓滿已，復能以四攝事成熟一切有情、嚴淨佛土，便得嚴淨一切智、一切相智道，速能證得一切智智。",
    "T07n0220_405:0026b24_4": "「復次，舍利子！",
    "T07n0220_405:0026b24_5": "修行般若波羅蜜多菩薩摩訶薩，修行般若波羅蜜多時，於一切有情起平等心，起平等心已，於一切有情起利益安樂心，起利益安樂心已，於一切法性皆得平等，得法性平等已，安立一切有情於一切法平等性中。",
    "T07n0220_405:0026b29_6": "「舍利子！",
    "T07n0220_405:0026b29_7": "是菩薩摩訶薩於現法中得十方諸佛之所護念，亦得一切菩薩摩訶薩、聲聞、獨覺之所敬愛。",
    "T07n0220_405:0026c02_8": "舍利子！",
    "T07n0220_405:0026c03_9": "是菩薩摩訶薩隨所生處，眼終不見不可意色，耳終不聞不可意聲，鼻終不嗅不可意香，舌終不甞不可意味，身終不覺不可意觸，意終不取不可意法。",
    "T07n0220_405:0026c06_10": "舍利子！",
    "T07n0220_405:0026c06_11": "是菩薩摩訶薩於阿耨多羅三藐三菩提永不退轉。」",
    "T07n0220_405:0026c07_12": "當佛說此修行般若波羅蜜多諸菩薩摩訶薩獲勝利時，眾中有三百苾芻即從座起，以所著衣持用奉佛，皆發無上正等覺心。",
    "T07n0220_405:0026c10_13": "爾時，世尊即便微笑，從面門出種種色光。",
    "T07n0220_405:0026c11_14": "尊者阿難從座而起，偏覆左肩右膝著地，合掌恭敬而白佛言：「世尊！",
    "T07n0220_405:0026c13_15": "何因何緣現此微笑？",
    "T07n0220_405:0026c13_16": "大聖現笑必有因緣，請垂矜愍唯願為說！」",
    "T07n0220_405:0026c14_17": "佛告阿難：「是從座起三百苾芻，從此已後六十一劫星喻劫中，當得作佛皆同一號，謂大幢相如來、應、正等覺、明行圓滿、善逝、世間解、無上丈夫、調御士、天人師、佛、薄伽梵。",
    "T07n0220_405:0026c18_18": "是諸苾芻捨此身已，當生東方不動佛國，於彼佛所修菩薩行。」",
    "T07n0220_405:0026c19_19": "復有六萬天子聞佛所說，皆發無上正等覺心。",
    "T07n0220_405:0026c20_20": "世尊記彼當於彌勒如來法中淨信出家專修梵行，彌勒如來為其授記，當得無上正等菩提。",
    "T07n0220_405:0026c23_0": "爾時，此間一切眾會，以佛神力得見十方各千佛土及諸世尊，并彼眾會彼諸佛土清淨莊嚴微妙殊特，當於爾時此堪忍界嚴淨之相所不能及。",
    "T07n0220_405:0026c26_1": "時，此眾會一萬有情各發願言：「以我所修諸純淨業，願當往生彼彼佛土。」",
    "T07n0220_405:0026c27_2": "爾時，世尊知其心願即復微笑，面門又出種種色光。",
    "T07n0220_405:0026c29_3": "尊者阿難復從座起，恭敬問佛微笑因緣。",
    "T07n0220_405:0027a01_4": "佛告阿難：「汝今見此萬有情不？」",
    "T07n0220_405:0027a01_5": "阿難白言：「唯然！",
    "T07n0220_405:0027a02_6": "已見。」",
    "T07n0220_405:0027a02_7": "佛言：「阿難！",
    "T07n0220_405:0027a02_8": "此萬有情從此壽盡，隨彼願力於萬佛土各得往生，乃至無上正等菩提，在所生處常不離佛，供養恭敬、尊重讚歎，修習六種波羅蜜多，得圓滿已俱時成佛，皆同一號，謂莊嚴王如來、應、正等覺、明行圓滿、善逝、世間解、無上丈夫、調御士、天人師、佛、薄伽梵。」",
    "T07n0220_405:0027a09_0": "第二分無等等品第四",
    "T07n0220_405:0027a10_0": "爾時，尊者舍利子、尊者大目連、尊者善現、尊者大飲光、尊者滿慈子，如是等眾望所識諸大苾芻、苾芻尼、菩薩摩訶薩、鄔波索迦、鄔波斯迦，皆從座起恭敬合掌，俱白佛言：「世尊！",
    "T07n0220_405:0027a14_0-0": "大波羅蜜多是菩薩摩訶薩般若波羅蜜多，廣波羅蜜多是菩薩摩訶薩般若波羅蜜多，第一波羅蜜多是菩薩摩訶薩般若波羅蜜多，尊波羅蜜多是菩薩摩訶薩般若波羅蜜多，勝波羅蜜多是菩薩摩訶薩般若波羅蜜多，上波羅蜜多是菩薩摩訶薩般若波羅蜜多，妙波羅蜜多是菩薩摩訶薩般若波羅蜜多，高波羅蜜多是菩薩摩訶薩般若波羅蜜多，極波羅蜜多是菩薩摩訶薩般若波羅蜜多，",
    "T07n0220_405:0027a14_0-1": "無上波羅蜜多是菩薩摩訶薩般若波羅蜜多，無上上波羅蜜多是菩薩摩訶薩般若波羅蜜多，無等波羅蜜多是菩薩摩訶薩般若波羅蜜多，無等等波羅蜜多是菩薩摩訶薩般若波羅蜜多，如虛空波羅蜜多是菩薩摩訶薩般若波羅蜜多，無待對波羅蜜多是菩薩摩訶薩般若波羅蜜多，自相空波羅蜜多是菩薩摩訶薩般若波羅蜜多，共相空波羅蜜多是菩薩摩訶薩般若波羅蜜多，",
    "T07n0220_405:0027a14_0-2": "一切法空波羅蜜多是菩薩摩訶薩般若波羅蜜多，不可得空波羅蜜多是菩薩摩訶薩般若波羅蜜多，無生空波羅蜜多是菩薩摩訶薩般若波羅蜜多，無滅空波羅蜜多是菩薩摩訶薩般若波羅蜜多，無性空波羅蜜多是菩薩摩訶薩般若波羅蜜多，有性空波羅蜜多是菩薩摩訶薩般若波羅蜜多，無性有性空波羅蜜多是菩薩摩訶薩般若波羅蜜多，奢摩他波羅蜜多是菩薩摩訶薩般若波羅蜜多，",
    "T07n0220_405:0027a14_0-3": "曇摩他波羅蜜多是菩薩摩訶薩般若波羅蜜多，開發一切功德波羅蜜多是菩薩摩訶薩般若波羅蜜多，成就一切功德波羅蜜多是菩薩摩訶薩般若波羅蜜多，不可屈伏波羅蜜多是菩薩摩訶薩般若波羅蜜多，能破一切波羅蜜多是菩薩摩訶薩般若波羅蜜多。",
    "T07n0220_405:0027b18_1": "「世尊！",
    "T07n0220_405:0027b18_2": "修行般若波羅蜜多諸菩薩摩訶薩最尊最勝、具大勢力，能行無等等施，能滿無等等施，能具無等等布施波羅蜜多；能得無等等自體，所謂無邊相好妙莊嚴身；能證無等等法，所謂無上正等菩提。",
    "T07n0220_405:0027b22_3": "「世尊！",
    "T07n0220_405:0027b22_4": "修行般若波羅蜜多諸菩薩摩訶薩最尊最勝、具大勢力，能持無等等戒，能滿無等等戒，能具無等等淨戒波羅蜜多；能得無等等自體，所謂無邊相好妙莊嚴身；能證無等等法，所謂無上正等菩提。",
    "T07n0220_405:0027b27_5": "「世尊！",
    "T07n0220_405:0027b27_6": "修行般若波羅蜜多諸菩薩摩訶薩最尊最勝、具大勢力，能修無等等忍，能滿無等等忍，能具無等等安忍波羅蜜多；能得無等等自體，所謂無邊相好妙莊嚴身；能證無等等法，所謂無上正等菩提。",
    "T07n0220_405:0027c02_7": "「世尊！",
    "T07n0220_405:0027c03_8": "修行般若波羅蜜多諸菩薩摩訶薩最尊最勝、具大勢力，能發無等等勤，能滿無等等勤，能具無等等精進波羅蜜多；能得無等等自體，所謂無邊相好妙莊嚴身；能證無等等法，所謂無上正等菩提。",
    "T07n0220_405:0027c07_9": "「世尊！",
    "T07n0220_405:0027c07_10": "修行般若波羅蜜多諸菩薩摩訶薩最尊最勝、具大勢力，能起無等等定，能滿無等等定，能具無等等靜慮波羅蜜多；能得無等等自體，所謂無邊相好妙莊嚴身；能證無等等法，所謂無上正等菩提。",
    "T07n0220_405:0027c12_11": "「世尊！",
    "T07n0220_405:0027c12_12": "修行般若波羅蜜多諸菩薩摩訶薩最尊最勝、具大勢力，能習無等等慧，能滿無等等慧，能具無等等般若波羅蜜多；能得無等等自體，所謂無邊相好妙莊嚴身；能證無等等法，所謂無上正等菩提。",
    "T07n0220_405:0027c16_13": "於餘種種殊勝功德，隨其所應亦復如是。",
    "T07n0220_405:0027c18_0": "「世尊！",
    "T07n0220_405:0027c18_1": "世尊亦由修行般若波羅蜜多，能修、能住、能滿、能具勝功德故，得無等等色，得無等等受、想、行、識，證無等等菩提，轉無等等法輪，過去、未來、現在諸佛亦復如是。",
    "T07n0220_405:0027c21_2": "是故，世尊！",
    "T07n0220_405:0027c22_0": "若菩薩摩訶薩欲到一切法究竟彼岸者，當習般若波羅蜜多。",
    "T07n0220_405:0027c23_1": "世尊！",
    "T07n0220_405:0027c23_2": "修行般若波羅蜜多諸菩薩摩訶薩，一切世間天、人、阿素洛等，皆應供養恭敬、尊重讚歎。」",
    "T07n0220_405:0027c25_3": "爾時，佛告諸大弟子及菩薩摩訶薩等言：「如是！",
    "T07n0220_405:0027c26_4": "如是！",
    "T07n0220_405:0027c26_5": "如汝所說。",
    "T07n0220_405:0027c26_6": "修行般若波羅蜜多諸菩薩摩訶薩，一切世間天、人、阿素洛等，皆應供養恭敬、尊重讚歎。",
    "T07n0220_405:0027c28_7": "何以故？",
    "T07n0220_405:0027c29_8": "由此菩薩摩訶薩故，世間便有人、天出現，所謂剎帝利大族、婆羅門大族、長者大族、居士大族、轉輪聖王、四大王眾天乃至他化自在天，梵眾天乃至色究竟天，空無邊處天乃至非想非非想處天出現世間。",
    "T07n0220_405:0028a04_9": "由此菩薩摩訶薩故，世間便有預流、一來、不還、阿羅漢、獨覺、菩薩、諸佛出現。",
    "T07n0220_405:0028a06_10": "由此菩薩摩訶薩故，世間便有種種資生樂具出現，所謂飲食、衣服、臥具、房舍、燈明、末尼、真珠、瑠璃、螺貝、璧玉、珊瑚、金銀等寶出現世間。",
    "T07n0220_405:0028a09_11": "以要言之，一切世間人樂、天樂及出世樂，無不皆由如是菩薩摩訶薩有。",
    "T07n0220_405:0028a11_12": "所以者何？",
    "T07n0220_405:0028a11_13": "此菩薩摩訶薩自布施已教他布施，自持戒已教他持戒，自安忍已教他安忍，自精進已教他精進，自修定已教他修定，自習慧已教他習慧，是故由此修行般若波羅蜜多諸菩薩摩訶薩，一切有情皆獲如是利益安樂。」",
    "T07n0220_405:0028a17_0": "第二分舌根相品第五",
    "T07n0220_405:0028a18_0": "爾時，世尊現舌根相，量等三千大千世界。",
    "T07n0220_405:0028a18_1": "從此舌相復出無數種種色光，遍照十方殑伽沙等諸佛世界。",
    "T07n0220_405:0028a20_2": "爾時，東方殑伽沙等諸佛土中，一一各有無量無數菩薩摩訶薩，見此大光心懷猶豫，各各往詣自界佛所，稽首恭敬白言：「世尊！",
    "T07n0220_405:0028a23_3": "是誰威力，復以何緣，有此大光照諸佛土？」",
    "T07n0220_405:0028a24_4": "時，彼彼佛各各報言：「於此西方有佛世界名曰堪忍，佛號釋迦牟尼如來、應、正等覺、明行圓滿、善逝、世間解、無上丈夫、調御士、天人師、佛、薄伽梵，今為菩薩摩訶薩眾宣說般若波羅蜜多，現舌根相，量等三千大千世界。",
    "T07n0220_405:0028a29_5": "從彼舌相復出無數種種色光，遍照十方殑伽沙等諸佛世界。",
    "T07n0220_405:0028b01_6": "今所見光即是彼佛舌相所現。」",
    "T07n0220_405:0028b02_7": "時，彼彼界無量無數菩薩摩訶薩聞是事已，歡喜踴躍歎未曾有，各白佛言：「我等欲往堪忍世界，觀禮供養釋迦牟尼如來、應、正等覺及諸菩薩摩訶薩眾，并聽般若波羅蜜多，唯願世尊哀愍聽許！」",
    "T07n0220_405:0028b06_8": "時，彼彼佛各各報言：「今正是時，隨汝意往。」",
    "T07n0220_405:0028b07_9": "時，諸菩薩摩訶薩眾既蒙聽許，各禮佛足右繞七匝，嚴持無量寶幢、幡蓋、衣服、瓔珞、香鬘、珍寶、金銀等花，奏擊種種上妙音樂，經須臾間至此佛所，供養恭敬、尊重讚歎佛菩薩已遶百千匝，頂禮雙足退坐一面。",
    "T07n0220_405:0028b12_10": "南西北方四維上下殑伽沙等諸佛土中，一一各有無量無數菩薩摩訶薩亦復如是。",
    "T07n0220_405:0028b15_0": "爾時，四大王眾天、三十三天、夜摩天、覩史多天、樂變化天、他化自在天、梵眾天、梵輔天、梵會天、大梵天、光天、少光天、無量光天、極光淨天、淨天、少淨天、無量淨天、遍淨天、廣天、少廣天、無量廣天、廣果天、無繁天、無熱天、善現天、善見天、色究竟天，各持無量種種香鬘，所謂澤香、末香、燒香、樹香、葉香、諸雜和香，悅意花鬘、生類花鬘、龍錢花鬘并無量種雜類花鬘，及持無量上妙天花、嗢鉢羅花、鉢特摩花、俱某陀花、奔荼利花、微妙音花、大微妙音花及餘無量天妙香花來詣佛所，供養恭敬、尊重讚歎佛菩薩已繞百千匝，頂禮雙足却住一面。",
    "T07n0220_405:0028b28_0": "爾時，十方諸來菩薩摩訶薩眾及餘無量欲、色界天，所獻種種寶幢、幡蓋、衣服、瓔珞、珍寶、香花及諸音樂，以佛神力上踴空中，合成臺蓋，量等三千大千世界，臺頂四角各有寶幢，臺蓋、寶幢皆垂瓔珞，勝幡妙綵、珍異花鬘，種種莊嚴甚可愛樂。",
    "T07n0220_405:0028c05_0": "爾時，會中有百千俱胝那庾多眾皆從座起，合掌恭敬而白佛言：「世尊！",
    "T07n0220_405:0028c06_1": "我等未來願當作佛，相好威德如今世尊。",
    "T07n0220_405:0028c07_2": "國土莊嚴，聲聞、菩薩、人、天眾會，所轉法輪，皆如今佛。」",
    "T07n0220_405:0028c08_3": "爾時，世尊知其心願已，於諸法悟無生忍，了達一切不生不滅、無作無為，即便微笑，面門復出種種色光。",
    "T07n0220_405:0028c11_4": "時，阿難陀即從座起，合掌恭敬白言：「世尊！",
    "T07n0220_405:0028c12_5": "何因何緣現此微笑？",
    "T07n0220_405:0028c12_6": "諸佛現笑非無因緣！」",
    "T07n0220_405:0028c13_0": "佛告阿難：「是從座起百千俱胝那庾多眾，已於諸法悟無生忍，了達一切不生不滅、無作無為。",
    "T07n0220_405:0028c15_1": "彼於當來經六十八俱胝大劫勤修菩薩行，妙法花劫中當得作佛，皆同一號，謂覺分花如來、應、正等覺、明行圓滿、善逝、世間解、無上丈夫、調御士、天人師、佛、薄伽梵。」",
    "T07n0220_405:0028c19_0": "大般若波羅蜜多經卷第四百五"
}