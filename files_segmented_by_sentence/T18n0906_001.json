[
    {
        "source_sentence": "佛頂尊勝心破地獄轉業障出三",
        "from": "T18n0906_001:0912b07_0",
        "context_with_next_sentence": true
    },
    {
        "source_sentence": "界祕密三身佛果三種悉地真言",
        "from": "T18n0906_001:0912b08_0",
        "context_with_next_sentence": true
    },
    {
        "source_sentence": "儀軌一卷",
        "from": "T18n0906_001:0912b09_0",
        "context_with_next_sentence": true
    },
    {
        "source_sentence": "中天竺國三藏善無畏奉　詔譯摩訶毘盧遮那如來金鼓說，口開舌舉震法界宮殿，蓮華臺藏世界諸如來出定，即以摧破地獄滅七遍之殃，起教菩薩說五字祕密，是五字者阿鑁覽唅欠。",
        "from": "T18n0906_001:0912b15_9",
        "context_with_next_sentence": true
    },
    {
        "source_sentence": "阿字金剛部主肝，鑁字蓮華部主肺，覽字寶部主心，唅字羯磨部主胃，欠字虛空部主脾。",
        "from": "T18n0906_001:0912b17_10",
        "context_with_next_sentence": true
    },
    {
        "source_sentence": "山海大地從阿字出，江河萬流從鑁字出，金玉珍寶日月星辰火珠光明從覽字成，五穀五果眾花開敷因唅字結也，秀香美人天長養顏色滋味端正相貌福德富貴從欠字莊嚴。",
        "from": "T18n0906_001:0912b21_10",
        "context_with_next_sentence": true
    },
    {
        "source_sentence": "阿字是東方阿閦如來，鑁字西方阿彌陀如來，覽字是南方寶生如來，唅字北方不空成就如來，欠字是上方毘盧遮那大日如來。",
        "from": "T18n0906_001:0912b24_9",
        "context_with_next_sentence": true
    },
    {
        "source_sentence": "阿字意甚深空寂之體，取之不可取、捨之不可捨，萬法之母，大灌頂王阿字是也。",
        "from": "T18n0906_001:0912b26_7",
        "context_with_next_sentence": true
    },
    {
        "source_sentence": "難信之法，小乘律師特勿令見此本。",
        "from": "T18n0906_001:0912b27_4",
        "context_with_next_sentence": true
    },
    {
        "source_sentence": "五部梵本四十萬言出《毘盧遮那經》，《金剛頂經》採集要妙，最上福田唯此五字真言，誦者所獲功德，不可比量、不可思議、不可說也。",
        "from": "T18n0906_001:0912c01_3",
        "context_with_next_sentence": true
    },
    {
        "source_sentence": "觀照理性令人獲福，骨體堅健永無災障及諸病苦，攝養長壽。",
        "from": "T18n0906_001:0912c02_11",
        "context_with_next_sentence": true
    },
    {
        "source_sentence": "鼓上書是五字，題字擊鼓者遠近聞其聲，熾盛布千里，苗稼洪潤人無災疫，是此如來體性無生觀。",
        "from": "T18n0906_001:0912c04_15",
        "context_with_next_sentence": true
    },
    {
        "source_sentence": "右五部真言，是一切如來無生甘露之珍漿醍醐、佛性之妙藥，一字入於五藏萬病不生，況修日觀月觀，即時證佛身空寂。",
        "from": "T18n0906_001:0912c07_12",
        "context_with_next_sentence": true
    },
    {
        "source_sentence": "是阿鑁覽唅欠五字法身真言，若日誦一遍或七遍或二十一遍或四十九遍者，挍量功德，一遍福如轉一切經一百萬遍；",
        "from": "T18n0906_001:0912c10_7",
        "context_with_next_sentence": true
    },
    {
        "source_sentence": "何況禪寂坐入定門，從阿字觀諦審分明如日照空，即是了見佛性，所獲福無有比量。",
        "from": "T18n0906_001:0912c12_6",
        "context_with_next_sentence": true
    },
    {
        "source_sentence": "祕密藏文句實不思議，只恐聲聞法師、小乘持律者生疑不信反益其罪。",
        "from": "T18n0906_001:0912c13_18",
        "context_with_next_sentence": true
    },
    {
        "source_sentence": "譬如王有稚子偏最憐念，庫藏珍寶傾竭不惜，唯不與干將鏌鎁，恐不解運用故傷其體。",
        "from": "T18n0906_001:0912c15_19",
        "context_with_next_sentence": true
    },
    {
        "source_sentence": "是故如來祕傳大菩薩，不與聲聞劣慧。",
        "from": "T18n0906_001:0912c16_16",
        "context_with_next_sentence": true
    },
    {
        "source_sentence": "阿金剛地部一阿字作地觀、金剛座觀，形四角色黃，大圓鏡智，又名金剛智。",
        "from": "T18n0906_001:0912c17_33",
        "context_with_next_sentence": true
    },
    {
        "source_sentence": "鑁金剛水部二鑁字作水觀、蓮華觀，形如滿月色白，妙觀察智，又名蓮華智亦轉法輪智。",
        "from": "T18n0906_001:0912c18_38",
        "context_with_next_sentence": true
    },
    {
        "source_sentence": "覽金剛火部三覽字作日觀，形三角色赤，平等性智，亦名灌頂智。",
        "from": "T18n0906_001:0912c19_28",
        "context_with_next_sentence": true
    },
    {
        "source_sentence": "唅金剛風部四唅字作月觀，形如半月色黑，成所作智，亦名羯磨智也。",
        "from": "T18n0906_001:0912c20_30",
        "context_with_next_sentence": true
    },
    {
        "source_sentence": "欠金剛空部五欠字作空觀，形如滿月色，種種法界性智。",
        "from": "T18n0906_001:0912c21_24",
        "context_with_next_sentence": true
    },
    {
        "source_sentence": "地、水、火、風、空，五輪之種子，阿鑁覽唅欠五字有地輪，地輪之上有水輪，水輪之上有火輪，火輪之上有風輪，風輪之上有空輪。",
        "from": "T18n0906_001:0912c24_15",
        "context_with_next_sentence": true
    },
    {
        "source_sentence": "空輪之中想憾字，其如深玄色，漸舒廣成。",
        "from": "T18n0906_001:0912c25_15",
        "context_with_next_sentence": true
    },
    {
        "source_sentence": "風輪上想鑁字變成水輪，上想鉢羅字金色，變成一金龜，背上想素字，即變成妙高山王，以四寶所成，亦有劍字變成金山，七重圍繞。",
        "from": "T18n0906_001:0912c28_15",
        "context_with_next_sentence": true
    },
    {
        "source_sentence": "虛空中想毘盧遮那佛身毛孔流出香乳，雨澍七金山間，以成八功德香水乳海。",
        "from": "T18n0906_001:0913a02_11",
        "context_with_next_sentence": true
    },
    {
        "source_sentence": "當心想於妙高山頂上有吉祥唎字，變成八葉蓮華遍法界，於蓮華上有阿字，變成八華八柱寶樓閣，高廣無中邊，諸大微妙寶玉種種莊嚴。",
        "from": "T18n0906_001:0913a05_14",
        "context_with_next_sentence": true
    },
    {
        "source_sentence": "六十恒河沙俱胝如來，及諸天龍八部、內外諸供養菩薩，圍繞此法界宮殿中。",
        "from": "T18n0906_001:0913a07_10",
        "context_with_next_sentence": true
    },
    {
        "source_sentence": "又有唎字門，變成大蓮華葉，上有曼荼羅，於曼荼羅上有師子座，於師子座上有蓮華王，上有淨滿月輪，於滿月輪上有吉唎字，變成妙月大蓮華，上有鑁字，放大光明普照法界，所有三界六道四生八難受苦有情，遇光照觸得解脫。",
        "from": "T18n0906_001:0913a12_15",
        "context_with_next_sentence": true
    },
    {
        "source_sentence": "此鑁字變成率都婆，方、圓、三角、半月、團形，地、水、火、風、空五大所成故。",
        "from": "T18n0906_001:0913a14_6",
        "context_with_next_sentence": true
    },
    {
        "source_sentence": "此率都婆變成摩訶毘盧遮那如來，身色如月，首戴五佛冠，以妙紗穀天衣瓔珞莊嚴其身，光明普照十方法界，皆倚於月輪，四佛、四波羅蜜、十六、八供、四攝賢劫千佛二十天無量無邊菩薩以眷屬。",
        "from": "T18n0906_001:0913a18_15",
        "context_with_next_sentence": true
    },
    {
        "source_sentence": "四佛者，金剛堅固自性身阿閦佛、福德莊嚴身寶生佛、受用智慧身阿彌陀佛、作變化身釋迦牟尼佛。",
        "from": "T18n0906_001:0913a21_3",
        "context_with_next_sentence": true
    },
    {
        "source_sentence": "四菩薩者，金剛波羅蜜菩薩、寶波羅蜜菩薩、法波羅蜜菩薩、羯磨波羅蜜菩薩。",
        "from": "T18n0906_001:0913a22_19",
        "context_with_next_sentence": true
    },
    {
        "source_sentence": "十六菩薩者，金剛薩埵菩薩、金剛王菩薩、金剛愛菩薩、金剛喜菩薩、金剛寶菩薩、金剛光菩薩、金剛幢菩薩、金剛笑菩薩、金剛法菩薩、金剛利菩薩、金剛因菩薩、金剛語菩薩、金剛業菩薩、金剛護菩薩、金剛牙菩薩、金剛拳菩薩。",
        "from": "T18n0906_001:0913a28_4",
        "context_with_next_sentence": true
    },
    {
        "source_sentence": "八供養菩薩者，金剛嬉戲菩薩、金剛鬘菩薩、金剛歌菩薩、金剛舞菩薩、金剛焚香菩薩、金剛花菩薩、金剛燈菩薩、金剛塗香菩薩。",
        "from": "T18n0906_001:0913b02_4",
        "context_with_next_sentence": true
    },
    {
        "source_sentence": "四攝菩薩者，金剛鉤菩薩、金剛索菩薩、金剛鎖菩薩、金剛鈴菩薩。",
        "from": "T18n0906_001:0913b03_15",
        "context_with_next_sentence": true
    },
    {
        "source_sentence": "以如是眷屬如是觀已，以證心清淨，自心為佛，眾相皆圓滿，即證薩波若，具三十七尊聖圓，即觀於空中，諸佛如胡麻遍虛空界。",
        "from": "T18n0906_001:0913b06_14",
        "context_with_next_sentence": true
    },
    {
        "source_sentence": "想身證十地，鑁字變成大悲水，擬散灑我及一切有情菩提心大地，洗淨百六十心戲論垢，皆悉斷煩惱罪垢，即身不捨父母所生之身，現身證得大菩提佛果之位。",
        "from": "T18n0906_001:0913b10_8",
        "context_with_next_sentence": true
    },
    {
        "source_sentence": "又觀身內在大海，其底有鉢羅字，色金色，其字變成金龜，是佛性也。",
        "from": "T18n0906_001:0913b12_1",
        "context_with_next_sentence": true
    },
    {
        "source_sentence": "其龜上有蘇字，變成須彌山王，其山上有阿字，變成種種色微妙金剛地輪，輪上有三十八肘道場。",
        "from": "T18n0906_001:0913b14_5",
        "context_with_next_sentence": true
    },
    {
        "source_sentence": "暗字變成三重摩尼寶殿，即欲、色、無色界也；",
        "from": "T18n0906_001:0913b15_6",
        "context_with_next_sentence": true
    },
    {
        "source_sentence": "以七寶莊嚴。",
        "from": "T18n0906_001:0913b15_12",
        "context_with_next_sentence": true
    },
    {
        "source_sentence": "其妙宮內十肘壇場，即此十法界。",
        "from": "T18n0906_001:0913b16_7",
        "context_with_next_sentence": true
    },
    {
        "source_sentence": "其場中在大覺師子座，其中在阿字，變成四肘瑟石，即重曼荼羅也。",
        "from": "T18n0906_001:0913b17_18",
        "context_with_next_sentence": true
    },
    {
        "source_sentence": "其重者，發心修行菩提涅槃也。",
        "from": "T18n0906_001:0913b18_13",
        "context_with_next_sentence": true
    },
    {
        "source_sentence": "其上在白大蓮華，其華之上有阿字，變成法身摩訶毘盧遮那如來身，說阿鑁覽唅欠，此五字變成五智如來身，又成八葉九尊身，又成五大明王身。",
        "from": "T18n0906_001:0913b22_1",
        "context_with_next_sentence": true
    },
    {
        "source_sentence": "大日如來變成憾字，字變成劍，劍變成不動明王身，明王變成瞿利伽羅大龍，現忿怒相纏利劍。",
        "from": "T18n0906_001:0913b24_4",
        "context_with_next_sentence": true
    },
    {
        "source_sentence": "龍王變成二人使者：",
        "from": "T18n0906_001:0913b24_13",
        "context_with_next_sentence": true
    },
    {
        "source_sentence": "矜迦羅使者、制吒伽羅使者此也。",
        "from": "T18n0906_001:0913b25_8",
        "context_with_next_sentence": true
    },
    {
        "source_sentence": "是五字者是名祕密悉地也，亦名成就悉地，亦名蘇悉地。",
        "from": "T18n0906_001:0913b26_15",
        "context_with_next_sentence": true
    },
    {
        "source_sentence": "蘇悉地者，遍法界成就佛果證大菩提，法界祕密言，光明遍滿，唯佛與佛能入此門，緣覺聲聞不能照此，亦名祕密悉地。",
        "from": "T18n0906_001:0913b29_9",
        "context_with_next_sentence": true
    },
    {
        "source_sentence": "若誦一遍，當如轉一切經一百萬遍。",
        "from": "T18n0906_001:0913c01_5",
        "context_with_next_sentence": true
    },
    {
        "source_sentence": "祕密悉地者，從心至頂。",
        "from": "T18n0906_001:0913c01_16",
        "context_with_next_sentence": true
    },
    {
        "source_sentence": "祕密悉地即法身成就，即是三種常身正法藏。",
        "from": "T18n0906_001:0913c02_16",
        "context_with_next_sentence": true
    },
    {
        "source_sentence": "是故稽首禮毘盧遮那佛：",
        "from": "T18n0906_001:0913c03_8",
        "context_with_next_sentence": true
    },
    {
        "source_sentence": "稽首毘盧遮那佛，　　開敷淨眼如蓮華，",
        "from": "T18n0906_001:0913c04_0",
        "context_with_next_sentence": true
    },
    {
        "source_sentence": "三界調御天人師，　　大菩提心救世者，",
        "from": "T18n0906_001:0913c05_0",
        "context_with_next_sentence": true
    },
    {
        "source_sentence": "深妙真言加持法，　　流入無生阿字門。",
        "from": "T18n0906_001:0913c06_17",
        "context_with_next_sentence": true
    },
    {
        "source_sentence": "阿字如阿摩羅識，阿摩羅識體阿梨耶識，用阿字含藏萬法，猶如藏識含諸法也。",
        "from": "T18n0906_001:0913c08_15",
        "context_with_next_sentence": true
    },
    {
        "source_sentence": "故毘盧遮那四字含四教義，九重月輪表八葉九尊。",
        "from": "T18n0906_001:0913c09_18",
        "context_with_next_sentence": true
    },
    {
        "source_sentence": "文殊真言下品悉地：",
        "from": "T18n0906_001:0913c10_8",
        "context_with_next_sentence": true
    },
    {
        "source_sentence": "「阿羅波遮那」　一字「唵慈臨」二合，萬事通用，是名出悉地，能生根莖遍滿四方，誦一遍如轉藏經一百遍，出悉地從足至腰。",
        "from": "T18n0906_001:0913c13_14",
        "context_with_next_sentence": true
    },
    {
        "source_sentence": "「阿微羅吽佉」　大日如來真言中品悉地，是名入悉地。",
        "from": "T18n0906_001:0913c15_4",
        "context_with_next_sentence": true
    },
    {
        "source_sentence": "能生枝葉，又入悉地者從齊至心，遍滿四方光明晃曜，入佛法界，名入悉地。",
        "from": "T18n0906_001:0913c16_18",
        "context_with_next_sentence": true
    },
    {
        "source_sentence": "若誦一遍，如轉藏經一千遍。",
        "from": "T18n0906_001:0913c17_11",
        "context_with_next_sentence": true
    },
    {
        "source_sentence": "「阿鑁覽唅欠上品悉地」毘盧遮那真言，是五字者是名祕密悉地，亦名蘇悉地，亦名成就悉地。",
        "from": "T18n0906_001:0913c19_18",
        "context_with_next_sentence": true
    },
    {
        "source_sentence": "祕密悉地者從心至頂，蘇悉地者即法身成就。",
        "from": "T18n0906_001:0913c20_18",
        "context_with_next_sentence": true
    },
    {
        "source_sentence": "又成就悉地者成就佛果證大菩提，法界祕密言，光明遍滿，唯佛與佛能入此門，緣覺聲聞不能照此，即名祕密悉地。",
        "from": "T18n0906_001:0913c23_12",
        "context_with_next_sentence": true
    },
    {
        "source_sentence": "若誦一遍，當如轉一切經一百萬遍。",
        "from": "T18n0906_001:0913c24_8",
        "context_with_next_sentence": true
    },
    {
        "source_sentence": "如是三種悉地真言，雖佛頂尊勝心真言，皆是大日如來三身真言也。",
        "from": "T18n0906_001:0913c26_1",
        "context_with_next_sentence": true
    },
    {
        "source_sentence": "由此當知，尊勝佛頂者，即是毘盧遮那如來身，即是三部佛頂身。",
        "from": "T18n0906_001:0913c27_10",
        "context_with_next_sentence": true
    },
    {
        "source_sentence": "三識者，一、波陀那，即六識；",
        "from": "T18n0906_001:0913c28_2",
        "context_with_next_sentence": true
    },
    {
        "source_sentence": "二、阿陀那識，即七識；",
        "from": "T18n0906_001:0913c28_13",
        "context_with_next_sentence": true
    },
    {
        "source_sentence": "三、阿梨耶識，即八識也。",
        "from": "T18n0906_001:0913c29_2",
        "context_with_next_sentence": true
    },
    {
        "source_sentence": "今第四加阿摩無垢淨識，當為九重心月輪義也。",
        "from": "T18n0906_001:0914a01_4",
        "context_with_next_sentence": true
    },
    {
        "source_sentence": "出悉地根莖從足至腰化身、入悉地枝葉從臍至心報身、成就悉地從心至頂法身佛果，皆悉入流阿字，當作三品觀。",
        "from": "T18n0906_001:0914a02_24",
        "context_with_next_sentence": true
    },
    {
        "source_sentence": "上品者體即同大千界身，即同法身摩訶毘盧遮那如來身，大千界內為一切眾生，說八萬四千法藏正教，欲俱時成佛。",
        "from": "T18n0906_001:0914a05_13",
        "context_with_next_sentence": true
    },
    {
        "source_sentence": "中品觀我體等中千界身，即同應身大日如來身，中千界內為一切有情，說八萬四千法藏教法，欲俱時成佛。",
        "from": "T18n0906_001:0914a08_3",
        "context_with_next_sentence": true
    },
    {
        "source_sentence": "下品觀即我體等小千界身，即同化身文殊師利菩薩身，小千界內為一切眾生，說八萬四千藏經，欲俱時成佛。",
        "from": "T18n0906_001:0914a10_13",
        "context_with_next_sentence": true
    },
    {
        "source_sentence": "但此三種真言，密中密、祕中祕，二乘人、破戒、不信眾難入此門；",
        "from": "T18n0906_001:0914a12_2",
        "context_with_next_sentence": true
    },
    {
        "source_sentence": "菩薩信心眾可誦念晝夜，將定得阿耨多羅三藐三菩提，無量無數劫中可救度六道中一切受苦眾生，皆悉入是阿字中，斷無量無數劫一切諸煩惱惑業，令發無上菩提心，皆悉令證佛果。",
        "from": "T18n0906_001:0914a16_8",
        "context_with_next_sentence": true
    },
    {
        "source_sentence": "若有最上根人，常日夜三時持念，若時時剋剋憶念，定此人不捨父母所生身，現身當得不思議難得佛身。",
        "from": "T18n0906_001:0914a18_15",
        "context_with_next_sentence": true
    },
    {
        "source_sentence": "若有人此說有不定之疑心，經無量不可思議恒河沙阿僧祇無數大劫，墮落阿鼻地獄中；",
        "from": "T18n0906_001:0914a20_16",
        "context_with_next_sentence": true
    },
    {
        "source_sentence": "若纔盡彼地獄劫出者，又入十八地獄及八萬四千地獄中；",
        "from": "T18n0906_001:0914a22_4",
        "context_with_next_sentence": true
    },
    {
        "source_sentence": "如是傳傳各經一切盡劫，墮餓鬼中及畜生中，各盡其劫邊；",
        "from": "T18n0906_001:0914a23_12",
        "context_with_next_sentence": true
    },
    {
        "source_sentence": "劫盡已生人間，不信法故，貧窮極苦，一生之間受無數大病，無間晝夜如是病苦，不修一善；",
        "from": "T18n0906_001:0914a25_13",
        "context_with_next_sentence": true
    },
    {
        "source_sentence": "命終之後，亦墮阿鼻地獄中，是故常受大苦惱，不生善所，故不信者為不可說此三真言三身佛果三菩提良藥。",
        "from": "T18n0906_001:0914a28_3",
        "context_with_next_sentence": true
    },
    {
        "source_sentence": "若人聞是真言一度者，過去生生中殖無量善根種者，亦還依過去善根力，今當得聞也。",
        "from": "T18n0906_001:0914b01_4",
        "context_with_next_sentence": true
    },
    {
        "source_sentence": "是人定命終，必隨願往生十方淨土中，為其土眾及三千大千世界一切眾生說是法，又拔苦與樂令得證大菩提果，當知是人如來所化也，是菩薩，何況自誦為他傳教者，功德不可思議。",
        "from": "T18n0906_001:0914b05_10",
        "context_with_next_sentence": true
    },
    {
        "source_sentence": "各以清淨信心滿五十萬遍，身中無數億劫無始以來無量惡業罪永滅除，隨願命終之後生蓮華臺藏世界中，常本覺阿字本佛，奉見毘盧遮那如來妙體身，常彼世界自受法樂，是毘盧遮那如來金口說也，五智如來者出生阿字中，化無量身，昔聞阿字一文者，今毘盧遮那如來是也。",
        "from": "T18n0906_001:0914b11_19",
        "context_with_next_sentence": true
    },
    {
        "source_sentence": "白毫光相正遍知，　　圓滿恒照如日月，",
        "from": "T18n0906_001:0914b12_0",
        "context_with_next_sentence": true
    },
    {
        "source_sentence": "阿閦寶生救世者，　　彌陀成就不空王，",
        "from": "T18n0906_001:0914b13_0",
        "context_with_next_sentence": true
    },
    {
        "source_sentence": "咸於悉地吉祥輪，　　傳斯妙法化諸有，",
        "from": "T18n0906_001:0914b14_0",
        "context_with_next_sentence": true
    },
    {
        "source_sentence": "慈心自在降三世，　　金剛薩埵不動尊，",
        "from": "T18n0906_001:0914b15_0",
        "context_with_next_sentence": true
    },
    {
        "source_sentence": "無違誓願應時期，　　瑜伽事畢還金剛。",
        "from": "T18n0906_001:0914b16_17",
        "context_with_next_sentence": true
    },
    {
        "source_sentence": "我依毘盧遮那佛，　　開心智印建標儀，",
        "from": "T18n0906_001:0914b17_0",
        "context_with_next_sentence": true
    },
    {
        "source_sentence": "無量功德普莊嚴，　　同入總持諸善逝，",
        "from": "T18n0906_001:0914b18_0",
        "context_with_next_sentence": true
    },
    {
        "source_sentence": "願共有緣修學者，　　安住無上清淨海。",
        "from": "T18n0906_001:0914b19_17",
        "context_with_next_sentence": true
    },
    {
        "source_sentence": "佛頂尊勝心破地獄法一卷本奧批云：",
        "from": "T18n0906_001:0914b22_4",
        "context_with_next_sentence": true
    },
    {
        "source_sentence": "「延寶二龍集甲寅春二月，投毫於湖北總持教寺僧超然。",
        "from": "T18n0906_001:0914b23_10",
        "context_with_next_sentence": true
    },
    {
        "source_sentence": "　天明五歲次乙巳八月十日，以超然師本寫得畢，武州釋慈忍。",
        "from": "T18n0906_001:0914b25_2",
        "context_with_next_sentence": true
    },
    {
        "source_sentence": "」　享和改元辛酉紀號秋七月，求索件本於洛東智積院，當山愛染院大宣等寫挍點國字，已上尊勝破地獄二本者，先印錄外尊勝破地獄三種，悉地軌同事異本，今再挍壽梓，待更對善本。",
        "from": "T18n0906_001:0914b29_13",
        "context_with_next_sentence": true
    },
    {
        "source_sentence": "　　　　　　　　豐山　總持院快道誌",
        "from": "T18n0906_001:0914c01_0",
        "context_with_next_sentence": true
    },
    {
        "source_sentence": "五藏者：",
        "from": "T18n0906_001:0914c03_3",
        "context_with_next_sentence": true
    },
    {
        "source_sentence": "肝　赤蓮華東方阿閦佛。",
        "from": "T18n0906_001:0914c04_10",
        "context_with_next_sentence": true
    },
    {
        "source_sentence": "肺　青蓮華西方無量壽佛。",
        "from": "T18n0906_001:0914c04_22",
        "context_with_next_sentence": true
    },
    {
        "source_sentence": "心　黃蓮華南方寶生佛。",
        "from": "T18n0906_001:0914c05_10",
        "context_with_next_sentence": true
    },
    {
        "source_sentence": "腎　紅蓮華北方釋迦牟尼佛。",
        "from": "T18n0906_001:0914c05_23",
        "context_with_next_sentence": true
    },
    {
        "source_sentence": "脾　白蓮華中央大日如來。",
        "from": "T18n0906_001:0914c06_11",
        "context_with_next_sentence": true
    },
    {
        "source_sentence": "肝　種子吽　五股縛日羅成東方阿閦尊供養。",
        "from": "T18n0906_001:0914c07_19",
        "context_with_next_sentence": true
    },
    {
        "source_sentence": "心　種子　如意寶成南方寶生尊供養。",
        "from": "T18n0906_001:0914c08_16",
        "context_with_next_sentence": true
    },
    {
        "source_sentence": "肺　種子　金剛杵蓮成西方無量壽尊供養。",
        "from": "T18n0906_001:0914c09_18",
        "context_with_next_sentence": true
    },
    {
        "source_sentence": "腎　種子　十字縛日羅成北方不空成就尊供養。",
        "from": "T18n0906_001:0914c10_20",
        "context_with_next_sentence": true
    },
    {
        "source_sentence": "脾　種子　金塔成自受法樂率都婆供養。",
        "from": "T18n0906_001:0914c11_17",
        "context_with_next_sentence": true
    },
    {
        "source_sentence": "中央𦝩智大圓鏡智目所住自耳，　心智平等性智所住額，　肺智妙觀察智所住喉，　腎智成所作智舌。",
        "from": "T18n0906_001:0914c13_21",
        "context_with_next_sentence": true
    },
    {
        "source_sentence": "　膽降三世，　大腸軍荼利，　胞炎曼德迦，　小腸金剛夜叉，　𦝩不動尊，　三焦普賢十方放光照一切剎土如來。",
        "from": "T18n0906_001:0914c16_3",
        "context_with_next_sentence": true
    },
    {
        "source_sentence": "　六府者，　膽、　小腸、　𦝩、　膀胱、　三焦。",
        "from": "T18n0906_001:0914c16_26",
        "context_with_next_sentence": true
    }
]