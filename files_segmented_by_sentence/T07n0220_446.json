{
    "T07n0220_446:0247c16_0": "大般若波羅蜜多經卷第四百四",
    "T07n0220_446:0247c17_0": "十六",
    "T07n0220_446:0247c19_0": "三藏法師玄奘奉　詔譯",
    "T07n0220_446:0247c20_0": "第二分初業品第五十之二",
    "T07n0220_446:0247c21_0": "「所以者何？",
    "T07n0220_446:0247c21_1": "善現！",
    "T07n0220_446:0247c21_2": "一切法皆以空、無相、無願為趣，諸菩薩摩訶薩於如是趣不可超越。",
    "T07n0220_446:0247c22_3": "何以故？",
    "T07n0220_446:0247c23_4": "空、無相、無願中，趣與非趣不可得故。",
    "T07n0220_446:0247c23_5": "「善現！",
    "T07n0220_446:0247c24_6": "一切法皆以無起無作為趣，諸菩薩摩訶薩於如是趣不可超越。",
    "T07n0220_446:0247c25_7": "何以故？",
    "T07n0220_446:0247c25_8": "無起無作中，趣與非趣不可得故。",
    "T07n0220_446:0247c26_9": "「善現！",
    "T07n0220_446:0247c26_10": "一切法皆以無生無滅為趣，諸菩薩摩訶薩於如是趣不可超越。",
    "T07n0220_446:0247c28_11": "何以故？",
    "T07n0220_446:0247c28_12": "無生無滅中，趣與非趣不可得故。",
    "T07n0220_446:0247c29_13": "「善現！",
    "T07n0220_446:0247c29_14": "一切法皆以無染無淨為趣，諸菩薩摩訶薩於如是趣不可超越。",
    "T07n0220_446:0248a01_15": "何以故？",
    "T07n0220_446:0248a01_16": "無染無淨中，趣與非趣不可得故。",
    "T07n0220_446:0248a02_17": "「善現！",
    "T07n0220_446:0248a02_18": "一切法皆以無所有為趣，諸菩薩摩訶薩於如是趣不可超越。",
    "T07n0220_446:0248a04_19": "何以故？",
    "T07n0220_446:0248a04_20": "無所有中，趣與非趣不可得故。",
    "T07n0220_446:0248a05_21": "「善現！",
    "T07n0220_446:0248a05_22": "一切法皆以幻、夢、響、像、光影、陽焰、變化事、尋香城為趣，諸菩薩摩訶薩於如是趣不可超越。",
    "T07n0220_446:0248a07_23": "何以故？",
    "T07n0220_446:0248a07_24": "幻、夢、響、像、光影、陽焰、變化事、尋香城中，趣與非趣不可得故。",
    "T07n0220_446:0248a08_25": "「善現！",
    "T07n0220_446:0248a09_26": "一切法皆以無量無邊為趣，諸菩薩摩訶薩於如是趣不可超越。",
    "T07n0220_446:0248a10_27": "何以故？",
    "T07n0220_446:0248a10_28": "無量無邊中，趣與非趣不可得故。",
    "T07n0220_446:0248a11_29": "「善現！",
    "T07n0220_446:0248a11_30": "一切法皆以不與不取為趣，諸菩薩摩訶薩於如是趣不可超越。",
    "T07n0220_446:0248a13_31": "何以故？",
    "T07n0220_446:0248a13_32": "不與不取中，趣與非趣不可得故。",
    "T07n0220_446:0248a14_33": "「善現！",
    "T07n0220_446:0248a14_34": "一切法皆以不舉不下為趣，諸菩薩摩訶薩於如是趣不可超越。",
    "T07n0220_446:0248a15_35": "何以故？",
    "T07n0220_446:0248a16_36": "不舉不下中，趣與非趣不可得故。",
    "T07n0220_446:0248a16_37": "「善現！",
    "T07n0220_446:0248a17_0": "一切法皆以無去無來為趣，諸菩薩摩訶薩於如是趣不可超越。",
    "T07n0220_446:0248a18_1": "何以故？",
    "T07n0220_446:0248a18_2": "無去無來中，趣與非趣不可得故。",
    "T07n0220_446:0248a19_3": "「善現！",
    "T07n0220_446:0248a19_4": "一切法皆以無增無減為趣，諸菩薩摩訶薩於如是趣不可超越。",
    "T07n0220_446:0248a21_5": "何以故？",
    "T07n0220_446:0248a21_6": "無增無減中，趣與非趣不可得故。",
    "T07n0220_446:0248a22_7": "「善現！",
    "T07n0220_446:0248a22_8": "一切法皆以不入不出為趣，諸菩薩摩訶薩於如是趣不可超越。",
    "T07n0220_446:0248a23_9": "何以故？",
    "T07n0220_446:0248a24_0": "不入不出中，趣與非趣不可得故。",
    "T07n0220_446:0248a24_1": "「善現！",
    "T07n0220_446:0248a24_2": "一切法皆以不集不散為趣，諸菩薩摩訶薩於如是趣不可超越。",
    "T07n0220_446:0248a26_3": "何以故？",
    "T07n0220_446:0248a26_4": "不集不散中，趣與非趣不可得故。",
    "T07n0220_446:0248a27_5": "「善現！",
    "T07n0220_446:0248a27_6": "一切法皆以不合不離為趣，諸菩薩摩訶薩於如是趣不可超越。",
    "T07n0220_446:0248a29_0": "何以故？",
    "T07n0220_446:0248a29_1": "不合不離中，趣與非趣不可得故。",
    "T07n0220_446:0248a30_0": "「善現！",
    "T07n0220_446:0248a30_1": "一切法皆以我、有情、命者、生者、養者、士夫、補特伽羅、意生、儒童、作者、使作者、起者、使起者、受者、使受者、知者、見者為趣，諸菩薩摩訶薩於如是趣不可超越。",
    "T07n0220_446:0248b03_2": "何以故？",
    "T07n0220_446:0248b03_3": "我乃至見者尚畢竟無所有不可得，況有趣非趣可得！",
    "T07n0220_446:0248b05_4": "「善現！",
    "T07n0220_446:0248b05_5": "一切法皆以無我、無有情、無命者、無生者、無養者、無士夫、無補特伽羅、無意生、無儒童、無作者、無使作者、無起者、無使起者、無受者、無使受者、無知者、無見者為趣，諸菩薩摩訶薩於如是趣不可超越。",
    "T07n0220_446:0248b09_6": "何以故？",
    "T07n0220_446:0248b09_7": "無我乃至無見者尚畢竟無所有不可得，況有趣非趣可得！",
    "T07n0220_446:0248b11_8": "「善現！",
    "T07n0220_446:0248b11_9": "一切法皆以常、樂、我、淨為趣，諸菩薩摩訶薩於如是趣不可超越。",
    "T07n0220_446:0248b12_10": "何以故？",
    "T07n0220_446:0248b13_11": "常、樂、我、淨尚畢竟無所有不可得，況有趣非趣可得！",
    "T07n0220_446:0248b14_12": "「善現！",
    "T07n0220_446:0248b14_13": "一切法皆以無常、無樂、無我、無淨為趣，諸菩薩摩訶薩於如是趣不可超越。",
    "T07n0220_446:0248b16_14": "何以故？",
    "T07n0220_446:0248b16_15": "無常、無樂、無我、無淨尚畢竟無所有不可得，況有趣非趣可得！",
    "T07n0220_446:0248b17_16": "「善現！",
    "T07n0220_446:0248b17_17": "一切法皆以貪、瞋、癡事為趣，諸菩薩摩訶薩於如是趣不可超越。",
    "T07n0220_446:0248b19_18": "何以故？",
    "T07n0220_446:0248b19_19": "貪、瞋、癡事尚畢竟無所有不可得，況有趣非趣可得！",
    "T07n0220_446:0248b20_20": "「善現！",
    "T07n0220_446:0248b20_21": "一切法皆以諸見趣為趣，諸菩薩摩訶薩於如是趣不可超越。",
    "T07n0220_446:0248b22_22": "何以故？",
    "T07n0220_446:0248b22_23": "諸見趣尚畢竟無所有不可得，況有趣非趣可得！",
    "T07n0220_446:0248b23_24": "「善現！",
    "T07n0220_446:0248b23_25": "一切法皆以真如、法界、法性、不虛妄性、不變異性、平等性、離生性、法定、法住、實際、虛空界、不思議界為趣，諸菩薩摩訶薩於如是趣不可超越。",
    "T07n0220_446:0248b26_26": "何以故？",
    "T07n0220_446:0248b26_27": "真如乃至不思議界尚畢竟無所有不可得，況有趣非趣可得！",
    "T07n0220_446:0248b28_28": "「善現！",
    "T07n0220_446:0248b28_29": "一切法皆以不動性為趣，諸菩薩摩訶薩於如是趣不可超越。",
    "T07n0220_446:0248b29_30": "何以故？",
    "T07n0220_446:0248b30_31": "不動性尚畢竟無所有不可得，況有趣非趣可得！",
    "T07n0220_446:0248c01_32": "「善現！",
    "T07n0220_446:0248c01_33": "一切法皆以色、受、想、行、識為趣，諸菩薩摩訶薩於如是趣不可超越。",
    "T07n0220_446:0248c02_34": "何以故？",
    "T07n0220_446:0248c03_35": "色乃至識尚畢竟無所有不可得，況有趣非趣可得！",
    "T07n0220_446:0248c04_36": "「善現！",
    "T07n0220_446:0248c04_37": "一切法皆以眼、耳、鼻、舌、身、意處為趣，諸菩薩摩訶薩於如是趣不可超越。",
    "T07n0220_446:0248c06_0": "何以故？",
    "T07n0220_446:0248c06_1": "眼處乃至意處尚畢竟無所有不可得，況有趣非趣可得！",
    "T07n0220_446:0248c07_2": "「善現！",
    "T07n0220_446:0248c07_3": "一切法皆以色、聲、香、味、觸、法處為趣，諸菩薩摩訶薩於如是趣不可超越。",
    "T07n0220_446:0248c09_4": "何以故？",
    "T07n0220_446:0248c09_5": "色處乃至法處尚畢竟無所有不可得，況有趣非趣可得！",
    "T07n0220_446:0248c10_6": "「善現！",
    "T07n0220_446:0248c10_7": "一切法皆以眼、耳、鼻、舌、身、意界為趣，諸菩薩摩訶薩於如是趣不可超越。",
    "T07n0220_446:0248c12_8": "何以故？",
    "T07n0220_446:0248c12_9": "眼界乃至意界尚畢竟無所有不可得，況有趣非趣可得！",
    "T07n0220_446:0248c14_10": "「善現！",
    "T07n0220_446:0248c14_11": "一切法皆以色、聲、香、味、觸、法界為趣，諸菩薩摩訶薩於如是趣不可超越。",
    "T07n0220_446:0248c15_12": "何以故？",
    "T07n0220_446:0248c16_0": "色界乃至法界尚畢竟無所有不可得，況有趣非趣可得！",
    "T07n0220_446:0248c17_1": "「善現！",
    "T07n0220_446:0248c17_2": "一切法皆以眼、耳、鼻、舌、身、意識界為趣，諸菩薩摩訶薩於如是趣不可超越。",
    "T07n0220_446:0248c19_3": "何以故？",
    "T07n0220_446:0248c19_4": "眼識界乃至意識界尚畢竟無所有不可得，況有趣非趣可得！",
    "T07n0220_446:0248c20_5": "「善現！",
    "T07n0220_446:0248c20_6": "一切法皆以眼、耳、鼻、舌、身、意觸為趣，諸菩薩摩訶薩於如是趣不可超越。",
    "T07n0220_446:0248c22_7": "何以故？",
    "T07n0220_446:0248c22_8": "眼觸乃至意觸尚畢竟無所有不可得，況有趣非趣可得！",
    "T07n0220_446:0248c24_0": "「善現！",
    "T07n0220_446:0248c24_1": "一切法皆以眼、耳、鼻、舌、身、意觸為緣所生諸受為趣，諸菩薩摩訶薩於如是趣不可超越。",
    "T07n0220_446:0248c26_2": "何以故？",
    "T07n0220_446:0248c26_3": "眼觸為緣所生諸受乃至意觸為緣所生諸受尚畢竟無所有不可得，況有趣非趣可得！",
    "T07n0220_446:0248c28_4": "「善現！",
    "T07n0220_446:0248c28_5": "一切法皆以布施、淨戒、安忍、精進、靜慮、般若波羅蜜多為趣，諸菩薩摩訶薩於如是趣不可超越。",
    "T07n0220_446:0248c30_6": "何以故？",
    "T07n0220_446:0248c30_7": "布施波羅蜜多乃至般若波羅蜜多尚畢竟無所有不可得，況有趣非趣可得！",
    "T07n0220_446:0249a02_8": "「善現！",
    "T07n0220_446:0249a02_9": "一切法皆以內空、外空、內外空、空空、大空、勝義空、有為空、無為空、畢竟空、無際空、散無散空、本性空、自共相空、一切法空、不可得空、無性空、自性空、無性自性空為趣，諸菩薩摩訶薩於如是趣不可超越。",
    "T07n0220_446:0249a07_10": "何以故？",
    "T07n0220_446:0249a07_11": "內空乃至無性自性空尚畢竟無所有不可得，況有趣非趣可得！",
    "T07n0220_446:0249a08_12": "「善現！",
    "T07n0220_446:0249a08_13": "一切法皆以四念住、四正斷、四神足、五根、五力、七等覺支、八聖道支為趣，諸菩薩摩訶薩於如是趣不可超越。",
    "T07n0220_446:0249a11_14": "何以故？",
    "T07n0220_446:0249a11_15": "四念住乃至八聖道支尚畢竟無所有不可得，況有趣非趣可得！",
    "T07n0220_446:0249a13_0": "「善現！",
    "T07n0220_446:0249a13_1": "一切法皆以苦、集、滅、道聖諦為趣，諸菩薩摩訶薩於如是趣不可超越。",
    "T07n0220_446:0249a14_2": "何以故？",
    "T07n0220_446:0249a14_3": "苦、集、滅、道聖諦尚畢竟無所有不可得，況有趣非趣可得！",
    "T07n0220_446:0249a16_4": "「善現！",
    "T07n0220_446:0249a16_5": "一切法皆以四靜慮、四無量、四無色定為趣，諸菩薩摩訶薩於如是趣不可超越。",
    "T07n0220_446:0249a18_6": "何以故？",
    "T07n0220_446:0249a18_7": "四靜慮、四無量、四無色定尚畢竟無所有不可得，況有趣非趣可得！",
    "T07n0220_446:0249a19_8": "「善現！",
    "T07n0220_446:0249a19_9": "一切法皆以八解脫、八勝處、九次第定、十遍處為趣，諸菩薩摩訶薩於如是趣不可超越。",
    "T07n0220_446:0249a21_10": "何以故？",
    "T07n0220_446:0249a22_11": "八解脫乃至十遍處尚畢竟無所有不可得，況有趣非趣可得！",
    "T07n0220_446:0249a23_12": "「善現！",
    "T07n0220_446:0249a23_13": "一切法皆以空、無相、無願解脫門為趣，諸菩薩摩訶薩於如是趣不可超越。",
    "T07n0220_446:0249a25_14": "何以故？",
    "T07n0220_446:0249a25_15": "空、無相、無願解脫門尚畢竟無所有不可得，況有趣非趣可得！",
    "T07n0220_446:0249a26_16": "「善現！",
    "T07n0220_446:0249a27_0": "一切法皆以三乘菩薩十地為趣，諸菩薩摩訶薩於如是趣不可超越。",
    "T07n0220_446:0249a28_1": "何以故？",
    "T07n0220_446:0249a28_2": "三乘菩薩十地尚畢竟無所有不可得，況有趣非趣可得！",
    "T07n0220_446:0249b01_0": "「善現！",
    "T07n0220_446:0249b01_1": "一切法皆以五眼、六神通為趣，諸菩薩摩訶薩於如是趣不可超越。",
    "T07n0220_446:0249b02_2": "何以故？",
    "T07n0220_446:0249b02_3": "五眼、六神通尚畢竟無所有不可得，況有趣非趣可得！",
    "T07n0220_446:0249b04_4": "「善現！",
    "T07n0220_446:0249b04_5": "一切法皆以陀羅尼門、三摩地門為趣，諸菩薩摩訶薩於如是趣不可超越。",
    "T07n0220_446:0249b05_6": "何以故？",
    "T07n0220_446:0249b06_7": "陀羅尼門、三摩地門尚畢竟無所有不可得，況有趣非趣可得！",
    "T07n0220_446:0249b07_8": "「善現！",
    "T07n0220_446:0249b07_9": "一切法皆以如來十力、四無所畏、四無礙解、大慈、大悲、大喜、大捨、十八佛不共法為趣，諸菩薩摩訶薩於如是趣不可超越。",
    "T07n0220_446:0249b10_10": "何以故？",
    "T07n0220_446:0249b10_11": "如來十力乃至十八佛不共法尚畢竟無所有不可得，況有趣非趣可得！",
    "T07n0220_446:0249b12_12": "「善現！",
    "T07n0220_446:0249b12_13": "一切法皆以三十二大士相、八十隨好為趣，諸菩薩摩訶薩於如是趣不可超越。",
    "T07n0220_446:0249b14_14": "何以故？",
    "T07n0220_446:0249b14_15": "三十二大士相、八十隨好尚畢竟無所有不可得，況有趣非趣可得！",
    "T07n0220_446:0249b15_16": "「善現！",
    "T07n0220_446:0249b15_17": "一切法皆以無忘失法、恒住捨性為趣，諸菩薩摩訶薩於如是趣不可超越。",
    "T07n0220_446:0249b17_18": "何以故？",
    "T07n0220_446:0249b17_19": "無忘失法、恒住捨性尚畢竟無所有不可得，況有趣非趣可得！",
    "T07n0220_446:0249b19_20": "「善現！",
    "T07n0220_446:0249b19_21": "一切法皆以一切智、道相智、一切相智為趣，諸菩薩摩訶薩於如是趣不可超越。",
    "T07n0220_446:0249b21_22": "何以故？",
    "T07n0220_446:0249b21_23": "一切智、道相智、一切相智尚畢竟無所有不可得，況有趣非趣可得！",
    "T07n0220_446:0249b22_24": "「善現！",
    "T07n0220_446:0249b22_25": "一切法皆以預流、一來、不還、阿羅漢果、獨覺菩提為趣，諸菩薩摩訶薩於如是趣不可超越。",
    "T07n0220_446:0249b24_26": "何以故？",
    "T07n0220_446:0249b25_27": "預流果乃至獨覺菩提尚畢竟無所有不可得，況有趣非趣可得！",
    "T07n0220_446:0249b26_28": "「善現！",
    "T07n0220_446:0249b26_29": "一切法皆以一切菩薩摩訶薩行、諸佛無上正等菩提為趣，諸菩薩摩訶薩於如是趣不可超越。",
    "T07n0220_446:0249b28_30": "何以故？",
    "T07n0220_446:0249b29_31": "一切菩薩摩訶薩行、諸佛無上正等菩提尚畢竟無所有不可得，況有趣非趣可得！",
    "T07n0220_446:0249c01_32": "「善現！",
    "T07n0220_446:0249c02_33": "一切法皆以預流、一來、不還、阿羅漢、獨覺、菩薩、如來應正等覺為趣，諸菩薩摩訶薩於如是趣不可超越。",
    "T07n0220_446:0249c04_34": "何以故？",
    "T07n0220_446:0249c04_35": "預流乃至如來、應、正等覺尚畢竟無所有不可得，況有趣非趣可得！",
    "T07n0220_446:0249c06_36": "如是，善現！",
    "T07n0220_446:0249c06_37": "菩薩摩訶薩為與世間作所趣故，發趣無上正等菩提。",
    "T07n0220_446:0249c07_38": "「善現！",
    "T07n0220_446:0249c07_39": "云何菩薩摩訶薩哀愍世間生死苦故，發趣無上正等菩提？",
    "T07n0220_446:0249c09_40": "善現！",
    "T07n0220_446:0249c09_41": "諸菩薩摩訶薩為得無礙自在神通，拔諸有情生死大苦，發趣無上正等菩提。",
    "T07n0220_446:0249c11_0": "善現！",
    "T07n0220_446:0249c11_1": "是為菩薩摩訶薩哀愍世間生死苦故，發趣無上正等菩提。」",
    "T07n0220_446:0249c13_0": "第二分調伏貪等品第五十一",
    "T07n0220_446:0249c14_0": "爾時，具壽善現白佛言：「世尊！",
    "T07n0220_446:0249c14_1": "誰於如是甚深般若波羅蜜多能生淨信及生勝解？」",
    "T07n0220_446:0249c15_2": "佛告善現：「若菩薩摩訶薩久於無上正等菩提，發意趣求精勤修習布施、淨戒、安忍、精進、靜慮、般若波羅蜜多，已曾供養百千俱胝那庾多佛，於諸佛所久修梵行，發弘誓願善根淳熟，無量善友攝受護念，乃於如是甚深般若波羅蜜多能生淨信及生勝解。」",
    "T07n0220_446:0249c21_3": "具壽善現復白佛言：「世尊！",
    "T07n0220_446:0249c22_4": "若菩薩摩訶薩能於如是甚深般若波羅蜜多生於淨信及生勝解，是菩薩摩訶薩心何性？",
    "T07n0220_446:0249c24_5": "何相？",
    "T07n0220_446:0249c24_6": "何狀？",
    "T07n0220_446:0249c24_7": "何貌？」",
    "T07n0220_446:0249c24_8": "佛告善現：「若菩薩摩訶薩能於如是甚深般若波羅蜜多？",
    "T07n0220_446:0249c25_9": "生於淨信及勝解者，心以調伏貪、瞋、癡及遠離貪、瞋、癡，為性、為相、為狀、為貌。",
    "T07n0220_446:0249c27_10": "「復次，善現！",
    "T07n0220_446:0249c27_11": "是菩薩摩訶薩心以調伏貪、瞋、癡及無貪、瞋、癡，遠離貪、瞋、癡及無貪、瞋、癡，為性、為相、為狀、為貌。",
    "T07n0220_446:0249c29_12": "善現！",
    "T07n0220_446:0250a01_0": "若菩薩摩訶薩成就如是性、相、狀、貌，心乃於如是甚深般若波羅蜜多能生淨信及生勝解。」",
    "T07n0220_446:0250a03_1": "時，具壽善現白佛言：「世尊！",
    "T07n0220_446:0250a03_2": "若菩薩摩訶薩能於如是甚深般若波羅蜜多生於淨信及生勝解，是菩薩摩訶薩當何所趣？」",
    "T07n0220_446:0250a05_3": "佛告善現：「是菩薩摩訶薩當趣一切智智。」",
    "T07n0220_446:0250a06_4": "具壽善現復白佛言：「世尊！",
    "T07n0220_446:0250a07_5": "若菩薩摩訶薩趣一切智智者，是菩薩摩訶薩能與一切有情為所歸趣。」",
    "T07n0220_446:0250a08_6": "佛告善現：「如是！",
    "T07n0220_446:0250a09_7": "如是！",
    "T07n0220_446:0250a09_8": "如汝所說。",
    "T07n0220_446:0250a09_9": "若菩薩摩訶薩能於如是甚深般若波羅蜜多，生於淨信及生勝解，是菩薩摩訶薩則能趣向一切智智。",
    "T07n0220_446:0250a12_0": "若能趣向一切智智，是則能與一切有情為所歸趣。」",
    "T07n0220_446:0250a13_1": "具壽善現復白佛言：「世尊！",
    "T07n0220_446:0250a13_2": "是菩薩摩訶薩能為難事，謂擐如是堅固甲冑：『我當度脫一切有情，皆令證得究竟涅槃，雖於有情作如是事，而都不見有情施設。』」",
    "T07n0220_446:0250a16_3": "佛告善現：「如是！",
    "T07n0220_446:0250a17_4": "如是！",
    "T07n0220_446:0250a17_5": "如汝所說。",
    "T07n0220_446:0250a17_6": "復次，善現！",
    "T07n0220_446:0250a17_7": "是菩薩摩訶薩所擐甲冑，不屬色亦不屬受、想、行、識。",
    "T07n0220_446:0250a18_8": "何以故？",
    "T07n0220_446:0250a19_0": "色乃至識皆畢竟無所有，非菩薩非甲冑故，說彼甲冑不屬色，亦不屬受、想、行、識。",
    "T07n0220_446:0250a20_1": "是菩薩摩訶薩所擐甲冑，乃至不屬一切智，亦不屬道相智、一切相智。",
    "T07n0220_446:0250a22_2": "何以故？",
    "T07n0220_446:0250a22_3": "一切智、道相智、一切相智皆畢竟無所有，非菩薩非甲冑故，說彼甲冑不屬一切智，亦不屬道相智、一切相智。",
    "T07n0220_446:0250a25_4": "是菩薩摩訶薩所擐甲冑不屬一切法。",
    "T07n0220_446:0250a26_0": "何以故？",
    "T07n0220_446:0250a26_1": "一切法皆畢竟無所有，非菩薩非甲冑故，說彼甲冑不屬一切法。",
    "T07n0220_446:0250a27_2": "「善現！",
    "T07n0220_446:0250a27_3": "是菩薩摩訶薩修行如是甚深般若波羅蜜多，能擐如是功德甲冑，謂我當度一切有情，皆令證得究竟涅槃。」",
    "T07n0220_446:0250b01_4": "時，具壽善現白佛言：「世尊！",
    "T07n0220_446:0250b01_5": "若菩薩摩訶薩能擐如是堅固甲冑，謂我當度一切有情，皆令證得般涅槃者，不墮聲聞及獨覺地。",
    "T07n0220_446:0250b04_6": "何以故？",
    "T07n0220_446:0250b04_7": "世尊！",
    "T07n0220_446:0250b04_8": "是菩薩摩訶薩不於有情安立分限，而擐如是堅固甲冑。」",
    "T07n0220_446:0250b05_9": "佛告善現：「汝觀何義作如是言：若菩薩摩訶薩能擐如是堅固甲冑，不墮聲聞及獨覺地？」",
    "T07n0220_446:0250b07_10": "爾時，善現白言：「世尊！",
    "T07n0220_446:0250b08_11": "是菩薩摩訶薩非為度脫少分有情而擐如是堅固甲冑，亦非為求少分智故而擐如是堅固甲冑。",
    "T07n0220_446:0250b10_12": "何以故？",
    "T07n0220_446:0250b10_13": "是菩薩摩訶薩普為拔濟一切有情令般涅槃而擐如是堅固甲冑，但為求得一切智智而擐如是堅固甲冑，由此因緣不墮聲聞及獨覺地。」",
    "T07n0220_446:0250b13_14": "佛告善現：「如是！",
    "T07n0220_446:0250b14_15": "如是！",
    "T07n0220_446:0250b14_16": "如汝所說。」",
    "T07n0220_446:0250b15_0": "爾時，具壽善現白佛言：「世尊！",
    "T07n0220_446:0250b15_1": "如是般若波羅蜜多最為甚深，無能修者、無所修法、亦無修處、亦無由此而得修習。",
    "T07n0220_446:0250b17_2": "何以故？",
    "T07n0220_446:0250b17_3": "世尊！",
    "T07n0220_446:0250b17_4": "非此般若波羅蜜多甚深義中，而有少分實法可得名能修者及所修法、若修習處、若由此修。",
    "T07n0220_446:0250b20_5": "「世尊！",
    "T07n0220_446:0250b20_6": "若修虛空，是修般若波羅蜜多；若修一切法，是修般若波羅蜜多；若修不實法，是修般若波羅蜜多；若修無所有，是修般若波羅蜜多；若修無攝受，是修般若波羅蜜多；若修除遣法，是修般若波羅蜜多。」",
    "T07n0220_446:0250b24_7": "佛告善現：「修除遣何法，是修般若波羅蜜多？」",
    "T07n0220_446:0250b25_8": "具壽善現白言：「世尊！",
    "T07n0220_446:0250b26_9": "修除遣色，是修般若波羅蜜多；修除遣受、想、行、識，是修般若波羅蜜多；修除遣內六處，是修般若波羅蜜多；修除遣外六處，是修般若波羅蜜多；修除遣內六界，是修般若波羅蜜多；修除遣外六界，是修般若波羅蜜多；修除遣六識界，是修般若波羅蜜多；修除遣我，是修般若波羅蜜多；修除遣有情、命者、生者、養者、士夫、補特伽羅、意生、儒童、作者、受者、知者、見者，是修般若波羅蜜多；修除遣布施波羅蜜多，是修般若波羅蜜多；修除遣淨戒、安忍、精進、靜慮、般若波羅蜜多，是修般若波羅蜜多；修除遣內空乃至無性自性空，是修般若波羅蜜多；修除遣真如乃至不思議界，是修般若波羅蜜多；修除遣苦、集、滅、道聖諦，是修般若波羅蜜多；修除遣四念住乃至八聖道支，是修般若波羅蜜多；修除遣四靜慮、四無量、四無色定，是修般若波羅蜜多；修除遣八解脫、八勝處、九次第定、十遍處，是修般若波羅蜜多；修除遣空、無相、無願解脫門，是修般若波羅蜜多；修除遣淨觀地乃至如來地，是修般若波羅蜜多；修除遣極喜地乃至法雲地，是修般若波羅蜜多；修除遣五眼、六神通，是修般若波羅蜜多；修除遣如來十力乃至十八佛不共法，是修般若波羅蜜多；修除遣三十二大士相、八十隨好，是修般若波羅蜜多；修除遣無忘失法、恒住捨性，是修般若波羅蜜多；修除遣陀羅尼門、三摩地門，是修般若波羅蜜多；修除遣預流果乃至獨覺菩提，是修般若波羅蜜多；修除遣一切菩薩摩訶薩行、諸佛無上正等菩提，是修般若波羅蜜多；修除遣一切智、道相智、一切相智，是修般若波羅蜜多。」",
    "T07n0220_446:0250c28_10": "佛告善現：「如是！",
    "T07n0220_446:0250c28_11": "如是！",
    "T07n0220_446:0250c28_12": "如汝所說。",
    "T07n0220_446:0251a01_0": "「復次，善現！",
    "T07n0220_446:0251a01_1": "應依如是甚深般若波羅蜜多，觀察不退轉菩薩摩訶薩，若菩薩摩訶薩雖行般若波羅蜜多而無執著，當知是為不退轉菩薩摩訶薩。",
    "T07n0220_446:0251a04_2": "若菩薩摩訶薩雖行靜慮、精進、安忍、淨戒、布施波羅蜜多而無執著，當知是為不退轉菩薩摩訶薩。",
    "T07n0220_446:0251a06_3": "若菩薩摩訶薩雖行內空乃至無性自性空而無執著，當知是為不退轉菩薩摩訶薩。",
    "T07n0220_446:0251a08_4": "若菩薩摩訶薩雖行真如乃至不思議界而無執著，當知是為不退轉菩薩摩訶薩。",
    "T07n0220_446:0251a10_5": "若菩薩摩訶薩雖行苦、集、滅、道聖諦而無執著，當知是為不退轉菩薩摩訶薩。",
    "T07n0220_446:0251a12_6": "若菩薩摩訶薩雖行四念住廣說乃至一切相智而無執著，當知是為不退轉菩薩摩訶薩。",
    "T07n0220_446:0251a14_7": "「復次，善現！",
    "T07n0220_446:0251a14_8": "諸有不退轉菩薩摩訶薩，行深般若波羅蜜多時，不觀他語及他教誡以為真要，非但信他而有所作，不為貪欲、瞋恚、愚癡、憍慢等法染污其心，亦不為彼之所牽引。",
    "T07n0220_446:0251a18_9": "諸有不退轉菩薩摩訶薩，行深般若波羅蜜多時，不離布施波羅蜜多乃至般若波羅蜜多。",
    "T07n0220_446:0251a20_10": "諸有不退轉菩薩摩訶薩，行深般若波羅蜜多時，聞說如是甚深般若波羅蜜多，其心不驚、不恐、不怖、不沈、不沒，亦不退捨所求無上正等菩提，於深般若波羅蜜多，歡喜樂聞、受持、讀誦、究竟通利、繫念思惟，如說修行曾無厭倦。",
    "T07n0220_446:0251a25_11": "當知如是不退轉菩薩摩訶薩，前世已聞甚深般若波羅蜜多所有義趣，受持、讀誦、如理思惟，精進修行心無厭倦。",
    "T07n0220_446:0251a27_12": "何以故？",
    "T07n0220_446:0251a28_13": "由此不退轉菩薩摩訶薩，聞說如是甚深般若波羅蜜多，其心不驚、不恐、不怖、不沈、不沒，亦不退捨所求無上正等菩提，於深般若波羅蜜多，歡喜樂聞、受持、讀誦、究竟通利、如理思惟，精進修行心無厭倦。」",
    "T07n0220_446:0251b04_0": "具壽善現白佛言：「世尊！",
    "T07n0220_446:0251b04_1": "若菩薩摩訶薩聞說如是甚深般若波羅蜜多，其心不驚、不恐、不怖、不沈、不沒，亦不退捨所求無上正等菩提，於深般若波羅蜜多，歡喜樂聞、受持、讀誦、究竟通利、繫念思惟，精進修行心無厭倦，是菩薩摩訶薩云何修行甚深般若波羅蜜多？」",
    "T07n0220_446:0251b10_0": "佛告善現：「是菩薩摩訶薩相續隨順趣向臨入一切智智，應作如是行深般若波羅蜜多。」",
    "T07n0220_446:0251b12_0": "具壽善現白言：「世尊！",
    "T07n0220_446:0251b12_1": "是菩薩摩訶薩云何相續隨順趣向臨入一切智智，行深般若波羅蜜多？」",
    "T07n0220_446:0251b14_2": "佛告善現：「若菩薩摩訶薩相續隨順趣向臨入空、無相、無願、虛空、無所有、無生、無滅、無染、無淨、真如、法界、法性、不虛妄性、不變異性、平等性、離生性、法定、法住、實際、虛空界、不思議界、無造無作、如幻、如夢、如響、如像、如光影、如陽焰、如變化事、如尋香城，行深般若波羅蜜多，是為菩薩摩訶薩相續隨順趣向臨入一切智智，行深般若波羅蜜多。」",
    "T07n0220_446:0251b21_3": "時，具壽善現白佛言：「世尊！",
    "T07n0220_446:0251b22_4": "如佛所說『若菩薩摩訶薩相續隨順趣向臨入空、無相、無願乃至如尋香城，行深般若波羅蜜多，是為菩薩摩訶薩相續隨順趣向臨入一切智智，行深般若波羅蜜多。』",
    "T07n0220_446:0251b26_5": "者，是菩薩摩訶薩行深般若波羅蜜多時，為行色不？",
    "T07n0220_446:0251b27_6": "為行受、想、行、識不？",
    "T07n0220_446:0251b27_7": "如是乃至為行一切智不？",
    "T07n0220_446:0251b28_8": "為行道相智、一切相智不？」",
    "T07n0220_446:0251b28_9": "佛告善現：「是菩薩摩訶薩行深般若波羅蜜多時，不行色，不行受、想、行、識，如是乃至不行一切智，不行道相智、一切相智。",
    "T07n0220_446:0251c02_10": "何以故？",
    "T07n0220_446:0251c02_11": "是菩薩摩訶薩所隨順趣向臨入一切智智，無能作者、無能壞者、無所從來、無所至去、亦無所住、無方無域、無數無量、無往無來，既無數量往來可得，亦無能證。",
    "T07n0220_446:0251c06_12": "「善現！",
    "T07n0220_446:0251c06_13": "如是一切智智，不可以色證，不可以受、想、行、識證，如是乃至不可以一切智證，不可以道相智、一切相智證。",
    "T07n0220_446:0251c09_14": "何以故？",
    "T07n0220_446:0251c09_15": "色即是一切智智性，受、想、行、識即是一切智智性，如是乃至一切智即是一切智智性，道相智、一切相智即是一切智智性。",
    "T07n0220_446:0251c12_16": "何以故？",
    "T07n0220_446:0251c12_17": "若色真如，若一切智智真如，若一切法真如，皆一真如無二無別；若受、想、行、識真如，若一切智智真如，若一切法真如，皆一真如無二無別。",
    "T07n0220_446:0251c15_18": "如是乃至若一切智真如，若一切智智真如，若一切法真如，皆一真如無二無別；若道相智、一切相智真如，若一切智智真如，若一切法真如，皆一真如無二無別。",
    "T07n0220_446:0251c19_19": "是故，一切智智不可以色證，不可以受、想、行、識證，如是乃至不可以一切智證，不可以道相智、一切相智證。」",
    "T07n0220_446:0251c22_0": "第二分真如品第五十二之一",
    "T07n0220_446:0251c23_0": "爾時，欲界、色界諸天，各持天上旃檀香末、多揭羅香末、多摩羅香末，復持天上嗢鉢羅花、鉢特摩花、拘某陀花、奔荼利花，遙散佛上，來詣佛所，頂禮雙足却住一面，合掌恭敬白言：「世尊！",
    "T07n0220_446:0251c27_1": "如是般若波羅蜜多最為甚深，難見難覺，不可尋思，超尋思境，微妙沖寂，聰敏智者之所能知，非諸世間皆能信受，即佛無上正等菩提。",
    "T07n0220_446:0252a01_2": "一切如來、應、正等覺於此般若波羅蜜多甚深經中，皆作是說：色即是一切智智，一切智智即是色；受、想、行、識即是一切智智，一切智智即是受、想、行、識。",
    "T07n0220_446:0252a04_3": "如是乃至一切智即是一切智智，一切智智即是一切智；道相智、一切相智即是一切智智，一切智智即是道相智、一切相智。",
    "T07n0220_446:0252a07_4": "所以者何？",
    "T07n0220_446:0252a07_5": "若色真如，若一切智智真如，若一切法真如，皆一真如無二無別，亦無窮盡；若受、想、行、識真如，若一切智智真如，若一切法真如，皆一真如無二無別，亦無窮盡。",
    "T07n0220_446:0252a11_6": "如是乃至若一切智真如，若一切智智真如，若一切法真如，皆一真如無二無別，亦無窮盡。",
    "T07n0220_446:0252a13_7": "若道相智、一切相智真如，若一切智智真如，若一切法真如，皆一真如無二無別，亦無窮盡。」",
    "T07n0220_446:0252a15_8": "佛告欲界、色界天言：「如是！",
    "T07n0220_446:0252a15_9": "如是！",
    "T07n0220_446:0252a16_10": "如汝所說。",
    "T07n0220_446:0252a16_11": "諸天當知！",
    "T07n0220_446:0252a16_12": "我觀此義，心恒趣寂不樂說法。",
    "T07n0220_446:0252a17_13": "所以者何？",
    "T07n0220_446:0252a17_14": "此法甚深難見難覺，不可尋思，超尋思境，微妙沖寂，聰敏智者之所能知，非諸世間皆能信受，所謂如是甚深般若波羅蜜多即是如來、應、正等覺所證無上正等菩提。",
    "T07n0220_446:0252a21_15": "「諸天當知！",
    "T07n0220_446:0252a21_16": "如是無上正等菩提，無能證、非所證、無證處、無證時。",
    "T07n0220_446:0252a22_17": "諸天當知！",
    "T07n0220_446:0252a22_18": "此法深妙不二現行，非諸世間所能比度。",
    "T07n0220_446:0252a23_19": "「諸天當知！",
    "T07n0220_446:0252a24_20": "虛空甚深故此法甚深，真如甚深故此法甚深，法界、法性、不虛妄性、不變異性、平等性、離生性、法定、法住、實際、虛空界、不思議界甚深故此法甚深，無量無邊甚深故此法甚深，無來無去甚深故此法甚深，無生無滅甚深故此法甚深，無染無淨甚深故此法甚深，無知無得甚深故此法甚深，無造無作甚深故此法甚深，我甚深故此法甚深，有情、命者、生者、養者、士夫、補特伽羅、意生、儒童、作者、受者、知者、見者甚深故此法甚深，色甚深故此法甚深，受、想、行、識甚深故此法甚深，如是乃至一切智甚深故此法甚深，道相智、一切相智甚深故此法甚深，一切佛法甚深故此法甚深。」",
    "T07n0220_446:0252b08_0": "時，諸天眾白言：「世尊！",
    "T07n0220_446:0252b08_1": "此所說法甚深微妙，非諸世間卒能信受。",
    "T07n0220_446:0252b09_2": "所以者何？",
    "T07n0220_446:0252b09_3": "此深妙法不為攝取色故說，不為棄捨色故說；不為攝取受、想、行、識故說，不為棄捨受、想、行、識故說。",
    "T07n0220_446:0252b11_4": "如是乃至不為攝取一切智故說，不為棄捨一切智故說；不為攝取道相智、一切相智故說，不為棄捨道相智、一切相智故說；不為攝取一切佛法故說，不為棄捨一切佛法故說。",
    "T07n0220_446:0252b15_5": "「世尊！",
    "T07n0220_446:0252b16_0": "世間有情多行攝取我我所執，謂色是我、是我所，受、想、行、識是我是我所，如是乃至一切智是我是我所，道相智、一切相智是我是我所。」",
    "T07n0220_446:0252b19_1": "爾時，佛告諸天眾言：「如是！",
    "T07n0220_446:0252b19_2": "如是！",
    "T07n0220_446:0252b19_3": "如汝所說。",
    "T07n0220_446:0252b20_0": "此深妙法不為攝取色故說，不為棄捨色故說；不為攝取受、想、行、識故說，不為棄捨受、想、行、識故說。",
    "T07n0220_446:0252b22_1": "如是乃至不為攝取一切智故說，不為棄捨一切智故說；不為攝取道相智、一切相智故說，不為棄捨道相智、一切相智故說；不為攝取一切佛法故說，不為棄捨一切佛法故說。",
    "T07n0220_446:0252b26_2": "世間有情多行攝取我、我所執，謂色是我是我所，受、想、行、識是我是我所，如是乃至一切智是我是我所，道相智、一切相智是我是我所。",
    "T07n0220_446:0252b29_3": "「諸天當知！",
    "T07n0220_446:0252b29_4": "若有菩薩為攝取色故行，為棄捨色故行；為攝取受、想、行、識故行，為棄捨受、想、行、識故行。",
    "T07n0220_446:0252c02_5": "如是乃至為攝取一切智故行，為棄捨一切智故行；為攝取道相智、一切相智故行，為棄捨道相智、一切相智故行。",
    "T07n0220_446:0252c05_0": "是菩薩不能修般若波羅蜜多，亦不能修靜慮、精進、安忍、淨戒、布施波羅蜜多，如是乃至不能修一切智，亦不能修道相智、一切相智。」",
    "T07n0220_446:0252c08_0": "爾時，具壽善現白佛言：「世尊！",
    "T07n0220_446:0252c08_1": "此甚深法能隨順一切法。",
    "T07n0220_446:0252c09_2": "世尊！",
    "T07n0220_446:0252c09_3": "此甚深法能隨順何等一切法？",
    "T07n0220_446:0252c10_4": "世尊！",
    "T07n0220_446:0252c10_5": "此甚深法能隨順般若波羅蜜多，亦能隨順靜慮、精進、安忍、淨戒、布施波羅蜜多。",
    "T07n0220_446:0252c11_6": "此甚深法能隨順內空，亦能隨順外空乃至無性自性空。",
    "T07n0220_446:0252c13_7": "此甚深法能隨順真如，亦能隨順法界乃至不思議界。",
    "T07n0220_446:0252c14_8": "此甚深法能隨順苦、集、滅、道聖諦，此甚深法能隨順四念住，亦能隨順四正斷乃至八聖道支。",
    "T07n0220_446:0252c16_9": "此甚深法能隨順四靜慮，亦能隨順四無量、四無色定。",
    "T07n0220_446:0252c17_10": "此甚深法能隨順八解脫，亦能隨順八勝處、九次第定、十遍處。",
    "T07n0220_446:0252c19_11": "此甚深法能隨順空、無相、無願解脫門。",
    "T07n0220_446:0252c20_12": "此甚深法能隨順淨觀地，亦能隨順種性地乃至如來地。",
    "T07n0220_446:0252c21_13": "此甚深法能隨順極喜地，亦能隨順離垢地乃至法雲地。",
    "T07n0220_446:0252c22_14": "此甚深法能隨順五眼，亦能隨順六神通。",
    "T07n0220_446:0252c23_15": "此甚深法能隨順如來十力，亦能隨順四無所畏乃至十八佛不共法。",
    "T07n0220_446:0252c25_16": "此甚深法能隨順三十二大士相，亦能隨順八十隨好。",
    "T07n0220_446:0252c26_17": "此甚深法能隨順無忘失法，亦能隨順恒住捨性。",
    "T07n0220_446:0252c27_18": "此甚深法能隨順陀羅尼門，亦能隨順三摩地門。",
    "T07n0220_446:0252c28_19": "此甚深法能隨順預流果，亦能隨順一來、不還、阿羅漢果、獨覺菩提。",
    "T07n0220_446:0253a01_20": "此甚深法能隨順一切菩薩摩訶薩行，亦能隨順諸佛無上正等菩提。",
    "T07n0220_446:0253a02_21": "此甚深法能隨順一切智，亦能隨順道相智、一切相智。",
    "T07n0220_446:0253a04_22": "「世尊！",
    "T07n0220_446:0253a04_23": "此甚深法都無所礙。",
    "T07n0220_446:0253a04_24": "世尊！",
    "T07n0220_446:0253a04_25": "此甚深法於何無礙？",
    "T07n0220_446:0253a05_26": "世尊！",
    "T07n0220_446:0253a05_27": "此甚深法於色無礙，於受、想、行、識無礙，如是乃至於一切智無礙，於道相智、一切相智無礙。",
    "T07n0220_446:0253a07_28": "「世尊！",
    "T07n0220_446:0253a07_29": "此甚深法無礙為相。",
    "T07n0220_446:0253a08_30": "何以故？",
    "T07n0220_446:0253a08_31": "世尊！",
    "T07n0220_446:0253a08_32": "虛空平等性故，真如平等性故，法界乃至不思議界平等性故，空、無相、無願平等性故，無造、無作平等性故，無染、無淨平等性故。",
    "T07n0220_446:0253a11_33": "「世尊！",
    "T07n0220_446:0253a11_34": "此甚深法無生、無滅。",
    "T07n0220_446:0253a11_35": "何以故？",
    "T07n0220_446:0253a12_36": "世尊！",
    "T07n0220_446:0253a12_37": "色無生，無滅不可得故，受、想、行、識無生無滅不可得故，如是乃至一切智無生無滅不可得故，道相智、一切相智無生無滅不可得故。",
    "T07n0220_446:0253a15_38": "「世尊！",
    "T07n0220_446:0253a15_39": "此甚深法都無足迹。",
    "T07n0220_446:0253a16_0": "何以故？",
    "T07n0220_446:0253a16_1": "世尊！",
    "T07n0220_446:0253a16_2": "色足迹不可得故，受、想、行、識足迹亦不可得故，如是乃至一切智足迹不可得故，道相智、一切相智足迹亦不可得故。」",
    "T07n0220_446:0253a19_0": "大般若波羅蜜多經卷第四百四十六"
}