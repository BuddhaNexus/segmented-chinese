{
    "T26n1539_001:0531a03_0": "阿毘達磨識身足論卷第一",
    "T26n1539_001:0531a05_0": "提婆設摩阿羅漢造",
    "T26n1539_001:0531a06_0": "三藏法師玄奘奉　詔譯",
    "T26n1539_001:0531a07_0": "初歸禮讚頌",
    "T26n1539_001:0531a08_0": "　稽首大覺覺中王，　　覺王所供三界日，　解脫妙法智所歸，　　智者所依諸聖眾。",
    "T26n1539_001:0531a10_0": "　阿毘達磨海難渡，　　佛口池流千聖飲，　於境巨溟能善決，　　故我至誠今頂禮。",
    "T26n1539_001:0531a12_0": "　朗日不舉照人間，　　稠林昏翳孰能遣？",
    "T26n1539_001:0531a13_0": "　若無阿毘達磨論，　　智所知冥誰殄滅？",
    "T26n1539_001:0531a14_0": "　阿毘達磨正法燈，　　心中淨眼智根本，　所知林日邪論劍，　　開士威力如來藏。",
    "T26n1539_001:0531a16_0": "　三界照明慧眼道，　　一切法燈佛語海，　能發勝慧破諸疑，　　是諸聖賢法衢路。",
    "T26n1539_001:0531a18_0": "　智者慧水大陂池，　　求智勇銳勝基本，　了此勝法至聰明，　　悟斯聖教真佛子。",
    "T26n1539_001:0531a20_0": "總嗢拕南頌",
    "T26n1539_001:0531a21_0": "　初目乾連蘊，　　次補特伽羅，　因所緣雜類，　　四句最為後。",
    "T26n1539_001:0531a23_0": "識身足論目乾連蘊第一之一第一嗢拕南頌　根惡行想，　　尋思界漏，　　火愛所有，　垢縛皆三。",
    "T26n1539_001:0531a27_0": "沙門目連作如是說：過去未來無，現在無為有。",
    "T26n1539_001:0531a28_1": "應問彼言：汝然此不？",
    "T26n1539_001:0531a28_2": "謂契經中世尊善語善詞善說三不善根：貪不善根、瞋不善根、癡不善根。",
    "T26n1539_001:0531b01_3": "彼答言：爾。",
    "T26n1539_001:0531b01_4": "復問彼言：汝然此不？",
    "T26n1539_001:0531b01_5": "謂有能於貪不善根已觀、今觀、當觀是不善？",
    "T26n1539_001:0531b02_6": "彼答言：爾。",
    "T26n1539_001:0531b03_7": "為何所觀？",
    "T26n1539_001:0531b03_8": "過去耶、未來耶、現在耶？",
    "T26n1539_001:0531b03_9": "若言觀過去，應說有過去，不應無過去；言過去無，不應道理。",
    "T26n1539_001:0531b05_10": "若言觀未來，應說有未來，不應無未來；言未來無，不應道理。",
    "T26n1539_001:0531b06_11": "若言觀現在，應說有一補特伽羅，非前非後二心和合，一是所觀、一是能觀，此不應理。",
    "T26n1539_001:0531b08_12": "若不說一補特伽羅，非前非後二心和合，一是所觀、一是能觀，則不應說觀於現在；言觀現在，不應道理。",
    "T26n1539_001:0531b11_0": "若言不觀過去、未來、現在，則無能於貪不善根已觀、今觀、當觀。",
    "T26n1539_001:0531b12_1": "是不善若無能觀，則無能已厭、今厭、當厭。",
    "T26n1539_001:0531b13_2": "若無能厭，則無能已離染、今離染、當離染。",
    "T26n1539_001:0531b14_3": "若無能離染，則無能已解脫、今解脫、當解脫。",
    "T26n1539_001:0531b15_4": "若無能解脫，則無能已般涅槃、今般涅槃、當般涅槃。",
    "T26n1539_001:0531b16_5": "如不善，如是結，縛、隨眠、隨煩惱、纏，所棄、所捨、所斷遍知亦爾。",
    "T26n1539_001:0531b17_6": "復問彼言：汝然此不？",
    "T26n1539_001:0531b18_7": "謂有能於貪不善根已觀、今觀、當觀，後世感苦異熟？",
    "T26n1539_001:0531b19_8": "彼答言：爾。",
    "T26n1539_001:0531b19_9": "為何所觀？",
    "T26n1539_001:0531b20_0": "過去耶、未來耶、現在耶？",
    "T26n1539_001:0531b20_1": "若言觀過去，應說有過去，不應無過去；言過去無，不應道理。",
    "T26n1539_001:0531b21_2": "若言觀未來，應說有未來，不應無未來；言未來無，不應道理。",
    "T26n1539_001:0531b23_3": "若言觀現在，應說有一補特伽羅，非前非後亦能造業亦即領受此業異熟，此不應理。",
    "T26n1539_001:0531b25_4": "若不說一補特伽羅，非前非後亦能造業亦即領受此業異熟，則不應說觀於現在；言觀現在，不應道理。",
    "T26n1539_001:0531b27_5": "若言不觀過去、未來、現在，則無能於貪不善根已觀、今觀、當觀後世感苦異熟。",
    "T26n1539_001:0531b29_6": "若無能觀，則無能已厭、今厭、當厭。",
    "T26n1539_001:0531c01_7": "若無能厭，則無能已離染、今離染、當離染。",
    "T26n1539_001:0531c02_8": "若無能離染，則無能已解脫、今解脫、當解脫。",
    "T26n1539_001:0531c03_9": "若無能解脫，則無能已般涅槃、今般涅槃、當般涅槃。",
    "T26n1539_001:0531c04_10": "如貪不善根，如是瞋不善根、癡不善根亦爾。",
    "T26n1539_001:0531c05_11": "身惡行、語惡行是不善，非結、非縛、非隨眠、非隨煩惱、非纏，是所棄、所捨、所斷遍知，能於後世感苦異熟。",
    "T26n1539_001:0531c07_12": "意惡行是不善，結、縛、隨眠、隨煩惱、纏，所棄、所捨、所斷遍知，能於後世感苦異熟。",
    "T26n1539_001:0531c09_13": "欲想、恚想、害想是不善，非結、非縛、非隨眠、非隨煩惱、非纏，是所棄、所捨、所斷遍知，能於後世感苦異熟。",
    "T26n1539_001:0531c11_14": "欲尋、恚尋、害尋是不善，非結、非縛、非隨眠，是隨煩惱、非纏，是所棄、所捨、所斷遍知，能於後世感苦異熟。",
    "T26n1539_001:0531c14_0": "欲界、恚界是不善，結、縛、隨眠、隨煩惱、纏、所棄、所捨、所斷遍知，能於後世感苦異熟。",
    "T26n1539_001:0531c15_1": "害界是不善，非結、非縛、非隨眠，是隨煩惱、非纏，是所棄、所捨、所斷遍知，能於後世感苦異熟。",
    "T26n1539_001:0531c17_2": "欲漏、無明漏是不善，結、縛、隨眠、隨煩惱、纏，所棄、所捨、所斷遍知，能於後世感苦異熟。",
    "T26n1539_001:0531c19_3": "有漏非不善，是結、縛、隨眠、隨煩惱、纏，所棄、所捨、所斷遍知，非於後世感苦異熟。",
    "T26n1539_001:0531c21_4": "貪火、瞋火、癡火及欲愛是不善，結、縛、隨眠、隨煩惱、纏，所棄、所捨、所斷遍知，能於後世感苦異熟。",
    "T26n1539_001:0531c23_5": "色愛、無色愛非不善，是結、縛、隨眠、隨煩惱、纏，所棄、所捨、所斷遍知，非於後世感苦異熟。",
    "T26n1539_001:0531c25_6": "貪所有、瞋所有、癡所有、貪垢、瞋垢、癡垢、貪縛、瞋縛、癡縛是不善，結、縛、隨眠、隨煩惱、纏，所棄，所捨，所斷遍知，能於後世感苦異熟。",
    "T26n1539_001:0531c29_0": "識身足論目乾連蘊第一中第二嗢拕南頌　瀑扼取繫蓋，　　下上栽拘礙，　見愛與隨眠，　　邪支結業道。",
    "T26n1539_001:0532a04_0": "沙門目連作如是說：過去未來無，現在無為有。",
    "T26n1539_001:0532a05_1": "應問彼言：汝然此不？",
    "T26n1539_001:0532a05_2": "謂契經中世尊善語善詞善說四種瀑流：欲瀑流、有瀑流、見瀑流、無明瀑流。",
    "T26n1539_001:0532a07_3": "彼答言：爾。",
    "T26n1539_001:0532a07_4": "復問彼言：汝然此不？",
    "T26n1539_001:0532a07_5": "謂有能於欲瀑流已觀、今觀、當觀是不善？",
    "T26n1539_001:0532a08_6": "彼答言：爾。",
    "T26n1539_001:0532a09_7": "為何所觀？",
    "T26n1539_001:0532a09_8": "過去耶、未來耶、現在耶？",
    "T26n1539_001:0532a09_9": "若言觀過去，應說有過去，不應無過去；言過去無，不應道理。",
    "T26n1539_001:0532a11_10": "若言觀未來，應說有未來，不應無未來；言未來無，不應道理。",
    "T26n1539_001:0532a12_11": "若言觀現在，應說有一補特伽羅，非前非後二心和合，一是所觀、一是能觀，此不應理。",
    "T26n1539_001:0532a14_12": "若不說一補特伽羅，非前非後二心和合，一是所觀、一是能觀，則不應說觀於現在；言觀現在，不應道理。",
    "T26n1539_001:0532a16_13": "若言不觀過去、未來、現在，則無能於欲瀑流已觀、今觀、當觀是不善。",
    "T26n1539_001:0532a18_14": "若無能觀，則無能已厭、今厭、當厭。",
    "T26n1539_001:0532a19_15": "若無能厭，則無能已離染、今離染、當離染。",
    "T26n1539_001:0532a20_16": "若無能離染，則無能已解脫、今解脫、當解脫。",
    "T26n1539_001:0532a21_17": "若無能解脫、則無能已般涅槃、今般涅槃、當般涅槃。",
    "T26n1539_001:0532a22_18": "如不善，如是結、縛、隨眠、隨煩惱、纏，所棄、所捨、所斷遍知亦爾。",
    "T26n1539_001:0532a23_19": "復問彼言：汝然此不？",
    "T26n1539_001:0532a24_20": "謂有能於欲瀑流已觀、今觀、當觀，後世感苦異熟。",
    "T26n1539_001:0532a25_21": "彼答言：爾。",
    "T26n1539_001:0532a25_22": "為何所觀？",
    "T26n1539_001:0532a25_23": "過去耶、未來耶、現在耶？",
    "T26n1539_001:0532a26_24": "若言觀過去，應說有過去，不應無過去；言過去無，不應道理。",
    "T26n1539_001:0532a27_25": "若言觀未來，應說有未來，不應無未來；言未來無，不應道理。",
    "T26n1539_001:0532a29_26": "若言觀現在，應說有一補特伽羅，非前非後亦能造業亦即領受此業異熟，此不應理。",
    "T26n1539_001:0532b02_27": "若不說一補特伽羅，非前非後亦能造業亦即領受此業異熟，則不應說觀於現在；言觀現在，不應道理。",
    "T26n1539_001:0532b04_28": "若言不觀過去、未來、現在，則無能於欲瀑流已觀、今觀、當觀後世感苦異熟。",
    "T26n1539_001:0532b06_29": "若無能觀，則無能已厭、今厭、當厭。",
    "T26n1539_001:0532b06_30": "若無能厭，則無能已離染、今離染、當離染。",
    "T26n1539_001:0532b07_31": "若無能離染，則無能已解脫、今解脫、當解脫。",
    "T26n1539_001:0532b08_32": "若無能解脫，則無能已般涅槃、今般涅槃、當般涅槃。",
    "T26n1539_001:0532b10_33": "如欲瀑流，如是見瀑流、無明瀑流亦爾。",
    "T26n1539_001:0532b10_34": "有瀑流非不善，是結、縛、隨眠、隨煩惱、纏，所棄、所捨、所斷遍知，非於後世感苦異熟。",
    "T26n1539_001:0532b12_35": "如瀑流，扼亦爾。",
    "T26n1539_001:0532b13_36": "於諸取中，欲取、見取、戒禁取是不善，結、縛、隨眠、隨煩惱、纏，所棄、所捨、所斷遍知，能於後世感苦異熟。",
    "T26n1539_001:0532b15_37": "我語取非不善，是結、縛、隨眠、隨煩惱、纏，所棄、所捨、所斷遍知，非於後世感苦異熟。",
    "T26n1539_001:0532b17_38": "諸繫是不善，結、縛、隨眠、隨煩惱、纏，所棄、所捨、所斷遍知，能於後世感苦異熟。",
    "T26n1539_001:0532b18_39": "於諸蓋中，貪欲蓋、瞋恚蓋、疑蓋是不善，結、縛、隨眠、隨煩惱、纏，所棄、所捨、所斷遍知，能於後世感苦異熟。",
    "T26n1539_001:0532b21_40": "惛沈睡眠蓋、掉舉惡作蓋是不善，非結、非縛、非隨眠，是隨煩惱、纏，所棄、所捨、所斷遍知，能於後世感苦異熟。",
    "T26n1539_001:0532b23_41": "下分結中薩迦耶見非不善，是結、縛、隨眠、隨煩惱、纏，所棄、所捨、所斷遍知，非於後世感苦異熟。",
    "T26n1539_001:0532b25_42": "餘下分結是不善，結、縛、隨眠、隨煩惱、纏，所棄、所捨、所斷遍知，能於後世感苦異熟。",
    "T26n1539_001:0532b27_43": "上分結中掉舉結非不善，非結、非縛、非隨眠，是隨煩惱、纏，所棄、所捨、所斷遍知，非於後世感苦異熟。",
    "T26n1539_001:0532b29_44": "餘上分結非不善，是結、縛、隨眠、隨煩惱、纏，所棄、所捨、所斷遍知，非於後世感苦異熟。",
    "T26n1539_001:0532c02_45": "五心根栽、五心拘礙是不善，結、縛、隨眠、隨煩惱、纏，所棄、所捨、所斷遍知，能於後世感苦異熟。",
    "T26n1539_001:0532c04_46": "於諸見中薩迦耶見、邊執見非不善，是結、縛、隨眠、隨煩惱、纏，所棄、所捨、所斷遍知，非於後世感苦異熟。",
    "T26n1539_001:0532c07_0": "邪見、見取、戒禁取是不善，結、縛、隨眠、隨煩惱、纏，所棄、所捨、所斷遍知，能於後世感苦異熟。",
    "T26n1539_001:0532c09_0": "諸身愛是不善，結、縛、隨眠、隨煩惱、纏，所棄、所捨、所斷遍知，能於後世感苦異熟。",
    "T26n1539_001:0532c10_1": "諸隨眠中有貪隨眠非不善，是結、縛、隨眠、隨煩惱、纏，所棄，所捨，所斷遍知，非於後世感苦異熟。",
    "T26n1539_001:0532c12_2": "所餘隨眠是不善，結、縛、隨眠、隨煩惱、纏，所棄、所捨、所斷遍知，能於後世感苦異熟。",
    "T26n1539_001:0532c14_3": "諸邪支中邪見是不善，結、縛、隨眠、隨煩惱、纏，所棄、所捨、所斷遍知，能於後世感苦異熟。",
    "T26n1539_001:0532c16_4": "邪語、邪業、邪命是不善，非結、非縛、非隨眠、非隨煩惱、非纏，是所棄、所捨、所斷遍知，能於後世感苦異熟。",
    "T26n1539_001:0532c19_0": "所餘邪支是不善，非結、非縛、非隨眠，是隨煩惱，非纏，是所棄、所捨、所斷遍知，能於後世感苦異熟。",
    "T26n1539_001:0532c21_1": "於諸結中，嫉結、慳結是不善，結、縛，非隨眠，是隨煩惱、纏，所棄、所捨、所斷遍知，能於後世感苦異熟。",
    "T26n1539_001:0532c23_2": "所餘諸結是不善，結、縛、隨眠、隨煩惱、纏，所棄、所捨、所斷遍知，能於後世感苦異熟。",
    "T26n1539_001:0532c25_3": "諸業道中前七業道是不善，非結、非縛、非隨眠、非隨煩惱、非纏，是所棄、所捨、所斷遍知，能於後世感苦異熟。",
    "T26n1539_001:0532c27_4": "後三業道是不善，結、縛、隨眠、隨煩惱、纏，所棄、所捨、所斷遍知，能於後世感苦異熟。",
    "T26n1539_001:0533a01_0": "識身足論目乾連蘊第一中第三嗢拕南頌　結蓋覺支心受意，　　調練陀堅最為後。",
    "T26n1539_001:0533a04_0": "沙門目連作如是說：過去未來無，現在無為有。",
    "T26n1539_001:0533a05_1": "應問彼言：汝然此不？",
    "T26n1539_001:0533a05_2": "謂契經中世尊善語善詞善說，若有內眼結，如實了知我有內眼結。",
    "T26n1539_001:0533a07_3": "若無內眼結，如實了知我無內眼結。",
    "T26n1539_001:0533a07_4": "如此眼結未生而生、生已令斷、斷已當來不復更生亦如實知。",
    "T26n1539_001:0533a09_5": "彼答言：爾。",
    "T26n1539_001:0533a09_6": "為何所知？",
    "T26n1539_001:0533a09_7": "過去耶、未來耶、現在耶？",
    "T26n1539_001:0533a10_8": "若言知過去，應說有過去，不應無過去；言過去無，不應道理。",
    "T26n1539_001:0533a11_9": "若言知未來，應說有未來，不應無未來；言未來無，不應道理。",
    "T26n1539_001:0533a13_10": "若言知現在，應說有一補特伽羅，非前非後二心和合，一是所知、一是能知，此不應理。",
    "T26n1539_001:0533a15_11": "若言無一補特伽羅，非前非後二心和合，一是所知、一是能知，不應說言知於現在；言知現在，不應道理。",
    "T26n1539_001:0533a17_12": "若言不知過去、未來、現在，是則經中世尊善語善詞善說，若有內眼結，如實了知我有內眼結。",
    "T26n1539_001:0533a19_13": "若無內眼結，如實了知我無內眼結。",
    "T26n1539_001:0533a20_14": "如此眼結，未生而生、生已令斷、斷已當來不復更生亦如實知。",
    "T26n1539_001:0533a21_15": "如是契經世尊所說，汝便誹謗違越拒逆。",
    "T26n1539_001:0533a22_16": "若汝誹謗違越拒逆如是世尊所說契經，不應道理。",
    "T26n1539_001:0533a24_17": "如眼結，如是耳鼻舌身意結亦爾。",
    "T26n1539_001:0533a25_0": "沙門目連作如是說：過去未來無，現在無為有。",
    "T26n1539_001:0533a26_1": "應問彼言：汝然此不？",
    "T26n1539_001:0533a26_2": "於契經中世尊善語善詞善說，若有內貪欲蓋，如實了知我有內貪欲蓋。",
    "T26n1539_001:0533a28_3": "若無內貪欲蓋，如實了知我無內貪欲蓋。",
    "T26n1539_001:0533a29_4": "如此貪欲蓋，未生而生、生已令斷、斷已當來不復更生亦如實知。",
    "T26n1539_001:0533b01_5": "彼答言：爾。",
    "T26n1539_001:0533b01_6": "為何所知？",
    "T26n1539_001:0533b02_7": "過去耶、未來耶、現在耶？",
    "T26n1539_001:0533b02_8": "若言知過去，應說有過去，不應無過去；言過去無，不應道理。",
    "T26n1539_001:0533b04_0": "若言知未來，應說有未來，不應無未來；言未來無，不應道理。",
    "T26n1539_001:0533b05_1": "若言知現在，應說有一補特伽羅，非前非後二心和合，一是所知、一是能知，此不應理。",
    "T26n1539_001:0533b07_2": "若言無一補特伽羅，非前非後二心和合，一是所知、一是能知，則不應言知於現在；言知現在，不應道理。",
    "T26n1539_001:0533b09_3": "若言不知過去、未來、現在，是則經中世尊善語善詞善說，若有內貪欲蓋，如實了知我有內貪欲蓋。",
    "T26n1539_001:0533b11_4": "若無內貪欲蓋，如實了知我無內貪欲蓋。",
    "T26n1539_001:0533b12_5": "如此貪欲蓋，未生而生、生已令斷、斷已當來不復更生亦如實知。",
    "T26n1539_001:0533b14_6": "如是契經世尊所說，汝便誹謗違越拒逆。",
    "T26n1539_001:0533b15_7": "若汝誹謗違越拒逆如是世尊所說契經，不應道理。",
    "T26n1539_001:0533b16_8": "如貪欲蓋，如是瞋恚、惛沈、睡眠、掉舉、惡作疑蓋亦爾。",
    "T26n1539_001:0533b18_0": "沙門目連作如是說：過去未來無，現在無為有。",
    "T26n1539_001:0533b19_1": "應問彼言：汝然此不？",
    "T26n1539_001:0533b19_2": "於契經中世尊善語善詞善說，若有內念等覺支，如實了知我有內念等覺支。",
    "T26n1539_001:0533b21_3": "若無內念等覺支，如實了知我無內念等覺支。",
    "T26n1539_001:0533b22_4": "如此念等覺支，未生令生、生已令住不忘修習圓滿、倍復增廣智作證亦如實知。",
    "T26n1539_001:0533b24_5": "彼答言：爾。",
    "T26n1539_001:0533b24_6": "為何所知？",
    "T26n1539_001:0533b24_7": "過去耶、未來耶、現在耶？",
    "T26n1539_001:0533b25_8": "若言知過去，應說有過去，不應無過去；言過去無，不應道理。",
    "T26n1539_001:0533b26_9": "若言知未來，應說有未來，不應無未來；言未來無，不應道理。",
    "T26n1539_001:0533b28_10": "若言知現在，應說有一補特伽羅，非前非後二心和合，一是所知、一是能知，此不應理。",
    "T26n1539_001:0533c01_11": "若言無一補特伽羅，非前非後二心和合，一是所知、一是能知，則不應言知於現在；言知現在，不應道理。",
    "T26n1539_001:0533c03_12": "若言不知過去、未來、現在，是則經中世尊善語善詞善說，若有內念等覺支，如實了知我有內念等覺支。",
    "T26n1539_001:0533c06_0": "若無內念等覺支，如實了知我無內念等覺支。",
    "T26n1539_001:0533c07_1": "如此念等覺支，未生令生、生已令住不忘修習圓滿、倍復增廣智作證亦如實知。",
    "T26n1539_001:0533c08_2": "如是契經世尊所說，汝便誹謗違越拒逆。",
    "T26n1539_001:0533c09_3": "若汝誹謗違越拒逆如是世尊所說契經，不應道理。",
    "T26n1539_001:0533c11_4": "如念等覺支，如是擇法等覺支、精進等覺支、喜等覺支、輕安等覺支、定等覺支、捨等覺支亦爾。",
    "T26n1539_001:0533c14_0": "沙門目連作如是說：過去未來無，現在無為有。",
    "T26n1539_001:0533c15_1": "應問彼言：汝然此不？",
    "T26n1539_001:0533c15_2": "謂契經中世尊善語善詞善說，若有貪心，如實了知是有貪心。",
    "T26n1539_001:0533c16_3": "若離貪心，如實了知是離貪心。",
    "T26n1539_001:0533c17_4": "彼答言：爾。",
    "T26n1539_001:0533c17_5": "為何所知？",
    "T26n1539_001:0533c18_6": "過去耶、未來耶、現在耶？",
    "T26n1539_001:0533c18_7": "若言知過去，應說有過去，不應無過去；言過去無，不應道理。",
    "T26n1539_001:0533c20_0": "若言知未來，應說有未來，不應無未來；言未來無，不應道理。",
    "T26n1539_001:0533c21_1": "若言知現在，應說有一補特伽羅，非前非後二心和合，一是所知、一是能知，此不應理。",
    "T26n1539_001:0533c23_2": "若言無一補特伽羅，非前非後二心和合，一是所知、一是能知，則不應言知於現在；言知現在，不應道理。",
    "T26n1539_001:0533c25_3": "若言不知過去、未來、現在，是則經中世尊善語善詞善說，若有貪心，如實了知是有貪心。",
    "T26n1539_001:0533c27_4": "若離貪心，如實了知是離貪心。",
    "T26n1539_001:0533c28_5": "如是契經世尊所說，汝便誹謗違越拒逆。",
    "T26n1539_001:0533c29_6": "若汝誹謗違越拒逆如是世尊所說契經，不應道理。",
    "T26n1539_001:0534a01_7": "如有貪心，離貪心如是。",
    "T26n1539_001:0534a02_8": "有瞋心離瞋心、有癡心離癡心、略心散心、沈心舉心、掉動心不掉動心、不寂靜心寂靜心、不定心定心、不修心修心、不解脫心解脫心，如實了知亦爾。",
    "T26n1539_001:0534a06_0": "沙門目連作如是說：過去未來無，現在無為有。",
    "T26n1539_001:0534a07_1": "應問彼言：汝然此不？",
    "T26n1539_001:0534a07_2": "謂契經中世尊善語善詞善說，受有二種：一者身受；二者心受。",
    "T26n1539_001:0534a08_3": "彼答言：爾。",
    "T26n1539_001:0534a09_4": "具壽！",
    "T26n1539_001:0534a09_5": "若時領納身受、心受，爾時當言在何世？",
    "T26n1539_001:0534a10_6": "過去耶、未來耶、現在耶？",
    "T26n1539_001:0534a10_7": "若言在過去，應說有過去，不應無過去；言過去無，不應道理。",
    "T26n1539_001:0534a12_8": "若言在未來，應說有未來，不應無未來；言未來無，不應道理。",
    "T26n1539_001:0534a13_9": "若言在現在，應說有一補特伽羅，非前非後領納二受，一者身受、二者心受，此不應理。",
    "T26n1539_001:0534a15_10": "若言無一補特伽羅，非前非後領納二受，一者身受、二者心受，則不應言在於現在；言在現在，不應道理。",
    "T26n1539_001:0534a17_11": "若言不在過去、未來、現在，是則經中世尊善語善詞善說，受有二種：一者身受；二者心受。",
    "T26n1539_001:0534a19_12": "如是契經世尊所說，汝便誹謗違越拒逆。",
    "T26n1539_001:0534a20_13": "若汝誹謗違越拒逆如是世尊所說契經，不應道理。",
    "T26n1539_001:0534a22_0": "沙門目連作如是說：過去未來無，現在無為有。",
    "T26n1539_001:0534a23_1": "應問彼言：汝然此不？",
    "T26n1539_001:0534a23_2": "謂契經中世尊善語善詞善說，受有三種：一者樂受；二者苦受；三者不苦不樂受。",
    "T26n1539_001:0534a25_3": "彼答言：爾。",
    "T26n1539_001:0534a25_4": "具壽！",
    "T26n1539_001:0534a25_5": "若時領納樂等三受，爾時當言在何世？",
    "T26n1539_001:0534a26_6": "過去耶、未來耶、現在耶？",
    "T26n1539_001:0534a27_7": "若言在過去，應說有過去，不應無過去；言過去無，不應道理。",
    "T26n1539_001:0534a28_8": "若言在未來，應說有未來，不應無未來；言未來無，不應道理。",
    "T26n1539_001:0534a29_9": "若言在現在，應說有一補特伽羅，非前非後領納三受，一者樂受、二者苦受、三者不苦不樂受，此不應理。",
    "T26n1539_001:0534b03_10": "若言無一補特伽羅，非前非後領納三受，一者樂受、二者苦受、三者不苦不樂受，則不應言在於現在；言在現在，不應道理。",
    "T26n1539_001:0534b06_11": "若言不在過去、未來、現在，是則經中世尊善語善詞善說，受有三種：一者樂受、二者苦受、三者不苦不樂受。",
    "T26n1539_001:0534b08_12": "如是契經世尊所說，汝便誹謗違越拒逆。",
    "T26n1539_001:0534b09_13": "若汝誹謗違越拒逆如是世尊所說契經，不應道理。",
    "T26n1539_001:0534b11_0": "沙門目連作如是說：過去未來無，現在無為有。",
    "T26n1539_001:0534b12_1": "應問彼言：汝然此不？",
    "T26n1539_001:0534b12_2": "謂契經中世尊善語善詞善說，意、法為緣發生意識。",
    "T26n1539_001:0534b13_3": "彼答言：爾。",
    "T26n1539_001:0534b14_4": "具壽！",
    "T26n1539_001:0534b14_5": "若時意識現起意，於爾時當言在何世？",
    "T26n1539_001:0534b15_6": "過去耶、未來耶、現在耶？",
    "T26n1539_001:0534b15_7": "若言在過去，應說有過去，不應無過去；言過去無，不應道理。",
    "T26n1539_001:0534b17_0": "若言在未來，應說有未來，不應無未來；言未來無，不應道理。",
    "T26n1539_001:0534b18_1": "若言在現在，應說有一補特伽羅，非前非後二心和合，意及意識，此不應理。",
    "T26n1539_001:0534b20_2": "若言無一補特伽羅，非前非後二心和合，意及意識，則不應言在於現在；言在現在，不應道理。",
    "T26n1539_001:0534b22_3": "若言不在過去、未來、現在，是則經中世尊善語善詞善說，意、法為緣發生意識。",
    "T26n1539_001:0534b24_0": "如是契經世尊所說，汝便誹謗違越拒逆。",
    "T26n1539_001:0534b24_1": "若汝誹謗違越拒逆如是世尊所說契經，不應道理。",
    "T26n1539_001:0534b27_0": "沙門目連作如是說：過去未來無，現在無為有。",
    "T26n1539_001:0534b28_1": "應問彼言：汝然此不？",
    "T26n1539_001:0534b28_2": "謂契經中世尊善語善詞善說，以齒持齒、舌端著齶，復以其心降伏執持調練其心。",
    "T26n1539_001:0534c01_3": "何所調練？",
    "T26n1539_001:0534c01_4": "過去耶、未來耶、現在耶？",
    "T26n1539_001:0534c02_5": "若言調練過去，應說有過去，不應無過去；言過去無，不應道理。",
    "T26n1539_001:0534c03_6": "若言調練未來，應說有未來，不應無未來；言未來無，不應道理。",
    "T26n1539_001:0534c05_7": "若言調練現在，應說有一補特伽羅，非前非後二心和合，一所調練、一能調練，此不應理。",
    "T26n1539_001:0534c07_8": "若言無一補特伽羅，非前非後二心和合，一所調練、一能調練，則不應言調練現在；言調練現在，不應道理。",
    "T26n1539_001:0534c09_9": "若言不調練過去、未來、現在，是則經中世尊善語善詞善說，以齒持齒、舌端著齶，復以其心降伏執持調練其心。",
    "T26n1539_001:0534c12_0": "如是契經，汝便誹謗違越拒逆。",
    "T26n1539_001:0534c12_1": "若汝誹謗違越拒逆如是世尊所說契經，不應道理。",
    "T26n1539_001:0534c14_0": "沙門目連作如是說：過去未來無，現在無為有。",
    "T26n1539_001:0534c15_1": "應問彼言：汝然此不？",
    "T26n1539_001:0534c15_2": "謂契經中世尊善語善詞善說，為彼具壽補穡揭羅娑利苾芻說，有十八意近行，名為士夫。",
    "T26n1539_001:0534c17_3": "彼答言：爾。",
    "T26n1539_001:0534c17_4": "復問彼言：具壽！",
    "T26n1539_001:0534c18_5": "若時眼見色已，隨順喜處諸色近行，爾時十七餘意近行當言在何世？",
    "T26n1539_001:0534c19_6": "過去耶、未來耶、現在耶？",
    "T26n1539_001:0534c20_7": "若言在過去，應說有過去，不應無過去；言過去無，不應道理。",
    "T26n1539_001:0534c21_8": "若言在未來，應說有未來，不應無未來；言未來無，不應道理。",
    "T26n1539_001:0534c23_9": "若言在現在，應說有一補特伽羅，非前非後有十八意近行同時現行，此不應理。",
    "T26n1539_001:0534c24_10": "若言無一補特伽羅，非前非後有十八意近行同時現行，則不應言在於現在；言在現在，不應道理。",
    "T26n1539_001:0534c27_11": "若言不在過去、未來、現在，是則經中世尊善語善詞善說，為彼具壽補穡揭羅娑利苾芻，說有十八意近行，名為士夫。",
    "T26n1539_001:0534c29_12": "如是契經世尊所說，汝便誹謗違越拒逆。",
    "T26n1539_001:0535a01_13": "若汝誹謗違越拒逆如是世尊所說契經，不應道理。",
    "T26n1539_001:0535a04_0": "識身足論目乾連蘊第一中第四嗢拕南頌初　無所緣靜慮，　　異生大士羞，　宣說有情居，　　食聖諦斷漏。",
    "T26n1539_001:0535a08_0": "沙門目連作如是說：有無所緣心。",
    "T26n1539_001:0535a08_1": "應問彼言：汝然此不？",
    "T26n1539_001:0535a09_2": "謂契經中世尊善語善詞善說，苾芻了別，了別故名為識。",
    "T26n1539_001:0535a10_3": "何所了別？",
    "T26n1539_001:0535a10_4": "謂了別色，了別聲香味觸法。",
    "T26n1539_001:0535a11_5": "彼答言：爾。",
    "T26n1539_001:0535a11_6": "汝聽墮負。",
    "T26n1539_001:0535a11_7": "若汝說有無所緣心，則不應言謂契經中世尊善語善詞善說，苾芻了別了別故名為識。",
    "T26n1539_001:0535a13_8": "何所了別？",
    "T26n1539_001:0535a14_9": "謂了別色了別聲香味觸法。",
    "T26n1539_001:0535a14_10": "作如是言不應道理。",
    "T26n1539_001:0535a15_11": "汝今若言謂契經中世尊善語善詞善說，苾芻了別了別故名為識。",
    "T26n1539_001:0535a16_12": "何所了別？",
    "T26n1539_001:0535a17_13": "謂了別色了別聲香味觸法。",
    "T26n1539_001:0535a17_14": "則不應說有無所緣心；言有無所緣心，不應道理。",
    "T26n1539_001:0535a18_15": "彼作是言：無所緣心決定是有。",
    "T26n1539_001:0535a19_16": "何者是耶？",
    "T26n1539_001:0535a19_17": "謂緣過去或緣未來。",
    "T26n1539_001:0535a20_18": "應問彼言：汝然此不？",
    "T26n1539_001:0535a20_19": "謂契經中世尊善語善詞善說，為本魚師莎底苾芻說言，苾芻由彼彼因、由彼彼緣發生於識，識既生已墮彼彼數。",
    "T26n1539_001:0535a23_20": "由眼及色發生於識，識既生已墮眼識數。",
    "T26n1539_001:0535a24_21": "由耳鼻舌身意及法發生於識，識既生已墮意識數。",
    "T26n1539_001:0535a25_22": "彼答言：爾。",
    "T26n1539_001:0535a25_23": "汝聽墮負。",
    "T26n1539_001:0535a25_24": "若汝說言無所緣心決定是有，則不應言謂契經中世尊善語善詞善說，為本魚師莎底苾芻說言，苾芻！",
    "T26n1539_001:0535a28_25": "由彼彼因、由彼彼緣發生於識，識既生已墮彼彼數。",
    "T26n1539_001:0535a29_26": "由眼及色發生於識，識既生已墮眼識數。",
    "T26n1539_001:0535b01_27": "由耳鼻舌身意及法發生於識，識既生已墮意識數。",
    "T26n1539_001:0535b02_28": "作如是言，不應道理。",
    "T26n1539_001:0535b03_0": "汝今若言謂契經中世尊善語善詞善說，為本魚師莎底苾芻說言，苾芻！",
    "T26n1539_001:0535b04_1": "由彼彼因、由彼彼緣發生於識，識既生已墮彼彼數。",
    "T26n1539_001:0535b05_2": "由眼及色發生於識，識既生已墮眼識數。",
    "T26n1539_001:0535b06_3": "由耳鼻舌身意及法發生於識，識既生已墮意識數。",
    "T26n1539_001:0535b07_4": "則不應說無所緣心決定是有；言決定有無所緣心，不應道理。",
    "T26n1539_001:0535b10_0": "沙門目連作如是說：過去未來無，現在無為有。",
    "T26n1539_001:0535b11_1": "應問彼言：汝然此不？",
    "T26n1539_001:0535b11_2": "若有慚羞、惡作防護、愛樂所學、久居善處，證得世間四種靜慮。",
    "T26n1539_001:0535b12_3": "彼答言：爾。",
    "T26n1539_001:0535b13_4": "即彼具壽臨終時分，有諸識達同梵行者來詣問言：具壽！",
    "T26n1539_001:0535b14_5": "當記自所證得。",
    "T26n1539_001:0535b14_6": "彼作是言：具壽！",
    "T26n1539_001:0535b15_7": "我今已得世間四種靜慮。",
    "T26n1539_001:0535b15_8": "應問彼言：即彼具壽記何所證，過去耶、未來耶、現在耶？",
    "T26n1539_001:0535b17_0": "若言記過去，應說有過去，不應無過去；言過去無，不應道理。",
    "T26n1539_001:0535b18_1": "若言記未來，應說有未來，不應無未來；言未來無，不應道理。",
    "T26n1539_001:0535b19_2": "若言記現在，應說有一補特伽羅，非前非後二心和合，一是所記、一是能記，又在定中應說異語，此不應理。",
    "T26n1539_001:0535b22_3": "若不說一補特伽羅，非前非後二心和合，一是所記、一是能記，又在定中不說異語，則不應言記於現在；言記現在，不應道理。",
    "T26n1539_001:0535b25_0": "若言不記過去、未來、現在，是則空無勝過人法，自稱言有，彼應毀壞。",
    "T26n1539_001:0535b27_0": "沙門目連作如是說：過去未來無，現在無為有。",
    "T26n1539_001:0535b28_1": "應問彼言：汝然此不？",
    "T26n1539_001:0535b28_2": "謂契經中世尊善語善詞善說，有五種根，所謂信根、精進根、念根、定根、慧根。",
    "T26n1539_001:0535c01_3": "苾芻！",
    "T26n1539_001:0535c01_4": "若有於此五根，由上品故、由猛利故、由調善故、由圓滿故，成阿羅漢俱分解脫。",
    "T26n1539_001:0535c03_5": "自斯已降，轉微轉鈍，成慧解脫。",
    "T26n1539_001:0535c03_6": "自斯已降，轉微轉鈍，成於身證。",
    "T26n1539_001:0535c04_7": "自斯已降，轉微轉鈍，成於見得。",
    "T26n1539_001:0535c05_8": "自斯已降，轉微轉鈍，成信解脫。",
    "T26n1539_001:0535c06_9": "自斯已降，轉微轉鈍，成隨法行。",
    "T26n1539_001:0535c06_10": "自斯已降，轉微轉鈍，成隨信行。",
    "T26n1539_001:0535c07_11": "苾芻！",
    "T26n1539_001:0535c07_12": "如是根波羅蜜多為緣，果波羅蜜多施設可知。",
    "T26n1539_001:0535c08_13": "果波羅蜜多為緣，補特伽羅波羅蜜多施設可知。",
    "T26n1539_001:0535c09_14": "如是五根無有唐捐。",
    "T26n1539_001:0535c10_15": "苾芻！",
    "T26n1539_001:0535c10_16": "若有於此五根一切皆無，我說彼住外異生品。",
    "T26n1539_001:0535c11_17": "彼答言：爾。",
    "T26n1539_001:0535c11_18": "具壽！",
    "T26n1539_001:0535c11_19": "有學現起纏心，爾時此五根當言在何世？",
    "T26n1539_001:0535c12_20": "過去耶、未來耶、現在耶？",
    "T26n1539_001:0535c13_21": "若言在過去，應說有過去，不應無過去；言過去無，不應道理。",
    "T26n1539_001:0535c14_22": "若言在未來，應說有未來，不應無未來；言未來無，不應道理。",
    "T26n1539_001:0535c16_23": "若言在現在，應說有一補特伽羅，非前非後二心和合，一者學心、二者纏心，此不應理。",
    "T26n1539_001:0535c18_0": "若言無一補特伽羅，非前非後二心和合，一者學心、二者纏心，則不應言在於現在；言在現在，不應道理。",
    "T26n1539_001:0535c20_1": "若言不在過去、未來、現在，是則有學現起纏心，應言是外、應言異生、應言住在外異生品。",
    "T26n1539_001:0535c23_0": "沙門目連作如是說：過去未來無，現在無為有。",
    "T26n1539_001:0535c24_1": "應問彼言：汝然此不？",
    "T26n1539_001:0535c24_2": "謂契經中世尊善語善詞善說，為具壽無滅於大士尋思中說，少欲是法、大欲非法。",
    "T26n1539_001:0535c26_3": "彼答言：爾。",
    "T26n1539_001:0535c26_4": "具壽！",
    "T26n1539_001:0535c26_5": "少欲是何法？",
    "T26n1539_001:0535c27_6": "是心所有法，與心相應。",
    "T26n1539_001:0535c27_7": "具壽！",
    "T26n1539_001:0535c27_8": "若阿羅漢身在欲界現入滅定，如是少欲當言在何世？",
    "T26n1539_001:0535c29_0": "過去耶、未來耶、現在耶？",
    "T26n1539_001:0535c29_1": "若言在過去，應說有過去，不應無過去；言過去無，不應道理。",
    "T26n1539_001:0536a01_2": "若言在未來，應說有未來，不應無未來；言未來無，不應道理。",
    "T26n1539_001:0536a03_3": "若言在現在，即不應說現入滅定；言現入滅定，不應道理。",
    "T26n1539_001:0536a04_4": "若言不在過去、未來、現在，是則阿羅漢身在欲界現入滅定，應無少欲。",
    "T26n1539_001:0536a07_0": "沙門目連作如是說：過去未來無，現在無為有。",
    "T26n1539_001:0536a08_1": "應問彼言：汝然此不？",
    "T26n1539_001:0536a08_2": "謂契經中世尊善語善詞善說，為具壽羅怙羅說，羅怙羅！",
    "T26n1539_001:0536a09_3": "若有正知而說妄語，無羞無慚無有惡作，我說彼無惡業不造。",
    "T26n1539_001:0536a11_4": "彼答言：爾。",
    "T26n1539_001:0536a11_5": "具壽！",
    "T26n1539_001:0536a11_6": "羞慚是何法？",
    "T26n1539_001:0536a11_7": "是心所有法與心相應。",
    "T26n1539_001:0536a12_8": "具壽！",
    "T26n1539_001:0536a12_9": "若阿羅漢身在欲界現入滅定，羞慚當在何世？",
    "T26n1539_001:0536a13_10": "過去耶、未來耶、現在耶？",
    "T26n1539_001:0536a14_11": "若言在過去，應說有過去，不應無過去；言過去無，不應道理。",
    "T26n1539_001:0536a15_12": "若言在未來，應說有未來，不應無未來；言未來無，不應道理。",
    "T26n1539_001:0536a16_13": "若言在現在，則不應說現入滅定；言現入滅定，不應道理。",
    "T26n1539_001:0536a18_14": "若言不在過去、未來、現在，是則阿羅漢身在欲界現入滅定，應無羞慚。",
    "T26n1539_001:0536a20_0": "說一切有部識身足論卷第一"
}