{
    "T11n0310_006:0031b13_0": "大寶積經卷第六",
    "T11n0310_006:0031b15_0": "大唐三藏菩提流志奉　詔譯",
    "T11n0310_006:0031b16_0": "第二無邊莊嚴會出離陀羅尼品第二",
    "T11n0310_006:0031b17_0": "爾時無邊莊嚴菩薩摩訶薩白佛言世尊：「云何名為出離諸法陀羅尼門？」",
    "T11n0310_006:0031b18_1": "佛言：「無邊莊嚴！",
    "T11n0310_006:0031b19_0": "此是出離一切文字印法，一切諸法悉入其中。",
    "T11n0310_006:0031b20_1": "云何名入？",
    "T11n0310_006:0031b20_2": "以平等故。",
    "T11n0310_006:0031b20_3": "一切諸法皆入平等，亦不見法入於平等，不可了知、不可得故。",
    "T11n0310_006:0031b21_4": "於一切法自性如實不分別時，一切諸法悉入其中，離於無作及有作故。",
    "T11n0310_006:0031b23_5": "由諸文字及以語業演說諸法，如是二種不如實故。",
    "T11n0310_006:0031b24_6": "性平等故，所有文字及以語業皆悉平等。",
    "T11n0310_006:0031b25_7": "於諸法中所有言說皆非如實，此是諸法如實句義。",
    "T11n0310_006:0031b26_8": "所有文字及以語業此二皆無，以無有故，無有真實開示演說。",
    "T11n0310_006:0031b28_9": "所言文字及以語業無真實者，即是諸法無差別句、無增勝句、無建立句，此甚深法不可宣說。",
    "T11n0310_006:0031c01_10": "一切諸法皆非真實非不真實。",
    "T11n0310_006:0031c02_11": "何以故？",
    "T11n0310_006:0031c02_12": "諸法本性非以文字語業宣說可見可得，一切諸法皆無本性。",
    "T11n0310_006:0031c03_13": "如是諸法，非作非不作、非等非不等、非寂靜非不寂靜，然於諸法亦住寂靜及不寂靜。",
    "T11n0310_006:0031c05_14": "所言住者，亦無所住亦不變異，亦復不住不變異法。",
    "T11n0310_006:0031c06_15": "何以故？",
    "T11n0310_006:0031c07_0": "法無住故不入算數，非由算數建立言教而能令法入於算數。",
    "T11n0310_006:0031c08_1": "一切文字語業演說皆不可得，不住於處及一切處。",
    "T11n0310_006:0031c09_2": "如是文字及以語業，無所從來、去無所至、不住中邊。",
    "T11n0310_006:0031c10_3": "一切文字及於語業，業非業故、非功用故，以於一切文字語業自性空故，文字語業亦復皆空。",
    "T11n0310_006:0031c12_4": "亦以文字語業他性空故，他性亦空。",
    "T11n0310_006:0031c13_5": "乃至自他性空故，自他性亦空。",
    "T11n0310_006:0031c14_6": "自他空故彼則寂靜，若寂靜者彼則寂滅，若寂滅者彼一切法即寂滅門。",
    "T11n0310_006:0031c16_7": "由彼彼門得說法名，若說文字，若說語業，彼一切門亦不可得，門清淨故、無所有故。",
    "T11n0310_006:0031c17_8": "由彼彼門演說諸法，而於此門究竟清淨，能平等入於一切法，如是厭離。",
    "T11n0310_006:0031c19_9": "云何厭離？",
    "T11n0310_006:0031c19_10": "謂貪本性。",
    "T11n0310_006:0031c20_11": "貪本性者彼則清淨，若清淨者彼則究竟，若究竟者云何有貪？",
    "T11n0310_006:0031c21_12": "云何有說？",
    "T11n0310_006:0031c21_13": "「無邊莊嚴！",
    "T11n0310_006:0031c21_14": "如是略說，無有分別、無有戲論法門清淨陀羅尼門。",
    "T11n0310_006:0031c23_15": "入是門故，能破無明黑闇重障，能隨憶念明法種性，於一切法得入光明清淨法眼陀羅尼門，及能證得文字差別演說法門。",
    "T11n0310_006:0031c25_16": "由是門故，便得入於一切智智，及得近於諸佛如來。",
    "T11n0310_006:0031c27_17": "於諸法中得為勇健，能破外道降伏魔軍，令諸眾生增長善根，入於如來祕密之法，隨得法門陀羅尼門。",
    "T11n0310_006:0031c29_18": "由是法門，於十力中獲大法光，速疾成就如來之力。",
    "T11n0310_006:0032a01_19": "無邊莊嚴！",
    "T11n0310_006:0032a01_20": "諸佛如來以十力為力、為無上力，超過一切世間之力，能於眾中作師子吼。",
    "T11n0310_006:0032a03_21": "何等名為如來十力？",
    "T11n0310_006:0032a04_22": "無邊莊嚴！",
    "T11n0310_006:0032a04_23": "如來於此以無上上一切智智，於處非處以處非處如實了知。",
    "T11n0310_006:0032a05_24": "此是如來第一之力。",
    "T11n0310_006:0032a06_25": "由此力故處大仙位，為諸眾生演說正法，及能為轉無上法輪。",
    "T11n0310_006:0032a07_26": "唯除如來，天人世間先無有能如法轉者。",
    "T11n0310_006:0032a08_27": "復次如來以無分別一切智智，如實了知過去未來現在諸業、業攝取因善與不善無量行相，無著無礙。",
    "T11n0310_006:0032a10_28": "此是如來第二之力。",
    "T11n0310_006:0032a11_29": "復次如來以無分別一切智智無著無礙，能善了知一切有情無量諸行。",
    "T11n0310_006:0032a13_30": "此是如來第三之力。",
    "T11n0310_006:0032a13_31": "復次如來以無上上一切智智，如實了知種種勝解、無量勝解、各各勝解所有分別及妄分別。",
    "T11n0310_006:0032a15_32": "此是如來第四之力。",
    "T11n0310_006:0032a16_33": "復次如來能如實知無量界、種種界、無量緣、種種緣世間住處。",
    "T11n0310_006:0032a17_34": "此是如來第五之力。",
    "T11n0310_006:0032a18_0": "復次如來能如實知若因若緣知見趣道。",
    "T11n0310_006:0032a18_1": "此是如來第六之力。",
    "T11n0310_006:0032a19_2": "復次如來以於天眼無礙智見及以無上一切智智，如實了知諸有情等生死之智。",
    "T11n0310_006:0032a21_3": "此是如來第七之力。",
    "T11n0310_006:0032a21_4": "復次如來能如實知靜慮解脫等持等至，離染清淨能出入智。",
    "T11n0310_006:0032a23_5": "此是如來第八之力。",
    "T11n0310_006:0032a23_6": "復次如來宿住憶念作證明智如實了知。",
    "T11n0310_006:0032a24_7": "此是如來第九之力。",
    "T11n0310_006:0032a25_8": "復次如來漏盡智證明智如實了知。",
    "T11n0310_006:0032a25_9": "此是如來第十之力。",
    "T11n0310_006:0032a26_10": "無邊莊嚴！",
    "T11n0310_006:0032a26_11": "如是無量無上一切智力，以是智力悉成就故，為諸菩薩及諸眾生於諸佛智得攝受故，於諸法智證清淨故，開示演此無邊法藏。」",
    "T11n0310_006:0032b01_0": "佛復告無邊莊嚴菩薩摩訶薩言：「善男子！",
    "T11n0310_006:0032b01_1": "汝今當觀如來所說如是甚深、如是難了一切智智力清淨故，所有諸法，說名如來及如來力，然於彼法亦不可見亦不可說。",
    "T11n0310_006:0032b04_2": "無邊莊嚴！",
    "T11n0310_006:0032b05_3": "所言力者，此是如來不可摧伏無上法門，於彼安住，開示演說此法理趣。",
    "T11n0310_006:0032b06_4": "由斯理趣建立力故，能演說此一切諸法無建立性，以之為力。",
    "T11n0310_006:0032b08_5": "如是諸力無生起性、無有自性、離於自性。",
    "T11n0310_006:0032b09_6": "如是如來十力圓滿，而能開示無量無邊甚深之義。",
    "T11n0310_006:0032b10_7": "無邊莊嚴！",
    "T11n0310_006:0032b10_8": "此是諸佛無上法門。",
    "T11n0310_006:0032b10_9": "住斯門已，便能演說如來十力，及能說此力清淨門普清淨門。",
    "T11n0310_006:0032b12_10": "無邊莊嚴！",
    "T11n0310_006:0032b12_11": "我當復為諸菩薩等能於法門得清淨故說陀羅尼，汝應聽受。",
    "T11n0310_006:0032b14_0": "陀羅尼曰：「怛姪(地也反)他鉢囉(二合)牟折寧(一)　儞牟折寧(二)　牟折寧(三)　毘鉢囉(二合)悶折儞(四)　阿折黎(五)　阿毘耶(二合、引)咤儞(六)　鉢囉(二合)婆怒揭帝(七)　帝誓(八)　摩訶帝誓(九)　阿鉢囉(二合)底耶(二合)末囉尼(十)　阿那(引)靺囉尼(十一)　阿(引)靺囉拏毘戍達儞(十二)　儞馱那鉢囉(二合)吠設儞(十三)　突囉阿儞乞屣鉢儞(十四)　靺虞(十五)　靺虞薩嚩黎(十六)　薩嚩囉尾戍憚儞(十七)　母達囉(二合)(十八)　母達囉(二合)　尾戍憚儞(十九)　薩鉢唎縛嚟(二十)　三漫多鉢嚟嚩嚟(二十一)　阿揭囉(引、二合)弩麼底(二十二)　遏他(二合)娑憚儞(二十三)　僧羯囉(二合)尼麼掣憚儞(二十四)　戍嚟(二十五)　戍囉寐唎曳(二合)(二十六)　阿(引)褐囉(二合)尼(二十七)　烏波那末底(二十八)　儞那嚟(二合)設儞(二十九)　三曼多波嚟普里也(二合)揭帝(三十)　馱羅(引)弩揭帝(三十一)　阿儞迷設儞(三十二)　阿傘儞迷設儞(三十三)　陀(引)囉尼揭帝(三十四)　儞馱那鉢唎戍憚儞(三十五)　阿弩達囉毘婆枲儞(三十六)　跋[口*致]囇(二合)(三十七)　跋達囉(二合)筏帝(三十八)　莫异(三十九)　莫企筏底(四十)　珊馱(引)囉尼(四十一)　烏筏馱(引)唎尼(四十二)　阿難多鉢囉(二合)皤吠(四十三)　鉢囉(二合)步(引)多鉢唎嚩嚟(四十四)　設儞(四十五)　鉢唎(二合)些設儞(四十六)　摩訶嚩迦(引)世(四十七)　阿迦(引)捨娑牟薩囉尼(四十八)　弭底彌囉迦囉尼(四十九)　薩婆若鉢他(上)毘輸達儞(五十)　涅槃那鉢他(上)珊那唎設儞(五十一)　莎訶(五十二)「無邊莊嚴！",
    "T11n0310_006:0032c08_1": "此是陀羅尼印法教法門，一切諸法悉入其中。",
    "T11n0310_006:0032c09_2": "若諸菩薩於此法中如說修行，具勝辯才差別智慧，能善了知最勝出離陀羅尼句。",
    "T11n0310_006:0032c11_3": "云何名為勝出離句？",
    "T11n0310_006:0032c11_4": "陀羅尼曰：「娑(上)揭囉阿(上)鉢演多(一)　蘇迷(上)嚧囉怛那娑揭囉珊儞折耶(二)　阿毘怛儞(三)　阿三毘怛儞(四)　阿卑靺嚟(五)　拔折囉(二合)珊儞(六)　涅陛設儞(七)　阿乞芻(二合)毘儞(八)　阿僧乞芻(二合)毘儞(九)　阿乞沙(二合)耶(十)　阿避夜已(二合)(十一)　乞沙(二合)耶阿鉢演帝(十二)　阿乞師(二合、去)那乞沙演多薩姪里(二合)世(平)(十三)　阿鉢唎乞沙(二合)曳(十四)　阿毘乞疏(二合)避儞(十五)　阿毘揭嚟(十六)　阿毘揭羅若那揭囉尼(十七)　莎訶(十八)「無邊莊嚴！",
    "T11n0310_006:0032c20_5": "此勝出離陀羅尼句，若有菩薩於此法中精勤修習，則能增長智慧如海，能以大慈慰喻眾生言：『我授汝廣大法藥，破滅汝等無明黑闇，拔除汝等無始無終生死煩惱憂苦毒箭，亦令汝等愛縛當解，超度一切生死瀑流。』",
    "T11n0310_006:0032c25_6": "作大法光，使諸眾生善根生長，能得究竟永拔濟故。",
    "T11n0310_006:0032c26_7": "如是善人為善導首，能令入於一切智智，亦復不令有一眾生從此無上大智退失。",
    "T11n0310_006:0032c28_8": "能以大慈普遍一切，令諸眾生於未聽受與義相應寂滅厭離無生智門得無礙辯。",
    "T11n0310_006:0033a01_9": "無邊莊嚴！",
    "T11n0310_006:0033a01_10": "若諸菩薩欲說法時，云何於此陀羅尼句繫念現前令法不斷？",
    "T11n0310_006:0033a02_11": "謂諸菩薩處師子座，以無礙辯思惟如來無量功德。",
    "T11n0310_006:0033a03_12": "由於方便廣大智慧，令善巧地極清淨故。",
    "T11n0310_006:0033a04_13": "若諸眾生於聽法所來雲集時，當於彼所發生大悲，於諸眾生起大慈心，以廣大智決定理趣，如實開示令不增減。",
    "T11n0310_006:0033a07_14": "知諸眾生意樂差別，以善分明決定語業及文字句廣為宣說。",
    "T11n0310_006:0033a08_15": "由是說故，能令自身善根增長，以清淨法攝受眾生。",
    "T11n0310_006:0033a10_16": "如來能以無量譬喻，開示演說如是法聚陀羅尼門。",
    "T11n0310_006:0033a11_17": "汝等若能如是宣說無上正法，是則住於佛所作事，速疾圓滿四無所畏。",
    "T11n0310_006:0033a12_18": "「無邊莊嚴！",
    "T11n0310_006:0033a13_19": "如是菩薩以大方便清淨智慧善能修習起神通業，所有諸法即能攝取廣大智聚。",
    "T11n0310_006:0033a15_0": "此中何者起神通業？",
    "T11n0310_006:0033a15_1": "無邊莊嚴！",
    "T11n0310_006:0033a15_2": "若諸菩薩住神足中，以如虛空無所依想，善能分析大種積聚。",
    "T11n0310_006:0033a17_3": "如來成就無礙智見、無邊智見，以智見力於一切法得善巧智，能善決定，無有少法而可了知，住無所得、住無等等，亦不與俱；住阿蘭若、住無執著、住清淨智，無有少法不知不見，遠離黑闇無有障礙，善住無量無邊智見。",
    "T11n0310_006:0033a22_4": "是故如來平等見覺一切諸法如幻如夢，及能開示無名法想，是故我等應隨佛學。",
    "T11n0310_006:0033a23_5": "如來智慧無有障礙，能善了知一切眾生上中下根，令諸菩薩安住平等起神通業，由是成就神足現前。",
    "T11n0310_006:0033a26_6": "由是神足加持之力，於戒定慧及以解脫智見，淨施法智善能安住。",
    "T11n0310_006:0033a27_7": "由此能得真實加持，攝受無量差別神變。",
    "T11n0310_006:0033a28_8": "於梵世間而得自在，處師子座擊大法鼓，令諸眾會皆悉歡喜，及為眾生作大利益。",
    "T11n0310_006:0033b01_9": "「無邊莊嚴！",
    "T11n0310_006:0033b01_10": "譬如大鐵輪圍山王，以諸眾生業增上力，於此世界圍遶而住，不令眾生嗅地獄香、聞地獄聲、見於地獄。",
    "T11n0310_006:0033b04_11": "如是菩薩於此法中善修學已，為諸眾生除滅一切有障礙法，授與一切無障礙法。",
    "T11n0310_006:0033b06_0": "如是菩薩以金剛智攝受善巧，於此法教悟入甚深，住無所得甘露灌灑。",
    "T11n0310_006:0033b07_1": "云何名得甘露灌灑？",
    "T11n0310_006:0033b08_2": "謂煩惱魔、蘊魔、天魔所不能損，縱於死時雖有死魔，亦得自在不起死想。",
    "T11n0310_006:0033b09_3": "何以故？",
    "T11n0310_006:0033b09_4": "由彼正士住於空性無相無願，於一切法無所分別、不生不滅、不墮不起、不來不去不住、不染不淨，亦不怯弱，無有障礙、無有所得，捨離憍慢其心謙下，內離迷惑善了於外，見聞覺知所不能攝。",
    "T11n0310_006:0033b14_5": "了知諸法皆悉平等，如實入於如來法中，以不虛妄無有變異安住真如。",
    "T11n0310_006:0033b15_6": "此即名為諸菩薩等所入般若波羅蜜門。",
    "T11n0310_006:0033b16_7": "於此住已，則能成就無邊智慧。",
    "T11n0310_006:0033b17_8": "由是慧力，能使入於不思議智及諸如來祕密言說，於一切法能善了知，隨覺無間等菩提故，隨覺無間不可思議，等於菩提不可思議。",
    "T11n0310_006:0033b20_9": "隨覺無間無所分別，等於菩提無所分別。",
    "T11n0310_006:0033b21_10": "了知無間及菩提法無所得故，彼亦不作無間差別，不作菩提平等之想。",
    "T11n0310_006:0033b23_11": "無間菩提不作不壞、不集不散，於此義中能作業者，於此所說寂靜法門而不執著，亦不分別諸業果報，能善了知業果平等，以平等故不得業果，亦不分別亦不執著。",
    "T11n0310_006:0033b27_12": "何以故？",
    "T11n0310_006:0033b27_13": "彼於煩惱及以業障，獲得輕安遠離結因，於諸法門能得照曜，於此陀羅尼品能得光明。",
    "T11n0310_006:0033b29_14": "彼住如是清淨門故，能於十方世界遊化，具清淨行無所住著，不為世法之所染污，於諸世間天人之中堪為福田親近供養。",
    "T11n0310_006:0033c03_15": "無邊莊嚴！",
    "T11n0310_006:0033c03_16": "我說供養住第八地諸善男子功德無量，何況菩薩於如是法而修行者。",
    "T11n0310_006:0033c04_17": "若於菩提及以眾生，眾生之法乃至世間之法，無有所得亦不分別及諸戲論，彼人則能了知此法如說修行，能消世間廣大供養，應以如來供養而供養之。",
    "T11n0310_006:0033c08_18": "「無邊莊嚴！",
    "T11n0310_006:0033c08_19": "若諸菩薩修學此法，於諸供養一切所有皆悉具足，離諸怖畏乃至能捨一切身命。",
    "T11n0310_006:0033c10_20": "彼於諸法無所攝受，而能攝受廣大之法。",
    "T11n0310_006:0033c11_21": "處無畏座作師子吼。",
    "T11n0310_006:0033c12_0": "降伏外道及外道法，摧滅波旬及魔軍眾，能除眾生一切覆障。",
    "T11n0310_006:0033c13_1": "當以法船渡諸眾生，當示眾生一切智道，當能安住一切眾生於隨順道，當能令彼一切眾生隨順聖諦不相違逆，當為眾生開示一切菩提分法，當以法施慰喻眾生，當令眾生能得法喜。",
    "T11n0310_006:0033c17_2": "無邊莊嚴！",
    "T11n0310_006:0033c17_3": "若有於此陀羅尼門能忍信受，則與得受菩提記人等無有異。",
    "T11n0310_006:0033c19_4": "彼既聞法，當於己身而自授記。",
    "T11n0310_006:0033c20_0": "如來法王施設此法開此法藏，而能安立此陀羅尼印，及能建立此諸法門攝受我等。",
    "T11n0310_006:0033c21_1": "是我等父、哀愍我者。",
    "T11n0310_006:0033c22_2": "無邊莊嚴！",
    "T11n0310_006:0033c22_3": "若有菩薩以勝意樂能於我所起於父想，彼人當得入如來數如我無異。",
    "T11n0310_006:0033c24_4": "無邊莊嚴！",
    "T11n0310_006:0033c24_5": "於此陀羅尼門法品之中，此是第二出離陀羅尼印演說法藏。」",
    "T11n0310_006:0033c26_0": "清淨陀羅尼品第三之一",
    "T11n0310_006:0033c27_0": "爾時世尊觀察四方，作如是類種種神通，以神通力令此眾會諸菩薩等見於十方無量諸佛，及聞諸佛所說之法。",
    "T11n0310_006:0033c29_1": "爾時佛告無邊莊嚴：「汝觀如來於一切法無有所作，無數離數及寂靜數，能作如是自在神通；如來之力、無畏如是。",
    "T11n0310_006:0034a03_2": "無邊莊嚴！",
    "T11n0310_006:0034a03_3": "如來之性，不一不異非不一異，無所有故非有非無，無有自性非無自性，應如是知如來之性，乃至無有少法可得。",
    "T11n0310_006:0034a06_0": "如是見者亦復無有少法可見，若不可見則無所有亦無所取。",
    "T11n0310_006:0034a07_1": "無邊莊嚴！",
    "T11n0310_006:0034a07_2": "如來之性無少真實少不真實。",
    "T11n0310_006:0034a08_3": "若少真實少不真實，是則應言有如來性、無如來性。",
    "T11n0310_006:0034a09_4": "如來之性離有離無亦不曾離。",
    "T11n0310_006:0034a10_5": "無邊莊嚴！",
    "T11n0310_006:0034a10_6": "一切諸法自性本性猶如虛空。",
    "T11n0310_006:0034a11_7": "如是法門，諸佛如來未出世時所未曾說。",
    "T11n0310_006:0034a12_8": "無邊莊嚴，若諸菩薩於此法中如是解者，則能發生無量辯才，於諸法中能為照曜，於佛無畏而作光明。",
    "T11n0310_006:0034a14_9": "無邊莊嚴！",
    "T11n0310_006:0034a14_10": "言無畏者，謂得如來最上無畏，能於少法不攝受故、不增長故、不可得故、不遍得故、不隨得故。",
    "T11n0310_006:0034a16_11": "如來出世若不出世，法不增減、不遍增減。",
    "T11n0310_006:0034a17_12": "諸法自性本性常住，法界住性、法界定性。",
    "T11n0310_006:0034a18_13": "無邊莊嚴！",
    "T11n0310_006:0034a18_14": "一切諸法住法定性，如是無有、不可得故。",
    "T11n0310_006:0034a19_15": "一切諸法皆妄分別，不以業報而得成就，是故能入一切諸法無業報門。",
    "T11n0310_006:0034a21_16": "如是諸法無自性故、不如實故，諸業於果非生滅因，於滅趣道亦復非因。",
    "T11n0310_006:0034a23_17": "如來但以世俗施設說一切法有因非因，因自在故、無有因故。",
    "T11n0310_006:0034a24_18": "此是如來無畏之地，如來具足無量辯才故能得入大無畏地。",
    "T11n0310_006:0034a26_0": "「無邊莊嚴！",
    "T11n0310_006:0034a26_1": "云何無畏？",
    "T11n0310_006:0034a26_2": "謂諸如來四無所畏。",
    "T11n0310_006:0034a26_3": "此四無畏，緣覺尚無，何況聲聞及餘世間。",
    "T11n0310_006:0034a27_4": "何等為四？",
    "T11n0310_006:0034a28_5": "一者，唱言：『我是如來、應、正等覺，一切知者、一切見者。",
    "T11n0310_006:0034a29_6": "或有一切天人世間立論於我，言我不能覺了諸法。",
    "T11n0310_006:0034b01_7": "無有是處。』",
    "T11n0310_006:0034b01_8": "由此能得最上無畏，於眾會中正師子吼，我能演說無上甚深廣大法教。",
    "T11n0310_006:0034b03_9": "二者，唱言：『我是一切諸漏盡者。",
    "T11n0310_006:0034b04_10": "或有一切天人世間立論於我，諸漏不盡。",
    "T11n0310_006:0034b05_0": "無有是處。』",
    "T11n0310_006:0034b05_1": "由此能得住於安樂，我開示此無量俱胝劫所積集無上法藏。",
    "T11n0310_006:0034b06_2": "三者，『我所宣說出離覺了，於彼修習正苦滅盡。",
    "T11n0310_006:0034b07_3": "或天世間立論於我，若苦盡道不出離者。",
    "T11n0310_006:0034b08_4": "無有是處。』",
    "T11n0310_006:0034b08_5": "我不見此相，我不見此相時得安樂住，為諸眾生示現此法種性，於眾會中作師子吼。",
    "T11n0310_006:0034b10_6": "四者，『我所宣說諸障礙法，於此或有天人魔梵沙門婆羅門眾立論於我，於彼習行無障礙者。",
    "T11n0310_006:0034b12_7": "無有是處。』",
    "T11n0310_006:0034b13_8": "我不見此相時，得增上安樂住，我於眾中正師子吼，我能轉此無上法輪，一切外道諸天世間所不能轉。",
    "T11n0310_006:0034b15_9": "無邊莊嚴！",
    "T11n0310_006:0034b15_10": "此是如來四無所畏。",
    "T11n0310_006:0034b16_11": "此中菩薩勤修學時，速疾獲得無畏之地，於人天中最為殊勝。",
    "T11n0310_006:0034b17_12": "「無邊莊嚴！",
    "T11n0310_006:0034b17_13": "若諸菩薩由善修習虛空相故，則能發生不可思議遍清淨門。",
    "T11n0310_006:0034b19_14": "由是門故，於一切法最初了知，見一切法等虛空相無二無別，一切諸法亦復如是。",
    "T11n0310_006:0034b21_15": "然於虛空亦不分別亦不戲論，得義善巧。",
    "T11n0310_006:0034b22_16": "無少法界所從將來，亦不將去，亦不積集，乃能觀察一切諸法無有積集不來不去，於一切法行無所行，燃大法炬為諸眾生作法照曜。",
    "T11n0310_006:0034b25_17": "無邊莊嚴！",
    "T11n0310_006:0034b25_18": "汝觀此法能為菩薩幾許利益？",
    "T11n0310_006:0034b26_19": "幾許事業？",
    "T11n0310_006:0034b26_20": "謂佛十力、四無所畏，亦復無有少法可得亦非不得。",
    "T11n0310_006:0034b27_21": "無邊莊嚴！",
    "T11n0310_006:0034b27_22": "一切諸法等虛空相，為得義利開示演說業所依事及彼業因，於中亦無義利可得。",
    "T11n0310_006:0034b29_23": "無邊莊嚴！",
    "T11n0310_006:0034b29_24": "此甚深法一切世間之所難信。",
    "T11n0310_006:0034c01_25": "一切世間皆是滅壞虛妄建立，由是於此法毘奈耶不能信受，亦非世間能知世間皆悉非法。",
    "T11n0310_006:0034c03_26": "以執著故，言有世間及安住處，假使乃至法想執著，亦無有法而可執著。",
    "T11n0310_006:0034c05_27": "由於非法起執著故，則與如來及所說法共興諍論，又不能了一切諸法自性本性，復與無生法等相違，是故於此甚深法教不能解了。",
    "T11n0310_006:0034c08_28": "「無邊莊嚴！",
    "T11n0310_006:0034c08_29": "我為一切天人所信，如實語者、無諍論者，如來世尊息諍論故、捨離蘊故，開示演說如是法教，於中無蘊亦無蘊盡。",
    "T11n0310_006:0034c11_30": "無邊莊嚴！",
    "T11n0310_006:0034c11_31": "一切有者，所謂一切善不善法，於中都無善不善法，善不善法皆悉寂靜，善不善法各不相知，善不善法不相映蔽，以善不善執著因緣，是故如來說一切法皆悉無記。",
    "T11n0310_006:0034c15_32": "以彼真實善不善法不可得故，若不可得則無有記。",
    "T11n0310_006:0034c16_33": "何以故？",
    "T11n0310_006:0034c16_34": "於中無因，無因可見。",
    "T11n0310_006:0034c17_35": "無邊莊嚴！",
    "T11n0310_006:0034c17_36": "汝今當觀一切諸法皆悉無記。",
    "T11n0310_006:0034c18_0": "若諸菩薩如是覺已，於一切法無記言說亦不可得。",
    "T11n0310_006:0034c19_1": "如是法門為諸菩薩於不善法如實見故，得捨圓滿於法不住，以無記門證入諸法。",
    "T11n0310_006:0034c21_2": "是無記門彼則非門，若非門者則不可得，若不可得彼則清淨，此是諸菩薩所入陀羅尼清淨法門。",
    "T11n0310_006:0034c23_3": "由是門故，得一切法光明照曜，於諸法中無有愚闇迷惑猶豫，及能獲得無礙法智慧眼清淨。",
    "T11n0310_006:0034c25_4": "「無邊莊嚴！",
    "T11n0310_006:0034c25_5": "於此法中應生願樂。",
    "T11n0310_006:0034c26_6": "云何願樂？",
    "T11n0310_006:0034c26_7": "謂於諸法無所取故無有執著，究竟離捨超過攝藏，無希求故、於善不善一切有為及世間法不觀待故。",
    "T11n0310_006:0034c28_8": "此是無上不放逸地、離攀緣地，於諸法中無有所住，不來不去無所建立，此則說名慧眼清淨究竟遠離。",
    "T11n0310_006:0035a02_9": "無所取故，善能觀察捨離一切自性本性，此名慧眼。",
    "T11n0310_006:0035a03_10": "言慧眼者，所謂盡滅厭離智性。",
    "T11n0310_006:0035a03_11": "如是智性，無生無作本性寂靜，亦復不與寂靜相應，斷相應故，亦復非斷亦非無斷，無缺無減，此則名為清淨慧眼無戲論道。",
    "T11n0310_006:0035a06_12": "由是慧眼得成就故，以大慈悲攝諸眾生，令其發心住緣眾生無盡妙行，及能覺了一切諸法無有我人眾生壽者。",
    "T11n0310_006:0035a09_13": "彼若證得大菩提時，決定當能開示演說無上法藏，及能清淨陀羅尼門，為諸眾生種性教法不斷盡故應置法印。」",
    "T11n0310_006:0035a12_0": "佛復告無邊莊嚴菩薩摩訶薩言：「此陀羅尼清淨法門，一切諸佛常所護念攝受開演。",
    "T11n0310_006:0035a13_1": "住於十方三世諸佛，亦皆宣說如是法門，為諸菩薩開示三世平等法性。",
    "T11n0310_006:0035a15_2": "由是能於三世諸法如實悟入此之法門，成就菩薩清淨三世總持慧故。",
    "T11n0310_006:0035a17_3": "彼諸菩薩無有世想，於善不善了知無二，而能生長種種善根，身語意業悉皆清淨，能遍清淨無量法門。",
    "T11n0310_006:0035a19_4": "為得清淨總持慧故，亦能開演無起作性清淨法教，復能開示一切諸法畢竟空寂猶如虛空，又能示現廣大慧光。",
    "T11n0310_006:0035a22_5": "而為開示清淨智故，亦能開示一切諸法及與菩提如虛空性。",
    "T11n0310_006:0035a23_6": "而為示現一切智智道清淨故，又能開示清淨道法即是菩提。",
    "T11n0310_006:0035a25_0": "隨其所願得圓滿故能正了知，演出實諦方便善巧，而能宣說無分別諦故，能善開示諸佛智慧，隨順覺了一切義故。",
    "T11n0310_006:0035a27_1": "無邊莊嚴！",
    "T11n0310_006:0035a27_2": "若諸菩薩於此法中善修學者，能速清淨菩提資糧，得住菩提無有遠近，不與少法共相違背，亦不於此所說諸法而見遠近，不以法及非法隨見菩提。",
    "T11n0310_006:0035b02_3": "通達菩提絕諸顯示，能以平等無顯示義了知菩提。",
    "T11n0310_006:0035b03_4": "及觀諸法寂靜義時不分別菩提，亦不見寂靜不寂靜義，非寂靜外見不寂靜，無有少分能觀見想。",
    "T11n0310_006:0035b05_5": "於一切處能清淨見，亦無少有可能清淨。",
    "T11n0310_006:0035b06_6": "此是諸菩薩清淨智門。",
    "T11n0310_006:0035b07_7": "由此門故，而能隨念諸佛如來無邊法藏陀羅尼門，能遍了知諸有情類自性本性，為諸有情開示演說此諸法藏。",
    "T11n0310_006:0035b09_8": "能遍清淨諸智慧業諸所願求，於阿耨多羅三藐三菩提現等覺已，增上意樂終不退轉，及能隨念善清淨願，於一切法速得自在而能習行。",
    "T11n0310_006:0035b12_9": "諸佛如來大慈大悲，一切如來善巧法藏，皆現在前。",
    "T11n0310_006:0035b14_10": "及能示現無量無邊大法光明，身常安住諸佛智境。",
    "T11n0310_006:0035b15_11": "「無邊莊嚴！",
    "T11n0310_006:0035b15_12": "此無量無邊法門，誰之增語？",
    "T11n0310_006:0035b16_13": "無邊莊嚴！",
    "T11n0310_006:0035b16_14": "無量無邊者，謂一切法、地水火風虛空識界皆無量故，欲界色界及無色界、諸有情界無有量故，然無少分諸有情界可得了知，有情無故。",
    "T11n0310_006:0035b19_15": "如是如是，此有情界不可得不可了知，界無有故。",
    "T11n0310_006:0035b20_16": "是故諸法等涅槃界、趣入涅槃。",
    "T11n0310_006:0035b21_17": "一切諸法皆同趣入不可說處，於涅槃界無有少分而可說故。",
    "T11n0310_006:0035b22_18": "涅槃界中無有障礙亦無蓋覆障礙，蓋覆永清淨故，是故涅槃界清淨最清淨。",
    "T11n0310_006:0035b24_19": "是涅槃界，界亦非界，遠離界故、無有界故、超過界故，然以似界方便顯說。",
    "T11n0310_006:0035b26_20": "所言界者，安住非界及非非界，於言說中亦無有界，但以語言顯說諸法。",
    "T11n0310_006:0035b27_21": "所有言說及能說者，皆不可得、不可了知。",
    "T11n0310_006:0035b28_22": "一切言說即非言說，如是一切言說如虛空性等入虛空。",
    "T11n0310_006:0035c01_23": "由是地界不能言說、無能說力，乃至空界不能言說、無能說力。",
    "T11n0310_006:0035c02_24": "言識界者，由是但以語言顯說諸法，而彼識界界亦非界，不入諸界、不與界相應非不相應，從虛空生入於虛空。",
    "T11n0310_006:0035c05_25": "如是識界，不在內不在外不在中間，隨其空分之所攝受趣入虛空，不可施設不可覩見。",
    "T11n0310_006:0035c07_26": "若不可施設彼無所作，餘緣相應說有識界。",
    "T11n0310_006:0035c08_27": "此是菩薩之所入門。",
    "T11n0310_006:0035c08_28": "一切諸法本性自性猶如虛空，以依法界開示演說，而亦無有諸法之界，界非界故。",
    "T11n0310_006:0035c10_29": "一切諸法猶如虛空，是故如來說一切法皆是虛空，量難得故。",
    "T11n0310_006:0035c11_30": "顯一切法皆虛空性，諸法本性如虛空故，但以語言開示演說。",
    "T11n0310_006:0035c13_31": "「無邊莊嚴！",
    "T11n0310_006:0035c13_32": "汝觀如來智所演說爾所清淨，彼無法可生亦無法授與。",
    "T11n0310_006:0035c14_33": "如是清淨法教，是諸菩薩不顛倒智。",
    "T11n0310_006:0035c15_34": "是故汝等應當願樂，不由他緣智得無分別不增分別，及能清淨不可言說理趣法門，由一切法智清淨故。」",
    "T11n0310_006:0035c18_0": "佛告無邊莊嚴：「諸飛鳥類於何所行？」",
    "T11n0310_006:0035c18_1": "無邊莊嚴白佛言：「世尊！",
    "T11n0310_006:0035c19_2": "行於虛空。」",
    "T11n0310_006:0035c19_3": "佛復問言：「虛空復何所行？」",
    "T11n0310_006:0035c20_4": "答言：「世尊！",
    "T11n0310_006:0035c20_5": "如是虛空無有所行。」",
    "T11n0310_006:0035c21_0": "佛言：「如是如是，一切諸法猶如虛空無有所行，行無所行法不可得，是故諸法無有所行亦復不行。",
    "T11n0310_006:0035c23_1": "諸法本性無有可行及無可說，而此法門為諸菩薩得虛空智清淨故轉。",
    "T11n0310_006:0035c24_2": "此是無邊光明法門，普遍照耀無量無邊，猶如虛空，彼之光明普遍照耀亦不可見。",
    "T11n0310_006:0035c26_3": "菩薩得是門已，能遍觀察十方世界，及能隨見一切世間。",
    "T11n0310_006:0035c28_4": "無邊莊嚴，此是菩薩智所知地、通達智地，而非一切他論者地，彼不能說故。",
    "T11n0310_006:0035c29_5": "此法理趣是不可說法印，語言顯示不可得故。",
    "T11n0310_006:0036a01_6": "是故一切諸法不印亦不增印。",
    "T11n0310_006:0036a02_7": "了知不印，修習善巧故，以虛空印印一切法。",
    "T11n0310_006:0036a03_8": "以無相印能示現彼虛空無相，無有為相、無語言相，以空無故說此虛空。",
    "T11n0310_006:0036a05_9": "所言虛空，彼無實體故說為空。",
    "T11n0310_006:0036a05_10": "以真勝義，應知諸法無言彼岸。",
    "T11n0310_006:0036a06_11": "無邊莊嚴！",
    "T11n0310_006:0036a06_12": "我於此中當說陀羅尼印能清淨句，為虛空句，智清淨故。",
    "T11n0310_006:0036a08_13": "如空無句，無句清淨。",
    "T11n0310_006:0036a08_14": "如是應當了無諸句。",
    "T11n0310_006:0036a09_15": "其句云何？」",
    "T11n0310_006:0036a09_16": "即說呪曰：「毘筏嚟(一)　毘筏囉(引)弩娑呬諦(二)　鉢囉(引、二合)弩儞(三)　儞珊那(上)尾筏囉尼(上)(四)　阿毘夜(二合)筏迦(引)賖珊[木*奈]設儞(五)　鉢囉(二合)皤(去)嚟(六)　鉢囉(二合)皤(去)囉弭輸達儞(七)　涅毘羯鞞(八)　阿(引)迦(去)賖三摩筏娑囉尼(上)(九)　儞省霓(十)　省(上)伽(上)波揭底(十一)　省(上、去)伽(去)毘牟折儞(十二)　阿(引)娜(上)馱儞(十三)　阿(引)馱(去)曩毘揭帝(十四)　薑(去)乞沙(二合)掣(去)那鉢唎羯麼(十五)　遏掣(去)泥(十六)　阿弩鉢掣泥(十七)　阿三(去)冥(十八)　地毘耶(二合)(十九)　若曩阿(引)呵囉寧(二十)　鉢囉(二合)攘斫芻毘輸馱儞(二十一)　設黎耶(二合、引)播那耶儞(二十二)　地孕(二合)祇烏怛囉尼(上)(二十三)　阿喻雞(二十四)　阿毘喻雞(二十五)　阿三鉢囉(二合)喻雞(二十六)　阿毘鉢囉(二合)喻雞(二十七)　阿紇囉(二合)鉢馱涅賀嚟(二十八)　涅提賖鉢馱毘輸達儞(二十九)　阿底多(引)那揭多鉢囉(二合)底逾(二合)般那毘輸達儞(三十)　訖唎(二合)多鉢唎(二合)羯麼毘儞諦(三十一)　曩多(引)囉他(二合)弩揭諦(三十二)　阿僧羯囉(二合)冥(三十三)　阿訖囉鉢馱毘輸達儞(三十四)　鉢馱鉢囉(二合)陛馱攘那毘輸達儞(三十五)　涅皤斯(三十六)　阿(去)皤(去)婆毘輸達儞(三十七)　三漫多[木*奈]賖地賖毘耶(二合)筏盧羯寧(三十八)　弭囉(引)瘧(上)鉢馱涅訶嚟(三十九)　鉢囉(二合)若弭輸地(四十)　嗚(上)皤(去)娑阿鉢囉(二合)冥迦囉尼(四十一)　阿矩羅波(二合)達摩[木*奈]唎設那弭輸達儞(四十二)　步多(去)遏囉他(二合)珊[木*奈]唎設儞(四十三)　阿怒耄馱遏他(二合)弭輸誕儞(四十四)　娑竭囉質多弩鉢囉吠世(四十五)　謎嚧鉢唎僧薩他(二合、引)寧(四十六)　囉濕弭(二合)鉢囉(二合)多鉢儞(四十七)　薩婆路迦(引)地鉢帝耶攘囊尾輸誕儞(四十八)　阿鉢囉(二合)底褐多(四十九)　阿僧伽攘那[木*奈]唎(二合)設寧(五十)」佛言：「無邊莊嚴！",
    "T11n0310_006:0036b08_17": "此諸陀羅尼印能清淨句，演說虛空分段之句，無有分段遍無分段，無分段故於中無句。",
    "T11n0310_006:0036b10_18": "無句清淨，由一切法句清淨故。",
    "T11n0310_006:0036b11_19": "為彼發趣住大乘者、希求甚深清淨法者，由如來力所加持故，此諸呪句而得流布。",
    "T11n0310_006:0036b13_0": "無邊莊嚴！",
    "T11n0310_006:0036b13_1": "若善男子愛樂現證大菩提者、欲為眾生作利益者，於此呪句雖未曾聞而能悟解，若有非人或淨居天，持此呪句當授與彼。",
    "T11n0310_006:0036b16_2": "若有發趣阿耨多羅三藐三菩提者，諸天子等亦持此呪而授與之。」",
    "T11n0310_006:0036b17_3": "即說呪曰：「烏波僧荷嚟(一)　娑荷嚟(二)　紇唎(二合)(三)　室唎(二合)地唎(二合)底弭輸誕儞(四)　羯量曩遏他(二合)涅弟閃鉢囉(二合)底皤底(五)　質多末弩弭攘那弭輸誕儞(六)　阿(引)地耶(二合)怛麼(二合)麼呬遏馱鉢唎輸誕儞(七)　揭底枲蜜里(二合)底末底(八)　阿(引)褐囉儞岌多(九)　岌多鉢底(十)　薩嚟(十一)　薩囉筏底(十二)」佛言：「無邊莊嚴！",
    "T11n0310_006:0036b24_4": "有諸天神住雪山中，彼等天神若如來力之所加持，而能授與諸說法者法之光明。」",
    "T11n0310_006:0036b26_5": "即說呪曰：「末底弭輸誕儞(一)　蘇育多寐唎曳(二合)(二)　阿竭囉(二合)呬多鉢馱涅荷唎(三)　阿枳邏(引)枲儞(四)　阿弭邏枲儞(五)　欝他(引)曩三半寧(六)　弭儞多三麼(引)那鉢底(七)　末底阿揭羅(二合)怒蘖諦(八)」大寶積經卷第六"
}