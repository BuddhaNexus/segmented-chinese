{
    "T26n1543_007:0798a02_0": "阿毘曇八犍度論卷第七",
    "T26n1543_007:0798a04_0": "迦旃延子造",
    "T26n1543_007:0798a05_0": "符秦罽賓三藏僧伽提婆",
    "T26n1543_007:0798a06_0": "共竺佛念譯",
    "T26n1543_007:0798a07_0": "阿毘曇結使犍度人跋渠第三",
    "T26n1543_007:0798a08_0": "　二種界結幾果有五，　　九十五結并三結種，　此門普廣說於果實，　　門有欲已八人當學，　三種攝身死生受有，　　死而不生有欲在後。",
    "T26n1543_007:0798a11_0": "二種依身：欲界二，色界二，無色界二。",
    "T26n1543_007:0798a11_1": "頗有欲界結一時得繫耶、一時得不繫耶？",
    "T26n1543_007:0798a12_2": "漸得繫、漸不得繫？",
    "T26n1543_007:0798a13_3": "頗色界結一時得繫、一時得不繫？",
    "T26n1543_007:0798a14_0": "漸得繫、漸不得繫？",
    "T26n1543_007:0798a14_1": "頗無色界結一時得繫、一時不得繫？",
    "T26n1543_007:0798a15_2": "漸得繫、漸不得繫耶？",
    "T26n1543_007:0798a15_3": "欲界見諦所斷結盡，為何果攝？",
    "T26n1543_007:0798a16_4": "欲界思惟所斷、色界見諦所斷、色界思惟所斷、無色界見諦所斷、無色界思惟所斷結盡，為何果所攝？",
    "T26n1543_007:0798a18_5": "五結種：苦諦所斷結種、習諦盡諦道諦思惟所斷結種。",
    "T26n1543_007:0798a19_6": "苦諦所斷結種斷，為何果攝？",
    "T26n1543_007:0798a20_7": "習諦盡諦道諦思惟所斷結種斷，為何果攝？",
    "T26n1543_007:0798a21_8": "九結種：苦法智所斷結種、苦未知智所斷、習法智所斷、習未知智所斷、盡法智所斷、盡未知智所斷、道法智所斷、道未知智所斷、思惟所斷結種。",
    "T26n1543_007:0798a24_9": "苦法智所斷結種盡，為何果攝？",
    "T26n1543_007:0798a25_10": "苦未知智所斷、習法智所斷、習未知智所斷、盡法智所斷、盡未知智所斷、道法智所斷、道未知智所斷、思惟所斷結種盡，為何果攝？",
    "T26n1543_007:0798a28_11": "十五結種：欲界苦諦所斷結種、欲界習盡道諦思惟所斷結種，色界苦諦所斷結種、色界習盡道諦思惟所斷結種，無色界苦諦所斷結種、無色界習盡道諦思惟所斷結種。",
    "T26n1543_007:0798b03_12": "欲界苦諦所斷結種盡，為何果攝？",
    "T26n1543_007:0798b04_13": "欲界習盡道諦思惟所斷結種盡，為何果攝？",
    "T26n1543_007:0798b05_14": "色界苦諦所斷結種盡，為何果攝，色界習盡道諦思惟所斷結種盡，為何果攝？",
    "T26n1543_007:0798b06_15": "無色界苦諦所斷結種盡，為何果攝？",
    "T26n1543_007:0798b07_16": "無色界習盡道諦思惟所斷結種盡，為何果攝？",
    "T26n1543_007:0798b08_17": "身見盡，為何果攝？",
    "T26n1543_007:0798b09_18": "戒盜疑乃至無色界思惟所斷無明使盡，為何果攝？",
    "T26n1543_007:0798b10_19": "見諦成就世尊弟子，欲愛未盡，欲界思惟所斷結盡，為何果攝？",
    "T26n1543_007:0798b11_20": "欲愛已盡、色愛未盡，色界思惟所斷結盡，為何果攝？",
    "T26n1543_007:0798b13_0": "色愛已盡、無色愛未盡，無色界思惟所斷結盡，為何果攝？",
    "T26n1543_007:0798b14_1": "八人：趣須陀洹證、得須陀洹，趣斯陀含證、得斯陀含，趣阿那含證、得阿那含，趣阿羅漢證、得阿羅漢。",
    "T26n1543_007:0798b16_2": "趣須陀洹證結盡，為何果攝？",
    "T26n1543_007:0798b17_3": "得須陀洹乃至趣阿羅漢證得阿羅漢結盡，為何果攝？",
    "T26n1543_007:0798b18_4": "諸學法成就須陀洹，須陀洹攝彼法耶？",
    "T26n1543_007:0798b19_5": "若諸法須陀洹所攝，是學法耶？",
    "T26n1543_007:0798b20_6": "斯陀含、阿那含亦復如是。",
    "T26n1543_007:0798b20_7": "諸無學法成就阿羅漢，阿羅漢攝彼法耶？",
    "T26n1543_007:0798b21_8": "若阿羅漢攝，彼法是無學法耶？",
    "T26n1543_007:0798b22_9": "諸須陀洹成就無漏法，須陀洹果攝彼法耶？",
    "T26n1543_007:0798b23_10": "若須陀洹果攝彼法者，是無漏法耶？",
    "T26n1543_007:0798b24_11": "斯陀含、阿那含、阿羅漢亦復如是。",
    "T26n1543_007:0798b25_0": "諸法成就須陀洹，是須陀洹果攝彼法耶？",
    "T26n1543_007:0798b25_1": "若須陀洹果攝彼法者，須陀洹成就彼法耶？",
    "T26n1543_007:0798b26_2": "斯陀含、阿那含、阿羅漢亦復如是。",
    "T26n1543_007:0798b27_3": "從欲界沒還生欲界，盡受欲界有耶？",
    "T26n1543_007:0798b28_4": "若受欲界有，盡欲界沒還生欲界耶？",
    "T26n1543_007:0798b29_5": "從色界沒還生色界，盡受色界有耶？",
    "T26n1543_007:0798c01_6": "設受色界有，盡色界沒還生色界耶？",
    "T26n1543_007:0798c02_0": "從無色界沒還生無色界，盡受無色界有耶？",
    "T26n1543_007:0798c03_0": "設受無色界有，盡無色界沒還生無色界耶？",
    "T26n1543_007:0798c03_1": "從欲界沒還生欲界，此人有幾、幾使所使、為幾結繫？",
    "T26n1543_007:0798c05_2": "從色界沒還生色界，此人有幾、幾使所使、為幾結繫？",
    "T26n1543_007:0798c06_3": "從無色界沒生無色界，此人有幾、幾使所使、為幾結繫？",
    "T26n1543_007:0798c07_4": "若不從欲界沒不生欲界，盡不受欲界有耶？",
    "T26n1543_007:0798c08_5": "若不受欲界有，盡不欲界沒不生欲界耶？",
    "T26n1543_007:0798c09_6": "不色界沒不生色界，盡不受色界有耶？",
    "T26n1543_007:0798c10_7": "若不受色界有，盡不色界沒不生色界耶？",
    "T26n1543_007:0798c11_8": "不無色界沒不生無色界，盡不受無色界有耶？",
    "T26n1543_007:0798c12_9": "若不受無色界有，盡不無色界沒不生無色界耶？",
    "T26n1543_007:0798c13_10": "若不欲界沒不生欲界，此人有幾、幾使所使、為幾結繫？",
    "T26n1543_007:0798c14_11": "不色界沒不生色界，此人有幾、幾使所使、為幾結繫？",
    "T26n1543_007:0798c15_12": "不無色界沒不生無色界，此人有幾、幾使所使、為幾結繫？",
    "T26n1543_007:0798c17_13": "頗欲界沒不生欲界耶？",
    "T26n1543_007:0798c17_14": "頗欲界沒不生色無色界耶？",
    "T26n1543_007:0798c18_15": "頗色界沒不生色界耶？",
    "T26n1543_007:0798c18_16": "頗色界沒不生欲界無色界耶？",
    "T26n1543_007:0798c19_17": "頗無色界沒不生無色界耶？",
    "T26n1543_007:0798c20_18": "頗無色界沒不生欲界色界耶？",
    "T26n1543_007:0798c20_19": "若欲界沒不生欲界，此人有幾、幾使所使、為幾結繫？",
    "T26n1543_007:0798c22_20": "若欲界沒不生色無色界，此人有幾、幾使所使、為幾結繫？",
    "T26n1543_007:0798c23_21": "若色界沒不生色界，此人有幾、幾使所使、為幾結繫？",
    "T26n1543_007:0798c24_22": "若色界沒不生欲界無色界，此人有幾、幾使所使、為幾結繫？",
    "T26n1543_007:0798c25_23": "若無色界沒不生無色界，此人有幾、幾使所使、為幾結繫？",
    "T26n1543_007:0798c27_24": "頗欲界沒不生欲界色無色界耶？",
    "T26n1543_007:0798c27_25": "頗色界沒不生欲界色無色界？",
    "T26n1543_007:0798c28_26": "頗無色界沒不生欲界色無色界耶？",
    "T26n1543_007:0798c29_27": "若欲界沒不生欲界色無色界，此人有幾、幾使所使、為幾結繫？",
    "T26n1543_007:0799a01_28": "若色界沒不生欲界色無色界，此人有幾、幾使所使、為幾結繫？",
    "T26n1543_007:0799a03_29": "若無色界沒不生欲界色無色界，此人有幾、幾使所使、為幾結繫？",
    "T26n1543_007:0799a04_30": "頗欲愛未盡命終不生欲界？",
    "T26n1543_007:0799a05_31": "頗色愛未盡命終不生欲界色界？",
    "T26n1543_007:0799a06_32": "頗無色愛未盡命終不生欲界色界無色界？",
    "T26n1543_007:0799a07_33": "若欲愛未盡命終不生欲界，此人有幾、幾使所使、為幾結繫？",
    "T26n1543_007:0799a08_34": "若色愛未盡命終不生欲界色界，此人有幾、幾使所使、為幾結繫？",
    "T26n1543_007:0799a10_0": "若無色愛未盡命終不生欲界色無色界，此人有幾、幾使所使、為幾結繫？",
    "T26n1543_007:0799a11_1": "此章義願具演說。",
    "T26n1543_007:0799a13_0": "二種欲界、二種色界、二種無色界，四諦所斷結種、思惟所斷結種。",
    "T26n1543_007:0799a14_1": "頗欲界結一時可繫耶？",
    "T26n1543_007:0799a15_2": "答曰：得，凡夫人欲界無愛退，從色無色界沒生欲界也。",
    "T26n1543_007:0799a16_3": "一時不可繫耶？",
    "T26n1543_007:0799a16_4": "答曰：得，凡夫人得欲界無愛。",
    "T26n1543_007:0799a17_5": "漸可繫耶？",
    "T26n1543_007:0799a17_6": "答曰：不得。",
    "T26n1543_007:0799a17_7": "漸得不繫耶？",
    "T26n1543_007:0799a18_8": "答曰：得，世尊弟子先滅四諦所斷結、後思惟所斷也。",
    "T26n1543_007:0799a19_9": "頗色界結一時可繫耶？",
    "T26n1543_007:0799a19_10": "答曰：得，凡夫人從色無愛退，從上地沒，生欲界若梵天上。",
    "T26n1543_007:0799a21_11": "一時得不繫耶？",
    "T26n1543_007:0799a21_12": "答曰：得，凡夫人得色無愛。",
    "T26n1543_007:0799a22_13": "漸得可繫耶？",
    "T26n1543_007:0799a22_14": "答曰：不得。",
    "T26n1543_007:0799a22_15": "漸得不繫耶？",
    "T26n1543_007:0799a22_16": "答曰：得，世尊弟子先滅四諦所斷結、後思惟也。",
    "T26n1543_007:0799a24_0": "頗無色界結一時可繫耶？",
    "T26n1543_007:0799a24_1": "答曰：不得。",
    "T26n1543_007:0799a24_2": "一時得不繫耶？",
    "T26n1543_007:0799a25_3": "答曰：不得。",
    "T26n1543_007:0799a25_4": "漸得繫耶？",
    "T26n1543_007:0799a25_5": "答曰：不得。",
    "T26n1543_007:0799a25_6": "漸得不繫耶？",
    "T26n1543_007:0799a26_7": "答曰：得，世尊弟子先滅四諦所斷結、後思惟也(二種界竟)。",
    "T26n1543_007:0799a28_0": "欲界四諦所斷結盡，為何果攝？",
    "T26n1543_007:0799a28_1": "答曰：四沙門果，或無處所。",
    "T26n1543_007:0799a29_2": "欲界思惟所斷，或阿那含果、阿羅漢，或無處所。",
    "T26n1543_007:0799b01_3": "色界四諦所斷，四沙門果，或無處所。",
    "T26n1543_007:0799b02_4": "色界思惟所斷，或阿羅漢，或無處所。",
    "T26n1543_007:0799b03_0": "無色界四諦所斷，四沙門果。",
    "T26n1543_007:0799b03_1": "思惟所斷，阿羅漢。",
    "T26n1543_007:0799b04_2": "五結種：苦諦所斷結種、習諦盡諦道諦思惟所斷結種。",
    "T26n1543_007:0799b05_3": "苦諦所斷結種盡，為何果攝？",
    "T26n1543_007:0799b05_4": "答曰：四沙門果，或無處所。",
    "T26n1543_007:0799b06_5": "習諦盡諦所斷，四沙門果，或無處所。",
    "T26n1543_007:0799b07_6": "道諦所斷，四沙門果。",
    "T26n1543_007:0799b07_7": "思惟所斷，阿羅漢(五種竟)。",
    "T26n1543_007:0799b08_8": "九結種：苦法智所斷結種，苦未知智所斷、習法智所斷、習未知智所斷、盡法智所斷、盡未知智所斷、道法智所斷、道未知智所斷、思惟所斷結種。",
    "T26n1543_007:0799b11_9": "苦法智所斷結種盡，為何果攝？",
    "T26n1543_007:0799b12_10": "答曰：四沙門果，或無處所(未入道果也)。",
    "T26n1543_007:0799b13_0": "苦未知智所斷、習法智所斷、習未知智所斷、盡法智所斷、盡未知智所斷、道法智所斷，四沙門果，或無處所。",
    "T26n1543_007:0799b15_1": "道未知智所斷，四沙門果。",
    "T26n1543_007:0799b16_0": "思惟所斷，阿羅漢(九種門竟)。",
    "T26n1543_007:0799b16_1": "十五結種：欲界苦諦所斷結種、欲界習諦盡諦道諦思惟所斷結種，色界苦諦所斷結種、色界習盡道諦思惟所斷結種，無色界苦諦所斷結種、無色界習盡道諦思惟所斷結種。",
    "T26n1543_007:0799b20_2": "欲界苦諦所斷結種盡，為何果攝？",
    "T26n1543_007:0799b21_3": "答曰：四沙門果，或無處所。",
    "T26n1543_007:0799b21_4": "欲界習諦盡道諦所斷，四沙門果，或無處所。",
    "T26n1543_007:0799b22_5": "欲界思惟所斷，阿那含果、阿羅漢，或無處所。",
    "T26n1543_007:0799b23_6": "色界苦諦所斷，四沙門果，或無處所。",
    "T26n1543_007:0799b24_7": "色界習盡道諦所斷，四沙門果，或無處所。",
    "T26n1543_007:0799b25_8": "色界思惟所斷，阿羅漢，或無處所。",
    "T26n1543_007:0799b26_9": "無色界苦諦所斷，四沙門果，或無處所。",
    "T26n1543_007:0799b27_10": "無色界習盡諦所斷，四沙門果，或無處所。",
    "T26n1543_007:0799b28_11": "無色界道諦所斷，四沙門果。",
    "T26n1543_007:0799b28_12": "無色界思惟所斷，阿羅漢(十五種竟)。",
    "T26n1543_007:0799b29_13": "身見盡，為何果攝？",
    "T26n1543_007:0799c01_14": "答曰：四沙門果，或無處所。",
    "T26n1543_007:0799c01_15": "戒盜、疑，四沙門果。",
    "T26n1543_007:0799c02_16": "貪、瞋恚、愚癡及欲漏，或阿那含果、阿羅漢，或無處所。",
    "T26n1543_007:0799c03_17": "有漏、無明漏，阿羅漢。",
    "T26n1543_007:0799c03_18": "流中欲流，阿那含果、阿羅漢，或無處所。",
    "T26n1543_007:0799c04_19": "有流、無明流，阿羅漢。",
    "T26n1543_007:0799c05_20": "見流，四沙門果。",
    "T26n1543_007:0799c05_21": "扼亦如是。",
    "T26n1543_007:0799c05_22": "受中欲受，阿那含果、阿羅漢果，或無處所。",
    "T26n1543_007:0799c06_23": "戒受、見受，四沙門果。",
    "T26n1543_007:0799c07_24": "我受，阿羅漢果。",
    "T26n1543_007:0799c07_25": "縛中貪欲身縛、瞋恚身縛，阿那含果、阿羅漢果，或無處所。",
    "T26n1543_007:0799c08_26": "戒盜身縛、我見身縛，四沙門果。",
    "T26n1543_007:0799c09_27": "蓋中貪欲、瞋恚、睡眠、調戲，阿那含果、阿羅漢果，或無處所。",
    "T26n1543_007:0799c10_28": "疑蓋，四沙門果，或無處所。",
    "T26n1543_007:0799c11_29": "結中瞋恚結、慳結、嫉結，阿那含果、阿羅漢果，或無處所。",
    "T26n1543_007:0799c12_30": "愛結、憍慢結，阿羅漢果。",
    "T26n1543_007:0799c13_31": "下分中貪欲、瞋恚，阿那含果、阿羅漢果，或無處所。",
    "T26n1543_007:0799c14_32": "身見，四沙門果，或無處所。",
    "T26n1543_007:0799c14_33": "戒盜、疑，四沙門果。",
    "T26n1543_007:0799c15_34": "見中身見、邊見，四沙門果，或無處所。",
    "T26n1543_007:0799c16_35": "邪見、見盜、戒盜，四沙門果。",
    "T26n1543_007:0799c16_36": "愛身中鼻更、舌更愛，阿那含果、阿羅漢果，或無處所。",
    "T26n1543_007:0799c18_0": "眼、耳、身更愛，阿羅漢，或無處所。",
    "T26n1543_007:0799c18_1": "意更愛，阿羅漢果。",
    "T26n1543_007:0799c19_2": "使中貪欲使、瞋恚使，阿那含果、阿羅漢果，或無處所。",
    "T26n1543_007:0799c20_3": "有愛使、憍慢使、無明使，阿羅漢果。",
    "T26n1543_007:0799c21_4": "見使、疑使，四沙門果。",
    "T26n1543_007:0799c21_5": "結中嗔恚結、慳結、嫉結，阿那含果、阿羅漢果，或無處所。",
    "T26n1543_007:0799c22_6": "愛、憍、慢、無明結，阿羅漢果。",
    "T26n1543_007:0799c23_7": "見、失願、疑結，四沙門果。",
    "T26n1543_007:0799c23_8": "九十八使，欲界苦習盡道諦所斷，四沙門果，或無處所。",
    "T26n1543_007:0799c25_9": "欲界思惟所斷，阿那含果、阿羅漢，或無處所。",
    "T26n1543_007:0799c26_0": "(二道門無處)。",
    "T26n1543_007:0799c26_1": "色界苦習盡道諦所斷，四沙門果，或無處所。",
    "T26n1543_007:0799c27_2": "色界思惟所斷，阿羅漢果，或無處所。",
    "T26n1543_007:0799c28_0": "無色界苦習盡諦所斷，四沙門果，或無處所。",
    "T26n1543_007:0799c29_0": "無色界道諦所斷，四沙門果。",
    "T26n1543_007:0799c29_1": "無色界思惟所斷，阿羅漢果(相攝門竟)。",
    "T26n1543_007:0800a01_2": "見諦成就世尊弟子，欲愛未盡，欲界思惟所斷結盡，為何果攝？",
    "T26n1543_007:0800a02_3": "答曰：斯陀含果，或無處所。",
    "T26n1543_007:0800a03_4": "欲愛已盡、色愛未盡，色界思惟所斷結盡，為何果攝？",
    "T26n1543_007:0800a04_5": "答曰：無處所。",
    "T26n1543_007:0800a05_0": "色愛已盡、無色愛未盡，無色界思惟所斷盡，為何果攝？",
    "T26n1543_007:0800a06_1": "答曰：無處所(無欲門竟)。",
    "T26n1543_007:0800a06_2": "八人：趣須陀洹證、得須陀洹，趣斯陀含證、得斯陀含，趣阿那含證、得阿那含，趣阿羅漢證、得阿羅漢。",
    "T26n1543_007:0800a08_3": "趣得須陀洹證者結盡，為何果攝？",
    "T26n1543_007:0800a09_4": "答曰：無處所。",
    "T26n1543_007:0800a09_5": "得須陀洹即須陀洹。",
    "T26n1543_007:0800a10_6": "趣斯陀含證結盡，為何果攝？",
    "T26n1543_007:0800a11_0": "答曰：須陀洹果，或無處所。",
    "T26n1543_007:0800a11_1": "得斯陀含即斯陀含。",
    "T26n1543_007:0800a12_2": "趣阿那含證結盡，為何果攝？",
    "T26n1543_007:0800a12_3": "答曰：斯陀含果，或無處所。",
    "T26n1543_007:0800a13_4": "得阿那含即阿那含。",
    "T26n1543_007:0800a13_5": "趣阿羅漢證結盡，為何果攝？",
    "T26n1543_007:0800a14_6": "答曰：阿那含果，或無處所。",
    "T26n1543_007:0800a15_0": "得阿羅漢即阿羅漢(八人竟)。",
    "T26n1543_007:0800a15_1": "諸學法成就須陀洹，此法須陀洹果所攝耶？",
    "T26n1543_007:0800a16_2": "答曰：或攝或不攝。",
    "T26n1543_007:0800a16_3": "云何攝？",
    "T26n1543_007:0800a17_4": "答曰：有為須陀洹果得而不失，是謂攝。",
    "T26n1543_007:0800a18_0": "云何不攝？",
    "T26n1543_007:0800a18_1": "答曰：須陀洹增益進得眾妙無漏根，得已結盡逮證，是謂不攝。",
    "T26n1543_007:0800a19_2": "設諸法須陀洹果所攝，彼是學法耶？",
    "T26n1543_007:0800a20_3": "答曰：或學或非學非無學。",
    "T26n1543_007:0800a21_4": "云何學？",
    "T26n1543_007:0800a21_5": "答曰：有為須陀洹果是謂學。",
    "T26n1543_007:0800a21_6": "云何非學非無學？",
    "T26n1543_007:0800a22_7": "答曰：無為須陀洹果是謂非學非無學。",
    "T26n1543_007:0800a23_8": "斯陀含、阿那含亦復如是。",
    "T26n1543_007:0800a23_9": "諸無學法成就阿羅漢，阿羅漢攝彼法耶？",
    "T26n1543_007:0800a24_10": "答曰：如是。",
    "T26n1543_007:0800a25_0": "設阿羅漢攝法，彼是無學法耶？",
    "T26n1543_007:0800a25_1": "答曰：或彼無學或非學非無學。",
    "T26n1543_007:0800a26_2": "云何無學？",
    "T26n1543_007:0800a26_3": "答曰：有為阿羅漢是謂無學。",
    "T26n1543_007:0800a27_4": "云何非學非無學？",
    "T26n1543_007:0800a27_5": "答曰：無為阿羅漢是謂非學非無學。",
    "T26n1543_007:0800a28_6": "諸無漏法成就須陀洹，彼法須陀洹所攝耶？",
    "T26n1543_007:0800a29_7": "答曰：或攝或不攝。",
    "T26n1543_007:0800b01_0": "云何攝？",
    "T26n1543_007:0800b01_1": "答曰：得須陀洹果不失，是謂攝。",
    "T26n1543_007:0800b01_2": "云何不攝？",
    "T26n1543_007:0800b02_3": "答曰：須陀洹增益進得無漏微妙根，得已結盡受證，亦非數緣盡成就須陀洹，是謂不攝。",
    "T26n1543_007:0800b04_4": "設諸法須陀洹所攝，是無漏法耶？",
    "T26n1543_007:0800b05_0": "答曰：如是。",
    "T26n1543_007:0800b05_1": "斯陀含、阿那含亦復如是。",
    "T26n1543_007:0800b05_2": "諸無漏法成就阿羅漢，彼法阿羅漢所攝耶？",
    "T26n1543_007:0800b06_3": "答曰：或攝或不攝。",
    "T26n1543_007:0800b07_4": "云何攝？",
    "T26n1543_007:0800b07_5": "答曰：得阿羅漢果不失，是謂攝。",
    "T26n1543_007:0800b08_6": "云何不攝？",
    "T26n1543_007:0800b08_7": "答曰：非數緣盡成就阿羅漢，是謂不攝。",
    "T26n1543_007:0800b09_8": "設諸法阿羅漢所攝，彼法是無漏耶？",
    "T26n1543_007:0800b10_9": "答曰：如是。",
    "T26n1543_007:0800b10_10": "諸法成就須陀洹，彼法須陀洹所攝耶？",
    "T26n1543_007:0800b11_11": "答曰：或有法成就須陀洹，彼法非須陀洹果所攝。",
    "T26n1543_007:0800b12_12": "云何諸法成就須陀洹，彼法非須陀洹果所攝？",
    "T26n1543_007:0800b13_13": "答曰：須陀洹增益進得無漏微妙根，得已結盡受證，亦諸非數緣盡成就須陀洹，有漏法成就須陀洹，是謂諸法成就須陀洹，此法非須陀洹果所攝。",
    "T26n1543_007:0800b16_14": "云何諸法須陀洹果所攝，此法不成就須陀洹？",
    "T26n1543_007:0800b17_15": "答曰：未得須陀洹果、得已便失，是謂諸法須陀洹果所攝，此諸法不成就須陀洹。",
    "T26n1543_007:0800b19_16": "云何諸法成就須陀洹，是須陀洹果所攝法？",
    "T26n1543_007:0800b20_17": "答曰：得須陀洹果不失，是謂諸法成就須陀洹，是須陀洹果所攝法。",
    "T26n1543_007:0800b22_18": "云何諸法不成就須陀洹，非須陀洹果所攝法？",
    "T26n1543_007:0800b23_19": "答曰：除上爾所事。",
    "T26n1543_007:0800b23_20": "斯陀含、阿那含亦復如是。",
    "T26n1543_007:0800b24_21": "諸法成就阿羅漢，是阿羅漢所攝法耶？",
    "T26n1543_007:0800b25_22": "答曰：或有諸法成就阿羅漢，此法非阿羅漢所攝。",
    "T26n1543_007:0800b26_23": "云何諸法成就阿羅漢，此法非阿羅漢法所攝？",
    "T26n1543_007:0800b27_24": "答曰：亦非數緣盡成就阿羅漢及有漏法成就阿羅漢，是謂諸法成就阿羅漢，此法非阿羅漢所攝。",
    "T26n1543_007:0800b29_25": "云何諸法阿羅漢所攝，此法不成就阿羅漢？",
    "T26n1543_007:0800c01_26": "答曰：若未得阿羅漢、得已便失，是謂諸法阿羅漢所攝，此法不成就阿羅漢。",
    "T26n1543_007:0800c03_27": "云何諸法成就阿羅漢，是阿羅漢所攝法？",
    "T26n1543_007:0800c04_28": "答曰：得阿羅漢不失，是謂諸法成就阿羅漢，是阿羅漢所攝法。",
    "T26n1543_007:0800c05_29": "云何諸法不成就阿羅漢，此法亦非阿羅漢所攝？",
    "T26n1543_007:0800c06_30": "答曰：除上爾所事(第二攝門竟)。",
    "T26n1543_007:0800c07_31": "從欲界沒還生欲界，盡受欲界有耶？",
    "T26n1543_007:0800c08_32": "答曰：或從欲界沒還生欲界不受欲界有。",
    "T26n1543_007:0800c09_33": "云何從欲界沒還生欲界不受欲界有？",
    "T26n1543_007:0800c10_34": "答曰：欲界沒而辦色界中陰，是謂欲界沒還生欲界不受欲界有也。",
    "T26n1543_007:0800c11_35": "云何受欲界有非欲界沒不生欲界？",
    "T26n1543_007:0800c12_36": "答曰：若色界沒而辦欲界中陰，是謂受欲界有非欲界沒不生欲界。",
    "T26n1543_007:0800c14_0": "云何欲界沒還生欲界受欲界有？",
    "T26n1543_007:0800c14_1": "答曰：從欲界沒而辦欲界中陰生陰，是謂從欲界沒還生欲界受欲界有。",
    "T26n1543_007:0800c16_2": "云何不欲界沒不生欲界不受欲界有？",
    "T26n1543_007:0800c17_3": "答曰：從色界沒而辦色界中陰生陰，從色界沒生無色界、無色界沒生無色界、從無色界沒生色界，是謂不欲界沒不生欲界不受欲界有。",
    "T26n1543_007:0800c20_4": "從色界沒還生色界，盡受色界有乎？",
    "T26n1543_007:0800c21_5": "答曰：或色界沒還生色界不受色界有。",
    "T26n1543_007:0800c22_6": "云何色界沒還生色界不受色界有？",
    "T26n1543_007:0800c23_7": "答曰：從色界沒而辦欲界中陰，是謂從色界沒還生色界不受色界有。",
    "T26n1543_007:0800c24_8": "云何受色界有不色界沒不生色界？",
    "T26n1543_007:0800c25_9": "答曰：從欲界沒而辦色界中陰，是謂受色界有不色界沒不生色界。",
    "T26n1543_007:0800c27_10": "云何從色界沒還生色界受色界有？",
    "T26n1543_007:0800c28_11": "答曰：從色界沒辦色界中陰生陰，是謂色界沒還生色界受色界有。",
    "T26n1543_007:0800c29_12": "云何不色界沒不生色界不受色界有？",
    "T26n1543_007:0801a01_13": "答曰：從欲界沒辦欲界中陰生陰，從欲界沒生無色界、無色界沒生無色界、無色界沒生欲界，是謂不色界沒不生色界不受色界有。",
    "T26n1543_007:0801a04_14": "無色界沒生無色界，盡受無色界有耶？",
    "T26n1543_007:0801a05_15": "答曰：如是，無色界沒生無色界，盡受無色界有。",
    "T26n1543_007:0801a06_16": "頗有受無色界有不無色界沒生無色界耶？",
    "T26n1543_007:0801a07_17": "答曰：有。",
    "T26n1543_007:0801a07_18": "若欲色界沒生無色界、從欲界沒還生欲界。",
    "T26n1543_007:0801a08_19": "此人有四：欲界凡夫、聖人，色界凡夫、聖人。",
    "T26n1543_007:0801a09_20": "從色界沒還生色界，此人有三：欲界凡夫，色界凡夫、聖人。",
    "T26n1543_007:0801a10_21": "無色界沒還生無色界，此人有二：無色界凡夫、聖人。",
    "T26n1543_007:0801a12_0": "欲界凡夫人，九十八使所使、九結所繫；賢聖人，十使所使、六結所繫。",
    "T26n1543_007:0801a13_1": "色界凡夫人，六十二使所使、六結所繫；賢聖人，六使所使、三結所繫。",
    "T26n1543_007:0801a15_2": "無色界凡夫人，三十一使所使、六結所繫；賢聖人，三使所使、三結所繫(死生處竟)。",
    "T26n1543_007:0801a16_3": "若不欲界沒不生欲界，盡不受欲界有耶？",
    "T26n1543_007:0801a17_4": "答曰：或有不欲界沒不生欲界非不受欲界有。",
    "T26n1543_007:0801a18_5": "云何不欲界沒不生欲界非不受欲界有耶？",
    "T26n1543_007:0801a19_6": "答曰：從色界沒辦欲界中陰，是謂不欲界沒不生欲界非不受欲界有。",
    "T26n1543_007:0801a21_7": "云何不受欲界有非不欲界沒非不欲界生？",
    "T26n1543_007:0801a22_8": "答曰：從欲界沒辦色界中陰，是謂不受欲界有非不欲界沒非不欲界生。",
    "T26n1543_007:0801a24_0": "云何不欲界沒不生欲界不受欲界有？",
    "T26n1543_007:0801a24_1": "答曰：從色界沒辦色界中陰生陰，從色界沒生無色界、無色界沒生無色界、無色界沒生色界，是謂不欲界沒不生欲界不受欲界有。",
    "T26n1543_007:0801a27_2": "云何非不欲界沒非不欲界生非不受欲界有？",
    "T26n1543_007:0801a28_3": "答曰：從欲界沒辦欲界中陰生陰，是謂非不欲界沒非不生欲界非不受欲界有。",
    "T26n1543_007:0801b01_4": "不色界沒不生色界盡不受色界有耶？",
    "T26n1543_007:0801b02_5": "答曰：或不色界沒不生色界非不受色界有。",
    "T26n1543_007:0801b03_6": "云何不色界沒不生色界非不受色界有耶？",
    "T26n1543_007:0801b04_7": "答曰：從欲界沒辦色界中陰，是謂不色界沒不生色界非不受色界有。",
    "T26n1543_007:0801b06_8": "云何不受色界有非不色界沒非不生色界？",
    "T26n1543_007:0801b07_9": "答曰：從色界沒辦欲界中陰，是謂不受色界有非不色界沒非不生色界。",
    "T26n1543_007:0801b08_10": "云何不色界沒不生色界不受色界有？",
    "T26n1543_007:0801b09_11": "答曰：從欲界沒辦欲界中陰生陰，從欲界沒生無色界、無色界沒生無色界、無色界沒生欲界，是謂不色界沒不生色界不受色界有。",
    "T26n1543_007:0801b12_12": "云何非不色界沒非不生色界非不受色界有？",
    "T26n1543_007:0801b13_13": "答曰：從色界沒辦色界中陰生陰，是謂非不色界沒非不生色界非不受色界有。",
    "T26n1543_007:0801b15_14": "不無色界沒不生無色界盡不受無色界有耶？",
    "T26n1543_007:0801b16_15": "答曰：如是，不無色界沒不生無色界盡不受無色界有。",
    "T26n1543_007:0801b17_16": "頗有不受無色界有非不無色界沒不生無色界耶？",
    "T26n1543_007:0801b19_17": "答曰：有，無色界沒生欲界色界非欲界沒不生欲界。",
    "T26n1543_007:0801b20_18": "此人有五：欲界凡夫，色界凡夫、聖人，無色界凡夫、聖人。",
    "T26n1543_007:0801b21_19": "不色界沒不生色界，此人有六：欲界凡夫、聖人，色界凡夫、聖人，無色界凡夫、聖人。",
    "T26n1543_007:0801b23_20": "不無色界沒不生無色界，此人有四：欲界凡夫、聖人，色界凡夫、聖人。",
    "T26n1543_007:0801b25_0": "向使所使，向結所繫(不生不死處竟)。",
    "T26n1543_007:0801b25_1": "頗欲界命終不生欲界耶？",
    "T26n1543_007:0801b26_2": "答曰：不生，辦欲界中陰、辦色界中陰，生陰生無色界而般涅槃。",
    "T26n1543_007:0801b27_3": "頗欲界命終不生色界耶？",
    "T26n1543_007:0801b28_4": "答曰：不生，辦色界中陰、辦欲界中陰，生無色界而般涅槃。",
    "T26n1543_007:0801b29_5": "頗欲界命終不生無色界耶？",
    "T26n1543_007:0801c01_6": "答曰：不生，辦欲色界中陰，生陰若般涅槃。",
    "T26n1543_007:0801c02_7": "頗色界命終不生色界耶？",
    "T26n1543_007:0801c02_8": "答曰：不生，辦色界中陰、辦欲界中陰，生陰生無色界而般涅槃。",
    "T26n1543_007:0801c04_9": "頗色界命終不生欲界耶？",
    "T26n1543_007:0801c04_10": "答曰：不生，辦欲界中陰、辦色界中陰，生陰生無色界而般涅槃。",
    "T26n1543_007:0801c06_11": "頗色界命終不生無色界耶？",
    "T26n1543_007:0801c06_12": "答曰：不生，辦欲色界中陰，生陰而般涅槃。",
    "T26n1543_007:0801c07_13": "頗無色界命終不生無色界耶？",
    "T26n1543_007:0801c08_14": "答曰：不生，辦欲色界中陰，生陰若般涅槃。",
    "T26n1543_007:0801c09_15": "頗無色界命終不生欲界耶？",
    "T26n1543_007:0801c09_16": "答曰：不生，辦欲界中陰、辦色界中陰，生陰生無色界而般涅槃。",
    "T26n1543_007:0801c11_17": "頗無色界命終不生色界耶？",
    "T26n1543_007:0801c11_18": "答曰：不生，辦色界中陰、辦欲界中陰，生陰生無色界而般涅槃。",
    "T26n1543_007:0801c13_19": "若欲界命終不生欲界，此人有六：欲界凡夫、聖人，色界凡夫、聖人，無色界凡夫、聖人。",
    "T26n1543_007:0801c15_20": "若欲界命終不生色界，此人有六：欲界凡夫、聖人，色界凡夫、聖人，無色界凡夫、聖人。",
    "T26n1543_007:0801c17_21": "若欲界命終不生無色界，此人有四：欲界凡夫、聖人，色界凡夫、聖人。",
    "T26n1543_007:0801c18_22": "色界命終不生色界，此人有五：欲界凡夫，色界凡夫、聖人，無色界凡夫、聖人。",
    "T26n1543_007:0801c20_23": "色界命終不生欲界，此人有五：欲界凡夫，色界凡夫、聖人，無色界凡夫、聖人。",
    "T26n1543_007:0801c22_24": "色界命終不生無色界，此人有三：欲界凡夫，色界凡夫、聖人。",
    "T26n1543_007:0801c23_25": "無色界命終不生無色界，此人有二：欲界凡夫，色界凡夫。",
    "T26n1543_007:0801c24_26": "無色界命終不生欲界，此人有四：欲界凡夫，色界凡夫，無色界凡夫、聖人。",
    "T26n1543_007:0801c26_27": "無色界命終不生色界，此人有四：欲界凡夫，色界凡夫，無色界凡夫、聖人。",
    "T26n1543_007:0801c28_0": "向使所使，向結所繫(不生處竟)。",
    "T26n1543_007:0801c28_1": "頗欲界命終不生欲界色界無色界？",
    "T26n1543_007:0801c29_2": "答曰：不生，辦欲色界中陰若般涅槃。",
    "T26n1543_007:0802a01_3": "頗色界命終不生欲界色無色界？",
    "T26n1543_007:0802a01_4": "答曰：不生，辦欲界色界中陰若般涅槃。",
    "T26n1543_007:0802a02_5": "頗無色界命終不生欲界色無色界？",
    "T26n1543_007:0802a03_6": "答曰：不生，辦欲色界中陰若般涅槃。",
    "T26n1543_007:0802a04_7": "若欲界命終不生欲界色界無色界，此人有四：欲界凡夫、聖人，色界凡夫、聖人。",
    "T26n1543_007:0802a06_8": "若色界命終不生欲界色界無色界，此人有三：欲界凡夫，色界凡夫、聖人。",
    "T26n1543_007:0802a07_9": "無色界命終不生欲界色無色界，此人有二：欲界凡夫，色界凡夫。",
    "T26n1543_007:0802a09_10": "向使所使，向結所繫(第三不生處竟)。",
    "T26n1543_007:0802a10_0": "頗欲愛未盡命終不生欲界？",
    "T26n1543_007:0802a10_1": "答曰：不生，辦欲界中陰。",
    "T26n1543_007:0802a11_2": "頗色愛未盡命終不生欲色界？",
    "T26n1543_007:0802a11_3": "答曰：不生，辦欲色界中陰。",
    "T26n1543_007:0802a12_4": "頗無色愛未盡命終不生欲色無色界？",
    "T26n1543_007:0802a13_5": "答曰：不生，辦欲色界中陰。",
    "T26n1543_007:0802a14_0": "若欲愛未盡命終不生欲界，此人有二：欲界凡夫、聖人。",
    "T26n1543_007:0802a15_1": "若色愛未盡命終不生欲色界，此人有四：欲界凡夫、聖人，色界凡夫、聖人。",
    "T26n1543_007:0802a16_2": "若無色愛未盡命終不生欲界色無色界，此人有四：欲界凡夫、聖人，色界凡夫、聖人。",
    "T26n1543_007:0802a18_3": "欲界凡夫人，九十八使所使、九結所繫；聖人，十使所使、六結所繫。",
    "T26n1543_007:0802a20_4": "色界凡夫，六十二使所使、六結所繫；聖人，六使所使、三結所繫。",
    "T26n1543_007:0802a21_5": "無色界凡夫人，三十一使所使、六結所繫；聖人，三使所使、三結所繫。",
    "T26n1543_007:0802a24_0": "阿毘曇人跋渠第三竟(梵本四百六十七首盧，秦六千一百五十三言)。",
    "T26n1543_007:0802a25_0": "阿毘曇八犍度論卷第七"
}