{
    "T06n0220_362:0864a22_0": "大般若波羅蜜多經卷第三百六",
    "T06n0220_362:0864a23_0": "十二",
    "T06n0220_362:0864a25_0": "三藏法師玄奘奉　詔譯",
    "T06n0220_362:0864a26_0": "初分多問不二品第六十一之十二",
    "T06n0220_362:0864a27_0": "佛言：「善現！",
    "T06n0220_362:0864a27_1": "菩薩摩訶薩修行般若波羅蜜多時，雖於諸法常樂決擇，而不得色，亦不得受、想、行、識；不得眼處，亦不得耳、鼻、舌、身、意處；不得色處，亦不得聲、香、味、觸、法處；不得眼界，亦不得耳、鼻、舌、身、意界；不得色界，亦不得聲、香、味、觸、法界；不得眼識界，亦不得耳、鼻、舌、身、意識界；不得眼觸，亦不得耳、鼻、舌、身、意觸；不得眼觸為緣所生諸受，亦不得耳、鼻、舌、身、意觸為緣所生諸受；不得地界，亦不得水、火、風、空、識界；不得無明，亦不得行、識、名色、六處、觸、受、愛、取、有、生、老死愁歎苦憂惱；不得布施波羅蜜多，亦不得淨戒、安忍、精進、靜慮、般若波羅蜜多；不得內空，亦不得外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；不得真如，亦不得法界、法性、不虛妄性、不變異性、平等性、離生性、法定、法住、實際、虛空界、不思議界；不得四念住，亦不得四正斷、四神足、五根、五力、七等覺支、八聖道支；不得苦聖諦，亦不得集、滅、道聖諦；不得四靜慮，亦不得四無量、四無色定；不得空解脫門，亦不得無相、無願解脫門；不得八解脫，亦不得八勝處、九次第定、十遍處；不得三摩地門，亦不得陀羅尼門；不得五眼，亦不得六神通；不得佛十力，亦不得四無所畏、四無礙解、大慈、大悲、大喜、大捨、十八佛不共法；不得無忘失法，亦不得恒住捨性；不得一切智，亦不得道相智、一切相智；不得預流果，亦不得一來、不還、阿羅漢果；不得獨覺菩提；不得一切菩薩摩訶薩行；不得諸佛無上正等菩提。」",
    "T06n0220_362:0864b29_0": "具壽善現白佛言：「世尊！",
    "T06n0220_362:0864b29_1": "菩薩摩訶薩行般若波羅蜜多時，若不得色，亦不得受、想、行、識；若不得眼處，亦不得耳、鼻、舌、身、意處；若不得色處，亦不得聲、香、味、觸、法處；若不得眼界，亦不得耳、鼻、舌、身、意界；若不得色界，亦不得聲、香、味、觸、法界；若不得眼識界，亦不得耳、鼻、舌、身、意識界；若不得眼觸，亦不得耳、鼻、舌、身、意觸；若不得眼觸為緣所生諸受，亦不得耳、鼻、舌、身、意觸為緣所生諸受；若不得地界，亦不得水、火、風、空、識界；若不得無明，亦不得行、識、名色、六處、觸、受、愛、取、有、生、老死愁歎苦憂惱；若不得布施波羅蜜多，亦不得淨戒、安忍、精進、靜慮、般若波羅蜜多；若不得內空，亦不得外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；若不得真如，亦不得法界、法性、不虛妄性、不變異性、平等性、離生性、法定、法住、實際、虛空界、不思議界；若不得四念住，亦不得四正斷、四神足、五根、五力、七等覺支、八聖道支；若不得苦聖諦，亦不得集、滅、道聖諦；若不得四靜慮，亦不得四無量、四無色定；若不得空解脫門，亦不得無相、無願解脫門；若不得八解脫，亦不得八勝處、九次第定、十遍處；若不得三摩地門，亦不得陀羅尼門；若不得五眼，亦不得六神通；若不得佛十力，亦不得四無所畏、四無礙解、大慈、大悲、大喜、大捨、十八佛不共法；若不得無忘失法，亦不得恒住捨性；若不得一切智，亦不得道相智、一切相智；若不得預流果，亦不得一來、不還、阿羅漢果；若不得獨覺菩提；若不得一切菩薩摩訶薩行；若不得諸佛無上正等菩提，云何能圓滿布施、淨戒、安忍、精進、靜慮、般若波羅蜜多？",
    "T06n0220_362:0865a03_2": "若不能圓滿布施、淨戒、安忍、精進、靜慮、般若波羅蜜多，云何能入菩薩摩訶薩正性離生位？",
    "T06n0220_362:0865a05_3": "若不能入菩薩摩訶薩正性離生位，云何能嚴淨佛土？",
    "T06n0220_362:0865a07_4": "若不能嚴淨佛土，云何能成熟有情？",
    "T06n0220_362:0865a07_5": "若不能成熟有情，云何能得一切智智？",
    "T06n0220_362:0865a08_6": "若不能得一切智智，云何能轉正法輪作諸佛事？",
    "T06n0220_362:0865a09_7": "若不能轉正法輪作諸佛事，云何能解脫無量百千俱胝那庾多諸有情類生死眾苦，及令證得常樂涅槃？」",
    "T06n0220_362:0865a13_0": "佛言：「善現！",
    "T06n0220_362:0865a13_1": "菩薩摩訶薩不為色故修行般若波羅蜜多，亦不為受、想、行、識故修行般若波羅蜜多。",
    "T06n0220_362:0865a15_2": "「善現！",
    "T06n0220_362:0865a15_3": "菩薩摩訶薩不為眼處故修行般若波羅蜜多，亦不為耳、鼻、舌、身、意處故修行般若波羅蜜多。",
    "T06n0220_362:0865a17_4": "「善現！",
    "T06n0220_362:0865a17_5": "菩薩摩訶薩不為色處故修行般若波羅蜜多，亦不為聲、香、味、觸、法處故修行般若波羅蜜多。",
    "T06n0220_362:0865a19_6": "「善現！",
    "T06n0220_362:0865a19_7": "菩薩摩訶薩不為眼界故修行般若波羅蜜多，亦不為耳、鼻、舌、身、意界故修行般若波羅蜜多。",
    "T06n0220_362:0865a21_8": "「善現！",
    "T06n0220_362:0865a22_9": "菩薩摩訶薩不為色界故修行般若波羅蜜多，亦不為聲、香、味、觸、法界故修行般若波羅蜜多。",
    "T06n0220_362:0865a24_10": "「善現！",
    "T06n0220_362:0865a24_11": "菩薩摩訶薩不為眼識界故修行般若波羅蜜多，亦不為耳、鼻、舌、身、意識界故修行般若波羅蜜多。",
    "T06n0220_362:0865a26_12": "「善現！",
    "T06n0220_362:0865a26_13": "菩薩摩訶薩不為眼觸故修行般若波羅蜜多，亦不為耳、鼻、舌、身、意觸故修行般若波羅蜜多。",
    "T06n0220_362:0865a28_14": "「善現！",
    "T06n0220_362:0865a28_15": "菩薩摩訶薩不為眼觸為緣所生諸受故修行般若波羅蜜多，亦不為耳、鼻、舌、身、意觸為緣所生諸受故修行般若波羅蜜多。",
    "T06n0220_362:0865b02_16": "「善現！",
    "T06n0220_362:0865b02_17": "菩薩摩訶薩不為地界故修行般若波羅蜜多，亦不為水、火、風、空、識界故修行般若波羅蜜多。",
    "T06n0220_362:0865b04_18": "「善現！",
    "T06n0220_362:0865b04_19": "菩薩摩訶薩不為無明故修行般若波羅蜜多，亦不為行、識、名色、六處、觸、受、愛、取、有、生、老死愁歎苦憂惱故修行般若波羅蜜多。",
    "T06n0220_362:0865b07_20": "「善現！",
    "T06n0220_362:0865b07_21": "菩薩摩訶薩不為布施波羅蜜多故修行般若波羅蜜多，亦不為淨戒、安忍、精進、靜慮、般若波羅蜜多故修行般若波羅蜜多。",
    "T06n0220_362:0865b10_22": "「善現！",
    "T06n0220_362:0865b10_23": "菩薩摩訶薩不為內空故修行般若波羅蜜多，亦不為外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空故修行般若波羅蜜多。",
    "T06n0220_362:0865b15_24": "「善現！",
    "T06n0220_362:0865b15_25": "菩薩摩訶薩不為真如故修行般若波羅蜜多，亦不為法界、法性、不虛妄性、不變異性、平等性、離生性、法定、法住、實際、虛空界、不思議界故修行般若波羅蜜多。",
    "T06n0220_362:0865b19_26": "「善現！",
    "T06n0220_362:0865b19_27": "菩薩摩訶薩不為四念住故修行般若波羅蜜多，亦不為四正斷、四神足、五根、五力、七等覺支、八聖道支故修行般若波羅蜜多。",
    "T06n0220_362:0865b22_28": "「善現！",
    "T06n0220_362:0865b22_29": "菩薩摩訶薩不為苦聖諦故修行般若波羅蜜多，亦不為集、滅、道聖諦故修行般若波羅蜜多。",
    "T06n0220_362:0865b24_30": "「善現！",
    "T06n0220_362:0865b24_31": "菩薩摩訶薩不為四靜慮故修行般若波羅蜜多，亦不為四無量、四無色定故修行般若波羅蜜多。",
    "T06n0220_362:0865b26_32": "「善現！",
    "T06n0220_362:0865b26_33": "菩薩摩訶薩不為空解脫門故修行般若波羅蜜多，亦不為無相、無願解脫門故修行般若波羅蜜多。",
    "T06n0220_362:0865b29_34": "「善現！",
    "T06n0220_362:0865b29_35": "菩薩摩訶薩不為八解脫故修行般若波羅蜜多，亦不為八勝處、九次第定、十遍處故修行般若波羅蜜多。",
    "T06n0220_362:0865c02_36": "「善現！",
    "T06n0220_362:0865c02_37": "菩薩摩訶薩不為三摩地門故修行般若波羅蜜多，亦不為陀羅尼門故修行般若波羅蜜多。",
    "T06n0220_362:0865c04_38": "「善現！",
    "T06n0220_362:0865c05_39": "菩薩摩訶薩不為五眼故修行般若波羅蜜多，亦不為六神通故修行般若波羅蜜多。",
    "T06n0220_362:0865c07_0": "「善現！",
    "T06n0220_362:0865c07_1": "菩薩摩訶薩不為佛十力故修行般若波羅蜜多，亦不為四無所畏、四無礙解、大慈、大悲、大喜、大捨、十八佛不共法故修行般若波羅蜜多。",
    "T06n0220_362:0865c10_2": "「善現！",
    "T06n0220_362:0865c10_3": "菩薩摩訶薩不為無忘失法故修行般若波羅蜜多，亦不為恒住捨性故修行般若波羅蜜多。",
    "T06n0220_362:0865c12_4": "「善現！",
    "T06n0220_362:0865c12_5": "菩薩摩訶薩不為一切智故修行般若波羅蜜多，亦不為道相智、一切相智故修行般若波羅蜜多。",
    "T06n0220_362:0865c14_6": "「善現！",
    "T06n0220_362:0865c15_7": "菩薩摩訶薩不為預流果故修行般若波羅蜜多，亦不為一來、不還、阿羅漢果故修行般若波羅蜜多。",
    "T06n0220_362:0865c17_8": "「善現！",
    "T06n0220_362:0865c17_9": "菩薩摩訶薩不為獨覺菩提故修行般若波羅蜜多。",
    "T06n0220_362:0865c18_10": "「善現！",
    "T06n0220_362:0865c18_11": "菩薩摩訶薩不為一切菩薩摩訶薩行故修行般若波羅蜜多。",
    "T06n0220_362:0865c20_12": "「善現！",
    "T06n0220_362:0865c20_13": "菩薩摩訶薩不為諸佛無上正等菩提故修行般若波羅蜜多。」",
    "T06n0220_362:0865c21_14": "具壽善現白佛言：「世尊！",
    "T06n0220_362:0865c22_15": "菩薩摩訶薩為何事故修行般若波羅蜜多？」",
    "T06n0220_362:0865c23_16": "佛言：「善現！",
    "T06n0220_362:0865c23_17": "菩薩摩訶薩無所為故修行般若波羅蜜多。",
    "T06n0220_362:0865c24_18": "所以者何？",
    "T06n0220_362:0865c24_19": "善現！",
    "T06n0220_362:0865c24_20": "一切法無所為、無所作，般若波羅蜜多亦無所為、無所作，無上正等菩提亦無所為、無所作，菩薩摩訶薩亦無所為、無所作。",
    "T06n0220_362:0865c27_21": "如是，善現！",
    "T06n0220_362:0865c27_22": "菩薩摩訶薩應以無所為、無所作而為方便修行般若波羅蜜多。」",
    "T06n0220_362:0866a01_0": "具壽善現白佛言：「世尊！",
    "T06n0220_362:0866a01_1": "若一切法皆無所為、無所作，不應安立三乘差別，謂聲聞乘、若獨覺乘、若無上乘。」",
    "T06n0220_362:0866a03_2": "佛言：「善現！",
    "T06n0220_362:0866a03_3": "非無所為、無所作法安立可得，要有所為、有所作法安立可得。",
    "T06n0220_362:0866a05_0": "所以者何？",
    "T06n0220_362:0866a05_1": "善現！",
    "T06n0220_362:0866a05_2": "有諸愚夫無聞異生，執著色，亦執著受、想、行、識；執著眼處，亦執著耳、鼻、舌、身、意處；執著色處，亦執著聲、香、味、觸、法處；執著眼界，亦執著耳、鼻、舌、身、意界；執著色界，亦執著聲、香、味、觸、法界；執著眼識界，亦執著耳、鼻、舌、身、意識界；執著眼觸，亦執著耳、鼻、舌、身、意觸；執著眼觸為緣所生諸受，亦執著耳、鼻、舌、身、意觸為緣所生諸受；執著地界，亦執著水、火、風、空、識界；執著無明，亦執著行、識、名色、六處、觸、受、愛、取、有、生、老死愁歎苦憂惱；執著布施波羅蜜多，亦執著淨戒、安忍、精進、靜慮、般若波羅蜜多；執著內空，亦執著外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；執著真如，亦執著法界、法性、不虛妄性、不變異性、平等性、離生性、法定、法住、實際、虛空界、不思議界；執著四念住，亦執著四正斷、四神足、五根、五力、七等覺支、八聖道支；執著苦聖諦，亦執著集、滅、道聖諦；執著四靜慮，亦執著四無量、四無色定；執著空解脫門，亦執著無相、無願解脫門；執著八解脫，亦執著八勝處、九次第定、十遍處；執著三摩地門，亦執著陀羅尼門；執著五眼，亦執著六神通；執著佛十力，亦執著四無所畏、四無礙解、大慈、大悲、大喜、大捨、十八佛不共法；執著無忘失法，亦執著恒住捨性；執著一切智，亦執著道相智、一切相智；執著預流果，亦執著一來、不還、阿羅漢果；執著獨覺菩提；執著一切菩薩摩訶薩行；執著諸佛無上正等菩提。",
    "T06n0220_362:0866b06_0": "「善現！",
    "T06n0220_362:0866b06_1": "是諸愚夫無聞異生，由執著故，念色得色，念受、想、行、識得受、想、行、識；念眼處得眼處，念耳、鼻、舌、身、意處得耳、鼻、舌、身、意處；念色處得色處，念聲、香、味、觸、法處得聲、香、味、觸、法處；念眼界得眼界，念耳、鼻、舌、身、意界得耳、鼻、舌、身、意界；念色界得色界，念聲、香、味、觸、法界得聲、香、味、觸、法界；念眼識界得眼識界，念耳、鼻、舌、身、意識界得耳、鼻、舌、身、意識界；念眼觸得眼觸，念耳、鼻、舌、身、意觸得耳、鼻、舌、身、意觸；念眼觸為緣所生諸受得眼觸為緣所生諸受，念耳、鼻、舌、身、意觸為緣所生諸受得耳、鼻、舌、身、意觸為緣所生諸受；念地界得地界，念水、火、風、空、識界得水、火、風、空、識界；念無明得無明，念行、識、名色、六處、觸、受、愛、取、有、生、老死愁歎苦憂惱得行乃至老死愁歎苦憂惱；念布施波羅蜜多得布施波羅蜜多，念淨戒、安忍、精進、靜慮、般若波羅蜜多得淨戒乃至般若波羅蜜多；念內空得內空，念外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空得外空乃至無性自性空；念真如得真如，念法界、法性、不虛妄性、不變異性、平等性、離生性、法定、法住、實際、虛空界、不思議界得法界乃至不思議界；念苦聖諦得苦聖諦，念集、滅、道聖諦得集、滅、道聖諦；念四念住得四念住，念四正斷、四神足、五根、五力、七等覺支、八聖道支得四正斷乃至八聖道支；念四靜慮得四靜慮，念四無量、四無色定得四無量、四無色定；念八解脫得八解脫，念八勝處、九次第定、十遍處得八勝處、九次第定、十遍處；念一切三摩地門得一切三摩地門，念一切陀羅尼門得一切陀羅尼門；念空解脫門得空解脫門，念無相、無願解脫門得無相、無願解脫門；念五眼得五眼，念六神通得六神通；念佛十力得佛十力，念四無所畏、四無礙解、大慈、大悲、大喜、大捨、十八佛不共法得四無所畏乃至十八佛不共法；念無忘失法得無忘失法，念恒住捨性得恒住捨性；念一切智得一切智，念道相智、一切相智得道相智、一切相智；念預流果得預流果，念一來、不還、阿羅漢果得一來、不還、阿羅漢果；念獨覺菩提得獨覺菩提；念一切菩薩摩訶薩行得一切菩薩摩訶薩行；念諸佛無上正等菩提得諸佛無上正等菩提。",
    "T06n0220_362:0866c21_0": "「善現！",
    "T06n0220_362:0866c21_1": "是諸愚夫無聞異生作如是念：『色實可得，受、想、行、識亦實可得，我當決定證得無上正等菩提，脫諸有情生死眾苦，令獲究竟常樂涅槃。",
    "T06n0220_362:0866c24_2": "眼處實可得，耳、鼻、舌、身、意處亦實可得，我當決定證得無上正等菩提，脫諸有情生死眾苦，令獲究竟常樂涅槃。",
    "T06n0220_362:0866c26_3": "色處實可得，聲、香、味、觸、法處亦實可得，我當決定證得無上正等菩提，脫諸有情生死眾苦，令獲究竟常樂涅槃。",
    "T06n0220_362:0866c29_4": "眼界實可得，耳、鼻、舌、身、意界亦實可得，我當決定證得無上正等菩提，脫諸有情生死眾苦，令獲究竟常樂涅槃。",
    "T06n0220_362:0867a02_5": "色界實可得，聲、香、味、觸、法界亦實可得，我當決定證得無上正等菩提，脫諸有情生死眾苦，令獲究竟常樂涅槃。",
    "T06n0220_362:0867a05_6": "眼識界實可得，耳、鼻、舌、身、意識界亦實可得，我當決定證得無上正等菩提，脫諸有情生死眾苦，令獲究竟常樂涅槃。",
    "T06n0220_362:0867a07_7": "眼觸實可得，耳、鼻、舌、身、意觸亦實可得，我當決定證得無上正等菩提，脫諸有情生死眾苦，令獲究竟常樂涅槃。",
    "T06n0220_362:0867a10_8": "眼觸為緣所生諸受實可得，耳、鼻、舌、身、意觸為緣所生諸受亦實可得，我當決定證得無上正等菩提，脫諸有情生死眾苦，令獲究竟常樂涅槃。",
    "T06n0220_362:0867a13_9": "地界實可得，水、火、風、空、識界亦實可得，我當決定證得無上正等菩提，脫諸有情生死眾苦，令獲究竟常樂涅槃。",
    "T06n0220_362:0867a16_10": "無明實可得，行、識、名色、六處、觸、受、愛、取、有、生、老死愁歎苦憂惱亦實可得，我當決定證得無上正等菩提，脫諸有情生死眾苦，令獲究竟常樂涅槃。",
    "T06n0220_362:0867a19_11": "布施波羅蜜多實可得，淨戒、安忍、精進、靜慮、般若波羅蜜多亦實可得，我當決定證得無上正等菩提，脫諸有情生死眾苦，令獲究竟常樂涅槃。",
    "T06n0220_362:0867a22_12": "內空實可得，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空亦實可得，我當決定證得無上正等菩提，脫諸有情生死眾苦，令獲究竟常樂涅槃。",
    "T06n0220_362:0867a28_13": "真如實可得，法界、法性、不虛妄性、不變異性、平等性、離生性、法定、法住、實際、虛空界、不思議界亦實可得，我當決定證得無上正等菩提，脫諸有情生死眾苦，令獲究竟常樂涅槃。",
    "T06n0220_362:0867b03_14": "苦聖諦實可得，集、滅、道聖諦亦實可得，我當決定證得無上正等菩提，脫諸有情生死眾苦，令獲究竟常樂涅槃。",
    "T06n0220_362:0867b05_15": "四念住實可得，四正斷、四神足、五根、五力、七等覺支、八聖道支亦實可得，我當決定證得無上正等菩提，脫諸有情生死眾苦，令獲究竟常樂涅槃。",
    "T06n0220_362:0867b08_16": "四靜慮實可得，四無量、四無色定亦實可得，我當決定證得無上正等菩提，脫諸有情生死眾苦，令獲究竟常樂涅槃。",
    "T06n0220_362:0867b11_17": "八解脫實可得，八勝處、九次第定、十遍處亦實可得，我當決定證得無上正等菩提，脫諸有情生死眾苦，令獲究竟常樂涅槃。",
    "T06n0220_362:0867b14_18": "一切三摩地門實可得，一切陀羅尼門亦實可得，我當決定證得無上正等菩提，脫諸有情生死眾苦，令獲究竟常樂涅槃。",
    "T06n0220_362:0867b17_19": "空解脫門實可得，無相、無願解脫門亦實可得，我當決定證得無上正等菩提，脫諸有情生死眾苦，令獲究竟常樂涅槃。",
    "T06n0220_362:0867b19_20": "五眼實可得，六神通亦實可得，我當決定證得無上正等菩提，脫諸有情生死眾苦，令獲究竟常樂涅槃。",
    "T06n0220_362:0867b22_21": "佛十力實可得，四無所畏、四無礙解、大慈、大悲、大喜、大捨、十八佛不共法亦實可得，我當決定證得無上正等菩提，脫諸有情生死眾苦，令獲究竟常樂涅槃。",
    "T06n0220_362:0867b25_22": "無忘失法實可得，恒住捨性亦實可得，我當決定證得無上正等菩提，脫諸有情生死眾苦，令獲究竟常樂涅槃。",
    "T06n0220_362:0867b28_23": "一切智實可得，道相智、一切相智亦實可得，我當決定證得無上正等菩提，脫諸有情生死眾苦，令獲究竟常樂涅槃。",
    "T06n0220_362:0867c01_24": "預流果實可得，一來、不還、阿羅漢果亦實可得，我當決定證得無上正等菩提，脫諸有情生死眾苦，令獲究竟常樂涅槃。",
    "T06n0220_362:0867c04_25": "獨覺菩提實可得，我當決定證得無上正等菩提，脫諸有情生死眾苦，令獲究竟常樂涅槃。",
    "T06n0220_362:0867c06_26": "一切菩薩摩訶薩行實可得，我當決定證得無上正等菩提，脫諸有情生死眾苦，令獲究竟常樂涅槃。",
    "T06n0220_362:0867c08_27": "諸佛無上正等菩提實可得，我當決定證得無上正等菩提，脫諸有情生死眾苦，令獲究竟常樂涅槃。』",
    "T06n0220_362:0867c12_0": "「善現！",
    "T06n0220_362:0867c12_1": "是諸愚夫無聞異生，顛倒因緣作如是念則為謗佛。",
    "T06n0220_362:0867c13_2": "何以故？",
    "T06n0220_362:0867c13_3": "「善現！",
    "T06n0220_362:0867c13_4": "佛以五眼求色尚不可得，求受、想、行、識亦尚不可得，若有決定當得無上正等菩提，及脫有情生死眾苦，令獲究竟常樂涅槃，無有是處。",
    "T06n0220_362:0867c16_5": "「善現！",
    "T06n0220_362:0867c16_6": "佛以五眼求眼處尚不可得，求耳、鼻、舌、身、意處亦尚不可得，若有決定當得無上正等菩提，及脫有情生死眾苦，令獲究竟常樂涅槃，無有是處。",
    "T06n0220_362:0867c20_7": "「善現！",
    "T06n0220_362:0867c20_8": "佛以五眼求色處尚不可得，求聲、香、味、觸、法處亦尚不可得，若有決定當得無上正等菩提，及脫有情生死眾苦，令獲究竟常樂涅槃，無有是處。",
    "T06n0220_362:0867c23_9": "「善現！",
    "T06n0220_362:0867c23_10": "佛以五眼求眼界尚不可得，求耳、鼻、舌、身、意界亦尚不可得，若有決定當得無上正等菩提，及脫有情生死眾苦，令獲究竟常樂涅槃，無有是處。",
    "T06n0220_362:0867c26_11": "「善現！",
    "T06n0220_362:0867c26_12": "佛以五眼求色界尚不可得，求聲、香、味、觸、法界亦尚不可得，若有決定當得無上正等菩提，及脫有情生死眾苦，令獲究竟常樂涅槃，無有是處。",
    "T06n0220_362:0867c30_13": "「善現！",
    "T06n0220_362:0867c30_14": "佛以五眼求眼識界尚不可得，求耳、鼻、舌、身、意識界亦尚不可得，若有決定當得無上正等菩提，及脫有情生死眾苦，令獲究竟常樂涅槃，無有是處。",
    "T06n0220_362:0868a03_15": "「善現！",
    "T06n0220_362:0868a03_16": "佛以五眼求眼觸尚不可得，求耳、鼻、舌、身、意觸亦尚不可得，若有決定當得無上正等菩提，及脫有情生死眾苦，令獲究竟常樂涅槃，無有是處。",
    "T06n0220_362:0868a07_17": "「善現！",
    "T06n0220_362:0868a07_18": "佛以五眼求眼觸為緣所生諸受尚不可得，求耳、鼻、舌、身、意觸為緣所生諸受亦尚不可得，若有決定當得無上正等菩提，及脫有情生死眾苦，令獲究竟常樂涅槃，無有是處。",
    "T06n0220_362:0868a11_19": "「善現！",
    "T06n0220_362:0868a11_20": "佛以五眼求地界尚不可得，求水、火、風、空、識界亦尚不可得，若有決定當得無上正等菩提，及脫有情生死眾苦，令獲究竟常樂涅槃，無有是處。",
    "T06n0220_362:0868a14_21": "「善現！",
    "T06n0220_362:0868a14_22": "佛以五眼求無明尚不可得，求行、識、名色、六處、觸、受、愛、取、有、生、老死愁歎苦憂惱亦尚不可得，若有決定當得無上正等菩提，及脫有情生死眾苦，令獲究竟常樂涅槃，無有是處。",
    "T06n0220_362:0868a18_23": "「善現！",
    "T06n0220_362:0868a18_24": "佛以五眼求布施波羅蜜多尚不可得，求淨戒、安忍、精進、靜慮、般若波羅蜜多亦尚不可得，若有決定當得無上正等菩提，及脫有情生死眾苦，令獲究竟常樂涅槃，無有是處。",
    "T06n0220_362:0868a22_25": "「善現！",
    "T06n0220_362:0868a22_26": "佛以五眼求內空尚不可得，求外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空亦尚不可得，若有決定當得無上正等菩提，及脫有情生死眾苦，令獲究竟常樂涅槃，無有是處。",
    "T06n0220_362:0868a29_0": "「善現！",
    "T06n0220_362:0868a29_1": "佛以五眼求真如尚不可得，求法界、法性、不虛妄性、不變異性、平等性、離生性、法定、法住、實際、虛空界、不思議界亦尚不可得，若有決定當得無上正等菩提，及脫有情生死眾苦，令獲究竟常樂涅槃，無有是處。",
    "T06n0220_362:0868b03_2": "「善現！",
    "T06n0220_362:0868b03_3": "佛以五眼求苦聖諦尚不可得，求集、滅、道聖諦亦尚不可得，若有決定當得無上正等菩提，及脫有情生死眾苦，令獲究竟常樂涅槃，無有是處。",
    "T06n0220_362:0868b07_4": "「善現！",
    "T06n0220_362:0868b07_5": "佛以五眼求四念住尚不可得，求四正斷、四神足、五根、五力、七等覺支、八聖道支亦尚不可得，若有決定當得無上正等菩提，及脫有情生死眾苦，令獲究竟常樂涅槃，無有是處。",
    "T06n0220_362:0868b11_6": "「善現！",
    "T06n0220_362:0868b11_7": "佛以五眼求四靜慮尚不可得，求四無量、四無色定亦尚不可得，若有決定當得無上正等菩提，及脫有情生死眾苦，令獲究竟常樂涅槃，無有是處。",
    "T06n0220_362:0868b14_8": "「善現！",
    "T06n0220_362:0868b14_9": "佛以五眼求八解脫尚不可得，求八勝處、九次第定、十遍處亦尚不可得，若有決定當得無上正等菩提，及脫有情生死眾苦，令獲究竟常樂涅槃，無有是處。",
    "T06n0220_362:0868b18_10": "「善現！",
    "T06n0220_362:0868b18_11": "佛以五眼求一切三摩地門尚不可得，求一切陀羅尼門亦尚不可得，若有決定當得無上正等菩提，及脫有情生死眾苦，令獲究竟常樂涅槃，無有是處。",
    "T06n0220_362:0868b21_12": "「善現！",
    "T06n0220_362:0868b21_13": "佛以五眼求空解脫門尚不可得，求無相、無願解脫門亦尚不可得，若有決定當得無上正等菩提，及脫有情生死眾苦，令獲究竟常樂涅槃，無有是處。",
    "T06n0220_362:0868b25_14": "「善現！",
    "T06n0220_362:0868b25_15": "佛以五眼求五眼尚不可得，求六神通亦尚不可得，若有決定當得無上正等菩提，及脫有情生死眾苦，令獲究竟常樂涅槃，無有是處。",
    "T06n0220_362:0868b28_16": "「善現！",
    "T06n0220_362:0868b28_17": "佛以五眼求佛十力尚不可得，求四無所畏、四無礙解、大慈、大悲、大喜、大捨、十八佛不共法亦尚不可得，若有決定當得無上正等菩提，及脫有情生死眾苦，令獲究竟常樂涅槃，無有是處。",
    "T06n0220_362:0868c02_18": "「善現！",
    "T06n0220_362:0868c02_19": "佛以五眼求無忘失法尚不可得，求恒住捨性亦尚不可得，若有決定當得無上正等菩提，及脫有情生死眾苦，令獲究竟常樂涅槃，無有是處。",
    "T06n0220_362:0868c06_20": "「善現！",
    "T06n0220_362:0868c06_21": "佛以五眼求一切智尚不可得，求道相智、一切相智亦尚不可得，若有決定當得無上正等菩提，及脫有情生死眾苦，令獲究竟常樂涅槃，無有是處。",
    "T06n0220_362:0868c09_22": "「善現！",
    "T06n0220_362:0868c09_23": "佛以五眼求預流果尚不可得，求一來、不還、阿羅漢果亦尚不可得，若有決定當得無上正等菩提，及脫有情生死眾苦，令獲究竟常樂涅槃，無有是處。",
    "T06n0220_362:0868c13_24": "「善現！",
    "T06n0220_362:0868c13_25": "佛以五眼求獨覺菩提尚不可得，若有決定當得無上正等菩提，及脫有情生死眾苦，令獲究竟常樂涅槃，無有是處。",
    "T06n0220_362:0868c15_26": "「善現！",
    "T06n0220_362:0868c15_27": "佛以五眼求一切菩薩摩訶薩行尚不可得，若有決定當得無上正等菩提，及脫有情生死眾苦，令獲究竟常樂涅槃，無有是處。",
    "T06n0220_362:0868c18_28": "「善現！",
    "T06n0220_362:0868c18_29": "佛以五眼求諸佛無上正等菩提尚不可得，若有決定當得無上正等菩提，及脫有情生死眾苦，令獲究竟常樂涅槃，無有是處。」",
    "T06n0220_362:0868c22_0": "具壽善現白佛言：「世尊！",
    "T06n0220_362:0868c22_1": "若諸如來、應、正等覺皆以五眼求色不可得，求受、想、行、識亦不可得；求眼處不可得，求耳、鼻、舌、身、意處亦不可得；求色處不可得，求聲、香、味、觸、法處亦不可得；求眼界不可得，求耳、鼻、舌、身、意界亦不可得；求色界不可得，求聲、香、味、觸、法界亦不可得；求眼識界不可得，求耳、鼻、舌、身、意識界亦不可得；求眼觸不可得，求耳、鼻、舌、身、意觸亦不可得；求眼觸為緣所生諸受不可得，求耳、鼻、舌、身、意觸為緣所生諸受亦不可得；求地界不可得，求水、火、風、空、識界亦不可得；求無明不可得，求行、識、名色、六處、觸、受、愛、取、有、生、老死愁歎苦憂惱亦不可得；求布施波羅蜜多不可得，求淨戒、安忍、精進、靜慮、般若波羅蜜多亦不可得；求內空不可得，求外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空亦不可得；求真如不可得，求法界、法性、不虛妄性、不變異性、平等性、離生性、法定、法住、實際、虛空界、不思議界亦不可得；求四念住不可得，求四正斷、四神足、五根、五力、七等覺支、八聖道支亦不可得；求苦聖諦不可得，求集、滅、道聖諦亦不可得；求四靜慮不可得，求四無量、四無色定亦不可得；求空解脫門不可得，求無相、無願解脫門亦不可得；求八解脫不可得，求八勝處、九次第定、十遍處亦不可得；求三摩地門不可得，求陀羅尼門亦不可得；求五眼不可得，求六神通亦不可得；求佛十力不可得，求四無所畏、四無礙解、大慈、大悲、大喜、大捨、十八佛不共法亦不可得；求無忘失法不可得，求恒住捨性亦不可得；求一切智不可得，求道相智、一切相智亦不可得；求預流果不可得，求一來、不還、阿羅漢果亦不可得；求獨覺菩提不可得，求一切菩薩摩訶薩行亦不可得；求諸佛無上正等菩提不可得故，諸有情類亦不可得，則定無有證得無上正等菩提，及脫有情生死眾苦，令獲究竟常樂涅槃，云何世尊證得無上正等菩提，安立有情三聚差別，謂正性定聚、邪性定聚及不定聚？」",
    "T06n0220_362:0869b03_2": "佛言：「善現！",
    "T06n0220_362:0869b03_3": "我以五眼如實觀察，決定無我能證無上正等菩提，安立有情三聚差別，謂正性定聚、邪性定聚及不定聚，然諸有情愚癡顛倒，於非實法起實法想，於非實有情起實有情想，我為遣除彼虛妄執，依世俗說不依勝義。」",
    "T06n0220_362:0869b09_0": "大般若波羅蜜多經卷第三百六十二"
}