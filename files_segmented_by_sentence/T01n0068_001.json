[
    {
        "source_sentence": "佛說賴吒和羅經",
        "from": "T01n0068_001:0868c23_0",
        "context_with_next_sentence": true
    },
    {
        "source_sentence": "吳月支優婆塞支謙譯",
        "from": "T01n0068_001:0868c25_0",
        "context_with_next_sentence": true
    },
    {
        "source_sentence": "聞如是：一時，佛與五百沙門俱遊拘留國，轉",
        "from": "T01n0068_001:0868c26_0",
        "context_with_next_sentence": true
    },
    {
        "source_sentence": "到黈羅歐吒國。",
        "from": "T01n0068_001:0868c27_6",
        "context_with_next_sentence": true
    },
    {
        "source_sentence": "國中人民婆羅門道人，皆聞佛轉遊到此國，聞佛功德妙達，無有貪婬瞋怒愚癡，人心所言者皆中正，但得佛道，自知所從來生，豫知去來現在之事；",
        "from": "T01n0068_001:0869a01_13",
        "context_with_next_sentence": true
    },
    {
        "source_sentence": "眼能徹視，知世間人民蚑行蠕動之類，所趣生死善惡之道；",
        "from": "T01n0068_001:0869a03_1",
        "context_with_next_sentence": true
    },
    {
        "source_sentence": "行即能飛能入地，出無間入無孔，自在變化所作；",
        "from": "T01n0068_001:0869a04_3",
        "context_with_next_sentence": true
    },
    {
        "source_sentence": "知世間人民及蚑行蠕動之類，心所念者皆豫知之；",
        "from": "T01n0068_001:0869a05_6",
        "context_with_next_sentence": true
    },
    {
        "source_sentence": "佛自制眼、自制耳、自制鼻、自制口、自制身、自制心；",
        "from": "T01n0068_001:0869a06_10",
        "context_with_next_sentence": true
    },
    {
        "source_sentence": "世間凡九十六種道，皆不及佛道；",
        "from": "T01n0068_001:0869a07_4",
        "context_with_next_sentence": true
    },
    {
        "source_sentence": "佛教天上天下人民，如父母教子，能使去惡就善。",
        "from": "T01n0068_001:0869a08_6",
        "context_with_next_sentence": true
    },
    {
        "source_sentence": "佛為天上天下人民作師，佛所教授諸天人民，皆得阿羅漢泥洹道。",
        "from": "T01n0068_001:0869a09_16",
        "context_with_next_sentence": true
    },
    {
        "source_sentence": "舉一國中人民皆言：",
        "from": "T01n0068_001:0869a10_6",
        "context_with_next_sentence": true
    },
    {
        "source_sentence": "「佛是吉祥之人，善說經戒，共往觀視其道德。",
        "from": "T01n0068_001:0869a11_6",
        "context_with_next_sentence": true
    },
    {
        "source_sentence": "」其國中人民，或有五十人為伴者，有百人為伴者，有五百人為伴者，共行到佛所，中有為佛跪者，中有繞佛三匝者，中有頭面著佛足者，中有叉手者，中有但說姓字者，人民皆坐。",
        "from": "T01n0068_001:0869a15_8",
        "context_with_next_sentence": true
    },
    {
        "source_sentence": "佛為人民說經戒，人民皆叉手向佛。",
        "from": "T01n0068_001:0869a16_15",
        "context_with_next_sentence": true
    },
    {
        "source_sentence": "眾座中有一長者子，名賴吒和羅，在座中聽佛說經以著心中。",
        "from": "T01n0068_001:0869a18_4",
        "context_with_next_sentence": true
    },
    {
        "source_sentence": "賴吒和羅自思惟：",
        "from": "T01n0068_001:0869a18_12",
        "context_with_next_sentence": true
    },
    {
        "source_sentence": "「如佛經戒者，不宜居家，居家者不能自淨學佛道也。",
        "from": "T01n0068_001:0869a19_15",
        "context_with_next_sentence": true
    },
    {
        "source_sentence": "」自思念：",
        "from": "T01n0068_001:0869a20_1",
        "context_with_next_sentence": true
    },
    {
        "source_sentence": "「不如除頭髮、被袈裟，行作沙門。",
        "from": "T01n0068_001:0869a20_17",
        "context_with_next_sentence": true
    },
    {
        "source_sentence": "」黈羅歐吒國人民聞經戒皆歡喜，繞佛三匝各自還歸。",
        "from": "T01n0068_001:0869a21_18",
        "context_with_next_sentence": true
    },
    {
        "source_sentence": "賴吒和羅中道屈還到佛所，前為佛作禮，叉手長跪白佛言：",
        "from": "T01n0068_001:0869a23_6",
        "context_with_next_sentence": true
    },
    {
        "source_sentence": "「我思念佛經戒不宜居家，居家者不能自淨學佛經道也。",
        "from": "T01n0068_001:0869a24_11",
        "context_with_next_sentence": true
    },
    {
        "source_sentence": "意欲除頭髮鬚、被袈裟，作沙門。",
        "from": "T01n0068_001:0869a25_7",
        "context_with_next_sentence": true
    },
    {
        "source_sentence": "願佛哀我，令我得作沙門。",
        "from": "T01n0068_001:0869a25_19",
        "context_with_next_sentence": true
    },
    {
        "source_sentence": "」佛言：",
        "from": "T01n0068_001:0869a26_1",
        "context_with_next_sentence": true
    },
    {
        "source_sentence": "「汝報父母未？",
        "from": "T01n0068_001:0869a26_8",
        "context_with_next_sentence": true
    },
    {
        "source_sentence": "」賴吒和羅言：",
        "from": "T01n0068_001:0869a26_15",
        "context_with_next_sentence": true
    },
    {
        "source_sentence": "「未報父母也。",
        "from": "T01n0068_001:0869a26_22",
        "context_with_next_sentence": true
    },
    {
        "source_sentence": "」佛言：",
        "from": "T01n0068_001:0869a27_2",
        "context_with_next_sentence": true
    },
    {
        "source_sentence": "「諸佛法，父母不聽者不得作沙門，亦不得與戒。",
        "from": "T01n0068_001:0869a28_3",
        "context_with_next_sentence": true
    },
    {
        "source_sentence": "」賴吒和羅言：",
        "from": "T01n0068_001:0869a28_10",
        "context_with_next_sentence": true
    },
    {
        "source_sentence": "「諾！",
        "from": "T01n0068_001:0869a28_13",
        "context_with_next_sentence": true
    },
    {
        "source_sentence": "請歸報父母。",
        "from": "T01n0068_001:0869a28_19",
        "context_with_next_sentence": true
    },
    {
        "source_sentence": "父母聽我作沙門者，我當來還。",
        "from": "T01n0068_001:0869a29_10",
        "context_with_next_sentence": true
    },
    {
        "source_sentence": "」佛言：",
        "from": "T01n0068_001:0869a29_14",
        "context_with_next_sentence": true
    },
    {
        "source_sentence": "「大善！",
        "from": "T01n0068_001:0869a29_18",
        "context_with_next_sentence": true
    },
    {
        "source_sentence": "自思議之。",
        "from": "T01n0068_001:0869a29_23",
        "context_with_next_sentence": true
    },
    {
        "source_sentence": "」賴吒和羅即為佛作禮，而歸到父母前，白言：",
        "from": "T01n0068_001:0869b01_19",
        "context_with_next_sentence": true
    },
    {
        "source_sentence": "「我所聞佛經戒不宜居家，居家者不能自淨學佛經道也。",
        "from": "T01n0068_001:0869b03_5",
        "context_with_next_sentence": true
    },
    {
        "source_sentence": "意欲除頭髮鬚、被袈裟，作沙門。",
        "from": "T01n0068_001:0869b03_20",
        "context_with_next_sentence": true
    },
    {
        "source_sentence": "」父母聞子語聲，皆相對啼泣言：",
        "from": "T01n0068_001:0869b04_13",
        "context_with_next_sentence": true
    },
    {
        "source_sentence": "「我曹夫婦少子姓，禱祀諸天日月，四面叩頭，求哀子姓令續門戶後，常恐我卒死門戶滅絕。",
        "from": "T01n0068_001:0869b06_15",
        "context_with_next_sentence": true
    },
    {
        "source_sentence": "我從天得汝一子耳，舉家共重愛，見汝不知厭足，設汝終亡，我夫婦當共坐守汝屍至老，今反欲生棄我曹去耶？",
        "from": "T01n0068_001:0869b09_7",
        "context_with_next_sentence": true
    },
    {
        "source_sentence": "」賴吒和羅語父母言：",
        "from": "T01n0068_001:0869b09_17",
        "context_with_next_sentence": true
    },
    {
        "source_sentence": "「如今不聽我到佛所作沙門者，從今以去不復飲、不復食、不復沐浴。",
        "from": "T01n0068_001:0869b11_8",
        "context_with_next_sentence": true
    },
    {
        "source_sentence": "今聽我作沙門者善，不者當就死耳！",
        "from": "T01n0068_001:0869b12_4",
        "context_with_next_sentence": true
    },
    {
        "source_sentence": "」便却委臥空地不食，一日二日三日四日至五日不食。",
        "from": "T01n0068_001:0869b13_9",
        "context_with_next_sentence": true
    },
    {
        "source_sentence": "賴吒和羅宗親九族中外，聞賴吒和羅從父母求欲作沙門，父母不聽，委臥空地絕󰝿水漿五日不食。",
        "from": "T01n0068_001:0869b15_15",
        "context_with_next_sentence": true
    },
    {
        "source_sentence": "中外宗親九族皆到賴吒和羅所，曉語令起沐浴飲食。",
        "from": "T01n0068_001:0869b17_1",
        "context_with_next_sentence": true
    },
    {
        "source_sentence": "語賴吒和羅言：",
        "from": "T01n0068_001:0869b17_8",
        "context_with_next_sentence": true
    },
    {
        "source_sentence": "「汝父母未有汝時，禱祀諸天日月，四面叩頭，求子姓適得汝一子耳。",
        "from": "T01n0068_001:0869b18_18",
        "context_with_next_sentence": true
    },
    {
        "source_sentence": "汝當供養父母，為續門戶後。",
        "from": "T01n0068_001:0869b19_10",
        "context_with_next_sentence": true
    },
    {
        "source_sentence": "設汝終亡，父母常欲坐守汝屍至老，何況欲生別離去乎？",
        "from": "T01n0068_001:0869b20_15",
        "context_with_next_sentence": true
    },
    {
        "source_sentence": "」賴吒和羅亦不應。",
        "from": "T01n0068_001:0869b21_5",
        "context_with_next_sentence": true
    },
    {
        "source_sentence": "宗親九族皆復到父母前，啼泣謂言：",
        "from": "T01n0068_001:0869b22_2",
        "context_with_next_sentence": true
    },
    {
        "source_sentence": "「此兒終不受我諫也。",
        "from": "T01n0068_001:0869b22_12",
        "context_with_next_sentence": true
    },
    {
        "source_sentence": "」賴吒和羅復有諸親厚知識，聞賴吒和羅欲到佛所作沙門，父母不聽委臥空地，不飲不食五日。",
        "from": "T01n0068_001:0869b24_14",
        "context_with_next_sentence": true
    },
    {
        "source_sentence": "親厚知識皆到賴吒和羅所，諫曉令起沐浴飲食，語言：",
        "from": "T01n0068_001:0869b25_19",
        "context_with_next_sentence": true
    },
    {
        "source_sentence": "「父母未有汝時，禱祀諸天日月，四面叩頭，求子姓，適得汝一子耳。",
        "from": "T01n0068_001:0869b27_9",
        "context_with_next_sentence": true
    },
    {
        "source_sentence": "汝當供養父母，為續門戶後。",
        "from": "T01n0068_001:0869b28_2",
        "context_with_next_sentence": true
    },
    {
        "source_sentence": "設汝終亡，父母常欲守汝屍至老，汝反欲生別離去耶？",
        "from": "T01n0068_001:0869b29_6",
        "context_with_next_sentence": true
    },
    {
        "source_sentence": "」賴吒和羅亦不應。",
        "from": "T01n0068_001:0869b29_15",
        "context_with_next_sentence": true
    },
    {
        "source_sentence": "親厚知識復到父母前，啼泣各自拭淚語父母言：",
        "from": "T01n0068_001:0869c01_16",
        "context_with_next_sentence": true
    },
    {
        "source_sentence": "「宜放是子聽令作沙門。",
        "from": "T01n0068_001:0869c02_7",
        "context_with_next_sentence": true
    },
    {
        "source_sentence": "所以者何？",
        "from": "T01n0068_001:0869c02_12",
        "context_with_next_sentence": true
    },
    {
        "source_sentence": "如使樂道作沙門者，後可生相見；",
        "from": "T01n0068_001:0869c03_8",
        "context_with_next_sentence": true
    },
    {
        "source_sentence": "設不樂道者，自當棄道來歸。",
        "from": "T01n0068_001:0869c04_1",
        "context_with_next_sentence": true
    },
    {
        "source_sentence": "當復如何乎？",
        "from": "T01n0068_001:0869c04_7",
        "context_with_next_sentence": true
    },
    {
        "source_sentence": "今反空使死亡，臭爛為虫蟻作食，用死人軀為？",
        "from": "T01n0068_001:0869c05_9",
        "context_with_next_sentence": true
    },
    {
        "source_sentence": "」今子大短氣沮欲死，父母家室妻子、妓人宗親知識，皆舉聲大哭。",
        "from": "T01n0068_001:0869c06_18",
        "context_with_next_sentence": true
    },
    {
        "source_sentence": "父母拭淚語賴吒和羅：",
        "from": "T01n0068_001:0869c07_8",
        "context_with_next_sentence": true
    },
    {
        "source_sentence": "「諸親厚知識與共約束，設放若作沙門以後，汝當復來歸，與我曹相見不？",
        "from": "T01n0068_001:0869c09_2",
        "context_with_next_sentence": true
    },
    {
        "source_sentence": "」賴吒和羅言：",
        "from": "T01n0068_001:0869c09_9",
        "context_with_next_sentence": true
    },
    {
        "source_sentence": "「放我去到佛所作沙門，使我生不死，會當來歸，與父母相見也。",
        "from": "T01n0068_001:0869c10_16",
        "context_with_next_sentence": true
    },
    {
        "source_sentence": "」父母聞子語聲便復大哭，即聽令去作沙門。",
        "from": "T01n0068_001:0869c11_15",
        "context_with_next_sentence": true
    },
    {
        "source_sentence": "賴吒和羅大歡喜自念：",
        "from": "T01n0068_001:0869c12_6",
        "context_with_next_sentence": true
    },
    {
        "source_sentence": "「我不食五日，身體大羸瘦。",
        "from": "T01n0068_001:0869c12_19",
        "context_with_next_sentence": true
    },
    {
        "source_sentence": "佛時從黈羅歐吒國至舍衛，相去五百里。",
        "from": "T01n0068_001:0869c13_16",
        "context_with_next_sentence": true
    },
    {
        "source_sentence": "且自養視，須我強健乃行。",
        "from": "T01n0068_001:0869c14_9",
        "context_with_next_sentence": true
    },
    {
        "source_sentence": "」賴吒和羅自養視數日，有氣力，前報父母言：",
        "from": "T01n0068_001:0869c15_9",
        "context_with_next_sentence": true
    },
    {
        "source_sentence": "「自安，我去到佛所作沙門。",
        "from": "T01n0068_001:0869c16_1",
        "context_with_next_sentence": true
    },
    {
        "source_sentence": "」父母復舉聲大哭，父母拭淚言：",
        "from": "T01n0068_001:0869c16_16",
        "context_with_next_sentence": true
    },
    {
        "source_sentence": "「可去，自愛也。",
        "from": "T01n0068_001:0869c17_1",
        "context_with_next_sentence": true
    },
    {
        "source_sentence": "」賴吒和羅便以頭面著父母足，起繞父母三匝，便去。",
        "from": "T01n0068_001:0869c18_5",
        "context_with_next_sentence": true
    },
    {
        "source_sentence": "轉到舍衛祇洹，前到佛所，為佛作禮，白言：",
        "from": "T01n0068_001:0869c19_5",
        "context_with_next_sentence": true
    },
    {
        "source_sentence": "「父母已聽我，佛寧可持我作沙門。",
        "from": "T01n0068_001:0869c19_21",
        "context_with_next_sentence": true
    },
    {
        "source_sentence": "」佛即用作沙門，被袈裟、受沙門經戒。",
        "from": "T01n0068_001:0869c20_16",
        "context_with_next_sentence": true
    },
    {
        "source_sentence": "佛使諸阿羅漢，日共教授。",
        "from": "T01n0068_001:0869c21_8",
        "context_with_next_sentence": true
    },
    {
        "source_sentence": "不敢毀傷經戒，自思惟經道，便得四禪。",
        "from": "T01n0068_001:0869c22_7",
        "context_with_next_sentence": true
    },
    {
        "source_sentence": "得第一須陀洹、第二斯陀含、第三阿那含、第四阿羅漢，便得四神足飛行，能以天眼達視、天耳達聽，天上天下人民及蚑行蠕動之類，皆聞知所言所念，自知宿命所從來生。",
        "from": "T01n0068_001:0869c26_5",
        "context_with_next_sentence": true
    },
    {
        "source_sentence": "隨佛十歲，如影隨人。",
        "from": "T01n0068_001:0869c26_15",
        "context_with_next_sentence": true
    },
    {
        "source_sentence": "十歲以後，意念：",
        "from": "T01n0068_001:0869c27_2",
        "context_with_next_sentence": true
    },
    {
        "source_sentence": "「我初去家時，與父母辭訣，期當復還相見。",
        "from": "T01n0068_001:0869c28_1",
        "context_with_next_sentence": true
    },
    {
        "source_sentence": "」賴吒和羅白佛言：",
        "from": "T01n0068_001:0869c28_10",
        "context_with_next_sentence": true
    },
    {
        "source_sentence": "「我初去家時，期當復還相見，願得行到父母所。",
        "from": "T01n0068_001:0869c29_10",
        "context_with_next_sentence": true
    },
    {
        "source_sentence": "」佛念賴吒和羅，不復能入愛欲中如在家時，已從愛欲得度脫。",
        "from": "T01n0068_001:0870a01_18",
        "context_with_next_sentence": true
    },
    {
        "source_sentence": "佛言：",
        "from": "T01n0068_001:0870a02_2",
        "context_with_next_sentence": true
    },
    {
        "source_sentence": "「大善。",
        "from": "T01n0068_001:0870a02_6",
        "context_with_next_sentence": true
    },
    {
        "source_sentence": "」即為佛作禮而去。",
        "from": "T01n0068_001:0870a02_15",
        "context_with_next_sentence": true
    },
    {
        "source_sentence": "轉行到黈羅歐吒國，晨起被袈裟、持應器，入父母里中，向家門乞食。",
        "from": "T01n0068_001:0870a04_3",
        "context_with_next_sentence": true
    },
    {
        "source_sentence": "舉家無肯應視者。",
        "from": "T01n0068_001:0870a04_11",
        "context_with_next_sentence": true
    },
    {
        "source_sentence": "所以者何？",
        "from": "T01n0068_001:0870a04_16",
        "context_with_next_sentence": true
    },
    {
        "source_sentence": "用沙門道故，生亡我大夫子，舉家惡見沙門，故不應視也。",
        "from": "T01n0068_001:0870a06_2",
        "context_with_next_sentence": true
    },
    {
        "source_sentence": "賴吒和羅到家門，無有乞者亦無應視者，無有白者但得罵詈，亦不憂不愁。",
        "from": "T01n0068_001:0870a07_16",
        "context_with_next_sentence": true
    },
    {
        "source_sentence": "適欲去家，有一婢欲出門棄臭豆羹滓，賴吒和羅還顧見婢，問言：",
        "from": "T01n0068_001:0870a09_6",
        "context_with_next_sentence": true
    },
    {
        "source_sentence": "「若用是臭豆羹為？",
        "from": "T01n0068_001:0870a09_15",
        "context_with_next_sentence": true
    },
    {
        "source_sentence": "」時婢言：",
        "from": "T01n0068_001:0870a09_20",
        "context_with_next_sentence": true
    },
    {
        "source_sentence": "「臭惡不可復食，故欲棄之。",
        "from": "T01n0068_001:0870a10_9",
        "context_with_next_sentence": true
    },
    {
        "source_sentence": "」賴吒和羅言：",
        "from": "T01n0068_001:0870a10_16",
        "context_with_next_sentence": true
    },
    {
        "source_sentence": "「如姉欲棄者，持用乞我。",
        "from": "T01n0068_001:0870a11_7",
        "context_with_next_sentence": true
    },
    {
        "source_sentence": "」婢便以著應器中。",
        "from": "T01n0068_001:0870a11_16",
        "context_with_next_sentence": true
    },
    {
        "source_sentence": "婢陰識賴吒和羅手足語聲，即念：",
        "from": "T01n0068_001:0870a12_10",
        "context_with_next_sentence": true
    },
    {
        "source_sentence": "「是我大夫子也。",
        "from": "T01n0068_001:0870a12_18",
        "context_with_next_sentence": true
    },
    {
        "source_sentence": "」即走入語其母：",
        "from": "T01n0068_001:0870a13_4",
        "context_with_next_sentence": true
    },
    {
        "source_sentence": "「大夫子已來在外。",
        "from": "T01n0068_001:0870a13_13",
        "context_with_next_sentence": true
    },
    {
        "source_sentence": "」母大喜語婢：",
        "from": "T01n0068_001:0870a13_20",
        "context_with_next_sentence": true
    },
    {
        "source_sentence": "「審如汝言者，今日即免汝為良民，便以我所著身上衣被珠環，悉賜與汝。",
        "from": "T01n0068_001:0870a15_12",
        "context_with_next_sentence": true
    },
    {
        "source_sentence": "」母便走至夫所，夫時適在中庭梳頭，語夫言：",
        "from": "T01n0068_001:0870a16_12",
        "context_with_next_sentence": true
    },
    {
        "source_sentence": "「婢見我子賴吒和羅來在是門。",
        "from": "T01n0068_001:0870a17_6",
        "context_with_next_sentence": true
    },
    {
        "source_sentence": "我語婢言：",
        "from": "T01n0068_001:0870a17_11",
        "context_with_next_sentence": true
    },
    {
        "source_sentence": "『汝審見賴吒和羅者，我悉脫身上衣被珠環，乞匄與汝，免汝為良民。",
        "from": "T01n0068_001:0870a19_3",
        "context_with_next_sentence": true
    },
    {
        "source_sentence": "』」母語夫言：",
        "from": "T01n0068_001:0870a19_10",
        "context_with_next_sentence": true
    },
    {
        "source_sentence": "「疾起分布行求索之。",
        "from": "T01n0068_001:0870a19_20",
        "context_with_next_sentence": true
    },
    {
        "source_sentence": "」夫即斂頭，走行於諸街曲里巷而求索之。",
        "from": "T01n0068_001:0870a20_15",
        "context_with_next_sentence": true
    },
    {
        "source_sentence": "見賴吒和羅於屏處仰頭視日，適得飯時，便止食臭豆羹滓。",
        "from": "T01n0068_001:0870a22_3",
        "context_with_next_sentence": true
    },
    {
        "source_sentence": "公便前言賴吒和羅：",
        "from": "T01n0068_001:0870a22_12",
        "context_with_next_sentence": true
    },
    {
        "source_sentence": "「汝不當來歸於家好坐食美飯耶？",
        "from": "T01n0068_001:0870a23_7",
        "context_with_next_sentence": true
    },
    {
        "source_sentence": "而反於是間止食臭豆羹滓為？",
        "from": "T01n0068_001:0870a24_2",
        "context_with_next_sentence": true
    },
    {
        "source_sentence": "」賴吒和羅語父言：",
        "from": "T01n0068_001:0870a24_11",
        "context_with_next_sentence": true
    },
    {
        "source_sentence": "「我棄家學道作沙門，無家，我當那所得家？",
        "from": "T01n0068_001:0870a25_9",
        "context_with_next_sentence": true
    },
    {
        "source_sentence": "」公呼共歸家，不肯隨去。",
        "from": "T01n0068_001:0870a26_1",
        "context_with_next_sentence": true
    },
    {
        "source_sentence": "公便宿請：",
        "from": "T01n0068_001:0870a26_6",
        "context_with_next_sentence": true
    },
    {
        "source_sentence": "「明日來，到家飯，行見汝母。",
        "from": "T01n0068_001:0870a26_20",
        "context_with_next_sentence": true
    },
    {
        "source_sentence": "」賴吒和羅言：",
        "from": "T01n0068_001:0870a27_4",
        "context_with_next_sentence": true
    },
    {
        "source_sentence": "「大善！",
        "from": "T01n0068_001:0870a27_8",
        "context_with_next_sentence": true
    },
    {
        "source_sentence": "」公歸語嫗言：",
        "from": "T01n0068_001:0870a27_15",
        "context_with_next_sentence": true
    },
    {
        "source_sentence": "「賴吒和羅審來在此，我已宿請，明日當來飯。",
        "from": "T01n0068_001:0870a28_14",
        "context_with_next_sentence": true
    },
    {
        "source_sentence": "子受請，所當具者便饒具之。",
        "from": "T01n0068_001:0870a29_6",
        "context_with_next_sentence": true
    },
    {
        "source_sentence": "」母即呼舍中奴婢皆著前，告言：",
        "from": "T01n0068_001:0870b01_1",
        "context_with_next_sentence": true
    },
    {
        "source_sentence": "「我初入門時，父母所送我，金銀白珠珍寶，悉出著中庭地，以物覆其上。",
        "from": "T01n0068_001:0870b02_12",
        "context_with_next_sentence": true
    },
    {
        "source_sentence": "」婢即受母教，悉出金銀白珠珍寶，積著庭中，物覆其上，高出人頭上。",
        "from": "T01n0068_001:0870b04_3",
        "context_with_next_sentence": true
    },
    {
        "source_sentence": "賴吒和羅，食時被袈裟、持應器，到父母家。",
        "from": "T01n0068_001:0870b05_2",
        "context_with_next_sentence": true
    },
    {
        "source_sentence": "父母遙見子來入門，母便取金銀積上覆去之，前以兩手把金銀散之。",
        "from": "T01n0068_001:0870b06_13",
        "context_with_next_sentence": true
    },
    {
        "source_sentence": "語賴吒和羅言：",
        "from": "T01n0068_001:0870b07_1",
        "context_with_next_sentence": true
    },
    {
        "source_sentence": "「見金銀珍寶，是汝母入門時所有也，汝父所有也，金銀珍寶無央數，汝可取，以布施飲食極自娛樂。",
        "from": "T01n0068_001:0870b09_5",
        "context_with_next_sentence": true
    },
    {
        "source_sentence": "用沙門作為？",
        "from": "T01n0068_001:0870b09_11",
        "context_with_next_sentence": true
    },
    {
        "source_sentence": "不如作白衣自在家也。",
        "from": "T01n0068_001:0870b10_2",
        "context_with_next_sentence": true
    },
    {
        "source_sentence": "」賴吒和羅語父母言：",
        "from": "T01n0068_001:0870b10_12",
        "context_with_next_sentence": true
    },
    {
        "source_sentence": "「如使大人用我言者，我欲誡大人一事。",
        "from": "T01n0068_001:0870b11_9",
        "context_with_next_sentence": true
    },
    {
        "source_sentence": "」父母言：",
        "from": "T01n0068_001:0870b11_14",
        "context_with_next_sentence": true
    },
    {
        "source_sentence": "「大佳！",
        "from": "T01n0068_001:0870b11_18",
        "context_with_next_sentence": true
    },
    {
        "source_sentence": "受教。",
        "from": "T01n0068_001:0870b11_21",
        "context_with_next_sentence": true
    },
    {
        "source_sentence": "」賴吒和羅言：",
        "from": "T01n0068_001:0870b12_3",
        "context_with_next_sentence": true
    },
    {
        "source_sentence": "「取寶物上覆皆用作囊，悉取珍寶盛著囊中，載著車上，持到恒水邊，視占深處以投其中。",
        "from": "T01n0068_001:0870b14_3",
        "context_with_next_sentence": true
    },
    {
        "source_sentence": "所以者何？",
        "from": "T01n0068_001:0870b14_8",
        "context_with_next_sentence": true
    },
    {
        "source_sentence": "畜財寶者，令人多憂，或恐縣官盜賊、或恐水火、或恐怨家。",
        "from": "T01n0068_001:0870b15_15",
        "context_with_next_sentence": true
    },
    {
        "source_sentence": "」父母便生意言：",
        "from": "T01n0068_001:0870b16_2",
        "context_with_next_sentence": true
    },
    {
        "source_sentence": "「賴吒和羅不可以財寶化也。",
        "from": "T01n0068_001:0870b16_15",
        "context_with_next_sentence": true
    },
    {
        "source_sentence": "試持故時諸美人妓女化還之耳。",
        "from": "T01n0068_001:0870b17_9",
        "context_with_next_sentence": true
    },
    {
        "source_sentence": "」母即到諸美人妓女所，教令悉沐浴莊嚴，著珠環服飾，如賴吒和羅在時所喜被服來出。",
        "from": "T01n0068_001:0870b19_9",
        "context_with_next_sentence": true
    },
    {
        "source_sentence": "母教諸美人妓女言：",
        "from": "T01n0068_001:0870b19_18",
        "context_with_next_sentence": true
    },
    {
        "source_sentence": "「汝出見賴吒和羅者，但言大家子！",
        "from": "T01n0068_001:0870b20_15",
        "context_with_next_sentence": true
    },
    {
        "source_sentence": "何所玉女勝我曹者，而棄我曹行學道，更求玉女乎？",
        "from": "T01n0068_001:0870b21_18",
        "context_with_next_sentence": true
    },
    {
        "source_sentence": "」諸美人妓女即受母教莊飾出，諸美人妓女語賴吒和羅言：",
        "from": "T01n0068_001:0870b23_5",
        "context_with_next_sentence": true
    },
    {
        "source_sentence": "「大家子！",
        "from": "T01n0068_001:0870b23_10",
        "context_with_next_sentence": true
    },
    {
        "source_sentence": "何所玉女勝我曹者？",
        "from": "T01n0068_001:0870b23_19",
        "context_with_next_sentence": true
    },
    {
        "source_sentence": "而棄我曹行學道，更求玉女乎？",
        "from": "T01n0068_001:0870b24_12",
        "context_with_next_sentence": true
    },
    {
        "source_sentence": "」賴吒和羅言：",
        "from": "T01n0068_001:0870b24_19",
        "context_with_next_sentence": true
    },
    {
        "source_sentence": "「我不用索玉女故，棄諸姉去也。",
        "from": "T01n0068_001:0870b25_12",
        "context_with_next_sentence": true
    },
    {
        "source_sentence": "」諸美人妓女聞之語即慚愧，長跪低頭以手覆面言：",
        "from": "T01n0068_001:0870b26_15",
        "context_with_next_sentence": true
    },
    {
        "source_sentence": "「以不用我曹作妻，反呼我曹為姉。",
        "from": "T01n0068_001:0870b27_11",
        "context_with_next_sentence": true
    },
    {
        "source_sentence": "」賴吒和羅語父母言：",
        "from": "T01n0068_001:0870b28_1",
        "context_with_next_sentence": true
    },
    {
        "source_sentence": "「何為致相嬈？",
        "from": "T01n0068_001:0870b28_8",
        "context_with_next_sentence": true
    },
    {
        "source_sentence": "欲作飯者善，不能者已。",
        "from": "T01n0068_001:0870b28_19",
        "context_with_next_sentence": true
    },
    {
        "source_sentence": "」父母即為出飯具著前，便飯食。",
        "from": "T01n0068_001:0870b29_11",
        "context_with_next_sentence": true
    },
    {
        "source_sentence": "父母欲久視其子，恐飯已便捨去，勅閉諸門戶皆令下門鑰。",
        "from": "T01n0068_001:0870c01_17",
        "context_with_next_sentence": true
    },
    {
        "source_sentence": "飯竟，為父母說經言：",
        "from": "T01n0068_001:0870c02_8",
        "context_with_next_sentence": true
    },
    {
        "source_sentence": "「諸野人畜獸不當拘閉，畜獸不得自在，且捨人走。",
        "from": "T01n0068_001:0870c03_10",
        "context_with_next_sentence": true
    },
    {
        "source_sentence": "飯已，當去耳。",
        "from": "T01n0068_001:0870c03_17",
        "context_with_next_sentence": true
    },
    {
        "source_sentence": "野獸得脫，便走入深山。",
        "from": "T01n0068_001:0870c04_7",
        "context_with_next_sentence": true
    },
    {
        "source_sentence": "梳頭著澤畫眉粉白黛黑，可以化愚人耳；",
        "from": "T01n0068_001:0870c05_5",
        "context_with_next_sentence": true
    },
    {
        "source_sentence": "已度世之人，不可以此化也。",
        "from": "T01n0068_001:0870c05_18",
        "context_with_next_sentence": true
    },
    {
        "source_sentence": "視子骸骨皮肉裹之，飾以金珠珥璫󳥞瑤之人，向是曹人如入湯火中，火適無所愛。",
        "from": "T01n0068_001:0870c07_15",
        "context_with_next_sentence": true
    },
    {
        "source_sentence": "香熏塗身可以化愚人，不可化度世之人也。",
        "from": "T01n0068_001:0870c08_15",
        "context_with_next_sentence": true
    },
    {
        "source_sentence": "不能自知當所為而為之，亦不能別父母，亦不能別兄弟，人心有所愛，不能自絕也。",
        "from": "T01n0068_001:0870c10_14",
        "context_with_next_sentence": true
    },
    {
        "source_sentence": "婦女譬若眾水，水流入大海，愚人向女人，便流入泥犁中、禽獸中薜荔中，意欲脫於生死憂苦者，欲得泥洹道者，當遠離婦女。",
        "from": "T01n0068_001:0870c13_10",
        "context_with_next_sentence": true
    },
    {
        "source_sentence": "」賴吒和羅為父母說經竟，便飛從天窓中出去，如猛師子走得脫。",
        "from": "T01n0068_001:0870c15_1",
        "context_with_next_sentence": true
    },
    {
        "source_sentence": "時國王名拘獵，與賴吒和羅少小親厚。",
        "from": "T01n0068_001:0870c15_18",
        "context_with_next_sentence": true
    },
    {
        "source_sentence": "王有一廬觀在城外，賴吒和羅飛往前入廬中，有樹名維醯勒，止坐其下。",
        "from": "T01n0068_001:0870c17_13",
        "context_with_next_sentence": true
    },
    {
        "source_sentence": "時王拘獵偶欲出到廬遊戲，勅廬監令豫掃除，廬監被勅即行掃除。",
        "from": "T01n0068_001:0870c19_3",
        "context_with_next_sentence": true
    },
    {
        "source_sentence": "見賴吒和羅在維醯勒廬樹下坐，廬監見之，即行白王：",
        "from": "T01n0068_001:0870c20_8",
        "context_with_next_sentence": true
    },
    {
        "source_sentence": "「掃除已淨。",
        "from": "T01n0068_001:0870c20_14",
        "context_with_next_sentence": true
    },
    {
        "source_sentence": "王常可道說親厚知識賴吒和羅，今在廬中樹下坐。",
        "from": "T01n0068_001:0870c21_15",
        "context_with_next_sentence": true
    },
    {
        "source_sentence": "王欲見者可孚行。",
        "from": "T01n0068_001:0870c22_4",
        "context_with_next_sentence": true
    },
    {
        "source_sentence": "」王聞之大歡喜，即嚴駕而出。",
        "from": "T01n0068_001:0870c22_18",
        "context_with_next_sentence": true
    },
    {
        "source_sentence": "到廬外，下車步入至賴吒和羅所前，作禮却坐。",
        "from": "T01n0068_001:0870c23_18",
        "context_with_next_sentence": true
    },
    {
        "source_sentence": "賴吒和羅言：",
        "from": "T01n0068_001:0870c24_4",
        "context_with_next_sentence": true
    },
    {
        "source_sentence": "「王來到，是大善！",
        "from": "T01n0068_001:0870c24_13",
        "context_with_next_sentence": true
    },
    {
        "source_sentence": "」王言：",
        "from": "T01n0068_001:0870c24_17",
        "context_with_next_sentence": true
    },
    {
        "source_sentence": "「雖我自來者，卿是我少小知識，意欲持財物極意相遺。",
        "from": "T01n0068_001:0870c25_17",
        "context_with_next_sentence": true
    },
    {
        "source_sentence": "」賴吒和羅報王言：",
        "from": "T01n0068_001:0870c26_6",
        "context_with_next_sentence": true
    },
    {
        "source_sentence": "「不宜持財物相遺也。",
        "from": "T01n0068_001:0870c26_16",
        "context_with_next_sentence": true
    },
    {
        "source_sentence": "今我以棄重擔牢獄解去也，王復欲持牢獄重擔著我上耶？",
        "from": "T01n0068_001:0870c28_3",
        "context_with_next_sentence": true
    },
    {
        "source_sentence": "不宜持是來相與也。",
        "from": "T01n0068_001:0870c28_12",
        "context_with_next_sentence": true
    },
    {
        "source_sentence": "」王言：",
        "from": "T01n0068_001:0870c28_16",
        "context_with_next_sentence": true
    },
    {
        "source_sentence": "「我當持何等相遺也？",
        "from": "T01n0068_001:0870c29_4",
        "context_with_next_sentence": true
    },
    {
        "source_sentence": "」賴吒和羅言：",
        "from": "T01n0068_001:0870c29_11",
        "context_with_next_sentence": true
    },
    {
        "source_sentence": "「王但當言：",
        "from": "T01n0068_001:0870c29_17",
        "context_with_next_sentence": true
    },
    {
        "source_sentence": "『令我國熾盛，五穀豐熟，人民眾多，乞匃易得，可止我國中，我不得令吏民侵抂卿。",
        "from": "T01n0068_001:0871a02_12",
        "context_with_next_sentence": true
    },
    {
        "source_sentence": "』」王言：",
        "from": "T01n0068_001:0871a02_17",
        "context_with_next_sentence": true
    },
    {
        "source_sentence": "「受教，當如所願賴吒和羅所言。",
        "from": "T01n0068_001:0871a03_8",
        "context_with_next_sentence": true
    },
    {
        "source_sentence": "」王言：",
        "from": "T01n0068_001:0871a03_12",
        "context_with_next_sentence": true
    },
    {
        "source_sentence": "「我欲有所問，願聽我言。",
        "from": "T01n0068_001:0871a04_2",
        "context_with_next_sentence": true
    },
    {
        "source_sentence": "」賴吒和羅言：",
        "from": "T01n0068_001:0871a04_9",
        "context_with_next_sentence": true
    },
    {
        "source_sentence": "「大善！",
        "from": "T01n0068_001:0871a04_13",
        "context_with_next_sentence": true
    },
    {
        "source_sentence": "」王便言：",
        "from": "T01n0068_001:0871a04_18",
        "context_with_next_sentence": true
    },
    {
        "source_sentence": "「凡人作沙門有四苦事，乃行作沙門耳。",
        "from": "T01n0068_001:0871a05_11",
        "context_with_next_sentence": true
    },
    {
        "source_sentence": "何等為四？",
        "from": "T01n0068_001:0871a05_16",
        "context_with_next_sentence": true
    },
    {
        "source_sentence": "一者年耆，二者病瘦，三者孤獨，四者貧窮。",
        "from": "T01n0068_001:0871a06_17",
        "context_with_next_sentence": true
    },
    {
        "source_sentence": "人有是四苦者，乃行作沙門耳。",
        "from": "T01n0068_001:0871a07_10",
        "context_with_next_sentence": true
    },
    {
        "source_sentence": "今我視卿，了無是四事，用何等故作沙門乎？",
        "from": "T01n0068_001:0871a08_10",
        "context_with_next_sentence": true
    },
    {
        "source_sentence": "」王言：",
        "from": "T01n0068_001:0871a08_14",
        "context_with_next_sentence": true
    },
    {
        "source_sentence": "「所以年耆作沙門者，人老自念氣力薄少坐起苦難，不能遠行治生致錢財，正使有財產不能堅持，用是故除鬚髮作沙門；",
        "from": "T01n0068_001:0871a11_7",
        "context_with_next_sentence": true
    },
    {
        "source_sentence": "我視卿了無有是，頭鬚正黑身體完具，適是中年當自娛樂，時有父母啼泣，不樂卿作沙門。",
        "from": "T01n0068_001:0871a13_10",
        "context_with_next_sentence": true
    },
    {
        "source_sentence": "二者若人身被重病身體羸瘦，自念不能治生致錢財，正使有財產不能堅持，用是故除鬚髮作沙門；",
        "from": "T01n0068_001:0871a15_15",
        "context_with_next_sentence": true
    },
    {
        "source_sentence": "我視卿了無是，重病身體強健。",
        "from": "T01n0068_001:0871a16_10",
        "context_with_next_sentence": true
    },
    {
        "source_sentence": "三者人有孤獨一身，不能治生致錢財，正使有財產不能堅持，以是故作沙門；",
        "from": "T01n0068_001:0871a18_6",
        "context_with_next_sentence": true
    },
    {
        "source_sentence": "我視卿了無是，除王家宗親，視我國中尚無過卿者。",
        "from": "T01n0068_001:0871a19_11",
        "context_with_next_sentence": true
    },
    {
        "source_sentence": "四者人貧窮飢寒無以自給，自念貧窮無以治生，以是故除鬚髮作沙門，得乞匃以自活；",
        "from": "T01n0068_001:0871a21_11",
        "context_with_next_sentence": true
    },
    {
        "source_sentence": "我視卿了無是，我視國中富者，無過於卿者。",
        "from": "T01n0068_001:0871a22_11",
        "context_with_next_sentence": true
    },
    {
        "source_sentence": "人用是四苦故作沙門耳。",
        "from": "T01n0068_001:0871a23_3",
        "context_with_next_sentence": true
    },
    {
        "source_sentence": "」王問：",
        "from": "T01n0068_001:0871a23_7",
        "context_with_next_sentence": true
    },
    {
        "source_sentence": "「寧復有異是四事作沙門者不？",
        "from": "T01n0068_001:0871a23_21",
        "context_with_next_sentence": true
    },
    {
        "source_sentence": "」賴吒和羅言：",
        "from": "T01n0068_001:0871a24_5",
        "context_with_next_sentence": true
    },
    {
        "source_sentence": "「佛持是四事常自道說，皆更知之，用教誡人，我心中審如佛言，是故我除鬚髮被袈裟作沙門。",
        "from": "T01n0068_001:0871a26_7",
        "context_with_next_sentence": true
    },
    {
        "source_sentence": "何等為四？",
        "from": "T01n0068_001:0871a26_12",
        "context_with_next_sentence": true
    },
    {
        "source_sentence": "一者人生無有能避於老者，無有能止身使不老者。",
        "from": "T01n0068_001:0871a27_15",
        "context_with_next_sentence": true
    },
    {
        "source_sentence": "二者無有能避於病者，身無有代人死者。",
        "from": "T01n0068_001:0871a28_14",
        "context_with_next_sentence": true
    },
    {
        "source_sentence": "三者人死空身，不能齎持財產去。",
        "from": "T01n0068_001:0871a29_10",
        "context_with_next_sentence": true
    },
    {
        "source_sentence": "四者人至死，無有能厭於愛欲及財產者，人皆為財產愛欲作奴婢。",
        "from": "T01n0068_001:0871b02_1",
        "context_with_next_sentence": true
    },
    {
        "source_sentence": "佛為我說是四事，我心信之，故作沙門。",
        "from": "T01n0068_001:0871b02_19",
        "context_with_next_sentence": true
    },
    {
        "source_sentence": "」王言：",
        "from": "T01n0068_001:0871b03_1",
        "context_with_next_sentence": true
    },
    {
        "source_sentence": "「卿說是四事徵促，我意不解，願更為我廣說之。",
        "from": "T01n0068_001:0871b04_2",
        "context_with_next_sentence": true
    },
    {
        "source_sentence": "」賴吒和羅言：",
        "from": "T01n0068_001:0871b04_9",
        "context_with_next_sentence": true
    },
    {
        "source_sentence": "「我自問王，王當以誠報我。",
        "from": "T01n0068_001:0871b04_22",
        "context_with_next_sentence": true
    },
    {
        "source_sentence": "王年二十三十至四十時，氣力射戲、上象騙馬、行步趍走，當爾時，自視寧有雙無？",
        "from": "T01n0068_001:0871b06_17",
        "context_with_next_sentence": true
    },
    {
        "source_sentence": "」王言：",
        "from": "T01n0068_001:0871b06_21",
        "context_with_next_sentence": true
    },
    {
        "source_sentence": "「實如賴吒和羅言，我年二十三十至四十時，自視無雙，如我射戲、上象騙馬、行步趍走；",
        "from": "T01n0068_001:0871b08_19",
        "context_with_next_sentence": true
    },
    {
        "source_sentence": "今年長老，氣力衰微坐起苦難，意欲有所越蹈，不能越度。",
        "from": "T01n0068_001:0871b10_6",
        "context_with_next_sentence": true
    },
    {
        "source_sentence": "」賴吒和羅言：",
        "from": "T01n0068_001:0871b10_13",
        "context_with_next_sentence": true
    },
    {
        "source_sentence": "「佛說是一事，我用是故，剃頭鬚作沙門。",
        "from": "T01n0068_001:0871b11_9",
        "context_with_next_sentence": true
    },
    {
        "source_sentence": "」王言：",
        "from": "T01n0068_001:0871b11_13",
        "context_with_next_sentence": true
    },
    {
        "source_sentence": "「佛說是事，實奇實善，入我心中。",
        "from": "T01n0068_001:0871b12_6",
        "context_with_next_sentence": true
    },
    {
        "source_sentence": "」賴吒和羅問王言：",
        "from": "T01n0068_001:0871b12_15",
        "context_with_next_sentence": true
    },
    {
        "source_sentence": "「國中寧有傍臣百官仰王生活者不？",
        "from": "T01n0068_001:0871b13_9",
        "context_with_next_sentence": true
    },
    {
        "source_sentence": "」王言：",
        "from": "T01n0068_001:0871b13_13",
        "context_with_next_sentence": true
    },
    {
        "source_sentence": "「然，有是。",
        "from": "T01n0068_001:0871b13_19",
        "context_with_next_sentence": true
    },
    {
        "source_sentence": "」賴吒和羅言：",
        "from": "T01n0068_001:0871b14_2",
        "context_with_next_sentence": true
    },
    {
        "source_sentence": "「王曾被病困劣著床時不？",
        "from": "T01n0068_001:0871b14_14",
        "context_with_next_sentence": true
    },
    {
        "source_sentence": "」王言：",
        "from": "T01n0068_001:0871b14_18",
        "context_with_next_sentence": true
    },
    {
        "source_sentence": "「然，有是。",
        "from": "T01n0068_001:0871b14_24",
        "context_with_next_sentence": true
    },
    {
        "source_sentence": "」賴吒和羅言：",
        "from": "T01n0068_001:0871b15_5",
        "context_with_next_sentence": true
    },
    {
        "source_sentence": "「被病著床時，王呼傍臣百官仰王生活者，教勅言：",
        "from": "T01n0068_001:0871b16_8",
        "context_with_next_sentence": true
    },
    {
        "source_sentence": "『今我被病困劇，汝曹共分取我病去。",
        "from": "T01n0068_001:0871b17_4",
        "context_with_next_sentence": true
    },
    {
        "source_sentence": "』王雖有是教，臣下寧能共分王病持去不？",
        "from": "T01n0068_001:0871b18_3",
        "context_with_next_sentence": true
    },
    {
        "source_sentence": "」王言：",
        "from": "T01n0068_001:0871b18_7",
        "context_with_next_sentence": true
    },
    {
        "source_sentence": "「不也。",
        "from": "T01n0068_001:0871b18_11",
        "context_with_next_sentence": true
    },
    {
        "source_sentence": "身會當自受之，傍臣不能代。",
        "from": "T01n0068_001:0871b19_1",
        "context_with_next_sentence": true
    },
    {
        "source_sentence": "」賴吒和羅言：",
        "from": "T01n0068_001:0871b19_8",
        "context_with_next_sentence": true
    },
    {
        "source_sentence": "「佛說是，是為二事，我用是故作沙門。",
        "from": "T01n0068_001:0871b20_3",
        "context_with_next_sentence": true
    },
    {
        "source_sentence": "」王言：",
        "from": "T01n0068_001:0871b20_7",
        "context_with_next_sentence": true
    },
    {
        "source_sentence": "「實奇實善，入我心中。",
        "from": "T01n0068_001:0871b20_18",
        "context_with_next_sentence": true
    },
    {
        "source_sentence": "」賴吒和羅問王言：",
        "from": "T01n0068_001:0871b21_3",
        "context_with_next_sentence": true
    },
    {
        "source_sentence": "「若人壽終欲盡且死時，人之意所不喜也，雖不喜亦不能得離於死。",
        "from": "T01n0068_001:0871b22_13",
        "context_with_next_sentence": true
    },
    {
        "source_sentence": "」賴吒和羅言：",
        "from": "T01n0068_001:0871b22_20",
        "context_with_next_sentence": true
    },
    {
        "source_sentence": "「人自知當死，何以故不豫持珍寶著當所生處？",
        "from": "T01n0068_001:0871b24_1",
        "context_with_next_sentence": true
    },
    {
        "source_sentence": "」王言：",
        "from": "T01n0068_001:0871b24_5",
        "context_with_next_sentence": true
    },
    {
        "source_sentence": "「不能持珍寶豫著當所生處也，皆當棄，空去耳。",
        "from": "T01n0068_001:0871b25_6",
        "context_with_next_sentence": true
    },
    {
        "source_sentence": "」賴吒和羅言：",
        "from": "T01n0068_001:0871b25_13",
        "context_with_next_sentence": true
    },
    {
        "source_sentence": "「佛說是，是為三事，我用是故作沙門。",
        "from": "T01n0068_001:0871b26_7",
        "context_with_next_sentence": true
    },
    {
        "source_sentence": "」王言：",
        "from": "T01n0068_001:0871b26_11",
        "context_with_next_sentence": true
    },
    {
        "source_sentence": "「佛說是事，實奇實善，入我心中。",
        "from": "T01n0068_001:0871b27_4",
        "context_with_next_sentence": true
    },
    {
        "source_sentence": "」賴吒和羅問王言：",
        "from": "T01n0068_001:0871b27_13",
        "context_with_next_sentence": true
    },
    {
        "source_sentence": "「王寧有國中安寧、人民熾盛、五穀豐熟？",
        "from": "T01n0068_001:0871b28_11",
        "context_with_next_sentence": true
    },
    {
        "source_sentence": "」王言：",
        "from": "T01n0068_001:0871b28_15",
        "context_with_next_sentence": true
    },
    {
        "source_sentence": "「有是。",
        "from": "T01n0068_001:0871b28_19",
        "context_with_next_sentence": true
    },
    {
        "source_sentence": "」賴吒和羅言：",
        "from": "T01n0068_001:0871b29_1",
        "context_with_next_sentence": true
    },
    {
        "source_sentence": "「若有人從東方來，至誠語王，王亦當信其所言：",
        "from": "T01n0068_001:0871c01_3",
        "context_with_next_sentence": true
    },
    {
        "source_sentence": "『我從東方來，見有大國，國中豐熟、人民熾盛。",
        "from": "T01n0068_001:0871c02_3",
        "context_with_next_sentence": true
    },
    {
        "source_sentence": "我識道徑，能持王兵往攻取其國。",
        "from": "T01n0068_001:0871c02_18",
        "context_with_next_sentence": true
    },
    {
        "source_sentence": "』王聞是語，寧欲使人往取其國不？",
        "from": "T01n0068_001:0871c03_13",
        "context_with_next_sentence": true
    },
    {
        "source_sentence": "」王言：",
        "from": "T01n0068_001:0871c03_17",
        "context_with_next_sentence": true
    },
    {
        "source_sentence": "「然，貪其利入，猶欲取之。",
        "from": "T01n0068_001:0871c04_7",
        "context_with_next_sentence": true
    },
    {
        "source_sentence": "」賴吒和羅言：",
        "from": "T01n0068_001:0871c04_14",
        "context_with_next_sentence": true
    },
    {
        "source_sentence": "「若復有人從南方來、西方來、北方來者，道說有國如東方者，王寧欲取之不？",
        "from": "T01n0068_001:0871c06_8",
        "context_with_next_sentence": true
    },
    {
        "source_sentence": "」王言：",
        "from": "T01n0068_001:0871c06_12",
        "context_with_next_sentence": true
    },
    {
        "source_sentence": "「然，貪其利入，猶欲取之。",
        "from": "T01n0068_001:0871c07_1",
        "context_with_next_sentence": true
    },
    {
        "source_sentence": "」賴吒和羅言：",
        "from": "T01n0068_001:0871c07_8",
        "context_with_next_sentence": true
    },
    {
        "source_sentence": "「若復有人從海一邊渡來，至誠語王，王亦信其所言：",
        "from": "T01n0068_001:0871c08_10",
        "context_with_next_sentence": true
    },
    {
        "source_sentence": "『言海一邊有大國，國中五穀豐熟、人民熾盛。",
        "from": "T01n0068_001:0871c09_11",
        "context_with_next_sentence": true
    },
    {
        "source_sentence": "我識道徑，能持王兵往攻其國。",
        "from": "T01n0068_001:0871c10_5",
        "context_with_next_sentence": true
    },
    {
        "source_sentence": "』王聞是語，寧欲使人取其國不？",
        "from": "T01n0068_001:0871c10_20",
        "context_with_next_sentence": true
    },
    {
        "source_sentence": "」王言：",
        "from": "T01n0068_001:0871c11_2",
        "context_with_next_sentence": true
    },
    {
        "source_sentence": "「然，貪其利入，猶欲取之。",
        "from": "T01n0068_001:0871c11_15",
        "context_with_next_sentence": true
    },
    {
        "source_sentence": "」賴吒和羅言：",
        "from": "T01n0068_001:0871c11_22",
        "context_with_next_sentence": true
    },
    {
        "source_sentence": "「佛見是事，知人苦貪無厭足也，是為四事，我用是故作沙門。",
        "from": "T01n0068_001:0871c13_6",
        "context_with_next_sentence": true
    },
    {
        "source_sentence": "佛見是四事，用教誡人。",
        "from": "T01n0068_001:0871c13_17",
        "context_with_next_sentence": true
    },
    {
        "source_sentence": "」王言：",
        "from": "T01n0068_001:0871c14_1",
        "context_with_next_sentence": true
    },
    {
        "source_sentence": "「佛說是事，實奇實善，入我心中。",
        "from": "T01n0068_001:0871c14_17",
        "context_with_next_sentence": true
    },
    {
        "source_sentence": "」王言：",
        "from": "T01n0068_001:0871c14_21",
        "context_with_next_sentence": true
    },
    {
        "source_sentence": "「佛豫知去來現在之事，善乃如是耶？",
        "from": "T01n0068_001:0871c15_13",
        "context_with_next_sentence": true
    },
    {
        "source_sentence": "」賴吒和羅言：",
        "from": "T01n0068_001:0871c15_20",
        "context_with_next_sentence": true
    },
    {
        "source_sentence": "「王自有國及四方國，常不厭足，復悕望海外國。",
        "from": "T01n0068_001:0871c17_1",
        "context_with_next_sentence": true
    },
    {
        "source_sentence": "佛見世間人有財寶者，皆堅藏守之，不肯布施與人，慳貪藏之，更復求索。",
        "from": "T01n0068_001:0871c18_14",
        "context_with_next_sentence": true
    },
    {
        "source_sentence": "帝王及人民，皆不知厭足，至於死不棄愛欲，會當捨其死，所有財寶皆置空去，當趣所作善惡道。",
        "from": "T01n0068_001:0871c20_18",
        "context_with_next_sentence": true
    },
    {
        "source_sentence": "善惡隨人，如影隨人。",
        "from": "T01n0068_001:0871c21_8",
        "context_with_next_sentence": true
    },
    {
        "source_sentence": "人死後，家室宗親啼哭悲哀，棺斂葬埋，人生獨生、死亦獨死，身作善惡身獨當之，無有人代者。",
        "from": "T01n0068_001:0871c23_10",
        "context_with_next_sentence": true
    },
    {
        "source_sentence": "飲食金銀珍寶，不能令人得道，財富不能救護人命，令不老死。",
        "from": "T01n0068_001:0871c24_18",
        "context_with_next_sentence": true
    },
    {
        "source_sentence": "人之所思念多端，人之所愛樂也，人志意數轉，不能專一。",
        "from": "T01n0068_001:0871c26_4",
        "context_with_next_sentence": true
    },
    {
        "source_sentence": "佛言：",
        "from": "T01n0068_001:0871c26_7",
        "context_with_next_sentence": true
    },
    {
        "source_sentence": "『人坐恣意故，以致凶變怨偶恐懼，譬如穿盜者之所念也。",
        "from": "T01n0068_001:0871c27_12",
        "context_with_next_sentence": true
    },
    {
        "source_sentence": "人從後得之，身所作惡，自陷其死，如世間人作惡，死後當入泥犁、畜生、薜荔中。",
        "from": "T01n0068_001:0871c29_10",
        "context_with_next_sentence": true
    },
    {
        "source_sentence": "譬如樹木生華葉成實者，中有花時墮者，中有成果時墮者，中有大時墮者，中有熟時墮者。",
        "from": "T01n0068_001:0872a02_10",
        "context_with_next_sentence": true
    },
    {
        "source_sentence": "人亦如是，中有從腹中墮者，中有墮地死者，中有半年死者，中有老時死者，人命不可知。",
        "from": "T01n0068_001:0872a04_10",
        "context_with_next_sentence": true
    },
    {
        "source_sentence": "』」賴吒和羅言：",
        "from": "T01n0068_001:0872a04_18",
        "context_with_next_sentence": true
    },
    {
        "source_sentence": "「我用是故作沙門，凡人謂我不能治家故作沙門。",
        "from": "T01n0068_001:0872a05_17",
        "context_with_next_sentence": true
    },
    {
        "source_sentence": "雖有諸論議，要不如學道。",
        "from": "T01n0068_001:0872a06_10",
        "context_with_next_sentence": true
    },
    {
        "source_sentence": "」賴吒和羅說經竟，王便得第一須陀洹道，便受五戒：",
        "from": "T01n0068_001:0872a07_13",
        "context_with_next_sentence": true
    },
    {
        "source_sentence": "一者不殺，二者不盜，三者不犯他人婦女，四者不妄語兩舌，五者不飲酒。",
        "from": "T01n0068_001:0872a09_8",
        "context_with_next_sentence": true
    },
    {
        "source_sentence": "王受戒已，即作禮而去。",
        "from": "T01n0068_001:0872a09_19",
        "context_with_next_sentence": true
    },
    {
        "source_sentence": "佛說賴吒和羅經",
        "from": "T01n0068_001:0872a10_100",
        "context_with_next_sentence": false
    }
]