[
    {
        "source_sentence": "佛說力士移山經",
        "from": "T02n0135_001:0857c19_0",
        "context_with_next_sentence": true
    },
    {
        "source_sentence": "西晉天竺三藏竺法護譯",
        "from": "T02n0135_001:0857c21_0",
        "context_with_next_sentence": true
    },
    {
        "source_sentence": "聞如是：一時，佛遊拘夷那竭國力士所生地",
        "from": "T02n0135_001:0857c22_0",
        "context_with_next_sentence": true
    },
    {
        "source_sentence": "大叢樹間，與比丘千二百五十人俱。",
        "from": "T02n0135_001:0857c23_15",
        "context_with_next_sentence": true
    },
    {
        "source_sentence": "臨滅度時，時國臣民皆出來會。",
        "from": "T02n0135_001:0857c24_10",
        "context_with_next_sentence": true
    },
    {
        "source_sentence": "佛問阿難：",
        "from": "T02n0135_001:0857c24_15",
        "context_with_next_sentence": true
    },
    {
        "source_sentence": "「斯國大眾何故雲集？",
        "from": "T02n0135_001:0857c25_4",
        "context_with_next_sentence": true
    },
    {
        "source_sentence": "」賢者阿難白世尊曰：",
        "from": "T02n0135_001:0857c25_14",
        "context_with_next_sentence": true
    },
    {
        "source_sentence": "「有大石山去此不遠，方六十丈高百二十丈，妨塞門途行者迴礙，五百力士同心議曰：",
        "from": "T02n0135_001:0857c27_12",
        "context_with_next_sentence": true
    },
    {
        "source_sentence": "『吾等膂力世稱希有，徒自畜養無益時用，當共徙之立功後代。",
        "from": "T02n0135_001:0857c29_1",
        "context_with_next_sentence": true
    },
    {
        "source_sentence": "』即便并勢齊聲唱叫，力盡自疲不得動搖，音震遐邇，是故𪏭民輻湊來觀。",
        "from": "T02n0135_001:0858a01_13",
        "context_with_next_sentence": true
    },
    {
        "source_sentence": "」佛告阿難：",
        "from": "T02n0135_001:0858a01_19",
        "context_with_next_sentence": true
    },
    {
        "source_sentence": "「改正法服嚴行視之。",
        "from": "T02n0135_001:0858a02_7",
        "context_with_next_sentence": true
    },
    {
        "source_sentence": "」阿難受教，即從坐起稽首佛足，獨坐𢫌侍，在佛後翼從而進趣。",
        "from": "T02n0135_001:0858a03_16",
        "context_with_next_sentence": true
    },
    {
        "source_sentence": "諸大眾五百力士遙覩佛臻，金顏從容，威耀巍巍，端正殊妙，色像清淨，大士相好，莊嚴其身，降伏陰種，無有衰入，其心湛然，諸根寂定，和悅調隱，為天人最，洪焰暉赫，晃若寶山，如大炬明，炤燿幽冥，如大山崗，而有積雪，如日之光，昇于朝陽，如秋月盛，眾星特明，如轉輪王與諸寶臣四部眾俱，如樹花殖，暐曄繁茂，英豔無量，超出聖躬。",
        "from": "T02n0135_001:0858a11_6",
        "context_with_next_sentence": true
    },
    {
        "source_sentence": "五百力士無數之眾，瞻戴神變，莫不喜踊，善心荐發普而奉迎，五體自歸稽首足下，一心歸竦退住一面。",
        "from": "T02n0135_001:0858a13_14",
        "context_with_next_sentence": true
    },
    {
        "source_sentence": "於是，世尊問諸力士：",
        "from": "T02n0135_001:0858a14_9",
        "context_with_next_sentence": true
    },
    {
        "source_sentence": "「汝等何故體疲色顇？",
        "from": "T02n0135_001:0858a14_19",
        "context_with_next_sentence": true
    },
    {
        "source_sentence": "」答曰：",
        "from": "T02n0135_001:0858a15_1",
        "context_with_next_sentence": true
    },
    {
        "source_sentence": "「今此大石方六十丈高百二十丈，欲共舉移，始從一日勤身勠力，至于一月永不可動，慚恥無效取笑天下，是以疲竭姿色憔悴。",
        "from": "T02n0135_001:0858a17_17",
        "context_with_next_sentence": true
    },
    {
        "source_sentence": "」「此何所希冀？",
        "from": "T02n0135_001:0858a18_4",
        "context_with_next_sentence": true
    },
    {
        "source_sentence": "」力士答曰：",
        "from": "T02n0135_001:0858a18_10",
        "context_with_next_sentence": true
    },
    {
        "source_sentence": "「唯然大聖！",
        "from": "T02n0135_001:0858a18_16",
        "context_with_next_sentence": true
    },
    {
        "source_sentence": "我之福力莫能踰者，庶幾欲徙石光益於世，著名垂勳銘譽來裔，使王路平直荒域歸伏。",
        "from": "T02n0135_001:0858a20_13",
        "context_with_next_sentence": true
    },
    {
        "source_sentence": "」佛告力士：",
        "from": "T02n0135_001:0858a20_19",
        "context_with_next_sentence": true
    },
    {
        "source_sentence": "「明汝至愍意不堪任，吾為爾移遂汝本願，使汝戴功慎無愧懼。",
        "from": "T02n0135_001:0858a22_6",
        "context_with_next_sentence": true
    },
    {
        "source_sentence": "」力士歡喜啟曰：",
        "from": "T02n0135_001:0858a22_14",
        "context_with_next_sentence": true
    },
    {
        "source_sentence": "「敬從。",
        "from": "T02n0135_001:0858a22_18",
        "context_with_next_sentence": true
    },
    {
        "source_sentence": "」於時世尊更整法服，以右足大指，蹶舉山石挑至梵天，手右掌受，摶之三轉，置於虛空，去地四丈九尺，還著掌中，三指篾屑吹令銷瀃，應時三千大千世界六返震動。",
        "from": "T02n0135_001:0858a26_9",
        "context_with_next_sentence": true
    },
    {
        "source_sentence": "時諸力士，見佛神變威靈顯發，即懷惶怖衣毛為竪，白世尊曰：",
        "from": "T02n0135_001:0858a27_18",
        "context_with_next_sentence": true
    },
    {
        "source_sentence": "「此之舉指，為是大聖父母恩養乳哺力耶？",
        "from": "T02n0135_001:0858a28_16",
        "context_with_next_sentence": true
    },
    {
        "source_sentence": "神足智慧意行力乎？",
        "from": "T02n0135_001:0858a29_6",
        "context_with_next_sentence": true
    },
    {
        "source_sentence": "」答曰：",
        "from": "T02n0135_001:0858a29_10",
        "context_with_next_sentence": true
    },
    {
        "source_sentence": "「乳哺之勢，非餘力也。",
        "from": "T02n0135_001:0858a29_21",
        "context_with_next_sentence": true
    },
    {
        "source_sentence": "若吾建設神足之力，則能移此三千大千佛之世界，舉置殊異百千佛土，都不使人有往來想，不危眾生不害地蟲。",
        "from": "T02n0135_001:0858b03_10",
        "context_with_next_sentence": true
    },
    {
        "source_sentence": "」力士又問：",
        "from": "T02n0135_001:0858b03_16",
        "context_with_next_sentence": true
    },
    {
        "source_sentence": "「乳哺之力何所狀像？",
        "from": "T02n0135_001:0858b04_4",
        "context_with_next_sentence": true
    },
    {
        "source_sentence": "」世尊報曰：",
        "from": "T02n0135_001:0858b04_10",
        "context_with_next_sentence": true
    },
    {
        "source_sentence": "「凡牛之力百，當水牛力一；",
        "from": "T02n0135_001:0858b05_1",
        "context_with_next_sentence": true
    },
    {
        "source_sentence": "水牛力百，當青牛力一；",
        "from": "T02n0135_001:0858b05_12",
        "context_with_next_sentence": true
    },
    {
        "source_sentence": "青牛力百，當𤛆牛力一；",
        "from": "T02n0135_001:0858b06_2",
        "context_with_next_sentence": true
    },
    {
        "source_sentence": "𤛆牛力百，當竹牛力一；",
        "from": "T02n0135_001:0858b06_13",
        "context_with_next_sentence": true
    },
    {
        "source_sentence": "竹牛力百，當草象力一；",
        "from": "T02n0135_001:0858b07_3",
        "context_with_next_sentence": true
    },
    {
        "source_sentence": "草象力百，當凡象力一；",
        "from": "T02n0135_001:0858b07_14",
        "context_with_next_sentence": true
    },
    {
        "source_sentence": "凡象力百，當黑象力一；",
        "from": "T02n0135_001:0858b08_4",
        "context_with_next_sentence": true
    },
    {
        "source_sentence": "黑象力百，當白象力一；",
        "from": "T02n0135_001:0858b08_15",
        "context_with_next_sentence": true
    },
    {
        "source_sentence": "白象力百，當龍力一；",
        "from": "T02n0135_001:0858b09_4",
        "context_with_next_sentence": true
    },
    {
        "source_sentence": "龍力百，當可畏力士力一；",
        "from": "T02n0135_001:0858b09_16",
        "context_with_next_sentence": true
    },
    {
        "source_sentence": "可畏力士力百，當段力士力一；",
        "from": "T02n0135_001:0858b10_10",
        "context_with_next_sentence": true
    },
    {
        "source_sentence": "段力士力百，當崩墮力士力一；",
        "from": "T02n0135_001:0858b11_4",
        "context_with_next_sentence": true
    },
    {
        "source_sentence": "崩墮力士力百，當大破壞力士力一；",
        "from": "T02n0135_001:0858b12_1",
        "context_with_next_sentence": true
    },
    {
        "source_sentence": "大破壞力士力百，當半人乘力士力一；",
        "from": "T02n0135_001:0858b12_18",
        "context_with_next_sentence": true
    },
    {
        "source_sentence": "半人乘力士力百，當人乘力士力一；",
        "from": "T02n0135_001:0858b13_14",
        "context_with_next_sentence": true
    },
    {
        "source_sentence": "人乘力士力百，當大人乘力士力一；",
        "from": "T02n0135_001:0858b14_11",
        "context_with_next_sentence": true
    },
    {
        "source_sentence": "無央數不如如來、至真、等正覺乳哺之力。",
        "from": "T02n0135_001:0858b15_10",
        "context_with_next_sentence": true
    },
    {
        "source_sentence": "」佛告諸力士：",
        "from": "T02n0135_001:0858b15_17",
        "context_with_next_sentence": true
    },
    {
        "source_sentence": "「汝等當知，是為如來乳哺之力也。",
        "from": "T02n0135_001:0858b16_11",
        "context_with_next_sentence": true
    },
    {
        "source_sentence": "」諸力士白世尊曰：",
        "from": "T02n0135_001:0858b16_20",
        "context_with_next_sentence": true
    },
    {
        "source_sentence": "「大聖已現乳哺之力，神足之力為云何乎？",
        "from": "T02n0135_001:0858b17_18",
        "context_with_next_sentence": true
    },
    {
        "source_sentence": "」佛告力士：",
        "from": "T02n0135_001:0858b18_3",
        "context_with_next_sentence": true
    },
    {
        "source_sentence": "「憶吾昔者與大目揵連俱遊諸國，時穀飢饉，諸比丘眾不得分衛。",
        "from": "T02n0135_001:0858b19_12",
        "context_with_next_sentence": true
    },
    {
        "source_sentence": "目揵連白佛：",
        "from": "T02n0135_001:0858b19_18",
        "context_with_next_sentence": true
    },
    {
        "source_sentence": "『穀米踊貴人民餒餓，今諸比丘分衛無獲，氣力衰減不能講誦，日日轉羸懼不全命。",
        "from": "T02n0135_001:0858b21_15",
        "context_with_next_sentence": true
    },
    {
        "source_sentence": "往古天地始成之時，地出自然甘露之味，食者康寧四大用安，後人福薄味沒于地。",
        "from": "T02n0135_001:0858b23_13",
        "context_with_next_sentence": true
    },
    {
        "source_sentence": "今欲反地出古之味，比丘國人普得救命，令得飽滿誦經念道。",
        "from": "T02n0135_001:0858b25_2",
        "context_with_next_sentence": true
    },
    {
        "source_sentence": "』佛告目連：",
        "from": "T02n0135_001:0858b25_8",
        "context_with_next_sentence": true
    },
    {
        "source_sentence": "『且止！",
        "from": "T02n0135_001:0858b25_12",
        "context_with_next_sentence": true
    },
    {
        "source_sentence": "假欲反地，地有蟲蛾蠕動之類必被危害，又眾人福薄，不應服食古之地味。",
        "from": "T02n0135_001:0858b27_4",
        "context_with_next_sentence": true
    },
    {
        "source_sentence": "』目連又曰：",
        "from": "T02n0135_001:0858b27_10",
        "context_with_next_sentence": true
    },
    {
        "source_sentence": "『我將諸比丘及飢羸民，詣欝單曰土，使就食自然粳米。",
        "from": "T02n0135_001:0858b28_13",
        "context_with_next_sentence": true
    },
    {
        "source_sentence": "』世尊告曰：",
        "from": "T02n0135_001:0858b28_19",
        "context_with_next_sentence": true
    },
    {
        "source_sentence": "『其有神足者能自致到，未得輕舉安能往乎？",
        "from": "T02n0135_001:0858b29_17",
        "context_with_next_sentence": true
    },
    {
        "source_sentence": "』目連答曰：",
        "from": "T02n0135_001:0858c01_3",
        "context_with_next_sentence": true
    },
    {
        "source_sentence": "『無神力者，我當扶接使往獲安。",
        "from": "T02n0135_001:0858c01_18",
        "context_with_next_sentence": true
    },
    {
        "source_sentence": "』目連之德威變若斯，計閻浮提廣長二十八萬里，其地上廣下狹；",
        "from": "T02n0135_001:0858c03_6",
        "context_with_next_sentence": true
    },
    {
        "source_sentence": "瞿耶尼域廣長三十二萬里，其地似半月形；",
        "from": "T02n0135_001:0858c04_6",
        "context_with_next_sentence": true
    },
    {
        "source_sentence": "弗于逮域廣長三十六萬里，其地正圓；",
        "from": "T02n0135_001:0858c05_4",
        "context_with_next_sentence": true
    },
    {
        "source_sentence": "欝單曰域廣長四十方里，其地正方；",
        "from": "T02n0135_001:0858c06_1",
        "context_with_next_sentence": true
    },
    {
        "source_sentence": "周迴遶山為四方域。",
        "from": "T02n0135_001:0858c06_10",
        "context_with_next_sentence": true
    },
    {
        "source_sentence": "滿中人民令得神足如大目連，一一充溢三千大千世界，不及如來神力，百倍、千倍、萬倍、億倍、巨億萬倍，計空不比無以為喻，是為如來神足力也。",
        "from": "T02n0135_001:0858c09_15",
        "context_with_next_sentence": true
    },
    {
        "source_sentence": "」力士又白：",
        "from": "T02n0135_001:0858c10_1",
        "context_with_next_sentence": true
    },
    {
        "source_sentence": "「大聖！",
        "from": "T02n0135_001:0858c10_5",
        "context_with_next_sentence": true
    },
    {
        "source_sentence": "已現乳哺、神足之力，願復示現智慧之力。",
        "from": "T02n0135_001:0858c11_3",
        "context_with_next_sentence": true
    },
    {
        "source_sentence": "」世尊告曰：",
        "from": "T02n0135_001:0858c11_9",
        "context_with_next_sentence": true
    },
    {
        "source_sentence": "「計大海深三百三十六萬里，廣長難限，須彌山王在大海中，高三百三十六萬里，根在海底亦三百三十六萬里，辟方亦爾。",
        "from": "T02n0135_001:0858c14_3",
        "context_with_next_sentence": true
    },
    {
        "source_sentence": "其大海水悉可飲盡令無有餘，舍利弗智慧不可測量，無能減者。",
        "from": "T02n0135_001:0858c15_12",
        "context_with_next_sentence": true
    },
    {
        "source_sentence": "使四方域滿中人民，皆令得智慧如舍利弗，一一充溢三千大千世界，不比如來智慧之力，百倍、千倍、萬倍、億倍、巨億萬倍，計空不比無以為喻，是為如來智慧力也。",
        "from": "T02n0135_001:0858c19_6",
        "context_with_next_sentence": true
    },
    {
        "source_sentence": "」力士又白：",
        "from": "T02n0135_001:0858c20_4",
        "context_with_next_sentence": true
    },
    {
        "source_sentence": "「大聖！",
        "from": "T02n0135_001:0858c20_8",
        "context_with_next_sentence": true
    },
    {
        "source_sentence": "已現乳哺、神足、智慧之力，願復示現意行之力。",
        "from": "T02n0135_001:0858c21_8",
        "context_with_next_sentence": true
    },
    {
        "source_sentence": "」世尊告曰：",
        "from": "T02n0135_001:0858c21_14",
        "context_with_next_sentence": true
    },
    {
        "source_sentence": "「假使興雲充遍四域，及三千大千世界普大霖雨，所由來所經歷處，若莖節枝葉花實，若器中水山石草蘆，蚑行喘息人物之類，大大小小一一渧皆歸巨海，悉能分別追而名之，又皆識鍊旋而復之不差其本，如來意力悉知悉了無所罣礙，是為如來意行力也。",
        "from": "T02n0135_001:0858c27_11",
        "context_with_next_sentence": true
    },
    {
        "source_sentence": "」力士又白：",
        "from": "T02n0135_001:0858c28_4",
        "context_with_next_sentence": true
    },
    {
        "source_sentence": "「大聖！",
        "from": "T02n0135_001:0858c28_8",
        "context_with_next_sentence": true
    },
    {
        "source_sentence": "已現乳哺、神足、智慧、意行之力，寧復有異超過此者乎？",
        "from": "T02n0135_001:0858c29_11",
        "context_with_next_sentence": true
    },
    {
        "source_sentence": "」世尊告曰：",
        "from": "T02n0135_001:0858c29_17",
        "context_with_next_sentence": true
    },
    {
        "source_sentence": "「如來乳哺之力，摩目乾連神足之力，舍利弗智慧之力，聲聞緣覺意行之力，不比如來十種之力廣遠難限。",
        "from": "T02n0135_001:0859a03_5",
        "context_with_next_sentence": true
    },
    {
        "source_sentence": "」力士問曰：",
        "from": "T02n0135_001:0859a03_11",
        "context_with_next_sentence": true
    },
    {
        "source_sentence": "「何謂十力？",
        "from": "T02n0135_001:0859a03_17",
        "context_with_next_sentence": true
    },
    {
        "source_sentence": "」世尊告曰：",
        "from": "T02n0135_001:0859a03_23",
        "context_with_next_sentence": true
    },
    {
        "source_sentence": "「悉見微妙遠近邪正，處處非處處，有限無限，明審如有則悉知之，是一力也。",
        "from": "T02n0135_001:0859a05_13",
        "context_with_next_sentence": true
    },
    {
        "source_sentence": "過去來今諸所報應經歷之處，明審如有則悉知之，是二力也。",
        "from": "T02n0135_001:0859a07_2",
        "context_with_next_sentence": true
    },
    {
        "source_sentence": "禪定正受三解脫門，明審如有則悉知之，是三力也。",
        "from": "T02n0135_001:0859a08_6",
        "context_with_next_sentence": true
    },
    {
        "source_sentence": "覩見眾生諸力心本本淨無所不了，明審如有則悉知之，是四力也。",
        "from": "T02n0135_001:0859a09_16",
        "context_with_next_sentence": true
    },
    {
        "source_sentence": "曉眾萌類若干種語，心念不同形貌各異，明審如有則悉知之，是五力也。",
        "from": "T02n0135_001:0859a11_9",
        "context_with_next_sentence": true
    },
    {
        "source_sentence": "分別羣𪏭雜種無量情態各異，明審如有則悉知之，是六力也。",
        "from": "T02n0135_001:0859a12_17",
        "context_with_next_sentence": true
    },
    {
        "source_sentence": "智慧如海言善無量，追識一切宿命所更，明審如有則悉知之，是七力也。",
        "from": "T02n0135_001:0859a14_10",
        "context_with_next_sentence": true
    },
    {
        "source_sentence": "曉了欲縛解縛之要，所在隨行應病授藥，天眼見人善惡終始殃福所歸，明審如有則悉知之，是八力也。",
        "from": "T02n0135_001:0859a16_17",
        "context_with_next_sentence": true
    },
    {
        "source_sentence": "道耳徹聽聞天人聲，蚑行喘息蠕動之音無所不了，明知如有則悉知之，是九力也。",
        "from": "T02n0135_001:0859a18_15",
        "context_with_next_sentence": true
    },
    {
        "source_sentence": "佛無諸漏終始永盡無復縛著，神真叡智自知見證，究暢道行可作能作無餘生死，覩十方人眾生根本無所不察，明審如有則悉知之，是為十力也。",
        "from": "T02n0135_001:0859a22_2",
        "context_with_next_sentence": true
    },
    {
        "source_sentence": "」諸力士白世尊曰：",
        "from": "T02n0135_001:0859a22_11",
        "context_with_next_sentence": true
    },
    {
        "source_sentence": "「大聖！",
        "from": "T02n0135_001:0859a22_15",
        "context_with_next_sentence": true
    },
    {
        "source_sentence": "已現乳哺、神足、智慧、意行及十種力，寧有殊異復超諸力乎？",
        "from": "T02n0135_001:0859a23_19",
        "context_with_next_sentence": true
    },
    {
        "source_sentence": "」世尊告曰：",
        "from": "T02n0135_001:0859a24_4",
        "context_with_next_sentence": true
    },
    {
        "source_sentence": "「一切諸力雖為強盛，百倍千倍萬倍億倍，無常之力計為最勝多所消伏。",
        "from": "T02n0135_001:0859a25_16",
        "context_with_next_sentence": true
    },
    {
        "source_sentence": "所以者何？",
        "from": "T02n0135_001:0859a26_2",
        "context_with_next_sentence": true
    },
    {
        "source_sentence": "如來身者金剛之數，無常勝我當歸壞敗，吾今夜半，當於力士所生之地而取滅度，於四衢路供養舍利興建塔寺。",
        "from": "T02n0135_001:0859a28_12",
        "context_with_next_sentence": true
    },
    {
        "source_sentence": "所以者何？",
        "from": "T02n0135_001:0859a28_17",
        "context_with_next_sentence": true
    },
    {
        "source_sentence": "其四方人齎諸華香，跱立幢幡，懸繒鈴蓋，然燈奉進，一切皆就真妙之法。",
        "from": "T02n0135_001:0859b01_11",
        "context_with_next_sentence": true
    },
    {
        "source_sentence": "」佛於是頌曰：",
        "from": "T02n0135_001:0859b01_18",
        "context_with_next_sentence": true
    },
    {
        "source_sentence": "「法起必歸盡，　　興者當就衰，",
        "from": "T02n0135_001:0859b02_0",
        "context_with_next_sentence": true
    },
    {
        "source_sentence": "萬物皆無常，　　慮是乃為安。",
        "from": "T02n0135_001:0859b03_13",
        "context_with_next_sentence": true
    },
    {
        "source_sentence": "得百千金山，　　福祚難為喻，",
        "from": "T02n0135_001:0859b04_0",
        "context_with_next_sentence": true
    },
    {
        "source_sentence": "不如供泥塔，　　欣豫歸勝寺。",
        "from": "T02n0135_001:0859b05_13",
        "context_with_next_sentence": true
    },
    {
        "source_sentence": "獲寶百千藏，　　福慶不可計，",
        "from": "T02n0135_001:0859b06_0",
        "context_with_next_sentence": true
    },
    {
        "source_sentence": "不如供泥塔，　　喜踊歸勝寺。",
        "from": "T02n0135_001:0859b07_13",
        "context_with_next_sentence": true
    },
    {
        "source_sentence": "設百千寶車，　　載色如紫金，",
        "from": "T02n0135_001:0859b08_0",
        "context_with_next_sentence": true
    },
    {
        "source_sentence": "不如供土寺，　　踊躍歸命佛。",
        "from": "T02n0135_001:0859b09_13",
        "context_with_next_sentence": true
    },
    {
        "source_sentence": "」佛說是經時，諸力士眾五百人等，知世無常三界難怙，無一真諦唯道可依，貢高即除不計吾我，皆發無上正真道意，應時皆得立不退轉之地。",
        "from": "T02n0135_001:0859b13_4",
        "context_with_next_sentence": true
    },
    {
        "source_sentence": "有無央數百千天人，遠塵離垢，諸法法眼生。",
        "from": "T02n0135_001:0859b14_4",
        "context_with_next_sentence": true
    },
    {
        "source_sentence": "佛說如是，莫不歡喜，各以頭面著地為佛作禮。",
        "from": "T02n0135_001:0859b15_5",
        "context_with_next_sentence": true
    },
    {
        "source_sentence": "佛說力士移山經",
        "from": "T02n0135_001:0859b16_100",
        "context_with_next_sentence": false
    }
]