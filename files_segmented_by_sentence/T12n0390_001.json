[
    {
        "source_sentence": "佛臨涅槃記法住經",
        "from": "T12n0390_001:1112b26_0",
        "context_with_next_sentence": true
    },
    {
        "source_sentence": "大唐三藏法師玄奘奉　詔譯",
        "from": "T12n0390_001:1112b28_0",
        "context_with_next_sentence": true
    },
    {
        "source_sentence": "如是我聞：一時，薄伽梵在拘尸城力士生地",
        "from": "T12n0390_001:1112b29_0",
        "context_with_next_sentence": true
    },
    {
        "source_sentence": "娑羅雙林，與無量無數聲聞、菩薩摩訶薩俱，并諸天、人、阿素洛等，一切大眾前後圍繞。",
        "from": "T12n0390_001:1112c02_19",
        "context_with_next_sentence": true
    },
    {
        "source_sentence": "時薄伽梵臨般涅槃，愍眾生故，以慈軟音告阿難曰：",
        "from": "T12n0390_001:1112c04_3",
        "context_with_next_sentence": true
    },
    {
        "source_sentence": "「吾今不久當般涅槃，一切有為無不悉捨，一切佛事皆已究竟。",
        "from": "T12n0390_001:1112c05_11",
        "context_with_next_sentence": true
    },
    {
        "source_sentence": "我已宣說離窟宅法、妙甘露法、最自在法、極安樂法，是法深妙難解難知，不可尋思超尋思境，諸大聖者自內所證。",
        "from": "T12n0390_001:1112c08_3",
        "context_with_next_sentence": true
    },
    {
        "source_sentence": "我又三轉無上法輪，其輪威猛具十二相，諸餘沙門或婆羅門、天、魔、梵等，皆無有能如實轉者。",
        "from": "T12n0390_001:1112c10_5",
        "context_with_next_sentence": true
    },
    {
        "source_sentence": "我已為諸天人吹大法䗍，擊大法鼓，覺悟長夜無明睡眠。",
        "from": "T12n0390_001:1112c11_11",
        "context_with_next_sentence": true
    },
    {
        "source_sentence": "我已為諸天人建大法幢，然大法炬，普照一切除滅暗冥。",
        "from": "T12n0390_001:1112c12_17",
        "context_with_next_sentence": true
    },
    {
        "source_sentence": "我已為諸有情作大法橋，為大法船，濟渡一切暴流所溺。",
        "from": "T12n0390_001:1112c14_3",
        "context_with_next_sentence": true
    },
    {
        "source_sentence": "我已為諸有情注大法流，降大法雨，一切枯槁皆令潤洽。",
        "from": "T12n0390_001:1112c15_8",
        "context_with_next_sentence": true
    },
    {
        "source_sentence": "我已開顯解脫正路，引諸世間迷失道者，若諸有情我應度者皆已度訖，諸未度者皆亦為作得度因緣。",
        "from": "T12n0390_001:1112c17_15",
        "context_with_next_sentence": true
    },
    {
        "source_sentence": "我已降伏一切外道；",
        "from": "T12n0390_001:1112c18_5",
        "context_with_next_sentence": true
    },
    {
        "source_sentence": "我已摧滅一切邪論；",
        "from": "T12n0390_001:1112c18_14",
        "context_with_next_sentence": true
    },
    {
        "source_sentence": "我已傾覆諸魔宮殿；",
        "from": "T12n0390_001:1112c19_4",
        "context_with_next_sentence": true
    },
    {
        "source_sentence": "我已破壞一切魔軍，正師子吼作大佛事，圓滿丈夫本所誓願，護持法眼令無毀缺，化諸聲聞，授菩薩記，為未來世無上佛眼，開照世間常無斷絕。",
        "from": "T12n0390_001:1112c22_10",
        "context_with_next_sentence": true
    },
    {
        "source_sentence": "阿難！",
        "from": "T12n0390_001:1112c22_13",
        "context_with_next_sentence": true
    },
    {
        "source_sentence": "汝等當於如是無上正法勤加護持令不滅沒。",
        "from": "T12n0390_001:1112c23_12",
        "context_with_next_sentence": true
    },
    {
        "source_sentence": "阿難！",
        "from": "T12n0390_001:1112c23_15",
        "context_with_next_sentence": true
    },
    {
        "source_sentence": "我今更無所作，唯大涅槃是所歸趣。",
        "from": "T12n0390_001:1112c24_12",
        "context_with_next_sentence": true
    },
    {
        "source_sentence": "」爾時阿難聞佛語已，悲慕感絕，良久而言：",
        "from": "T12n0390_001:1112c25_18",
        "context_with_next_sentence": true
    },
    {
        "source_sentence": "「未審如來為諸有情，三無數劫勤苦所得無上正法，於佛滅後住世幾時饒益天、人、阿素洛等，當漸隱沒？",
        "from": "T12n0390_001:1112c28_6",
        "context_with_next_sentence": true
    },
    {
        "source_sentence": "」爾時世尊重以慈音告阿難曰：",
        "from": "T12n0390_001:1112c29_12",
        "context_with_next_sentence": true
    },
    {
        "source_sentence": "「諸佛化迹，法皆如是，勿復憂悲。",
        "from": "T12n0390_001:1113a01_8",
        "context_with_next_sentence": true
    },
    {
        "source_sentence": "無上正法於我滅後，住世千年饒益天、人、阿素洛等，從是已後漸當隱沒。",
        "from": "T12n0390_001:1113a03_1",
        "context_with_next_sentence": true
    },
    {
        "source_sentence": "「阿難！",
        "from": "T12n0390_001:1113a04_3",
        "context_with_next_sentence": true
    },
    {
        "source_sentence": "當知我涅槃後第一百年，吾聖教中聖法堅固，我諸弟子聰慧多聞，無畏辯才能伏邪論，具大神力，於諸有情多所饒益；",
        "from": "T12n0390_001:1113a06_16",
        "context_with_next_sentence": true
    },
    {
        "source_sentence": "由是義故，天龍歡喜勤加守護，國王大臣、長者居士亦復如是，善識福田，於佛、法、僧深生淨信，供養恭敬尊重讚歎。",
        "from": "T12n0390_001:1113a09_7",
        "context_with_next_sentence": true
    },
    {
        "source_sentence": "一百年末，有大國王名阿輸迦，出現於世，具大威力王贍部洲，建窣堵波高廣嚴飾，其數滿足八萬四千，供養吾身所留舍利，令無量眾見聞歡喜，皆樹生天解脫之業。",
        "from": "T12n0390_001:1113a13_3",
        "context_with_next_sentence": true
    },
    {
        "source_sentence": "「我涅槃後第二百年，吾聖教中寂靜堅固，我諸弟子聰慧多聞，如天人師，具大威德多所饒益；",
        "from": "T12n0390_001:1113a16_2",
        "context_with_next_sentence": true
    },
    {
        "source_sentence": "以是義故，天龍歡喜常加守護，國王大臣、長者居士亦復如是，善識福田，於佛、法、僧深生淨信，供養恭敬尊重讚歎。",
        "from": "T12n0390_001:1113a18_13",
        "context_with_next_sentence": true
    },
    {
        "source_sentence": "「我涅槃後第三百年，吾聖教中正行堅固，我諸弟子證慧解脫、俱分解脫，身證見至無量百千，由是多人得聖果故，天龍歡喜常加守護，國王大臣、長者居士亦復如是，善識福田，於佛、法、僧深生淨信，供養恭敬尊重讚歎。",
        "from": "T12n0390_001:1113a23_19",
        "context_with_next_sentence": true
    },
    {
        "source_sentence": "「我涅槃後第四百年，吾聖教中遠離堅固，我諸弟子樂住空閑，勤修寂定；",
        "from": "T12n0390_001:1113a25_12",
        "context_with_next_sentence": true
    },
    {
        "source_sentence": "以是義故，天龍歡喜常隨守護，國王大臣、長者居士亦復如是，善識福田，於佛、法、僧深生淨信，供養恭敬尊重讚歎。",
        "from": "T12n0390_001:1113a28_4",
        "context_with_next_sentence": true
    },
    {
        "source_sentence": "「我涅槃後第五百年，吾聖教中法義堅固，我諸弟子愛樂正法，精勤修學論議決擇；",
        "from": "T12n0390_001:1113b01_16",
        "context_with_next_sentence": true
    },
    {
        "source_sentence": "由是義故，天龍歡喜常勤守護，國王大臣、長者居士亦復如是，善識福田，於佛、法、僧深生淨信，供養恭敬尊重讚歎。",
        "from": "T12n0390_001:1113b04_8",
        "context_with_next_sentence": true
    },
    {
        "source_sentence": "「我涅槃後第六百年，吾聖教中法教堅固，我諸弟子多於教法精勤誦習，心無厭倦，能多饒益無量有情；",
        "from": "T12n0390_001:1113b07_6",
        "context_with_next_sentence": true
    },
    {
        "source_sentence": "以是義故，天龍歡喜勤加守護，國王大臣、長者居士亦復如是，善識福田，於佛、法、僧深生淨信，供養恭敬尊重讚歎，然於義趣多有懷疑。",
        "from": "T12n0390_001:1113b10_7",
        "context_with_next_sentence": true
    },
    {
        "source_sentence": "「我涅槃後第七百年，吾聖教中利養堅固，天、龍、藥叉、阿素洛等，於佛、法、僧供養恭敬，尊重讚歎，我諸弟子多著利養、恭敬名譽，於增上學——戒、定、慧等——不勤修習。",
        "from": "T12n0390_001:1113b14_15",
        "context_with_next_sentence": true
    },
    {
        "source_sentence": "「我涅槃後第八百年，吾聖教中乖爭堅固，我諸弟子多相嫌嫉，結搆惡人，塵坌訕謗，輕訶持戒，鄙賤多聞，不念『六和』，專思乖爭，見不善巧，不敬師長，不正知住，欺誑諂曲，言詞麁獷如栴茶羅，依附國王、大臣、長者，方便損費三寶財物，結惡朋黨折挫善人。",
        "from": "T12n0390_001:1113b20_12",
        "context_with_next_sentence": true
    },
    {
        "source_sentence": "「我涅槃後第九百年，吾聖教中事業堅固，我諸弟子多營俗業耕種、商估，通致使命以自存活，於諸如來所制學處慢緩毀犯。",
        "from": "T12n0390_001:1113b23_15",
        "context_with_next_sentence": true
    },
    {
        "source_sentence": "「我涅槃後第十百年，吾聖教中戲論堅固，我諸弟子多勤習學種種戲論，捨出世間諸佛正教，所謂契經、應頌、記別、諷誦、自說、緣起、譬喻、本事、本生、方廣、希法及與論義，精勤習誦世間戲論，所謂王論、賊論、戰論、食論、飲論、衣論、乘論、我論、婬論、男論、女論、諸國土論、諸河海論、諸外道論；",
        "from": "T12n0390_001:1113c01_6",
        "context_with_next_sentence": true
    },
    {
        "source_sentence": "由樂此等種種戲論，令諸沙門、婆羅門等輕毀退失我之聖教。",
        "from": "T12n0390_001:1113c02_12",
        "context_with_next_sentence": true
    },
    {
        "source_sentence": "於我正法毘奈耶中，當有如斯諸惡苾芻、苾芻尼等，不善修習身戒心慧，更相忿爭，謀毀誹謗，耽著妙好種種衣鉢、房舍、敷具，由與諸惡徒黨集會，雖經多年守護淨戒，於須臾頃悉皆毀犯，雖經多年集諸善本，由多憂恚悉皆退失。",
        "from": "T12n0390_001:1113c07_16",
        "context_with_next_sentence": true
    },
    {
        "source_sentence": "以是因緣，天龍等眾悲傷懊惱，捨不守護，國王大臣、長者居士於三寶所不生淨信，誹謗輕毀，由是因緣令正法滅。",
        "from": "T12n0390_001:1113c10_8",
        "context_with_next_sentence": true
    },
    {
        "source_sentence": "「從是已後，諸苾芻等造惡轉深，國王大臣、長者居士益不恭敬。",
        "from": "T12n0390_001:1113c12_7",
        "context_with_next_sentence": true
    },
    {
        "source_sentence": "三寶餘勢猶未全滅，故於彼時，復有苾芻、苾芻尼等，少欲知足護持禁戒，修行靜慮愛樂多聞，受持如來三藏教法，廣為四眾分別演說，利益安樂無量有情；",
        "from": "T12n0390_001:1113c15_17",
        "context_with_next_sentence": true
    },
    {
        "source_sentence": "復有國王大臣、長者及居士等，愛惜正法，於三寶所供養恭敬、尊重讚歎，護持建立無所顧戀。",
        "from": "T12n0390_001:1113c18_1",
        "context_with_next_sentence": true
    },
    {
        "source_sentence": "當知皆是不可思議諸菩薩等，以本願力生於此時，護持如來無上正法，與諸有情作大饒益。",
        "from": "T12n0390_001:1113c20_3",
        "context_with_next_sentence": true
    },
    {
        "source_sentence": "」爾時阿難、聲聞、菩薩、天、龍、藥叉、人非人等一切大眾，聞薄伽梵懸記當來法住時分、諸苾芻等行業差別，皆增悲歎，信受奉行。",
        "from": "T12n0390_001:1113c22_20",
        "context_with_next_sentence": true
    },
    {
        "source_sentence": "佛臨涅槃記法住經",
        "from": "T12n0390_001:1113c23_100",
        "context_with_next_sentence": false
    }
]