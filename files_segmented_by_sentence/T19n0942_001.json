{
    "T19n0942_001:0097c10_0": "釋迦佛讚",
    "T19n0942_001:0097c12_0": "內廷清字經館行走唐古",
    "T19n0942_001:0097c13_0": "忒學教習闡福寺副達喇",
    "T19n0942_001:0097c14_0": "嘛薩穆丹達爾吉譯",
    "T19n0942_001:0097c15_0": "納摩沙喇伊麻尼鴉徂郭卡阿鴉",
    "T19n0942_001:0097c16_0": "　三時及釋冤　　成道與龍乾",
    "T19n0942_001:0097c17_0": "　悉戴上寶尊　　妙莊足蓮下",
    "T19n0942_001:0097c18_0-0": "　金光朗耀威德身　　乾闥妙音難比語　億日光潔清明心　　導引眾生釋迦尊　如清天列諸星宿　　遍照海中悉澈明　誠意海內眾德像　　分明不共極顯然　手指相扶心間持　　如月映照少水生　一心現前與尊身　　微讚世尊祈悲憐　諸勇猛菩薩圍繞　　眾羅漢聚會排前　如星在天皆拱月　　似群牛中之勝尊　光現千輻網遶身　　其輝遍滿虛空界　",
    "T19n0942_001:0097c18_0-1": "種種神變施無礙　　來如鵞王飛降臨　爾時因昔修善業　　百千人天應成熟　將覩尊面即解脫　　諸縛百罪暴心捐　菩提樹下英勇坐　　以慈慧兵鎮魔君　威力降伏皆已盡　　猶如烈風掃黑雲　不著甲冑器　　獨與億萬魔　全勝無餘陣　　除尊有誰能　世尊仁慈火　　極煎欲天心　慈海於有情　　親疎無不均　為利眾生故　　絲毫無倦時　眾生在尊前　",
    "T19n0942_001:0097c18_0-2": "　誦德亦無倦　心深莫測如淵海　　語善妙若天鼓音　身勝現似須彌臺　　見聞憶念悉不空　所有世界諸眾生　　一時共稟所疑義　隨彼一一各等前　　同時示現身及語　即斷諸惑已盡矣　聖身語意之密理　　菩薩緣覺及羅漢　任爾觀察非智境　　何況釋梵世間等　如金翅王行虛空　　有時力弱即止回　惟有虛空無盡止　　言佛功德亦如是　",
    "T19n0942_001:0097c18_0-3": "亦如大鵬奮翼飛　　途間微雀勉隨行　十力自在所行境　　彼勝道中雖欲入　見至理之智眼盲　　菩提厭離心又窮　大力煩惱冤常擾　　復陷我執之深窟　如是垢辱可歎處　　設被慈尊再棄置　大慈憐憫諸卑下　　非歸依仁而誰持　五濁惡世儳雜境　　他尊棄時仁全持　諸佛菩薩咸讚歎　　直比白蓮今柰何　世尊事業為調伏　　雖無微舍不觀察　",
    "T19n0942_001:0097c18_0-4": "盡因惡緣自作罪　　故於爾尊無過時　我願從今修菩提　　乃至成道伏魔君　生生世尊常隨護　　承受甘露語無厭右為釋迦牟尼讚文謂速得攝受因持三藏弟子將[巴/拉][加/么]磋祈請多聞大德慧賢名師在西藏雪山洞萵德工[加/拉]之神祠著作。",
    "T19n0942_001:0098b04_0": "　如來體微妙云何　　及於眷屬共壽量　境界及於號云何　　願我等皆亦復然　讚祝世尊微善力　　我等隨方所在處　病魔貧爭盡消除　　善祥增長祈皆賜　一切諸佛興於世　　聖教顯明如日光　持教相和如兄弟　　願施正教恒吉祥右十二句誦者之願文隨前讚誦之可也。",
    "T19n0942_001:0098b11_0": "釋迦佛讚竟"
}