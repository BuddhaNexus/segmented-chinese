[
    {
        "source_sentence": "佛說四人出現世間經",
        "from": "T02n0127_001:0834c03_0",
        "context_with_next_sentence": true
    },
    {
        "source_sentence": "宋天竺沙門求那跋陀羅譯",
        "from": "T02n0127_001:0834c05_0",
        "context_with_next_sentence": true
    },
    {
        "source_sentence": "聞如是：一時婆伽婆，在舍衛城祇樹給孤獨",
        "from": "T02n0127_001:0834c06_0",
        "context_with_next_sentence": true
    },
    {
        "source_sentence": "園。",
        "from": "T02n0127_001:0834c07_1",
        "context_with_next_sentence": true
    },
    {
        "source_sentence": "爾時，王波斯匿乘羽䎂車群臣圍繞，出舍衛城，便往園中至世尊所，頭面禮足在一面坐，欲聽說法。",
        "from": "T02n0127_001:0834c09_6",
        "context_with_next_sentence": true
    },
    {
        "source_sentence": "時世尊告波斯匿王：",
        "from": "T02n0127_001:0834c09_15",
        "context_with_next_sentence": true
    },
    {
        "source_sentence": "「有四人出現世間。",
        "from": "T02n0127_001:0834c10_3",
        "context_with_next_sentence": true
    },
    {
        "source_sentence": "云何為四？",
        "from": "T02n0127_001:0834c10_8",
        "context_with_next_sentence": true
    },
    {
        "source_sentence": "或復有人先醜而後妙，或復有人先妙而後醜，或復有人先醜後醜，或復有人先妙後妙。",
        "from": "T02n0127_001:0834c12_7",
        "context_with_next_sentence": true
    },
    {
        "source_sentence": "「云何人先醜後妙？",
        "from": "T02n0127_001:0834c12_16",
        "context_with_next_sentence": true
    },
    {
        "source_sentence": "或復有人生卑賤家，若旃陀羅家，若魁膾家，若工巧家，若剔鬚髮家、貧窮家，無穀米處食不充口，雖復得食臭穢弊惡。",
        "from": "T02n0127_001:0834c15_8",
        "context_with_next_sentence": true
    },
    {
        "source_sentence": "生如此家，顏色醜弊，人不喜見為人輕蔑，身行善、口行善、意行善。",
        "from": "T02n0127_001:0834c16_19",
        "context_with_next_sentence": true
    },
    {
        "source_sentence": "彼已身修善行、口修善行、意修善行，若見沙門婆羅門已，便起謙卑意，承事恭敬不失時節。",
        "from": "T02n0127_001:0834c18_19",
        "context_with_next_sentence": true
    },
    {
        "source_sentence": "若見供養者，見已便歡喜踊躍，命終時生善處天上。",
        "from": "T02n0127_001:0834c20_3",
        "context_with_next_sentence": true
    },
    {
        "source_sentence": "譬如有人從地至小床，從小床至大床，從大床至馬，從馬至象，從象至大講堂，以是故我說此人先醜後妙。",
        "from": "T02n0127_001:0834c22_10",
        "context_with_next_sentence": true
    },
    {
        "source_sentence": "如是，彼人先醜後妙。",
        "from": "T02n0127_001:0834c23_1",
        "context_with_next_sentence": true
    },
    {
        "source_sentence": "「云何人先妙後醜？",
        "from": "T02n0127_001:0834c23_10",
        "context_with_next_sentence": true
    },
    {
        "source_sentence": "若有人生豪尊家，或剎利大姓家，婆羅門大姓家，或長者大姓家，或王家，或太子家，或大臣家及諸大家，顏色端正無有比，色如桃花。",
        "from": "T02n0127_001:0834c26_9",
        "context_with_next_sentence": true
    },
    {
        "source_sentence": "彼人便身行惡、口行惡、意行惡，彼若見沙門、婆羅門、諸長宿，彼見已無恭敬心亦不禮事，亦不與言論。",
        "from": "T02n0127_001:0834c28_14",
        "context_with_next_sentence": true
    },
    {
        "source_sentence": "彼若見供養者，見已便起嫉妬心，此是邪見、猶豫見所攝此便有邪見，無施亦無福亦無受者，亦無善惡行，亦無今世後世，無父無母，世無阿羅漢等修妙行者，疾得證通而娛樂中。",
        "from": "T02n0127_001:0835a03_15",
        "context_with_next_sentence": true
    },
    {
        "source_sentence": "彼以有此成就惡邪見，若命終時生三惡趣獄中，猶如彼人從講堂轉下至象項，從象至馬，從馬至大床，從大床至小床，從小床首足墮地，由是故我說彼人先妙後醜。",
        "from": "T02n0127_001:0835a07_10",
        "context_with_next_sentence": true
    },
    {
        "source_sentence": "如是，彼人先妙後醜。",
        "from": "T02n0127_001:0835a08_1",
        "context_with_next_sentence": true
    },
    {
        "source_sentence": "「彼云何人先醜後醜？",
        "from": "T02n0127_001:0835a08_11",
        "context_with_next_sentence": true
    },
    {
        "source_sentence": "或有人生卑賤家，或旃陀羅家，或魁膾家，或工巧家，或剔鬚髮家，及餘貧賤，無有飲食，雖復得食臭穢難嘗。",
        "from": "T02n0127_001:0835a10_18",
        "context_with_next_sentence": true
    },
    {
        "source_sentence": "生如此家，彼身行惡、口行惡、意行惡。",
        "from": "T02n0127_001:0835a11_16",
        "context_with_next_sentence": true
    },
    {
        "source_sentence": "彼已身行惡、口行惡、意行惡，若見沙門、婆羅門、諸尊長者，亦不恭敬亦不禮事，亦不與共言論，彼是邪見與猶豫見相應，彼便有是見，無施無福亦無受者，亦無善惡行報，亦無今世後世，無父無母，世無沙門婆羅門等行業者，無阿羅漢於今世後世疾得證通娛樂其中。",
        "from": "T02n0127_001:0835a17_14",
        "context_with_next_sentence": true
    },
    {
        "source_sentence": "彼與惡見相應，命終時生三趣入地獄中。",
        "from": "T02n0127_001:0835a18_14",
        "context_with_next_sentence": true
    },
    {
        "source_sentence": "譬如人從冥至冥，從暗至暗，由是故說此人先醜後醜。",
        "from": "T02n0127_001:0835a19_19",
        "context_with_next_sentence": true
    },
    {
        "source_sentence": "如是，彼人先醜後醜。",
        "from": "T02n0127_001:0835a20_9",
        "context_with_next_sentence": true
    },
    {
        "source_sentence": "「彼云何人先妙後妙？",
        "from": "T02n0127_001:0835a20_19",
        "context_with_next_sentence": true
    },
    {
        "source_sentence": "若有人生豪尊家，生剎利大姓家，或婆羅門大姓家，或長者大姓家，或王家，或太子家，大臣家，極富饒財多寶，彼人極端正無比，色如桃華。",
        "from": "T02n0127_001:0835a24_1",
        "context_with_next_sentence": true
    },
    {
        "source_sentence": "彼身修善行、口修善行、意修善行。",
        "from": "T02n0127_001:0835a24_17",
        "context_with_next_sentence": true
    },
    {
        "source_sentence": "彼身已修善行，口已修善行，意已修善行，彼若見沙門、婆羅門、諸尊長者，若見便恭敬禮事供養供給，若見有人來供養承事禮敬，便發歡喜，彼與等見相應無顛倒相。",
        "from": "T02n0127_001:0835a28_10",
        "context_with_next_sentence": true
    },
    {
        "source_sentence": "彼有是見，有施有福有受者，有善惡行，有今世後世，有父有母，世有沙門、婆羅門等修梵行者，阿羅漢於今世後世疾得證通娛樂其中。",
        "from": "T02n0127_001:0835b02_11",
        "context_with_next_sentence": true
    },
    {
        "source_sentence": "彼已成就善見，命終時生天上。",
        "from": "T02n0127_001:0835b03_6",
        "context_with_next_sentence": true
    },
    {
        "source_sentence": "譬如人從講堂至講堂，從觀至觀，遊一宮殿至一宮殿，由是故我說彼人先妙後妙。",
        "from": "T02n0127_001:0835b05_3",
        "context_with_next_sentence": true
    },
    {
        "source_sentence": "如是，彼人先妙後妙。",
        "from": "T02n0127_001:0835b05_13",
        "context_with_next_sentence": true
    },
    {
        "source_sentence": "如是，大王！",
        "from": "T02n0127_001:0835b05_19",
        "context_with_next_sentence": true
    },
    {
        "source_sentence": "有四人出現於世。",
        "from": "T02n0127_001:0835b06_5",
        "context_with_next_sentence": true
    },
    {
        "source_sentence": "」爾時世尊便說偈言：",
        "from": "T02n0127_001:0835b06_15",
        "context_with_next_sentence": true
    },
    {
        "source_sentence": "「大王人貧賤，　　得信好布施，",
        "from": "T02n0127_001:0835b07_0",
        "context_with_next_sentence": true
    },
    {
        "source_sentence": "見沙門梵志，　　及諸乞求者，",
        "from": "T02n0127_001:0835b08_0",
        "context_with_next_sentence": true
    },
    {
        "source_sentence": "承事禮恭敬，　　等修諸善業，",
        "from": "T02n0127_001:0835b09_0",
        "context_with_next_sentence": true
    },
    {
        "source_sentence": "見施常歡喜，　　乞者亦惠施，",
        "from": "T02n0127_001:0835b10_0",
        "context_with_next_sentence": true
    },
    {
        "source_sentence": "是施微妙業，　　更不受瑕穢。",
        "from": "T02n0127_001:0835b11_13",
        "context_with_next_sentence": true
    },
    {
        "source_sentence": "如是王此人，　　彼臨命終時，",
        "from": "T02n0127_001:0835b12_0",
        "context_with_next_sentence": true
    },
    {
        "source_sentence": "生三十三天，　　先醜而後妙。",
        "from": "T02n0127_001:0835b13_13",
        "context_with_next_sentence": true
    },
    {
        "source_sentence": "大王人有財，　　無信懷嫉妬，",
        "from": "T02n0127_001:0835b14_0",
        "context_with_next_sentence": true
    },
    {
        "source_sentence": "常欲行非行，　　邪見無有師，",
        "from": "T02n0127_001:0835b15_0",
        "context_with_next_sentence": true
    },
    {
        "source_sentence": "見沙門梵志，　　及諸乞求者，",
        "from": "T02n0127_001:0835b16_0",
        "context_with_next_sentence": true
    },
    {
        "source_sentence": "誹謗常罵詈，　　慳貪如無財，",
        "from": "T02n0127_001:0835b17_0",
        "context_with_next_sentence": true
    },
    {
        "source_sentence": "見施往遏絕，　　乞者不惠施，",
        "from": "T02n0127_001:0835b18_0",
        "context_with_next_sentence": true
    },
    {
        "source_sentence": "彼命非妙業，　　彼人受瑕穢。",
        "from": "T02n0127_001:0835b19_13",
        "context_with_next_sentence": true
    },
    {
        "source_sentence": "如是王此人，　　臨欲命終時，",
        "from": "T02n0127_001:0835b20_0",
        "context_with_next_sentence": true
    },
    {
        "source_sentence": "必生入地獄，　　先妙而後醜。",
        "from": "T02n0127_001:0835b21_13",
        "context_with_next_sentence": true
    },
    {
        "source_sentence": "大王人貧賤，　　無信慳貪心，",
        "from": "T02n0127_001:0835b22_0",
        "context_with_next_sentence": true
    },
    {
        "source_sentence": "常欲行非行，　　邪見無有師，",
        "from": "T02n0127_001:0835b23_0",
        "context_with_next_sentence": true
    },
    {
        "source_sentence": "見沙門梵志，　　及諸乞求者，",
        "from": "T02n0127_001:0835b24_0",
        "context_with_next_sentence": true
    },
    {
        "source_sentence": "誹謗常罵詈，　　慳貪言無財，",
        "from": "T02n0127_001:0835b25_0",
        "context_with_next_sentence": true
    },
    {
        "source_sentence": "見施而遏絕，　　乞者不惠施，",
        "from": "T02n0127_001:0835b26_0",
        "context_with_next_sentence": true
    },
    {
        "source_sentence": "彼命非妙業，　　彼人受瑕穢。",
        "from": "T02n0127_001:0835b27_13",
        "context_with_next_sentence": true
    },
    {
        "source_sentence": "如是王此人，　　臨欲命終時，",
        "from": "T02n0127_001:0835b28_0",
        "context_with_next_sentence": true
    },
    {
        "source_sentence": "必生入地獄，　　先醜而後醜。",
        "from": "T02n0127_001:0835b29_13",
        "context_with_next_sentence": true
    },
    {
        "source_sentence": "大王人饒財，　　好信常布施，",
        "from": "T02n0127_001:0835c01_0",
        "context_with_next_sentence": true
    },
    {
        "source_sentence": "見沙門梵志，　　及諸乞求者，",
        "from": "T02n0127_001:0835c02_0",
        "context_with_next_sentence": true
    },
    {
        "source_sentence": "承事禮恭敬，　　等修諸善業，",
        "from": "T02n0127_001:0835c03_0",
        "context_with_next_sentence": true
    },
    {
        "source_sentence": "見施常歡喜，　　乞者亦惠施，",
        "from": "T02n0127_001:0835c04_0",
        "context_with_next_sentence": true
    },
    {
        "source_sentence": "是世微妙業，　　更不受瑕穢。",
        "from": "T02n0127_001:0835c05_13",
        "context_with_next_sentence": true
    },
    {
        "source_sentence": "如是王此人，　　臨欲命終時，",
        "from": "T02n0127_001:0835c06_0",
        "context_with_next_sentence": true
    },
    {
        "source_sentence": "生三十三天，　　先妙而後妙。",
        "from": "T02n0127_001:0835c07_13",
        "context_with_next_sentence": true
    },
    {
        "source_sentence": "「是故，大王！",
        "from": "T02n0127_001:0835c08_6",
        "context_with_next_sentence": true
    },
    {
        "source_sentence": "當作是學。",
        "from": "T02n0127_001:0835c08_11",
        "context_with_next_sentence": true
    },
    {
        "source_sentence": "如是，大王！",
        "from": "T02n0127_001:0835c08_17",
        "context_with_next_sentence": true
    },
    {
        "source_sentence": "當作是學，先妙而後妙，莫學先醜而後醜。",
        "from": "T02n0127_001:0835c09_12",
        "context_with_next_sentence": true
    },
    {
        "source_sentence": "如是，大王！",
        "from": "T02n0127_001:0835c09_18",
        "context_with_next_sentence": true
    },
    {
        "source_sentence": "當作是學。",
        "from": "T02n0127_001:0835c10_2",
        "context_with_next_sentence": true
    },
    {
        "source_sentence": "」爾時波斯匿王聞佛所說，歡喜奉行。",
        "from": "T02n0127_001:0835c11_15",
        "context_with_next_sentence": true
    },
    {
        "source_sentence": "佛說四人出現世間經",
        "from": "T02n0127_001:0835c12_100",
        "context_with_next_sentence": false
    }
]