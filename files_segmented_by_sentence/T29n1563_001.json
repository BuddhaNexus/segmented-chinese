[
    {
        "source_sentence": "阿毘達磨藏顯宗論卷第一",
        "from": "T29n1563_001:0777a03_0",
        "context_with_next_sentence": true
    },
    {
        "source_sentence": "尊者眾賢造",
        "from": "T29n1563_001:0777a05_0",
        "context_with_next_sentence": true
    },
    {
        "source_sentence": "三藏法師玄奘奉　詔譯",
        "from": "T29n1563_001:0777a06_0",
        "context_with_next_sentence": true
    },
    {
        "source_sentence": "諸有遍於一切法，　　最極難知自共相，",
        "from": "T29n1563_001:0777a08_0",
        "context_with_next_sentence": true
    },
    {
        "source_sentence": "獨能悟解無邪亂，　　是一切智今敬禮。",
        "from": "T29n1563_001:0777a09_17",
        "context_with_next_sentence": true
    },
    {
        "source_sentence": "我以順理廣博言，　　對破餘宗顯本義，",
        "from": "T29n1563_001:0777a10_0",
        "context_with_next_sentence": true
    },
    {
        "source_sentence": "若經主言順理教，　　則隨印述不求非。",
        "from": "T29n1563_001:0777a11_17",
        "context_with_next_sentence": true
    },
    {
        "source_sentence": "少違對法旨及經，　　決定研尋誓除遣，",
        "from": "T29n1563_001:0777a12_0",
        "context_with_next_sentence": true
    },
    {
        "source_sentence": "已說論名順正理，　　樂思擇者所應學。",
        "from": "T29n1563_001:0777a13_17",
        "context_with_next_sentence": true
    },
    {
        "source_sentence": "文句派演隔難尋，　　非少劬勞所能解，",
        "from": "T29n1563_001:0777a14_0",
        "context_with_next_sentence": true
    },
    {
        "source_sentence": "為撮廣文令易了，　　故造略論名顯宗。",
        "from": "T29n1563_001:0777a15_17",
        "context_with_next_sentence": true
    },
    {
        "source_sentence": "飾存彼頌以為歸，　　刪順理中廣決擇，",
        "from": "T29n1563_001:0777a16_0",
        "context_with_next_sentence": true
    },
    {
        "source_sentence": "對彼謬言申正釋，　　顯此所宗真妙義。",
        "from": "T29n1563_001:0777a17_17",
        "context_with_next_sentence": true
    },
    {
        "source_sentence": "論曰：",
        "from": "T29n1563_001:0777a18_2",
        "context_with_next_sentence": true
    },
    {
        "source_sentence": "既非遍智，云何能知？",
        "from": "T29n1563_001:0777a18_12",
        "context_with_next_sentence": true
    },
    {
        "source_sentence": "此佛世尊是一切智，能於諸法最極難知自共相中覺無邪亂；",
        "from": "T29n1563_001:0777a19_18",
        "context_with_next_sentence": true
    },
    {
        "source_sentence": "雖非遍知而亦能知，如佛教行定得果故，如有智者善鑒良醫。",
        "from": "T29n1563_001:0777a21_7",
        "context_with_next_sentence": true
    },
    {
        "source_sentence": "如世有醫，先審病者風熱淡等所起疾源，復如實觀性習二體、年時處等種種不同，為欲蠲除說授方藥。",
        "from": "T29n1563_001:0777a23_14",
        "context_with_next_sentence": true
    },
    {
        "source_sentence": "諸有患者能順服行，痼疾漸除身安日益。",
        "from": "T29n1563_001:0777a24_13",
        "context_with_next_sentence": true
    },
    {
        "source_sentence": "智者尋驗知實良醫，於諸方藥具淨遍智。",
        "from": "T29n1563_001:0777a25_12",
        "context_with_next_sentence": true
    },
    {
        "source_sentence": "如是世尊知所化者貪瞋癡等煩惱病源，復如實觀本性修集二善種子勝解隨眠，及彼堪能自圓滿等，為欲令彼暫永滅故，說授伏除二道方藥。",
        "from": "T29n1563_001:0777a28_17",
        "context_with_next_sentence": true
    },
    {
        "source_sentence": "諸所化者能順服行，若別若通對治道藥，無始數習增盛堅牢，諸煩惱病漸漸除遣，貪等滅得，於自身中隨道淺深倍倍增勝。",
        "from": "T29n1563_001:0777b02_14",
        "context_with_next_sentence": true
    },
    {
        "source_sentence": "由斯仰測知我大師滅一切冥具一切智，故讚頌者頌讚佛言：",
        "from": "T29n1563_001:0777b04_3",
        "context_with_next_sentence": true
    },
    {
        "source_sentence": "「誰能如尊善分別，　　隨眠境界自共相？",
        "from": "T29n1563_001:0777b05_18",
        "context_with_next_sentence": true
    },
    {
        "source_sentence": "無量無邊諸品類，　　如應宣說利有情。",
        "from": "T29n1563_001:0777b06_17",
        "context_with_next_sentence": true
    },
    {
        "source_sentence": "誰能漸次順修行，　　不得成於勝利樂？",
        "from": "T29n1563_001:0777b07_17",
        "context_with_next_sentence": true
    },
    {
        "source_sentence": "無智不能順聖教，　　豈無驗過在如來！",
        "from": "T29n1563_001:0777b08_17",
        "context_with_next_sentence": true
    },
    {
        "source_sentence": "」有於思擇增上慢人，謂佛世尊非一切智，於所請問別異而答，謂作是言：",
        "from": "T29n1563_001:0777b10_12",
        "context_with_next_sentence": true
    },
    {
        "source_sentence": "此不應記諸別異答，無知起故。",
        "from": "T29n1563_001:0777b11_7",
        "context_with_next_sentence": true
    },
    {
        "source_sentence": "又於前際說不可知，此即自顯是無知故，又不先覺孫陀利緣及縱彼朋造諸惡故，又於戰遮婆羅門女所起謗毀不能遣故，又先聽許提婆達多於佛法中而出家故，又於外道嗢達洛迦先自不知命存亡故，又不預定波吒釐城當有如斯難事起故，又不懸記自佛法中當有部執十八異故，又說諸業有不定故。",
        "from": "T29n1563_001:0777b18_7",
        "context_with_next_sentence": true
    },
    {
        "source_sentence": "外道謗詞略述如是。",
        "from": "T29n1563_001:0777b18_16",
        "context_with_next_sentence": true
    },
    {
        "source_sentence": "彼諸外道固執在懷，一切智尊雖設種種善權化導，而未能令於正等覺生淨信解。",
        "from": "T29n1563_001:0777b20_14",
        "context_with_next_sentence": true
    },
    {
        "source_sentence": "具勝福慧求真理人，方能測量一切智海。",
        "from": "T29n1563_001:0777b21_13",
        "context_with_next_sentence": true
    },
    {
        "source_sentence": "今我勇銳發正勤心，如理順宜且少開悟。",
        "from": "T29n1563_001:0777b22_12",
        "context_with_next_sentence": true
    },
    {
        "source_sentence": "言於請問別異而答，謂作是言：",
        "from": "T29n1563_001:0777b23_7",
        "context_with_next_sentence": true
    },
    {
        "source_sentence": "此不應記諸別異答無知起者，此不應理，其所立因非決定故。",
        "from": "T29n1563_001:0777b24_15",
        "context_with_next_sentence": true
    },
    {
        "source_sentence": "且應詳審：",
        "from": "T29n1563_001:0777b24_20",
        "context_with_next_sentence": true
    },
    {
        "source_sentence": "為佛世尊於所請問，由無知故言不應記？",
        "from": "T29n1563_001:0777b25_17",
        "context_with_next_sentence": true
    },
    {
        "source_sentence": "為觀問者懷聰叡慢，非卒能令如理信解，故雖了達而不為記。",
        "from": "T29n1563_001:0777b27_6",
        "context_with_next_sentence": true
    },
    {
        "source_sentence": "如有矯問：",
        "from": "T29n1563_001:0777b27_11",
        "context_with_next_sentence": true
    },
    {
        "source_sentence": "諸石女兒為黑為白？",
        "from": "T29n1563_001:0777b28_1",
        "context_with_next_sentence": true
    },
    {
        "source_sentence": "終不為記。",
        "from": "T29n1563_001:0777b28_6",
        "context_with_next_sentence": true
    },
    {
        "source_sentence": "豈別有方能祛彼疾？",
        "from": "T29n1563_001:0777b28_15",
        "context_with_next_sentence": true
    },
    {
        "source_sentence": "如是外道執我為真，矯問如來死後為有為無等事，世尊告言：",
        "from": "T29n1563_001:0777c01_3",
        "context_with_next_sentence": true
    },
    {
        "source_sentence": "此不應記。",
        "from": "T29n1563_001:0777c01_8",
        "context_with_next_sentence": true
    },
    {
        "source_sentence": "佛意說我實無有故不應記別。",
        "from": "T29n1563_001:0777c02_2",
        "context_with_next_sentence": true
    },
    {
        "source_sentence": "此顯若法都非實有，不應於中為差別問。",
        "from": "T29n1563_001:0777c03_1",
        "context_with_next_sentence": true
    },
    {
        "source_sentence": "或佛世尊善權方便，為令調伏故不為記。",
        "from": "T29n1563_001:0777c03_19",
        "context_with_next_sentence": true
    },
    {
        "source_sentence": "此不為記是調伏因，非由無知作別異答。",
        "from": "T29n1563_001:0777c04_17",
        "context_with_next_sentence": true
    },
    {
        "source_sentence": "又不應謂佛無辯才，彼問論道所不攝故。",
        "from": "T29n1563_001:0777c05_16",
        "context_with_next_sentence": true
    },
    {
        "source_sentence": "若彼所問論道攝者，佛不為記，可無辯才。",
        "from": "T29n1563_001:0777c06_16",
        "context_with_next_sentence": true
    },
    {
        "source_sentence": "非於此中如理難問少分可得，何容乃謂佛無辯才？",
        "from": "T29n1563_001:0777c07_18",
        "context_with_next_sentence": true
    },
    {
        "source_sentence": "又聽法者心不慇故、執我見故、根未熟故，世尊無方可令信解，故於所問置而不記，故不應以不記所問謂大仙尊非一切智。",
        "from": "T29n1563_001:0777c10_14",
        "context_with_next_sentence": true
    },
    {
        "source_sentence": "言於初際說不可知，此即自顯是無知者，此亦非理，無法不應為智境故。",
        "from": "T29n1563_001:0777c12_8",
        "context_with_next_sentence": true
    },
    {
        "source_sentence": "於有法境智若不生，可謂如來非一切智。",
        "from": "T29n1563_001:0777c13_7",
        "context_with_next_sentence": true
    },
    {
        "source_sentence": "本無初際，智何所知？",
        "from": "T29n1563_001:0777c13_17",
        "context_with_next_sentence": true
    },
    {
        "source_sentence": "無故不知，豈成無智？",
        "from": "T29n1563_001:0777c14_7",
        "context_with_next_sentence": true
    },
    {
        "source_sentence": "若爾，何故不但說無？",
        "from": "T29n1563_001:0777c14_17",
        "context_with_next_sentence": true
    },
    {
        "source_sentence": "此說不容更立因故。",
        "from": "T29n1563_001:0777c15_5",
        "context_with_next_sentence": true
    },
    {
        "source_sentence": "若謂應立不可知因，此亦不然，非決定故。",
        "from": "T29n1563_001:0777c16_4",
        "context_with_next_sentence": true
    },
    {
        "source_sentence": "或法雖有，緣闕不知，故不可知非無因性。",
        "from": "T29n1563_001:0777c17_3",
        "context_with_next_sentence": true
    },
    {
        "source_sentence": "若立無性為不知因，即畢竟無可為同喻，為容因故說不可知。",
        "from": "T29n1563_001:0777c18_11",
        "context_with_next_sentence": true
    },
    {
        "source_sentence": "若謂無因有不成失，此不應理，非不成故。",
        "from": "T29n1563_001:0777c19_11",
        "context_with_next_sentence": true
    },
    {
        "source_sentence": "生死初際若定非無，即初際身無無因起，初無因者後亦應無，以先後身無異因故。",
        "from": "T29n1563_001:0777c21_7",
        "context_with_next_sentence": true
    },
    {
        "source_sentence": "若許爾者，即諸所行淨不淨業皆應無果；",
        "from": "T29n1563_001:0777c22_6",
        "context_with_next_sentence": true
    },
    {
        "source_sentence": "既不許然，即先所立初際無故，非不成因。",
        "from": "T29n1563_001:0777c23_6",
        "context_with_next_sentence": true
    },
    {
        "source_sentence": "若謂生死無初際故應如虛空無後際者，亦不應理，外種同故。",
        "from": "T29n1563_001:0777c24_14",
        "context_with_next_sentence": true
    },
    {
        "source_sentence": "如外穀麥後因前生，雖無初際，遇火水等諸燒爛緣而永壞滅。",
        "from": "T29n1563_001:0777c26_2",
        "context_with_next_sentence": true
    },
    {
        "source_sentence": "如是生死煩惱業因展轉相生，雖無初際，而由數習貪瞋癡等對治力故，生死諸蘊畢竟不生即為後際，空無生故，後際可無。",
        "from": "T29n1563_001:0777c28_18",
        "context_with_next_sentence": true
    },
    {
        "source_sentence": "生死有生，豈無後際？",
        "from": "T29n1563_001:0777c29_8",
        "context_with_next_sentence": true
    },
    {
        "source_sentence": "現見生法定有終時。",
        "from": "T29n1563_001:0777c29_17",
        "context_with_next_sentence": true
    },
    {
        "source_sentence": "生死既生，理必歸滅，故說初際是不可知，無故為因，其義善立。",
        "from": "T29n1563_001:0778a02_6",
        "context_with_next_sentence": true
    },
    {
        "source_sentence": "故不應以不知初際，謂佛世尊非一切智。",
        "from": "T29n1563_001:0778a03_4",
        "context_with_next_sentence": true
    },
    {
        "source_sentence": "言不先覺孫陀利緣及縱彼朋造諸惡者，此亦非理。",
        "from": "T29n1563_001:0778a04_8",
        "context_with_next_sentence": true
    },
    {
        "source_sentence": "雖先覺知，為避多過故不自顯。",
        "from": "T29n1563_001:0778a05_2",
        "context_with_next_sentence": true
    },
    {
        "source_sentence": "若佛先言，我無此事，為此事者自是餘人，即彼朋流惡心轉盛，諸中庸者咸共懷疑。",
        "from": "T29n1563_001:0778a06_19",
        "context_with_next_sentence": true
    },
    {
        "source_sentence": "如是過愆為佛為彼？",
        "from": "T29n1563_001:0778a07_8",
        "context_with_next_sentence": true
    },
    {
        "source_sentence": "又大人法不顯他非，佛是大人豈揚他惡？",
        "from": "T29n1563_001:0778a08_7",
        "context_with_next_sentence": true
    },
    {
        "source_sentence": "又顯彼惡，令無量人憎背世尊，障入正法。",
        "from": "T29n1563_001:0778a09_6",
        "context_with_next_sentence": true
    },
    {
        "source_sentence": "又佛觀見自身他身有招謗毀短壽定業，又為開慰末世苾芻，佛觀當來正法將沒，多聞持戒眾望苾芻少有不遭謗毀而死，為欲令彼自開慰言：",
        "from": "T29n1563_001:0778a12_11",
        "context_with_next_sentence": true
    },
    {
        "source_sentence": "我大仙尊，一切煩惱過失習氣皆永拔根、名稱普聞，至色究竟尚被囂謗，況我何人！",
        "from": "T29n1563_001:0778a14_9",
        "context_with_next_sentence": true
    },
    {
        "source_sentence": "因此心安修諸善業。",
        "from": "T29n1563_001:0778a14_18",
        "context_with_next_sentence": true
    },
    {
        "source_sentence": "由觀如是得失決定，是故世尊不先自顯。",
        "from": "T29n1563_001:0778a15_16",
        "context_with_next_sentence": true
    },
    {
        "source_sentence": "又過七日其事自彰，顯佛尊高、過歸外道，故不應以不自顯因謂佛世尊非一切智。",
        "from": "T29n1563_001:0778a17_13",
        "context_with_next_sentence": true
    },
    {
        "source_sentence": "即由此故，應知已釋不自披遣戰遮謗因。",
        "from": "T29n1563_001:0778a18_12",
        "context_with_next_sentence": true
    },
    {
        "source_sentence": "所以聽許提婆達多於佛法中而出家者，此有深意。",
        "from": "T29n1563_001:0778a19_16",
        "context_with_next_sentence": true
    },
    {
        "source_sentence": "佛觀彼人不出家者，定當得作力轉輪王，害無量人滅壞佛法，蹎墜惡趣難有出期。",
        "from": "T29n1563_001:0778a21_14",
        "context_with_next_sentence": true
    },
    {
        "source_sentence": "由度出家殖深善本，非出家者所不能殖，為護多人令無損害，及遮眾惡故許出家。",
        "from": "T29n1563_001:0778a23_13",
        "context_with_next_sentence": true
    },
    {
        "source_sentence": "言於外道嗢達洛迦先自不知命存亡者，此亦非理，念即知故。",
        "from": "T29n1563_001:0778a25_2",
        "context_with_next_sentence": true
    },
    {
        "source_sentence": "非於餘境餘識生時，即能了知所餘識境。",
        "from": "T29n1563_001:0778a26_1",
        "context_with_next_sentence": true
    },
    {
        "source_sentence": "佛心先在說法事中，未觀彼人命存亡事。",
        "from": "T29n1563_001:0778a26_19",
        "context_with_next_sentence": true
    },
    {
        "source_sentence": "後欲知彼，纔舉心時即如實知其命已過。",
        "from": "T29n1563_001:0778a27_17",
        "context_with_next_sentence": true
    },
    {
        "source_sentence": "若欲知彼而不能知，可謂如來非一切智。",
        "from": "T29n1563_001:0778a28_16",
        "context_with_next_sentence": true
    },
    {
        "source_sentence": "心屬餘境此境未緣即謂無知，斯不應理。",
        "from": "T29n1563_001:0778a29_15",
        "context_with_next_sentence": true
    },
    {
        "source_sentence": "言不預定波吒釐城當有如斯難事起者，亦不應理，密預定故。",
        "from": "T29n1563_001:0778b02_4",
        "context_with_next_sentence": true
    },
    {
        "source_sentence": "先密意說，若免脫餘，餘復為餘之所損害。",
        "from": "T29n1563_001:0778b03_3",
        "context_with_next_sentence": true
    },
    {
        "source_sentence": "謂佛先覺若守護餘，餘必為餘之所損害。",
        "from": "T29n1563_001:0778b04_2",
        "context_with_next_sentence": true
    },
    {
        "source_sentence": "於三難事各令自守，餘不能損，故密意說。",
        "from": "T29n1563_001:0778b05_1",
        "context_with_next_sentence": true
    },
    {
        "source_sentence": "此即預定難事必然，何謂世尊非一切智？",
        "from": "T29n1563_001:0778b05_19",
        "context_with_next_sentence": true
    },
    {
        "source_sentence": "言不懸記自佛法中當有部執十八異者，此亦非理，已懸記故。",
        "from": "T29n1563_001:0778b07_8",
        "context_with_next_sentence": true
    },
    {
        "source_sentence": "如說當來有苾芻眾，於我言義不善了知，部執競興互相非毀。",
        "from": "T29n1563_001:0778b08_15",
        "context_with_next_sentence": true
    },
    {
        "source_sentence": "世尊於此略說內外二種防護，內謂應如黑說大說，契經所顯觀察防護；",
        "from": "T29n1563_001:0778b10_8",
        "context_with_next_sentence": true
    },
    {
        "source_sentence": "外謂應如六可愛法，契經所說斂攝防護。",
        "from": "T29n1563_001:0778b11_7",
        "context_with_next_sentence": true
    },
    {
        "source_sentence": "又見集法契經中言：",
        "from": "T29n1563_001:0778b11_16",
        "context_with_next_sentence": true
    },
    {
        "source_sentence": "於我法中當有異說，所謂有說唯金剛喻定能頓斷煩惱，或說擇滅涅槃二法為體，或說不相應行無別實物，或說表業尚無況無表業，或說一切色法大種為體，或說前後相似為同類因，或說色處唯用顯色為體，或說觸處唯用大種為體，或說唯有觸處是有對礙，或說觸處身處是有對礙，或說唯五外處是有對礙，或說眼識能見，或說和合能見，或說意界法界俱常無常，或說一切色法非剎那滅，或說不相應行有多時住，或說無想滅定皆現有心，或說等無間緣亦通色法，或說一切色法無同類因，或說異熟生色斷已更續，或說傍生餓鬼天趣亦得別解脫戒，或說心無染污亦得續生，或說一切續生皆由愛恚，或說律儀不律儀分受亦全受，或說傍生餓鬼有無間業，或說無間解脫二道俱能斷諸煩惱，或說意識相應善有漏慧非皆是見，或說身邊二見皆是不善亦他界緣，或說一切煩惱皆是不善，或說無樂捨受，或說唯無捨受，或說無色界中亦有諸色，或說無想天歿皆墮惡趣，或說一切有情無非時死，或說諸無漏慧皆智見性，或說無有去來一切現在別別而說，或說色心非互為俱有因，或說羯剌藍位一切色根皆已具得，或說諸得頂法者皆不墮惡趣，或說諸善惡業皆可轉滅，或說諸無為法非實有體，或說諸世間道不斷煩惱，或說唯贍部洲能起願智無諍無礙重三摩地，或說心心所法亦緣無境。",
        "from": "T29n1563_001:0778c10_13",
        "context_with_next_sentence": true
    },
    {
        "source_sentence": "諸如是等差別諍論，各述所執數越多千，師弟相承度百千眾，為諸道俗解說稱揚。",
        "from": "T29n1563_001:0778c12_11",
        "context_with_next_sentence": true
    },
    {
        "source_sentence": "我佛法中於未來世當有如是諍論不同，為利為名惡說惡受，不證法實顛倒顯示。",
        "from": "T29n1563_001:0778c14_8",
        "context_with_next_sentence": true
    },
    {
        "source_sentence": "即於此部，過現當來亦有如是諍論差別。",
        "from": "T29n1563_001:0778c15_7",
        "context_with_next_sentence": true
    },
    {
        "source_sentence": "世尊如是分明懸記，而諸弟子不顧聖言，各執所宗互相非毀。",
        "from": "T29n1563_001:0778c16_16",
        "context_with_next_sentence": true
    },
    {
        "source_sentence": "過屬弟子，豈在世尊？",
        "from": "T29n1563_001:0778c17_7",
        "context_with_next_sentence": true
    },
    {
        "source_sentence": "不可由斯謗一切智言。",
        "from": "T29n1563_001:0778c17_17",
        "context_with_next_sentence": true
    },
    {
        "source_sentence": "說諸業有不定者，理亦不然，有此業故定應許有能感異熟不定業性。",
        "from": "T29n1563_001:0778c19_8",
        "context_with_next_sentence": true
    },
    {
        "source_sentence": "此若無者，修道斷結則為唐捐，以一切業定得果故。",
        "from": "T29n1563_001:0778c20_12",
        "context_with_next_sentence": true
    },
    {
        "source_sentence": "不應由此所說諸因，或復餘因謗一切智。",
        "from": "T29n1563_001:0778c21_11",
        "context_with_next_sentence": true
    },
    {
        "source_sentence": "世尊成就不可思議希有功德高廣名稱，非理毀謗獲罪無邊。",
        "from": "T29n1563_001:0778c22_18",
        "context_with_next_sentence": true
    },
    {
        "source_sentence": "諸有智人皆應信佛，具一切智故先敬禮。",
        "from": "T29n1563_001:0778c23_17",
        "context_with_next_sentence": true
    },
    {
        "source_sentence": "諸一切種諸冥滅，　　拔眾生出生死泥，",
        "from": "T29n1563_001:0778c25_0",
        "context_with_next_sentence": true
    },
    {
        "source_sentence": "敬禮如是如理師，　　對法藏論我當說。",
        "from": "T29n1563_001:0778c26_17",
        "context_with_next_sentence": true
    },
    {
        "source_sentence": "論曰：",
        "from": "T29n1563_001:0778c27_2",
        "context_with_next_sentence": true
    },
    {
        "source_sentence": "諸言雖總而別有所觀。",
        "from": "T29n1563_001:0778c27_12",
        "context_with_next_sentence": true
    },
    {
        "source_sentence": "別何所觀？",
        "from": "T29n1563_001:0778c27_17",
        "context_with_next_sentence": true
    },
    {
        "source_sentence": "謂俱利德滿。",
        "from": "T29n1563_001:0778c28_3",
        "context_with_next_sentence": true
    },
    {
        "source_sentence": "智斷具故，自利德滿；",
        "from": "T29n1563_001:0778c28_13",
        "context_with_next_sentence": true
    },
    {
        "source_sentence": "恩德備故，利他德滿。",
        "from": "T29n1563_001:0778c29_2",
        "context_with_next_sentence": true
    },
    {
        "source_sentence": "此即一切智，能拔濟有情，一切種冥皆永滅故智德圓滿，諸境界冥亦永滅故斷德圓滿，授正法手拔眾生出生死泥故恩德圓滿。",
        "from": "T29n1563_001:0779a03_1",
        "context_with_next_sentence": true
    },
    {
        "source_sentence": "聲聞獨覺雖滅諸冥，以染無知畢竟斷故，非一切種；",
        "from": "T29n1563_001:0779a04_4",
        "context_with_next_sentence": true
    },
    {
        "source_sentence": "闕能永滅不染無知殊勝智故，非具一切智。",
        "from": "T29n1563_001:0779a05_4",
        "context_with_next_sentence": true
    },
    {
        "source_sentence": "不能拔有情冥，謂瞖膜能蔽淨眼，如是無知障真見故。",
        "from": "T29n1563_001:0779a06_8",
        "context_with_next_sentence": true
    },
    {
        "source_sentence": "冥惑昏闇能遮色像，如是無知覆實義故，諸有殊勝治道生時令永不生，故稱為滅，謂滅一切品諸境冥故。",
        "from": "T29n1563_001:0779a08_17",
        "context_with_next_sentence": true
    },
    {
        "source_sentence": "言一切種諸冥滅、拔眾生出生死泥者，由彼生死是諸有情無始時來沈溺處故、難可出故，所以譬泥。",
        "from": "T29n1563_001:0779a11_3",
        "context_with_next_sentence": true
    },
    {
        "source_sentence": "眾生於中淪沒無救，諸有成就巧智大悲，授如應言拔濟令出。",
        "from": "T29n1563_001:0779a12_11",
        "context_with_next_sentence": true
    },
    {
        "source_sentence": "敬禮如是如理師者，稽首具前自他利德、能說如理聖教大師，意樂隨眠智等闕故，聲聞獨覺非如理師，唯佛世尊具如是德故。",
        "from": "T29n1563_001:0779a15_8",
        "context_with_next_sentence": true
    },
    {
        "source_sentence": "是前總諸言所觀為正，流通彼所立教，故先讚禮如理教師。",
        "from": "T29n1563_001:0779a16_15",
        "context_with_next_sentence": true
    },
    {
        "source_sentence": "以讚禮言滅諸惡障，標嘉瑞已許發論端，故言我當說對法藏。",
        "from": "T29n1563_001:0779a18_4",
        "context_with_next_sentence": true
    },
    {
        "source_sentence": "何謂對法？",
        "from": "T29n1563_001:0779a18_9",
        "context_with_next_sentence": true
    },
    {
        "source_sentence": "頌曰：",
        "from": "T29n1563_001:0779a18_12",
        "context_with_next_sentence": true
    },
    {
        "source_sentence": "淨慧隨行名對法，　　及能得此諸慧論。",
        "from": "T29n1563_001:0779a19_17",
        "context_with_next_sentence": true
    },
    {
        "source_sentence": "論曰：",
        "from": "T29n1563_001:0779a20_2",
        "context_with_next_sentence": true
    },
    {
        "source_sentence": "淨謂無漏，慧謂擇法，此即總攝無漏慧根。",
        "from": "T29n1563_001:0779a21_1",
        "context_with_next_sentence": true
    },
    {
        "source_sentence": "何緣得知唯無漏慧名為對法？",
        "from": "T29n1563_001:0779a21_14",
        "context_with_next_sentence": true
    },
    {
        "source_sentence": "以佛世尊恣天帝等所請問故。",
        "from": "T29n1563_001:0779a22_8",
        "context_with_next_sentence": true
    },
    {
        "source_sentence": "如契經說：",
        "from": "T29n1563_001:0779a22_13",
        "context_with_next_sentence": true
    },
    {
        "source_sentence": "我有甚深阿毘達磨及毘柰耶，恣汝請問。",
        "from": "T29n1563_001:0779a23_12",
        "context_with_next_sentence": true
    },
    {
        "source_sentence": "是許天帝請問聖道及此聖道所證果義，恣伐蹉類契經亦爾。",
        "from": "T29n1563_001:0779a25_1",
        "context_with_next_sentence": true
    },
    {
        "source_sentence": "復以何緣唯無漏慧名為對法？",
        "from": "T29n1563_001:0779a25_14",
        "context_with_next_sentence": true
    },
    {
        "source_sentence": "由此現觀諸法相已不重迷故。",
        "from": "T29n1563_001:0779a26_8",
        "context_with_next_sentence": true
    },
    {
        "source_sentence": "豈不現觀非唯慧能？",
        "from": "T29n1563_001:0779a26_17",
        "context_with_next_sentence": true
    },
    {
        "source_sentence": "是則對法應非唯慧，正覺諦理說名現觀，故現觀用唯慧非餘。",
        "from": "T29n1563_001:0779a28_6",
        "context_with_next_sentence": true
    },
    {
        "source_sentence": "又現觀中慧為最勝，具三能故獨稱對法。",
        "from": "T29n1563_001:0779a29_5",
        "context_with_next_sentence": true
    },
    {
        "source_sentence": "然此對法非不待餘，故慧隨行亦名對法。",
        "from": "T29n1563_001:0779b01_4",
        "context_with_next_sentence": true
    },
    {
        "source_sentence": "即慧眷屬名曰隨行。",
        "from": "T29n1563_001:0779b01_13",
        "context_with_next_sentence": true
    },
    {
        "source_sentence": "眷屬者何？",
        "from": "T29n1563_001:0779b01_18",
        "context_with_next_sentence": true
    },
    {
        "source_sentence": "謂慧隨轉色受想等諸心所法生等及心。",
        "from": "T29n1563_001:0779b02_15",
        "context_with_next_sentence": true
    },
    {
        "source_sentence": "如是總說無漏五蘊名為對法，此則勝義阿毘達磨。",
        "from": "T29n1563_001:0779b04_1",
        "context_with_next_sentence": true
    },
    {
        "source_sentence": "若說世俗阿毘達磨，即能得此諸慧諸論。",
        "from": "T29n1563_001:0779b04_19",
        "context_with_next_sentence": true
    },
    {
        "source_sentence": "此謂前所得無漏慧根諸慧，謂能得世間三慧，即是世間殊勝修慧、思慧、聞慧，及彼隨行。",
        "from": "T29n1563_001:0779b06_21",
        "context_with_next_sentence": true
    },
    {
        "source_sentence": "依所得近遠說三慧次第，非離如是慧及隨行無漏慧根可能證得，是能得此勝方便故，同無漏慧受對法名，如慈方便亦名慈等。",
        "from": "T29n1563_001:0779b09_17",
        "context_with_next_sentence": true
    },
    {
        "source_sentence": "論謂能得此《發智》等諸論，是無漏慧勝資糧故，亦名對法，如業異熟漏等資糧亦名業等。",
        "from": "T29n1563_001:0779b11_17",
        "context_with_next_sentence": true
    },
    {
        "source_sentence": "前諸慧言亦攝生得，唯生得慧能正誦持對法論故，亦名對法。",
        "from": "T29n1563_001:0779b13_7",
        "context_with_next_sentence": true
    },
    {
        "source_sentence": "豈不此論是無漏慧勝資糧故亦名對法，何乃別名對法？",
        "from": "T29n1563_001:0779b14_12",
        "context_with_next_sentence": true
    },
    {
        "source_sentence": "《俱舍》頌曰：",
        "from": "T29n1563_001:0779b14_19",
        "context_with_next_sentence": true
    },
    {
        "source_sentence": "「攝彼勝義依彼故，　　此立對法俱舍名。",
        "from": "T29n1563_001:0779b15_18",
        "context_with_next_sentence": true
    },
    {
        "source_sentence": "」論曰：",
        "from": "T29n1563_001:0779b16_2",
        "context_with_next_sentence": true
    },
    {
        "source_sentence": "藏謂堅實，猶如樹藏，對法實義皆入此攝。",
        "from": "T29n1563_001:0779b17_1",
        "context_with_next_sentence": true
    },
    {
        "source_sentence": "此論是彼對法之藏，即是對法之堅實義藏。",
        "from": "T29n1563_001:0779b18_1",
        "context_with_next_sentence": true
    },
    {
        "source_sentence": "或所依猶如刀藏，謂彼對法是此所依，引彼義言造此論故。",
        "from": "T29n1563_001:0779b19_7",
        "context_with_next_sentence": true
    },
    {
        "source_sentence": "此論以彼對法為藏，即以對法為所依義。",
        "from": "T29n1563_001:0779b20_6",
        "context_with_next_sentence": true
    },
    {
        "source_sentence": "彼何因說？",
        "from": "T29n1563_001:0779b20_11",
        "context_with_next_sentence": true
    },
    {
        "source_sentence": "誰復先說？",
        "from": "T29n1563_001:0779b20_16",
        "context_with_next_sentence": true
    },
    {
        "source_sentence": "雖不應問說對法人，佛教依法不依人故，而為開示說對法因，彼能說人亦應顯了。",
        "from": "T29n1563_001:0779b22_13",
        "context_with_next_sentence": true
    },
    {
        "source_sentence": "頌曰：",
        "from": "T29n1563_001:0779b22_16",
        "context_with_next_sentence": true
    },
    {
        "source_sentence": "若離擇法定無餘，　　能滅諸惑勝方便，",
        "from": "T29n1563_001:0779b23_0",
        "context_with_next_sentence": true
    },
    {
        "source_sentence": "由惑世間漂有海，　　為寂大師說對法。",
        "from": "T29n1563_001:0779b24_17",
        "context_with_next_sentence": true
    },
    {
        "source_sentence": "論曰：",
        "from": "T29n1563_001:0779b25_2",
        "context_with_next_sentence": true
    },
    {
        "source_sentence": "由離擇法無勝方便能滅世間引苦諸惑，故世尊言：",
        "from": "T29n1563_001:0779b26_6",
        "context_with_next_sentence": true
    },
    {
        "source_sentence": "若於一法未達未知，我終不說能正盡苦。",
        "from": "T29n1563_001:0779b27_4",
        "context_with_next_sentence": true
    },
    {
        "source_sentence": "世間未滅諸煩惱故，於三有海生死輪迴。",
        "from": "T29n1563_001:0779b28_3",
        "context_with_next_sentence": true
    },
    {
        "source_sentence": "為令世間修習擇法，永寂三有生因煩惱，是故大師先自演說阿毘達磨。",
        "from": "T29n1563_001:0779b29_15",
        "context_with_next_sentence": true
    },
    {
        "source_sentence": "佛若不說，舍利子等諸大聲聞亦無有能於諸法相如理思擇。",
        "from": "T29n1563_001:0779c02_4",
        "context_with_next_sentence": true
    },
    {
        "source_sentence": "然佛大師隨所化者性差別故，處處散說。",
        "from": "T29n1563_001:0779c03_3",
        "context_with_next_sentence": true
    },
    {
        "source_sentence": "尊者迦多衍尼子等諸大聲聞，以妙願智觀過去佛所說法教，如其所應安置結集，如大尊者迦葉波等共所結集律及契經。",
        "from": "T29n1563_001:0779c05_18",
        "context_with_next_sentence": true
    },
    {
        "source_sentence": "經律二藏隨文結集，唯對法藏隨義結集，如說諸有結集義言，於律及經彼為殊勝。",
        "from": "T29n1563_001:0779c07_16",
        "context_with_next_sentence": true
    },
    {
        "source_sentence": "隨佛聖教結集對法，是佛所許得佛說名。",
        "from": "T29n1563_001:0779c08_15",
        "context_with_next_sentence": true
    },
    {
        "source_sentence": "何等名為所思擇法？",
        "from": "T29n1563_001:0779c09_5",
        "context_with_next_sentence": true
    },
    {
        "source_sentence": "世尊依彼說對法耶？",
        "from": "T29n1563_001:0779c09_14",
        "context_with_next_sentence": true
    },
    {
        "source_sentence": "頌曰：",
        "from": "T29n1563_001:0779c09_17",
        "context_with_next_sentence": true
    },
    {
        "source_sentence": "有漏無漏法，　　除道餘有為，",
        "from": "T29n1563_001:0779c10_0",
        "context_with_next_sentence": true
    },
    {
        "source_sentence": "於彼漏隨增，　　故說名有漏。",
        "from": "T29n1563_001:0779c11_13",
        "context_with_next_sentence": true
    },
    {
        "source_sentence": "無漏謂道諦，　　及三種無為，",
        "from": "T29n1563_001:0779c12_0",
        "context_with_next_sentence": true
    },
    {
        "source_sentence": "謂虛空二滅，　　此中空無礙；",
        "from": "T29n1563_001:0779c13_13",
        "context_with_next_sentence": true
    },
    {
        "source_sentence": "擇滅謂離繫，　　隨繫事各別，",
        "from": "T29n1563_001:0779c14_0",
        "context_with_next_sentence": true
    },
    {
        "source_sentence": "畢竟礙當生，　　別得非擇滅。",
        "from": "T29n1563_001:0779c15_13",
        "context_with_next_sentence": true
    },
    {
        "source_sentence": "論曰：",
        "from": "T29n1563_001:0779c16_2",
        "context_with_next_sentence": true
    },
    {
        "source_sentence": "說一切法略有二種，一者有漏、二者無漏，此則總說。",
        "from": "T29n1563_001:0779c17_6",
        "context_with_next_sentence": true
    },
    {
        "source_sentence": "次當別解，除道聖諦餘有為法，是名有漏。",
        "from": "T29n1563_001:0779c18_4",
        "context_with_next_sentence": true
    },
    {
        "source_sentence": "此復云何？",
        "from": "T29n1563_001:0779c18_9",
        "context_with_next_sentence": true
    },
    {
        "source_sentence": "謂五取蘊，色乃至識。",
        "from": "T29n1563_001:0779c18_19",
        "context_with_next_sentence": true
    },
    {
        "source_sentence": "如說云何名色取蘊？",
        "from": "T29n1563_001:0779c19_7",
        "context_with_next_sentence": true
    },
    {
        "source_sentence": "謂有漏色隨順諸取，廣說乃至識亦如是。",
        "from": "T29n1563_001:0779c20_6",
        "context_with_next_sentence": true
    },
    {
        "source_sentence": "何緣取蘊名為有漏？",
        "from": "T29n1563_001:0779c20_15",
        "context_with_next_sentence": true
    },
    {
        "source_sentence": "以於其中漏隨增故。",
        "from": "T29n1563_001:0779c21_5",
        "context_with_next_sentence": true
    },
    {
        "source_sentence": "有身見等諸煩惱中立漏名想，令染污心常漏泄故。",
        "from": "T29n1563_001:0779c22_8",
        "context_with_next_sentence": true
    },
    {
        "source_sentence": "與漏相應及漏境界隨增漏故，名漏隨增。",
        "from": "T29n1563_001:0779c23_8",
        "context_with_next_sentence": true
    },
    {
        "source_sentence": "隨增眠義後當廣辯。",
        "from": "T29n1563_001:0779c23_17",
        "context_with_next_sentence": true
    },
    {
        "source_sentence": "由此應知已遮一切不同界地及無漏緣煩惱境界隨眠有漏，彼此展轉不隨增故非相對立。",
        "from": "T29n1563_001:0779c25_18",
        "context_with_next_sentence": true
    },
    {
        "source_sentence": "如是二名，有漏、無漏，復有何相？",
        "from": "T29n1563_001:0779c26_15",
        "context_with_next_sentence": true
    },
    {
        "source_sentence": "如世尊言：",
        "from": "T29n1563_001:0779c26_20",
        "context_with_next_sentence": true
    },
    {
        "source_sentence": "有漏法者，謂所有色隨順諸取，是能增益諸有取義，廣說乃至識亦如是；",
        "from": "T29n1563_001:0779c28_11",
        "context_with_next_sentence": true
    },
    {
        "source_sentence": "與此相違是無漏法。",
        "from": "T29n1563_001:0779c29_1",
        "context_with_next_sentence": true
    },
    {
        "source_sentence": "有漏、無漏略相如是。",
        "from": "T29n1563_001:0779c29_11",
        "context_with_next_sentence": true
    },
    {
        "source_sentence": "或有漏者謂墮世間，若出世間名為無漏。",
        "from": "T29n1563_001:0780a01_8",
        "context_with_next_sentence": true
    },
    {
        "source_sentence": "世間所攝名墮世間，謂處世間不出為義，依苦諦體立世間名，故契經說：",
        "from": "T29n1563_001:0780a03_2",
        "context_with_next_sentence": true
    },
    {
        "source_sentence": "吾當為汝宣說世間及世間集。",
        "from": "T29n1563_001:0780a03_15",
        "context_with_next_sentence": true
    },
    {
        "source_sentence": "又五取蘊名苦有漏，故知有漏謂墮世間。",
        "from": "T29n1563_001:0780a04_14",
        "context_with_next_sentence": true
    },
    {
        "source_sentence": "寧知墮世間皆是有漏法？",
        "from": "T29n1563_001:0780a05_6",
        "context_with_next_sentence": true
    },
    {
        "source_sentence": "如世尊說：",
        "from": "T29n1563_001:0780a05_11",
        "context_with_next_sentence": true
    },
    {
        "source_sentence": "吾當為汝宣說有漏及無漏法。",
        "from": "T29n1563_001:0780a06_5",
        "context_with_next_sentence": true
    },
    {
        "source_sentence": "有漏法者，謂諸所有眼、諸所有色、諸所有眼識、諸所有眼觸，諸所有眼觸為緣內所生或樂受、或苦受、或不苦不樂受。",
        "from": "T29n1563_001:0780a08_18",
        "context_with_next_sentence": true
    },
    {
        "source_sentence": "如是乃至，墮世間意、墮世間法、墮世間意識、墮世間意觸，廣說乃至名有漏法。",
        "from": "T29n1563_001:0780a10_13",
        "context_with_next_sentence": true
    },
    {
        "source_sentence": "無漏法者，謂出世間意、出世間法、出世間意識、出世間意觸，廣說乃至名無漏法。",
        "from": "T29n1563_001:0780a12_10",
        "context_with_next_sentence": true
    },
    {
        "source_sentence": "依此聖教及由正理，知墮世間皆是有漏。",
        "from": "T29n1563_001:0780a13_8",
        "context_with_next_sentence": true
    },
    {
        "source_sentence": "已辯有漏及有漏因，云何無漏？",
        "from": "T29n1563_001:0780a14_3",
        "context_with_next_sentence": true
    },
    {
        "source_sentence": "謂道聖諦及三無為，名為無漏。",
        "from": "T29n1563_001:0780a14_17",
        "context_with_next_sentence": true
    },
    {
        "source_sentence": "道聖諦者，謂非有漏色等五蘊。",
        "from": "T29n1563_001:0780a15_11",
        "context_with_next_sentence": true
    },
    {
        "source_sentence": "三無為者，謂即虛空、擇非擇滅。",
        "from": "T29n1563_001:0780a16_6",
        "context_with_next_sentence": true
    },
    {
        "source_sentence": "此虛空等及道聖諦，名無漏因。",
        "from": "T29n1563_001:0780a16_20",
        "context_with_next_sentence": true
    },
    {
        "source_sentence": "次前已說其道，聖諦後當廣辯。",
        "from": "T29n1563_001:0780a17_13",
        "context_with_next_sentence": true
    },
    {
        "source_sentence": "於略所說三無為中，虛空但以無礙為性，於中諸法最極顯現無障為相，故名虛空。",
        "from": "T29n1563_001:0780a19_11",
        "context_with_next_sentence": true
    },
    {
        "source_sentence": "謂諸大種及造色聚，一切不能遍覆障故，或非所障亦非能障，故說虛空無障為相。",
        "from": "T29n1563_001:0780a21_8",
        "context_with_next_sentence": true
    },
    {
        "source_sentence": "擇滅即以離繫為性。",
        "from": "T29n1563_001:0780a21_17",
        "context_with_next_sentence": true
    },
    {
        "source_sentence": "擇謂如理勤所成慧，於四聖諦各別行相如理思擇，故名為擇。",
        "from": "T29n1563_001:0780a23_7",
        "context_with_next_sentence": true
    },
    {
        "source_sentence": "由擇所得諸有漏法永離繫性，此定能礙諸繫得生，故名擇滅。",
        "from": "T29n1563_001:0780a24_15",
        "context_with_next_sentence": true
    },
    {
        "source_sentence": "或有是滅而非離繫，為簡彼故說離繫言。",
        "from": "T29n1563_001:0780a25_13",
        "context_with_next_sentence": true
    },
    {
        "source_sentence": "有作是言：",
        "from": "T29n1563_001:0780a25_18",
        "context_with_next_sentence": true
    },
    {
        "source_sentence": "諸所斷法同一擇滅，無同類故。",
        "from": "T29n1563_001:0780a26_12",
        "context_with_next_sentence": true
    },
    {
        "source_sentence": "阿毘達磨諸大論師咸作是言：",
        "from": "T29n1563_001:0780a27_6",
        "context_with_next_sentence": true
    },
    {
        "source_sentence": "隨繫事別。",
        "from": "T29n1563_001:0780a27_11",
        "context_with_next_sentence": true
    },
    {
        "source_sentence": "所以者何？",
        "from": "T29n1563_001:0780a27_16",
        "context_with_next_sentence": true
    },
    {
        "source_sentence": "此若一者，修餘治道有無用過。",
        "from": "T29n1563_001:0780a28_10",
        "context_with_next_sentence": true
    },
    {
        "source_sentence": "若諸所斷同一擇滅，證得苦法智忍所斷煩惱滅時，餘煩惱滅為證得不？",
        "from": "T29n1563_001:0780b01_3",
        "context_with_next_sentence": true
    },
    {
        "source_sentence": "若證得者，修餘治道便為無用。",
        "from": "T29n1563_001:0780b01_17",
        "context_with_next_sentence": true
    },
    {
        "source_sentence": "若不證得，是則一物證少非餘，與理相違有分過故。",
        "from": "T29n1563_001:0780b03_1",
        "context_with_next_sentence": true
    },
    {
        "source_sentence": "由是定應許離繫事隨繫事量，不違正理。",
        "from": "T29n1563_001:0780b03_19",
        "context_with_next_sentence": true
    },
    {
        "source_sentence": "無同類者，謂此擇滅自無同類因亦非他因故，永礙當生得非擇滅。",
        "from": "T29n1563_001:0780b05_10",
        "context_with_next_sentence": true
    },
    {
        "source_sentence": "擇即前說如理成慧。",
        "from": "T29n1563_001:0780b05_19",
        "context_with_next_sentence": true
    },
    {
        "source_sentence": "不由此慧有法永遮未來法生，名非擇滅。",
        "from": "T29n1563_001:0780b06_17",
        "context_with_next_sentence": true
    },
    {
        "source_sentence": "如眼與意專一色時，餘色諸聲香味觸等念念謝往，對彼少分意處法處得非擇滅，以五識身及與一分意識身等於已滅境終不能生緣俱境故。",
        "from": "T29n1563_001:0780b10_3",
        "context_with_next_sentence": true
    },
    {
        "source_sentence": "由彼生用繫屬同時所依緣故，若法能礙彼法生用，此法離慧定礙彼法令住未來永不生故，名非擇滅。",
        "from": "T29n1563_001:0780b12_10",
        "context_with_next_sentence": true
    },
    {
        "source_sentence": "非唯緣闕便永不生，後遇同類緣彼復應生故。",
        "from": "T29n1563_001:0780b13_10",
        "context_with_next_sentence": true
    },
    {
        "source_sentence": "謂若先緣闕彼法可不生，後遇同類緣，何障令不起？",
        "from": "T29n1563_001:0780b14_15",
        "context_with_next_sentence": true
    },
    {
        "source_sentence": "前說除道，餘有為法是名有漏。",
        "from": "T29n1563_001:0780b15_8",
        "context_with_next_sentence": true
    },
    {
        "source_sentence": "何謂有為？",
        "from": "T29n1563_001:0780b15_13",
        "context_with_next_sentence": true
    },
    {
        "source_sentence": "頌曰：",
        "from": "T29n1563_001:0780b15_16",
        "context_with_next_sentence": true
    },
    {
        "source_sentence": "又諸有為法，　　謂色等五蘊，",
        "from": "T29n1563_001:0780b16_0",
        "context_with_next_sentence": true
    },
    {
        "source_sentence": "亦世路言依，　　有離有事等。",
        "from": "T29n1563_001:0780b17_13",
        "context_with_next_sentence": true
    },
    {
        "source_sentence": "論曰：",
        "from": "T29n1563_001:0780b18_2",
        "context_with_next_sentence": true
    },
    {
        "source_sentence": "老病死等災橫差別隱積損伏，故名為蘊。",
        "from": "T29n1563_001:0780b19_1",
        "context_with_next_sentence": true
    },
    {
        "source_sentence": "為別戒等，故言色等。",
        "from": "T29n1563_001:0780b19_11",
        "context_with_next_sentence": true
    },
    {
        "source_sentence": "戒等五蘊不能具攝一切有為，色等五蘊具攝有為，故此偏說言有為者，眾緣聚集共所為故。",
        "from": "T29n1563_001:0780b21_12",
        "context_with_next_sentence": true
    },
    {
        "source_sentence": "未來未起，何謂有為？",
        "from": "T29n1563_001:0780b22_2",
        "context_with_next_sentence": true
    },
    {
        "source_sentence": "如所燒薪，是彼類故。",
        "from": "T29n1563_001:0780b22_12",
        "context_with_next_sentence": true
    },
    {
        "source_sentence": "諸不生法不越彼類，雖永不起而說有為。",
        "from": "T29n1563_001:0780b23_10",
        "context_with_next_sentence": true
    },
    {
        "source_sentence": "彼彼經中，世尊隨義名世路等。",
        "from": "T29n1563_001:0780b24_4",
        "context_with_next_sentence": true
    },
    {
        "source_sentence": "彼復云何？",
        "from": "T29n1563_001:0780b24_9",
        "context_with_next_sentence": true
    },
    {
        "source_sentence": "謂諸有為亦名世路，色等五蘊生滅法故，未來現在過去路中而流轉故，或為無常所吞食故，名為世路。",
        "from": "T29n1563_001:0780b26_16",
        "context_with_next_sentence": true
    },
    {
        "source_sentence": "諸不生法眾緣闕故，雖復不生是彼類故，立名無失。",
        "from": "T29n1563_001:0780b27_19",
        "context_with_next_sentence": true
    },
    {
        "source_sentence": "諸有為法亦名言依。",
        "from": "T29n1563_001:0780b28_8",
        "context_with_next_sentence": true
    },
    {
        "source_sentence": "言謂言音，或謂能說此言遠近所託名依，即義與名總說依故。",
        "from": "T29n1563_001:0780b29_16",
        "context_with_next_sentence": true
    },
    {
        "source_sentence": "以名依義、言復依名，是故言依總攝名義。",
        "from": "T29n1563_001:0780c01_16",
        "context_with_next_sentence": true
    },
    {
        "source_sentence": "如是名義具攝五蘊。",
        "from": "T29n1563_001:0780c02_5",
        "context_with_next_sentence": true
    },
    {
        "source_sentence": "故契經說：",
        "from": "T29n1563_001:0780c02_10",
        "context_with_next_sentence": true
    },
    {
        "source_sentence": "言依有三無四無五。",
        "from": "T29n1563_001:0780c02_19",
        "context_with_next_sentence": true
    },
    {
        "source_sentence": "由比善釋《品類足論》，彼說言依五蘊所攝。",
        "from": "T29n1563_001:0780c03_19",
        "context_with_next_sentence": true
    },
    {
        "source_sentence": "依是因義，無為無果故非言依。",
        "from": "T29n1563_001:0780c04_12",
        "context_with_next_sentence": true
    },
    {
        "source_sentence": "又若聚中三事可得，謂語依義說名言依。",
        "from": "T29n1563_001:0780c05_11",
        "context_with_next_sentence": true
    },
    {
        "source_sentence": "無為聚中唯有其義，無語依故不名言依。",
        "from": "T29n1563_001:0780c06_10",
        "context_with_next_sentence": true
    },
    {
        "source_sentence": "有說無為有依有義，但闕語故不名言依。",
        "from": "T29n1563_001:0780c07_8",
        "context_with_next_sentence": true
    },
    {
        "source_sentence": "又諸有為與能言體有俱起義，無為不然。",
        "from": "T29n1563_001:0780c08_8",
        "context_with_next_sentence": true
    },
    {
        "source_sentence": "諸有為法亦名有離，離謂永離即是涅槃，得已不還墮生死故。",
        "from": "T29n1563_001:0780c09_15",
        "context_with_next_sentence": true
    },
    {
        "source_sentence": "有彼離故，說名有離。",
        "from": "T29n1563_001:0780c10_6",
        "context_with_next_sentence": true
    },
    {
        "source_sentence": "如有財者名為有財，此雖有為而非一切，以無漏道無擇滅故。",
        "from": "T29n1563_001:0780c11_13",
        "context_with_next_sentence": true
    },
    {
        "source_sentence": "又涅槃時亦捨聖道，故名有離，以說聖道猶如船筏亦應斷故。",
        "from": "T29n1563_001:0780c13_2",
        "context_with_next_sentence": true
    },
    {
        "source_sentence": "如契經言：",
        "from": "T29n1563_001:0780c13_7",
        "context_with_next_sentence": true
    },
    {
        "source_sentence": "法尚應斷，何況非法。",
        "from": "T29n1563_001:0780c13_17",
        "context_with_next_sentence": true
    },
    {
        "source_sentence": "諸有為法亦名有事，事謂所依或是所住，即是因義。",
        "from": "T29n1563_001:0780c14_19",
        "context_with_next_sentence": true
    },
    {
        "source_sentence": "果依於因，從因生故，如子依母。",
        "from": "T29n1563_001:0780c15_14",
        "context_with_next_sentence": true
    },
    {
        "source_sentence": "或果住因能覆因故，如人住床。",
        "from": "T29n1563_001:0780c16_8",
        "context_with_next_sentence": true
    },
    {
        "source_sentence": "是因為果所映蔽義，因果前後故，及細麁性故。",
        "from": "T29n1563_001:0780c17_9",
        "context_with_next_sentence": true
    },
    {
        "source_sentence": "此有事故，說名有事，喻如前說。",
        "from": "T29n1563_001:0780c18_3",
        "context_with_next_sentence": true
    },
    {
        "source_sentence": "如是等類說有為法。",
        "from": "T29n1563_001:0780c18_12",
        "context_with_next_sentence": true
    },
    {
        "source_sentence": "諸名差別於此所說有為法中，頌曰：",
        "from": "T29n1563_001:0780c19_9",
        "context_with_next_sentence": true
    },
    {
        "source_sentence": "有漏名取蘊，　　亦說為有諍，",
        "from": "T29n1563_001:0780c20_0",
        "context_with_next_sentence": true
    },
    {
        "source_sentence": "及苦集世間，　　見處三有等。",
        "from": "T29n1563_001:0780c21_13",
        "context_with_next_sentence": true
    },
    {
        "source_sentence": "論曰：",
        "from": "T29n1563_001:0780c22_2",
        "context_with_next_sentence": true
    },
    {
        "source_sentence": "前說除道，餘有為法名為有漏。",
        "from": "T29n1563_001:0780c22_16",
        "context_with_next_sentence": true
    },
    {
        "source_sentence": "已辯其體，今為顯彼名想不同及差別義，故復重說。",
        "from": "T29n1563_001:0780c23_19",
        "context_with_next_sentence": true
    },
    {
        "source_sentence": "已說一切有為名蘊，今說有漏名為取蘊，義准無漏但得蘊名。",
        "from": "T29n1563_001:0780c25_7",
        "context_with_next_sentence": true
    },
    {
        "source_sentence": "唯諸漏中立取名想，以能執取三有生故；",
        "from": "T29n1563_001:0780c26_6",
        "context_with_next_sentence": true
    },
    {
        "source_sentence": "或能執持引後有業，故彼諸漏說名為取，色等五蘊從取生故；",
        "from": "T29n1563_001:0780c27_13",
        "context_with_next_sentence": true
    },
    {
        "source_sentence": "或生取故，名為取蘊，如草糠火，如花果樹。",
        "from": "T29n1563_001:0780c28_13",
        "context_with_next_sentence": true
    },
    {
        "source_sentence": "諸有漏法亦名有諍，謂煩惱中立諍名想，擾動善品故、損害自他故。",
        "from": "T29n1563_001:0781a01_3",
        "context_with_next_sentence": true
    },
    {
        "source_sentence": "蘊與諍俱，或諍蘊俱而得生起，故名有諍。",
        "from": "T29n1563_001:0781a02_2",
        "context_with_next_sentence": true
    },
    {
        "source_sentence": "此意顯示諍之與蘊非隨闕一餘可得生。",
        "from": "T29n1563_001:0781a03_1",
        "context_with_next_sentence": true
    },
    {
        "source_sentence": "及者，顯餘有漏名想，謂或名苦，即五取蘊是諸逼迫所依處故、自性麁重不安隱故。",
        "from": "T29n1563_001:0781a04_17",
        "context_with_next_sentence": true
    },
    {
        "source_sentence": "或名為集，即彼種類能為因故、能集成故，謂從取蘊取蘊集成或名世間，可毀壞故。",
        "from": "T29n1563_001:0781a06_15",
        "context_with_next_sentence": true
    },
    {
        "source_sentence": "如世尊說：",
        "from": "T29n1563_001:0781a07_1",
        "context_with_next_sentence": true
    },
    {
        "source_sentence": "性可毀壞，故名世間。",
        "from": "T29n1563_001:0781a07_11",
        "context_with_next_sentence": true
    },
    {
        "source_sentence": "非諸聖道性可毀壞亦名世間，由此中無對治壞故。",
        "from": "T29n1563_001:0781a08_13",
        "context_with_next_sentence": true
    },
    {
        "source_sentence": "或名見處，薩迦耶等五見住中隨增眠故。",
        "from": "T29n1563_001:0781a09_11",
        "context_with_next_sentence": true
    },
    {
        "source_sentence": "由彼諸見於有漏法一切種時相無差別，堅執無動隨增眠故體用增盛，故復別說。",
        "from": "T29n1563_001:0781a11_10",
        "context_with_next_sentence": true
    },
    {
        "source_sentence": "貪等癡疑則不如是，以彼貪等有一切種無一切時。",
        "from": "T29n1563_001:0781a12_12",
        "context_with_next_sentence": true
    },
    {
        "source_sentence": "癡一切時非無差別，疑無差別而不堅執。",
        "from": "T29n1563_001:0781a13_12",
        "context_with_next_sentence": true
    },
    {
        "source_sentence": "是故有漏不說彼處。",
        "from": "T29n1563_001:0781a14_2",
        "context_with_next_sentence": true
    },
    {
        "source_sentence": "或名三有，有因、有依、三有攝故。",
        "from": "T29n1563_001:0781a14_18",
        "context_with_next_sentence": true
    },
    {
        "source_sentence": "等言為攝名有染等，如是等類是有漏法，隨義別名。",
        "from": "T29n1563_001:0781a16_1",
        "context_with_next_sentence": true
    },
    {
        "source_sentence": "說一切有部顯宗論卷第一",
        "from": "T29n1563_001:0781a17_100",
        "context_with_next_sentence": false
    }
]