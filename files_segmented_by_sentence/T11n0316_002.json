[
    {
        "source_sentence": "2佛說大乘菩薩藏正法經卷第二",
        "from": "T11n0316_002:0783a14_0",
        "context_with_next_sentence": true
    },
    {
        "source_sentence": "西天譯經三藏朝散大夫試光祿卿",
        "from": "T11n0316_002:0783a16_0",
        "context_with_next_sentence": true
    },
    {
        "source_sentence": "傳梵大師賜紫沙門臣法護等奉　詔譯",
        "from": "T11n0316_002:0783a17_0",
        "context_with_next_sentence": true
    },
    {
        "source_sentence": "長者賢護品第一之二「復次長者！",
        "from": "T11n0316_002:0783a19_5",
        "context_with_next_sentence": true
    },
    {
        "source_sentence": "愛等諸法建立根本世間合集，斯苦甚大。",
        "from": "T11n0316_002:0783a20_3",
        "context_with_next_sentence": true
    },
    {
        "source_sentence": "愛根本法有其十種。",
        "from": "T11n0316_002:0783a20_12",
        "context_with_next_sentence": true
    },
    {
        "source_sentence": "何等為十？",
        "from": "T11n0316_002:0783a20_17",
        "context_with_next_sentence": true
    },
    {
        "source_sentence": "一者以愛緣故而起追求，二者追求緣故乃生貪著，三者以貪緣故而興我見，四者我見緣故計為決定，五者決定緣故乃生欲貪，六者欲貪緣故即起計著，七者計著緣故而生慳悋，八者慳悋緣故而為執取，九者執取緣故即不防護，十者不防護緣而生眾苦，以不護故執持刀杖鬪戰諍訟，由此因故興兩舌等多種罪業不善之法。",
        "from": "T11n0316_002:0783a28_8",
        "context_with_next_sentence": true
    },
    {
        "source_sentence": "如是十種愛根本法世間合集，我見是已，欲令安立無根本法，是故我乃淨信出家，趣證阿耨多羅三藐三菩提果。",
        "from": "T11n0316_002:0783b02_2",
        "context_with_next_sentence": true
    },
    {
        "source_sentence": "」爾時世尊重說偈言：",
        "from": "T11n0316_002:0783b03_8",
        "context_with_next_sentence": true
    },
    {
        "source_sentence": "「眾生愛所吞，　　於此彼追求，",
        "from": "T11n0316_002:0783b04_0",
        "context_with_next_sentence": true
    },
    {
        "source_sentence": "得利貪我見，　　所受為決定。",
        "from": "T11n0316_002:0783b05_13",
        "context_with_next_sentence": true
    },
    {
        "source_sentence": "此事我當作，　　乃欲貪增長，",
        "from": "T11n0316_002:0783b06_0",
        "context_with_next_sentence": true
    },
    {
        "source_sentence": "欲貪增長已，　　計著生慳悋。",
        "from": "T11n0316_002:0783b07_13",
        "context_with_next_sentence": true
    },
    {
        "source_sentence": "世間慳過失，　　堅固而執著，",
        "from": "T11n0316_002:0783b08_0",
        "context_with_next_sentence": true
    },
    {
        "source_sentence": "以執故不護，　　起罪咎相續。",
        "from": "T11n0316_002:0783b09_13",
        "context_with_next_sentence": true
    },
    {
        "source_sentence": "愚者以不護，　　執刀杖損害，",
        "from": "T11n0316_002:0783b10_0",
        "context_with_next_sentence": true
    },
    {
        "source_sentence": "廣作諸罪業，　　其後苦增長。",
        "from": "T11n0316_002:0783b11_13",
        "context_with_next_sentence": true
    },
    {
        "source_sentence": "愛緣增長已，　　乃生於眾苦，",
        "from": "T11n0316_002:0783b12_0",
        "context_with_next_sentence": true
    },
    {
        "source_sentence": "我證勝菩提，　　令住無根本。",
        "from": "T11n0316_002:0783b13_13",
        "context_with_next_sentence": true
    },
    {
        "source_sentence": "「復次長者！",
        "from": "T11n0316_002:0783b14_5",
        "context_with_next_sentence": true
    },
    {
        "source_sentence": "邪定聚法世間合集，斯苦甚大。",
        "from": "T11n0316_002:0783b14_19",
        "context_with_next_sentence": true
    },
    {
        "source_sentence": "邪法有十。",
        "from": "T11n0316_002:0783b15_3",
        "context_with_next_sentence": true
    },
    {
        "source_sentence": "何等為十？",
        "from": "T11n0316_002:0783b15_8",
        "context_with_next_sentence": true
    },
    {
        "source_sentence": "一者邪見，二者邪思惟，三者邪語，四者邪業，五者邪命，六者邪勤，七者邪念，八者邪定，九者邪解脫，十者邪智。",
        "from": "T11n0316_002:0783b17_18",
        "context_with_next_sentence": true
    },
    {
        "source_sentence": "如是十種邪定聚法世間合集，斯苦甚大，我見是已，普令超越一切邪法，是故我乃淨信出家，趣證阿耨多羅三藐三菩提果。",
        "from": "T11n0316_002:0783b20_12",
        "context_with_next_sentence": true
    },
    {
        "source_sentence": "」爾時世尊重說偈言：",
        "from": "T11n0316_002:0783b21_8",
        "context_with_next_sentence": true
    },
    {
        "source_sentence": "「邪見所含藏，　　邪思惟境界，",
        "from": "T11n0316_002:0783b22_0",
        "context_with_next_sentence": true
    },
    {
        "source_sentence": "談說邪語言，　　起作諸邪業。",
        "from": "T11n0316_002:0783b23_13",
        "context_with_next_sentence": true
    },
    {
        "source_sentence": "邪命及邪勤，　　邪念與邪定，",
        "from": "T11n0316_002:0783b24_0",
        "context_with_next_sentence": true
    },
    {
        "source_sentence": "起彼邪解脫，　　一向生邪智。",
        "from": "T11n0316_002:0783b25_13",
        "context_with_next_sentence": true
    },
    {
        "source_sentence": "此諸邪定聚，　　諸愚者安立，",
        "from": "T11n0316_002:0783b26_0",
        "context_with_next_sentence": true
    },
    {
        "source_sentence": "令翻邪入正，　　是故我出家。",
        "from": "T11n0316_002:0783b27_13",
        "context_with_next_sentence": true
    },
    {
        "source_sentence": "「復次長者！",
        "from": "T11n0316_002:0783b28_5",
        "context_with_next_sentence": true
    },
    {
        "source_sentence": "惡道深險世間合集，斯苦甚大，漸向惡趣、增長惡趣、廣開惡趣，謂不善業有其十種。",
        "from": "T11n0316_002:0783c01_2",
        "context_with_next_sentence": true
    },
    {
        "source_sentence": "何等為十？",
        "from": "T11n0316_002:0783c01_7",
        "context_with_next_sentence": true
    },
    {
        "source_sentence": "一者殺生，二者偷盜，三者邪染，四者妄言，五者綺語，六者兩舌，七者惡口，八者貪，九者瞋，十者邪見。",
        "from": "T11n0316_002:0783c03_14",
        "context_with_next_sentence": true
    },
    {
        "source_sentence": "如是十種不善業道，漸向惡趣、增長惡趣、廣開惡趣，我見是已，為令出離諸險惡道，是故我乃淨信出家，趣證阿耨多羅三藐三菩提果。",
        "from": "T11n0316_002:0783c06_12",
        "context_with_next_sentence": true
    },
    {
        "source_sentence": "」爾時世尊重說偈言：",
        "from": "T11n0316_002:0783c07_8",
        "context_with_next_sentence": true
    },
    {
        "source_sentence": "「眾生起殺命，　　侵取他財物，",
        "from": "T11n0316_002:0783c08_0",
        "context_with_next_sentence": true
    },
    {
        "source_sentence": "欲邪行遍行，　　速墮於地獄。",
        "from": "T11n0316_002:0783c09_13",
        "context_with_next_sentence": true
    },
    {
        "source_sentence": "兩舌及惡口，　　妄言無決定，",
        "from": "T11n0316_002:0783c10_0",
        "context_with_next_sentence": true
    },
    {
        "source_sentence": "愚者綺飾語，　　異生煩惱縛。",
        "from": "T11n0316_002:0783c11_13",
        "context_with_next_sentence": true
    },
    {
        "source_sentence": "貪心樂他富，　　瞋起諸過失，",
        "from": "T11n0316_002:0783c12_0",
        "context_with_next_sentence": true
    },
    {
        "source_sentence": "邪見破壞多，　　當墮於惡趣。",
        "from": "T11n0316_002:0783c13_13",
        "context_with_next_sentence": true
    },
    {
        "source_sentence": "身有三種罪，　　語四種應知，",
        "from": "T11n0316_002:0783c14_0",
        "context_with_next_sentence": true
    },
    {
        "source_sentence": "意三罪亦然，　　作者墮惡趣。",
        "from": "T11n0316_002:0783c15_13",
        "context_with_next_sentence": true
    },
    {
        "source_sentence": "若造諸罪者，　　定墮於惡趣，",
        "from": "T11n0316_002:0783c16_0",
        "context_with_next_sentence": true
    },
    {
        "source_sentence": "若離此三罪，　　必不墮惡趣。",
        "from": "T11n0316_002:0783c17_13",
        "context_with_next_sentence": true
    },
    {
        "source_sentence": "「復次長者！",
        "from": "T11n0316_002:0783c18_5",
        "context_with_next_sentence": true
    },
    {
        "source_sentence": "煩惱隨煩惱諸雜染垢世間合集，斯苦甚大。",
        "from": "T11n0316_002:0783c19_4",
        "context_with_next_sentence": true
    },
    {
        "source_sentence": "雜染有十。",
        "from": "T11n0316_002:0783c19_9",
        "context_with_next_sentence": true
    },
    {
        "source_sentence": "何等為十？",
        "from": "T11n0316_002:0783c19_14",
        "context_with_next_sentence": true
    },
    {
        "source_sentence": "一者慳悋垢雜染，二者毀戒垢雜染，三者瞋恚垢雜染，四者懈怠垢雜染，五者散亂垢雜染，六者惡慧垢雜染，七者無聞垢雜染，八者疑惑垢雜染，九者無信解垢雜染，十者不尊重垢雜染。",
        "from": "T11n0316_002:0783c23_19",
        "context_with_next_sentence": true
    },
    {
        "source_sentence": "如是十種諸雜染法世間合集，我見是已，普令安住無雜染法，是故我乃淨信出家，趣證阿耨多羅三藐三菩提果。",
        "from": "T11n0316_002:0783c26_10",
        "context_with_next_sentence": true
    },
    {
        "source_sentence": "」爾時世尊重說偈言：",
        "from": "T11n0316_002:0783c27_8",
        "context_with_next_sentence": true
    },
    {
        "source_sentence": "「世間相續法，　　十雜染逼迫，",
        "from": "T11n0316_002:0783c28_0",
        "context_with_next_sentence": true
    },
    {
        "source_sentence": "著有為雜染，　　暫時無疲懈。",
        "from": "T11n0316_002:0783c29_13",
        "context_with_next_sentence": true
    },
    {
        "source_sentence": "諸愚夫異生，　　慳垢所染污，",
        "from": "T11n0316_002:0784a01_0",
        "context_with_next_sentence": true
    },
    {
        "source_sentence": "戒學攝眾生，　　破壞而不具。",
        "from": "T11n0316_002:0784a02_13",
        "context_with_next_sentence": true
    },
    {
        "source_sentence": "愚者背忍辱，　　懈怠劣精進，",
        "from": "T11n0316_002:0784a03_0",
        "context_with_next_sentence": true
    },
    {
        "source_sentence": "不能安定心，　　惡慧而癡鈍。",
        "from": "T11n0316_002:0784a04_13",
        "context_with_next_sentence": true
    },
    {
        "source_sentence": "父母及尊長，　　師尊皆遠離，",
        "from": "T11n0316_002:0784a05_0",
        "context_with_next_sentence": true
    },
    {
        "source_sentence": "不見世光明，　　惡慧起疑念。",
        "from": "T11n0316_002:0784a06_13",
        "context_with_next_sentence": true
    },
    {
        "source_sentence": "佛說甚深法，　　而生於毀謗，",
        "from": "T11n0316_002:0784a07_0",
        "context_with_next_sentence": true
    },
    {
        "source_sentence": "癡暗法所覆，　　聖法不尊重。",
        "from": "T11n0316_002:0784a08_13",
        "context_with_next_sentence": true
    },
    {
        "source_sentence": "見雜染法已，　　不著於有為，",
        "from": "T11n0316_002:0784a09_0",
        "context_with_next_sentence": true
    },
    {
        "source_sentence": "無為無染污，　　令眾生寂滅。",
        "from": "T11n0316_002:0784a10_13",
        "context_with_next_sentence": true
    },
    {
        "source_sentence": "「復次長者！",
        "from": "T11n0316_002:0784a11_5",
        "context_with_next_sentence": true
    },
    {
        "source_sentence": "生死怖畏世間合集，斯苦甚大。",
        "from": "T11n0316_002:0784a11_19",
        "context_with_next_sentence": true
    },
    {
        "source_sentence": "此有十種。",
        "from": "T11n0316_002:0784a12_3",
        "context_with_next_sentence": true
    },
    {
        "source_sentence": "何等為十？",
        "from": "T11n0316_002:0784a12_8",
        "context_with_next_sentence": true
    },
    {
        "source_sentence": "一者慳之與嫉覆蓋成結斯苦甚大，二者無明分法常所縈纏斯苦甚大，三者欲海汎溢斯苦甚大，四者欲中艱苦支節摧壞斯苦甚大，五者親愛纏縛欲箭所射斯苦甚大，六者忿恨煙塵蓬㶿充塞發明熾焰斯苦甚大，七者貪火燒然斯苦甚大，八者瞋毒隱覆斯苦甚大，九者癡障如刺斯苦甚大，十者生死曠野險難怖畏纏縛隨逐斯苦甚大。",
        "from": "T11n0316_002:0784a20_3",
        "context_with_next_sentence": true
    },
    {
        "source_sentence": "我見如是十種法已，欲令除斷，是故我乃淨信出家，趣證阿耨多羅三藐三菩提果。",
        "from": "T11n0316_002:0784a22_1",
        "context_with_next_sentence": true
    },
    {
        "source_sentence": "」爾時世尊總以前義重說偈言：",
        "from": "T11n0316_002:0784a23_12",
        "context_with_next_sentence": true
    },
    {
        "source_sentence": "「生及壯年老吞食，　　色相壞為非色相，",
        "from": "T11n0316_002:0784a24_0",
        "context_with_next_sentence": true
    },
    {
        "source_sentence": "無念無慧損減門，　　此法能壞世間相。",
        "from": "T11n0316_002:0784a25_17",
        "context_with_next_sentence": true
    },
    {
        "source_sentence": "病能吞食於色力，　　勢分精進悉摧毀，",
        "from": "T11n0316_002:0784a26_0",
        "context_with_next_sentence": true
    },
    {
        "source_sentence": "而復損減於諸根，　　負劣力而無依怙。",
        "from": "T11n0316_002:0784a27_17",
        "context_with_next_sentence": true
    },
    {
        "source_sentence": "死怖其猶羅剎吼，　　常時隨逐群生類，",
        "from": "T11n0316_002:0784a28_0",
        "context_with_next_sentence": true
    },
    {
        "source_sentence": "時來命盡無愛心，　　壞滅世間諸壽命。",
        "from": "T11n0316_002:0784a29_17",
        "context_with_next_sentence": true
    },
    {
        "source_sentence": "老病死法極猛惡，　　嬈亂世間諸眾生，",
        "from": "T11n0316_002:0784b01_0",
        "context_with_next_sentence": true
    },
    {
        "source_sentence": "不老不死安樂門，　　我出家為勤求故。",
        "from": "T11n0316_002:0784b02_17",
        "context_with_next_sentence": true
    },
    {
        "source_sentence": "三火燒然於世間，　　不見世間救護者，",
        "from": "T11n0316_002:0784b03_0",
        "context_with_next_sentence": true
    },
    {
        "source_sentence": "我起救護世間心，　　願灑甘雨息諸火。",
        "from": "T11n0316_002:0784b04_17",
        "context_with_next_sentence": true
    },
    {
        "source_sentence": "世間正道皆破壞，　　無目昏冥復癡暗，",
        "from": "T11n0316_002:0784b05_0",
        "context_with_next_sentence": true
    },
    {
        "source_sentence": "願開淨目施眾生，　　出家顯示於正道。",
        "from": "T11n0316_002:0784b06_17",
        "context_with_next_sentence": true
    },
    {
        "source_sentence": "眾生疑惑心所起，　　乃為諸障所障覆，",
        "from": "T11n0316_002:0784b07_0",
        "context_with_next_sentence": true
    },
    {
        "source_sentence": "我願當除惡作心，　　故出家已宣正法。",
        "from": "T11n0316_002:0784b08_17",
        "context_with_next_sentence": true
    },
    {
        "source_sentence": "眾生互相起違背，　　伺求過失而斷壞，",
        "from": "T11n0316_002:0784b09_0",
        "context_with_next_sentence": true
    },
    {
        "source_sentence": "故我出家利世間，　　普願眾生息瞋恚。",
        "from": "T11n0316_002:0784b10_17",
        "context_with_next_sentence": true
    },
    {
        "source_sentence": "世間父母極親愛，　　眾生慢心不尊重，",
        "from": "T11n0316_002:0784b11_0",
        "context_with_next_sentence": true
    },
    {
        "source_sentence": "欲令摧折我慢幢，　　是故出家為救護。",
        "from": "T11n0316_002:0784b12_17",
        "context_with_next_sentence": true
    },
    {
        "source_sentence": "我見眾生貪所覆，　　由財物緣致墜墮，",
        "from": "T11n0316_002:0784b13_0",
        "context_with_next_sentence": true
    },
    {
        "source_sentence": "若能獲得七聖財，　　當令世間離貧苦。",
        "from": "T11n0316_002:0784b14_17",
        "context_with_next_sentence": true
    },
    {
        "source_sentence": "眾生互相起違害，　　以無義利已資養，",
        "from": "T11n0316_002:0784b15_0",
        "context_with_next_sentence": true
    },
    {
        "source_sentence": "決定破壞於自身，　　是故我令離三有。",
        "from": "T11n0316_002:0784b16_17",
        "context_with_next_sentence": true
    },
    {
        "source_sentence": "愚人不了於義利，　　如是遍滿三界中，",
        "from": "T11n0316_002:0784b17_0",
        "context_with_next_sentence": true
    },
    {
        "source_sentence": "我欲利益故出家，　　當示世間正義法。",
        "from": "T11n0316_002:0784b18_17",
        "context_with_next_sentence": true
    },
    {
        "source_sentence": "眾生耽湎於地獄，　　我見極受諸苦惱，",
        "from": "T11n0316_002:0784b19_0",
        "context_with_next_sentence": true
    },
    {
        "source_sentence": "種種惡毒廣無邊，　　我出家故令解脫。",
        "from": "T11n0316_002:0784b20_17",
        "context_with_next_sentence": true
    },
    {
        "source_sentence": "眾生互相起殺害，　　旋復畜生諸趣中，",
        "from": "T11n0316_002:0784b21_0",
        "context_with_next_sentence": true
    },
    {
        "source_sentence": "起悲願故我出家，　　無依眾生作依怙。",
        "from": "T11n0316_002:0784b22_17",
        "context_with_next_sentence": true
    },
    {
        "source_sentence": "我見餓鬼趣眾生，　　極受饑渴諸苦惱，",
        "from": "T11n0316_002:0784b23_0",
        "context_with_next_sentence": true
    },
    {
        "source_sentence": "我證無上大菩提，　　普施最上甘露食。",
        "from": "T11n0316_002:0784b24_17",
        "context_with_next_sentence": true
    },
    {
        "source_sentence": "人中追求為大苦，　　天中謝滅苦極增，",
        "from": "T11n0316_002:0784b25_0",
        "context_with_next_sentence": true
    },
    {
        "source_sentence": "了知三界諸苦深，　　故我出家為救拔。",
        "from": "T11n0316_002:0784b26_17",
        "context_with_next_sentence": true
    },
    {
        "source_sentence": "世間有諸無慚者，　　為欲迷亂惡眾生，",
        "from": "T11n0316_002:0784b27_0",
        "context_with_next_sentence": true
    },
    {
        "source_sentence": "不擇眷屬及尊親，　　欲染吞食猶猪犬。",
        "from": "T11n0316_002:0784b28_17",
        "context_with_next_sentence": true
    },
    {
        "source_sentence": "著欲繫屬於女人，　　我見眾生為所縛，",
        "from": "T11n0316_002:0784b29_0",
        "context_with_next_sentence": true
    },
    {
        "source_sentence": "起無義利憍醉心，　　故我出家為救護。",
        "from": "T11n0316_002:0784c01_17",
        "context_with_next_sentence": true
    },
    {
        "source_sentence": "眾生破壞不自在，　　恐怖至死不解脫，",
        "from": "T11n0316_002:0784c02_0",
        "context_with_next_sentence": true
    },
    {
        "source_sentence": "我出家已得菩提，　　普令覺悟皆自在。",
        "from": "T11n0316_002:0784c03_17",
        "context_with_next_sentence": true
    },
    {
        "source_sentence": "白衣舍中無義利，　　我見百千種過失，",
        "from": "T11n0316_002:0784c04_0",
        "context_with_next_sentence": true
    },
    {
        "source_sentence": "我今轉此諸地方，　　皆令出離生死際。",
        "from": "T11n0316_002:0784c05_17",
        "context_with_next_sentence": true
    },
    {
        "source_sentence": "」爾時賢護等五百長者聞佛所說，發希有心，咸作是言：",
        "from": "T11n0316_002:0784c07_4",
        "context_with_next_sentence": true
    },
    {
        "source_sentence": "「佛菩提者斯為廣大，我等方知佛為真覺。",
        "from": "T11n0316_002:0784c08_3",
        "context_with_next_sentence": true
    },
    {
        "source_sentence": "」時諸長者異口同音而說偈言：",
        "from": "T11n0316_002:0784c09_12",
        "context_with_next_sentence": true
    },
    {
        "source_sentence": "「我等五百諸長者，　　以老怖故來投佛，",
        "from": "T11n0316_002:0784c10_0",
        "context_with_next_sentence": true
    },
    {
        "source_sentence": "願說無上勝法門，　　出離老死苦邊際。",
        "from": "T11n0316_002:0784c11_17",
        "context_with_next_sentence": true
    },
    {
        "source_sentence": "世尊圓淨相清淨，　　已離三有得解脫，",
        "from": "T11n0316_002:0784c12_0",
        "context_with_next_sentence": true
    },
    {
        "source_sentence": "救度三有成壞門，　　離三有舍令自在。",
        "from": "T11n0316_002:0784c13_17",
        "context_with_next_sentence": true
    },
    {
        "source_sentence": "離貪解脫無所畏，　　離塵無垢清淨心，",
        "from": "T11n0316_002:0784c14_0",
        "context_with_next_sentence": true
    },
    {
        "source_sentence": "無上善調大導師，　　開明無上甘露法。",
        "from": "T11n0316_002:0784c15_17",
        "context_with_next_sentence": true
    },
    {
        "source_sentence": "無上丈夫住勝相，　　天人世間無與等，",
        "from": "T11n0316_002:0784c16_0",
        "context_with_next_sentence": true
    },
    {
        "source_sentence": "無等等者世間尊，　　演上中上大悲法。",
        "from": "T11n0316_002:0784c17_17",
        "context_with_next_sentence": true
    },
    {
        "source_sentence": "盡諸過失三垢斷，　　具清淨目離昏冥，",
        "from": "T11n0316_002:0784c18_0",
        "context_with_next_sentence": true
    },
    {
        "source_sentence": "塵暗癡網悉蠲除，　　宣說無邊離塵法。",
        "from": "T11n0316_002:0784c19_17",
        "context_with_next_sentence": true
    },
    {
        "source_sentence": "悲愍世間無依怙，　　三有流中為提拔，",
        "from": "T11n0316_002:0784c20_0",
        "context_with_next_sentence": true
    },
    {
        "source_sentence": "悲心中起大慈心，　　速令出離善安住。",
        "from": "T11n0316_002:0784c21_17",
        "context_with_next_sentence": true
    },
    {
        "source_sentence": "憍慢癡惡生死海，　　病苦違害如潮流，",
        "from": "T11n0316_002:0784c22_0",
        "context_with_next_sentence": true
    },
    {
        "source_sentence": "無救沈溺諸眾生，　　佛悲愍故為救度。",
        "from": "T11n0316_002:0784c23_17",
        "context_with_next_sentence": true
    },
    {
        "source_sentence": "佛身清淨如金山，　　圓具百種勝威光，",
        "from": "T11n0316_002:0784c24_0",
        "context_with_next_sentence": true
    },
    {
        "source_sentence": "甘美最上大梵音，　　妙寶語言宣勝法。",
        "from": "T11n0316_002:0784c25_17",
        "context_with_next_sentence": true
    },
    {
        "source_sentence": "諸法自性皆清淨，　　本來明亮淨亦然，",
        "from": "T11n0316_002:0784c26_0",
        "context_with_next_sentence": true
    },
    {
        "source_sentence": "無作作受亦不亡，　　為無聞者善開示。",
        "from": "T11n0316_002:0784c27_17",
        "context_with_next_sentence": true
    },
    {
        "source_sentence": "無邊名稱所行善，　　十力無畏自然智，",
        "from": "T11n0316_002:0784c28_0",
        "context_with_next_sentence": true
    },
    {
        "source_sentence": "意等虛空智無邊，　　善說沙門誓願法。",
        "from": "T11n0316_002:0784c29_17",
        "context_with_next_sentence": true
    },
    {
        "source_sentence": "」爾時世尊即起是念：",
        "from": "T11n0316_002:0785a01_8",
        "context_with_next_sentence": true
    },
    {
        "source_sentence": "「此五百長者善根成熟，我今應當隨其所宜為說正法，令此地方轉白衣舍成出家相，盡諸有漏作證邊際。",
        "from": "T11n0316_002:0785a03_16",
        "context_with_next_sentence": true
    },
    {
        "source_sentence": "」爾時世尊即於空中加趺而坐。",
        "from": "T11n0316_002:0785a04_12",
        "context_with_next_sentence": true
    },
    {
        "source_sentence": "是時五百長者於佛世尊深生愛樂淨信尊重，種種施作善妙親近。",
        "from": "T11n0316_002:0785a06_4",
        "context_with_next_sentence": true
    },
    {
        "source_sentence": "爾時世尊告五百長者言：",
        "from": "T11n0316_002:0785a07_10",
        "context_with_next_sentence": true
    },
    {
        "source_sentence": "「汝諸長者！",
        "from": "T11n0316_002:0785a07_16",
        "context_with_next_sentence": true
    },
    {
        "source_sentence": "世間所有生、老、病、死、憂、悲、苦、惱、愁歎、輪迴，如是十種諸嬈亂法，汝等各欲求解脫邪？",
        "from": "T11n0316_002:0785a09_13",
        "context_with_next_sentence": true
    },
    {
        "source_sentence": "「又復世間已作現作及彼當作愛非愛中起無義利，如是十種諸損害事，汝等各欲求解脫邪？",
        "from": "T11n0316_002:0785a12_2",
        "context_with_next_sentence": true
    },
    {
        "source_sentence": "「又復世間種種見中諸險惡見，所謂我、人、眾生、壽者、斷、常、無作、無因、不平及彼邪見，如是十種諸險惡見，汝等各欲求解脫邪？",
        "from": "T11n0316_002:0785a15_15",
        "context_with_next_sentence": true
    },
    {
        "source_sentence": "「又復世間十大病箭，所謂愛、無明、欲、貪、瞋、癡、慢、見及成、壞，如是十種諸大病箭，汝等各欲求解脫邪？",
        "from": "T11n0316_002:0785a18_4",
        "context_with_next_sentence": true
    },
    {
        "source_sentence": "「又復世間愛根本法，所謂愛故追求，追求故貪，貪故我見，我見故決定，決定故欲貪，欲貪故計著，計著故慳悋，慳悋故執取，執取故不防護，不防護故生苦，如是十種愛根本法，汝等各欲求解脫邪？",
        "from": "T11n0316_002:0785a23_8",
        "context_with_next_sentence": true
    },
    {
        "source_sentence": "「又復世間邪定聚法，所謂邪見、邪思惟、邪語、邪業、邪命、邪勤、邪念、邪定、邪解脫、邪智，如是十種邪定聚法，汝等各欲求解脫邪？",
        "from": "T11n0316_002:0785a26_15",
        "context_with_next_sentence": true
    },
    {
        "source_sentence": "佛說大乘菩薩藏正法經卷第二",
        "from": "T11n0316_002:0785a27_100",
        "context_with_next_sentence": false
    }
]