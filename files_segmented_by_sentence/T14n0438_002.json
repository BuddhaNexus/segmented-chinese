[
    {
        "source_sentence": "佛說大乘大方廣佛冠經卷下",
        "from": "T14n0438_002:0111b02_0",
        "context_with_next_sentence": true
    },
    {
        "source_sentence": "西天譯經三藏朝散大夫試鴻臚卿傳梵",
        "from": "T14n0438_002:0111b04_0",
        "context_with_next_sentence": true
    },
    {
        "source_sentence": "大師賜紫沙門臣法護等奉　詔譯",
        "from": "T14n0438_002:0111b05_0",
        "context_with_next_sentence": true
    },
    {
        "source_sentence": "「復次，迦葉！",
        "from": "T14n0438_002:0111b06_6",
        "context_with_next_sentence": true
    },
    {
        "source_sentence": "南方去此佛剎過三十千世界，有世界名悅意聲，彼土有佛，號無邊步跡如來、應供、正等正覺，今現住彼教化利益。",
        "from": "T14n0438_002:0111b08_18",
        "context_with_next_sentence": true
    },
    {
        "source_sentence": "「迦葉！",
        "from": "T14n0438_002:0111b09_3",
        "context_with_next_sentence": true
    },
    {
        "source_sentence": "若有住菩薩乘諸善男子及善女人，聞彼無邊步跡如來、應供、正等正覺名號，能稱念受持者，是人轉生得宿命智，獲得月輪清淨菩薩三摩地，住是三摩地已，所有東方殑伽沙數等諸佛世尊，親得瞻覩。",
        "from": "T14n0438_002:0111b13_13",
        "context_with_next_sentence": true
    },
    {
        "source_sentence": "如是南、西、北方四維上下，普遍十方，彼一一方所有殑伽沙數等諸佛世尊，悉得瞻覩，而於彼彼佛世尊所，聽受說法皆能解了；",
        "from": "T14n0438_002:0111b16_11",
        "context_with_next_sentence": true
    },
    {
        "source_sentence": "常得值遇諸佛出世，於一切時不暫捨離諸佛世尊，乃至證成菩提畢竟邊際，永得不退轉於阿耨多羅三藐三菩提；",
        "from": "T14n0438_002:0111b19_5",
        "context_with_next_sentence": true
    },
    {
        "source_sentence": "三十五千劫中背於生死，而能攝集無量福蘊。",
        "from": "T14n0438_002:0111b20_6",
        "context_with_next_sentence": true
    },
    {
        "source_sentence": "「復次迦葉，南方去此佛剎過三十五世界，有世界名妙香最上香，彼土有佛，號無邊香最上王如來、應供、正等正覺，今現住彼教化利益。",
        "from": "T14n0438_002:0111b24_2",
        "context_with_next_sentence": true
    },
    {
        "source_sentence": "「迦葉！",
        "from": "T14n0438_002:0111b25_3",
        "context_with_next_sentence": true
    },
    {
        "source_sentence": "彼無邊香最上王如來，往昔修行菩薩道時，發大誓願：",
        "from": "T14n0438_002:0111b26_7",
        "context_with_next_sentence": true
    },
    {
        "source_sentence": "『願我當來得成佛時，若有住菩薩乘諸善男子及善女人，聞我名號能稱念受持者，是人獲彼多種功德，所謂於一切處在在所生得宿命智；",
        "from": "T14n0438_002:0111b29_9",
        "context_with_next_sentence": true
    },
    {
        "source_sentence": "梵行圓滿，具三十二大丈夫相莊嚴其身；",
        "from": "T14n0438_002:0111c01_8",
        "context_with_next_sentence": true
    },
    {
        "source_sentence": "又復餘佛剎中蒙光照觸者，皆悉來集，我為彼等圓滿一切菩提勝行。",
        "from": "T14n0438_002:0111c03_1",
        "context_with_next_sentence": true
    },
    {
        "source_sentence": "又復若此，大地大火充滿普遍燒然，火燒然已，大地出現種種珍寶，諸來求者而周給之，然彼一切亦無少分差動之相；",
        "from": "T14n0438_002:0111c05_15",
        "context_with_next_sentence": true
    },
    {
        "source_sentence": "當得不退轉於阿耨多羅三藐三菩提，三十千劫中背於生死，而能攝集無量福蘊。",
        "from": "T14n0438_002:0111c07_13",
        "context_with_next_sentence": true
    },
    {
        "source_sentence": "』「復次，迦葉！",
        "from": "T14n0438_002:0111c08_6",
        "context_with_next_sentence": true
    },
    {
        "source_sentence": "南方去此佛剎過一殑伽沙數等世界此下合有世界之名，梵本元闕，彼土有佛，號寶上如來、應供、正等正覺，今現住彼教化利益。",
        "from": "T14n0438_002:0111c10_15",
        "context_with_next_sentence": true
    },
    {
        "source_sentence": "「迦葉！",
        "from": "T14n0438_002:0111c11_3",
        "context_with_next_sentence": true
    },
    {
        "source_sentence": "若有住菩薩乘諸善男子及善女人，聞彼寶上如來、應供、正等正覺名號，能稱念受持者，是人轉生得宿命智，又復當生在母胎中即得見佛，彼佛勸讚作如是言：",
        "from": "T14n0438_002:0111c14_14",
        "context_with_next_sentence": true
    },
    {
        "source_sentence": "『善男子！",
        "from": "T14n0438_002:0111c14_19",
        "context_with_next_sentence": true
    },
    {
        "source_sentence": "汝當成熟阿耨多羅三藐三菩提，故速出母胎。",
        "from": "T14n0438_002:0111c16_1",
        "context_with_next_sentence": true
    },
    {
        "source_sentence": "』千劫之中背於生死，而能攝集無量福蘊。",
        "from": "T14n0438_002:0111c16_20",
        "context_with_next_sentence": true
    },
    {
        "source_sentence": "「復次，迦葉！",
        "from": "T14n0438_002:0111c17_6",
        "context_with_next_sentence": true
    },
    {
        "source_sentence": "西方去此佛剎過三殑伽沙數等世界，有世界名不知遍知，彼土有佛，號大光明照如來、應供、正等正覺，今現住彼教化利益。",
        "from": "T14n0438_002:0111c20_2",
        "context_with_next_sentence": true
    },
    {
        "source_sentence": "「迦葉！",
        "from": "T14n0438_002:0111c21_3",
        "context_with_next_sentence": true
    },
    {
        "source_sentence": "若有住菩薩乘諸善男子及善女人，聞彼大光明照如來、應供、正等正覺名號，能稱念受持者，是人轉生得宿命智，獲得日輪光明最上三摩地，住是三摩地已，得見殑伽沙數等諸佛世尊，如無能勝等諸大菩薩所有功德，亦同稱讚是人功德。",
        "from": "T14n0438_002:0111c26_11",
        "context_with_next_sentence": true
    },
    {
        "source_sentence": "「迦葉！",
        "from": "T14n0438_002:0111c27_3",
        "context_with_next_sentence": true
    },
    {
        "source_sentence": "又若女人在母胎中得聞彼如來名者，是人後生不復成彼女人之相，此報終已當成男子。",
        "from": "T14n0438_002:0111c29_3",
        "context_with_next_sentence": true
    },
    {
        "source_sentence": "何以故？",
        "from": "T14n0438_002:0111c29_7",
        "context_with_next_sentence": true
    },
    {
        "source_sentence": "為由得聞如是大神通、大威德如來名號，能受持故。",
        "from": "T14n0438_002:0112a01_10",
        "context_with_next_sentence": true
    },
    {
        "source_sentence": "」爾時世尊，即說頌曰：",
        "from": "T14n0438_002:0112a02_9",
        "context_with_next_sentence": true
    },
    {
        "source_sentence": "「若有女人處母胎，　　聞佛大仙勝名號，",
        "from": "T14n0438_002:0112a03_0",
        "context_with_next_sentence": true
    },
    {
        "source_sentence": "是人轉此女身已，　　當成有智之男子；",
        "from": "T14n0438_002:0112a04_17",
        "context_with_next_sentence": true
    },
    {
        "source_sentence": "證成無上大菩提，　　利益一切眾生類，",
        "from": "T14n0438_002:0112a05_0",
        "context_with_next_sentence": true
    },
    {
        "source_sentence": "能於天上及人間，　　普為眾生作趣向。",
        "from": "T14n0438_002:0112a06_17",
        "context_with_next_sentence": true
    },
    {
        "source_sentence": "「復次，迦葉！",
        "from": "T14n0438_002:0112a07_6",
        "context_with_next_sentence": true
    },
    {
        "source_sentence": "若有住菩薩乘諸善男子及善女人，聞彼如來名號能稱念受持者，是人阿僧祇劫中背於生死，而能攝集無量福蘊，近證阿耨多羅三藐三菩提果。",
        "from": "T14n0438_002:0112a10_10",
        "context_with_next_sentence": true
    },
    {
        "source_sentence": "「復次，迦葉！",
        "from": "T14n0438_002:0112a11_6",
        "context_with_next_sentence": true
    },
    {
        "source_sentence": "北方去此佛剎過四十千世界，有世界名有寶，彼土有佛，號寶開花普燿吉祥如來、應供、正等正覺，今現住彼教化利益。",
        "from": "T14n0438_002:0112a13_20",
        "context_with_next_sentence": true
    },
    {
        "source_sentence": "「迦葉！",
        "from": "T14n0438_002:0112a14_3",
        "context_with_next_sentence": true
    },
    {
        "source_sentence": "若有住菩薩乘諸善男子及善女人，聞彼寶開花普耀吉祥如來、應供、正等正覺名號，能稱念受持者，是人轉生得宿命智，獲得寶月菩薩三摩地，住是三摩地已，能解一切眾生語言音聲，得佛加持，無礙語言辯才成就。",
        "from": "T14n0438_002:0112a19_2",
        "context_with_next_sentence": true
    },
    {
        "source_sentence": "若有眾生樂求見彼住虛空中宣說諸法，是人即時隨意能現；",
        "from": "T14n0438_002:0112a20_10",
        "context_with_next_sentence": true
    },
    {
        "source_sentence": "又此閻浮提中，一切眾生隨有樂求所出音聲，是人各各悉能了知。",
        "from": "T14n0438_002:0112a22_1",
        "context_with_next_sentence": true
    },
    {
        "source_sentence": "又若此三千大千世界一切眾生，隨有樂求所出音聲、諸言說等，是人悉知，如其信解各為說法；",
        "from": "T14n0438_002:0112a24_4",
        "context_with_next_sentence": true
    },
    {
        "source_sentence": "當得不退轉於阿耨多羅三藐三菩提，六十千劫中背於生死。",
        "from": "T14n0438_002:0112a25_12",
        "context_with_next_sentence": true
    },
    {
        "source_sentence": "「復次，迦葉！",
        "from": "T14n0438_002:0112a25_19",
        "context_with_next_sentence": true
    },
    {
        "source_sentence": "東方去此佛剎過六十千世界，有世界名眾寶，彼土有佛，號曰寶藏如來、應供、正等正覺，今現住彼教化利益。",
        "from": "T14n0438_002:0112a28_7",
        "context_with_next_sentence": true
    },
    {
        "source_sentence": "「迦葉！",
        "from": "T14n0438_002:0112a29_3",
        "context_with_next_sentence": true
    },
    {
        "source_sentence": "若有住菩薩乘諸善男子及善女人，聞彼寶藏如來、應供、正等正覺名號，能稱念受持者，是人轉生得宿命智，當得成就七覺支法。",
        "from": "T14n0438_002:0112b03_1",
        "context_with_next_sentence": true
    },
    {
        "source_sentence": "「復次迦葉，東方去此佛剎過阿僧祇世界，有世界名寶耀，彼土有佛，號曰寶勝如來、應供、正等正覺，今現住彼說法教化。",
        "from": "T14n0438_002:0112b06_15",
        "context_with_next_sentence": true
    },
    {
        "source_sentence": "「迦葉！",
        "from": "T14n0438_002:0112b07_3",
        "context_with_next_sentence": true
    },
    {
        "source_sentence": "若有住菩薩乘諸善男子及善女人，聞彼寶勝如來、應供、正等正覺名號，能稱念受持者，是人能生多種福蘊。",
        "from": "T14n0438_002:0112b09_11",
        "context_with_next_sentence": true
    },
    {
        "source_sentence": "「迦葉！",
        "from": "T14n0438_002:0112b10_3",
        "context_with_next_sentence": true
    },
    {
        "source_sentence": "正使住菩薩乘諸善男子及善女人，廣集珍寶其積量如須彌山王，以如是相行於布施，廣大奉獻諸佛世尊，如是行施經俱胝那庾多百千歲中曾無間斷；",
        "from": "T14n0438_002:0112b13_11",
        "context_with_next_sentence": true
    },
    {
        "source_sentence": "又若有人聞彼寶勝如來、應供、正等正覺名號，能稱念受持者，前之布施無量功德，比是功德百分不及一，千分不及一，百千分不及一，阿僧祇分不及一，算分、喻分皆不及一。",
        "from": "T14n0438_002:0112b17_13",
        "context_with_next_sentence": true
    },
    {
        "source_sentence": "」爾時世尊，說伽陀曰：",
        "from": "T14n0438_002:0112b18_9",
        "context_with_next_sentence": true
    },
    {
        "source_sentence": "「所有東方諸佛剎，　　南方、西方及北方，",
        "from": "T14n0438_002:0112b19_0",
        "context_with_next_sentence": true
    },
    {
        "source_sentence": "諸方現住諸世尊，　　光照眾生作利益。",
        "from": "T14n0438_002:0112b20_17",
        "context_with_next_sentence": true
    },
    {
        "source_sentence": "若時非時悉應知，　　晝夜常起尊重想，",
        "from": "T14n0438_002:0112b21_0",
        "context_with_next_sentence": true
    },
    {
        "source_sentence": "合掌虔恭發志誠，　　信禮最上人中勝。",
        "from": "T14n0438_002:0112b22_17",
        "context_with_next_sentence": true
    },
    {
        "source_sentence": "何能知名而表了，　　意想禮奉人中尊，",
        "from": "T14n0438_002:0112b23_0",
        "context_with_next_sentence": true
    },
    {
        "source_sentence": "所謂於其千劫中，　　極難得值佛出世。",
        "from": "T14n0438_002:0112b24_17",
        "context_with_next_sentence": true
    },
    {
        "source_sentence": "若欲恭敬於諸佛，　　為求無上菩提者，",
        "from": "T14n0438_002:0112b25_0",
        "context_with_next_sentence": true
    },
    {
        "source_sentence": "聞佛所說諸佛名，　　應當於彼常歸命。",
        "from": "T14n0438_002:0112b26_17",
        "context_with_next_sentence": true
    },
    {
        "source_sentence": "我今無復諸所求，　　唯求佛智中出生，",
        "from": "T14n0438_002:0112b27_0",
        "context_with_next_sentence": true
    },
    {
        "source_sentence": "於彼所得眾善根，　　迴向佛智不思議。",
        "from": "T14n0438_002:0112b28_17",
        "context_with_next_sentence": true
    },
    {
        "source_sentence": "若人欲供於諸佛，　　佛不思議常作意，",
        "from": "T14n0438_002:0112b29_0",
        "context_with_next_sentence": true
    },
    {
        "source_sentence": "彼諸佛名得聞已，　　當為他人廣宣說。",
        "from": "T14n0438_002:0112c01_17",
        "context_with_next_sentence": true
    },
    {
        "source_sentence": "欲令俱胝眾生類，　　出離二有得解脫，",
        "from": "T14n0438_002:0112c02_0",
        "context_with_next_sentence": true
    },
    {
        "source_sentence": "彼諸佛名得聞已，　　受持不復生人間。",
        "from": "T14n0438_002:0112c03_17",
        "context_with_next_sentence": true
    },
    {
        "source_sentence": "欲令俱胝諸佛剎，　　能以足指而震動，",
        "from": "T14n0438_002:0112c04_0",
        "context_with_next_sentence": true
    },
    {
        "source_sentence": "彼諸佛名得聞已，　　受持廣為多人說。",
        "from": "T14n0438_002:0112c05_17",
        "context_with_next_sentence": true
    },
    {
        "source_sentence": "若曾供養於諸佛，　　彼聞佛名得受持，",
        "from": "T14n0438_002:0112c06_0",
        "context_with_next_sentence": true
    },
    {
        "source_sentence": "非一非十二十生，　　此即多生種善本。",
        "from": "T14n0438_002:0112c07_17",
        "context_with_next_sentence": true
    },
    {
        "source_sentence": "若聞佛名能受持，　　若以河沙金寶施，",
        "from": "T14n0438_002:0112c08_0",
        "context_with_next_sentence": true
    },
    {
        "source_sentence": "較量受持佛名人，　　福蘊百分不及一。",
        "from": "T14n0438_002:0112c09_17",
        "context_with_next_sentence": true
    },
    {
        "source_sentence": "若聞佛名受持者，　　當得最上人身相，",
        "from": "T14n0438_002:0112c10_0",
        "context_with_next_sentence": true
    },
    {
        "source_sentence": "妙色端嚴處世間，　　出家堪受人天供。",
        "from": "T14n0438_002:0112c11_17",
        "context_with_next_sentence": true
    },
    {
        "source_sentence": "」佛說此經已，彼諸苾芻、諸大菩薩摩訶薩眾，尊者大迦葉，并諸世間天、人、阿修羅、乾闥婆等，聞佛所說，皆大歡喜，信受奉行。",
        "from": "T14n0438_002:0112c14_16",
        "context_with_next_sentence": true
    },
    {
        "source_sentence": "佛說大乘大方廣佛冠經卷下",
        "from": "T14n0438_002:0112c15_100",
        "context_with_next_sentence": false
    }
]