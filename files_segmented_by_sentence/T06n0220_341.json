{
    "T06n0220_341:0748b14_0": "大般若波羅蜜多經卷第三百四",
    "T06n0220_341:0748b15_0": "十一",
    "T06n0220_341:0748b17_0": "三藏法師玄奘奉　詔譯",
    "T06n0220_341:0748b18_0": "初分巧便學品第五十五之五",
    "T06n0220_341:0748b19_0": "佛言：「善現！",
    "T06n0220_341:0748b19_1": "如汝所說『若菩薩摩訶薩為如來盡故學，是學一切智智不？",
    "T06n0220_341:0748b20_2": "若菩薩摩訶薩為如來離故學，是學一切智智不？",
    "T06n0220_341:0748b21_3": "若菩薩摩訶薩為如來滅故學，是學一切智智不？",
    "T06n0220_341:0748b22_4": "若菩薩摩訶薩為如來無生故學，是學一切智智不？",
    "T06n0220_341:0748b24_0": "若菩薩摩訶薩為如來無滅故學，是學一切智智不？",
    "T06n0220_341:0748b25_1": "若菩薩摩訶薩為如來本來寂靜故學，是學一切智智不？",
    "T06n0220_341:0748b26_2": "若菩薩摩訶薩為如來自性涅槃故學，是學一切智智不？』",
    "T06n0220_341:0748b27_3": "者，善現！",
    "T06n0220_341:0748b27_4": "於汝意云何？",
    "T06n0220_341:0748b28_5": "如來真如盡、滅、斷不？」",
    "T06n0220_341:0748b28_6": "善現答言：「不也！",
    "T06n0220_341:0748b29_0": "世尊！",
    "T06n0220_341:0748b29_1": "不也！",
    "T06n0220_341:0748b29_2": "善逝！」",
    "T06n0220_341:0748b29_3": "佛言：「善現！",
    "T06n0220_341:0748b29_4": "若菩薩摩訶薩於真如如是學，是學一切智智。",
    "T06n0220_341:0748c01_5": "善現當知！",
    "T06n0220_341:0748c01_6": "真如無盡、無滅、無斷、不可作證，若菩薩摩訶薩於真如如是學，是學一切智智。",
    "T06n0220_341:0748c04_0": "「復次，善現！",
    "T06n0220_341:0748c04_1": "若菩薩摩訶薩如是學時，是學布施波羅蜜多，是學淨戒、安忍、精進、靜慮、般若波羅蜜多。",
    "T06n0220_341:0748c06_2": "若菩薩摩訶薩學布施、淨戒、安忍、精進、靜慮、般若波羅蜜多，是學一切智智。",
    "T06n0220_341:0748c08_0": "「復次，善現！",
    "T06n0220_341:0748c08_1": "若菩薩摩訶薩如是學時，是學內空，是學外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空。",
    "T06n0220_341:0748c12_2": "若菩薩摩訶薩學內空、外空乃至無性自性空，是學一切智智。",
    "T06n0220_341:0748c14_0": "「復次，善現！",
    "T06n0220_341:0748c14_1": "若菩薩摩訶薩如是學時，是學真如，是學法界、法性、不虛妄性、不變異性、平等性、離生性、法定、法住、實際、虛空界、不思議界。",
    "T06n0220_341:0748c17_0": "若菩薩摩訶薩學真如、法界乃至不思議界，是學一切智智。",
    "T06n0220_341:0748c18_1": "「復次，善現！",
    "T06n0220_341:0748c18_2": "若菩薩摩訶薩如是學時，是學苦聖諦，是學集、滅、道聖諦。",
    "T06n0220_341:0748c19_3": "若菩薩摩訶薩學苦、集、滅、道聖諦，是學一切智智。",
    "T06n0220_341:0748c21_0": "「復次，善現！",
    "T06n0220_341:0748c21_1": "若菩薩摩訶薩如是學時，是學四靜慮，是學四無量、四無色定。",
    "T06n0220_341:0748c22_2": "若菩薩摩訶薩學四靜慮、四無量、四無色定，是學一切智智。",
    "T06n0220_341:0748c24_0": "「復次，善現！",
    "T06n0220_341:0748c24_1": "若菩薩摩訶薩如是學時，是學八解脫，是學八勝處、九次第定、十遍處。",
    "T06n0220_341:0748c25_2": "若菩薩摩訶薩學八解脫、八勝處、九次第定、十遍處，是學一切智智。",
    "T06n0220_341:0748c28_0": "「復次，善現！",
    "T06n0220_341:0748c28_1": "若菩薩摩訶薩如是學時，是學四念住，是學四正斷、四神足、五根、五力、七等覺支、八聖道支。",
    "T06n0220_341:0749a01_2": "若菩薩摩訶薩學四念住、四正斷乃至八聖道支，是學一切智智。",
    "T06n0220_341:0749a02_3": "「復次，善現！",
    "T06n0220_341:0749a03_0": "若菩薩摩訶薩如是學時，是學空解脫門，是學無相、無願解脫門。",
    "T06n0220_341:0749a04_1": "若菩薩摩訶薩學空、無相、無願解脫門，是學一切智智。",
    "T06n0220_341:0749a05_2": "「復次，善現！",
    "T06n0220_341:0749a05_3": "若菩薩摩訶薩如是學時，是學極喜地，是學離垢地、發光地、焰慧地、極難勝地、現前地、遠行地、不動地、善慧地、法雲地。",
    "T06n0220_341:0749a08_4": "若菩薩摩訶薩學極喜地、離垢地乃至法雲地，是學一切智智。",
    "T06n0220_341:0749a09_5": "「復次，善現！",
    "T06n0220_341:0749a10_6": "若菩薩摩訶薩如是學時，是學五眼，是學六神通。",
    "T06n0220_341:0749a11_7": "若菩薩摩訶薩學五眼、六神通，是學一切智智。",
    "T06n0220_341:0749a12_8": "「復次，善現！",
    "T06n0220_341:0749a12_9": "若菩薩摩訶薩如是學時，是學佛十力，是學四無所畏、四無礙解、大慈、大悲、大喜、大捨、十八佛不共法。",
    "T06n0220_341:0749a14_10": "若菩薩摩訶薩學佛十力、四無所畏乃至十八佛不共法，是學一切智智。",
    "T06n0220_341:0749a16_11": "「復次，善現！",
    "T06n0220_341:0749a16_12": "若菩薩摩訶薩如是學時，是學無忘失法，是學恒住捨性。",
    "T06n0220_341:0749a18_13": "若菩薩摩訶薩學無忘失法、恒住捨性，是學一切智智。",
    "T06n0220_341:0749a19_14": "「復次，善現！",
    "T06n0220_341:0749a19_15": "若菩薩摩訶薩如是學時，是學一切智，是學道相智、一切相智。",
    "T06n0220_341:0749a20_16": "若菩薩摩訶薩學一切智、道相智、一切相智，是學一切智智。",
    "T06n0220_341:0749a22_17": "「復次，善現！",
    "T06n0220_341:0749a22_18": "若菩薩摩訶薩如是學時，是學一切陀羅尼門，是學一切三摩地門。",
    "T06n0220_341:0749a24_19": "若菩薩摩訶薩學一切陀羅尼門、一切三摩地門，是學一切智智。",
    "T06n0220_341:0749a26_0": "「復次，善現！",
    "T06n0220_341:0749a26_1": "若菩薩摩訶薩如是學時，是學一切菩薩摩訶薩行。",
    "T06n0220_341:0749a27_2": "若菩薩摩訶薩學一切菩薩摩訶薩行，是學一切智智。",
    "T06n0220_341:0749a28_3": "「復次，善現！",
    "T06n0220_341:0749a28_4": "若菩薩摩訶薩如是學時，是學諸佛無上正等菩提。",
    "T06n0220_341:0749b01_5": "若菩薩摩訶薩學諸佛無上正等菩提，是學一切智智。",
    "T06n0220_341:0749b02_6": "「復次，善現！",
    "T06n0220_341:0749b02_7": "若菩薩摩訶薩如是學時，至一切學圓滿彼岸。",
    "T06n0220_341:0749b03_8": "若菩薩摩訶薩如是學時，一切天魔及諸外道皆不能壞。",
    "T06n0220_341:0749b04_9": "若菩薩摩訶薩如是學時，疾至菩薩不退轉地。",
    "T06n0220_341:0749b05_10": "若菩薩摩訶薩如是學時，行自祖父一切如來、應、正等覺所應行處。",
    "T06n0220_341:0749b07_11": "若菩薩摩訶薩如是學時，於能護法無倒隨轉。",
    "T06n0220_341:0749b08_12": "若菩薩摩訶薩如是學時，能行離闇所應作法。",
    "T06n0220_341:0749b09_13": "若菩薩摩訶薩如是學時，是學嚴淨自佛土法。",
    "T06n0220_341:0749b10_14": "若菩薩摩訶薩如是學時，是學成熟諸有情法。",
    "T06n0220_341:0749b11_15": "若菩薩摩訶薩如是學時，便能如實嚴淨佛土。",
    "T06n0220_341:0749b12_16": "若菩薩摩訶薩如是學時，便能如實成熟有情。",
    "T06n0220_341:0749b13_17": "若菩薩摩訶薩如是學時，則能發起大慈大悲哀愍一切。",
    "T06n0220_341:0749b15_18": "若菩薩摩訶薩如是學時，是學三轉十二行相微妙法輪。",
    "T06n0220_341:0749b16_19": "若菩薩摩訶薩如是學時，是學度脫一切有情置無餘依般涅槃界。",
    "T06n0220_341:0749b17_20": "若菩薩摩訶薩如是學時，是學不斷佛種妙行。",
    "T06n0220_341:0749b19_0": "若菩薩摩訶薩如是學時，是學諸佛為有情類開甘露門。",
    "T06n0220_341:0749b20_1": "若菩薩摩訶薩如是學時，是學安立無量無數無邊有情住三乘法。",
    "T06n0220_341:0749b21_2": "若菩薩摩訶薩如是學時，是學示現一切有情究竟寂滅真無為界，是真修學一切智智，如是學者下劣有情所不能學。",
    "T06n0220_341:0749b24_3": "若菩薩摩訶薩如是學時，能實拔濟一切有情生老病死，令勤修學所應學處。",
    "T06n0220_341:0749b27_0": "「復次，善現！",
    "T06n0220_341:0749b27_1": "若菩薩摩訶薩如是學時，決定不復墮於地獄、傍生、鬼界。",
    "T06n0220_341:0749b28_2": "若菩薩摩訶薩如是學時，決定不生邊地、達絮、蔑隷車中。",
    "T06n0220_341:0749b29_3": "若菩薩摩訶薩如是學時，決定不生旃荼羅家、補羯娑家，及餘種種貧窮、卑賤、不律儀家。",
    "T06n0220_341:0749c02_4": "若菩薩摩訶薩如是學時，終不聾盲、瘖瘂、攣躄、根支不具、背僂、癲癎，及餘種種穢惡瘡病。",
    "T06n0220_341:0749c04_5": "若菩薩摩訶薩如是學時，生生常得眷屬圓滿，形貌端嚴，言詞威肅，眾人愛敬。",
    "T06n0220_341:0749c06_6": "若菩薩摩訶薩如是學時，生生之處離害生命，離不與取、離欲邪行、離虛誑語、離麁惡語、離離間語、離雜穢語，亦離貪欲、瞋恚、邪見。",
    "T06n0220_341:0749c09_7": "若菩薩摩訶薩如是學時，生生之處不以邪法而自活命，終不攝受虛妄邪法，亦不攝受破戒、惡見、謗法有情。",
    "T06n0220_341:0749c12_0": "若菩薩摩訶薩如是學時，終不生於耽樂少慧長壽天處。",
    "T06n0220_341:0749c13_1": "所以者何？",
    "T06n0220_341:0749c13_2": "是菩薩摩訶薩成就善巧方便勢力，由此善巧方便力故，雖能數入靜慮、無量及無色定，而不隨彼勢力受生，甚深般若波羅蜜多所攝受故，成就如是善巧方便，於諸定中雖常獲得入出自在，而不隨彼諸定勢力生長壽天，廢修菩薩摩訶薩行。",
    "T06n0220_341:0749c20_0": "「復次，善現！",
    "T06n0220_341:0749c20_1": "若菩薩摩訶薩如是學時，於佛十力、四無所畏、四無礙解、大慈、大悲、大喜、大捨及十八佛不共法等無量、無數、無邊佛法皆得清淨，決定不墮一切聲聞及獨覺地。」",
    "T06n0220_341:0749c23_2": "爾時，具壽善現白佛言：「世尊！",
    "T06n0220_341:0749c24_3": "若一切法本性清淨，云何菩薩摩訶薩於諸法中復得清淨？」",
    "T06n0220_341:0749c25_4": "佛告善現：「如是！",
    "T06n0220_341:0749c26_5": "如是！",
    "T06n0220_341:0749c26_6": "如汝所說。",
    "T06n0220_341:0749c26_7": "諸法本來自性清淨，是菩薩摩訶薩於一切法本性淨中，精勤修學甚深般若波羅蜜多，如實通達，無沒無滯，遠離一切煩惱染著故，說菩薩復得清淨。",
    "T06n0220_341:0749c29_8": "「復次，善現！",
    "T06n0220_341:0750a01_9": "雖一切法本性清淨，而諸異生不知、見、覺，是菩薩摩訶薩為欲令彼知、見、覺故，修行布施波羅蜜多，修行淨戒、安忍、精進、靜慮、般若波羅蜜多；安住內空，安住外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；安住真如，安住法界、法性、不虛妄性、不變異性、平等性、離生性、法定、法住、實際、虛空界、不思議界；安住苦聖諦，安住集、滅、道聖諦；修行四靜慮，修行四無量、四無色定；修行八解脫，修行八勝處、九次第定、十遍處；修行四念住，修行四正斷、四神足、五根、五力、七等覺支、八聖道支；修行空解脫門，修行無相、無願解脫門；修行極喜地，修行離垢地、發光地、焰慧地、極難勝地、現前地、遠行地、不動地、善慧地、法雲地；修行五眼，修行六神通；修行佛十力，修行四無所畏、四無礙解、大慈、大悲、大喜、大捨、十八佛不共法；修行無忘失法，修行恒住捨性；修行一切陀羅尼門，修行一切三摩地門；修行一切智，修行道相智、一切相智。",
    "T06n0220_341:0750a21_10": "「善現！",
    "T06n0220_341:0750a21_11": "是菩薩摩訶薩於一切法本性清淨如是學時，於佛十力、四無所畏、四無礙解、大慈、大悲、大喜、大捨、十八佛不共法等無量、無數、無邊佛法皆得清淨，不墮聲聞及獨覺地。",
    "T06n0220_341:0750a25_12": "於諸有情心行差別，皆能通達至極彼岸善巧方便，令諸有情證一切法本性清淨。",
    "T06n0220_341:0750a27_13": "「善現當知！",
    "T06n0220_341:0750a27_14": "譬如大地少處出生金銀珍寶，多處出生沙石瓦礫，諸有情類亦復如是，少分能學甚深般若波羅蜜多，多學聲聞、獨覺地法。",
    "T06n0220_341:0750b01_15": "「善現當知！",
    "T06n0220_341:0750b01_16": "譬如人趣少分能修轉輪王業，多分受行諸小王業，諸有情類亦復如是，少分能修一切智智道，多分受行聲聞、獨覺道。",
    "T06n0220_341:0750b04_17": "「善現當知！",
    "T06n0220_341:0750b04_18": "求趣無上正等菩提諸菩薩眾，少得無上正等菩提，多墮聲聞及獨覺地。",
    "T06n0220_341:0750b06_19": "「善現當知！",
    "T06n0220_341:0750b06_20": "住菩薩乘諸善男子、善女人等，若不遠離甚深般若波羅蜜多善巧方便，定能趣入不退轉地。",
    "T06n0220_341:0750b08_21": "若有遠離甚深般若波羅蜜多善巧方便，定於無上正等菩提當有退轉。",
    "T06n0220_341:0750b10_22": "是故菩薩摩訶薩眾欲得菩薩不退轉地，欲入菩薩不退轉數，當勤修學甚深般若波羅蜜多善巧方便。",
    "T06n0220_341:0750b13_0": "「復次，善現！",
    "T06n0220_341:0750b13_1": "若菩薩摩訶薩如是修學甚深般若波羅蜜多善巧方便，終不發起慳貪、破戒、瞋忿、懈怠、散亂、惡慧相應之心；終不發起貪欲、瞋恚、愚癡、憍慢相應之心；終不發起諸餘過失相應之心；終不發起執取色相相應之心，亦不發起執取受、想、行、識相相應之心；終不發起執取眼處相相應之心，亦不發起執取耳、鼻、舌、身、意處相相應之心；終不發起執取色處相相應之心，亦不發起執取聲、香、味、觸、法處相相應之心；終不發起執取眼界相相應之心，亦不發起執取耳、鼻、舌、身、意界相相應之心；終不發起執取色界相相應之心，亦不發起執取聲、香、味、觸、法界相相應之心；終不發起執取眼識界相相應之心，亦不發起執取耳、鼻、舌、身、意識界相相應之心；終不發起執取眼觸相相應之心，亦不發起執取耳、鼻、舌、身、意觸相相應之心；終不發起執取眼觸為緣所生諸受相相應之心，亦不發起執取耳、鼻、舌、身、意觸為緣所生諸受相相應之心；終不發起執取地界相相應之心，亦不發起執取水、火、風、空、識界相相應之心；終不發起執取無明相相應之心，亦不發起執取行、識、名色、六處、觸、受、愛、取、有、生、老死相相應之心；終不發起執取布施波羅蜜多相相應之心，亦不發起執取淨戒、安忍、精進、靜慮、般若波羅蜜多相相應之心；終不發起執取內空相相應之心，亦不發起執取外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空相相應之心；終不發起執取真如相相應之心，亦不發起執取法界、法性、不虛妄性、不變異性、平等性、離生性、法定、法住、實際、虛空界、不思議界相相應之心；終不發起執取苦聖諦相相應之心，亦不發起執取集、滅、道聖諦相相應之心；終不發起執取四靜慮相相應之心，亦不發起執取四無量、四無色定相相應之心；終不發起執取八解脫相相應之心，亦不發起執取八勝處、九次第定、十遍處相相應之心；終不發起執取四念住相相應之心，亦不發起執取四正斷、四神足、五根、五力、七等覺支、八聖道支相相應之心；終不發起執取空解脫門相相應之心，亦不發起執取無相、無願解脫門相相應之心；終不發起執取極喜地相相應之心，亦不發起執取離垢地、發光地、焰慧地、極難勝地、現前地、遠行地、不動地、善慧地、法雲地相相應之心；終不發起執取五眼相相應之心，亦不發起執取六神通相相應之心；終不發起執取佛十力相相應之心，亦不發起執取四無所畏、四無礙解、大慈、大悲、大喜、大捨、十八佛不共法相相應之心；終不發起執取無忘失法相相應之心，亦不發起執取恒住捨性相相應之心；終不發起執取一切智相相應之心，亦不發起執取道相智、一切相智相相應之心；終不發起執取一切陀羅尼門相相應之心，亦不發起執取一切三摩地門相相應之心；終不發起執取預流果相相應之心，亦不發起執取一來、不還、阿羅漢果相相應之心；終不發起執取獨覺菩提相相應之心；終不發起執取一切菩薩摩訶薩行相相應之心；終不發起執取諸佛無上正等菩提相相應之心。",
    "T06n0220_341:0751a16_2": "「何以故？",
    "T06n0220_341:0751a16_3": "善現！",
    "T06n0220_341:0751a16_4": "是菩薩摩訶薩行深般若波羅蜜多善巧方便，都不見法是可得者，無所得故，不起執取色等法相相應之心。",
    "T06n0220_341:0751a20_0": "「復次，善現！",
    "T06n0220_341:0751a20_1": "若菩薩摩訶薩如是修學甚深般若波羅蜜多善巧方便，能攝一切波羅蜜多，能集一切波羅蜜多，能導一切波羅蜜多。",
    "T06n0220_341:0751a22_2": "何以故？",
    "T06n0220_341:0751a23_3": "善現！",
    "T06n0220_341:0751a23_4": "甚深般若波羅蜜多中，含容一切波羅蜜多故。",
    "T06n0220_341:0751a24_5": "善現！",
    "T06n0220_341:0751a24_6": "譬如薩迦耶見普能攝受六十二見，甚深般若波羅蜜多亦復如是，含容一切波羅蜜多。",
    "T06n0220_341:0751a26_7": "善現！",
    "T06n0220_341:0751a26_8": "譬如諸殞沒者命根滅故諸根隨滅，甚深般若波羅蜜多亦復如是，一切所學波羅蜜多悉皆隨從，若無般若波羅蜜多，亦無一切波羅蜜多。",
    "T06n0220_341:0751a29_9": "是故，善現！",
    "T06n0220_341:0751a29_10": "若菩薩摩訶薩欲到一切波羅蜜多究竟彼岸，應勤修學甚深般若波羅蜜多。",
    "T06n0220_341:0751b02_11": "「善現當知！",
    "T06n0220_341:0751b02_12": "若菩薩摩訶薩修學如是甚深般若波羅蜜多，於諸有情最為上首。",
    "T06n0220_341:0751b04_13": "何以故？",
    "T06n0220_341:0751b04_14": "善現！",
    "T06n0220_341:0751b04_15": "是菩薩摩訶薩已能修學無上處故。",
    "T06n0220_341:0751b06_0": "「復次，善現！",
    "T06n0220_341:0751b06_1": "於意云何？",
    "T06n0220_341:0751b06_2": "於此三千大千世界諸有情類寧為多不？」",
    "T06n0220_341:0751b07_3": "善現答言：「甚多！",
    "T06n0220_341:0751b07_4": "世尊！",
    "T06n0220_341:0751b07_5": "甚多！",
    "T06n0220_341:0751b08_0": "善逝！",
    "T06n0220_341:0751b08_1": "贍部洲中諸有情類尚多無數，何況三千大千世界諸有情類！」",
    "T06n0220_341:0751b09_2": "佛言：「善現！",
    "T06n0220_341:0751b09_3": "假使三千大千世界諸有情類，非前非後皆得人身，得人身已，非前非後皆證無上正等菩提。",
    "T06n0220_341:0751b11_4": "有善男子、善女人等住菩薩乘，盡其形壽能以上妙衣服、飲食、臥具、湯藥及餘資具，供養恭敬、尊重讚歎此諸如來、應、正等覺。",
    "T06n0220_341:0751b14_5": "是善男子、善女人等由此因緣得福多不？」",
    "T06n0220_341:0751b15_6": "善現答言：「甚多！",
    "T06n0220_341:0751b16_0": "世尊！",
    "T06n0220_341:0751b16_1": "甚多！",
    "T06n0220_341:0751b16_2": "善逝！」",
    "T06n0220_341:0751b16_3": "佛言：「善現！",
    "T06n0220_341:0751b16_4": "若善男子、善女人等住菩薩乘，能於如是甚深般若波羅蜜多聽聞、受持、讀誦、書寫、思惟、修習，所獲福聚甚多於前無量無數。",
    "T06n0220_341:0751b19_5": "何以故？",
    "T06n0220_341:0751b19_6": "善現！",
    "T06n0220_341:0751b19_7": "甚深般若波羅蜜多具大義利，能令菩薩摩訶薩眾速引無上正等菩提，勝前所得諸善根故。",
    "T06n0220_341:0751b21_8": "是故，善現！",
    "T06n0220_341:0751b22_9": "若菩薩摩訶薩欲居一切有情上首，當學如是甚深般若波羅蜜多。",
    "T06n0220_341:0751b23_10": "若菩薩摩訶薩欲普饒益一切有情，無救護者為作救護，無歸依者為作歸依，無投趣者為作投趣，無眼目者為作眼目，無光明者為作光明，失道路者示以道路，未涅槃者令得涅槃，當學如是甚深般若波羅蜜多。",
    "T06n0220_341:0751b28_11": "若菩薩摩訶薩欲得無上正等菩提，欲行諸佛所行境界，欲遊戲佛所遊戲處，欲作諸佛大師子吼，欲擊諸佛無上法鼓，欲扣諸佛無上法鐘，欲吹諸佛無上法螺，欲昇諸佛無上法座，欲說諸佛無上法義，欲決一切有情疑網，欲入諸佛甘露法界，欲受諸佛微妙喜樂，當學如是甚深般若波羅蜜多。",
    "T06n0220_341:0751c07_0": "「復次，善現！",
    "T06n0220_341:0751c07_1": "若菩薩摩訶薩修學如是甚深般若波羅蜜多，無有一切功德善根而不能得。」",
    "T06n0220_341:0751c09_0": "時，具壽善現白佛言：「世尊！",
    "T06n0220_341:0751c09_1": "諸菩薩摩訶薩修學如是甚深般若波羅蜜多，豈亦能得聲聞、獨覺功德善根？」",
    "T06n0220_341:0751c11_2": "佛言：「善現！",
    "T06n0220_341:0751c11_3": "聲聞、獨覺功德善根，此諸菩薩摩訶薩眾亦皆能得，但於其中無住無著。",
    "T06n0220_341:0751c13_4": "以勝智見正觀察已，超過彼位，趣入菩薩正性離生故，此菩薩摩訶薩眾，無有一切功德善根而不能得。",
    "T06n0220_341:0751c15_5": "「復次，善現！",
    "T06n0220_341:0751c15_6": "若菩薩摩訶薩如是學時，則為隣近一切智智，疾證無上正等菩提。",
    "T06n0220_341:0751c17_7": "「復次，善現！",
    "T06n0220_341:0751c17_8": "若菩薩摩訶薩如是學時，則為一切世間天、人、阿素洛等真實福田。",
    "T06n0220_341:0751c19_9": "「復次，善現！",
    "T06n0220_341:0751c19_10": "若菩薩摩訶薩如是學時，超諸世間沙門、梵志、聲聞、獨覺福田之上，速能證得一切智智。",
    "T06n0220_341:0751c21_11": "「復次，善現！",
    "T06n0220_341:0751c21_12": "若菩薩摩訶薩如是學時，隨所生處不捨般若波羅蜜多，不離般若波羅蜜多，常行般若波羅蜜多。",
    "T06n0220_341:0751c23_13": "「復次，善現！",
    "T06n0220_341:0751c24_14": "若菩薩摩訶薩修學如是甚深般若波羅蜜多，當知已於一切智智得不退轉，遠離聲聞及獨覺地，隣近無上正等菩提。",
    "T06n0220_341:0751c27_0": "「復次，善現！",
    "T06n0220_341:0751c27_1": "若菩薩摩訶薩行甚深般若波羅蜜多時，作如是念：『此是般若波羅蜜多，此是修時，此是修處，我能修此甚深般若波羅蜜多，我由如是甚深般若波羅蜜多，捨離如是所應捨法，必當證得一切智智。』",
    "T06n0220_341:0752a02_2": "若作是念，非行般若波羅蜜多，亦於般若波羅蜜多不能解了甚深般若波羅蜜多。",
    "T06n0220_341:0752a04_3": "不作是念：『此是般若波羅蜜多，此是修時，此是修處，此是修者，此是般若波羅蜜多所應遠離煩惱障法，此是般若波羅蜜多所證無上正等菩提。』",
    "T06n0220_341:0752a07_4": "若菩薩摩訶薩行甚深般若波羅蜜多時，作如是念：『此非般若波羅蜜多，此非修時，此非修處，此非修者，非由般若波羅蜜多能有所離及有所得。",
    "T06n0220_341:0752a11_5": "所以者何？",
    "T06n0220_341:0752a11_6": "以一切法皆住真如、法界、實際，無差別故。』",
    "T06n0220_341:0752a12_7": "若如此行，是行般若波羅蜜多。」",
    "T06n0220_341:0752a14_0": "初分願喻品第五十六之一",
    "T06n0220_341:0752a15_0": "時，天帝釋作是念言：「若菩薩摩訶薩修行般若波羅蜜多，修行靜慮、精進、安忍、淨戒、布施波羅蜜多，尚超一切有情之上，況得無上正等菩提！",
    "T06n0220_341:0752a18_1": "若菩薩摩訶薩安住內空，安住外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，尚超一切有情之上，況得無上正等菩提！",
    "T06n0220_341:0752a23_2": "若菩薩摩訶薩安住真如，安住法界、法性、不虛妄性、不變異性、平等性、離生性、法定、法住、實際、虛空界、不思議界，尚超一切有情之上，況得無上正等菩提！",
    "T06n0220_341:0752a26_3": "若菩薩摩訶薩安住苦聖諦，安住集、滅、道聖諦，尚超一切有情之上，況得無上正等菩提！",
    "T06n0220_341:0752a28_4": "若菩薩摩訶薩修行四靜慮，修行四無量、四無色定，尚超一切有情之上，況得無上正等菩提！",
    "T06n0220_341:0752b01_5": "若菩薩摩訶薩修行八解脫，修行八勝處、九次第定、十遍處，尚超一切有情之上，況得無上正等菩提！",
    "T06n0220_341:0752b03_6": "若菩薩摩訶薩修行四念住，修行四正斷、四神足、五根、五力、七等覺支、八聖道支，尚超一切有情之上，況得無上正等菩提！",
    "T06n0220_341:0752b06_7": "若菩薩摩訶薩修行空解脫門，修行無相、無願解脫門，尚超一切有情之上，況得無上正等菩提！",
    "T06n0220_341:0752b08_8": "若菩薩摩訶薩修行極喜地，修行離垢地、發光地、焰慧地、極難勝地、現前地、遠行地、不動地、善慧地、法雲地，尚超一切有情之上，況得無上正等菩提！",
    "T06n0220_341:0752b12_9": "若菩薩摩訶薩修行五眼，修行六神通，尚超一切有情之上，況得無上正等菩提！",
    "T06n0220_341:0752b14_10": "若菩薩摩訶薩修行佛十力，修行四無所畏、四無礙解、大慈、大悲、大喜、大捨、十八佛不共法，尚超一切有情之上，況得無上正等菩提！",
    "T06n0220_341:0752b17_0": "若菩薩摩訶薩修行無忘失法，修行恒住捨性，尚超一切有情之上，況得無上正等菩提！",
    "T06n0220_341:0752b19_0": "若菩薩摩訶薩修行一切智，修行道相智、一切相智，尚超一切有情之上，況得無上正等菩提！",
    "T06n0220_341:0752b21_1": "若菩薩摩訶薩修行一切陀羅尼門，修行一切三摩地門，尚超一切有情之上，況得無上正等菩提！",
    "T06n0220_341:0752b23_2": "若菩薩摩訶薩修行菩薩摩訶薩行，尚超一切有情之上，況得無上正等菩提！",
    "T06n0220_341:0752b25_3": "若菩薩摩訶薩修行無上正等菩提，尚超一切有情之上，況得無上正等菩提！",
    "T06n0220_341:0752b26_4": "「若諸有情聞說一切智智名字心生信解，尚為獲得人中善利及得世間最勝壽命，況發無上正等覺心，或常聽聞如是般若波羅蜜多甚深經典！",
    "T06n0220_341:0752c01_5": "若諸有情能發無上正等覺心，聽聞般若波羅蜜多甚深經典，諸餘有情皆應願樂，所獲功德世間天、人、阿素洛等不能及故。」",
    "T06n0220_341:0752c04_0": "爾時，世尊知天帝釋心之所念，即便告言：「憍尸迦！",
    "T06n0220_341:0752c05_1": "如是！",
    "T06n0220_341:0752c05_2": "如是！",
    "T06n0220_341:0752c05_3": "如汝所念。」",
    "T06n0220_341:0752c06_0": "時，天帝釋深心歡喜，即取天上微妙香華，奉散如來、應、正等覺及諸菩薩摩訶薩眾。",
    "T06n0220_341:0752c07_1": "既散華已，作是願言：「若菩薩乘諸善男子、善女人等求趣無上正等菩提，以我所生善根功德，令彼所求無上佛法速得圓滿，令彼所求一切智智速得圓滿，令彼所求自然人法速得圓滿，令彼所求真無漏法速得圓滿，令彼一切所欲聞法皆速圓滿。",
    "T06n0220_341:0752c13_2": "若求聲聞、獨覺乘者，亦令所願疾得滿足。」",
    "T06n0220_341:0752c14_3": "作是願已，即白佛言：「世尊！",
    "T06n0220_341:0752c15_4": "若菩薩乘諸善男子、善女人等已發無上正等覺心，我終不生一念異意，令其退轉大菩提心。",
    "T06n0220_341:0752c17_5": "我亦不生一念異意，令諸菩薩摩訶薩眾厭離無上正等菩提，退住聲聞或獨覺地。",
    "T06n0220_341:0752c19_6": "「世尊！",
    "T06n0220_341:0752c19_7": "若諸菩薩摩訶薩眾，已於無上正等菩提心生樂欲，我願彼心倍復增進速證無上正等菩提，願彼菩薩摩訶薩眾見生死中種種苦已，為欲利樂世間天、人、阿素洛等，發起種種堅固大願：『我既自度生死大海，亦當精勤度未度者。",
    "T06n0220_341:0752c24_8": "我既自解生死繫縛，亦當精勤解未解者。",
    "T06n0220_341:0752c25_9": "我於種種生死怖畏既自安隱，亦當精勤安未安者。",
    "T06n0220_341:0752c26_10": "我既自證究竟涅槃，亦當精勤令未證者皆同證得。』",
    "T06n0220_341:0752c27_11": "「世尊！",
    "T06n0220_341:0752c27_12": "若善男子、善女人等，於初發心菩薩功德，起隨喜心得幾所福？",
    "T06n0220_341:0752c29_13": "於久發心菩薩功德，起隨喜心得幾所福？",
    "T06n0220_341:0753a01_14": "於不退轉地菩薩功德，起隨喜心得幾所福？",
    "T06n0220_341:0753a02_15": "於一生所繫菩薩功德，起隨喜心得幾所福？」",
    "T06n0220_341:0753a03_16": "爾時，佛告天帝釋言：「憍尸迦！",
    "T06n0220_341:0753a03_17": "四大洲界可知斤兩，是隨喜福不可稱量。",
    "T06n0220_341:0753a04_18": "復次，憍尸迦！",
    "T06n0220_341:0753a05_19": "小千世界可知斤兩，是隨喜福不可稱量。",
    "T06n0220_341:0753a06_20": "復次，憍尸迦！",
    "T06n0220_341:0753a06_21": "中千世界可知斤兩，是隨喜福不可稱量。",
    "T06n0220_341:0753a07_22": "復次，憍尸迦！",
    "T06n0220_341:0753a07_23": "我此三千大千世界可知斤兩，是隨喜福不可稱量。",
    "T06n0220_341:0753a08_24": "復次，憍尸迦！",
    "T06n0220_341:0753a09_25": "假使三千大千世界合為一海，若復有能取一毛髮析為百分，取一分端沾彼海水可知渧數，是隨喜福不可數知。",
    "T06n0220_341:0753a11_26": "何以故？",
    "T06n0220_341:0753a11_27": "憍尸迦！",
    "T06n0220_341:0753a12_0": "是善男子、善女人等所隨喜福無邊際故。」",
    "T06n0220_341:0753a12_1": "時，天帝釋復白佛言：「世尊！",
    "T06n0220_341:0753a13_2": "若諸有情於諸菩薩功德善根不隨喜者，當知皆是魔所魅著。",
    "T06n0220_341:0753a14_3": "世尊！",
    "T06n0220_341:0753a15_4": "若諸有情於諸菩薩功德善根不隨喜者，當知皆是魔之眷屬。",
    "T06n0220_341:0753a16_5": "世尊！",
    "T06n0220_341:0753a16_6": "若諸有情於諸菩薩功德善根不隨喜者，當知皆從魔天界沒來生是間。",
    "T06n0220_341:0753a18_7": "所以者何？",
    "T06n0220_341:0753a18_8": "若諸菩薩摩訶薩眾求趣無上正等菩提，若有發心於彼功德深隨喜者，皆為破壞一切魔軍宮殿眷屬，迴向無上正等菩提。",
    "T06n0220_341:0753a21_9": "世尊！",
    "T06n0220_341:0753a21_10": "若諸有情深心愛敬佛、法、僧寶，於諸菩薩功德善根應生隨喜，既隨喜已，迴向無上正等菩提，而不應生一二多想。",
    "T06n0220_341:0753a24_0": "若能如是，速證無上正等菩提，度脫有情破魔眷屬。」",
    "T06n0220_341:0753a26_0": "爾時，佛告天帝釋言：「如是！",
    "T06n0220_341:0753a26_1": "如是！",
    "T06n0220_341:0753a26_2": "如汝所說。",
    "T06n0220_341:0753a26_3": "憍尸迦！",
    "T06n0220_341:0753a27_4": "若善男子、善女人等於諸菩薩功德善根深生隨喜，迴向無上正等菩提，是善男子、善女人等速證無上正等菩提，速能圓滿諸菩薩行，速能供養一切如來、應、正等覺，常遇善友，恒聞般若波羅蜜多甚深經典。",
    "T06n0220_341:0753b02_5": "是善男子、善女人等成就如是功德善根，隨所生處常為一切世間天、人、阿素洛等供養恭敬、尊重讚歎，不見惡色，不聞惡聲，不嗅惡香，不嘗惡味，不覺惡觸，常不思念不如理法，終不遠離諸佛世尊，從一佛土至一佛土，親近諸佛種諸善根，成熟有情、嚴淨佛土。",
    "T06n0220_341:0753b08_6": "何以故？",
    "T06n0220_341:0753b08_7": "憍尸迦！",
    "T06n0220_341:0753b09_0": "是善男子、善女人等，能於無量、無數、無邊最初發心菩薩摩訶薩功德善根深生隨喜，迴向無上正等菩提。",
    "T06n0220_341:0753b11_1": "能於無量、無數、無邊已住初地乃至十地菩薩摩訶薩功德善根深生隨喜，迴向無上正等菩提。",
    "T06n0220_341:0753b13_2": "能於無量、無數、無邊一生所繫菩薩摩訶薩功德善根深生隨喜，迴向無上正等菩提。",
    "T06n0220_341:0753b15_3": "由此因緣，是善男子、善女人等善根增進，速近無上正等菩提，證得無上大菩提已，能度無量、無數、無邊諸有情類，於無餘依般涅槃界而般涅槃。",
    "T06n0220_341:0753b18_4": "「以是故，憍尸迦！",
    "T06n0220_341:0753b19_5": "諸善男子、善女人等，於初發心菩薩摩訶薩功德善根應生隨喜，迴向無上正等菩提，於迴向時，不應執著即心離心，亦不應執著即心修行離心修行。",
    "T06n0220_341:0753b22_6": "諸善男子、善女人等，於久發心菩薩摩訶薩功德善根應生隨喜，迴向無上正等菩提，於迴向時，不應執著即心離心，亦不應執著即心修行離心修行。",
    "T06n0220_341:0753b26_0": "諸善男子、善女人等，於不退轉菩薩摩訶薩功德善根應生隨喜，迴向無上正等菩提，於迴向時，不應執著即心離心，亦不應執著即心修行離心修行。",
    "T06n0220_341:0753b29_1": "諸善男子、善女人等，於一生所繫菩薩摩訶薩功德善根應生隨喜，迴向無上正等菩提，於迴向時，不應執著即心離心，亦不應執著即心修行離心修行。",
    "T06n0220_341:0753c03_2": "若能如是無所執著隨喜迴向，疾證無上正等菩提，度諸天、人、阿素洛等，令脫生死得涅槃樂。」",
    "T06n0220_341:0753c06_0": "爾時，具壽善現白佛言：「世尊！",
    "T06n0220_341:0753c06_1": "云何菩薩摩訶薩以如幻心，能證無上正等菩提？」",
    "T06n0220_341:0753c07_2": "佛言：「善現！",
    "T06n0220_341:0753c08_0": "於意云何？",
    "T06n0220_341:0753c08_1": "汝見菩薩摩訶薩等如幻心不？」",
    "T06n0220_341:0753c08_2": "善現答言：「不也！",
    "T06n0220_341:0753c09_3": "世尊！",
    "T06n0220_341:0753c09_4": "不也！",
    "T06n0220_341:0753c09_5": "善逝！",
    "T06n0220_341:0753c09_6": "我不見幻，亦不見有如幻之心。」",
    "T06n0220_341:0753c10_7": "佛言：「善現！",
    "T06n0220_341:0753c10_8": "於意云何？",
    "T06n0220_341:0753c10_9": "若處無幻、無如幻心，汝見有是心能證無上正等菩提不？」",
    "T06n0220_341:0753c12_10": "善現答言：「不也！",
    "T06n0220_341:0753c12_11": "世尊！",
    "T06n0220_341:0753c12_12": "不也！",
    "T06n0220_341:0753c12_13": "善逝！",
    "T06n0220_341:0753c12_14": "我都不見有處無幻、無如幻心，更有是心能證無上正等菩提！」",
    "T06n0220_341:0753c14_15": "佛言：「善現！",
    "T06n0220_341:0753c14_16": "於意云何？",
    "T06n0220_341:0753c14_17": "若處離幻、離如幻心，汝見有是法能證無上正等菩提不？」",
    "T06n0220_341:0753c16_0": "善現答言：「不也！",
    "T06n0220_341:0753c16_1": "世尊！",
    "T06n0220_341:0753c16_2": "不也！",
    "T06n0220_341:0753c16_3": "善逝！",
    "T06n0220_341:0753c16_4": "我都不見有處離幻、離如幻心，更有是法能證無上正等菩提！",
    "T06n0220_341:0753c18_5": "「世尊！",
    "T06n0220_341:0753c18_6": "我都不見即、離心法，說何等法是有、是無，以一切法畢竟離故。",
    "T06n0220_341:0753c19_7": "若一切法畢竟離者，不可施設此法是有、此法是無。",
    "T06n0220_341:0753c20_8": "若法不可施設有、無，則不可說能證無上正等菩提，非無所有法能證菩提故。",
    "T06n0220_341:0753c22_9": "所以者何？",
    "T06n0220_341:0753c22_10": "以一切法皆無所有性不可得，無染、無淨。",
    "T06n0220_341:0753c23_11": "何以故？",
    "T06n0220_341:0753c23_12": "「世尊！",
    "T06n0220_341:0753c24_13": "般若波羅蜜多畢竟離故，靜慮、精進、安忍、淨戒、布施波羅蜜多亦畢竟離故。",
    "T06n0220_341:0753c25_14": "「世尊！",
    "T06n0220_341:0753c25_15": "內空畢竟離故，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空亦畢竟離故。",
    "T06n0220_341:0753c29_16": "「世尊！",
    "T06n0220_341:0753c29_17": "真如畢竟離故，法界、法性、不虛妄性、不變異性、平等性、離生性、法定、法住、實際、虛空界、不思議界亦畢竟離故。",
    "T06n0220_341:0754a03_18": "「世尊！",
    "T06n0220_341:0754a03_19": "苦聖諦畢竟離故，集、滅、道聖諦亦畢竟離故。",
    "T06n0220_341:0754a04_20": "「世尊！",
    "T06n0220_341:0754a04_21": "四靜慮畢竟離故，四無量、四無色定亦畢竟離故。",
    "T06n0220_341:0754a05_22": "「世尊！",
    "T06n0220_341:0754a05_23": "八解脫畢竟離故，八勝處、九次第定、十遍處亦畢竟離故。",
    "T06n0220_341:0754a07_24": "「世尊！",
    "T06n0220_341:0754a07_25": "四念住畢竟離故，四正斷、四神足、五根、五力、七等覺支、八聖道支亦畢竟離故。",
    "T06n0220_341:0754a08_26": "「世尊！",
    "T06n0220_341:0754a09_27": "空解脫門畢竟離故，無相、無願解脫門亦畢竟離故。",
    "T06n0220_341:0754a10_28": "「世尊！",
    "T06n0220_341:0754a10_29": "極喜地畢竟離故，離垢地、發光地、焰慧地、極難勝地、現前地、遠行地、不動地、善慧地、法雲地亦畢竟離故。",
    "T06n0220_341:0754a12_30": "「世尊！",
    "T06n0220_341:0754a12_31": "五眼畢竟離故，六神通亦畢竟離故。",
    "T06n0220_341:0754a13_32": "「世尊！",
    "T06n0220_341:0754a13_33": "佛十力畢竟離故，四無所畏、四無礙解、大慈、大悲、大喜、大捨、十八佛不共法亦畢竟離故。",
    "T06n0220_341:0754a15_34": "「世尊！",
    "T06n0220_341:0754a15_35": "無忘失法畢竟離故，恒住捨性亦畢竟離故。",
    "T06n0220_341:0754a16_36": "「世尊！",
    "T06n0220_341:0754a16_37": "一切智畢竟離故，道相智、一切相智亦畢竟離故。",
    "T06n0220_341:0754a18_38": "「世尊！",
    "T06n0220_341:0754a18_39": "一切陀羅尼門畢竟離故，一切三摩地門亦畢竟離故。",
    "T06n0220_341:0754a19_40": "「世尊！",
    "T06n0220_341:0754a19_41": "一切菩薩摩訶薩行畢竟離故。",
    "T06n0220_341:0754a20_42": "「世尊！",
    "T06n0220_341:0754a20_43": "諸佛無上正等菩提畢竟離故。",
    "T06n0220_341:0754a21_44": "「世尊！",
    "T06n0220_341:0754a21_45": "一切智智亦畢竟離故。",
    "T06n0220_341:0754a21_46": "「世尊！",
    "T06n0220_341:0754a21_47": "若法畢竟離，是法不應修，亦不應壞，亦不應引，甚深般若波羅蜜多畢竟離故不應能引。",
    "T06n0220_341:0754a23_48": "「世尊！",
    "T06n0220_341:0754a23_49": "甚深般若波羅蜜多既畢竟離，云何可說菩薩摩訶薩依甚深波羅蜜多證得無上正等菩提？",
    "T06n0220_341:0754a26_50": "世尊！",
    "T06n0220_341:0754a26_51": "諸佛無上正等菩提亦畢竟離，云何離法能證離法？",
    "T06n0220_341:0754a27_52": "是故般若波羅蜜多應不可說證得無上正等菩提。」",
    "T06n0220_341:0754a29_0": "大般若波羅蜜多經卷第三百四十一"
}