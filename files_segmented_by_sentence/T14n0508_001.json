[
    {
        "source_sentence": "阿闍世王問五逆經",
        "from": "T14n0508_001:0775c03_0",
        "context_with_next_sentence": true
    },
    {
        "source_sentence": "西晉沙門法炬譯",
        "from": "T14n0508_001:0775c05_0",
        "context_with_next_sentence": true
    },
    {
        "source_sentence": "聞如是：一時，婆伽婆在羅閱城靈鷲山，與",
        "from": "T14n0508_001:0775c06_0",
        "context_with_next_sentence": true
    },
    {
        "source_sentence": "大比丘眾五百人俱。",
        "from": "T14n0508_001:0775c07_8",
        "context_with_next_sentence": true
    },
    {
        "source_sentence": "提婆達兜詣阿闍世王所，到已即就座坐；",
        "from": "T14n0508_001:0775c08_8",
        "context_with_next_sentence": true
    },
    {
        "source_sentence": "時王阿闍世，即從坐起，頭面禮調達足，還就座坐。",
        "from": "T14n0508_001:0775c09_11",
        "context_with_next_sentence": true
    },
    {
        "source_sentence": "時王阿闍世白調達言：",
        "from": "T14n0508_001:0775c10_3",
        "context_with_next_sentence": true
    },
    {
        "source_sentence": "「我曾聞——尊者調達！",
        "from": "T14n0508_001:0775c10_14",
        "context_with_next_sentence": true
    },
    {
        "source_sentence": "——彼沙門瞿曇常作是語：",
        "from": "T14n0508_001:0775c11_3",
        "context_with_next_sentence": true
    },
    {
        "source_sentence": "『有五逆罪，若族姓子，族姓女為是五不救罪者，必入地獄不疑。",
        "from": "T14n0508_001:0775c12_12",
        "context_with_next_sentence": true
    },
    {
        "source_sentence": "云何為五？",
        "from": "T14n0508_001:0775c12_17",
        "context_with_next_sentence": true
    },
    {
        "source_sentence": "謂殺父，殺母，害阿羅漢，鬪亂眾僧，起惡意於如來所。",
        "from": "T14n0508_001:0775c14_3",
        "context_with_next_sentence": true
    },
    {
        "source_sentence": "如是五不救罪，若有男女施行此事者，必入地獄不疑。",
        "from": "T14n0508_001:0775c15_8",
        "context_with_next_sentence": true
    },
    {
        "source_sentence": "』我今——調達！",
        "from": "T14n0508_001:0775c15_16",
        "context_with_next_sentence": true
    },
    {
        "source_sentence": "——躬殺父王，我亦當入地獄耶？",
        "from": "T14n0508_001:0775c16_6",
        "context_with_next_sentence": true
    },
    {
        "source_sentence": "」時調達告阿闍世王：",
        "from": "T14n0508_001:0775c16_16",
        "context_with_next_sentence": true
    },
    {
        "source_sentence": "「大王！",
        "from": "T14n0508_001:0775c16_20",
        "context_with_next_sentence": true
    },
    {
        "source_sentence": "勿懷恐懼，為有何殃？",
        "from": "T14n0508_001:0775c17_9",
        "context_with_next_sentence": true
    },
    {
        "source_sentence": "為有何咎？",
        "from": "T14n0508_001:0775c17_14",
        "context_with_next_sentence": true
    },
    {
        "source_sentence": "誰為殃而受報？",
        "from": "T14n0508_001:0775c18_2",
        "context_with_next_sentence": true
    },
    {
        "source_sentence": "誰作殃當受其果？",
        "from": "T14n0508_001:0775c18_10",
        "context_with_next_sentence": true
    },
    {
        "source_sentence": "然大王亦不為惡逆，所作惡者，自當受報。",
        "from": "T14n0508_001:0775c19_9",
        "context_with_next_sentence": true
    },
    {
        "source_sentence": "」時眾多比丘，到時著衣持鉢，入羅閱城乞食。",
        "from": "T14n0508_001:0775c20_10",
        "context_with_next_sentence": true
    },
    {
        "source_sentence": "時眾多比丘，入羅閱城乞食，聞王阿闍世語調達言：",
        "from": "T14n0508_001:0775c21_14",
        "context_with_next_sentence": true
    },
    {
        "source_sentence": "「尊者調達！",
        "from": "T14n0508_001:0775c21_20",
        "context_with_next_sentence": true
    },
    {
        "source_sentence": "我聞沙門瞿曇作是說言：",
        "from": "T14n0508_001:0775c22_10",
        "context_with_next_sentence": true
    },
    {
        "source_sentence": "『有五不救罪，若有男女，施行此五事者，必入地獄不疑。",
        "from": "T14n0508_001:0775c23_17",
        "context_with_next_sentence": true
    },
    {
        "source_sentence": "』我無辜躬殺父王，我當入地獄中耶？",
        "from": "T14n0508_001:0775c24_14",
        "context_with_next_sentence": true
    },
    {
        "source_sentence": "」時調達報言：",
        "from": "T14n0508_001:0775c25_1",
        "context_with_next_sentence": true
    },
    {
        "source_sentence": "「勿懼，大王！",
        "from": "T14n0508_001:0775c25_8",
        "context_with_next_sentence": true
    },
    {
        "source_sentence": "誰作殃，殃由何生？",
        "from": "T14n0508_001:0775c25_17",
        "context_with_next_sentence": true
    },
    {
        "source_sentence": "誰作惡後受報？",
        "from": "T14n0508_001:0775c26_2",
        "context_with_next_sentence": true
    },
    {
        "source_sentence": "王亦不作殃，所作殃者，自當受報。",
        "from": "T14n0508_001:0775c26_18",
        "context_with_next_sentence": true
    },
    {
        "source_sentence": "」時眾多比丘從羅閱城乞食已，食後收攝衣鉢，以尼師壇著肩上，至世尊所，頭面禮足，在一面坐，便說阿闍世王所共論議，具向世尊說。",
        "from": "T14n0508_001:0776a01_1",
        "context_with_next_sentence": true
    },
    {
        "source_sentence": "時，世尊便說此偈：",
        "from": "T14n0508_001:0776a01_10",
        "context_with_next_sentence": true
    },
    {
        "source_sentence": "「愚者知是處，　　言殃謂無報，",
        "from": "T14n0508_001:0776a02_0",
        "context_with_next_sentence": true
    },
    {
        "source_sentence": "我今觀當來，　　受報有定處。",
        "from": "T14n0508_001:0776a03_13",
        "context_with_next_sentence": true
    },
    {
        "source_sentence": "」是時，世尊告諸比丘：",
        "from": "T14n0508_001:0776a04_9",
        "context_with_next_sentence": true
    },
    {
        "source_sentence": "「彼摩竭國阿闍世王，雖殺父王，亦當不久來至我所，當有等信於我所；",
        "from": "T14n0508_001:0776a06_2",
        "context_with_next_sentence": true
    },
    {
        "source_sentence": "命終之後，當墮地獄如拍毱。",
        "from": "T14n0508_001:0776a06_15",
        "context_with_next_sentence": true
    },
    {
        "source_sentence": "」時有一比丘，白世尊言：",
        "from": "T14n0508_001:0776a07_7",
        "context_with_next_sentence": true
    },
    {
        "source_sentence": "「從彼泥犁命終，當生何處？",
        "from": "T14n0508_001:0776a07_20",
        "context_with_next_sentence": true
    },
    {
        "source_sentence": "」世尊告曰：",
        "from": "T14n0508_001:0776a08_4",
        "context_with_next_sentence": true
    },
    {
        "source_sentence": "「從彼泥犁命終，當生四天王處。",
        "from": "T14n0508_001:0776a08_19",
        "context_with_next_sentence": true
    },
    {
        "source_sentence": "」比丘白言：",
        "from": "T14n0508_001:0776a09_3",
        "context_with_next_sentence": true
    },
    {
        "source_sentence": "「從彼命終，當生何處？",
        "from": "T14n0508_001:0776a09_14",
        "context_with_next_sentence": true
    },
    {
        "source_sentence": "」世尊告曰：",
        "from": "T14n0508_001:0776a09_20",
        "context_with_next_sentence": true
    },
    {
        "source_sentence": "「比丘！",
        "from": "T14n0508_001:0776a10_1",
        "context_with_next_sentence": true
    },
    {
        "source_sentence": "從彼命終，當生三十三天。",
        "from": "T14n0508_001:0776a10_13",
        "context_with_next_sentence": true
    },
    {
        "source_sentence": "」比丘白言：",
        "from": "T14n0508_001:0776a10_19",
        "context_with_next_sentence": true
    },
    {
        "source_sentence": "「從三十三天命終，當生何處？",
        "from": "T14n0508_001:0776a11_11",
        "context_with_next_sentence": true
    },
    {
        "source_sentence": "」世尊告曰：",
        "from": "T14n0508_001:0776a11_17",
        "context_with_next_sentence": true
    },
    {
        "source_sentence": "「比丘！",
        "from": "T14n0508_001:0776a11_21",
        "context_with_next_sentence": true
    },
    {
        "source_sentence": "從三十三天命終，當生炎天上。",
        "from": "T14n0508_001:0776a12_13",
        "context_with_next_sentence": true
    },
    {
        "source_sentence": "」比丘白言：",
        "from": "T14n0508_001:0776a12_19",
        "context_with_next_sentence": true
    },
    {
        "source_sentence": "「世尊！",
        "from": "T14n0508_001:0776a13_1",
        "context_with_next_sentence": true
    },
    {
        "source_sentence": "從彼命終，當生何處？",
        "from": "T14n0508_001:0776a13_11",
        "context_with_next_sentence": true
    },
    {
        "source_sentence": "」世尊告曰：",
        "from": "T14n0508_001:0776a13_17",
        "context_with_next_sentence": true
    },
    {
        "source_sentence": "「從炎天上命終，當生兜術天。",
        "from": "T14n0508_001:0776a14_9",
        "context_with_next_sentence": true
    },
    {
        "source_sentence": "」比丘白言：",
        "from": "T14n0508_001:0776a14_15",
        "context_with_next_sentence": true
    },
    {
        "source_sentence": "「世尊！",
        "from": "T14n0508_001:0776a14_19",
        "context_with_next_sentence": true
    },
    {
        "source_sentence": "從兜術天命終，當生何處？",
        "from": "T14n0508_001:0776a15_9",
        "context_with_next_sentence": true
    },
    {
        "source_sentence": "」世尊告曰：",
        "from": "T14n0508_001:0776a15_15",
        "context_with_next_sentence": true
    },
    {
        "source_sentence": "「從兜術天命終，當生化自在天。",
        "from": "T14n0508_001:0776a16_9",
        "context_with_next_sentence": true
    },
    {
        "source_sentence": "」比丘白言：",
        "from": "T14n0508_001:0776a16_15",
        "context_with_next_sentence": true
    },
    {
        "source_sentence": "「從化自在天命終，當生何處？",
        "from": "T14n0508_001:0776a17_8",
        "context_with_next_sentence": true
    },
    {
        "source_sentence": "」世尊告曰：",
        "from": "T14n0508_001:0776a17_14",
        "context_with_next_sentence": true
    },
    {
        "source_sentence": "「比丘！",
        "from": "T14n0508_001:0776a17_18",
        "context_with_next_sentence": true
    },
    {
        "source_sentence": "從化自在天命終，當生他化自在天。",
        "from": "T14n0508_001:0776a18_12",
        "context_with_next_sentence": true
    },
    {
        "source_sentence": "」比丘白言：",
        "from": "T14n0508_001:0776a18_18",
        "context_with_next_sentence": true
    },
    {
        "source_sentence": "「世尊！",
        "from": "T14n0508_001:0776a19_1",
        "context_with_next_sentence": true
    },
    {
        "source_sentence": "從他化自在天命終，當生何處？",
        "from": "T14n0508_001:0776a19_15",
        "context_with_next_sentence": true
    },
    {
        "source_sentence": "」世尊告曰：",
        "from": "T14n0508_001:0776a20_1",
        "context_with_next_sentence": true
    },
    {
        "source_sentence": "「比丘！",
        "from": "T14n0508_001:0776a20_5",
        "context_with_next_sentence": true
    },
    {
        "source_sentence": "從他化自在天命終，當生化自在天，生兜術天、炎天、三十三天、四天王天，復當來生人間。",
        "from": "T14n0508_001:0776a22_4",
        "context_with_next_sentence": true
    },
    {
        "source_sentence": "」比丘白言：",
        "from": "T14n0508_001:0776a22_10",
        "context_with_next_sentence": true
    },
    {
        "source_sentence": "「世尊！",
        "from": "T14n0508_001:0776a22_14",
        "context_with_next_sentence": true
    },
    {
        "source_sentence": "從此命終，當生何處？",
        "from": "T14n0508_001:0776a23_2",
        "context_with_next_sentence": true
    },
    {
        "source_sentence": "」世尊告曰：",
        "from": "T14n0508_001:0776a23_8",
        "context_with_next_sentence": true
    },
    {
        "source_sentence": "「比丘！",
        "from": "T14n0508_001:0776a23_12",
        "context_with_next_sentence": true
    },
    {
        "source_sentence": "摩竭國王阿闍世，二十劫中，不趣三惡道，流轉天人間，最後受身，剃除鬚髮，著三法衣，以信堅固出家學道，當成辟支佛，名無穢。",
        "from": "T14n0508_001:0776a26_11",
        "context_with_next_sentence": true
    },
    {
        "source_sentence": "」比丘白言：",
        "from": "T14n0508_001:0776a26_17",
        "context_with_next_sentence": true
    },
    {
        "source_sentence": "「甚奇！",
        "from": "T14n0508_001:0776a26_21",
        "context_with_next_sentence": true
    },
    {
        "source_sentence": "甚特！",
        "from": "T14n0508_001:0776a27_1",
        "context_with_next_sentence": true
    },
    {
        "source_sentence": "世尊！",
        "from": "T14n0508_001:0776a27_4",
        "context_with_next_sentence": true
    },
    {
        "source_sentence": "作如是殃罪，受是快樂，成辟支佛，名曰無穢。",
        "from": "T14n0508_001:0776a28_4",
        "context_with_next_sentence": true
    },
    {
        "source_sentence": "」世尊告曰：",
        "from": "T14n0508_001:0776a28_10",
        "context_with_next_sentence": true
    },
    {
        "source_sentence": "「摩竭國王阿闍世，發意成就，眾善普至。",
        "from": "T14n0508_001:0776a29_8",
        "context_with_next_sentence": true
    },
    {
        "source_sentence": "比丘！",
        "from": "T14n0508_001:0776a29_11",
        "context_with_next_sentence": true
    },
    {
        "source_sentence": "堪任發意成就，得拔濟地獄；",
        "from": "T14n0508_001:0776b01_3",
        "context_with_next_sentence": true
    },
    {
        "source_sentence": "若發意不成就者，因緣成就，雖未生地獄，猶可設方便不至地獄。",
        "from": "T14n0508_001:0776b02_13",
        "context_with_next_sentence": true
    },
    {
        "source_sentence": "」比丘白言：",
        "from": "T14n0508_001:0776b02_19",
        "context_with_next_sentence": true
    },
    {
        "source_sentence": "「若彼人二事俱成就者，彼當生何處？",
        "from": "T14n0508_001:0776b03_14",
        "context_with_next_sentence": true
    },
    {
        "source_sentence": "」世尊告曰：",
        "from": "T14n0508_001:0776b03_20",
        "context_with_next_sentence": true
    },
    {
        "source_sentence": "「彼二事成就，當生二處。",
        "from": "T14n0508_001:0776b04_11",
        "context_with_next_sentence": true
    },
    {
        "source_sentence": "云何為二？",
        "from": "T14n0508_001:0776b04_16",
        "context_with_next_sentence": true
    },
    {
        "source_sentence": "生天、人間。",
        "from": "T14n0508_001:0776b05_1",
        "context_with_next_sentence": true
    },
    {
        "source_sentence": "」比丘白言：",
        "from": "T14n0508_001:0776b05_7",
        "context_with_next_sentence": true
    },
    {
        "source_sentence": "「彼發意成就，因緣不成就者，此二事有何差別？",
        "from": "T14n0508_001:0776b06_7",
        "context_with_next_sentence": true
    },
    {
        "source_sentence": "」世尊告曰：",
        "from": "T14n0508_001:0776b06_13",
        "context_with_next_sentence": true
    },
    {
        "source_sentence": "「比丘！",
        "from": "T14n0508_001:0776b06_17",
        "context_with_next_sentence": true
    },
    {
        "source_sentence": "發意成就，因緣不成就，此是𣽈根；",
        "from": "T14n0508_001:0776b07_12",
        "context_with_next_sentence": true
    },
    {
        "source_sentence": "發意不成就，因緣成就，比丘！",
        "from": "T14n0508_001:0776b08_6",
        "context_with_next_sentence": true
    },
    {
        "source_sentence": "此是利根。",
        "from": "T14n0508_001:0776b08_11",
        "context_with_next_sentence": true
    },
    {
        "source_sentence": "」比丘白言：",
        "from": "T14n0508_001:0776b08_17",
        "context_with_next_sentence": true
    },
    {
        "source_sentence": "「鈍根，利根，有何差別？",
        "from": "T14n0508_001:0776b09_6",
        "context_with_next_sentence": true
    },
    {
        "source_sentence": "」世尊告曰：",
        "from": "T14n0508_001:0776b09_12",
        "context_with_next_sentence": true
    },
    {
        "source_sentence": "「鈍根者——比丘！",
        "from": "T14n0508_001:0776b09_21",
        "context_with_next_sentence": true
    },
    {
        "source_sentence": "——所為不進；",
        "from": "T14n0508_001:0776b10_2",
        "context_with_next_sentence": true
    },
    {
        "source_sentence": "利根者——比丘！",
        "from": "T14n0508_001:0776b10_10",
        "context_with_next_sentence": true
    },
    {
        "source_sentence": "——聰明黠慧。",
        "from": "T14n0508_001:0776b10_17",
        "context_with_next_sentence": true
    },
    {
        "source_sentence": "」比丘白言：",
        "from": "T14n0508_001:0776b10_23",
        "context_with_next_sentence": true
    },
    {
        "source_sentence": "「此二有何差別？",
        "from": "T14n0508_001:0776b11_5",
        "context_with_next_sentence": true
    },
    {
        "source_sentence": "當還何業？",
        "from": "T14n0508_001:0776b11_10",
        "context_with_next_sentence": true
    },
    {
        "source_sentence": "」是時，世尊便說此偈：",
        "from": "T14n0508_001:0776b12_1",
        "context_with_next_sentence": true
    },
    {
        "source_sentence": "「智慧世為上，　　當至安隱處，",
        "from": "T14n0508_001:0776b13_0",
        "context_with_next_sentence": true
    },
    {
        "source_sentence": "諸能知等業，　　斷彼生有死。",
        "from": "T14n0508_001:0776b14_13",
        "context_with_next_sentence": true
    },
    {
        "source_sentence": "「是謂，比丘！",
        "from": "T14n0508_001:0776b15_6",
        "context_with_next_sentence": true
    },
    {
        "source_sentence": "有是差別。",
        "from": "T14n0508_001:0776b15_11",
        "context_with_next_sentence": true
    },
    {
        "source_sentence": "」是時，彼比丘聞佛所說，歡喜奉行已，即從坐起，頭面禮足，遶三匝便退而去。",
        "from": "T14n0508_001:0776b17_4",
        "context_with_next_sentence": true
    },
    {
        "source_sentence": "是時，彼比丘即其日到，時著衣持鉢，入羅閱城乞食，詣彼摩竭王宮門外。",
        "from": "T14n0508_001:0776b18_18",
        "context_with_next_sentence": true
    },
    {
        "source_sentence": "時王阿闍世，遙見彼比丘來，見已便勅守門人：",
        "from": "T14n0508_001:0776b19_19",
        "context_with_next_sentence": true
    },
    {
        "source_sentence": "「云何守門人？",
        "from": "T14n0508_001:0776b20_6",
        "context_with_next_sentence": true
    },
    {
        "source_sentence": "我先已勅，釋種比丘勿放入此，除尊者調達。",
        "from": "T14n0508_001:0776b21_7",
        "context_with_next_sentence": true
    },
    {
        "source_sentence": "」時彼守門人執彼比丘手，驅出門外。",
        "from": "T14n0508_001:0776b22_4",
        "context_with_next_sentence": true
    },
    {
        "source_sentence": "時彼比丘舉右手，語摩竭國王言：",
        "from": "T14n0508_001:0776b22_19",
        "context_with_next_sentence": true
    },
    {
        "source_sentence": "「我是大王大善知識，是安隱處，無有眾惱。",
        "from": "T14n0508_001:0776b23_19",
        "context_with_next_sentence": true
    },
    {
        "source_sentence": "」時王報言：",
        "from": "T14n0508_001:0776b24_3",
        "context_with_next_sentence": true
    },
    {
        "source_sentence": "「云何比丘？",
        "from": "T14n0508_001:0776b24_9",
        "context_with_next_sentence": true
    },
    {
        "source_sentence": "而觀何義，作是說言『我是大王善知識，是安隱處』？",
        "from": "T14n0508_001:0776b25_12",
        "context_with_next_sentence": true
    },
    {
        "source_sentence": "」時彼比丘，告王阿闍世言：",
        "from": "T14n0508_001:0776b26_3",
        "context_with_next_sentence": true
    },
    {
        "source_sentence": "「世尊說王，作是言：",
        "from": "T14n0508_001:0776b26_13",
        "context_with_next_sentence": true
    },
    {
        "source_sentence": "『摩竭國王雖殺父王，彼作惡命終已，當生地獄如拍毱。",
        "from": "T14n0508_001:0776b27_17",
        "context_with_next_sentence": true
    },
    {
        "source_sentence": "從彼命終，當生四天王宮；",
        "from": "T14n0508_001:0776b28_10",
        "context_with_next_sentence": true
    },
    {
        "source_sentence": "從彼命終，當生三十三天；",
        "from": "T14n0508_001:0776b29_3",
        "context_with_next_sentence": true
    },
    {
        "source_sentence": "從彼命終，當生炎天，兜術天，化自在天，他化自在天；",
        "from": "T14n0508_001:0776c01_7",
        "context_with_next_sentence": true
    },
    {
        "source_sentence": "從彼命終，復當生化自在天，兜術天，炎天，三十三天，四天王宮；",
        "from": "T14n0508_001:0776c02_16",
        "context_with_next_sentence": true
    },
    {
        "source_sentence": "復當生此間受人形。",
        "from": "T14n0508_001:0776c03_4",
        "context_with_next_sentence": true
    },
    {
        "source_sentence": "如是，大王二十劫中，不趣三惡道，流轉人間，最後受人身，當剃除鬚髮，著三法衣，以信堅固，出家學道，成辟支佛，名曰無穢。",
        "from": "T14n0508_001:0776c06_3",
        "context_with_next_sentence": true
    },
    {
        "source_sentence": "』所以然者，如是大王，當得是無根之信。",
        "from": "T14n0508_001:0776c07_2",
        "context_with_next_sentence": true
    },
    {
        "source_sentence": "」時彼比丘說是語已，便退而去。",
        "from": "T14n0508_001:0776c07_17",
        "context_with_next_sentence": true
    },
    {
        "source_sentence": "時王阿闍世，聞彼比丘所說，亦不歡喜，復不瞋恚，亦不受彼所說，便告耆域王子曰：",
        "from": "T14n0508_001:0776c09_17",
        "context_with_next_sentence": true
    },
    {
        "source_sentence": "「耆域！",
        "from": "T14n0508_001:0776c10_1",
        "context_with_next_sentence": true
    },
    {
        "source_sentence": "沙門來至我所而作是言：",
        "from": "T14n0508_001:0776c10_12",
        "context_with_next_sentence": true
    },
    {
        "source_sentence": "彼如來、至真、等正覺見授決，殺父王而作是惡逆，命終後當生地獄如拍毱。",
        "from": "T14n0508_001:0776c12_7",
        "context_with_next_sentence": true
    },
    {
        "source_sentence": "從彼命終，當生四天王天，三十三天，炎天，兜術天，化自在天，他化自在天；",
        "from": "T14n0508_001:0776c14_1",
        "context_with_next_sentence": true
    },
    {
        "source_sentence": "從彼命終，復當生化自在天，兜術天，炎天，三十三天，四天王宮；",
        "from": "T14n0508_001:0776c15_9",
        "context_with_next_sentence": true
    },
    {
        "source_sentence": "從彼命終，當生人間；",
        "from": "T14n0508_001:0776c15_19",
        "context_with_next_sentence": true
    },
    {
        "source_sentence": "最後受人身，剃除鬚髮，著三法衣，以信堅固，出家學道，成辟支佛，名曰無穢。",
        "from": "T14n0508_001:0776c17_13",
        "context_with_next_sentence": true
    },
    {
        "source_sentence": "汝往——耆域！",
        "from": "T14n0508_001:0776c17_20",
        "context_with_next_sentence": true
    },
    {
        "source_sentence": "——彼沙門瞿曇所，審有是語不？",
        "from": "T14n0508_001:0776c18_11",
        "context_with_next_sentence": true
    },
    {
        "source_sentence": "」對曰：",
        "from": "T14n0508_001:0776c18_15",
        "context_with_next_sentence": true
    },
    {
        "source_sentence": "「如是，大王！",
        "from": "T14n0508_001:0776c18_22",
        "context_with_next_sentence": true
    },
    {
        "source_sentence": "」時耆域王子，受摩竭國王教，便出羅閱祇城詣靈鷲山，至世尊所。",
        "from": "T14n0508_001:0776c20_9",
        "context_with_next_sentence": true
    },
    {
        "source_sentence": "到已頭面禮足，在一面坐。",
        "from": "T14n0508_001:0776c21_1",
        "context_with_next_sentence": true
    },
    {
        "source_sentence": "時耆域王子，從摩竭國王所說言教，盡向如來說。",
        "from": "T14n0508_001:0776c22_4",
        "context_with_next_sentence": true
    },
    {
        "source_sentence": "世尊告曰：",
        "from": "T14n0508_001:0776c22_9",
        "context_with_next_sentence": true
    },
    {
        "source_sentence": "「如是，耆域！",
        "from": "T14n0508_001:0776c22_16",
        "context_with_next_sentence": true
    },
    {
        "source_sentence": "佛世尊言無有二，所說隨事。",
        "from": "T14n0508_001:0776c23_8",
        "context_with_next_sentence": true
    },
    {
        "source_sentence": "所以然者？",
        "from": "T14n0508_001:0776c23_13",
        "context_with_next_sentence": true
    },
    {
        "source_sentence": "耆域！",
        "from": "T14n0508_001:0776c23_16",
        "context_with_next_sentence": true
    },
    {
        "source_sentence": "彼王阿闍世當成無根信。",
        "from": "T14n0508_001:0776c24_7",
        "context_with_next_sentence": true
    },
    {
        "source_sentence": "耆域！",
        "from": "T14n0508_001:0776c24_10",
        "context_with_next_sentence": true
    },
    {
        "source_sentence": "諸有男女，彼一切亦當有是趣而無有異。",
        "from": "T14n0508_001:0776c25_9",
        "context_with_next_sentence": true
    },
    {
        "source_sentence": "」時耆域王子，從如來受是教已，即從坐起，頭面禮足，便退而去。",
        "from": "T14n0508_001:0776c26_19",
        "context_with_next_sentence": true
    },
    {
        "source_sentence": "詣摩竭國王所，到已便語王阿闍世言：",
        "from": "T14n0508_001:0776c27_16",
        "context_with_next_sentence": true
    },
    {
        "source_sentence": "「彼如來、至真、等正覺實有是語。",
        "from": "T14n0508_001:0776c28_12",
        "context_with_next_sentence": true
    },
    {
        "source_sentence": "所以然者？",
        "from": "T14n0508_001:0776c28_17",
        "context_with_next_sentence": true
    },
    {
        "source_sentence": "諸有得無根信者，而無有異。",
        "from": "T14n0508_001:0776c29_10",
        "context_with_next_sentence": true
    },
    {
        "source_sentence": "願王當詣彼如來，至真，等正覺所。",
        "from": "T14n0508_001:0777a01_6",
        "context_with_next_sentence": true
    },
    {
        "source_sentence": "」時王報言：",
        "from": "T14n0508_001:0777a01_12",
        "context_with_next_sentence": true
    },
    {
        "source_sentence": "「耆域！",
        "from": "T14n0508_001:0777a01_16",
        "context_with_next_sentence": true
    },
    {
        "source_sentence": "我聞彼沙門瞿曇有是呪術，能降伏人民，使外道異學無不受其教，是故我不堪任往見沙門瞿曇。",
        "from": "T14n0508_001:0777a03_18",
        "context_with_next_sentence": true
    },
    {
        "source_sentence": "且住，耆域！",
        "from": "T14n0508_001:0777a04_5",
        "context_with_next_sentence": true
    },
    {
        "source_sentence": "我當觀察彼沙門瞿曇，為有一切智不？",
        "from": "T14n0508_001:0777a05_3",
        "context_with_next_sentence": true
    },
    {
        "source_sentence": "設當有一切智者，然後我當往見彼沙門瞿曇。",
        "from": "T14n0508_001:0777a06_4",
        "context_with_next_sentence": true
    },
    {
        "source_sentence": "」時耆域王子，從摩竭國王聞是語，出羅閱城詣靈鷲山，至世尊所。",
        "from": "T14n0508_001:0777a07_15",
        "context_with_next_sentence": true
    },
    {
        "source_sentence": "到已頭面禮足，在一面坐，以此義白世尊言。",
        "from": "T14n0508_001:0777a08_16",
        "context_with_next_sentence": true
    },
    {
        "source_sentence": "時世尊告曰：",
        "from": "T14n0508_001:0777a09_3",
        "context_with_next_sentence": true
    },
    {
        "source_sentence": "「耆域！",
        "from": "T14n0508_001:0777a09_7",
        "context_with_next_sentence": true
    },
    {
        "source_sentence": "摩竭國王不久當來至我所，當成無根信，設我取泥洹日後，當供養我舍利。",
        "from": "T14n0508_001:0777a11_1",
        "context_with_next_sentence": true
    },
    {
        "source_sentence": "」耆域王子歡喜踊躍，不能自勝。",
        "from": "T14n0508_001:0777a11_16",
        "context_with_next_sentence": true
    },
    {
        "source_sentence": "時世尊與耆域王子說微妙法，令發歡喜。",
        "from": "T14n0508_001:0777a12_14",
        "context_with_next_sentence": true
    },
    {
        "source_sentence": "時耆域王子，從如來聞此深法，即從坐起，頭面禮足，遶三匝便退而去。",
        "from": "T14n0508_001:0777a14_9",
        "context_with_next_sentence": true
    },
    {
        "source_sentence": "時耆域王子，聞佛所說，歡喜奉行。",
        "from": "T14n0508_001:0777a15_6",
        "context_with_next_sentence": true
    },
    {
        "source_sentence": "阿闍世王問五逆經",
        "from": "T14n0508_001:0777a16_100",
        "context_with_next_sentence": false
    }
]