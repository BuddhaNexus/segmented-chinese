[
    {
        "source_sentence": "阿毘達磨順正理論卷第七十九",
        "from": "T29n1562_079:0766a06_0",
        "context_with_next_sentence": true
    },
    {
        "source_sentence": "尊者眾賢造",
        "from": "T29n1562_079:0766a08_0",
        "context_with_next_sentence": true
    },
    {
        "source_sentence": "三藏法師玄奘奉　詔譯",
        "from": "T29n1562_079:0766a09_0",
        "context_with_next_sentence": true
    },
    {
        "source_sentence": "3 三辯定品第八之三已辯等至。",
        "from": "T29n1562_079:0766a11_4",
        "context_with_next_sentence": true
    },
    {
        "source_sentence": "云何等持？",
        "from": "T29n1562_079:0766a11_9",
        "context_with_next_sentence": true
    },
    {
        "source_sentence": "經說等持總有三種，一有尋有伺三摩地、二無尋唯伺三摩地、三無尋無伺三摩地。",
        "from": "T29n1562_079:0766a13_6",
        "context_with_next_sentence": true
    },
    {
        "source_sentence": "如是三種相別云何？",
        "from": "T29n1562_079:0766a13_15",
        "context_with_next_sentence": true
    },
    {
        "source_sentence": "頌曰：",
        "from": "T29n1562_079:0766a13_18",
        "context_with_next_sentence": true
    },
    {
        "source_sentence": "初下有尋伺，　　中唯伺上無。",
        "from": "T29n1562_079:0766a14_13",
        "context_with_next_sentence": true
    },
    {
        "source_sentence": "論曰：",
        "from": "T29n1562_079:0766a15_2",
        "context_with_next_sentence": true
    },
    {
        "source_sentence": "前來因事屢辯此三，今於此中略顯別相。",
        "from": "T29n1562_079:0766a16_1",
        "context_with_next_sentence": true
    },
    {
        "source_sentence": "有尋有伺三摩地者，謂與尋伺相應等持，此初靜慮及未至攝。",
        "from": "T29n1562_079:0766a17_8",
        "context_with_next_sentence": true
    },
    {
        "source_sentence": "無尋唯伺三摩地者，謂唯與伺相應等持，此即中間靜慮地攝。",
        "from": "T29n1562_079:0766a18_16",
        "context_with_next_sentence": true
    },
    {
        "source_sentence": "無尋無伺三摩地者，謂非尋伺相應等持，此從第二靜慮近分乃至非想非非想攝。",
        "from": "T29n1562_079:0766a20_13",
        "context_with_next_sentence": true
    },
    {
        "source_sentence": "契經復說三種等持，一空三摩地、二無願三摩地、三無相三摩地。",
        "from": "T29n1562_079:0766a22_4",
        "context_with_next_sentence": true
    },
    {
        "source_sentence": "如是三種相別云何？",
        "from": "T29n1562_079:0766a22_13",
        "context_with_next_sentence": true
    },
    {
        "source_sentence": "頌曰：",
        "from": "T29n1562_079:0766a22_16",
        "context_with_next_sentence": true
    },
    {
        "source_sentence": "空謂空非我，　　無相謂滅四，",
        "from": "T29n1562_079:0766a23_0",
        "context_with_next_sentence": true
    },
    {
        "source_sentence": "無願謂餘十，　　諦行相相應；",
        "from": "T29n1562_079:0766a24_13",
        "context_with_next_sentence": true
    },
    {
        "source_sentence": "此通淨無漏，　　無漏三脫門。",
        "from": "T29n1562_079:0766a25_13",
        "context_with_next_sentence": true
    },
    {
        "source_sentence": "論曰：",
        "from": "T29n1562_079:0766a26_2",
        "context_with_next_sentence": true
    },
    {
        "source_sentence": "空三摩地，謂空、非我二種行相相應等持，故說空等持近治有身見，身見亦有二行相故。",
        "from": "T29n1562_079:0766a28_2",
        "context_with_next_sentence": true
    },
    {
        "source_sentence": "謂空行相近治我所見，非我行相近治我見，觀法非我名非我行相，觀此中無我名空行相。",
        "from": "T29n1562_079:0766b01_3",
        "context_with_next_sentence": true
    },
    {
        "source_sentence": "由此空行相近治我所見，以此中都無我故此法非我所。",
        "from": "T29n1562_079:0766b02_8",
        "context_with_next_sentence": true
    },
    {
        "source_sentence": "豈不空行相即非我行相，知此非我、此中無我，二種行相竟有何別？",
        "from": "T29n1562_079:0766b03_20",
        "context_with_next_sentence": true
    },
    {
        "source_sentence": "非無差別，言此中無我，不能顯我畢竟無體故。",
        "from": "T29n1562_079:0766b05_1",
        "context_with_next_sentence": true
    },
    {
        "source_sentence": "謂此但顯彼此互無，不能顯成畢竟無我，以有體法亦互無故。",
        "from": "T29n1562_079:0766b06_8",
        "context_with_next_sentence": true
    },
    {
        "source_sentence": "若言此法非我，便顯我畢竟無，以一切法法相等故。",
        "from": "T29n1562_079:0766b07_12",
        "context_with_next_sentence": true
    },
    {
        "source_sentence": "由此若修非我行相便治我見，修空行相治我所見，如何無別？",
        "from": "T29n1562_079:0766b09_1",
        "context_with_next_sentence": true
    },
    {
        "source_sentence": "無相三摩地，謂緣滅諦四種行相相應等持，涅槃離諸相故名無相，緣彼三摩地得無相名。",
        "from": "T29n1562_079:0766b11_2",
        "context_with_next_sentence": true
    },
    {
        "source_sentence": "相略有十，謂色等五、男女二種、三有為相。",
        "from": "T29n1562_079:0766b12_1",
        "context_with_next_sentence": true
    },
    {
        "source_sentence": "或復相者是因異名，涅槃無因故名無相。",
        "from": "T29n1562_079:0766b12_19",
        "context_with_next_sentence": true
    },
    {
        "source_sentence": "或相謂世蘊上中下，涅槃異彼故名無相。",
        "from": "T29n1562_079:0766b13_17",
        "context_with_next_sentence": true
    },
    {
        "source_sentence": "無願三摩地，謂緣餘諦十種行相相應等持。",
        "from": "T29n1562_079:0766b14_17",
        "context_with_next_sentence": true
    },
    {
        "source_sentence": "十行相者，謂苦、非常、因、集、生、緣、道、如、行、出。",
        "from": "T29n1562_079:0766b15_25",
        "context_with_next_sentence": true
    },
    {
        "source_sentence": "如是空等三三摩地，三摩地相雖無差別，而依對治意樂所緣，如其次第建立三種。",
        "from": "T29n1562_079:0766b17_14",
        "context_with_next_sentence": true
    },
    {
        "source_sentence": "由意樂故不願三有，理且可然，有過患故；",
        "from": "T29n1562_079:0766b18_14",
        "context_with_next_sentence": true
    },
    {
        "source_sentence": "寧由意樂不願聖道？",
        "from": "T29n1562_079:0766b19_3",
        "context_with_next_sentence": true
    },
    {
        "source_sentence": "以諸聖道依屬有故。",
        "from": "T29n1562_079:0766b19_12",
        "context_with_next_sentence": true
    },
    {
        "source_sentence": "若爾，何用修習聖道？",
        "from": "T29n1562_079:0766b20_2",
        "context_with_next_sentence": true
    },
    {
        "source_sentence": "以是涅槃能趣因故。",
        "from": "T29n1562_079:0766b20_11",
        "context_with_next_sentence": true
    },
    {
        "source_sentence": "非離聖道有得涅槃，為求涅槃故修聖道。",
        "from": "T29n1562_079:0766b21_10",
        "context_with_next_sentence": true
    },
    {
        "source_sentence": "道如船筏必應捨故，亦由意樂不願聖道，故緣道行相亦得無願名，以本期心厭有為故。",
        "from": "T29n1562_079:0766b23_10",
        "context_with_next_sentence": true
    },
    {
        "source_sentence": "空非我相非所厭捨，以與涅槃相相似故，由此二行相雖緣可厭法，不取可厭相，不得無願名。",
        "from": "T29n1562_079:0766b25_13",
        "context_with_next_sentence": true
    },
    {
        "source_sentence": "此三等持通淨無漏，世出世間等持攝故。",
        "from": "T29n1562_079:0766b26_11",
        "context_with_next_sentence": true
    },
    {
        "source_sentence": "世間攝故通十一地，出世攝者唯通九地，上七定邊無勝德故。",
        "from": "T29n1562_079:0766b27_19",
        "context_with_next_sentence": true
    },
    {
        "source_sentence": "於中無漏者名三解脫門，能與涅槃為入門故。",
        "from": "T29n1562_079:0766b29_1",
        "context_with_next_sentence": true
    },
    {
        "source_sentence": "非諸有漏法是真解脫門，性住世間違解脫故。",
        "from": "T29n1562_079:0766c01_2",
        "context_with_next_sentence": true
    },
    {
        "source_sentence": "三三摩地緣境別者，若有漏空緣一切法，若無漏空唯緣苦諦。",
        "from": "T29n1562_079:0766c02_10",
        "context_with_next_sentence": true
    },
    {
        "source_sentence": "無願能緣苦集道諦，無相唯緣滅諦為境。",
        "from": "T29n1562_079:0766c03_8",
        "context_with_next_sentence": true
    },
    {
        "source_sentence": "三三摩地念住別者，無相唯法，餘皆通四。",
        "from": "T29n1562_079:0766c04_8",
        "context_with_next_sentence": true
    },
    {
        "source_sentence": "契經復說三重等持，一空空三摩地、二無願無願三摩地、三無相無相三摩地。",
        "from": "T29n1562_079:0766c06_3",
        "context_with_next_sentence": true
    },
    {
        "source_sentence": "如是三種相別云何？",
        "from": "T29n1562_079:0766c06_12",
        "context_with_next_sentence": true
    },
    {
        "source_sentence": "頌曰：",
        "from": "T29n1562_079:0766c06_15",
        "context_with_next_sentence": true
    },
    {
        "source_sentence": "重二緣無學，　　取空非常相，",
        "from": "T29n1562_079:0766c07_0",
        "context_with_next_sentence": true
    },
    {
        "source_sentence": "後緣無相定，　　非擇滅為靜；",
        "from": "T29n1562_079:0766c08_13",
        "context_with_next_sentence": true
    },
    {
        "source_sentence": "有漏人不時，　　離上七近分。",
        "from": "T29n1562_079:0766c09_13",
        "context_with_next_sentence": true
    },
    {
        "source_sentence": "論曰：",
        "from": "T29n1562_079:0766c10_2",
        "context_with_next_sentence": true
    },
    {
        "source_sentence": "此三等持，緣前空等取空等相，故立空空等名。",
        "from": "T29n1562_079:0766c11_3",
        "context_with_next_sentence": true
    },
    {
        "source_sentence": "空空等持緣前無學空三摩地，取彼空相，空相順厭勝非我故。",
        "from": "T29n1562_079:0766c12_11",
        "context_with_next_sentence": true
    },
    {
        "source_sentence": "謂彼先起無學等持，於五取蘊思惟空相，從此後起殊勝善根相應等持，緣前無學空三摩地思惟空相，於空取空故名空空。",
        "from": "T29n1562_079:0766c15_7",
        "context_with_next_sentence": true
    },
    {
        "source_sentence": "如燒死屍以杖迴轉，屍既盡已杖亦應燒。",
        "from": "T29n1562_079:0766c16_6",
        "context_with_next_sentence": true
    },
    {
        "source_sentence": "如是由空燒煩惱已，復起空定厭捨前空重空等持。",
        "from": "T29n1562_079:0766c17_9",
        "context_with_next_sentence": true
    },
    {
        "source_sentence": "空行相後起，即復還與空行相相應，唯此最能順厭捨故。",
        "from": "T29n1562_079:0766c18_15",
        "context_with_next_sentence": true
    },
    {
        "source_sentence": "非我行相則不如是，見無我者於諸有為法起厭背心，不如見空故。",
        "from": "T29n1562_079:0766c20_7",
        "context_with_next_sentence": true
    },
    {
        "source_sentence": "諸有已見諸法無我，而於諸有猶生樂者，以於諸行中不審見空故。",
        "from": "T29n1562_079:0766c21_16",
        "context_with_next_sentence": true
    },
    {
        "source_sentence": "由此空定雖二行相俱，而但名空，不說為非我，空於厭捨極隨順故。",
        "from": "T29n1562_079:0766c23_7",
        "context_with_next_sentence": true
    },
    {
        "source_sentence": "無願無願緣前無學無願等持，取非常相。",
        "from": "T29n1562_079:0766c24_7",
        "context_with_next_sentence": true
    },
    {
        "source_sentence": "謂彼先起無學等持，於五取蘊中思惟非常相，從此後起殊勝善根相應等持，緣前無學無願三摩地思惟非常相，於無願不願，名無願無願。",
        "from": "T29n1562_079:0766c27_10",
        "context_with_next_sentence": true
    },
    {
        "source_sentence": "舉喻顯示，如前應知。",
        "from": "T29n1562_079:0766c27_20",
        "context_with_next_sentence": true
    },
    {
        "source_sentence": "重無願等持非常行相後起，即復還與非常行相相應，唯此可能緣厭道故。",
        "from": "T29n1562_079:0766c29_12",
        "context_with_next_sentence": true
    },
    {
        "source_sentence": "非苦行相能緣聖道，聖道非苦，趣苦滅故。",
        "from": "T29n1562_079:0767a01_12",
        "context_with_next_sentence": true
    },
    {
        "source_sentence": "苦法不能趣苦寂滅，亦非因等四能緣聖道，以聖道不能令苦續故。",
        "from": "T29n1562_079:0767a03_2",
        "context_with_next_sentence": true
    },
    {
        "source_sentence": "非道等四者，此厭捨道故，非欣行相能為厭捨。",
        "from": "T29n1562_079:0767a04_3",
        "context_with_next_sentence": true
    },
    {
        "source_sentence": "豈不如無願不願聖道，而作道等四此亦應然？",
        "from": "T29n1562_079:0767a05_4",
        "context_with_next_sentence": true
    },
    {
        "source_sentence": "此例不然，無願正厭有，兼於聖道起不願心故。",
        "from": "T29n1562_079:0767a06_5",
        "context_with_next_sentence": true
    },
    {
        "source_sentence": "謂前無願正厭於有，聖道依有故兼不願。",
        "from": "T29n1562_079:0767a07_4",
        "context_with_next_sentence": true
    },
    {
        "source_sentence": "雖望意樂說不願道，而於聖道非正憎厭，故亦能作道等四種。",
        "from": "T29n1562_079:0767a08_12",
        "context_with_next_sentence": true
    },
    {
        "source_sentence": "無願無願正憎厭道，故以非常觀道過失。",
        "from": "T29n1562_079:0767a09_11",
        "context_with_next_sentence": true
    },
    {
        "source_sentence": "道等行相無容厭道，是故於此不作彼四。",
        "from": "T29n1562_079:0767a10_10",
        "context_with_next_sentence": true
    },
    {
        "source_sentence": "若道非常故可厭者，應於聖道作苦行相，有彼相故。",
        "from": "T29n1562_079:0767a11_13",
        "context_with_next_sentence": true
    },
    {
        "source_sentence": "如契經言：",
        "from": "T29n1562_079:0767a11_18",
        "context_with_next_sentence": true
    },
    {
        "source_sentence": "諸非常即是苦。",
        "from": "T29n1562_079:0767a12_5",
        "context_with_next_sentence": true
    },
    {
        "source_sentence": "非諸聖道可有苦相安立諦理，相各別故。",
        "from": "T29n1562_079:0767a13_4",
        "context_with_next_sentence": true
    },
    {
        "source_sentence": "謂依別相立苦諦名，聖道如何亦有苦相？",
        "from": "T29n1562_079:0767a14_3",
        "context_with_next_sentence": true
    },
    {
        "source_sentence": "又契經中簡別說故，如契經說：",
        "from": "T29n1562_079:0767a14_17",
        "context_with_next_sentence": true
    },
    {
        "source_sentence": "略說一切五取蘊苦。",
        "from": "T29n1562_079:0767a15_6",
        "context_with_next_sentence": true
    },
    {
        "source_sentence": "若道非常故有苦相，應但說蘊。",
        "from": "T29n1562_079:0767a16_1",
        "context_with_next_sentence": true
    },
    {
        "source_sentence": "既言取蘊方是苦攝，由此證知聖道非苦。",
        "from": "T29n1562_079:0767a16_19",
        "context_with_next_sentence": true
    },
    {
        "source_sentence": "若謂譬如觀集為苦，諦相雖別而見非倒，以五取蘊通苦集故。",
        "from": "T29n1562_079:0767a18_7",
        "context_with_next_sentence": true
    },
    {
        "source_sentence": "如是應知觀道為苦，諦相雖別見亦非倒，以無漏蘊通苦道故，由此不壞安立諦理。",
        "from": "T29n1562_079:0767a20_5",
        "context_with_next_sentence": true
    },
    {
        "source_sentence": "此亦非理，且定不應觀集為苦見非顛倒，以五取蘊因性名集、果性名苦，其性各異。",
        "from": "T29n1562_079:0767a22_3",
        "context_with_next_sentence": true
    },
    {
        "source_sentence": "若觀因為果，必觀果為因，差別因緣不可得故。",
        "from": "T29n1562_079:0767a23_4",
        "context_with_next_sentence": true
    },
    {
        "source_sentence": "則是倒見，非諦觀攝，寧為不壞安立諦理？",
        "from": "T29n1562_079:0767a24_3",
        "context_with_next_sentence": true
    },
    {
        "source_sentence": "是則應無苦集智異，或應苦道智如苦集智，所緣無別故共立遍知。",
        "from": "T29n1562_079:0767a25_13",
        "context_with_next_sentence": true
    },
    {
        "source_sentence": "謂彼既言苦集同體，觀集為苦非顛倒見，二智境同故不別立遍知。",
        "from": "T29n1562_079:0767a27_4",
        "context_with_next_sentence": true
    },
    {
        "source_sentence": "如是應言，苦道同體，觀道為苦非顛倒見，二智境同故不別立遍知。",
        "from": "T29n1562_079:0767a28_14",
        "context_with_next_sentence": true
    },
    {
        "source_sentence": "既不許然，道寧是苦？",
        "from": "T29n1562_079:0767a29_4",
        "context_with_next_sentence": true
    },
    {
        "source_sentence": "又道與苦事各別故，謂契經說：",
        "from": "T29n1562_079:0767a29_18",
        "context_with_next_sentence": true
    },
    {
        "source_sentence": "無漏五根於去來今能斷眾苦。",
        "from": "T29n1562_079:0767b01_11",
        "context_with_next_sentence": true
    },
    {
        "source_sentence": "又說道能斷以生為本苦。",
        "from": "T29n1562_079:0767b02_4",
        "context_with_next_sentence": true
    },
    {
        "source_sentence": "又契經說：",
        "from": "T29n1562_079:0767b02_9",
        "context_with_next_sentence": true
    },
    {
        "source_sentence": "道應修習、苦應永斷。",
        "from": "T29n1562_079:0767b02_19",
        "context_with_next_sentence": true
    },
    {
        "source_sentence": "故道非苦。",
        "from": "T29n1562_079:0767b03_3",
        "context_with_next_sentence": true
    },
    {
        "source_sentence": "若謂經言法如船筏亦應斷者，理亦不然，經不說法治所斷故。",
        "from": "T29n1562_079:0767b04_11",
        "context_with_next_sentence": true
    },
    {
        "source_sentence": "謂於先時修聖道法，所作已辦更不應修，依應捨義說名應斷，非治所斷與苦不同。",
        "from": "T29n1562_079:0767b06_8",
        "context_with_next_sentence": true
    },
    {
        "source_sentence": "或經中法聲目契經等法，應斷言顯得旨忘詮。",
        "from": "T29n1562_079:0767b07_10",
        "context_with_next_sentence": true
    },
    {
        "source_sentence": "或經所言法尚應斷，顯已與果無用因法可捨名斷，如順住分，非如苦性道亦可斷。",
        "from": "T29n1562_079:0767b09_7",
        "context_with_next_sentence": true
    },
    {
        "source_sentence": "是故苦道其體各異。",
        "from": "T29n1562_079:0767b09_16",
        "context_with_next_sentence": true
    },
    {
        "source_sentence": "又若經言諸非常即是苦，即言聖道亦有苦相，經次亦言諸是苦即非我，應執涅槃非非我性，或應亦許是苦非常，許則定應非涅槃性。",
        "from": "T29n1562_079:0767b12_17",
        "context_with_next_sentence": true
    },
    {
        "source_sentence": "若謂但言諸是苦皆非我，不言非我皆是苦，何不亦言諸是苦皆非常，不言非常皆是苦？",
        "from": "T29n1562_079:0767b14_17",
        "context_with_next_sentence": true
    },
    {
        "source_sentence": "若謂非常體即是苦，苦即非我但名有異，則空無願應無差別，以許非我即苦等故。",
        "from": "T29n1562_079:0767b16_15",
        "context_with_next_sentence": true
    },
    {
        "source_sentence": "若謂經言苦即非我，許一切苦皆非我性，此經既說非常即苦，應許非常皆是苦性。",
        "from": "T29n1562_079:0767b18_13",
        "context_with_next_sentence": true
    },
    {
        "source_sentence": "理實如是，以此經中所言非常不說道故。",
        "from": "T29n1562_079:0767b19_12",
        "context_with_next_sentence": true
    },
    {
        "source_sentence": "為依何法說非常言？",
        "from": "T29n1562_079:0767b20_3",
        "context_with_next_sentence": true
    },
    {
        "source_sentence": "以諸愚夫於五取蘊執為常等起四顛倒，為破彼執說非常言。",
        "from": "T29n1562_079:0767b21_11",
        "context_with_next_sentence": true
    },
    {
        "source_sentence": "乘此復言非常即苦，此言意顯有漏非常皆是苦性，苦皆非我，非說一切非常非我。",
        "from": "T29n1562_079:0767b23_8",
        "context_with_next_sentence": true
    },
    {
        "source_sentence": "理必應爾，以契經中於計常境說非常故。",
        "from": "T29n1562_079:0767b24_7",
        "context_with_next_sentence": true
    },
    {
        "source_sentence": "或於此中言非常者，非唯帶生滅，要命終受生。",
        "from": "T29n1562_079:0767b25_9",
        "context_with_next_sentence": true
    },
    {
        "source_sentence": "謂諸愚夫計人天樂，故經依彼有麁非常說即是苦，如三惡趣。",
        "from": "T29n1562_079:0767b26_16",
        "context_with_next_sentence": true
    },
    {
        "source_sentence": "以何為證，知此經中非常等言唯依有漏？",
        "from": "T29n1562_079:0767b27_15",
        "context_with_next_sentence": true
    },
    {
        "source_sentence": "由此經後復作是說：",
        "from": "T29n1562_079:0767b28_5",
        "context_with_next_sentence": true
    },
    {
        "source_sentence": "色受等諸法，非我故非常。",
        "from": "T29n1562_079:0767b28_17",
        "context_with_next_sentence": true
    },
    {
        "source_sentence": "豈可涅槃亦非常性？",
        "from": "T29n1562_079:0767b29_6",
        "context_with_next_sentence": true
    },
    {
        "source_sentence": "故知此經唯約聖慧四種行相緣苦諦說。",
        "from": "T29n1562_079:0767c01_5",
        "context_with_next_sentence": true
    },
    {
        "source_sentence": "若謂聖道非常故應苦，寧不許道無漏故非苦？",
        "from": "T29n1562_079:0767c02_6",
        "context_with_next_sentence": true
    },
    {
        "source_sentence": "若謂於樂計為苦見，如何但言見滅斷者，於滅謂苦其過重故。",
        "from": "T29n1562_079:0767c03_14",
        "context_with_next_sentence": true
    },
    {
        "source_sentence": "謂見涅槃以為苦者，極能增長樂生死心；",
        "from": "T29n1562_079:0767c04_13",
        "context_with_next_sentence": true
    },
    {
        "source_sentence": "見道不然，是故偏說。",
        "from": "T29n1562_079:0767c05_3",
        "context_with_next_sentence": true
    },
    {
        "source_sentence": "如病厭藥易可療治，若厭病愈難為救療。",
        "from": "T29n1562_079:0767c06_2",
        "context_with_next_sentence": true
    },
    {
        "source_sentence": "或諸聖道依苦而轉，故見為苦過非甚重，由此論中略而不說，有餘說故義不相違。",
        "from": "T29n1562_079:0767c07_19",
        "context_with_next_sentence": true
    },
    {
        "source_sentence": "又契經言：",
        "from": "T29n1562_079:0767c08_4",
        "context_with_next_sentence": true
    },
    {
        "source_sentence": "若於喜樂如實知樂，我定說彼於四諦理如實現觀。",
        "from": "T29n1562_079:0767c09_7",
        "context_with_next_sentence": true
    },
    {
        "source_sentence": "故知有為非全是苦，由此於道可觀非常成重無願，必不觀苦。",
        "from": "T29n1562_079:0767c10_15",
        "context_with_next_sentence": true
    },
    {
        "source_sentence": "無相無相即緣無學無相三摩地非擇滅為境，以無漏法無擇滅故。",
        "from": "T29n1562_079:0767c12_6",
        "context_with_next_sentence": true
    },
    {
        "source_sentence": "但取靜相，非滅妙離。",
        "from": "T29n1562_079:0767c12_16",
        "context_with_next_sentence": true
    },
    {
        "source_sentence": "謂彼先起無學等持，於擇滅中思惟靜相，從此後起殊勝善根相應等持，即緣無學無相三摩地非擇滅為境，思惟靜相，於無相滅復觀為無相，名無相無相。",
        "from": "T29n1562_079:0767c16_7",
        "context_with_next_sentence": true
    },
    {
        "source_sentence": "舉喻顯示，如前應知。",
        "from": "T29n1562_079:0767c16_17",
        "context_with_next_sentence": true
    },
    {
        "source_sentence": "重無相等持靜行相後起，即復還與靜行相相應，唯此能觀非擇滅故。",
        "from": "T29n1562_079:0767c18_7",
        "context_with_next_sentence": true
    },
    {
        "source_sentence": "非妙行相，境無記故。",
        "from": "T29n1562_079:0767c18_17",
        "context_with_next_sentence": true
    },
    {
        "source_sentence": "非離行相，以雖證得彼非擇滅，猶縛隨故。",
        "from": "T29n1562_079:0767c19_16",
        "context_with_next_sentence": true
    },
    {
        "source_sentence": "非滅行相，以非擇滅非永解脫一切苦故。",
        "from": "T29n1562_079:0767c20_14",
        "context_with_next_sentence": true
    },
    {
        "source_sentence": "又若觀滅濫非常故，所言靜者惟顯止息，故非擇滅得有靜相。",
        "from": "T29n1562_079:0767c22_3",
        "context_with_next_sentence": true
    },
    {
        "source_sentence": "以修聖道經久劬勞，於彼息中便生樂想，故重無相取靜非餘。",
        "from": "T29n1562_079:0767c23_11",
        "context_with_next_sentence": true
    },
    {
        "source_sentence": "重三等持唯是有漏，以於聖道生厭捨故，非無漏定厭捨聖道。",
        "from": "T29n1562_079:0767c24_19",
        "context_with_next_sentence": true
    },
    {
        "source_sentence": "二緣聖道取空非常，理可名為厭捨聖道；",
        "from": "T29n1562_079:0767c25_17",
        "context_with_next_sentence": true
    },
    {
        "source_sentence": "無相無相但緣無為作靜行相，何名厭道？",
        "from": "T29n1562_079:0767c26_16",
        "context_with_next_sentence": true
    },
    {
        "source_sentence": "此欣無學無相等持不轉之因，故名厭道。",
        "from": "T29n1562_079:0767c27_15",
        "context_with_next_sentence": true
    },
    {
        "source_sentence": "謂彼定起義作是言：",
        "from": "T29n1562_079:0767c28_5",
        "context_with_next_sentence": true
    },
    {
        "source_sentence": "無相等持不生為善。",
        "from": "T29n1562_079:0767c28_14",
        "context_with_next_sentence": true
    },
    {
        "source_sentence": "此既欣讚聖道不生，如何不名厭捨聖道？",
        "from": "T29n1562_079:0767c29_13",
        "context_with_next_sentence": true
    },
    {
        "source_sentence": "前無相定非此所緣，如何此名無相無相？",
        "from": "T29n1562_079:0768a01_12",
        "context_with_next_sentence": true
    },
    {
        "source_sentence": "或應許此定不緣非擇滅，但緣無學無相不生。",
        "from": "T29n1562_079:0768a02_13",
        "context_with_next_sentence": true
    },
    {
        "source_sentence": "此亦不然，准前釋故。",
        "from": "T29n1562_079:0768a03_3",
        "context_with_next_sentence": true
    },
    {
        "source_sentence": "謂緣無相定非擇滅，此非擇滅亦離諸相。",
        "from": "T29n1562_079:0768a04_3",
        "context_with_next_sentence": true
    },
    {
        "source_sentence": "緣無相無相故，得無相無相名。",
        "from": "T29n1562_079:0768a04_17",
        "context_with_next_sentence": true
    },
    {
        "source_sentence": "緣無相境作靜行相，是故此定從境立名。",
        "from": "T29n1562_079:0768a05_15",
        "context_with_next_sentence": true
    },
    {
        "source_sentence": "唯三洲人能起此定，通依男女，以依女身亦能自在延促壽故。",
        "from": "T29n1562_079:0768a07_4",
        "context_with_next_sentence": true
    },
    {
        "source_sentence": "唯無學位，以有學者但欣聖道未能厭故。",
        "from": "T29n1562_079:0768a08_3",
        "context_with_next_sentence": true
    },
    {
        "source_sentence": "此亦非一切，唯不時解脫，以時解脫愛聖道故。",
        "from": "T29n1562_079:0768a09_4",
        "context_with_next_sentence": true
    },
    {
        "source_sentence": "依十一地，除上七邊，以上七邊無勝德故。",
        "from": "T29n1562_079:0768a10_3",
        "context_with_next_sentence": true
    },
    {
        "source_sentence": "若在欲界，從未至攝聖道後起；",
        "from": "T29n1562_079:0768a10_17",
        "context_with_next_sentence": true
    },
    {
        "source_sentence": "若在有頂，無所有攝聖道後生；",
        "from": "T29n1562_079:0768a11_11",
        "context_with_next_sentence": true
    },
    {
        "source_sentence": "餘皆自地聖道後起。",
        "from": "T29n1562_079:0768a12_1",
        "context_with_next_sentence": true
    },
    {
        "source_sentence": "就總類說，此從法類苦滅四智無間而生；",
        "from": "T29n1562_079:0768a12_19",
        "context_with_next_sentence": true
    },
    {
        "source_sentence": "若就別說，欲界攝者非類後生，上界攝者非法後起，前二非滅後起，第三非苦後生，餘行相後起此定故。",
        "from": "T29n1562_079:0768a15_6",
        "context_with_next_sentence": true
    },
    {
        "source_sentence": "應得此者，皆盡智時由離染得，後由加行方起現前。",
        "from": "T29n1562_079:0768a16_10",
        "context_with_next_sentence": true
    },
    {
        "source_sentence": "唯我世尊不由加行，順趣解脫起此現前，於道尚厭豈欣諸有？",
        "from": "T29n1562_079:0768a17_17",
        "context_with_next_sentence": true
    },
    {
        "source_sentence": "此後亦起聖道現前，然厭道故非無間起。",
        "from": "T29n1562_079:0768a18_16",
        "context_with_next_sentence": true
    },
    {
        "source_sentence": "欲界攝者是思所成，餘修所成依定起故。",
        "from": "T29n1562_079:0768a19_15",
        "context_with_next_sentence": true
    },
    {
        "source_sentence": "契經復說四修等持，一為住現法樂修三摩地、二為得勝知見修三摩地、三為得分別慧修三摩地、四為諸漏永盡修三摩地。",
        "from": "T29n1562_079:0768a22_12",
        "context_with_next_sentence": true
    },
    {
        "source_sentence": "如是四種相別云何？",
        "from": "T29n1562_079:0768a23_2",
        "context_with_next_sentence": true
    },
    {
        "source_sentence": "頌曰：",
        "from": "T29n1562_079:0768a23_5",
        "context_with_next_sentence": true
    },
    {
        "source_sentence": "為得現法樂，　　修諸善靜慮；",
        "from": "T29n1562_079:0768a24_13",
        "context_with_next_sentence": true
    },
    {
        "source_sentence": "為得勝知見，　　修淨天眼通；",
        "from": "T29n1562_079:0768a25_13",
        "context_with_next_sentence": true
    },
    {
        "source_sentence": "為得分別慧，　　修諸加行善；",
        "from": "T29n1562_079:0768a26_13",
        "context_with_next_sentence": true
    },
    {
        "source_sentence": "為得諸漏盡，　　修金剛喻定。",
        "from": "T29n1562_079:0768a27_13",
        "context_with_next_sentence": true
    },
    {
        "source_sentence": "論曰：",
        "from": "T29n1562_079:0768a28_2",
        "context_with_next_sentence": true
    },
    {
        "source_sentence": "如契經說，有修等持若習若修若多所作，得現樂住，乃至廣說。",
        "from": "T29n1562_079:0768a29_11",
        "context_with_next_sentence": true
    },
    {
        "source_sentence": "善言通攝淨及無漏。",
        "from": "T29n1562_079:0768a29_20",
        "context_with_next_sentence": true
    },
    {
        "source_sentence": "修諸善靜慮得住現法樂，而經但說初靜慮者，於中樂想最增盛故。",
        "from": "T29n1562_079:0768b02_10",
        "context_with_next_sentence": true
    },
    {
        "source_sentence": "謂超欲界眾多過失，故於此中樂想增盛。",
        "from": "T29n1562_079:0768b03_8",
        "context_with_next_sentence": true
    },
    {
        "source_sentence": "如遊砂磧熱渴疲勞，創飲濁水亦生勝樂。",
        "from": "T29n1562_079:0768b04_7",
        "context_with_next_sentence": true
    },
    {
        "source_sentence": "或聖道樂此具有故，謂具一切菩提分法、四沙門果，九斷遍知三界對治。",
        "from": "T29n1562_079:0768b06_1",
        "context_with_next_sentence": true
    },
    {
        "source_sentence": "又諸定首諸定樂因，是故偏說。",
        "from": "T29n1562_079:0768b06_15",
        "context_with_next_sentence": true
    },
    {
        "source_sentence": "豈不經說：",
        "from": "T29n1562_079:0768b06_20",
        "context_with_next_sentence": true
    },
    {
        "source_sentence": "如是苾芻！",
        "from": "T29n1562_079:0768b07_4",
        "context_with_next_sentence": true
    },
    {
        "source_sentence": "住此先受離生喜樂，後生梵眾受樂同此。",
        "from": "T29n1562_079:0768b08_3",
        "context_with_next_sentence": true
    },
    {
        "source_sentence": "何故不言住後法樂？",
        "from": "T29n1562_079:0768b08_12",
        "context_with_next_sentence": true
    },
    {
        "source_sentence": "詳此唯說現法樂者，為令棄捨樂現欲樂，說現定樂令其欣樂。",
        "from": "T29n1562_079:0768b10_1",
        "context_with_next_sentence": true
    },
    {
        "source_sentence": "或現樂住是後樂依，但說所依能依已顯。",
        "from": "T29n1562_079:0768b10_19",
        "context_with_next_sentence": true
    },
    {
        "source_sentence": "如契經說：",
        "from": "T29n1562_079:0768b11_4",
        "context_with_next_sentence": true
    },
    {
        "source_sentence": "先住此間入諸等至，後方生彼。",
        "from": "T29n1562_079:0768b11_18",
        "context_with_next_sentence": true
    },
    {
        "source_sentence": "或現法樂三乘皆住，後樂不定是故不說。",
        "from": "T29n1562_079:0768b12_16",
        "context_with_next_sentence": true
    },
    {
        "source_sentence": "謂或退墮、或上受生、或般涅槃便不住故。",
        "from": "T29n1562_079:0768b13_16",
        "context_with_next_sentence": true
    },
    {
        "source_sentence": "雖諸靜慮即現法樂，依近分故說為得言，修近分力得根本故。",
        "from": "T29n1562_079:0768b15_5",
        "context_with_next_sentence": true
    },
    {
        "source_sentence": "或即依現樂說為得言，如言石子體，故無有過。",
        "from": "T29n1562_079:0768b16_8",
        "context_with_next_sentence": true
    },
    {
        "source_sentence": "有說此定佛依自說，如說菩薩居贍部林，起初世間似無漏定，能引一切有情共樂，由此不說後法樂住。",
        "from": "T29n1562_079:0768b18_14",
        "context_with_next_sentence": true
    },
    {
        "source_sentence": "即由此故亦但說初，菩薩爾時唯得初故。",
        "from": "T29n1562_079:0768b19_13",
        "context_with_next_sentence": true
    },
    {
        "source_sentence": "若依諸定修天眼通，便能獲得殊勝知見。",
        "from": "T29n1562_079:0768b20_12",
        "context_with_next_sentence": true
    },
    {
        "source_sentence": "此依何義立知見名？",
        "from": "T29n1562_079:0768b21_2",
        "context_with_next_sentence": true
    },
    {
        "source_sentence": "本靜慮中有遍照智，此遍照故立以見名，見體即知故名知見。",
        "from": "T29n1562_079:0768b22_10",
        "context_with_next_sentence": true
    },
    {
        "source_sentence": "眼根名見世所極成，為簡異彼以知標見。",
        "from": "T29n1562_079:0768b23_8",
        "context_with_next_sentence": true
    },
    {
        "source_sentence": "或即此見決斷所緣，故名為知即亦名見。",
        "from": "T29n1562_079:0768b24_7",
        "context_with_next_sentence": true
    },
    {
        "source_sentence": "謂本靜慮是樂行道，不多劬勞而現前故，不劬勞故其體堅牢，由體堅牢故用決定，用決定故立以知名。",
        "from": "T29n1562_079:0768b26_14",
        "context_with_next_sentence": true
    },
    {
        "source_sentence": "見義如前，故名知見。",
        "from": "T29n1562_079:0768b27_4",
        "context_with_next_sentence": true
    },
    {
        "source_sentence": "為知為見修此等持，即是為求決定照義，此亦善逝依自而說。",
        "from": "T29n1562_079:0768b28_12",
        "context_with_next_sentence": true
    },
    {
        "source_sentence": "謂為顯佛以天眼通觀諸有情死生險難，方為拔濟起靜慮等，故為知見修天眼通。",
        "from": "T29n1562_079:0768c01_10",
        "context_with_next_sentence": true
    },
    {
        "source_sentence": "有餘師言：",
        "from": "T29n1562_079:0768c01_15",
        "context_with_next_sentence": true
    },
    {
        "source_sentence": "為欲勝伏諸隨煩惱起勝知見，起此勝知見不離光明想，此光明想引天眼通，由天眼通得勝知見。",
        "from": "T29n1562_079:0768c03_19",
        "context_with_next_sentence": true
    },
    {
        "source_sentence": "若修三界諸加行善及無漏善，得分別慧。",
        "from": "T29n1562_079:0768c04_17",
        "context_with_next_sentence": true
    },
    {
        "source_sentence": "謂從欲界乃至有頂，諸聞思修所成善法，及餘一切無漏有為，總說名為加行善法。",
        "from": "T29n1562_079:0768c06_15",
        "context_with_next_sentence": true
    },
    {
        "source_sentence": "修此善法能引慧生，於諸境中差別而轉，故言修此得分別慧。",
        "from": "T29n1562_079:0768c08_4",
        "context_with_next_sentence": true
    },
    {
        "source_sentence": "如說善逝住二尋思，能如實知諸受起等，此顯修善得分別慧。",
        "from": "T29n1562_079:0768c09_12",
        "context_with_next_sentence": true
    },
    {
        "source_sentence": "說加行言為簡生得，非修習生得，得未曾得故。",
        "from": "T29n1562_079:0768c10_14",
        "context_with_next_sentence": true
    },
    {
        "source_sentence": "若修金剛喻定，便得諸漏永盡。",
        "from": "T29n1562_079:0768c11_9",
        "context_with_next_sentence": true
    },
    {
        "source_sentence": "謂若修習第四靜慮金剛喻定并隨轉法，便能獲得諸漏永盡。",
        "from": "T29n1562_079:0768c12_16",
        "context_with_next_sentence": true
    },
    {
        "source_sentence": "第四靜慮佛依自說，無上菩提依此得故。",
        "from": "T29n1562_079:0768c13_15",
        "context_with_next_sentence": true
    },
    {
        "source_sentence": "金剛喻定頓證漏盡，引盡智生，是故偏說。",
        "from": "T29n1562_079:0768c14_15",
        "context_with_next_sentence": true
    },
    {
        "source_sentence": "有說一切有頂斷治，第四靜慮皆此所攝。",
        "from": "T29n1562_079:0768c15_13",
        "context_with_next_sentence": true
    },
    {
        "source_sentence": "此經所說若習若修若多所作義差別者，為欲顯示習修得修所治更遠，如其次第。",
        "from": "T29n1562_079:0768c17_11",
        "context_with_next_sentence": true
    },
    {
        "source_sentence": "如是已辯所依止定，當辯依定所起功德。",
        "from": "T29n1562_079:0768c18_10",
        "context_with_next_sentence": true
    },
    {
        "source_sentence": "諸功德中先辯無量。",
        "from": "T29n1562_079:0768c18_19",
        "context_with_next_sentence": true
    },
    {
        "source_sentence": "頌曰：",
        "from": "T29n1562_079:0768c19_2",
        "context_with_next_sentence": true
    },
    {
        "source_sentence": "無量有四種，　　對治瞋等故，",
        "from": "T29n1562_079:0768c20_0",
        "context_with_next_sentence": true
    },
    {
        "source_sentence": "慈悲無瞋性，　　喜喜捨無貪，",
        "from": "T29n1562_079:0768c21_0",
        "context_with_next_sentence": true
    },
    {
        "source_sentence": "此行相如次，　　與樂及拔苦，",
        "from": "T29n1562_079:0768c22_0",
        "context_with_next_sentence": true
    },
    {
        "source_sentence": "欣慰有情等，　　緣欲界有情。",
        "from": "T29n1562_079:0768c23_13",
        "context_with_next_sentence": true
    },
    {
        "source_sentence": "喜初二靜慮，　　餘六或五十，",
        "from": "T29n1562_079:0768c24_0",
        "context_with_next_sentence": true
    },
    {
        "source_sentence": "不能斷諸惑，　　人起定成三。",
        "from": "T29n1562_079:0768c25_13",
        "context_with_next_sentence": true
    },
    {
        "source_sentence": "論曰：",
        "from": "T29n1562_079:0768c26_2",
        "context_with_next_sentence": true
    },
    {
        "source_sentence": "無量有四，一慈、二悲、三喜、四捨。",
        "from": "T29n1562_079:0768c26_19",
        "context_with_next_sentence": true
    },
    {
        "source_sentence": "言無量者，無量有情為所緣故，此四能引無量福故，無量愛果此為因故。",
        "from": "T29n1562_079:0768c28_8",
        "context_with_next_sentence": true
    },
    {
        "source_sentence": "有說：",
        "from": "T29n1562_079:0768c28_11",
        "context_with_next_sentence": true
    },
    {
        "source_sentence": "此能違無量戲論故，貪等諸惑皆名戲論。",
        "from": "T29n1562_079:0768c29_10",
        "context_with_next_sentence": true
    },
    {
        "source_sentence": "何緣無量四無增減？",
        "from": "T29n1562_079:0768c29_19",
        "context_with_next_sentence": true
    },
    {
        "source_sentence": "對治四種多行障故。",
        "from": "T29n1562_079:0769a01_8",
        "context_with_next_sentence": true
    },
    {
        "source_sentence": "如契經說：",
        "from": "T29n1562_079:0769a01_13",
        "context_with_next_sentence": true
    },
    {
        "source_sentence": "若習若修若多所作，慈能斷瞋、悲能斷害、喜斷不欣慰、捨斷欲貪瞋，故唯有四。",
        "from": "T29n1562_079:0769a03_9",
        "context_with_next_sentence": true
    },
    {
        "source_sentence": "瞋謂心所欲殺有情。",
        "from": "T29n1562_079:0769a03_18",
        "context_with_next_sentence": true
    },
    {
        "source_sentence": "欲惱有情心所名害。",
        "from": "T29n1562_079:0769a04_7",
        "context_with_next_sentence": true
    },
    {
        "source_sentence": "耽著境界於諸善品，不樂住因名不欣慰。",
        "from": "T29n1562_079:0769a05_6",
        "context_with_next_sentence": true
    },
    {
        "source_sentence": "於妙欲境起染欣樂，情無厭足名為欲貪。",
        "from": "T29n1562_079:0769a06_5",
        "context_with_next_sentence": true
    },
    {
        "source_sentence": "此中慈悲無瞋為性。",
        "from": "T29n1562_079:0769a06_14",
        "context_with_next_sentence": true
    },
    {
        "source_sentence": "若爾，此二有何差別？",
        "from": "T29n1562_079:0769a07_3",
        "context_with_next_sentence": true
    },
    {
        "source_sentence": "性雖無別，然慈能治殺有情瞋歡行相轉，悲是對治惱有情瞋慼行相轉，是謂差別。",
        "from": "T29n1562_079:0769a09_1",
        "context_with_next_sentence": true
    },
    {
        "source_sentence": "如苦與樂，領納雖同而損益殊，故體有別。",
        "from": "T29n1562_079:0769a09_20",
        "context_with_next_sentence": true
    },
    {
        "source_sentence": "苦樂體別，如先已辯。",
        "from": "T29n1562_079:0769a10_9",
        "context_with_next_sentence": true
    },
    {
        "source_sentence": "慈悲二種，差別亦然。",
        "from": "T29n1562_079:0769a10_19",
        "context_with_next_sentence": true
    },
    {
        "source_sentence": "有作是言：",
        "from": "T29n1562_079:0769a11_3",
        "context_with_next_sentence": true
    },
    {
        "source_sentence": "悲是不害，近治害故。",
        "from": "T29n1562_079:0769a11_13",
        "context_with_next_sentence": true
    },
    {
        "source_sentence": "理實如是，但害似瞋似瞋名說。",
        "from": "T29n1562_079:0769a12_6",
        "context_with_next_sentence": true
    },
    {
        "source_sentence": "悲之行相亦似無瞋立無瞋名，實是不害。",
        "from": "T29n1562_079:0769a13_6",
        "context_with_next_sentence": true
    },
    {
        "source_sentence": "諸古師說：",
        "from": "T29n1562_079:0769a13_11",
        "context_with_next_sentence": true
    },
    {
        "source_sentence": "喜即喜受。",
        "from": "T29n1562_079:0769a13_16",
        "context_with_next_sentence": true
    },
    {
        "source_sentence": "何緣觀行者爾時喜受生？",
        "from": "T29n1562_079:0769a14_6",
        "context_with_next_sentence": true
    },
    {
        "source_sentence": "若緣與樂與慈無異，若緣拔苦應與悲同。",
        "from": "T29n1562_079:0769a15_5",
        "context_with_next_sentence": true
    },
    {
        "source_sentence": "又契經言：",
        "from": "T29n1562_079:0769a15_10",
        "context_with_next_sentence": true
    },
    {
        "source_sentence": "欣故生喜。",
        "from": "T29n1562_079:0769a15_15",
        "context_with_next_sentence": true
    },
    {
        "source_sentence": "喜即喜受，如先已辯。",
        "from": "T29n1562_079:0769a16_4",
        "context_with_next_sentence": true
    },
    {
        "source_sentence": "此喜行相與彼欣同，喜故生喜，義有何異？",
        "from": "T29n1562_079:0769a17_3",
        "context_with_next_sentence": true
    },
    {
        "source_sentence": "若言下上義有異者，輕安與樂義亦應然，差別因緣不可得故。",
        "from": "T29n1562_079:0769a18_11",
        "context_with_next_sentence": true
    },
    {
        "source_sentence": "又違本論：",
        "from": "T29n1562_079:0769a18_16",
        "context_with_next_sentence": true
    },
    {
        "source_sentence": "云何名喜？",
        "from": "T29n1562_079:0769a19_1",
        "context_with_next_sentence": true
    },
    {
        "source_sentence": "謂喜喜相應受想行識等。",
        "from": "T29n1562_079:0769a19_12",
        "context_with_next_sentence": true
    },
    {
        "source_sentence": "此中意顯喜俱品法，喜增上故總立喜名；",
        "from": "T29n1562_079:0769a20_11",
        "context_with_next_sentence": true
    },
    {
        "source_sentence": "非受受俱，其理決定。",
        "from": "T29n1562_079:0769a21_1",
        "context_with_next_sentence": true
    },
    {
        "source_sentence": "若喜即喜受，何言與受俱？",
        "from": "T29n1562_079:0769a21_13",
        "context_with_next_sentence": true
    },
    {
        "source_sentence": "若言對法以理為量，應如無過誦本論文。",
        "from": "T29n1562_079:0769a22_11",
        "context_with_next_sentence": true
    },
    {
        "source_sentence": "此亦不然，理為量論要有經證方可定文，若與經違理必可壞，不應隨意輒改論文。",
        "from": "T29n1562_079:0769a24_8",
        "context_with_next_sentence": true
    },
    {
        "source_sentence": "是故此喜定非喜受，以欣為體或即無貪。",
        "from": "T29n1562_079:0769a25_7",
        "context_with_next_sentence": true
    },
    {
        "source_sentence": "謂別有貪是惡心所，於有情類作是思惟：",
        "from": "T29n1562_079:0769a26_6",
        "context_with_next_sentence": true
    },
    {
        "source_sentence": "云何當令諸所有樂彼不能得，皆屬於我。",
        "from": "T29n1562_079:0769a27_6",
        "context_with_next_sentence": true
    },
    {
        "source_sentence": "喜能治彼，故是無貪，此與喜根必俱行故。",
        "from": "T29n1562_079:0769a28_4",
        "context_with_next_sentence": true
    },
    {
        "source_sentence": "三地可得如悔憂俱，喜亦無貪分明相者，於他盛事心不貪著，知他獲得深生欣慰，心熱對治說名為喜，故知此喜亦無貪性。",
        "from": "T29n1562_079:0769b02_1",
        "context_with_next_sentence": true
    },
    {
        "source_sentence": "捨無量體唯是無貪，此與第三有差別者，離愛恚想等緣有情。",
        "from": "T29n1562_079:0769b03_8",
        "context_with_next_sentence": true
    },
    {
        "source_sentence": "如創入林等生樹覺，平等行因說名為捨。",
        "from": "T29n1562_079:0769b04_7",
        "context_with_next_sentence": true
    },
    {
        "source_sentence": "若捨無量亦能治瞋，寧唯無貪，與慈何異？",
        "from": "T29n1562_079:0769b05_7",
        "context_with_next_sentence": true
    },
    {
        "source_sentence": "又許此捨正治欲貪，與不淨觀有何差別？",
        "from": "T29n1562_079:0769b06_5",
        "context_with_next_sentence": true
    },
    {
        "source_sentence": "且捨與慈有差別者，慈能對治瞋所引瞋，無瞋為體。",
        "from": "T29n1562_079:0769b07_9",
        "context_with_next_sentence": true
    },
    {
        "source_sentence": "捨能對治貪所引瞋，無貪為體。",
        "from": "T29n1562_079:0769b08_3",
        "context_with_next_sentence": true
    },
    {
        "source_sentence": "豈不如捨無貪為性，亦能對治貪所引瞋？",
        "from": "T29n1562_079:0769b09_2",
        "context_with_next_sentence": true
    },
    {
        "source_sentence": "如是許慈無瞋為性，亦應能治瞋所引貪。",
        "from": "T29n1562_079:0769b10_1",
        "context_with_next_sentence": true
    },
    {
        "source_sentence": "此難不然，行相違故。",
        "from": "T29n1562_079:0769b10_11",
        "context_with_next_sentence": true
    },
    {
        "source_sentence": "謂捨行相雙違貪瞋，捨親非親差別相故，從此愛恚俱不生故。",
        "from": "T29n1562_079:0769b11_17",
        "context_with_next_sentence": true
    },
    {
        "source_sentence": "即由此故捨唯無貪，正能治貪兼治瞋故。",
        "from": "T29n1562_079:0769b12_16",
        "context_with_next_sentence": true
    },
    {
        "source_sentence": "慈之行相違瞋非貪，於諸有情與樂轉故。",
        "from": "T29n1562_079:0769b13_15",
        "context_with_next_sentence": true
    },
    {
        "source_sentence": "由此慈捨雖俱違瞋，而慈順貪捨能違害，是故此二極有差別。",
        "from": "T29n1562_079:0769b15_4",
        "context_with_next_sentence": true
    },
    {
        "source_sentence": "或修捨者治非處瞋，慈治處瞋故有差別。",
        "from": "T29n1562_079:0769b16_3",
        "context_with_next_sentence": true
    },
    {
        "source_sentence": "不淨與捨如次能治婬貪餘貪，故有差別。",
        "from": "T29n1562_079:0769b17_2",
        "context_with_next_sentence": true
    },
    {
        "source_sentence": "此四無量非損益他，何緣唯善非無記性？",
        "from": "T29n1562_079:0769b18_1",
        "context_with_next_sentence": true
    },
    {
        "source_sentence": "能近對治貪瞋等故，愛非愛相不能引故，力能令心自在轉故。",
        "from": "T29n1562_079:0769b19_8",
        "context_with_next_sentence": true
    },
    {
        "source_sentence": "慈等體相已略分別。",
        "from": "T29n1562_079:0769b19_17",
        "context_with_next_sentence": true
    },
    {
        "source_sentence": "此阿世耶有差別者，觀有情類如己謂慈，樂有情類離苦謂悲，於他興盛欣慰謂喜，於親怨相不思謂捨。",
        "from": "T29n1562_079:0769b22_5",
        "context_with_next_sentence": true
    },
    {
        "source_sentence": "又不觀他有損有益等觀一切如友謂慈，於遭苦者哀愍謂悲，由勝解力想有情類得益離損欣慰謂喜，於有情相等觀謂捨。",
        "from": "T29n1562_079:0769b25_2",
        "context_with_next_sentence": true
    },
    {
        "source_sentence": "此四行相有差別者，云何當令諸有情類得如是樂？",
        "from": "T29n1562_079:0769b26_5",
        "context_with_next_sentence": true
    },
    {
        "source_sentence": "如是思惟入慈等至。",
        "from": "T29n1562_079:0769b26_14",
        "context_with_next_sentence": true
    },
    {
        "source_sentence": "云何當令諸有情類離如是苦？",
        "from": "T29n1562_079:0769b27_8",
        "context_with_next_sentence": true
    },
    {
        "source_sentence": "如是思惟入悲等至。",
        "from": "T29n1562_079:0769b27_17",
        "context_with_next_sentence": true
    },
    {
        "source_sentence": "諸有情類得樂離苦豈不快哉！",
        "from": "T29n1562_079:0769b28_11",
        "context_with_next_sentence": true
    },
    {
        "source_sentence": "如是思惟入喜等至。",
        "from": "T29n1562_079:0769b29_2",
        "context_with_next_sentence": true
    },
    {
        "source_sentence": "諸有情類平等平等無有親怨，如是思惟入捨等至。",
        "from": "T29n1562_079:0769c01_5",
        "context_with_next_sentence": true
    },
    {
        "source_sentence": "如是所願竟無有成，豈不唐捐？",
        "from": "T29n1562_079:0769c01_19",
        "context_with_next_sentence": true
    },
    {
        "source_sentence": "修定功力能伏瞋等，寧謂唐捐？",
        "from": "T29n1562_079:0769c02_13",
        "context_with_next_sentence": true
    },
    {
        "source_sentence": "應是顛倒，何能伏惑？",
        "from": "T29n1562_079:0769c03_3",
        "context_with_next_sentence": true
    },
    {
        "source_sentence": "願得樂等寧謂顛倒？",
        "from": "T29n1562_079:0769c03_12",
        "context_with_next_sentence": true
    },
    {
        "source_sentence": "謂此不言已得樂等，但由勝解願諸有情當得樂等，能伏諸惑，故修此四功不唐捐。",
        "from": "T29n1562_079:0769c05_10",
        "context_with_next_sentence": true
    },
    {
        "source_sentence": "於定蘊中說四行相，云何令等？",
        "from": "T29n1562_079:0769c06_4",
        "context_with_next_sentence": true
    },
    {
        "source_sentence": "具如前說。",
        "from": "T29n1562_079:0769c06_9",
        "context_with_next_sentence": true
    },
    {
        "source_sentence": "言如是思惟入某等至者，此言若就等無間緣，慈等應無無間生理，別別思惟所引起故。",
        "from": "T29n1562_079:0769c08_8",
        "context_with_next_sentence": true
    },
    {
        "source_sentence": "若俱生者入言相違。",
        "from": "T29n1562_079:0769c08_17",
        "context_with_next_sentence": true
    },
    {
        "source_sentence": "初業位中別加行引，至成滿位亦有俱生，定蘊就初，說入無過。",
        "from": "T29n1562_079:0769c10_7",
        "context_with_next_sentence": true
    },
    {
        "source_sentence": "且慈無量願得何樂？",
        "from": "T29n1562_079:0769c10_16",
        "context_with_next_sentence": true
    },
    {
        "source_sentence": "有說願得第三定樂，諸受樂中此最勝故。",
        "from": "T29n1562_079:0769c11_14",
        "context_with_next_sentence": true
    },
    {
        "source_sentence": "若自未證，由聞故知。",
        "from": "T29n1562_079:0769c12_4",
        "context_with_next_sentence": true
    },
    {
        "source_sentence": "有說願得涅槃妙樂，於諸樂中此最勝故。",
        "from": "T29n1562_079:0769c13_3",
        "context_with_next_sentence": true
    },
    {
        "source_sentence": "有說願得阿羅漢樂，此已解脫諸煩惱故。",
        "from": "T29n1562_079:0769c14_2",
        "context_with_next_sentence": true
    },
    {
        "source_sentence": "初修業者未證此樂，未現證故不能運心，但緣己身隨所證樂及他所證現可知者，願諸有情同證此樂，故但緣現如理所生無染污樂願他同受。",
        "from": "T29n1562_079:0769c17_7",
        "context_with_next_sentence": true
    },
    {
        "source_sentence": "若於所受已捨苾芻，設未獲得真實對治，亦處空閑受遠離樂，力能映奪天帝等喜，如五樂等。",
        "from": "T29n1562_079:0769c19_10",
        "context_with_next_sentence": true
    },
    {
        "source_sentence": "伽他中說：",
        "from": "T29n1562_079:0769c19_15",
        "context_with_next_sentence": true
    },
    {
        "source_sentence": "又住遠離勤修善者，定有善得念念恒流，如大海水遍滿相續，喜輕安樂由此引生。",
        "from": "T29n1562_079:0769c21_12",
        "context_with_next_sentence": true
    },
    {
        "source_sentence": "以無悋心緣如是樂，願諸含識一切同受有餘受勝學無學樂。",
        "from": "T29n1562_079:0769c23_1",
        "context_with_next_sentence": true
    },
    {
        "source_sentence": "如何觀劣以授於他，不於當來還招劣果？",
        "from": "T29n1562_079:0769c23_19",
        "context_with_next_sentence": true
    },
    {
        "source_sentence": "若謂不欲以此與勝，便違遍緣有情為境，但由無悋福資所依，實不能令他得樂故。",
        "from": "T29n1562_079:0769c25_16",
        "context_with_next_sentence": true
    },
    {
        "source_sentence": "如有貧者以己所受麁弊資具召施富人，雖諸富人不求此惠，而彼施者亦無有失，表自敬心無所悋故。",
        "from": "T29n1562_079:0769c28_4",
        "context_with_next_sentence": true
    },
    {
        "source_sentence": "此亦如是，故無有失。",
        "from": "T29n1562_079:0769c28_14",
        "context_with_next_sentence": true
    },
    {
        "source_sentence": "如於良田殖一細種，後所得果多而復大，如半核娑諸瓜瓠等。",
        "from": "T29n1562_079:0770a01_2",
        "context_with_next_sentence": true
    },
    {
        "source_sentence": "故非觀劣以授於他，便於當來還招劣果。",
        "from": "T29n1562_079:0770a02_1",
        "context_with_next_sentence": true
    },
    {
        "source_sentence": "皆緣欲界有情為境，能治緣彼瞋等障故。",
        "from": "T29n1562_079:0770a02_19",
        "context_with_next_sentence": true
    },
    {
        "source_sentence": "謂於欲界有怨、親、中三聚有情能生瞋等，於中有捨怨親等相，便能伏除瞋等煩惱。",
        "from": "T29n1562_079:0770a04_16",
        "context_with_next_sentence": true
    },
    {
        "source_sentence": "是故此境唯欲有情，必不能緣色無色界。",
        "from": "T29n1562_079:0770a05_15",
        "context_with_next_sentence": true
    },
    {
        "source_sentence": "大悲體是無癡善根，由此力能通緣三界。",
        "from": "T29n1562_079:0770a06_14",
        "context_with_next_sentence": true
    },
    {
        "source_sentence": "若四無量唯緣有情，何故經言思一方等？",
        "from": "T29n1562_079:0770a07_13",
        "context_with_next_sentence": true
    },
    {
        "source_sentence": "此由勝解總緣器中一切有情，故無有失。",
        "from": "T29n1562_079:0770a08_13",
        "context_with_next_sentence": true
    },
    {
        "source_sentence": "此四通在欲色界繫，以契經說：",
        "from": "T29n1562_079:0770a09_8",
        "context_with_next_sentence": true
    },
    {
        "source_sentence": "無量能招梵釋輪王殊勝果故。",
        "from": "T29n1562_079:0770a10_2",
        "context_with_next_sentence": true
    },
    {
        "source_sentence": "《品類足論》依修所成，說七智知色界修斷，及彼遍行隨眠隨增。",
        "from": "T29n1562_079:0770a11_10",
        "context_with_next_sentence": true
    },
    {
        "source_sentence": "有餘師言：",
        "from": "T29n1562_079:0770a11_15",
        "context_with_next_sentence": true
    },
    {
        "source_sentence": "此四無量加行通欲，本唯色界。",
        "from": "T29n1562_079:0770a12_9",
        "context_with_next_sentence": true
    },
    {
        "source_sentence": "此四無量依地別者，若喜即喜受，唯是修所成，彼應說喜唯初二定，以於餘地無喜根故。",
        "from": "T29n1562_079:0770a14_8",
        "context_with_next_sentence": true
    },
    {
        "source_sentence": "若喜異喜受，亦通思所成，彼應說喜通依七地，與樂捨受亦相應故。",
        "from": "T29n1562_079:0770a15_19",
        "context_with_next_sentence": true
    },
    {
        "source_sentence": "有餘說喜唯喜受俱，彼則應言喜通三地，或應如頌唯二非餘。",
        "from": "T29n1562_079:0770a17_7",
        "context_with_next_sentence": true
    },
    {
        "source_sentence": "慈悲捨三通依六地，謂四靜慮、未至、中間。",
        "from": "T29n1562_079:0770a18_8",
        "context_with_next_sentence": true
    },
    {
        "source_sentence": "或有欲令唯依五地，謂除未至，是容豫德，已離欲者方能起故。",
        "from": "T29n1562_079:0770a19_15",
        "context_with_next_sentence": true
    },
    {
        "source_sentence": "有說此四唯欲及初得無量名，餘地不爾。",
        "from": "T29n1562_079:0770a20_13",
        "context_with_next_sentence": true
    },
    {
        "source_sentence": "經說無量名梵住故，又說修無量生梵世故，又說招梵釋輪王果故。",
        "from": "T29n1562_079:0770a22_4",
        "context_with_next_sentence": true
    },
    {
        "source_sentence": "有說隨應通依十地，謂欲四本近分中間。",
        "from": "T29n1562_079:0770a23_3",
        "context_with_next_sentence": true
    },
    {
        "source_sentence": "若悲亦依下三靜慮，如何得與喜樂相應？",
        "from": "T29n1562_079:0770a24_2",
        "context_with_next_sentence": true
    },
    {
        "source_sentence": "悲緣苦有情慼行相轉故。",
        "from": "T29n1562_079:0770a24_13",
        "context_with_next_sentence": true
    },
    {
        "source_sentence": "此如無漏厭作意生，是故通依下三靜慮，彼真實作意能順生欣，喜樂相應可無有過。",
        "from": "T29n1562_079:0770a26_12",
        "context_with_next_sentence": true
    },
    {
        "source_sentence": "此勝解作意不順生欣，如何可言與彼相似？",
        "from": "T29n1562_079:0770a27_12",
        "context_with_next_sentence": true
    },
    {
        "source_sentence": "疑是慼性不順生欣，如何許疑喜樂俱起？",
        "from": "T29n1562_079:0770a28_11",
        "context_with_next_sentence": true
    },
    {
        "source_sentence": "勝解作意應與彼同，然此於欣極相隨順，力能引生真作意故。",
        "from": "T29n1562_079:0770a29_19",
        "context_with_next_sentence": true
    },
    {
        "source_sentence": "疑則不爾，極違真故。",
        "from": "T29n1562_079:0770b01_9",
        "context_with_next_sentence": true
    },
    {
        "source_sentence": "彼尚相應，此寧不許？",
        "from": "T29n1562_079:0770b01_19",
        "context_with_next_sentence": true
    },
    {
        "source_sentence": "此勝解作意理應違欣，有歡慼處中行相別故。",
        "from": "T29n1562_079:0770b02_18",
        "context_with_next_sentence": true
    },
    {
        "source_sentence": "悲既慼行相轉，應非喜樂相應，勿二行相俱時轉故。",
        "from": "T29n1562_079:0770b04_3",
        "context_with_next_sentence": true
    },
    {
        "source_sentence": "若爾，應不許與捨受相應，捨受處中行相轉故。",
        "from": "T29n1562_079:0770b05_4",
        "context_with_next_sentence": true
    },
    {
        "source_sentence": "既非不許捨受相應，與喜樂俱理定應許，勿全不與受相應故。",
        "from": "T29n1562_079:0770b06_12",
        "context_with_next_sentence": true
    },
    {
        "source_sentence": "雖言此四能治瞋等，而不能斷諸煩惱，得勝解作意相應起故，真實作意方能斷惑。",
        "from": "T29n1562_079:0770b08_10",
        "context_with_next_sentence": true
    },
    {
        "source_sentence": "又此唯緣有情境故，緣法作意方能斷惑。",
        "from": "T29n1562_079:0770b09_8",
        "context_with_next_sentence": true
    },
    {
        "source_sentence": "又此唯緣現在境故，通緣三世或緣非世方能斷惑。",
        "from": "T29n1562_079:0770b10_11",
        "context_with_next_sentence": true
    },
    {
        "source_sentence": "又解脫道此可得故，要無間道方能斷惑。",
        "from": "T29n1562_079:0770b11_11",
        "context_with_next_sentence": true
    },
    {
        "source_sentence": "有作是說：",
        "from": "T29n1562_079:0770b11_16",
        "context_with_next_sentence": true
    },
    {
        "source_sentence": "有漏根本靜慮攝故。",
        "from": "T29n1562_079:0770b12_5",
        "context_with_next_sentence": true
    },
    {
        "source_sentence": "此因有失，不應說三依六地故，未至中間此應無故。",
        "from": "T29n1562_079:0770b13_8",
        "context_with_next_sentence": true
    },
    {
        "source_sentence": "經何故說此斷瞋等？",
        "from": "T29n1562_079:0770b13_17",
        "context_with_next_sentence": true
    },
    {
        "source_sentence": "亦不相違，斷有二故。",
        "from": "T29n1562_079:0770b14_8",
        "context_with_next_sentence": true
    },
    {
        "source_sentence": "或由此力引斷道故，謂伏瞋等引斷道生，是故經中說斷瞋等。",
        "from": "T29n1562_079:0770b15_15",
        "context_with_next_sentence": true
    },
    {
        "source_sentence": "若爾，何故契經中說：",
        "from": "T29n1562_079:0770b16_5",
        "context_with_next_sentence": true
    },
    {
        "source_sentence": "由善修慈住不還果。",
        "from": "T29n1562_079:0770b16_14",
        "context_with_next_sentence": true
    },
    {
        "source_sentence": "此中聖道以慈名說，如於餘處說想名等。",
        "from": "T29n1562_079:0770b17_13",
        "context_with_next_sentence": true
    },
    {
        "source_sentence": "或依聖者先得慈心，後數修行得離欲說。",
        "from": "T29n1562_079:0770b18_12",
        "context_with_next_sentence": true
    },
    {
        "source_sentence": "或依為得修所成慈，精進修行得離欲說。",
        "from": "T29n1562_079:0770b19_11",
        "context_with_next_sentence": true
    },
    {
        "source_sentence": "有說此四依欲色身，無色不緣，怨親等故，修此必應先緣彼故。",
        "from": "T29n1562_079:0770b20_20",
        "context_with_next_sentence": true
    },
    {
        "source_sentence": "如實義者，唯依欲身，於欲界中唯人能起。",
        "from": "T29n1562_079:0770b21_18",
        "context_with_next_sentence": true
    },
    {
        "source_sentence": "若喜非喜受，成一必具四。",
        "from": "T29n1562_079:0770b22_10",
        "context_with_next_sentence": true
    },
    {
        "source_sentence": "若喜即喜受，成一定成三，生第三定等唯不成喜故。",
        "from": "T29n1562_079:0770b23_13",
        "context_with_next_sentence": true
    },
    {
        "source_sentence": "依何義故契經中說：",
        "from": "T29n1562_079:0770b24_3",
        "context_with_next_sentence": true
    },
    {
        "source_sentence": "修四無量慈極至遍淨，悲極至空無邊處，喜極至識無邊處，捨極至無所有處。",
        "from": "T29n1562_079:0770b25_18",
        "context_with_next_sentence": true
    },
    {
        "source_sentence": "云何色界法能招無色果？",
        "from": "T29n1562_079:0770b26_9",
        "context_with_next_sentence": true
    },
    {
        "source_sentence": "又四靜慮無不有慈，何緣修慈唯極遍淨？",
        "from": "T29n1562_079:0770b27_8",
        "context_with_next_sentence": true
    },
    {
        "source_sentence": "有餘於此倦於思尋，仰推慈尊當解此義。",
        "from": "T29n1562_079:0770b28_7",
        "context_with_next_sentence": true
    },
    {
        "source_sentence": "傳聞具壽迦多衍尼子曾以此義問設摩達多，彼尊尋思便入寂定。",
        "from": "T29n1562_079:0770b29_17",
        "context_with_next_sentence": true
    },
    {
        "source_sentence": "至明清旦欲為解釋，時衍尼子復入寂定。",
        "from": "T29n1562_079:0770c01_16",
        "context_with_next_sentence": true
    },
    {
        "source_sentence": "時未會遇，各般涅槃，由此迄今無能釋者。",
        "from": "T29n1562_079:0770c02_16",
        "context_with_next_sentence": true
    },
    {
        "source_sentence": "毘婆沙者作是釋言：",
        "from": "T29n1562_079:0770c03_5",
        "context_with_next_sentence": true
    },
    {
        "source_sentence": "應知此經依相似說，謂樂受法與慈相似，慈作與樂行相轉故樂至遍淨。",
        "from": "T29n1562_079:0770c04_17",
        "context_with_next_sentence": true
    },
    {
        "source_sentence": "上地皆無，故說修慈極於遍淨。",
        "from": "T29n1562_079:0770c05_12",
        "context_with_next_sentence": true
    },
    {
        "source_sentence": "求離苦法與悲相似，悲作拔苦行相轉故。",
        "from": "T29n1562_079:0770c06_11",
        "context_with_next_sentence": true
    },
    {
        "source_sentence": "色身能作麁苦生因，有身便有斷首等故。",
        "from": "T29n1562_079:0770c07_11",
        "context_with_next_sentence": true
    },
    {
        "source_sentence": "空處近分厭離色身，故說修悲極於空處。",
        "from": "T29n1562_079:0770c08_10",
        "context_with_next_sentence": true
    },
    {
        "source_sentence": "輕安樂法與喜相似，喜作安樂行相轉故。",
        "from": "T29n1562_079:0770c09_8",
        "context_with_next_sentence": true
    },
    {
        "source_sentence": "識無邊處輕安樂增，緣自無邊識為門故，無邊識相極增安樂，故說修喜極於識處。",
        "from": "T29n1562_079:0770c11_6",
        "context_with_next_sentence": true
    },
    {
        "source_sentence": "能棄捨法與捨相似，捨作棄捨行相轉故。",
        "from": "T29n1562_079:0770c12_5",
        "context_with_next_sentence": true
    },
    {
        "source_sentence": "無所有處由近分中棄捨無邊行相成滿，是故說修捨極無所有處。",
        "from": "T29n1562_079:0770c13_15",
        "context_with_next_sentence": true
    },
    {
        "source_sentence": "有言此經依相順說，謂從慈定起欣等流順第三定，從第三定起欲等流亦順慈定，如是乃至捨無所有起欲等流展轉相順。",
        "from": "T29n1562_079:0770c16_11",
        "context_with_next_sentence": true
    },
    {
        "source_sentence": "此不顯理，但有虛言，或應於中更求深趣。",
        "from": "T29n1562_079:0770c17_11",
        "context_with_next_sentence": true
    },
    {
        "source_sentence": "有言此經就意樂說，謂樂慈者樂第三定，乃至樂捨者樂無所有處。",
        "from": "T29n1562_079:0770c19_2",
        "context_with_next_sentence": true
    },
    {
        "source_sentence": "此亦無理，由何證知？",
        "from": "T29n1562_079:0770c19_12",
        "context_with_next_sentence": true
    },
    {
        "source_sentence": "是故應如前釋為善。",
        "from": "T29n1562_079:0770c20_2",
        "context_with_next_sentence": true
    },
    {
        "source_sentence": "初欲引起四無量時，先於有情分為三品，所謂親友、處中、怨讎，三各分三謂上、中、下。",
        "from": "T29n1562_079:0770c21_23",
        "context_with_next_sentence": true
    },
    {
        "source_sentence": "上親友者，謂生法身賴彼重恩，捨便難住。",
        "from": "T29n1562_079:0770c22_18",
        "context_with_next_sentence": true
    },
    {
        "source_sentence": "中親友者，謂財法交極相親愛。",
        "from": "T29n1562_079:0770c23_12",
        "context_with_next_sentence": true
    },
    {
        "source_sentence": "下親友者，謂唯財交亦相親愛。",
        "from": "T29n1562_079:0770c24_6",
        "context_with_next_sentence": true
    },
    {
        "source_sentence": "上處中者，謂於自昔曾不見聞。",
        "from": "T29n1562_079:0770c25_1",
        "context_with_next_sentence": true
    },
    {
        "source_sentence": "中處中者，謂雖見聞而不交往。",
        "from": "T29n1562_079:0770c25_15",
        "context_with_next_sentence": true
    },
    {
        "source_sentence": "下處中者，謂雖交往而離恩怨。",
        "from": "T29n1562_079:0770c26_10",
        "context_with_next_sentence": true
    },
    {
        "source_sentence": "上怨讎者，謂奪名譽命及親友。",
        "from": "T29n1562_079:0770c27_5",
        "context_with_next_sentence": true
    },
    {
        "source_sentence": "中怨讎者，謂奪己身命緣資具。",
        "from": "T29n1562_079:0770c27_19",
        "context_with_next_sentence": true
    },
    {
        "source_sentence": "下怨讎者，謂奪親友命緣資具。",
        "from": "T29n1562_079:0770c28_13",
        "context_with_next_sentence": true
    },
    {
        "source_sentence": "於諸有情分品別已，初修慈者先於上親發起清淨與樂勝解。",
        "from": "T29n1562_079:0771a01_2",
        "context_with_next_sentence": true
    },
    {
        "source_sentence": "若由無始數習所成惡阿世耶令心剛強，少遭逼惱便懷深恨，緣此還息。",
        "from": "T29n1562_079:0771a02_15",
        "context_with_next_sentence": true
    },
    {
        "source_sentence": "與樂勝解復應策勵思其重恩，於彼復生與樂意樂，數習力故恨意永亡。",
        "from": "T29n1562_079:0771a04_7",
        "context_with_next_sentence": true
    },
    {
        "source_sentence": "與樂勝解相續無替，此既成已，於中下親亦漸次修如是勝解。",
        "from": "T29n1562_079:0771a05_15",
        "context_with_next_sentence": true
    },
    {
        "source_sentence": "於親三品既得等心，次總於處中下中上怨所漸次修習與樂意樂，乃至最後於上怨親得平等心都無昇降，齊此名曰修慈成滿。",
        "from": "T29n1562_079:0771a08_15",
        "context_with_next_sentence": true
    },
    {
        "source_sentence": "修悲及喜，例此應說。",
        "from": "T29n1562_079:0771a09_6",
        "context_with_next_sentence": true
    },
    {
        "source_sentence": "謂觀三苦遍逼有情，不應於中復加以苦，但應如己勤加濟拔。",
        "from": "T29n1562_079:0771a10_13",
        "context_with_next_sentence": true
    },
    {
        "source_sentence": "漸次修習欲濟拔心，乃至怨親等無昇降，齊此名曰修悲成滿想。",
        "from": "T29n1562_079:0771a12_3",
        "context_with_next_sentence": true
    },
    {
        "source_sentence": "諸有情得樂離苦，深生欣慰如己無差，齊此名曰修喜成滿。",
        "from": "T29n1562_079:0771a13_11",
        "context_with_next_sentence": true
    },
    {
        "source_sentence": "初修捨者，先捨處中非先捨怨親，恚愛難捨故。",
        "from": "T29n1562_079:0771a14_12",
        "context_with_next_sentence": true
    },
    {
        "source_sentence": "又處中品順捨力增，於中如前先捨上品、次捨中下及與怨親，從下至中從中至上。",
        "from": "T29n1562_079:0771a16_10",
        "context_with_next_sentence": true
    },
    {
        "source_sentence": "先捨怨者，以親難捨故，如契經說：",
        "from": "T29n1562_079:0771a17_6",
        "context_with_next_sentence": true
    },
    {
        "source_sentence": "貪難斷非瞋。",
        "from": "T29n1562_079:0771a17_12",
        "context_with_next_sentence": true
    },
    {
        "source_sentence": "如是漸次修習，於捨至上親友等上處中，普於有情捨差別相，齊此名曰修捨成滿。",
        "from": "T29n1562_079:0771a19_8",
        "context_with_next_sentence": true
    },
    {
        "source_sentence": "若於有情樂求功德，彼於慈等能速修成，非於有情樂求過者。",
        "from": "T29n1562_079:0771a20_16",
        "context_with_next_sentence": true
    },
    {
        "source_sentence": "以斷善者有德可錄，麟喻獨覺有失可取，先福罪果現可見故。",
        "from": "T29n1562_079:0771a22_5",
        "context_with_next_sentence": true
    },
    {
        "source_sentence": "說一切有部順正理論卷第七十九",
        "from": "T29n1562_079:0771a23_100",
        "context_with_next_sentence": false
    }
]