{
    "T05n0220_136:0738b11_0": "大般若波羅蜜多經卷第一百三",
    "T05n0220_136:0738b12_0": "十六",
    "T05n0220_136:0738b14_0": "三藏法師玄奘奉　詔譯",
    "T05n0220_136:0738b15_0": "初分校量功德品第三十之三十四",
    "T05n0220_136:0738b16_0": "爾時，天帝釋白佛言：「世尊！",
    "T05n0220_136:0738b16_1": "云何名說相似般若、靜慮、精進、安忍、淨戒、布施波羅蜜多？」",
    "T05n0220_136:0738b17_2": "佛言：「憍尸迦！",
    "T05n0220_136:0738b18_3": "若善男子、善女人等說有所得般若、靜慮、精進、安忍、淨戒、布施波羅蜜多，如是名說相似般若、靜慮、精進、安忍、淨戒、布施波羅蜜多。」",
    "T05n0220_136:0738b22_0": "時，天帝釋復白佛言：「世尊！",
    "T05n0220_136:0738b22_1": "云何諸善男子、善女人等說有所得般若波羅蜜多名說相似般若波羅蜜多？」",
    "T05n0220_136:0738b25_0": "佛言：「憍尸迦！",
    "T05n0220_136:0738b25_1": "若善男子、善女人等為發無上菩提心者，說色若常若無常，說受、想、行、識若常若無常；說色若樂若苦，說受、想、行、識若樂若苦；說色若我若無我，說受、想、行、識若我若無我；說色若淨若不淨，說受、想、行、識若淨若不淨。",
    "T05n0220_136:0738c01_2": "若有能依如是等法修行般若，是行般若波羅蜜多。",
    "T05n0220_136:0738c02_3": "復作是說：行般若者，應求色若常若無常，應求受、想、行、識若常若無常；應求色若樂若苦，應求受、想、行、識若樂若苦；應求色若我若無我，應求受、想、行、識若我若無我；應求色若淨若不淨，應求受、想、行、識若淨若不淨。",
    "T05n0220_136:0738c07_4": "若有能求如是等法修行般若，是行般若波羅蜜多。",
    "T05n0220_136:0738c08_5": "「憍尸迦！",
    "T05n0220_136:0738c08_6": "若善男子、善女人等，如是求色若常若無常，求受、想、行、識若常若無常；求色若樂若苦，求受、想、行、識若樂若苦；求色若我若無我，求受、想、行、識若我若無我；求色若淨若不淨，求受、想、行、識若淨若不淨。",
    "T05n0220_136:0738c13_7": "依此等法行般若者，我說名為行有所得相似般若波羅蜜多。",
    "T05n0220_136:0738c14_8": "憍尸迦！",
    "T05n0220_136:0738c14_9": "如前所說，當知皆是說有所得相似般若波羅蜜多。",
    "T05n0220_136:0738c16_0": "「復次，憍尸迦！",
    "T05n0220_136:0738c16_1": "若善男子、善女人等為發無上菩提心者，說眼處若常若無常，說耳、鼻、舌、身、意處若常若無常；說眼處若樂若苦，說耳、鼻、舌、身、意處若樂若苦；說眼處若我若無我，說耳、鼻、舌、身、意處若我若無我；說眼處若淨若不淨，說耳、鼻、舌、身、意處若淨若不淨。",
    "T05n0220_136:0738c21_2": "若有能依如是等法修行般若，是行般若波羅蜜多。",
    "T05n0220_136:0738c23_0": "復作是說：行般若者，應求眼處若常若無常，應求耳、鼻、舌、身、意處若常若無常；應求眼處若樂若苦，應求耳、鼻、舌、身、意處若樂若苦；應求眼處若我若無我，應求耳、鼻、舌、身、意處若我若無我；應求眼處若淨若不淨，應求耳、鼻、舌、身、意處若淨若不淨。",
    "T05n0220_136:0738c28_1": "若有能求如是等法修行般若，是行般若波羅蜜多。",
    "T05n0220_136:0738c29_2": "「憍尸迦！",
    "T05n0220_136:0738c29_3": "若善男子、善女人等，如是求眼處若常若無常，求耳、鼻、舌、身、意處若常若無常；求眼處若樂若苦，求耳、鼻、舌、身、意處若樂若苦；求眼處若我若無我，求耳、鼻、舌、身、意處若我若無我；求眼處若淨若不淨，求耳、鼻、舌、身、意處若淨若不淨。",
    "T05n0220_136:0739a06_4": "依此等法行般若者，我說名為行有所得相似般若波羅蜜多。",
    "T05n0220_136:0739a07_5": "憍尸迦！",
    "T05n0220_136:0739a07_6": "如前所說，當知皆是說有所得相似般若波羅蜜多。",
    "T05n0220_136:0739a09_0": "「復次，憍尸迦！",
    "T05n0220_136:0739a09_1": "若善男子、善女人等為發無上菩提心者，說色處若常若無常，說聲、香、味、觸、法處若常若無常；說色處若樂若苦，說聲、香、味、觸、法處若樂若苦；說色處若我若無我，說聲、香、味、觸、法處若我若無我；說色處若淨若不淨，說聲、香、味、觸、法處若淨若不淨。",
    "T05n0220_136:0739a14_2": "若有能依如是等法修行般若，是行般若波羅蜜多。",
    "T05n0220_136:0739a16_0": "復作是說：行般若者，應求色處若常若無常，應求聲、香、味、觸、法處若常若無常；應求色處若樂若苦，應求聲、香、味、觸、法處若樂若苦；應求色處若我若無我，應求聲、香、味、觸、法處若我若無我；應求色處若淨若不淨，應求聲、香、味、觸、法處若淨若不淨。",
    "T05n0220_136:0739a21_1": "若有能求如是等法修行般若，是行般若波羅蜜多。",
    "T05n0220_136:0739a22_2": "「憍尸迦！",
    "T05n0220_136:0739a22_3": "若善男子、善女人等，如是求色處若常若無常，求聲、香、味、觸、法處若常若無常；求色處若樂若苦，求聲、香、味、觸、法處若樂若苦；求色處若我若無我，求聲、香、味、觸、法處若我若無我；求色處若淨若不淨，求聲、香、味、觸、法處若淨若不淨。",
    "T05n0220_136:0739a28_0": "依此等法行般若者，我說名為行有所得相似般若波羅蜜多。",
    "T05n0220_136:0739a29_1": "憍尸迦！",
    "T05n0220_136:0739a29_2": "如前所說，當知皆是說有所得相似般若波羅蜜多。",
    "T05n0220_136:0739b02_0": "「復次，憍尸迦！",
    "T05n0220_136:0739b02_1": "若善男子、善女人等為發無上菩提心者，說眼界若常若無常，說色界、眼識界及眼觸、眼觸為緣所生諸受若常若無常；說眼界若樂若苦，說色界、眼識界及眼觸、眼觸為緣所生諸受若樂若苦；說眼界若我若無我，說色界、眼識界及眼觸、眼觸為緣所生諸受若我若無我；說眼界若淨若不淨，說色界、眼識界及眼觸、眼觸為緣所生諸受若淨若不淨。",
    "T05n0220_136:0739b10_2": "若有能依如是等法修行般若，是行般若波羅蜜多。",
    "T05n0220_136:0739b11_3": "復作是說：行般若者，應求眼界若常若無常，應求色界、眼識界及眼觸、眼觸為緣所生諸受若常若無常；應求眼界若樂若苦，應求色界、眼識界及眼觸、眼觸為緣所生諸受若樂若苦；應求眼界若我若無我，應求色界、眼識界及眼觸、眼觸為緣所生諸受若我若無我；應求眼界若淨若不淨，應求色界、眼識界及眼觸、眼觸為緣所生諸受若淨若不淨。",
    "T05n0220_136:0739b19_4": "若有能求如是等法修行般若，是行般若波羅蜜多。",
    "T05n0220_136:0739b20_5": "「憍尸迦！",
    "T05n0220_136:0739b20_6": "若善男子、善女人等如是求眼界若常若無常，求色界、眼識界及眼觸、眼觸為緣所生諸受若常若無常；求眼界若樂若苦，求色界、眼識界及眼觸、眼觸為緣所生諸受若樂若苦；求眼界若我若無我，求色界、眼識界及眼觸、眼觸為緣所生諸受若我若無我；求眼界若淨若不淨，求色界、眼識界及眼觸、眼觸為緣所生諸受若淨若不淨。",
    "T05n0220_136:0739b27_7": "依此等法行般若者，我說名為行有所得相似般若波羅蜜多。",
    "T05n0220_136:0739b29_8": "憍尸迦！",
    "T05n0220_136:0739b29_9": "如前所說，當知皆是說有所得相似般若波羅蜜多。",
    "T05n0220_136:0739c02_0": "「復次，憍尸迦！",
    "T05n0220_136:0739c02_1": "若善男子、善女人等為發無上菩提心者，說耳界若常若無常，說聲界、耳識界及耳觸、耳觸為緣所生諸受若常若無常；說耳界若樂若苦，說聲界、耳識界及耳觸、耳觸為緣所生諸受若樂若苦；說耳界若我若無我，說聲界、耳識界及耳觸、耳觸為緣所生諸受若我若無我；說耳界若淨若不淨，說聲界、耳識界及耳觸、耳觸為緣所生諸受若淨若不淨。",
    "T05n0220_136:0739c10_2": "若有能依如是等法修行般若，是行般若波羅蜜多。",
    "T05n0220_136:0739c11_3": "復作是說：行般若者，應求耳界若常若無常，應求聲界、耳識界及耳觸、耳觸為緣所生諸受若常若無常；應求耳界若樂若苦，應求聲界、耳識界及耳觸、耳觸為緣所生諸受若樂若苦；應求耳界若我若無我，應求聲界、耳識界及耳觸、耳觸為緣所生諸受若我若無我；應求耳界若淨若不淨，應求聲界、耳識界及耳觸、耳觸為緣所生諸受若淨若不淨。",
    "T05n0220_136:0739c19_4": "若有能求如是等法修行般若，是行般若波羅蜜多。",
    "T05n0220_136:0739c20_5": "「憍尸迦！",
    "T05n0220_136:0739c20_6": "若善男子、善女人等如是求耳界若常若無常，求聲界、耳識界及耳觸、耳觸為緣所生諸受若常若無常；求耳界若樂若苦，求聲界、耳識界及耳觸、耳觸為緣所生諸受若樂若苦；求耳界若我若無我，求聲界、耳識界及耳觸、耳觸為緣所生諸受若我若無我；求耳界若淨若不淨，求聲界、耳識界及耳觸、耳觸為緣所生諸受若淨若不淨。",
    "T05n0220_136:0739c28_7": "依此等法行般若者，我說名為行有所得相似般若波羅蜜多。",
    "T05n0220_136:0739c29_8": "憍尸迦！",
    "T05n0220_136:0739c29_9": "如前所說，當知皆是說有所得相似般若波羅蜜多。",
    "T05n0220_136:0740a02_0": "「復次，憍尸迦！",
    "T05n0220_136:0740a02_1": "若善男子、善女人等為發無上菩提心者，說鼻界若常若無常，說香界、鼻識界及鼻觸、鼻觸為緣所生諸受若常若無常；說鼻界若樂若苦，說香界、鼻識界及鼻觸、鼻觸為緣所生諸受若樂若苦；說鼻界若我若無我，說香界、鼻識界及鼻觸、鼻觸為緣所生諸受若我若無我；說鼻界若淨若不淨，說香界、鼻識界及鼻觸、鼻觸為緣所生諸受若淨若不淨。",
    "T05n0220_136:0740a10_2": "若有能依如是等法修行般若，是行般若波羅蜜多。",
    "T05n0220_136:0740a11_3": "復作是說：行般若者，應求鼻界若常若無常，應求香界、鼻識界及鼻觸、鼻觸為緣所生諸受若常若無常；應求鼻界若樂若苦，應求香界、鼻識界及鼻觸、鼻觸為緣所生諸受若樂若苦；應求鼻界若我若無我，應求香界、鼻識界及鼻觸、鼻觸為緣所生諸受若我若無我；應求鼻界若淨若不淨，應求香界、鼻識界及鼻觸、鼻觸為緣所生諸受若淨若不淨。",
    "T05n0220_136:0740a19_4": "若有能求如是等法修行般若，是行般若波羅蜜多。",
    "T05n0220_136:0740a20_5": "「憍尸迦！",
    "T05n0220_136:0740a20_6": "若善男子、善女人等，如是求鼻界若常若無常，求香界、鼻識界及鼻觸、鼻觸為緣所生諸受若常若無常；求鼻界若樂若苦，求香界、鼻識界及鼻觸、鼻觸為緣所生諸受若樂若苦；求鼻界若我若無我，求香界、鼻識界及鼻觸、鼻觸為緣所生諸受若我若無我；求鼻界若淨若不淨，求香界、鼻識界及鼻觸、鼻觸為緣所生諸受若淨若不淨。",
    "T05n0220_136:0740a27_7": "依此等法行般若者，我說名為行有所得相似般若波羅蜜多。",
    "T05n0220_136:0740a29_8": "憍尸迦！",
    "T05n0220_136:0740a29_9": "如前所說，當知皆是說有所得相似般若波羅蜜多。",
    "T05n0220_136:0740b02_0": "「復次，憍尸迦！",
    "T05n0220_136:0740b02_1": "若善男子、善女人等為發無上菩提心者，說舌界若常若無常，說味界、舌識界及舌觸、舌觸為緣所生諸受若常若無常；說舌界若樂若苦，說味界、舌識界及舌觸、舌觸為緣所生諸受若樂若苦；說舌界若我若無我，說味界、舌識界及舌觸、舌觸為緣所生諸受若我若無我；說舌界若淨若不淨，說味界、舌識界及舌觸、舌觸為緣所生諸受若淨若不淨。",
    "T05n0220_136:0740b10_2": "若有能依如是等法修行般若，是行般若波羅蜜多。",
    "T05n0220_136:0740b11_3": "復作是說：行般若者，應求舌界若常若無常，應求味界、舌識界及舌觸、舌觸為緣所生諸受若常若無常；應求舌界若樂若苦，應求味界、舌識界及舌觸、舌觸為緣所生諸受若樂若苦；應求舌界若我若無我，應求味界、舌識界及舌觸、舌觸為緣所生諸受若我若無我；應求舌界若淨若不淨，應求味界、舌識界及舌觸、舌觸為緣所生諸受若淨若不淨。",
    "T05n0220_136:0740b19_4": "若有能求如是等法修行般若，是行般若波羅蜜多。",
    "T05n0220_136:0740b20_5": "「憍尸迦！",
    "T05n0220_136:0740b20_6": "若善男子、善女人等，如是求舌界若常若無常，求味界、舌識界及舌觸、舌觸為緣所生諸受若常若無常；求舌界若樂若苦，求味界、舌識界及舌觸、舌觸為緣所生諸受若樂若苦；求舌界若我若無我，求味界、舌識界及舌觸、舌觸為緣所生諸受若我若無我；求舌界若淨若不淨，求味界、舌識界及舌觸、舌觸為緣所生諸受若淨若不淨。",
    "T05n0220_136:0740b27_7": "依此等法行般若者，我說名為行有所得相似般若波羅蜜多。",
    "T05n0220_136:0740b29_8": "憍尸迦！",
    "T05n0220_136:0740b29_9": "如前所說，當知皆是說有所得相似般若波羅蜜多。",
    "T05n0220_136:0740c02_0": "「復次，憍尸迦！",
    "T05n0220_136:0740c02_1": "若善男子、善女人等為發無上菩提心者，說身界若常若無常，說觸界、身識界及身觸、身觸為緣所生諸受若常若無常；說身界若樂若苦，說觸界、身識界及身觸、身觸為緣所生諸受若樂若苦；說身界若我若無我，說觸界、身識界及身觸、身觸為緣所生諸受若我若無我；說身界若淨若不淨，說觸界、身識界及身觸、身觸為緣所生諸受若淨若不淨。",
    "T05n0220_136:0740c10_2": "若有能依如是等法修行般若，是行般若波羅蜜多。",
    "T05n0220_136:0740c11_3": "復作是說：行般若者，應求身界若常若無常，應求觸界、身識界及身觸、身觸為緣所生諸受若常若無常；應求身界若樂若苦，應求觸界、身識界及身觸、身觸為緣所生諸受若樂若苦；應求身界若我若無我，應求觸界、身識界及身觸、身觸為緣所生諸受若我若無我；應求身界若淨若不淨，應求觸界、身識界及身觸、身觸為緣所生諸受若淨若不淨。",
    "T05n0220_136:0740c19_4": "若有能求如是等法修行般若，是行般若波羅蜜多。",
    "T05n0220_136:0740c20_5": "「憍尸迦！",
    "T05n0220_136:0740c20_6": "若善男子、善女人等，如是求身界若常若無常，求觸界、身識界及身觸、身觸為緣所生諸受若常若無常；求身界若樂若苦，求觸界、身識界及身觸、身觸為緣所生諸受若樂若苦；求身界若我若無我，求觸界、身識界及身觸、身觸為緣所生諸受若我若無我；求身界若淨若不淨，求觸界、身識界及身觸、身觸為緣所生諸受若淨若不淨。",
    "T05n0220_136:0740c27_7": "依此等法行般若者，我說名為行有所得相似般若波羅蜜多。",
    "T05n0220_136:0740c29_8": "憍尸迦！",
    "T05n0220_136:0740c29_9": "如前所說，當知皆是說有所得相似般若波羅蜜多。",
    "T05n0220_136:0741a02_0": "「復次，憍尸迦！",
    "T05n0220_136:0741a02_1": "若善男子、善女人等為發無上菩提心者，說意界若常若無常，說法界、意識界及意觸、意觸為緣所生諸受若常若無常；說意界若樂若苦，說法界、意識界及意觸、意觸為緣所生諸受若樂若苦；說意界若我若無我，說法界、意識界及意觸、意觸為緣所生諸受若我若無我；說意界若淨若不淨，說法界、意識界及意觸、意觸為緣所生諸受若淨若不淨。",
    "T05n0220_136:0741a10_2": "若有能依如是等法修行般若，是行般若波羅蜜多。",
    "T05n0220_136:0741a11_3": "復作是說：行般若者，應求意界若常若無常，應求法界、意識界及意觸、意觸為緣所生諸受若常若無常；應求意界若樂若苦，應求法界、意識界及意觸、意觸為緣所生諸受若樂若苦；應求意界若我若無我，應求法界、意識界及意觸、意觸為緣所生諸受若我若無我；應求意界若淨若不淨，應求法界、意識界及意觸、意觸為緣所生諸受若淨若不淨。",
    "T05n0220_136:0741a19_4": "若有能求如是等法修行般若，是行般若波羅蜜多。",
    "T05n0220_136:0741a20_5": "「憍尸迦！",
    "T05n0220_136:0741a20_6": "若善男子、善女人等，如是求意界若常若無常，求法界、意識界及意觸、意觸為緣所生諸受若常若無常；求意界若樂若苦，求法界、意識界及意觸、意觸為緣所生諸受若樂若苦；求意界若我若無我，求法界、意識界及意觸、意觸為緣所生諸受若我若無我；求意界若淨若不淨，求法界、意識界及意觸、意觸為緣所生諸受若淨若不淨。",
    "T05n0220_136:0741a27_7": "依此等法行般若者，我說名為行有所得相似般若波羅蜜多。",
    "T05n0220_136:0741a29_8": "憍尸迦！",
    "T05n0220_136:0741a29_9": "如前所說，當知皆是說有所得相似般若波羅蜜多。",
    "T05n0220_136:0741b02_0": "「復次，憍尸迦！",
    "T05n0220_136:0741b02_1": "若善男子、善女人等為發無上菩提心者，說地界若常若無常，說水、火、風、空、識界若常若無常；說地界若樂若苦，說水、火、風、空、識界若樂若苦；說地界若我若無我，說水、火、風、空、識界若我若無我；說地界若淨若不淨，說水、火、風、空、識界若淨若不淨。",
    "T05n0220_136:0741b07_2": "若有能依如是等法修行般若，是行般若波羅蜜多。",
    "T05n0220_136:0741b09_0": "復作是說：行般若者，應求地界若常若無常，應求水、火、風、空、識界若常若無常；應求地界若樂若苦，應求水、火、風、空、識界若樂若苦；應求地界若我若無我，應求水、火、風、空、識界若我若無我；應求地界若淨若不淨，應求水、火、風、空、識界若淨若不淨。",
    "T05n0220_136:0741b14_1": "若有能求如是等法修行般若，是行般若波羅蜜多。",
    "T05n0220_136:0741b15_2": "「憍尸迦！",
    "T05n0220_136:0741b15_3": "若善男子、善女人等，如是求地界若常若無常，求水、火、風、空、識界若常若無常；求地界若樂若苦，求水、火、風、空、識界若樂若苦；求地界若我若無我，求水、火、風、空、識界若我若無我；求地界若淨若不淨，求水、火、風、空、識界若淨若不淨。",
    "T05n0220_136:0741b21_4": "依此等法行般若者，我說名為行有所得相似般若波羅蜜多。",
    "T05n0220_136:0741b22_5": "憍尸迦！",
    "T05n0220_136:0741b22_6": "如前所說，當知皆是說有所得相似般若波羅蜜多。",
    "T05n0220_136:0741b24_0": "「復次，憍尸迦！",
    "T05n0220_136:0741b24_1": "若善男子、善女人等為發無上菩提心者，說無明若常若無常，說行、識、名色、六處、觸、受、愛、取、有、生、老死愁歎苦憂惱若常若無常；說無明若樂若苦，說行、識、名色、六處、觸、受、愛、取、有、生、老死愁歎苦憂惱若樂若苦；說無明若我若無我，說行、識、名色、六處、觸、受、愛、取、有、生、老死愁歎苦憂惱若我若無我；說無明若淨若不淨，說行、識、名色、六處、觸、受、愛、取、有、生、老死愁歎苦憂惱若淨若不淨。",
    "T05n0220_136:0741c03_2": "若有能依如是等法修行般若，是行般若波羅蜜多。",
    "T05n0220_136:0741c05_0": "復作是說：行般若者，應求無明若常若無常，應求行乃至老死愁歎苦憂惱若常若無常；應求無明若樂若苦，應求行乃至老死愁歎苦憂惱若樂若苦；應求無明若我若無我，應求行乃至老死愁歎苦憂惱若我若無我；應求無明若淨若不淨，應求行乃至老死愁歎苦憂惱若淨若不淨。",
    "T05n0220_136:0741c11_1": "若有能求如是等法修行般若，是行般若波羅蜜多。",
    "T05n0220_136:0741c12_2": "「憍尸迦！",
    "T05n0220_136:0741c12_3": "若善男子、善女人等，如是求無明若常若無常，求行乃至老死愁歎苦憂惱若常若無常；求無明若樂若苦，求行乃至老死愁歎苦憂惱若樂若苦；求無明若我若無我，求行乃至老死愁歎苦憂惱若我若無我；求無明若淨若不淨，求行乃至老死愁歎苦憂惱若淨若不淨。",
    "T05n0220_136:0741c18_4": "依此等法行般若者，我說名為行有所得相似般若波羅蜜多。",
    "T05n0220_136:0741c20_5": "憍尸迦！",
    "T05n0220_136:0741c20_6": "如前所說，當知皆是說有所得相似般若波羅蜜多。",
    "T05n0220_136:0741c22_0": "「復次，憍尸迦！",
    "T05n0220_136:0741c22_1": "若善男子、善女人等為發無上菩提心者，說布施波羅蜜多若常若無常，說淨戒、安忍、精進、靜慮、般若波羅蜜多若常若無常；說布施波羅蜜多若樂若苦，說淨戒、安忍、精進、靜慮、般若波羅蜜多若樂若苦；說布施波羅蜜多若我若無我，說淨戒、安忍、精進、靜慮、般若波羅蜜多若我若無我；說布施波羅蜜多若淨若不淨，說淨戒、安忍、精進、靜慮、般若波羅蜜多若淨若不淨。",
    "T05n0220_136:0742a01_2": "若有能依如是等法修行般若，是行般若波羅蜜多。",
    "T05n0220_136:0742a02_3": "復作是說：行般若者，應求布施波羅蜜多若常若無常，應求淨戒乃至般若波羅蜜多若常若無常；應求布施波羅蜜多若樂若苦，應求淨戒乃至般若波羅蜜多若樂若苦；應求布施波羅蜜多若我若無我，應求淨戒乃至般若波羅蜜多若我若無我；應求布施波羅蜜多若淨若不淨，應求淨戒乃至般若波羅蜜多若淨若不淨。",
    "T05n0220_136:0742a10_4": "若有能求如是等法修行般若，是行般若波羅蜜多。",
    "T05n0220_136:0742a11_5": "「憍尸迦！",
    "T05n0220_136:0742a11_6": "若善男子、善女人等，如是求布施波羅蜜多若常若無常，求淨戒乃至般若波羅蜜多若常若無常；求布施波羅蜜多若樂若苦，求淨戒乃至般若波羅蜜多若樂若苦；求布施波羅蜜多若我若無我，求淨戒乃至般若波羅蜜多若我若無我；求布施波羅蜜多若淨若不淨，求淨戒乃至般若波羅蜜多若淨若不淨。",
    "T05n0220_136:0742a18_7": "依此等法行般若者，我說名為行有所得相似般若波羅蜜多。",
    "T05n0220_136:0742a19_8": "憍尸迦！",
    "T05n0220_136:0742a20_9": "如前所說，當知皆是說有所得相似般若波羅蜜多。",
    "T05n0220_136:0742a22_0": "「復次，憍尸迦！",
    "T05n0220_136:0742a22_1": "若善男子、善女人等為發無上菩提心者，說內空若常若無常，說外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空若常若無常；說內空若樂若苦，說外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空若樂若苦；說內空若我若無我，說外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空若我若無我；說內空若淨若不淨，說外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空若淨若不淨。",
    "T05n0220_136:0742b10_2": "若有能依如是等法修行般若，是行般若波羅蜜多。",
    "T05n0220_136:0742b11_3": "復作是說：行般若者，應求內空若常若無常，應求外空乃至無性自性空若常若無常；應求內空若樂若苦，應求外空乃至無性自性空若樂若苦；應求內空若我若無我，應求外空乃至無性自性空若我若無我；應求內空若淨若不淨，應求外空乃至無性自性空若淨若不淨。",
    "T05n0220_136:0742b17_4": "若有能求如是等法修行般若，是行般若波羅蜜多。",
    "T05n0220_136:0742b18_5": "「憍尸迦！",
    "T05n0220_136:0742b19_6": "若善男子、善女人等，如是求內空若常若無常，求外空乃至無性自性空若常若無常；求內空若樂若苦，求外空乃至無性自性空若樂若苦；求內空若我若無我，求外空乃至無性自性空若我若無我；求內空若淨若不淨，求外空乃至無性自性空若淨若不淨。",
    "T05n0220_136:0742b25_0": "依此等法行般若者，我說名為行有所得相似般若波羅蜜多。",
    "T05n0220_136:0742b26_1": "憍尸迦！",
    "T05n0220_136:0742b26_2": "如前所說，當知皆是說有所得相似般若波羅蜜多。",
    "T05n0220_136:0742b28_0": "「復次，憍尸迦！",
    "T05n0220_136:0742b28_1": "若善男子、善女人等為發無上菩提心者，說真如若常若無常，說法界、法性、不虛妄性、不變異性、平等性、離生性、法定、法住、實際、虛空界、不思議界若常若無常；說真如若樂若苦，說法界、法性、不虛妄性、不變異性、平等性、離生性、法定、法住、實際、虛空界、不思議界若樂若苦；說真如若我若無我，說法界、法性、不虛妄性、不變異性、平等性、離生性、法定、法住、實際、虛空界、不思議界若我若無我；說真如若淨若不淨，說法界、法性、不虛妄性、不變異性、平等性、離生性、法定、法住、實際、虛空界、不思議界若淨若不淨。",
    "T05n0220_136:0742c10_2": "若有能依如是等法修行般若，是行般若波羅蜜多。",
    "T05n0220_136:0742c11_3": "復作是說：行般若者，應求真如若常若無常，應求法界乃至不思議界若常若無常；應求真如若樂若苦，應求法界乃至不思議界若樂若苦；應求真如若我若無我，應求法界乃至不思議界若我若無我；應求真如若淨若不淨，應求法界乃至不思議界若淨若不淨。",
    "T05n0220_136:0742c17_4": "若有能求如是等法修行般若，是行般若波羅蜜多。",
    "T05n0220_136:0742c18_5": "「憍尸迦！",
    "T05n0220_136:0742c19_6": "若善男子、善女人等，如是求真如若常若無常，求法界乃至不思議界若常若無常；求真如若樂若苦，求法界乃至不思議界若樂若苦；求真如若我若無我，求法界乃至不思議界若我若無我；求真如若淨若不淨，求法界乃至不思議界若淨若不淨。",
    "T05n0220_136:0742c24_7": "依此等法行般若者，我說名為行有所得相似般若波羅蜜多。",
    "T05n0220_136:0742c26_8": "憍尸迦！",
    "T05n0220_136:0742c26_9": "如前所說，當知皆是說有所得相似般若波羅蜜多。",
    "T05n0220_136:0742c28_0": "「復次，憍尸迦！",
    "T05n0220_136:0742c28_1": "若善男子、善女人等為發無上菩提心者，說苦聖諦若常若無常，說集、滅、道聖諦若常若無常；說苦聖諦若樂若苦，說集、滅、道聖諦若樂若苦；說苦聖諦若我若無我，說集、滅、道聖諦若我若無我；說苦聖諦若淨若不淨，說集、滅、道聖諦若淨若不淨。",
    "T05n0220_136:0743a03_2": "若有能依如是等法修行般若，是行般若波羅蜜多。",
    "T05n0220_136:0743a05_0": "復作是說：行般若者，應求苦聖諦若常若無常，應求集、滅、道聖諦若常若無常；應求苦聖諦若樂若苦，應求集、滅、道聖諦若樂若苦；應求苦聖諦若我若無我，應求集、滅、道聖諦若我若無我；應求苦聖諦若淨若不淨，應求集、滅、道聖諦若淨若不淨。",
    "T05n0220_136:0743a10_1": "若有能求如是等法修行般若，是行般若波羅蜜多。",
    "T05n0220_136:0743a11_2": "「憍尸迦！",
    "T05n0220_136:0743a11_3": "若善男子、善女人等，如是求苦聖諦若常若無常，求集、滅、道聖諦若常若無常；求苦聖諦若樂若苦，求集、滅、道聖諦若樂若苦；求苦聖諦若我若無我，求集、滅、道聖諦若我若無我；求苦聖諦若淨若不淨，求集、滅、道聖諦若淨若不淨。",
    "T05n0220_136:0743a17_4": "依此等法行般若者，我說名為行有所得相似般若波羅蜜多。",
    "T05n0220_136:0743a18_5": "憍尸迦！",
    "T05n0220_136:0743a18_6": "如前所說，當知皆是說有所得相似般若波羅蜜多。",
    "T05n0220_136:0743a20_0": "「復次，憍尸迦！",
    "T05n0220_136:0743a20_1": "若善男子、善女人等為發無上菩提心者，說四靜慮若常若無常，說四無量、四無色定若常若無常；說四靜慮若樂若苦，說四無量、四無色定若樂若苦；說四靜慮若我若無我，說四無量、四無色定若我若無我；說四靜慮若淨若不淨，說四無量、四無色定若淨若不淨。",
    "T05n0220_136:0743a26_2": "若有能依如是等法修行般若，是行般若波羅蜜多。",
    "T05n0220_136:0743a27_3": "復作是說：行般若者，應求四靜慮若常若無常，應求四無量、四無色定若常若無常；應求四靜慮若樂若苦，應求四無量、四無色定若樂若苦；應求四靜慮若我若無我，應求四無量、四無色定若我若無我；應求四靜慮若淨若不淨，應求四無量、四無色定若淨若不淨。",
    "T05n0220_136:0743b04_4": "若有能求如是等法修行般若，是行般若波羅蜜多。",
    "T05n0220_136:0743b05_5": "「憍尸迦！",
    "T05n0220_136:0743b05_6": "若善男子、善女人等，如是求四靜慮若常若無常，求四無量、四無色定若常若無常；求四靜慮若樂若苦，求四無量、四無色定若樂若苦；求四靜慮若我若無我，求四無量、四無色定若我若無我；求四靜慮若淨若不淨，求四無量、四無色定若淨若不淨。",
    "T05n0220_136:0743b11_7": "依此等法行般若者，我說名為行有所得相似般若波羅蜜多。",
    "T05n0220_136:0743b12_8": "憍尸迦！",
    "T05n0220_136:0743b13_9": "如前所說，當知皆是說有所得相似般若波羅蜜多。",
    "T05n0220_136:0743b15_0": "大般若波羅蜜多經卷第一百三十六"
}