{
    "T05n0220_047:0263a11_0": "大般若波羅蜜多經卷第四十七",
    "T05n0220_047:0263a13_0": "三藏法師玄奘奉　詔譯",
    "T05n0220_047:0263a14_0": "初分摩訶薩品第十三之一",
    "T05n0220_047:0263a15_0": "爾時，具壽善現白佛言：「世尊！",
    "T05n0220_047:0263a15_1": "何緣菩薩復名摩訶薩？」",
    "T05n0220_047:0263a16_2": "佛告善現：「菩薩於大有情眾中定當為上首，以是緣故，復名摩訶薩。」",
    "T05n0220_047:0263a17_3": "具壽善現復白佛言：「世尊！",
    "T05n0220_047:0263a18_4": "何者是大有情眾，而菩薩於中定當為上首？」",
    "T05n0220_047:0263a19_5": "佛告善現：「大有情眾者，謂住種性、第八、預流、一來、不還、阿羅漢、獨覺地，及從初發心乃至不退轉地菩薩摩訶薩，是名大有情眾。",
    "T05n0220_047:0263a22_6": "菩薩於如是大有情眾中，定當為上首故，復名摩訶薩。」",
    "T05n0220_047:0263a23_7": "具壽善現復白佛言：「世尊！",
    "T05n0220_047:0263a24_8": "如是菩薩摩訶薩，以何因緣於大有情眾中定當得為上首？」",
    "T05n0220_047:0263a25_9": "佛告善現：「以此菩薩摩訶薩發金剛喻心決不退壞，由此心故，於大有情眾中定當得為上首。」",
    "T05n0220_047:0263a27_10": "具壽善現白佛言：「世尊！",
    "T05n0220_047:0263a28_11": "何者名為菩薩摩訶薩金剛喻心？」",
    "T05n0220_047:0263a29_0": "佛告善現：「若菩薩摩訶薩生如是心：『我當擐堅固鎧，於無邊生死大曠野中，摧破無量煩惱冤敵。",
    "T05n0220_047:0263b02_1": "我當枯竭無邊甚深生死大海。",
    "T05n0220_047:0263b02_2": "我當棄捨內外所重一切身財。",
    "T05n0220_047:0263b03_3": "我當於一切有情等心作大義利。",
    "T05n0220_047:0263b04_4": "我當以三乘法拔濟一切有情，皆令於無餘依涅槃界而般涅槃。",
    "T05n0220_047:0263b05_5": "我當雖以三乘法滅度一切有情，而實不見有情得滅度者。",
    "T05n0220_047:0263b07_6": "我當於一切法如實覺了，無生無滅。",
    "T05n0220_047:0263b08_7": "我當純以應一切智智心，修行六波羅蜜多。",
    "T05n0220_047:0263b09_8": "我當修學於一切法，通達究竟遍入妙智。",
    "T05n0220_047:0263b10_0": "我當通達一切法相一理趣門。",
    "T05n0220_047:0263b10_1": "我當通達一切法相二理趣門，乃至無邊理趣門。",
    "T05n0220_047:0263b11_2": "我當於一切法修學通達一理趣門妙智。",
    "T05n0220_047:0263b12_3": "我當於一切法修學通達二理趣門妙智，乃至通達無邊理趣門妙智。",
    "T05n0220_047:0263b14_4": "我當修學引發無邊靜慮、無量、無色法門。",
    "T05n0220_047:0263b15_5": "我當修學引發無邊三十七菩提分法、三解脫門、六到彼岸法門。",
    "T05n0220_047:0263b16_6": "我當修學引發無邊五眼、六神通、十力、四無所畏、四無礙解、大慈、大悲、大喜、大捨、十八佛不共法、一切智、道相智、一切相智法門。』",
    "T05n0220_047:0263b19_7": "善現！",
    "T05n0220_047:0263b19_8": "如是名為菩薩摩訶薩金剛喻心。",
    "T05n0220_047:0263b20_9": "若菩薩摩訶薩以無所得而為方便安住此心，亦不自恃而生憍舉故，於大有情眾中定當得為上首。",
    "T05n0220_047:0263b22_10": "「復次，善現！",
    "T05n0220_047:0263b23_11": "若菩薩摩訶薩生如是心：『一切地獄、傍生、鬼界、人、天趣中，諸有情類所受苦惱，我當代受令彼安樂。』",
    "T05n0220_047:0263b25_12": "若菩薩摩訶薩生如是心：『我當為一有情，經無量百千俱胝那庾多大劫，受諸地獄種種劇苦，以無數方便教化令證無餘涅槃。",
    "T05n0220_047:0263b28_13": "如是次第為一切有情，一一各經無量百千俱胝那庾多大劫，受諸地獄種種劇苦，亦一一各以無數方便教化令證無餘涅槃。",
    "T05n0220_047:0263c02_14": "作是事已，自植善根，復經無量百千俱胝那庾多大劫，圓滿修集菩提資糧，然後趣證阿耨多羅三藐三菩提。』",
    "T05n0220_047:0263c04_15": "善現！",
    "T05n0220_047:0263c04_16": "如是名為菩薩摩訶薩金剛喻心。",
    "T05n0220_047:0263c05_17": "若菩薩摩訶薩以無所得而為方便安住此心，亦不自恃而生憍舉故，於大有情眾中定當得為上首。",
    "T05n0220_047:0263c08_0": "「復次，善現！",
    "T05n0220_047:0263c08_1": "以此菩薩摩訶薩發殊勝廣大心，決不退壞，由此心故，於大有情眾中定當得為上首。」",
    "T05n0220_047:0263c10_2": "具壽善現白佛言：「世尊！",
    "T05n0220_047:0263c10_3": "何者名為菩薩摩訶薩殊勝廣大心？」",
    "T05n0220_047:0263c11_4": "佛告善現：「若菩薩摩訶薩生如是心：『我應從初發心乃至證得無上正等菩提，於其中間誓當不起貪欲心、瞋恚心、愚癡心、忿心、恨心、覆心、惱心、誑心、諂心、嫉心、慳心、憍心、害心、見慢等心，亦復不起趣向聲聞、獨覺地心。』",
    "T05n0220_047:0263c16_5": "善現！",
    "T05n0220_047:0263c16_6": "如是名為菩薩摩訶薩殊勝廣大心。",
    "T05n0220_047:0263c17_7": "若菩薩摩訶薩以無所得而為方便安住此心，亦不自恃而生憍舉故，於大有情眾中定當得為上首。",
    "T05n0220_047:0263c19_8": "「復次，善現！",
    "T05n0220_047:0263c20_9": "以此菩薩摩訶薩發不可傾動心，決不退壞，由此心故，於大有情眾中定當得為上首。」",
    "T05n0220_047:0263c22_10": "具壽善現白佛言：「世尊！",
    "T05n0220_047:0263c22_11": "何者名為菩薩摩訶薩不可傾動心？」",
    "T05n0220_047:0263c23_12": "佛告善現：「若菩薩摩訶薩生如是心：『我當以應一切智智心，修習發起一切所修、所應作事。』",
    "T05n0220_047:0263c25_13": "善現！",
    "T05n0220_047:0263c25_14": "如是名為菩薩摩訶薩不可傾動心。",
    "T05n0220_047:0263c26_15": "若菩薩摩訶薩以無所得而為方便安住此心，亦不自恃而生憍舉故，於大有情眾中定當得為上首。",
    "T05n0220_047:0263c28_16": "「復次，善現！",
    "T05n0220_047:0263c28_17": "以此菩薩摩訶薩發利益安樂心決不傾動，由此心故，於大有情眾中定當得為上首。」",
    "T05n0220_047:0264a01_18": "具壽善現白佛言：「世尊！",
    "T05n0220_047:0264a02_19": "何者名為菩薩摩訶薩利益安樂心？」",
    "T05n0220_047:0264a03_20": "佛告善現：「若菩薩摩訶薩生如是心：『我當窮未來際，於一切有情，為作歸依、橋船、洲渚，救濟覆護，常不捨離。』",
    "T05n0220_047:0264a05_21": "善現！",
    "T05n0220_047:0264a05_22": "如是名為菩薩摩訶薩利益安樂心。",
    "T05n0220_047:0264a06_23": "若菩薩摩訶薩以無所得而為方便安住此心，亦不自恃而生憍舉故，於大有情眾中定當得為上首。",
    "T05n0220_047:0264a08_24": "「復次，善現！",
    "T05n0220_047:0264a09_25": "以此菩薩摩訶薩修行般若波羅蜜多時，常能愛法、樂法、欣法、喜法，由此緣故，於大有情眾中定當得為上首。」",
    "T05n0220_047:0264a11_26": "具壽善現白佛言：「世尊！",
    "T05n0220_047:0264a12_27": "何等為法？",
    "T05n0220_047:0264a12_28": "云何菩薩摩訶薩修行般若波羅蜜多時，常於此法愛樂欣喜？」",
    "T05n0220_047:0264a13_29": "佛告善現：「所言法者，謂一切有情及色非色法，皆無自性都不可得，實相不壞，是名為法。",
    "T05n0220_047:0264a15_30": "言愛法者，謂於此法起欲希求；言樂法者，謂於此法稱讚功德；言欣法者，謂於此法歡喜信受；言喜法者，謂於此法慕多修習。",
    "T05n0220_047:0264a18_31": "善現！",
    "T05n0220_047:0264a18_32": "如是菩薩摩訶薩修行般若波羅蜜多時，以無所得而為方便，常能愛法、樂法、欣法、喜法，亦不自恃而生憍舉故，於大有情眾中定當得為上首。",
    "T05n0220_047:0264a23_0": "「復次，善現！",
    "T05n0220_047:0264a23_1": "以此菩薩摩訶薩修行般若波羅蜜多時，以無所得而為方便，住內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空故，得於大有情眾中定當得為上首。",
    "T05n0220_047:0264a29_2": "「復次，善現！",
    "T05n0220_047:0264a29_3": "以此菩薩摩訶薩修行般若波羅蜜多時，以無所得而為方便，住四靜慮、四無量、四無色定故，得於大有情眾中定當得為上首。",
    "T05n0220_047:0264b03_4": "「復次，善現！",
    "T05n0220_047:0264b03_5": "以此菩薩摩訶薩修行般若波羅蜜多時，以無所得而為方便，住四念住、四正斷、四神足、五根、五力、七等覺支、八聖道支故，得於大有情眾中定當得為上首。",
    "T05n0220_047:0264b07_6": "「復次，善現！",
    "T05n0220_047:0264b07_7": "以此菩薩摩訶薩修行般若波羅蜜多時，以無所得而為方便，住空、無相、無願解脫門故，得於大有情眾中定當得為上首。",
    "T05n0220_047:0264b10_8": "「復次，善現！",
    "T05n0220_047:0264b10_9": "以此菩薩摩訶薩修行般若波羅蜜多時，以無所得而為方便，住布施、淨戒、安忍、精進、靜慮、般若波羅蜜多故，得於大有情眾中定當得為上首。",
    "T05n0220_047:0264b13_10": "「復次，善現！",
    "T05n0220_047:0264b13_11": "以此菩薩摩訶薩修行般若波羅蜜多時，以無所得而為方便，住五眼、六神通故，得於大有情眾中定當得為上首。",
    "T05n0220_047:0264b16_12": "「復次，善現！",
    "T05n0220_047:0264b16_13": "以此菩薩摩訶薩修行般若波羅蜜多時，以無所得而為方便，住十力、四無所畏、四無礙解、大慈、大悲、大喜、大捨、十八佛不共法、一切智、道相智、一切相智故，得於大有情眾中定當得為上首。",
    "T05n0220_047:0264b20_14": "「復次，善現！",
    "T05n0220_047:0264b21_15": "以此菩薩摩訶薩修行般若波羅蜜多時，以無所得而為方便，住金剛喻三摩地，乃至以無所得而為方便，住無著、無為、無染解脫如虛空三摩地故，得於大有情眾中定當得為上首。",
    "T05n0220_047:0264b25_16": "「善現！",
    "T05n0220_047:0264b25_17": "以如是等種種因緣，此菩薩摩訶薩於大有情眾中定當得為上首。",
    "T05n0220_047:0264b26_18": "善現！",
    "T05n0220_047:0264b26_19": "是故菩薩復名摩訶薩。」",
    "T05n0220_047:0264b28_0": "爾時，具壽舍利子白佛言：「世尊！",
    "T05n0220_047:0264b28_1": "我亦樂說菩薩由此義故復名摩訶薩。」",
    "T05n0220_047:0264b29_2": "佛言：「舍利子！",
    "T05n0220_047:0264b29_3": "隨汝意說。」",
    "T05n0220_047:0264c01_4": "舍利子言：「世尊！",
    "T05n0220_047:0264c01_5": "由諸菩薩能為有情，以無所得而為方便，說斷我見、有情見、命者見、生者見、養者見、士夫見、補特伽羅見、意生見、儒童見、作者見、使作者見、起者見、使起者見、受者見、使受者見、知者見、見者見法故，此菩薩復名摩訶薩。",
    "T05n0220_047:0264c06_6": "「世尊！",
    "T05n0220_047:0264c06_7": "由諸菩薩能為有情，以無所得而為方便，說斷常見、斷見法故，此菩薩復名摩訶薩。",
    "T05n0220_047:0264c08_8": "「世尊！",
    "T05n0220_047:0264c08_9": "由諸菩薩能為有情，以無所得而為方便，說斷有見、無見法故，此菩薩復名摩訶薩。",
    "T05n0220_047:0264c10_10": "「世尊！",
    "T05n0220_047:0264c10_11": "由諸菩薩能為有情，以無所得而為方便，說斷蘊見、處見、界見、諦見、緣起見法故，此菩薩復名摩訶薩。",
    "T05n0220_047:0264c13_12": "「世尊！",
    "T05n0220_047:0264c13_13": "由諸菩薩能為有情，以無所得而為方便，說斷四靜慮見、四無量見、四無色定見法故，此菩薩復名摩訶薩。",
    "T05n0220_047:0264c15_14": "「世尊！",
    "T05n0220_047:0264c15_15": "由諸菩薩能為有情，以無所得而為方便，說斷四念住見、四正斷見、四神足見、五根見、五力見、七等覺支見、八聖道支見法故，此菩薩復名摩訶薩。",
    "T05n0220_047:0264c19_16": "「世尊！",
    "T05n0220_047:0264c19_17": "由諸菩薩能為有情，以無所得而為方便，說斷三解脫門見、六到彼岸見法故，此菩薩復名摩訶薩。",
    "T05n0220_047:0264c21_18": "「世尊！",
    "T05n0220_047:0264c21_19": "由諸菩薩能為有情，以無所得而為方便，說斷五眼見、六神通見法故，此菩薩復名摩訶薩。",
    "T05n0220_047:0264c23_20": "「世尊！",
    "T05n0220_047:0264c23_21": "由諸菩薩能為有情，以無所得而為方便，說斷佛十力見、四無所畏見、四無礙解見、大慈、大悲、大喜、大捨見、十八佛不共法見、一切智見、道相智見、一切相智見法故，此菩薩復名摩訶薩。",
    "T05n0220_047:0264c28_0": "「世尊！",
    "T05n0220_047:0264c28_1": "由諸菩薩能為有情，以無所得而為方便，說斷成熟有情見、嚴淨佛土見、菩薩見、佛陀見、轉法輪見法故，此菩薩復名摩訶薩。",
    "T05n0220_047:0265a02_2": "「世尊！",
    "T05n0220_047:0265a02_3": "以要言之，由諸菩薩能為有情，以無所得而為方便，說斷一切見法故，此菩薩復名摩訶薩。」",
    "T05n0220_047:0265a05_0": "時，具壽善現問舍利子言：「若菩薩摩訶薩能為有情，以無所得而為方便，說斷諸見法者，何緣菩薩摩訶薩，自有所得而為方便，起色見、受、想、行、識見，起眼處見、耳、鼻、舌、身、意處見，起色處見、聲、香、味、觸、法處見，起眼界見、色界、眼識界及眼觸、眼觸為緣所生諸受見，起耳界見、聲界、耳識界及耳觸、耳觸為緣所生諸受見，起鼻界見、香界、鼻識界及鼻觸、鼻觸為緣所生諸受見，起舌界見、味界、舌識界及舌觸、舌觸為緣所生諸受見，起身界見、觸界、身識界及身觸、身觸為緣所生諸受見，起意界見、法界、意識界及意觸、意觸為緣所生諸受見，起地界見、水、火、風、空、識界見，起苦聖諦見、集、滅、道聖諦見，起無明見、行、識、名色、六處、觸、受、愛、取、有、生、老死愁歎苦憂惱見，起四靜慮見、四無量、四無色定見，起四念住見、四正斷、四神足、五根、五力、七等覺支、八聖道支見，起空解脫門見、無相、無願解脫門見，起布施波羅蜜多見、淨戒、安忍、精進、靜慮、般若波羅蜜多見，起五眼見、六神通見，起佛十力見、四無所畏、四無礙解、大慈、大悲、大喜、大捨、十八佛不共法、一切智、道相智、一切相智見，起成熟有情見、嚴淨佛土見、菩薩見、佛陀見、轉法輪見耶？」",
    "T05n0220_047:0265a28_0": "具壽舍利子答善現言：「若菩薩摩訶薩修行般若波羅蜜多時，無方便善巧者，以有所得而為方便，便起色見、受、想、行、識見，乃至便起佛陀見、轉法輪見，是菩薩摩訶薩不能為諸有情以無所得而為方便，說斷諸見法。",
    "T05n0220_047:0265b03_1": "若菩薩摩訶薩修行般若波羅蜜多時，有方便善巧者，能為有情以無所得而為方便，說斷諸見法，是菩薩摩訶薩不起色見、受、想、行、識見，乃至不起佛陀見、轉法輪見。」",
    "T05n0220_047:0265b08_0": "爾時，具壽善現白佛言：「世尊！",
    "T05n0220_047:0265b08_1": "我亦樂說菩薩由此義故復名摩訶薩。」",
    "T05n0220_047:0265b09_2": "佛言：「善現！",
    "T05n0220_047:0265b09_3": "隨汝意說。」",
    "T05n0220_047:0265b10_4": "善現白言：「世尊！",
    "T05n0220_047:0265b10_5": "由諸菩薩為一切智智，發菩提心、無等等心、不共一切聲聞獨覺心，於如是心亦不取著。",
    "T05n0220_047:0265b12_6": "何以故？",
    "T05n0220_047:0265b12_7": "世尊！",
    "T05n0220_047:0265b12_8": "彼一切智智心是真無漏不墮三界，求一切智智心亦是無漏不墮三界，於如是心不應取著故，此菩薩復名摩訶薩。」",
    "T05n0220_047:0265b15_9": "時，舍利子問善現言：「云何菩薩摩訶薩無等等心、不共一切聲聞獨覺心？」",
    "T05n0220_047:0265b17_10": "善現答言：「諸菩薩摩訶薩從初發心，不見諸法有生有滅、有減有增、有來有去、有染有淨。",
    "T05n0220_047:0265b19_11": "舍利子！",
    "T05n0220_047:0265b19_12": "若不見諸法有生有滅、有減有增、有來有去、有染有淨，亦不見有聲聞心、獨覺心、菩薩心、如來心。",
    "T05n0220_047:0265b21_13": "舍利子！",
    "T05n0220_047:0265b21_14": "是名菩薩摩訶薩無等等心、不共一切聲聞獨覺心，諸菩薩摩訶薩於如是心亦不取著。」",
    "T05n0220_047:0265b23_15": "時，舍利子問善現言：「若於如是心不應取著者，則於一切愚夫、異生、聲聞、獨覺等心亦不應取著；及於色心不應取著，於受、想、行、識心亦不應取著；於眼處心不應取著，於耳、鼻、舌、身、意處心亦不應取著；於色處心不應取著，於聲、香、味、觸、法處心亦不應取著；於眼界心不應取著，於色界、眼識界及眼觸、眼觸為緣所生諸受心亦不應取著；於耳界心不應取著，於聲界、耳識界及耳觸、耳觸為緣所生諸受心亦不應取著；於鼻界心不應取著，於香界、鼻識界及鼻觸、鼻觸為緣所生諸受心亦不應取著；於舌界心不應取著，於味界、舌識界及舌觸、舌觸為緣所生諸受心亦不應取著；於身界心不應取著，於觸界、身識界及身觸、身觸為緣所生諸受心亦不應取著；於意界心不應取著，於法界、意識界及意觸、意觸為緣所生諸受心亦不應取著；於地界心不應取著，於水、火、風、空、識界心亦不應取著；於苦聖諦心不應取著，於集、滅、道聖諦心亦不應取著；於無明心不應取著，於行、識、名色、六處、觸、受、愛、取、有、生、老死愁歎苦憂惱心亦不應取著；於四靜慮心不應取著，於四無量、四無色定心亦不應取著；於四念住心不應取著，於四正斷、四神足、五根、五力、七等覺支、八聖道支心亦不應取著；於空解脫門心不應取著，於無相、無願解脫門心亦不應取著；於布施波羅蜜多心不應取著，於淨戒、安忍、精進、靜慮、般若波羅蜜多心亦不應取著；於五眼心不應取著，於六神通心亦不應取著；於佛十力心不應取著，於四無所畏、四無礙解、大慈、大悲、大喜、大捨、十八佛不共法、一切智、道相智、一切相智心亦不應取著。",
    "T05n0220_047:0265c25_16": "何以故？",
    "T05n0220_047:0265c25_17": "如是諸心皆無心性故。」",
    "T05n0220_047:0265c25_18": "善現答曰：「如是！",
    "T05n0220_047:0265c26_19": "如是！",
    "T05n0220_047:0265c26_20": "誠如所言。」",
    "T05n0220_047:0265c26_21": "時，舍利子問善現言：「若一切心無心性故不應取著者，則色無色性故不應取著，受、想、行、識無受、想、行、識性故亦不應取著；眼處無眼處性故不應取著，耳、鼻、舌、身、意處無耳、鼻、舌、身、意處性故亦不應取著；色處無色處性故不應取著，聲、香、味、觸、法處無聲、香、味、觸、法處性故亦不應取著；眼界無眼界性故不應取著，色界、眼識界及眼觸、眼觸為緣所生諸受無色界乃至眼觸為緣所生諸受性故亦不應取著；耳界無耳界性故不應取著，聲界、耳識界及耳觸、耳觸為緣所生諸受無聲界乃至耳觸為緣所生諸受性故亦不應取著；鼻界無鼻界性故不應取著，香界、鼻識界及鼻觸、鼻觸為緣所生諸受無香界乃至鼻觸為緣所生諸受性故亦不應取著；舌界無舌界性故不應取著，味界、舌識界及舌觸、舌觸為緣所生諸受無味界乃至舌觸為緣所生諸受性故亦不應取著；身界無身界性故不應取著，觸界、身識界及身觸、身觸為緣所生諸受無觸界乃至身觸為緣所生諸受性故亦不應取著；意界無意界性故不應取著，法界、意識界及意觸、意觸為緣所生諸受無法界乃至意觸為緣所生諸受性故亦不應取著；地界無地界性故不應取著，水、火、風、空、識界無水、火、風、空、識界性故亦不應取著；苦聖諦無苦聖諦性故不應取著，集、滅、道聖諦無集、滅、道聖諦性故亦不應取著；無明無無明性故不應取著，行、識、名色、六處、觸、受、愛、取、有、生、老死愁歎苦憂惱無行乃至老死愁歎苦憂惱性故亦不應取著；四靜慮無四靜慮性故不應取著，四無量、四無色定無四無量、四無色定性故亦不應取著；四念住無四念住性故不應取著，四正斷、四神足、五根、五力、七等覺支、八聖道支無四正斷乃至八聖道支性故亦不應取著；空解脫門無空解脫門性故不應取著，無相、無願解脫門無無相、無願解脫門性故亦不應取著；布施波羅蜜多無布施波羅蜜多性故不應取著，淨戒、安忍、精進、靜慮、般若波羅蜜多無淨戒乃至般若波羅蜜多性故亦不應取著；五眼無五眼性故不應取著，六神通無六神通性故亦不應取著；佛十力無佛十力性故不應取著，四無所畏、四無礙解、大慈、大悲、大喜、大捨、十八佛不共法、一切智、道相智、一切相智無四無所畏乃至一切相智性故亦不應取著。」",
    "T05n0220_047:0266b12_22": "善現答言：「如是！",
    "T05n0220_047:0266b12_23": "如是！",
    "T05n0220_047:0266b13_24": "誠如所說。」",
    "T05n0220_047:0266b13_25": "時，舍利子問善現言：「若一切智智心是真無漏不墮三界者，則一切愚夫、異生、聲聞、獨覺等心，亦應是真無漏不墮三界。",
    "T05n0220_047:0266b16_0": "何以故？",
    "T05n0220_047:0266b16_1": "如是諸心亦本性空故。",
    "T05n0220_047:0266b16_2": "所以者何？",
    "T05n0220_047:0266b16_3": "以本性空法是真無漏不墮三界。」",
    "T05n0220_047:0266b17_4": "善現答言：「如是！",
    "T05n0220_047:0266b18_5": "如是！",
    "T05n0220_047:0266b18_6": "誠如所說。」",
    "T05n0220_047:0266b18_7": "舍利子言：「色亦應是真無漏不墮三界，受、想、行、識亦應是真無漏不墮三界。",
    "T05n0220_047:0266b20_8": "何以故？",
    "T05n0220_047:0266b20_9": "以色、受、想、行、識皆本性空故。",
    "T05n0220_047:0266b20_10": "所以者何？",
    "T05n0220_047:0266b21_11": "以本性空法是真無漏不墮三界。」",
    "T05n0220_047:0266b21_12": "善現答言：「如是！",
    "T05n0220_047:0266b22_13": "如是！",
    "T05n0220_047:0266b22_14": "誠如所說。」",
    "T05n0220_047:0266b22_15": "舍利子言：「眼處亦應是真無漏不墮三界，耳、鼻、舌、身、意處亦應是真無漏不墮三界。",
    "T05n0220_047:0266b24_16": "何以故？",
    "T05n0220_047:0266b24_17": "以眼、耳、鼻、舌、身、意處皆本性空故。",
    "T05n0220_047:0266b25_18": "所以者何？",
    "T05n0220_047:0266b25_19": "以本性空法是真無漏不墮三界。」",
    "T05n0220_047:0266b26_20": "善現答言：「如是！",
    "T05n0220_047:0266b26_21": "如是！",
    "T05n0220_047:0266b26_22": "誠如所說。」",
    "T05n0220_047:0266b27_23": "舍利子言：「色處亦應是真無漏不墮三界，聲、香、味、觸、法處亦應是真無漏不墮三界。",
    "T05n0220_047:0266b29_24": "何以故？",
    "T05n0220_047:0266b29_25": "以色、聲、香、味、觸、法處皆本性空故。",
    "T05n0220_047:0266c01_0": "所以者何？",
    "T05n0220_047:0266c01_1": "以本性空法是真無漏不墮三界。」",
    "T05n0220_047:0266c02_0": "善現答言：「如是！",
    "T05n0220_047:0266c02_1": "如是！",
    "T05n0220_047:0266c02_2": "誠如所說。」",
    "T05n0220_047:0266c02_3": "舍利子言：「眼界亦應是真無漏不墮三界，色界、眼識界及眼觸、眼觸為緣所生諸受亦應是真無漏不墮三界。",
    "T05n0220_047:0266c05_4": "何以故？",
    "T05n0220_047:0266c05_5": "以眼界乃至眼觸為緣所生諸受皆本性空故。",
    "T05n0220_047:0266c06_6": "所以者何？",
    "T05n0220_047:0266c06_7": "以本性空法是真無漏不墮三界。」",
    "T05n0220_047:0266c07_8": "善現答言：「如是！",
    "T05n0220_047:0266c07_9": "如是！",
    "T05n0220_047:0266c07_10": "誠如所說。」",
    "T05n0220_047:0266c08_11": "舍利子言：「耳界亦應是真無漏不墮三界，聲界、耳識界及耳觸、耳觸為緣所生諸受亦應是真無漏不墮三界。",
    "T05n0220_047:0266c10_12": "何以故？",
    "T05n0220_047:0266c10_13": "以耳界乃至耳觸為緣所生諸受皆本性空故。",
    "T05n0220_047:0266c11_14": "所以者何？",
    "T05n0220_047:0266c12_0": "以本性空法是真無漏不墮三界。」",
    "T05n0220_047:0266c12_1": "善現答言：「如是！",
    "T05n0220_047:0266c13_2": "如是！",
    "T05n0220_047:0266c13_3": "誠如所說。」",
    "T05n0220_047:0266c13_4": "舍利子言：「鼻界亦應是真無漏不墮三界，香界、鼻識界及鼻觸、鼻觸為緣所生諸受亦應是真無漏不墮三界。",
    "T05n0220_047:0266c16_0": "何以故？",
    "T05n0220_047:0266c16_1": "以鼻界乃至鼻觸為緣所生諸受皆本性空故。",
    "T05n0220_047:0266c17_2": "所以者何？",
    "T05n0220_047:0266c17_3": "以本性空法是真無漏不墮三界。」",
    "T05n0220_047:0266c18_4": "善現答言：「如是！",
    "T05n0220_047:0266c18_5": "如是！",
    "T05n0220_047:0266c18_6": "誠如所說。」",
    "T05n0220_047:0266c18_7": "舍利子言：「舌界亦應是真無漏不墮三界，味界、舌識界及舌觸、舌觸為緣所生諸受亦應是真無漏不墮三界。",
    "T05n0220_047:0266c21_8": "何以故？",
    "T05n0220_047:0266c21_9": "以舌界乃至舌觸為緣所生諸受皆本性空故。",
    "T05n0220_047:0266c22_10": "所以者何？",
    "T05n0220_047:0266c22_11": "以本性空法是真無漏不墮三界。」",
    "T05n0220_047:0266c23_12": "善現答言：「如是！",
    "T05n0220_047:0266c23_13": "如是！",
    "T05n0220_047:0266c24_14": "誠如所說。」",
    "T05n0220_047:0266c24_15": "舍利子言：「身界亦應是真無漏不墮三界，觸界、身識界及身觸、身觸為緣所生諸受亦應是真無漏不墮三界。",
    "T05n0220_047:0266c26_16": "何以故？",
    "T05n0220_047:0266c26_17": "以身界乃至身觸為緣所生諸受皆本性空故。",
    "T05n0220_047:0266c28_0": "所以者何？",
    "T05n0220_047:0266c28_1": "以本性空法是真無漏不墮三界。」",
    "T05n0220_047:0266c29_0": "善現答言：「如是！",
    "T05n0220_047:0266c29_1": "如是！",
    "T05n0220_047:0266c29_2": "誠如所說。」",
    "T05n0220_047:0266c29_3": "舍利子言：「意界亦應是真無漏不墮三界，法界、意識界及意觸、意觸為緣所生諸受亦應是真無漏不墮三界。",
    "T05n0220_047:0267a03_4": "何以故？",
    "T05n0220_047:0267a03_5": "以意界乃至意觸為緣所生諸受皆本性空故。",
    "T05n0220_047:0267a04_6": "所以者何？",
    "T05n0220_047:0267a04_7": "以本性空法是真無漏不墮三界。」",
    "T05n0220_047:0267a05_8": "善現答言：「如是！",
    "T05n0220_047:0267a05_9": "如是！",
    "T05n0220_047:0267a05_10": "誠如所說。」",
    "T05n0220_047:0267a06_11": "舍利子言：「地界亦應是真無漏不墮三界，水、火、風、空、識界亦應是真無漏不墮三界。",
    "T05n0220_047:0267a08_12": "何以故？",
    "T05n0220_047:0267a08_13": "以地、水、火、風、空、識界皆本性空故。",
    "T05n0220_047:0267a09_14": "所以者何？",
    "T05n0220_047:0267a09_15": "以本性空法是真無漏不墮三界。」",
    "T05n0220_047:0267a10_16": "善現答言：「如是！",
    "T05n0220_047:0267a10_17": "如是！",
    "T05n0220_047:0267a10_18": "誠如所說。」",
    "T05n0220_047:0267a10_19": "舍利子言：「苦聖諦亦應是真無漏不墮三界，集、滅、道聖諦亦應是真無漏不墮三界。",
    "T05n0220_047:0267a12_20": "何以故？",
    "T05n0220_047:0267a12_21": "以苦、集、滅、道聖諦皆本性空故。",
    "T05n0220_047:0267a13_22": "所以者何？",
    "T05n0220_047:0267a13_23": "以本性空法是真無漏不墮三界。」",
    "T05n0220_047:0267a14_24": "善現答言：「如是！",
    "T05n0220_047:0267a14_25": "如是！",
    "T05n0220_047:0267a15_26": "誠如所說。」",
    "T05n0220_047:0267a15_27": "舍利子言：「無明亦應是真無漏不墮三界，行、識、名色、六處、觸、受、愛、取、有、生、老死愁歎苦憂惱亦應是真無漏不墮三界。",
    "T05n0220_047:0267a17_28": "何以故？",
    "T05n0220_047:0267a18_29": "以無明乃至老死愁歎苦憂惱皆本性空故。",
    "T05n0220_047:0267a19_30": "所以者何？",
    "T05n0220_047:0267a19_31": "以本性空法是真無漏不墮三界。」",
    "T05n0220_047:0267a20_32": "善現答言：「如是！",
    "T05n0220_047:0267a20_33": "如是！",
    "T05n0220_047:0267a20_34": "誠如所說。」",
    "T05n0220_047:0267a20_35": "舍利子言：「四靜慮亦應是真無漏不墮三界，四無量、四無色定亦應是真無漏不墮三界。",
    "T05n0220_047:0267a22_36": "何以故？",
    "T05n0220_047:0267a23_37": "以四靜慮、四無量、四無色定皆本性空故。",
    "T05n0220_047:0267a24_0": "所以者何？",
    "T05n0220_047:0267a24_1": "以本性空法是真無漏不墮三界。」",
    "T05n0220_047:0267a25_0": "善現答言：「如是！",
    "T05n0220_047:0267a25_1": "如是！",
    "T05n0220_047:0267a25_2": "誠如所說。」",
    "T05n0220_047:0267a25_3": "舍利子言：「四念住亦應是真無漏不墮三界，四正斷、四神足、五根、五力、七等覺支、八聖道支亦應是真無漏不墮三界。",
    "T05n0220_047:0267a28_4": "何以故？",
    "T05n0220_047:0267a28_5": "以四念住乃至八聖道支皆本性空故。",
    "T05n0220_047:0267a29_6": "所以者何？",
    "T05n0220_047:0267a29_7": "以本性空法是真無漏不墮三界。」",
    "T05n0220_047:0267b01_8": "善現答言：「如是！",
    "T05n0220_047:0267b01_9": "如是！",
    "T05n0220_047:0267b01_10": "誠如所說。」",
    "T05n0220_047:0267b02_11": "舍利子言：「空解脫門亦應是真無漏不墮三界，無相、無願解脫門亦應是真無漏不墮三界。",
    "T05n0220_047:0267b04_12": "何以故？",
    "T05n0220_047:0267b04_13": "以空、無相、無願解脫門皆本性空故。",
    "T05n0220_047:0267b05_14": "所以者何？",
    "T05n0220_047:0267b05_15": "以本性空法是真無漏不墮三界。」",
    "T05n0220_047:0267b06_16": "善現答言：「如是！",
    "T05n0220_047:0267b06_17": "如是！",
    "T05n0220_047:0267b06_18": "誠如所說。」",
    "T05n0220_047:0267b06_19": "舍利子言：「布施波羅蜜多亦應是真無漏不墮三界，淨戒、安忍、精進、靜慮、般若波羅蜜多亦應是真無漏不墮三界。",
    "T05n0220_047:0267b09_20": "何以故？",
    "T05n0220_047:0267b09_21": "以布施波羅蜜多乃至般若波羅蜜多皆本性空故。",
    "T05n0220_047:0267b10_22": "所以者何？",
    "T05n0220_047:0267b11_23": "以本性空法是真無漏不墮三界。」",
    "T05n0220_047:0267b11_24": "善現答言：「如是！",
    "T05n0220_047:0267b12_25": "如是！",
    "T05n0220_047:0267b12_26": "誠如所說。」",
    "T05n0220_047:0267b12_27": "舍利子言：「五眼亦應是真無漏不墮三界，六神通亦應是真無漏不墮三界。",
    "T05n0220_047:0267b14_28": "何以故？",
    "T05n0220_047:0267b14_29": "以五眼、六神通皆本性空故。",
    "T05n0220_047:0267b15_30": "所以者何？",
    "T05n0220_047:0267b15_31": "以本性空法是真無漏不墮三界。」",
    "T05n0220_047:0267b16_32": "善現答言：「如是！",
    "T05n0220_047:0267b16_33": "如是！",
    "T05n0220_047:0267b16_34": "誠如所說。」",
    "T05n0220_047:0267b16_35": "舍利子言：「佛十力亦應是真無漏不墮三界，四無所畏、四無礙解、大慈、大悲、大喜、大捨、十八佛不共法、一切智、道相智、一切相智亦應是真無漏不墮三界。",
    "T05n0220_047:0267b20_36": "何以故？",
    "T05n0220_047:0267b20_37": "以佛十力乃至一切相智皆本性空故。",
    "T05n0220_047:0267b21_38": "所以者何？",
    "T05n0220_047:0267b21_39": "以本性空法是真無漏不墮三界。」",
    "T05n0220_047:0267b22_40": "善現答言：「如是！",
    "T05n0220_047:0267b22_41": "如是！",
    "T05n0220_047:0267b22_42": "誠如所說。」",
    "T05n0220_047:0267b23_43": "時，舍利子問善現言：「若心色等法無心色等性故，咸不應取著者，則一切法應皆平等無有差別。」",
    "T05n0220_047:0267b25_44": "善現答言：「如是！",
    "T05n0220_047:0267b25_45": "如是！",
    "T05n0220_047:0267b25_46": "誠如所說。」",
    "T05n0220_047:0267b26_0": "舍利子言：「若一切法定無別者，云何如來說心色等法有種種差別？」",
    "T05n0220_047:0267b27_1": "善現答言：「此乃如來隨世俗言說，施設有此種種差別，非由實義。」",
    "T05n0220_047:0267b29_2": "時，舍利子問善現言：「若一切愚夫、異生、聲聞、獨覺、菩薩、如來心色等法皆本性空故，是真無漏不墮三界者，則聖者、異生及一切智與非一切智，應皆平等無有差別。」",
    "T05n0220_047:0267c03_3": "善現答言：「如是！",
    "T05n0220_047:0267c04_4": "如是！",
    "T05n0220_047:0267c04_5": "誠如所說。」",
    "T05n0220_047:0267c04_6": "舍利子言：「若諸凡聖定無別者，云何如來說諸凡聖有種種差別？」",
    "T05n0220_047:0267c06_7": "善現答言：「此亦如來隨世俗言說，施設有此種種差別，非由實義。",
    "T05n0220_047:0267c07_8": "舍利子！",
    "T05n0220_047:0267c07_9": "如是菩薩摩訶薩修行般若波羅蜜多時，以無所得為方便故，於所發菩提心、無等等心、不共一切聲聞獨覺心不恃不著，於一切法亦無取執，由此義故名摩訶薩。」",
    "T05n0220_047:0267c12_0": "爾時，具壽滿慈子白佛言：「世尊！",
    "T05n0220_047:0267c12_1": "我亦樂說菩薩由此義故復名摩訶薩。」",
    "T05n0220_047:0267c13_2": "佛言：「滿慈子！",
    "T05n0220_047:0267c13_3": "隨汝意說。」",
    "T05n0220_047:0267c14_4": "滿慈子言：「世尊！",
    "T05n0220_047:0267c14_5": "由諸菩薩為欲利樂一切有情，擐大功德鎧故，發趣大乘、乘大乘故，復名摩訶薩。」",
    "T05n0220_047:0267c16_6": "時，舍利子問滿慈子言：「云何菩薩摩訶薩為欲利樂一切有情擐大功德鎧？」",
    "T05n0220_047:0267c18_7": "滿慈子言：「舍利子！",
    "T05n0220_047:0267c18_8": "菩薩摩訶薩修菩提行，不為少分有情得利樂故，乃為一切有情得利樂故，修菩提行。",
    "T05n0220_047:0267c20_9": "舍利子！",
    "T05n0220_047:0267c20_10": "如是名為菩薩摩訶薩為欲利樂一切有情擐大功德鎧。",
    "T05n0220_047:0267c21_11": "「復次，舍利子！",
    "T05n0220_047:0267c22_12": "菩薩摩訶薩住布施波羅蜜多，修布施波羅蜜多時，不為少分有情得利樂故，乃為一切有情得利樂故，修布施波羅蜜多。",
    "T05n0220_047:0267c25_0": "「舍利子！",
    "T05n0220_047:0267c25_1": "菩薩摩訶薩住淨戒波羅蜜多，修淨戒波羅蜜多時，不為少分有情得利樂故，乃為一切有情得利樂故，修淨戒波羅蜜多。",
    "T05n0220_047:0267c27_2": "「舍利子！",
    "T05n0220_047:0267c28_3": "菩薩摩訶薩住安忍波羅蜜多，修安忍波羅蜜多時，不為少分有情得利樂故，乃為一切有情得利樂故，修安忍波羅蜜多。",
    "T05n0220_047:0268a01_4": "「舍利子！",
    "T05n0220_047:0268a02_5": "菩薩摩訶薩住精進波羅蜜多，修精進波羅蜜多時，不為少分有情得利樂故，乃為一切有情得利樂故，修精進波羅蜜多。",
    "T05n0220_047:0268a04_6": "「舍利子！",
    "T05n0220_047:0268a05_7": "菩薩摩訶薩住靜慮波羅蜜多，修靜慮波羅蜜多時，不為少分有情得利樂故，乃為一切有情得利樂故，修靜慮波羅蜜多。",
    "T05n0220_047:0268a07_8": "「舍利子！",
    "T05n0220_047:0268a08_9": "菩薩摩訶薩住般若波羅蜜多，修般若波羅蜜多時，不為少分有情得利樂故，乃為一切有情得利樂故，修般若波羅蜜多。",
    "T05n0220_047:0268a10_10": "「舍利子！",
    "T05n0220_047:0268a11_11": "如是名為菩薩摩訶薩為欲利樂一切有情擐大功德鎧。",
    "T05n0220_047:0268a12_12": "「復次，舍利子！",
    "T05n0220_047:0268a12_13": "菩薩摩訶薩擐大功德鎧，利樂有情不為齊限，謂不作是念：『我教爾所有情令得無餘涅槃，爾所有情不令其得；我教爾所有情令住無上菩提，爾所有情不令其住。』",
    "T05n0220_047:0268a16_14": "然此菩薩摩訶薩普令一切有情得無餘涅槃及住無上菩提故，擐如是大功德鎧。",
    "T05n0220_047:0268a18_15": "「復次，舍利子！",
    "T05n0220_047:0268a18_16": "菩薩摩訶薩作如是念：『我當自圓滿布施波羅蜜多，亦教一切有情於布施波羅蜜多修令圓滿；我當自圓滿淨戒、安忍、精進、靜慮、般若波羅蜜多，亦教一切有情於淨戒乃至般若波羅蜜多修令圓滿。",
    "T05n0220_047:0268a23_17": "我當自住內空，亦教一切有情令住內空；我當自住外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，亦教一切有情令住外空乃至無性自性空。",
    "T05n0220_047:0268a28_18": "我當自住四靜慮，亦教一切有情令修四靜慮，我當自住四無量、四無色定，亦教一切有情令修四無量、四無色定。",
    "T05n0220_047:0268b02_19": "我當自住四念住，亦教一切有情令修四念住；我當自住四正斷、四神足、五根、五力、七等覺支、八聖道支，亦教一切有情令修四正斷乃至八聖道支。",
    "T05n0220_047:0268b05_20": "我當自住空解脫門，亦教一切有情令修空解脫門；我當自住無相、無願解脫門，亦教一切有情令修無相、無願解脫門。",
    "T05n0220_047:0268b08_21": "我當自住五眼，亦教一切有情令修五眼；我當自住六神通，亦教一切有情令修六神通。",
    "T05n0220_047:0268b10_22": "我當自住佛十力，亦教一切有情令修佛十力；我當自住四無所畏、四無礙解、大慈、大悲、大喜、大捨、十八佛不共法、一切智、道相智、一切相智，亦教一切有情令修四無所畏乃至一切相智。』",
    "T05n0220_047:0268b14_23": "舍利子！",
    "T05n0220_047:0268b14_24": "如是名為菩薩摩訶薩為欲利樂一切有情擐大功德鎧。",
    "T05n0220_047:0268b16_0": "大般若波羅蜜多經卷第四十七"
}