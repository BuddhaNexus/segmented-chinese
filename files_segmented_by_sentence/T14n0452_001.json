[
    {
        "source_sentence": "佛說觀彌勒菩薩上生兜率天經",
        "from": "T14n0452_001:0418b03_0",
        "context_with_next_sentence": true
    },
    {
        "source_sentence": "宋居士沮渠京聲譯",
        "from": "T14n0452_001:0418b05_0",
        "context_with_next_sentence": true
    },
    {
        "source_sentence": "如是我聞：一時，佛在舍衛國祇樹給孤獨園。",
        "from": "T14n0452_001:0418b06_0",
        "context_with_next_sentence": true
    },
    {
        "source_sentence": "爾時世尊於初夜分，舉身放光其光金色，遶祇陀園周遍七匝，照須達舍亦作金色，有金色光猶如段雲——遍舍衛國處處皆雨金色蓮花——其光明中，有無量百千諸大化佛，皆唱是言：",
        "from": "T14n0452_001:0418b11_4",
        "context_with_next_sentence": true
    },
    {
        "source_sentence": "「今於此中有千菩薩，最初成佛名拘留孫，最後成佛名曰樓至。",
        "from": "T14n0452_001:0418b12_14",
        "context_with_next_sentence": true
    },
    {
        "source_sentence": "」說是語已，尊者阿若憍陳如即從禪起，與其眷屬二百五十人俱；",
        "from": "T14n0452_001:0418b14_6",
        "context_with_next_sentence": true
    },
    {
        "source_sentence": "尊者摩訶迦葉，與其眷屬二百五十人俱；",
        "from": "T14n0452_001:0418b15_5",
        "context_with_next_sentence": true
    },
    {
        "source_sentence": "尊者大目犍連，與其眷屬二百五十人俱；",
        "from": "T14n0452_001:0418b16_4",
        "context_with_next_sentence": true
    },
    {
        "source_sentence": "尊者舍利弗，與其眷屬二百五十人俱；",
        "from": "T14n0452_001:0418b17_3",
        "context_with_next_sentence": true
    },
    {
        "source_sentence": "摩訶波闍波提比丘尼，與其眷屬千比丘尼俱；",
        "from": "T14n0452_001:0418b18_5",
        "context_with_next_sentence": true
    },
    {
        "source_sentence": "須達長者與三千優婆塞俱；",
        "from": "T14n0452_001:0418b18_17",
        "context_with_next_sentence": true
    },
    {
        "source_sentence": "毘舍佉母與二千優婆夷俱；",
        "from": "T14n0452_001:0418b19_11",
        "context_with_next_sentence": true
    },
    {
        "source_sentence": "復有菩薩摩訶薩，名跋陀婆羅，與其眷屬十六菩薩俱；",
        "from": "T14n0452_001:0418b20_17",
        "context_with_next_sentence": true
    },
    {
        "source_sentence": "文殊師利法王子，與其眷屬五百菩薩俱；",
        "from": "T14n0452_001:0418b21_17",
        "context_with_next_sentence": true
    },
    {
        "source_sentence": "天、龍、夜叉、乾闥婆等一切大眾，覩佛光明皆悉雲集。",
        "from": "T14n0452_001:0418b23_3",
        "context_with_next_sentence": true
    },
    {
        "source_sentence": "爾時，世尊出廣長舌相放千光明，一一光明各有千色，一一色中有無量化佛。",
        "from": "T14n0452_001:0418b24_18",
        "context_with_next_sentence": true
    },
    {
        "source_sentence": "是諸化佛異口同音，皆說清淨諸大菩薩甚深不可思議諸陀羅尼法，所謂阿難陀目佉陀羅尼、空慧陀羅尼、無礙性陀羅尼、大解脫無相陀羅尼。",
        "from": "T14n0452_001:0418b28_6",
        "context_with_next_sentence": true
    },
    {
        "source_sentence": "爾時世尊以一音聲，說百億陀羅尼門。",
        "from": "T14n0452_001:0418b29_4",
        "context_with_next_sentence": true
    },
    {
        "source_sentence": "說此陀羅尼已，爾時會中有一菩薩名曰彌勒，聞佛所說，應時即得百萬億陀羅尼門，即從座起整衣服，叉手合掌住立佛前。",
        "from": "T14n0452_001:0418c03_4",
        "context_with_next_sentence": true
    },
    {
        "source_sentence": "爾時優波離亦從座起，頭面作禮而白佛言：",
        "from": "T14n0452_001:0418c05_1",
        "context_with_next_sentence": true
    },
    {
        "source_sentence": "「世尊！",
        "from": "T14n0452_001:0418c05_5",
        "context_with_next_sentence": true
    },
    {
        "source_sentence": "世尊往昔於毘尼中及諸經藏說阿逸多次當作佛，此阿逸多具凡夫身，未斷諸漏，此人命終當生何處？",
        "from": "T14n0452_001:0418c07_11",
        "context_with_next_sentence": true
    },
    {
        "source_sentence": "其人今者雖復出家，不修禪定不斷煩惱，佛記此人成佛無疑，此人命終生何國土？",
        "from": "T14n0452_001:0418c09_12",
        "context_with_next_sentence": true
    },
    {
        "source_sentence": "」佛告優波離：",
        "from": "T14n0452_001:0418c09_19",
        "context_with_next_sentence": true
    },
    {
        "source_sentence": "「諦聽諦聽，善思念之。",
        "from": "T14n0452_001:0418c10_10",
        "context_with_next_sentence": true
    },
    {
        "source_sentence": "如來、應、正遍知，今於此眾說彌勒菩薩摩訶薩阿耨多羅三藐三菩提記。",
        "from": "T14n0452_001:0418c12_4",
        "context_with_next_sentence": true
    },
    {
        "source_sentence": "此人從今十二年後命終，必得往生兜率陀天上。",
        "from": "T14n0452_001:0418c13_7",
        "context_with_next_sentence": true
    },
    {
        "source_sentence": "爾時兜率陀天上，有五百萬億天子，一一天子皆修甚深檀波羅蜜，為供養一生補處菩薩故，以天福力造作宮殿，各各脫身栴檀摩尼寶冠，長跪合掌發是願言：",
        "from": "T14n0452_001:0418c17_4",
        "context_with_next_sentence": true
    },
    {
        "source_sentence": "『我今持此無價寶珠及以天冠，為供養大心眾生故，此人來世不久當成阿耨多羅三藐三菩提，我於彼佛莊嚴國界得受記者，令我寶冠化成供具。",
        "from": "T14n0452_001:0418c20_13",
        "context_with_next_sentence": true
    },
    {
        "source_sentence": "』如是諸天子等各各長跪，發弘誓願亦復如是。",
        "from": "T14n0452_001:0418c21_16",
        "context_with_next_sentence": true
    },
    {
        "source_sentence": "「時諸天子作是願已，是諸寶冠化作五百萬億寶宮，一一寶宮有七重垣，一一垣七寶所成，一一寶出五百億光明，一一光明中有五百億蓮華，一一蓮華化作五百億七寶行樹，一一樹葉有五百億寶色，一一寶色有五百億閻浮檀金光，一一閻浮檀金光中出五百億諸天寶女，一一寶女住立樹下，執百億寶無數瓔珞，出妙音樂，時樂音中演說不退轉地法輪之行。",
        "from": "T14n0452_001:0419a01_6",
        "context_with_next_sentence": true
    },
    {
        "source_sentence": "其樹生果如頗梨色，一切眾色入頗梨色中，是諸光明右旋婉轉流出眾音，眾音演說大慈大悲法。",
        "from": "T14n0452_001:0419a03_12",
        "context_with_next_sentence": true
    },
    {
        "source_sentence": "一一垣牆高六十二由旬、厚十四由旬，五百億龍王圍繞此垣，一一龍王雨五百億七寶行樹，莊嚴垣上。",
        "from": "T14n0452_001:0419a06_1",
        "context_with_next_sentence": true
    },
    {
        "source_sentence": "自然有風吹動此樹，樹相掁觸，演說苦、空、無常、無我、諸波羅蜜。",
        "from": "T14n0452_001:0419a07_12",
        "context_with_next_sentence": true
    },
    {
        "source_sentence": "「爾時此宮有一大神，名牢度跋提，即從座起遍禮十方佛，發弘誓願：",
        "from": "T14n0452_001:0419a09_3",
        "context_with_next_sentence": true
    },
    {
        "source_sentence": "『若我福德應為彌勒菩薩造善法堂，令我額上自然出珠。",
        "from": "T14n0452_001:0419a10_10",
        "context_with_next_sentence": true
    },
    {
        "source_sentence": "』既發願已，額上自然出五百億寶珠，瑠璃頗梨一切眾色無不具足，如紫紺摩尼表裏暎徹。",
        "from": "T14n0452_001:0419a12_13",
        "context_with_next_sentence": true
    },
    {
        "source_sentence": "此摩尼光迴旋空中，化為四十九重微妙寶宮，一一欄楯萬億梵摩尼寶所共合成。",
        "from": "T14n0452_001:0419a14_13",
        "context_with_next_sentence": true
    },
    {
        "source_sentence": "諸欄楯間自然化生九億天子、五百億天女，一一天子手中化生無量億萬七寶蓮華，一一蓮華上有無量億光，其光明中具諸樂器。",
        "from": "T14n0452_001:0419a17_14",
        "context_with_next_sentence": true
    },
    {
        "source_sentence": "如是天樂不鼓自鳴，此聲出時，諸女自然執眾樂器，競起歌舞；",
        "from": "T14n0452_001:0419a19_6",
        "context_with_next_sentence": true
    },
    {
        "source_sentence": "所詠歌音演說十善、四弘誓願，諸天聞者皆發無上道心。",
        "from": "T14n0452_001:0419a20_13",
        "context_with_next_sentence": true
    },
    {
        "source_sentence": "「時諸園中有八色瑠璃渠，一一渠有五百億寶珠而用合成，一一渠中有八味水，八色具足。",
        "from": "T14n0452_001:0419a22_16",
        "context_with_next_sentence": true
    },
    {
        "source_sentence": "其水上湧游梁棟間，於四門外化生四花，水出華中如寶花流。",
        "from": "T14n0452_001:0419a24_7",
        "context_with_next_sentence": true
    },
    {
        "source_sentence": "一一華上有二十四天女，身色微妙如諸菩薩莊嚴身相，手中自然化五百億寶器，一一器中，天諸甘露自然盈滿，左肩荷佩無量瓔珞，右肩復負無量樂器，如雲住空從水而出，讚歎菩薩六波羅蜜；",
        "from": "T14n0452_001:0419a29_2",
        "context_with_next_sentence": true
    },
    {
        "source_sentence": "若有往生兜率天上，自然得此天女侍御。",
        "from": "T14n0452_001:0419b01_3",
        "context_with_next_sentence": true
    },
    {
        "source_sentence": "亦有七寶大師子座，高四由旬，閻浮檀金、無量眾寶以為莊嚴，座四角頭生四蓮華，一一蓮華百寶所成，一一寶出百億光明。",
        "from": "T14n0452_001:0419b03_19",
        "context_with_next_sentence": true
    },
    {
        "source_sentence": "其光微妙，化為五百億眾寶雜花，莊嚴寶帳。",
        "from": "T14n0452_001:0419b04_19",
        "context_with_next_sentence": true
    },
    {
        "source_sentence": "「時十方面百千梵王，各各持一梵天妙寶，以為寶鈴懸寶帳上。",
        "from": "T14n0452_001:0419b06_7",
        "context_with_next_sentence": true
    },
    {
        "source_sentence": "時小梵王持天眾寶，以為羅網彌覆帳上。",
        "from": "T14n0452_001:0419b07_7",
        "context_with_next_sentence": true
    },
    {
        "source_sentence": "爾時百千無數天子天女眷屬，各持寶華以布座上。",
        "from": "T14n0452_001:0419b08_11",
        "context_with_next_sentence": true
    },
    {
        "source_sentence": "是諸蓮花自然皆出五百億寶女，手執白拂侍立帳內。",
        "from": "T14n0452_001:0419b09_16",
        "context_with_next_sentence": true
    },
    {
        "source_sentence": "「持宮四角有四寶柱，一一寶柱有百千樓閣，梵摩尼珠以為絞絡。",
        "from": "T14n0452_001:0419b11_8",
        "context_with_next_sentence": true
    },
    {
        "source_sentence": "時諸閣間有百千天女，色妙無比手執樂器，其樂音中，演說苦、空、無常、無我、諸波羅蜜；",
        "from": "T14n0452_001:0419b13_12",
        "context_with_next_sentence": true
    },
    {
        "source_sentence": "如是天宮有百億萬無量寶色，一一諸女亦同寶色。",
        "from": "T14n0452_001:0419b14_13",
        "context_with_next_sentence": true
    },
    {
        "source_sentence": "「爾時十方無量諸天命終，皆願往生兜率天宮。",
        "from": "T14n0452_001:0419b15_14",
        "context_with_next_sentence": true
    },
    {
        "source_sentence": "「時兜率天宮有五大神：",
        "from": "T14n0452_001:0419b16_6",
        "context_with_next_sentence": true
    },
    {
        "source_sentence": "「第一大神名曰寶幢，身雨七寶散宮牆內，一一寶珠化成無量樂器，懸處空中不鼓自鳴，有無量音適眾生意；",
        "from": "T14n0452_001:0419b19_11",
        "context_with_next_sentence": true
    },
    {
        "source_sentence": "第二大神名曰花德，身雨眾花彌覆宮牆，化成花蓋，一一花蓋百千幢幡以為導引；",
        "from": "T14n0452_001:0419b21_10",
        "context_with_next_sentence": true
    },
    {
        "source_sentence": "第三大神名曰香音，身毛孔中雨出微妙海此岸旃檀香，其香如雲，作百寶色遶宮七匝；",
        "from": "T14n0452_001:0419b23_12",
        "context_with_next_sentence": true
    },
    {
        "source_sentence": "第四大神名曰喜樂，雨如意珠，一一寶珠自然住在幢幡之上，顯說無量歸佛、歸法、歸比丘僧，及說五戒、無量善法、諸波羅蜜，饒益勸助菩提意者；",
        "from": "T14n0452_001:0419b27_2",
        "context_with_next_sentence": true
    },
    {
        "source_sentence": "第五大神名曰正音聲，身諸毛孔流出眾水，一一水上有五百億花，一一華上有二十五玉女，一一玉女身諸毛孔出一切音，聲勝天魔后所有音樂。",
        "from": "T14n0452_001:0419c01_11",
        "context_with_next_sentence": true
    },
    {
        "source_sentence": "」佛告優波離：",
        "from": "T14n0452_001:0419c01_18",
        "context_with_next_sentence": true
    },
    {
        "source_sentence": "「此名兜率陀天十善報應勝妙福處。",
        "from": "T14n0452_001:0419c02_13",
        "context_with_next_sentence": true
    },
    {
        "source_sentence": "若我住世一小劫中，廣說一生補處菩薩報應及十善果者不能窮盡，今為汝等畧而解說。",
        "from": "T14n0452_001:0419c04_15",
        "context_with_next_sentence": true
    },
    {
        "source_sentence": "」佛告優波離：",
        "from": "T14n0452_001:0419c05_3",
        "context_with_next_sentence": true
    },
    {
        "source_sentence": "「若有比丘及一切大眾，不厭生死樂生天者、愛敬無上菩提心者、欲為彌勒作弟子者，當作是觀。",
        "from": "T14n0452_001:0419c07_11",
        "context_with_next_sentence": true
    },
    {
        "source_sentence": "作是觀者，應持五戒八齋具足戒，身心精進不求斷結，修十善法，一一思惟兜率陀天上上妙快樂，作是觀者名為正觀，若他觀者名為邪觀。",
        "from": "T14n0452_001:0419c10_17",
        "context_with_next_sentence": true
    },
    {
        "source_sentence": "」爾時優波離即從座起，整衣服頭面作禮，白佛言：",
        "from": "T14n0452_001:0419c12_3",
        "context_with_next_sentence": true
    },
    {
        "source_sentence": "「世尊！",
        "from": "T14n0452_001:0419c12_7",
        "context_with_next_sentence": true
    },
    {
        "source_sentence": "兜率陀天上乃有如是極妙樂事，今此大士何時於閻浮提沒生於彼天？",
        "from": "T14n0452_001:0419c14_1",
        "context_with_next_sentence": true
    },
    {
        "source_sentence": "」佛告優波離：",
        "from": "T14n0452_001:0419c14_8",
        "context_with_next_sentence": true
    },
    {
        "source_sentence": "「彌勒先於波羅捺國劫波利村波婆利大婆羅門家生，却後十二年，二月十五日還本生處，結加趺坐如入滅定。",
        "from": "T14n0452_001:0419c17_2",
        "context_with_next_sentence": true
    },
    {
        "source_sentence": "身紫金色，光明豔赫如百千日，上至兜率陀天。",
        "from": "T14n0452_001:0419c18_3",
        "context_with_next_sentence": true
    },
    {
        "source_sentence": "其身舍利如鑄金像不動不搖，身圓光中有首楞嚴三昧般若波羅蜜字義炳然。",
        "from": "T14n0452_001:0419c20_1",
        "context_with_next_sentence": true
    },
    {
        "source_sentence": "時諸人天，尋即為起眾寶妙塔供養舍利。",
        "from": "T14n0452_001:0419c21_1",
        "context_with_next_sentence": true
    },
    {
        "source_sentence": "時兜率陀天七寶臺內摩尼殿上，師子床座忽然化生，於蓮華上結加趺坐，身如閻浮檀金色，長十六由旬，三十二相、八十種好皆悉具足，頂上肉髻髮紺瑠璃色，釋迦毘楞伽摩尼、百千萬億甄叔迦寶以嚴天冠。",
        "from": "T14n0452_001:0419c25_15",
        "context_with_next_sentence": true
    },
    {
        "source_sentence": "其天寶冠有百萬億色，一一色中有無量百千化佛，諸化菩薩以為侍者；",
        "from": "T14n0452_001:0419c27_8",
        "context_with_next_sentence": true
    },
    {
        "source_sentence": "復有他方諸大菩薩，作十八變隨意自在住天冠中。",
        "from": "T14n0452_001:0419c28_12",
        "context_with_next_sentence": true
    },
    {
        "source_sentence": "彌勒眉間有白毫相光，流出眾光作百寶色，三十二相，一一相中有五百億寶色，一一好亦有五百億寶色，一一相好艶出八萬四千光明雲；",
        "from": "T14n0452_001:0420a03_2",
        "context_with_next_sentence": true
    },
    {
        "source_sentence": "與諸天子各坐花座，晝夜六時，常說不退轉地法輪之行；",
        "from": "T14n0452_001:0420a04_8",
        "context_with_next_sentence": true
    },
    {
        "source_sentence": "經一時中成就五百億天子，令不退轉於阿耨多羅三藐三菩提。",
        "from": "T14n0452_001:0420a06_1",
        "context_with_next_sentence": true
    },
    {
        "source_sentence": "如是處兜率陀天，晝夜恒說此法，度諸天子。",
        "from": "T14n0452_001:0420a07_3",
        "context_with_next_sentence": true
    },
    {
        "source_sentence": "閻浮提歲數五十六億萬歲，爾乃下生於閻浮提，如《彌勒下生經》說。",
        "from": "T14n0452_001:0420a08_15",
        "context_with_next_sentence": true
    },
    {
        "source_sentence": "」佛告優波離：",
        "from": "T14n0452_001:0420a09_1",
        "context_with_next_sentence": true
    },
    {
        "source_sentence": "「是名彌勒菩薩於閻浮提沒生兜率陀天因緣。",
        "from": "T14n0452_001:0420a10_3",
        "context_with_next_sentence": true
    },
    {
        "source_sentence": "佛滅度後我諸弟子，若有精勤修諸功德、威儀不缺，掃塔塗地，以眾名香、妙花供養，行眾三昧深入正受，讀誦經典，如是等人應當至心，雖不斷結如得六通，應當繫念念佛形像，稱彌勒名。",
        "from": "T14n0452_001:0420a14_15",
        "context_with_next_sentence": true
    },
    {
        "source_sentence": "如是等輩，若一念頃受八戒齋，修諸淨業發弘誓願，命終之後，譬如壯士屈申臂頃，即得往生兜率陀天，於蓮華上結加趺坐，百千天子作天伎樂，持天曼陀羅花、摩訶曼陀羅華，以散其上讚言：",
        "from": "T14n0452_001:0420a19_5",
        "context_with_next_sentence": true
    },
    {
        "source_sentence": "『善哉，善哉！",
        "from": "T14n0452_001:0420a19_12",
        "context_with_next_sentence": true
    },
    {
        "source_sentence": "善男子！",
        "from": "T14n0452_001:0420a19_16",
        "context_with_next_sentence": true
    },
    {
        "source_sentence": "汝於閻浮提廣修福業來生此處。",
        "from": "T14n0452_001:0420a20_9",
        "context_with_next_sentence": true
    },
    {
        "source_sentence": "此處名兜率陀天，今此天主名曰彌勒，汝當歸依。",
        "from": "T14n0452_001:0420a21_13",
        "context_with_next_sentence": true
    },
    {
        "source_sentence": "』應聲即禮，禮已諦觀眉間白毫相光，即得超越九十億劫生死之罪。",
        "from": "T14n0452_001:0420a23_6",
        "context_with_next_sentence": true
    },
    {
        "source_sentence": "是時菩薩隨其宿緣，為說妙法，令其堅固不退轉於無上道心。",
        "from": "T14n0452_001:0420a24_14",
        "context_with_next_sentence": true
    },
    {
        "source_sentence": "如是等眾生若淨諸業、行六事法，必定無疑，當得生於兜率天上值遇彌勒，亦隨彌勒下閻浮提，第一聞法，於未來世，值遇賢劫一切諸佛，於星宿劫，亦得值遇諸佛世尊，於諸佛前受菩提記。",
        "from": "T14n0452_001:0420a29_6",
        "context_with_next_sentence": true
    },
    {
        "source_sentence": "」佛告優波離：",
        "from": "T14n0452_001:0420a29_13",
        "context_with_next_sentence": true
    },
    {
        "source_sentence": "「佛滅度後，比丘、比丘尼、優婆塞、優婆夷，天、龍、夜叉、乾闥婆、阿脩羅、迦樓羅、緊那羅、摩睺羅伽等是諸大眾，若有得聞彌勒菩薩摩訶薩名者，聞已歡喜恭敬禮拜，此人命終如彈指頃即得往生，如前無異；",
        "from": "T14n0452_001:0420b04_6",
        "context_with_next_sentence": true
    },
    {
        "source_sentence": "但得聞是彌勒名者，命終亦不墮黑闇處、邊地、邪見、諸惡律儀，恒生正見眷屬成就，不謗三寶。",
        "from": "T14n0452_001:0420b06_9",
        "context_with_next_sentence": true
    },
    {
        "source_sentence": "」佛告優波離：",
        "from": "T14n0452_001:0420b06_16",
        "context_with_next_sentence": true
    },
    {
        "source_sentence": "「若善男子、善女人，犯諸禁戒造眾惡業，聞是菩薩大悲名字，五體投地誠心懺悔，是諸惡業速得清淨。",
        "from": "T14n0452_001:0420b09_3",
        "context_with_next_sentence": true
    },
    {
        "source_sentence": "未來世中諸眾生等，聞是菩薩大悲名稱，造立形像，香花、衣服、繒蓋、幢幡，禮拜繫念，此人命欲終時，彌勒菩薩放眉間白毫大人相光，與諸天子雨曼陀羅花，來迎此人。",
        "from": "T14n0452_001:0420b12_18",
        "context_with_next_sentence": true
    },
    {
        "source_sentence": "此人須臾即得往生，值遇彌勒，頭面禮敬，未舉頭頃便得聞法，即於無上道得不退轉，於未來世得值恒河沙等諸佛如來。",
        "from": "T14n0452_001:0420b15_16",
        "context_with_next_sentence": true
    },
    {
        "source_sentence": "」佛告優波離：",
        "from": "T14n0452_001:0420b16_4",
        "context_with_next_sentence": true
    },
    {
        "source_sentence": "「汝今諦聽，是彌勒菩薩於未來世，當為眾生作大歸依處。",
        "from": "T14n0452_001:0420b17_11",
        "context_with_next_sentence": true
    },
    {
        "source_sentence": "若有歸依彌勒菩薩者，當知是人於無上道得不退轉。",
        "from": "T14n0452_001:0420b19_1",
        "context_with_next_sentence": true
    },
    {
        "source_sentence": "彌勒菩薩成多陀阿伽度、阿羅訶、三藐三佛陀時，如此行人，見佛光明即得授記。",
        "from": "T14n0452_001:0420b20_17",
        "context_with_next_sentence": true
    },
    {
        "source_sentence": "」佛告優波離：",
        "from": "T14n0452_001:0420b21_5",
        "context_with_next_sentence": true
    },
    {
        "source_sentence": "「佛滅度後，四部弟子、天、龍、鬼神，若有欲生兜率陀天者，當作是觀繫念思惟，念兜率陀天，持佛禁戒，一日至七日，思念十善行十善道，以此功德迴向願生彌勒前者，當作是觀。",
        "from": "T14n0452_001:0420b25_9",
        "context_with_next_sentence": true
    },
    {
        "source_sentence": "作是觀者，若見一天人、見一蓮花，若一念頃稱彌勒名，此人除却千二百劫生死之罪；",
        "from": "T14n0452_001:0420b27_10",
        "context_with_next_sentence": true
    },
    {
        "source_sentence": "但聞彌勒名合掌恭敬，此人除却五十劫生死之罪；",
        "from": "T14n0452_001:0420b28_14",
        "context_with_next_sentence": true
    },
    {
        "source_sentence": "若有敬禮彌勒者，除却百億劫生死之罪；",
        "from": "T14n0452_001:0420b29_14",
        "context_with_next_sentence": true
    },
    {
        "source_sentence": "設不生天，未來世中龍花菩提樹下亦得值遇，發無上心。",
        "from": "T14n0452_001:0420c02_2",
        "context_with_next_sentence": true
    },
    {
        "source_sentence": "」說是語時，無量大眾即從坐起，頂禮佛足，禮彌勒足，遶佛及彌勒菩薩百千匝。",
        "from": "T14n0452_001:0420c04_15",
        "context_with_next_sentence": true
    },
    {
        "source_sentence": "未得道者各發誓願：",
        "from": "T14n0452_001:0420c05_6",
        "context_with_next_sentence": true
    },
    {
        "source_sentence": "「我等天人八部，今於佛前發誠實誓願，於未來世值遇彌勒，捨此身已皆得上生兜率陀天。",
        "from": "T14n0452_001:0420c07_9",
        "context_with_next_sentence": true
    },
    {
        "source_sentence": "」世尊記曰：",
        "from": "T14n0452_001:0420c07_15",
        "context_with_next_sentence": true
    },
    {
        "source_sentence": "「汝等及未來世修福持戒，皆當往生彌勒菩薩前，為彌勒菩薩之所攝受。",
        "from": "T14n0452_001:0420c09_8",
        "context_with_next_sentence": true
    },
    {
        "source_sentence": "」佛告優波離：",
        "from": "T14n0452_001:0420c09_15",
        "context_with_next_sentence": true
    },
    {
        "source_sentence": "「作是觀者名為正觀，若他觀者名為邪觀。",
        "from": "T14n0452_001:0420c10_14",
        "context_with_next_sentence": true
    },
    {
        "source_sentence": "」爾時，尊者阿難即從座起，叉手長跪白佛言：",
        "from": "T14n0452_001:0420c11_19",
        "context_with_next_sentence": true
    },
    {
        "source_sentence": "「世尊！",
        "from": "T14n0452_001:0420c12_3",
        "context_with_next_sentence": true
    },
    {
        "source_sentence": "善哉世尊！",
        "from": "T14n0452_001:0420c12_8",
        "context_with_next_sentence": true
    },
    {
        "source_sentence": "快說彌勒所有功德，亦記未來世修福眾生所得果報，我今隨喜。",
        "from": "T14n0452_001:0420c13_16",
        "context_with_next_sentence": true
    },
    {
        "source_sentence": "唯然世尊！",
        "from": "T14n0452_001:0420c14_2",
        "context_with_next_sentence": true
    },
    {
        "source_sentence": "此法之要云何受持？",
        "from": "T14n0452_001:0420c14_11",
        "context_with_next_sentence": true
    },
    {
        "source_sentence": "當何名此經？",
        "from": "T14n0452_001:0420c14_17",
        "context_with_next_sentence": true
    },
    {
        "source_sentence": "」佛告阿難：",
        "from": "T14n0452_001:0420c15_3",
        "context_with_next_sentence": true
    },
    {
        "source_sentence": "「汝持佛語慎勿忘失，為未來世開生天路、示菩提相，莫斷佛種。",
        "from": "T14n0452_001:0420c16_14",
        "context_with_next_sentence": true
    },
    {
        "source_sentence": "此經名『彌勒菩薩般涅槃』，亦名『觀彌勒菩薩生兜率陀天勸發菩提心』，如是受持。",
        "from": "T14n0452_001:0420c18_12",
        "context_with_next_sentence": true
    },
    {
        "source_sentence": "」佛說是語時，他方來會十萬菩薩，得首楞嚴三昧；",
        "from": "T14n0452_001:0420c19_15",
        "context_with_next_sentence": true
    },
    {
        "source_sentence": "八萬億諸天發菩提心，皆願隨從彌勒下生。",
        "from": "T14n0452_001:0420c20_16",
        "context_with_next_sentence": true
    },
    {
        "source_sentence": "佛說是語時，四部弟子、天龍八部，聞佛所說，皆大歡喜，禮佛而退。",
        "from": "T14n0452_001:0420c22_11",
        "context_with_next_sentence": true
    },
    {
        "source_sentence": "佛說觀彌勒菩薩上生兜率天經",
        "from": "T14n0452_001:0420c23_100",
        "context_with_next_sentence": false
    }
]