{
    "T02n0114_001:0506c11_0": "佛說馬有三相經(出雜阿含別譯)",
    "T02n0114_001:0506c13_0": "後漢沙門支曜譯",
    "T02n0114_001:0506c14_0": "聞如是：一時，佛在舍衛國祇樹給孤獨園。",
    "T02n0114_001:0506c14_1": "佛便告諸比丘：「善馬有三相，用入官可給御、中王意，得名為官馬。",
    "T02n0114_001:0506c16_2": "何等為三相？",
    "T02n0114_001:0506c16_3": "一者有善馬意自能走，二者有力，三者端正好色，是為三相，善馬中入官。",
    "T02n0114_001:0506c18_4": "善人亦有三相，自得善意名聞亦豪，舉人敬難之，可受人禮能福天下。",
    "T02n0114_001:0506c20_0": "何等為三相？",
    "T02n0114_001:0506c20_1": "有善人得意能走、有力、有端正色。",
    "T02n0114_001:0506c21_2": "何等為善人得意能走？",
    "T02n0114_001:0506c21_3": "有善人得意是苦如有知，為是習、為是盡敗、為是道識，如是善人得意為走。",
    "T02n0114_001:0506c23_4": "何等為善人得意為力？",
    "T02n0114_001:0506c23_5": "為有弊惡態當為斷，盡力求之，精進求者意棄惡，未起弊惡態不復起，未起善意當為起，已起善意當為止不忘減稍稍增多，行意俱善行盡力求，制意棄惡，如是善人得力。",
    "T02n0114_001:0506c27_6": "何等為善人得意有色端正？",
    "T02n0114_001:0506c28_7": "是間有善人得意避五樂、避弊惡，能到四棄得行，如是善人得意有色。",
    "T02n0114_001:0507a01_8": "是為三因緣諦行，善人得意名聞為能主舉人難之，可取禮天下如是。」",
    "T02n0114_001:0507a02_9": "佛說如是。",
    "T02n0114_001:0507a03_0": "佛說馬有三相經"
}