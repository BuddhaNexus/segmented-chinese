[
    {
        "source_sentence": "高僧傳序錄卷第十四",
        "from": "T50n2059_014:0418b02_0",
        "context_with_next_sentence": true
    },
    {
        "source_sentence": "梁會稽嘉祥寺沙門釋慧皎撰",
        "from": "T50n2059_014:0418b04_0",
        "context_with_next_sentence": true
    },
    {
        "source_sentence": "原夫至道沖漠，假蹄筌而後彰；玄致幽凝，",
        "from": "T50n2059_014:0418b05_0",
        "context_with_next_sentence": true
    },
    {
        "source_sentence": "藉師保以成用。",
        "from": "T50n2059_014:0418b06_6",
        "context_with_next_sentence": true
    },
    {
        "source_sentence": "是由聖迹迭興，賢能異託。",
        "from": "T50n2059_014:0418b06_18",
        "context_with_next_sentence": true
    },
    {
        "source_sentence": "辯忠烈孝慈，以定君敬之道；",
        "from": "T50n2059_014:0418b07_12",
        "context_with_next_sentence": true
    },
    {
        "source_sentence": "明詩書禮樂，以成風俗之訓。",
        "from": "T50n2059_014:0418b08_6",
        "context_with_next_sentence": true
    },
    {
        "source_sentence": "或忘功遺事，尚彼虛沖；",
        "from": "T50n2059_014:0418b08_17",
        "context_with_next_sentence": true
    },
    {
        "source_sentence": "或體任榮枯，重茲達命。",
        "from": "T50n2059_014:0418b09_9",
        "context_with_next_sentence": true
    },
    {
        "source_sentence": "而皆教但域中，功存近益。",
        "from": "T50n2059_014:0418b10_2",
        "context_with_next_sentence": true
    },
    {
        "source_sentence": "斯蓋漸染之方，未奧盡其神性。",
        "from": "T50n2059_014:0418b10_16",
        "context_with_next_sentence": true
    },
    {
        "source_sentence": "至若能仁之為訓也，考業果幽微，則循復三世；",
        "from": "T50n2059_014:0418b11_18",
        "context_with_next_sentence": true
    },
    {
        "source_sentence": "言至理高妙，則貫絕百靈。",
        "from": "T50n2059_014:0418b12_11",
        "context_with_next_sentence": true
    },
    {
        "source_sentence": "若夫啟《十地》以辯慧宗，顯二諦以詮智府。",
        "from": "T50n2059_014:0418b13_12",
        "context_with_next_sentence": true
    },
    {
        "source_sentence": "窮神盡性之旨，管一樞極之致。",
        "from": "T50n2059_014:0418b14_9",
        "context_with_next_sentence": true
    },
    {
        "source_sentence": "餘教方之，猶群流之歸巨󱐙，眾星之共北辰，悠哉邈矣。",
        "from": "T50n2059_014:0418b15_15",
        "context_with_next_sentence": true
    },
    {
        "source_sentence": "信難得以言尚。",
        "from": "T50n2059_014:0418b16_4",
        "context_with_next_sentence": true
    },
    {
        "source_sentence": "至迺教滿三千，形遍六道。",
        "from": "T50n2059_014:0418b16_16",
        "context_with_next_sentence": true
    },
    {
        "source_sentence": "皆所以接引幽昏，為大利益。",
        "from": "T50n2059_014:0418b17_11",
        "context_with_next_sentence": true
    },
    {
        "source_sentence": "而以淨穢異聞，昇墜殊見。",
        "from": "T50n2059_014:0418b18_4",
        "context_with_next_sentence": true
    },
    {
        "source_sentence": "故秋方先音形之本，東國後見聞之益。",
        "from": "T50n2059_014:0418b19_4",
        "context_with_next_sentence": true
    },
    {
        "source_sentence": "雲龍表於夜明，風虎彰乎宵夢。",
        "from": "T50n2059_014:0418b19_18",
        "context_with_next_sentence": true
    },
    {
        "source_sentence": "鴻風既扇，大化斯融。",
        "from": "T50n2059_014:0418b20_9",
        "context_with_next_sentence": true
    },
    {
        "source_sentence": "自爾西域名僧往往而至，或傳度經法，或教授禪道，或以異迹化人，或以神力救物。",
        "from": "T50n2059_014:0418b22_9",
        "context_with_next_sentence": true
    },
    {
        "source_sentence": "自漢之梁，紀曆彌遠。",
        "from": "T50n2059_014:0418b23_1",
        "context_with_next_sentence": true
    },
    {
        "source_sentence": "世涉六代，年將五百。",
        "from": "T50n2059_014:0418b23_11",
        "context_with_next_sentence": true
    },
    {
        "source_sentence": "此土桑門，含章秀起，群英間出，迭有其人。",
        "from": "T50n2059_014:0418b24_11",
        "context_with_next_sentence": true
    },
    {
        "source_sentence": "眾家記錄，敘載各異。",
        "from": "T50n2059_014:0418b25_1",
        "context_with_next_sentence": true
    },
    {
        "source_sentence": "沙門法濟，偏敘高逸一迹。",
        "from": "T50n2059_014:0418b25_13",
        "context_with_next_sentence": true
    },
    {
        "source_sentence": "沙門法安，但列志節一行。",
        "from": "T50n2059_014:0418b26_4",
        "context_with_next_sentence": true
    },
    {
        "source_sentence": "沙門僧寶，止命遊方一科。",
        "from": "T50n2059_014:0418b26_16",
        "context_with_next_sentence": true
    },
    {
        "source_sentence": "沙門法進，迺通撰傳論。",
        "from": "T50n2059_014:0418b27_7",
        "context_with_next_sentence": true
    },
    {
        "source_sentence": "而辭事闕略，並皆互有繁簡，出沒成異。",
        "from": "T50n2059_014:0418b28_6",
        "context_with_next_sentence": true
    },
    {
        "source_sentence": "考之行事，未見其歸。",
        "from": "T50n2059_014:0418b28_16",
        "context_with_next_sentence": true
    },
    {
        "source_sentence": "宋臨川康王義慶《宣驗記》及《幽明錄》、太原王琰《冥祥記》、彭城劉俊《益部寺記》、沙門曇宗《京師寺記》、太原王延秀《感應傳》、朱君台《徵應傳》、陶淵明《搜神錄》，並傍出諸僧，敘其風素，而皆是附見，亟多疎闕。",
        "from": "T50n2059_014:0418c04_7",
        "context_with_next_sentence": true
    },
    {
        "source_sentence": "齊竟陵文宣王《三寶記傳》，或稱佛史，或號僧錄，既三寶共敘，辭旨相關，混濫難求，更為蕪昧。",
        "from": "T50n2059_014:0418c06_9",
        "context_with_next_sentence": true
    },
    {
        "source_sentence": "瑯瑘王巾所撰《僧史》意似該綜，而文體未足。",
        "from": "T50n2059_014:0418c07_10",
        "context_with_next_sentence": true
    },
    {
        "source_sentence": "沙門僧祐撰《三藏記》。",
        "from": "T50n2059_014:0418c08_2",
        "context_with_next_sentence": true
    },
    {
        "source_sentence": "止有三十餘僧，所無甚眾。",
        "from": "T50n2059_014:0418c08_14",
        "context_with_next_sentence": true
    },
    {
        "source_sentence": "中書郎郄景興《東山僧傳》、治中張孝秀《廬山僧傳》、中書陸明霞《沙門傳》，各競舉一方，不通今古；",
        "from": "T50n2059_014:0418c10_18",
        "context_with_next_sentence": true
    },
    {
        "source_sentence": "務存一善，不及餘行。",
        "from": "T50n2059_014:0418c11_7",
        "context_with_next_sentence": true
    },
    {
        "source_sentence": "逮乎即時，亦繼有作者。",
        "from": "T50n2059_014:0418c11_18",
        "context_with_next_sentence": true
    },
    {
        "source_sentence": "然或褒贊之下，過相揄揚；",
        "from": "T50n2059_014:0418c12_11",
        "context_with_next_sentence": true
    },
    {
        "source_sentence": "或敘事之中，空列辭費。",
        "from": "T50n2059_014:0418c13_3",
        "context_with_next_sentence": true
    },
    {
        "source_sentence": "求之實理，無的可稱。",
        "from": "T50n2059_014:0418c13_13",
        "context_with_next_sentence": true
    },
    {
        "source_sentence": "或復嫌以繁廣，刪減其事，而抗迹之奇，多所遺削，謂出家之士，處國賓王，不應勵然自遠，高蹈獨絕。",
        "from": "T50n2059_014:0418c16_3",
        "context_with_next_sentence": true
    },
    {
        "source_sentence": "尋辭榮棄愛，本以異俗為賢。",
        "from": "T50n2059_014:0418c16_16",
        "context_with_next_sentence": true
    },
    {
        "source_sentence": "若此而不論，竟何所紀。",
        "from": "T50n2059_014:0418c17_9",
        "context_with_next_sentence": true
    },
    {
        "source_sentence": "嘗以暇日，遇覽群作。",
        "from": "T50n2059_014:0418c17_19",
        "context_with_next_sentence": true
    },
    {
        "source_sentence": "輒搜撿雜錄數十餘家，及晉、宋、齊、梁、春秋書史，秦、趙、燕、涼、荒朝偽曆，地理雜篇，孤文片記。",
        "from": "T50n2059_014:0418c20_1",
        "context_with_next_sentence": true
    },
    {
        "source_sentence": "并博諮古老，廣訪先達，校其有無，取其同異。",
        "from": "T50n2059_014:0418c21_3",
        "context_with_next_sentence": true
    },
    {
        "source_sentence": "始于漢明帝永平十年，終至梁天監十八年，凡四百五十三載，二百五十七人，又傍出附見者二百餘人。",
        "from": "T50n2059_014:0418c23_9",
        "context_with_next_sentence": true
    },
    {
        "source_sentence": "開其德業，大為十例：",
        "from": "T50n2059_014:0418c24_1",
        "context_with_next_sentence": true
    },
    {
        "source_sentence": "一曰譯經，二曰義解，三曰神異，四曰習禪，五曰明律，六曰遺身，七曰誦經，八曰興福，九曰經師，十曰唱導。",
        "from": "T50n2059_014:0418c26_11",
        "context_with_next_sentence": true
    },
    {
        "source_sentence": "然法流東土，蓋由傳譯之勳。",
        "from": "T50n2059_014:0419a01_4",
        "context_with_next_sentence": true
    },
    {
        "source_sentence": "或踰越沙險，或泛漾洪波，皆忘形殉道，委命弘法。",
        "from": "T50n2059_014:0419a02_9",
        "context_with_next_sentence": true
    },
    {
        "source_sentence": "震旦開明，一焉是賴。",
        "from": "T50n2059_014:0419a03_1",
        "context_with_next_sentence": true
    },
    {
        "source_sentence": "茲德可崇，故列之篇首。",
        "from": "T50n2059_014:0419a03_12",
        "context_with_next_sentence": true
    },
    {
        "source_sentence": "至若慧解開神，則道兼萬億；",
        "from": "T50n2059_014:0419a04_5",
        "context_with_next_sentence": true
    },
    {
        "source_sentence": "通感適化，則彊暴以綏；",
        "from": "T50n2059_014:0419a04_16",
        "context_with_next_sentence": true
    },
    {
        "source_sentence": "靖念安禪，則功德森茂；",
        "from": "T50n2059_014:0419a05_8",
        "context_with_next_sentence": true
    },
    {
        "source_sentence": "弘贊毘尼，則禁行清潔；",
        "from": "T50n2059_014:0419a05_19",
        "context_with_next_sentence": true
    },
    {
        "source_sentence": "忘形遺體，則矜吝革心；",
        "from": "T50n2059_014:0419a06_10",
        "context_with_next_sentence": true
    },
    {
        "source_sentence": "歌誦法言，則幽顯含慶；",
        "from": "T50n2059_014:0419a07_2",
        "context_with_next_sentence": true
    },
    {
        "source_sentence": "樹興福善，則遺像可傳。",
        "from": "T50n2059_014:0419a07_13",
        "context_with_next_sentence": true
    },
    {
        "source_sentence": "凡此八科，並以軌迹不同，化洽殊異。",
        "from": "T50n2059_014:0419a08_10",
        "context_with_next_sentence": true
    },
    {
        "source_sentence": "而皆德効四依，功在三業，故為群經之所稱美，眾聖之所褒述。",
        "from": "T50n2059_014:0419a10_1",
        "context_with_next_sentence": true
    },
    {
        "source_sentence": "及夫討覈源流，商搉取捨，皆列諸贊論，備之後文。",
        "from": "T50n2059_014:0419a11_6",
        "context_with_next_sentence": true
    },
    {
        "source_sentence": "而論所著辭，微異恒體，始標大意，類猶前序。",
        "from": "T50n2059_014:0419a12_8",
        "context_with_next_sentence": true
    },
    {
        "source_sentence": "未辯時人，事同後議。",
        "from": "T50n2059_014:0419a12_18",
        "context_with_next_sentence": true
    },
    {
        "source_sentence": "若間施前後，如謂煩雜。",
        "from": "T50n2059_014:0419a13_10",
        "context_with_next_sentence": true
    },
    {
        "source_sentence": "故總布一科之末，通稱為論。",
        "from": "T50n2059_014:0419a14_6",
        "context_with_next_sentence": true
    },
    {
        "source_sentence": "其轉讀宣唱，雖源出非遠，然而應機悟俗，實有偏功。",
        "from": "T50n2059_014:0419a15_11",
        "context_with_next_sentence": true
    },
    {
        "source_sentence": "故齊、宋雜記，咸條列秀者。",
        "from": "T50n2059_014:0419a16_4",
        "context_with_next_sentence": true
    },
    {
        "source_sentence": "今之所取，必其製用超絕。",
        "from": "T50n2059_014:0419a16_16",
        "context_with_next_sentence": true
    },
    {
        "source_sentence": "及有一分通感，迺編之傳末。",
        "from": "T50n2059_014:0419a17_10",
        "context_with_next_sentence": true
    },
    {
        "source_sentence": "如或異者，非所存焉。",
        "from": "T50n2059_014:0419a18_1",
        "context_with_next_sentence": true
    },
    {
        "source_sentence": "凡十科所敘，皆散在眾記。",
        "from": "T50n2059_014:0419a18_13",
        "context_with_next_sentence": true
    },
    {
        "source_sentence": "今止刪聚一處，故述而無作。",
        "from": "T50n2059_014:0419a19_7",
        "context_with_next_sentence": true
    },
    {
        "source_sentence": "俾夫披覽於一本之內，可兼諸要。",
        "from": "T50n2059_014:0419a20_3",
        "context_with_next_sentence": true
    },
    {
        "source_sentence": "其有繁辭虛贊，或德不及稱者，一皆省略。",
        "from": "T50n2059_014:0419a21_4",
        "context_with_next_sentence": true
    },
    {
        "source_sentence": "故述六代賢異，止為十三卷，并序錄合十四軸，號曰《高僧傳》。",
        "from": "T50n2059_014:0419a22_14",
        "context_with_next_sentence": true
    },
    {
        "source_sentence": "自前代所撰，多曰名僧。",
        "from": "T50n2059_014:0419a23_4",
        "context_with_next_sentence": true
    },
    {
        "source_sentence": "然名者，本實之賓也。",
        "from": "T50n2059_014:0419a23_14",
        "context_with_next_sentence": true
    },
    {
        "source_sentence": "若實行潛光，則高而不名。",
        "from": "T50n2059_014:0419a24_5",
        "context_with_next_sentence": true
    },
    {
        "source_sentence": "寡德適時。",
        "from": "T50n2059_014:0419a24_10",
        "context_with_next_sentence": true
    },
    {
        "source_sentence": "則名而不高。",
        "from": "T50n2059_014:0419a24_16",
        "context_with_next_sentence": true
    },
    {
        "source_sentence": "名而不高本非所紀；",
        "from": "T50n2059_014:0419a25_6",
        "context_with_next_sentence": true
    },
    {
        "source_sentence": "高而不名，則備今錄。",
        "from": "T50n2059_014:0419a25_16",
        "context_with_next_sentence": true
    },
    {
        "source_sentence": "故省名音，代以高字。",
        "from": "T50n2059_014:0419a26_7",
        "context_with_next_sentence": true
    },
    {
        "source_sentence": "其間草創，或有遺逸。",
        "from": "T50n2059_014:0419a26_17",
        "context_with_next_sentence": true
    },
    {
        "source_sentence": "今此一十四卷，備贊論者，意以為定。",
        "from": "T50n2059_014:0419a27_14",
        "context_with_next_sentence": true
    },
    {
        "source_sentence": "如未隱括，覽者詳焉。",
        "from": "T50n2059_014:0419a28_6",
        "context_with_next_sentence": true
    },
    {
        "source_sentence": "高僧傳第一卷譯經上十五人漢雒陽白馬寺攝摩騰漢雒陽白馬寺竺法蘭漢雒陽安清漢雒陽支樓迦讖竺佛朔　安玄　嚴佛調　支曜　康巨　康孟詳魏雒陽曇柯迦羅康僧鎧　曇帝　帛延魏吳建業建初寺康僧會魏吳武昌維祇難法立　法巨晉長安竺曇摩羅剎聶承遠　聶道真晉長安帛遠帛法祚　衛士度晉建康建初寺帛尸梨蜜晉長安僧伽跋澄佛圖羅剎晉長安曇摩難提趙政晉廬山僧伽提婆僧伽羅叉晉長安竺佛念晉江陵辛寺曇摩耶舍竺法度高僧傳第二卷譯經中七人晉長安鳩摩羅什晉長安弗若多羅晉長安曇摩流支晉壽春石磵寺卑摩羅叉晉長安佛陀耶舍晉京師道場寺佛馱跋陀羅晉河西曇無讖安陽矦　道普　法盛　法維　僧表高僧傳第三卷譯經下十三人宋江陵辛寺釋法顯宋黃龍釋曇無竭宋建康龍光寺佛馱什宋河西浮陀跋摩宋京師枳園寺釋智嚴宋六合山釋寶雲宋京師祇洹寺求那跋摩宋京師奉誠寺僧伽跋摩宋上定林寺曇摩蜜多宋京兆釋智猛宋京師道林寺畺良耶舍僧伽達多　僧伽羅多哆宋京師中興寺求那跋陀羅阿那摩低齊建康正觀寺求那毘地僧伽婆羅高僧傳第四卷義解一十四人晉洛陽朱士行竺叔蘭　無羅叉晉淮陽支孝龍晉豫章山康僧淵康法暢　支敏度晉高邑竺法雅毘浮　曇相　曇習晉中山康法朗令韶晉燉煌竺法乘竺法行　竺法存晉剡東仰山竺法潛竺法友　竺法蘊　竺法濟　康法讖晉剡沃洲山支遁支法度　竺法仰晉剡山于法蘭竺法興　支法淵　于法道晉剡白山于法開于法威晉燉煌于道邃晉剡葛峴山竺法崇道寶晉始寧山竺法義晉東莞竺僧度竺慧超高僧傳第五卷義解二十五人晉長安五級寺釋道安王嘉晉蒱坂釋法和晉泰山崑崙巖竺僧朗支　僧敦晉京師瓦官寺竺法汰曇壹　曇貳晉飛龍山釋僧先道護晉荊州上明竺僧輔晉京師瓦官寺竺僧敷晉荊州長沙寺釋曇翼僧衛晉荊州長沙寺釋法遇晉荊州上明釋曇徽晉長安覆舟山釋道立僧常　法濬晉長沙寺釋曇誡晉於替青山竺法曠晉吳虎丘東寺竺道壹帛道猷　道寶　道施晉山陰嘉祥寺釋慧虔曇誡　智明高僧傳第六卷義解三十三人晉廬山釋慧遠晉蜀龍淵寺釋慧持慧巖　僧恭　道泓　曇蘭晉廬山釋慧永僧融晉廬山釋僧濟晉新陽釋法安晉廬山釋曇邕晉吳臺寺釋道祖慧要　曇順　曇說　法幽　道恒　道授晉長安大寺釋僧󰒯弘覺晉彭城郡釋道融晉長安釋曇影晉長安釋僧叡僧揩晉長安釋道恒道標晉長安釋僧肇高僧傳第七卷義解四三十二人宋京師龍光寺竺道生寶林　法寶　慧生宋京師烏衣寺釋慧叡宋京師東安寺釋慧嚴法智宋京師道場寺釋慧觀僧馥　法業宋京師祇洹寺釋慧義僧睿宋京師彭城寺釋道淵慧琳宋京師彭城寺釋僧弼宋東阿釋慧靜宋京師祇洹寺釋僧苞法和宋餘杭方顯寺釋僧詮宋江陵辛寺釋曇鑒道海　慧龕　慧恭　曇泓　道廣宋廬山凌雲寺釋慧安宋淮南中寺釋曇無成曇冏宋京師靈味寺釋僧含道含宋江陵瑟琶寺釋僧徹僧莊宋吳虎丘山釋曇諦宋壽春石磵寺釋僧導僧因　僧音　僧成宋蜀武擔寺釋道汪普明　道誾宋山陰天柱山釋慧靜宋長沙麓山釋法愍僧宗宋京師北多寶寺釋道亮靜林　慧隆宋丹陽釋梵敏僧籥宋京師中興寺釋道溫僧慶　慧定　慧嵩宋京師中興寺釋曇斌曇濟　曇宗宋京師何園寺釋慧亮宋下定林寺釋僧鏡曇隆宋京師靈根寺釋僧瑾曇度　玄運宋京師興皇寺釋道猛道堅　慧鸞　慧敷　慧訓　道明宋山陰靈嘉寺釋超進曇機　道憑宋吳興小山釋法瑤曇瑤宋京師新安寺釋道猷道慈　慧整　覺世宋京師治城寺釋慧通高僧傳第八卷義解五二十七人齊偽魏濟州釋僧淵慧記　道登齊偽魏釋曇度齊京師莊嚴寺釋道慧玄趣　僧達齊京師中興寺釋僧鍾曇纖　曇遷　僧表　僧最　敏達　僧寶齊京師天保寺釋僧盛齊京師湘宮寺釋弘充法鮮齊高昌郡釋智林齊京師靈根寺釋法瑗法愛　法常　智興齊蜀齊后山釋玄暢齊上定林寺釋僧遠道憑　法令　慧泰齊荊州竹林寺釋僧慧曇慎　慧敞　僧岫齊上定林寺釋僧柔弘稱　僧拔　慧熙齊山陰法華山釋慧基僧行　慧恢　道旭　慧求　慧深　法洪齊京師謝寺釋慧次僧寶　僧智　法珍　僧嚮　僧猛　法寶　慧調齊京師何園寺釋慧隆智誕　僧辯　僧賢　通慧　法度齊京師太昌寺釋僧宗曇准　法身　法真　慧令　僧賢　法仙　法最　僧敬　道文齊京師中興寺釋法安慧光　敬遺　光贊　慧福　道宗齊京師中興寺釋僧印慧龍齊瑯瑘𭗵山釋法度法紹　僧朗　慧開　法開　僧紹梁京師治城寺釋智秀法整　僧若　僧璿　道乘梁荊州釋慧琳梁京師靈曜寺釋僧盛法欣　智敞　法冏　僧護　僧韶梁山陰雲門山寺釋智順梁京師靈味寺釋寶亮道明　僧成　僧寶梁上定林寺釋法通聖進梁京師招提寺釋慧集梁剡法華臺釋曇斐法藏　明度高僧傳第九卷神異上四人晉鄴中竺佛圖澄道進晉羅浮山單道開晉常山竺佛調晉洛陽耆域高僧傳第十卷神異下十六人晉洛陽盤鵄山揵陀勒晉洛陽婁至山呵羅竭晉襄陽竺法慧范材晉洛陽大市寺安慧則慧持晉長安涉公晉西平釋曇霍晉上虞龍山史宗宋京師杯度宋偽魏長安釋曇始宋高昌釋法朗法整宋岷山通雲寺邵碩宋江陵琵琶寺釋慧安僧覽　法衛齊京師枳園寺沙彌釋法匱法揩齊荊州釋僧慧慧遠齊壽春釋慧通梁京師釋保誌道香　僧朗高僧傳第十一卷習禪　明律習禪二十一人晉江左竺僧顯晉剡隱岳山帛僧光晉始豐赤城山竺曇猷慧開　慧真晉長安釋慧嵬晉廣漢閻興寺釋賢護晉始豐赤城山支曇蘭晉蜀石室山釋法緒晉偽魏平城釋玄高慧崇宋長安寒山釋僧周僧亮宋長安太后寺釋慧通宋餘杭釋淨度宋始豐瀑布山釋僧從宋廣漢釋法成宋京師中興寺釋慧覽宋荊州長沙寺釋法期道果宋成都釋道法宋蜀安樂寺釋普恒齊京師靈鷲寺釋僧審僧謙　法隱　超志　法達　慧勝齊武昌樊山釋法悟道濟齊錢塘靈苑山釋曇超齊始豐赤城山釋慧明明律十三人宋江陵釋慧猷宋吳閑居寺釋僧業慧光宋京師長樂寺釋慧詢宋京師莊嚴寺釋僧璩道遠宋彭城郡釋道儼慧曜宋江陵釋僧隱成具宋廣漢釋道房宋京師閑心寺釋道營慧祐齊鍾山靈曜寺釋志道超度齊京師多寶寺釋法穎慧文齊蜀靈建寺釋法琳齊京師安樂寺釋智稱聰超梁京師建初寺釋僧祐高僧傳第十二卷亡身　誦經亡身十一人晉霍山釋僧群宋彭城駕山釋曇稱宋高昌釋法進僧導宋魏郡廷尉寺釋僧富宋偽秦蒱坂釋法羽慧始宋臨川招提寺釋慧紹僧要宋廬山招隱寺釋僧瑜宋京師竹林寺釋慧益宋蜀武擔寺釋僧慶齊隴西釋法光齊交阯仙山釋曇弘誦經二十一人晉河陰白馬寺釋曇邃晉越城寺釋法相曇蓋　僧法晉山陰顯義寺竺法純晉蜀三賢寺釋僧生宋剡法華臺釋法宗宋京師南㵎寺釋道冏宋廬山釋慧慶宋臨渭釋普明宋京師道場寺釋法莊宋京師瓦官寺釋慧果宋京師東安寺釋法恭僧恭宋京師彭城寺釋僧覆慧琳齊京師高座寺釋慧進僧念齊永興栢林寺釋弘明齊京師靈根寺釋慧豫法音齊上定林寺釋道崇齊上定林寺釋超辯法明　僧志　法定齊山陰天柱山釋法慧曇遊齊京師後岡釋僧侯慧溫梁上定林寺釋慧彌法仙梁富陽齊堅寺釋道琳高僧傳第十三卷興福　經師　導師興福十四人晉并州竺慧達晉武陵平山釋慧元竺慧直晉京師瓦官寺釋慧力晉京師安樂寺釋慧受宋京師崇明寺釋僧慧宋山陰法華山釋僧翼宋豫州釋僧洪宋京師釋僧亮宋京師延賢寺釋法意齊南海雲峯寺釋慧敬齊南海藏薇山釋法獻齊上定林寺釋法獻玄暢梁剡石城山釋僧護梁京師正覺寺釋法悅經師十一人晉中山帛法橋晉京師建初寺支曇籥宋京師祇洹寺釋法平宋京師白馬寺釋僧饒宋安樂寺釋道慧宋謝寺釋智宗齊烏衣寺釋曇遷齊東安寺釋曇智齊安樂寺釋僧辯齊白馬寺釋曇憑齊北多寶寺釋慧忍唱導十人宋京師祇洹寺釋道照宋長干寺釋曇頴宋瓦官寺釋慧璩宋靈味寺釋曇宗宋中寺釋曇光齊興福寺釋慧芬齊興福寺釋道儒齊瓦官寺釋慧重齊正勝寺釋法願齊濟隆寺釋法鏡右十三卷十科凡二百五十七人。",
        "from": "T50n2059_014:0422b20_13",
        "context_with_next_sentence": true
    },
    {
        "source_sentence": "弟子孤子曼頴頓首和南。",
        "from": "T50n2059_014:0422b21_10",
        "context_with_next_sentence": true
    },
    {
        "source_sentence": "一日蒙示所撰《高僧傳》，並使其掎摭。",
        "from": "T50n2059_014:0422b22_11",
        "context_with_next_sentence": true
    },
    {
        "source_sentence": "力尋始竟，但見偉才。",
        "from": "T50n2059_014:0422b22_21",
        "context_with_next_sentence": true
    },
    {
        "source_sentence": "紙弊墨渝，迄未能罷。",
        "from": "T50n2059_014:0422b23_9",
        "context_with_next_sentence": true
    },
    {
        "source_sentence": "若迺至法既被，名德已興。",
        "from": "T50n2059_014:0422b24_1",
        "context_with_next_sentence": true
    },
    {
        "source_sentence": "年幾五百，時經六代。",
        "from": "T50n2059_014:0422b24_11",
        "context_with_next_sentence": true
    },
    {
        "source_sentence": "自摩騰、法蘭發軫西域，安侯、支讖荷錫東都，雖跡標出沒，行實深淺。",
        "from": "T50n2059_014:0422b26_1",
        "context_with_next_sentence": true
    },
    {
        "source_sentence": "咸作舟梁，大為利益。",
        "from": "T50n2059_014:0422b26_11",
        "context_with_next_sentence": true
    },
    {
        "source_sentence": "固宜緇素傳美，鉛槧定辭，照示後昆，揄揚往秀。",
        "from": "T50n2059_014:0422b27_13",
        "context_with_next_sentence": true
    },
    {
        "source_sentence": "而道安、羅什間表《秦書》，佛澄、道進雜聞趙冊。",
        "from": "T50n2059_014:0422b28_16",
        "context_with_next_sentence": true
    },
    {
        "source_sentence": "晉史見捨，恨局當時；",
        "from": "T50n2059_014:0422b29_3",
        "context_with_next_sentence": true
    },
    {
        "source_sentence": "宋典所存，頗因其會。",
        "from": "T50n2059_014:0422b29_13",
        "context_with_next_sentence": true
    },
    {
        "source_sentence": "兼且攙出君台之記，糅在元亮之說。",
        "from": "T50n2059_014:0422c01_9",
        "context_with_next_sentence": true
    },
    {
        "source_sentence": "感應或所商搉，幽明不無梗概，泛顯傍文，未足光闡。",
        "from": "T50n2059_014:0422c02_13",
        "context_with_next_sentence": true
    },
    {
        "source_sentence": "間有諸傳，又非隱括。",
        "from": "T50n2059_014:0422c03_3",
        "context_with_next_sentence": true
    },
    {
        "source_sentence": "景興偶採居山之人，僧寶偏綴遊方之士，法濟唯張高逸之例，法安止命志節之科。",
        "from": "T50n2059_014:0422c05_1",
        "context_with_next_sentence": true
    },
    {
        "source_sentence": "康泓專紀單開，王秀但稱高座，僧瑜卓爾獨載，玄暢超然孤錄。",
        "from": "T50n2059_014:0422c06_10",
        "context_with_next_sentence": true
    },
    {
        "source_sentence": "唯釋法進所造，王巾有著，意存該綜，可擅一家。",
        "from": "T50n2059_014:0422c07_12",
        "context_with_next_sentence": true
    },
    {
        "source_sentence": "然進名博而未廣，巾體立而不就。",
        "from": "T50n2059_014:0422c08_6",
        "context_with_next_sentence": true
    },
    {
        "source_sentence": "梁來作者，亦有病諸。",
        "from": "T50n2059_014:0422c08_16",
        "context_with_next_sentence": true
    },
    {
        "source_sentence": "僧祐成蘭，既同法濟之責；",
        "from": "T50n2059_014:0422c09_8",
        "context_with_next_sentence": true
    },
    {
        "source_sentence": "孝秀染毫，復獲景興之誚。",
        "from": "T50n2059_014:0422c09_20",
        "context_with_next_sentence": true
    },
    {
        "source_sentence": "其唱公纂集，最實近之，求其鄙意，更恨煩冗。",
        "from": "T50n2059_014:0422c10_20",
        "context_with_next_sentence": true
    },
    {
        "source_sentence": "法師此製，始所謂不刊之鴻筆也。",
        "from": "T50n2059_014:0422c11_14",
        "context_with_next_sentence": true
    },
    {
        "source_sentence": "綿亘古今，包括內外。",
        "from": "T50n2059_014:0422c12_6",
        "context_with_next_sentence": true
    },
    {
        "source_sentence": "屬辭比事，不文不質，謂繁難省，云約豈加。",
        "from": "T50n2059_014:0422c13_4",
        "context_with_next_sentence": true
    },
    {
        "source_sentence": "以高為名，既使弗逮者恥；",
        "from": "T50n2059_014:0422c13_16",
        "context_with_next_sentence": true
    },
    {
        "source_sentence": "開例成廣，足使有善者勸。",
        "from": "T50n2059_014:0422c14_8",
        "context_with_next_sentence": true
    },
    {
        "source_sentence": "向之二三諸子前後撰述，豈得挈長量短，同年共日而語之哉？",
        "from": "T50n2059_014:0422c15_15",
        "context_with_next_sentence": true
    },
    {
        "source_sentence": "信門徒竟無一言可豫，市肆空設千金之賞。",
        "from": "T50n2059_014:0422c16_15",
        "context_with_next_sentence": true
    },
    {
        "source_sentence": "方入簉龍函，上登麟閣，出內瓊笈，卷舒王笥。",
        "from": "T50n2059_014:0422c17_17",
        "context_with_next_sentence": true
    },
    {
        "source_sentence": "弟子雖實不敏，少嘗好學，頃日尫餘，觸途多昧。",
        "from": "T50n2059_014:0422c18_19",
        "context_with_next_sentence": true
    },
    {
        "source_sentence": "且獲披來帙，斯文在斯，鑽仰弗暇，討論何所。",
        "from": "T50n2059_014:0422c19_19",
        "context_with_next_sentence": true
    },
    {
        "source_sentence": "誠非子通見元則之論，良愧處道知休奕之書。",
        "from": "T50n2059_014:0422c21_1",
        "context_with_next_sentence": true
    },
    {
        "source_sentence": "徒深謝安慕竺曠風流，殷浩憚支遁才俊耳。",
        "from": "T50n2059_014:0422c22_1",
        "context_with_next_sentence": true
    },
    {
        "source_sentence": "不見旬日，窮情已勞。",
        "from": "T50n2059_014:0422c22_11",
        "context_with_next_sentence": true
    },
    {
        "source_sentence": "扶力此白，以伐訴盡。",
        "from": "T50n2059_014:0422c23_1",
        "context_with_next_sentence": true
    },
    {
        "source_sentence": "弟子孤子王曼頴頓首和南。",
        "from": "T50n2059_014:0422c23_13",
        "context_with_next_sentence": true
    },
    {
        "source_sentence": "君白：",
        "from": "T50n2059_014:0422c24_2",
        "context_with_next_sentence": true
    },
    {
        "source_sentence": "一日以所撰《高僧傳》相簡，意存箴艾，而來告累紙，更加拂拭。",
        "from": "T50n2059_014:0422c25_9",
        "context_with_next_sentence": true
    },
    {
        "source_sentence": "顧惟道藉人弘，理由教顯。",
        "from": "T50n2059_014:0422c26_1",
        "context_with_next_sentence": true
    },
    {
        "source_sentence": "而弘道釋教，莫尚高僧。",
        "from": "T50n2059_014:0422c26_12",
        "context_with_next_sentence": true
    },
    {
        "source_sentence": "故漸染以來，昭明遺法，殊功異行，列代而興。",
        "from": "T50n2059_014:0422c27_13",
        "context_with_next_sentence": true
    },
    {
        "source_sentence": "敦厲後生，理宜綜綴。",
        "from": "T50n2059_014:0422c28_2",
        "context_with_next_sentence": true
    },
    {
        "source_sentence": "貧道少乏懷書抱筴自課之勤，長慕鉛墨塗青揚善之美。",
        "from": "T50n2059_014:0422c29_7",
        "context_with_next_sentence": true
    },
    {
        "source_sentence": "故於聽覽餘閒，厝心傳錄。",
        "from": "T50n2059_014:0422c29_19",
        "context_with_next_sentence": true
    },
    {
        "source_sentence": "每見一分可稱，輒有懷三省。",
        "from": "T50n2059_014:0423a01_12",
        "context_with_next_sentence": true
    },
    {
        "source_sentence": "但歷尋眾記，繁約不同，或編列參差，或行事出沒，已詳別序，兼具來告。",
        "from": "T50n2059_014:0423a03_4",
        "context_with_next_sentence": true
    },
    {
        "source_sentence": "所以不量寸管，輒樹十科。",
        "from": "T50n2059_014:0423a03_16",
        "context_with_next_sentence": true
    },
    {
        "source_sentence": "商搉條流，意言略舉。",
        "from": "T50n2059_014:0423a04_7",
        "context_with_next_sentence": true
    },
    {
        "source_sentence": "而筆路蒼茫，辭語陋拙。",
        "from": "T50n2059_014:0423a04_18",
        "context_with_next_sentence": true
    },
    {
        "source_sentence": "本以自備疎遺，豈宜濫入高聽？",
        "from": "T50n2059_014:0423a05_11",
        "context_with_next_sentence": true
    },
    {
        "source_sentence": "檀越既學兼孔釋，解貫玄儒，抽文綴藻，內外淹劭，披覽餘暇，脫助詳閱。",
        "from": "T50n2059_014:0423a07_3",
        "context_with_next_sentence": true
    },
    {
        "source_sentence": "故忘鄙俚，用簡龍門。",
        "from": "T50n2059_014:0423a07_13",
        "context_with_next_sentence": true
    },
    {
        "source_sentence": "然事高辭野，久懷多愧，來告吹噓，更增㥏𭟓。",
        "from": "T50n2059_014:0423a08_13",
        "context_with_next_sentence": true
    },
    {
        "source_sentence": "今以所著贊論十科，重以相簡。",
        "from": "T50n2059_014:0423a09_7",
        "context_with_next_sentence": true
    },
    {
        "source_sentence": "如有紕謬，請備斟酌。",
        "from": "T50n2059_014:0423a09_17",
        "context_with_next_sentence": true
    },
    {
        "source_sentence": "釋君白。",
        "from": "T50n2059_014:0423a10_2",
        "context_with_next_sentence": true
    },
    {
        "source_sentence": "此傳是會稽嘉祥寺慧皎法師所撰。",
        "from": "T50n2059_014:0423a11_14",
        "context_with_next_sentence": true
    },
    {
        "source_sentence": "法師學通內外，善講經律，著《涅槃疏》十卷、《梵網戒》等義疏，並為世軌。",
        "from": "T50n2059_014:0423a13_10",
        "context_with_next_sentence": true
    },
    {
        "source_sentence": "又著此《高僧傳》十三卷。",
        "from": "T50n2059_014:0423a14_2",
        "context_with_next_sentence": true
    },
    {
        "source_sentence": "梁末承聖二年，太歲癸酉，避侯景難，來至湓城，少時講說。",
        "from": "T50n2059_014:0423a15_9",
        "context_with_next_sentence": true
    },
    {
        "source_sentence": "甲戌年二月捨化，時年五十有八。",
        "from": "T50n2059_014:0423a16_6",
        "context_with_next_sentence": true
    },
    {
        "source_sentence": "江州僧正慧恭經，始葬廬山禪閣寺墓。",
        "from": "T50n2059_014:0423a17_6",
        "context_with_next_sentence": true
    },
    {
        "source_sentence": "龍光寺僧果同避難在山，遇見時事，聊記之云爾。",
        "from": "T50n2059_014:0423a18_12",
        "context_with_next_sentence": true
    },
    {
        "source_sentence": "高僧傳序錄卷第十四",
        "from": "T50n2059_014:0423a19_100",
        "context_with_next_sentence": false
    }
]