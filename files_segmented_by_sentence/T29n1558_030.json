[
    {
        "source_sentence": "2阿毘達磨俱舍論卷第三十",
        "from": "T29n1558_030:0155a21_0",
        "context_with_next_sentence": true
    },
    {
        "source_sentence": "尊者世親造",
        "from": "T29n1558_030:0155a23_0",
        "context_with_next_sentence": true
    },
    {
        "source_sentence": "三藏法師玄奘奉　詔譯",
        "from": "T29n1558_030:0155a24_0",
        "context_with_next_sentence": true
    },
    {
        "source_sentence": "破執我品第九之二若唯五取蘊名補特伽羅，何故世尊作如是說：",
        "from": "T29n1558_030:0155a27_1",
        "context_with_next_sentence": true
    },
    {
        "source_sentence": "吾今為汝說諸重擔、取捨重擔、荷重擔者。",
        "from": "T29n1558_030:0155a28_1",
        "context_with_next_sentence": true
    },
    {
        "source_sentence": "何緣於此佛不應說？",
        "from": "T29n1558_030:0155a28_10",
        "context_with_next_sentence": true
    },
    {
        "source_sentence": "不應重擔即名能荷。",
        "from": "T29n1558_030:0155a29_1",
        "context_with_next_sentence": true
    },
    {
        "source_sentence": "所以者何？",
        "from": "T29n1558_030:0155a29_6",
        "context_with_next_sentence": true
    },
    {
        "source_sentence": "曾未見故。",
        "from": "T29n1558_030:0155a29_11",
        "context_with_next_sentence": true
    },
    {
        "source_sentence": "不可說事亦不應說。",
        "from": "T29n1558_030:0155b01_1",
        "context_with_next_sentence": true
    },
    {
        "source_sentence": "所以者何？",
        "from": "T29n1558_030:0155b01_6",
        "context_with_next_sentence": true
    },
    {
        "source_sentence": "亦未見故。",
        "from": "T29n1558_030:0155b01_11",
        "context_with_next_sentence": true
    },
    {
        "source_sentence": "又取重擔應非蘊攝，重擔自取，曾未見故。",
        "from": "T29n1558_030:0155b02_11",
        "context_with_next_sentence": true
    },
    {
        "source_sentence": "然經說愛名取擔者，既即蘊攝，荷者應然，即於諸蘊立數取趣。",
        "from": "T29n1558_030:0155b04_1",
        "context_with_next_sentence": true
    },
    {
        "source_sentence": "然恐謂此補特伽羅是不可說常住實有，故此經後佛自釋言：",
        "from": "T29n1558_030:0155b05_8",
        "context_with_next_sentence": true
    },
    {
        "source_sentence": "但隨世俗，說此具壽有如是名，乃至廣說。",
        "from": "T29n1558_030:0155b06_9",
        "context_with_next_sentence": true
    },
    {
        "source_sentence": "如上所引人經文句，為令了此補特伽羅，可說無常非實有性。",
        "from": "T29n1558_030:0155b07_17",
        "context_with_next_sentence": true
    },
    {
        "source_sentence": "即五取蘊自相逼害得重擔名。",
        "from": "T29n1558_030:0155b08_12",
        "context_with_next_sentence": true
    },
    {
        "source_sentence": "前前剎那引後後故名為荷者，故非實有補特伽羅。",
        "from": "T29n1558_030:0155b09_16",
        "context_with_next_sentence": true
    },
    {
        "source_sentence": "補特伽羅定應實有，以契經說諸有撥無化生有情邪見攝故。",
        "from": "T29n1558_030:0155b11_7",
        "context_with_next_sentence": true
    },
    {
        "source_sentence": "誰言無有化生有情？",
        "from": "T29n1558_030:0155b11_16",
        "context_with_next_sentence": true
    },
    {
        "source_sentence": "如佛所言：",
        "from": "T29n1558_030:0155b12_3",
        "context_with_next_sentence": true
    },
    {
        "source_sentence": "我說有故。",
        "from": "T29n1558_030:0155b12_8",
        "context_with_next_sentence": true
    },
    {
        "source_sentence": "謂蘊相續能往後世，不由胎卵濕名化生有情。",
        "from": "T29n1558_030:0155b13_9",
        "context_with_next_sentence": true
    },
    {
        "source_sentence": "撥此為無，故邪見攝。",
        "from": "T29n1558_030:0155b14_1",
        "context_with_next_sentence": true
    },
    {
        "source_sentence": "化生諸蘊，理實有故。",
        "from": "T29n1558_030:0155b14_11",
        "context_with_next_sentence": true
    },
    {
        "source_sentence": "又許此邪見謗補特伽羅。",
        "from": "T29n1558_030:0155b15_2",
        "context_with_next_sentence": true
    },
    {
        "source_sentence": "汝等應言，是何所斷？",
        "from": "T29n1558_030:0155b15_12",
        "context_with_next_sentence": true
    },
    {
        "source_sentence": "見修所斷。",
        "from": "T29n1558_030:0155b15_17",
        "context_with_next_sentence": true
    },
    {
        "source_sentence": "理並不然，補特伽羅非諦攝故，邪見不應修所斷故。",
        "from": "T29n1558_030:0155b17_1",
        "context_with_next_sentence": true
    },
    {
        "source_sentence": "若謂經說有一補特伽羅生在世間，應非蘊者，亦不應理，此於總中假說一故，如世間說一麻一米一聚一言。",
        "from": "T29n1558_030:0155b19_12",
        "context_with_next_sentence": true
    },
    {
        "source_sentence": "或補特伽羅應許有為攝，以契經說生世間故。",
        "from": "T29n1558_030:0155b20_14",
        "context_with_next_sentence": true
    },
    {
        "source_sentence": "非此言生如蘊新起，依何義說生在世間？",
        "from": "T29n1558_030:0155b21_14",
        "context_with_next_sentence": true
    },
    {
        "source_sentence": "依此今時取別蘊義，如世間說能祠者生、記論者生，取明論故。",
        "from": "T29n1558_030:0155b23_7",
        "context_with_next_sentence": true
    },
    {
        "source_sentence": "又如世說有苾芻生、有外道生，取儀式故。",
        "from": "T29n1558_030:0155b24_8",
        "context_with_next_sentence": true
    },
    {
        "source_sentence": "或如世說有老者生，有病者生，取別位故。",
        "from": "T29n1558_030:0155b25_8",
        "context_with_next_sentence": true
    },
    {
        "source_sentence": "佛已遮故，此救不成。",
        "from": "T29n1558_030:0155b25_18",
        "context_with_next_sentence": true
    },
    {
        "source_sentence": "如勝義空契經中說：",
        "from": "T29n1558_030:0155b26_7",
        "context_with_next_sentence": true
    },
    {
        "source_sentence": "有業有異熟，作者不可得。",
        "from": "T29n1558_030:0155b27_1",
        "context_with_next_sentence": true
    },
    {
        "source_sentence": "謂能捨此蘊，及能續餘蘊，唯除法假。",
        "from": "T29n1558_030:0155b27_18",
        "context_with_next_sentence": true
    },
    {
        "source_sentence": "故佛已遮。",
        "from": "T29n1558_030:0155b28_4",
        "context_with_next_sentence": true
    },
    {
        "source_sentence": "頗勒具那契經亦說：",
        "from": "T29n1558_030:0155b28_13",
        "context_with_next_sentence": true
    },
    {
        "source_sentence": "我終不說有能取者。",
        "from": "T29n1558_030:0155b29_4",
        "context_with_next_sentence": true
    },
    {
        "source_sentence": "故定無一補特伽羅能於世間取捨諸蘊。",
        "from": "T29n1558_030:0155c01_4",
        "context_with_next_sentence": true
    },
    {
        "source_sentence": "又汝所引祠者等生，其體是何而能喻此？",
        "from": "T29n1558_030:0155c02_3",
        "context_with_next_sentence": true
    },
    {
        "source_sentence": "若執是我，彼不極成。",
        "from": "T29n1558_030:0155c02_13",
        "context_with_next_sentence": true
    },
    {
        "source_sentence": "若心心所，彼念念滅、新新生故，取捨不成。",
        "from": "T29n1558_030:0155c03_13",
        "context_with_next_sentence": true
    },
    {
        "source_sentence": "若許是身，亦如心等。",
        "from": "T29n1558_030:0155c04_3",
        "context_with_next_sentence": true
    },
    {
        "source_sentence": "又如明等與身有異，蘊亦應異補特伽羅。",
        "from": "T29n1558_030:0155c05_4",
        "context_with_next_sentence": true
    },
    {
        "source_sentence": "老病二身各與前別，數論轉變如前已遣，故彼所引為喻不成。",
        "from": "T29n1558_030:0155c06_12",
        "context_with_next_sentence": true
    },
    {
        "source_sentence": "又許蘊生非數取趣，則定許此異蘊及常。",
        "from": "T29n1558_030:0155c07_12",
        "context_with_next_sentence": true
    },
    {
        "source_sentence": "又此唯一，蘊體有五，寧不說此與蘊有異？",
        "from": "T29n1558_030:0155c08_12",
        "context_with_next_sentence": true
    },
    {
        "source_sentence": "大種有四，造色唯一，寧言造色不異大種？",
        "from": "T29n1558_030:0155c09_12",
        "context_with_next_sentence": true
    },
    {
        "source_sentence": "是彼宗過。",
        "from": "T29n1558_030:0155c09_17",
        "context_with_next_sentence": true
    },
    {
        "source_sentence": "何謂彼宗？",
        "from": "T29n1558_030:0155c10_3",
        "context_with_next_sentence": true
    },
    {
        "source_sentence": "諸計造色即大種論。",
        "from": "T29n1558_030:0155c10_12",
        "context_with_next_sentence": true
    },
    {
        "source_sentence": "設如彼見，應作是質：",
        "from": "T29n1558_030:0155c11_3",
        "context_with_next_sentence": true
    },
    {
        "source_sentence": "如諸造色即四大種，亦應即五蘊立補特伽羅。",
        "from": "T29n1558_030:0155c12_5",
        "context_with_next_sentence": true
    },
    {
        "source_sentence": "若補特伽羅即諸蘊者，世尊何不記命者即身？",
        "from": "T29n1558_030:0155c13_6",
        "context_with_next_sentence": true
    },
    {
        "source_sentence": "觀能問者阿世耶故。",
        "from": "T29n1558_030:0155c13_15",
        "context_with_next_sentence": true
    },
    {
        "source_sentence": "問者執一內用士夫體實非虛名為命者，依此問佛與身一異。",
        "from": "T29n1558_030:0155c15_6",
        "context_with_next_sentence": true
    },
    {
        "source_sentence": "此都無故，一異不成，如何與身可記一異？",
        "from": "T29n1558_030:0155c16_6",
        "context_with_next_sentence": true
    },
    {
        "source_sentence": "如不可記龜毛䩕軟，古昔諸師已解斯結。",
        "from": "T29n1558_030:0155c17_8",
        "context_with_next_sentence": true
    },
    {
        "source_sentence": "昔有大德名曰龍軍，三明六通具八解脫。",
        "from": "T29n1558_030:0155c18_8",
        "context_with_next_sentence": true
    },
    {
        "source_sentence": "于時有一畢隣陀王，至大德所作如是說：",
        "from": "T29n1558_030:0155c19_8",
        "context_with_next_sentence": true
    },
    {
        "source_sentence": "我今來意欲請所疑。",
        "from": "T29n1558_030:0155c19_17",
        "context_with_next_sentence": true
    },
    {
        "source_sentence": "然諸沙門性好多語，尊能直答，我當請問。",
        "from": "T29n1558_030:0155c20_18",
        "context_with_next_sentence": true
    },
    {
        "source_sentence": "大德受請。",
        "from": "T29n1558_030:0155c21_4",
        "context_with_next_sentence": true
    },
    {
        "source_sentence": "王即問言：",
        "from": "T29n1558_030:0155c21_9",
        "context_with_next_sentence": true
    },
    {
        "source_sentence": "命者與身為一為異？",
        "from": "T29n1558_030:0155c21_18",
        "context_with_next_sentence": true
    },
    {
        "source_sentence": "大德答言：",
        "from": "T29n1558_030:0155c22_4",
        "context_with_next_sentence": true
    },
    {
        "source_sentence": "此不應記。",
        "from": "T29n1558_030:0155c22_9",
        "context_with_next_sentence": true
    },
    {
        "source_sentence": "王言：",
        "from": "T29n1558_030:0155c22_12",
        "context_with_next_sentence": true
    },
    {
        "source_sentence": "豈不先有要耶？",
        "from": "T29n1558_030:0155c22_19",
        "context_with_next_sentence": true
    },
    {
        "source_sentence": "今何異言不答所問？",
        "from": "T29n1558_030:0155c23_8",
        "context_with_next_sentence": true
    },
    {
        "source_sentence": "大德質曰：",
        "from": "T29n1558_030:0155c23_13",
        "context_with_next_sentence": true
    },
    {
        "source_sentence": "我欲問疑。",
        "from": "T29n1558_030:0155c23_18",
        "context_with_next_sentence": true
    },
    {
        "source_sentence": "然諸國王性好多語，王能直答，我當發問。",
        "from": "T29n1558_030:0155c24_18",
        "context_with_next_sentence": true
    },
    {
        "source_sentence": "王便受教。",
        "from": "T29n1558_030:0155c25_3",
        "context_with_next_sentence": true
    },
    {
        "source_sentence": "大德問言：",
        "from": "T29n1558_030:0155c25_8",
        "context_with_next_sentence": true
    },
    {
        "source_sentence": "大王宮中諸菴羅樹所生果味為酢為甘。",
        "from": "T29n1558_030:0155c26_6",
        "context_with_next_sentence": true
    },
    {
        "source_sentence": "王言：",
        "from": "T29n1558_030:0155c26_9",
        "context_with_next_sentence": true
    },
    {
        "source_sentence": "宮中本無此樹。",
        "from": "T29n1558_030:0155c26_16",
        "context_with_next_sentence": true
    },
    {
        "source_sentence": "大德復責：",
        "from": "T29n1558_030:0155c27_2",
        "context_with_next_sentence": true
    },
    {
        "source_sentence": "先無要耶？",
        "from": "T29n1558_030:0155c27_7",
        "context_with_next_sentence": true
    },
    {
        "source_sentence": "今何異言不答所問。",
        "from": "T29n1558_030:0155c27_16",
        "context_with_next_sentence": true
    },
    {
        "source_sentence": "王言：",
        "from": "T29n1558_030:0155c27_19",
        "context_with_next_sentence": true
    },
    {
        "source_sentence": "宮內此樹既無，寧可答言果味甘酢？",
        "from": "T29n1558_030:0155c28_15",
        "context_with_next_sentence": true
    },
    {
        "source_sentence": "大德誨曰：",
        "from": "T29n1558_030:0155c29_2",
        "context_with_next_sentence": true
    },
    {
        "source_sentence": "命者亦無，如何可言與身一異？",
        "from": "T29n1558_030:0155c29_16",
        "context_with_next_sentence": true
    },
    {
        "source_sentence": "佛何不說命者都無？",
        "from": "T29n1558_030:0156a01_6",
        "context_with_next_sentence": true
    },
    {
        "source_sentence": "亦觀問者阿世耶故。",
        "from": "T29n1558_030:0156a01_15",
        "context_with_next_sentence": true
    },
    {
        "source_sentence": "問者或於諸蘊相續謂為命者，依之發問。",
        "from": "T29n1558_030:0156a02_15",
        "context_with_next_sentence": true
    },
    {
        "source_sentence": "世尊若答命者都無，彼墮邪見，故佛不說。",
        "from": "T29n1558_030:0156a03_16",
        "context_with_next_sentence": true
    },
    {
        "source_sentence": "彼未能了緣起理故，非受正法器，不為說假有。",
        "from": "T29n1558_030:0156a05_1",
        "context_with_next_sentence": true
    },
    {
        "source_sentence": "理必應爾，世尊說故。",
        "from": "T29n1558_030:0156a05_11",
        "context_with_next_sentence": true
    },
    {
        "source_sentence": "如世尊告阿難陀言：",
        "from": "T29n1558_030:0156a06_1",
        "context_with_next_sentence": true
    },
    {
        "source_sentence": "有姓筏蹉出家外道，來至我所作是問言：",
        "from": "T29n1558_030:0156a07_1",
        "context_with_next_sentence": true
    },
    {
        "source_sentence": "我於世間為有非有？",
        "from": "T29n1558_030:0156a07_10",
        "context_with_next_sentence": true
    },
    {
        "source_sentence": "我不為記。",
        "from": "T29n1558_030:0156a07_15",
        "context_with_next_sentence": true
    },
    {
        "source_sentence": "所以者何？",
        "from": "T29n1558_030:0156a08_1",
        "context_with_next_sentence": true
    },
    {
        "source_sentence": "若記為有，違法真理，以一切法皆無我故。",
        "from": "T29n1558_030:0156a09_1",
        "context_with_next_sentence": true
    },
    {
        "source_sentence": "若記為無，增彼愚惑，彼便謂我先有今無。",
        "from": "T29n1558_030:0156a10_1",
        "context_with_next_sentence": true
    },
    {
        "source_sentence": "對執有愚，此愚更甚，謂執有我則墮常邊，若執無我便墮斷邊。",
        "from": "T29n1558_030:0156a11_10",
        "context_with_next_sentence": true
    },
    {
        "source_sentence": "此二輕重，如經廣說。",
        "from": "T29n1558_030:0156a12_1",
        "context_with_next_sentence": true
    },
    {
        "source_sentence": "依如是義，故有頌曰：",
        "from": "T29n1558_030:0156a12_11",
        "context_with_next_sentence": true
    },
    {
        "source_sentence": "觀為見所傷，　　及壞諸善業，",
        "from": "T29n1558_030:0156a13_0",
        "context_with_next_sentence": true
    },
    {
        "source_sentence": "故佛說正法，　　如牝虎銜子。",
        "from": "T29n1558_030:0156a14_13",
        "context_with_next_sentence": true
    },
    {
        "source_sentence": "執真我為有，　　則為見牙傷，",
        "from": "T29n1558_030:0156a15_0",
        "context_with_next_sentence": true
    },
    {
        "source_sentence": "撥俗我為無，　　便壞善業子。",
        "from": "T29n1558_030:0156a16_13",
        "context_with_next_sentence": true
    },
    {
        "source_sentence": "復說頌曰：",
        "from": "T29n1558_030:0156a17_4",
        "context_with_next_sentence": true
    },
    {
        "source_sentence": "由實命者無，　　佛不言一異，",
        "from": "T29n1558_030:0156a18_0",
        "context_with_next_sentence": true
    },
    {
        "source_sentence": "恐撥無假我，　　亦不說都無。",
        "from": "T29n1558_030:0156a19_13",
        "context_with_next_sentence": true
    },
    {
        "source_sentence": "謂蘊相續中，　　有業果命者，",
        "from": "T29n1558_030:0156a20_0",
        "context_with_next_sentence": true
    },
    {
        "source_sentence": "若說無命者，　　彼撥此為無。",
        "from": "T29n1558_030:0156a21_13",
        "context_with_next_sentence": true
    },
    {
        "source_sentence": "不說諸蘊中，　　有假名命者，",
        "from": "T29n1558_030:0156a22_0",
        "context_with_next_sentence": true
    },
    {
        "source_sentence": "由觀發問者，　　無力解真空。",
        "from": "T29n1558_030:0156a23_13",
        "context_with_next_sentence": true
    },
    {
        "source_sentence": "如是觀筏蹉，　　意樂差別故，",
        "from": "T29n1558_030:0156a24_0",
        "context_with_next_sentence": true
    },
    {
        "source_sentence": "彼問有無我，　　佛不答有無。",
        "from": "T29n1558_030:0156a25_13",
        "context_with_next_sentence": true
    },
    {
        "source_sentence": "何緣不記世間常等？",
        "from": "T29n1558_030:0156a26_8",
        "context_with_next_sentence": true
    },
    {
        "source_sentence": "亦觀問者阿世耶故。",
        "from": "T29n1558_030:0156a26_17",
        "context_with_next_sentence": true
    },
    {
        "source_sentence": "問者若執我為世間，我體都無故，四記皆非理。",
        "from": "T29n1558_030:0156a28_1",
        "context_with_next_sentence": true
    },
    {
        "source_sentence": "若執生死皆名世間，佛四種記亦皆非理。",
        "from": "T29n1558_030:0156a29_1",
        "context_with_next_sentence": true
    },
    {
        "source_sentence": "謂若常者，無得涅槃。",
        "from": "T29n1558_030:0156a29_11",
        "context_with_next_sentence": true
    },
    {
        "source_sentence": "若是非常，便自斷滅，不由功力咸得涅槃。",
        "from": "T29n1558_030:0156b01_10",
        "context_with_next_sentence": true
    },
    {
        "source_sentence": "若記為常亦非常者，定應一分無得涅槃，一分有情自證圓寂。",
        "from": "T29n1558_030:0156b03_1",
        "context_with_next_sentence": true
    },
    {
        "source_sentence": "若記非常非非常者，則非得涅槃，非不得涅槃。",
        "from": "T29n1558_030:0156b04_3",
        "context_with_next_sentence": true
    },
    {
        "source_sentence": "決定相違，便成戲論。",
        "from": "T29n1558_030:0156b04_13",
        "context_with_next_sentence": true
    },
    {
        "source_sentence": "然依聖道可般涅槃，故四定記皆不應理。",
        "from": "T29n1558_030:0156b05_12",
        "context_with_next_sentence": true
    },
    {
        "source_sentence": "如離繫子問雀死生，佛知彼心不為定記。",
        "from": "T29n1558_030:0156b06_12",
        "context_with_next_sentence": true
    },
    {
        "source_sentence": "有邊等四亦不記者，以同常等皆有失故。",
        "from": "T29n1558_030:0156b07_12",
        "context_with_next_sentence": true
    },
    {
        "source_sentence": "寧知此四義同常等？",
        "from": "T29n1558_030:0156b08_3",
        "context_with_next_sentence": true
    },
    {
        "source_sentence": "以有外道名嗢底迦，先問世間有邊等四，復設方便矯問世尊：",
        "from": "T29n1558_030:0156b09_12",
        "context_with_next_sentence": true
    },
    {
        "source_sentence": "為諸世間皆由聖道能得出離、為一分耶？",
        "from": "T29n1558_030:0156b10_12",
        "context_with_next_sentence": true
    },
    {
        "source_sentence": "尊者阿難因告彼曰：",
        "from": "T29n1558_030:0156b11_3",
        "context_with_next_sentence": true
    },
    {
        "source_sentence": "汝以此事已問世尊，今復何緣改名重問？",
        "from": "T29n1558_030:0156b12_3",
        "context_with_next_sentence": true
    },
    {
        "source_sentence": "故知後四，義與前同。",
        "from": "T29n1558_030:0156b12_13",
        "context_with_next_sentence": true
    },
    {
        "source_sentence": "復以何緣世尊不記如來死後有等四耶？",
        "from": "T29n1558_030:0156b13_11",
        "context_with_next_sentence": true
    },
    {
        "source_sentence": "亦觀問者阿世耶故，問者妄計已解脫我名為如來而發問故。",
        "from": "T29n1558_030:0156b15_3",
        "context_with_next_sentence": true
    },
    {
        "source_sentence": "今應詰問計有我者，佛何緣記有現補特伽羅，不記如來死後亦有？",
        "from": "T29n1558_030:0156b16_14",
        "context_with_next_sentence": true
    },
    {
        "source_sentence": "彼言恐有墮常失故。",
        "from": "T29n1558_030:0156b17_5",
        "context_with_next_sentence": true
    },
    {
        "source_sentence": "若爾，何緣佛記慈氏汝於來世當得作佛，及記弟子身壞命終，某甲今時已生某處。",
        "from": "T29n1558_030:0156b19_4",
        "context_with_next_sentence": true
    },
    {
        "source_sentence": "此豈非有墮常過失？",
        "from": "T29n1558_030:0156b19_13",
        "context_with_next_sentence": true
    },
    {
        "source_sentence": "若佛先見補特伽羅，彼涅槃已便不復見，以不知故不記有者，則撥大師具一切智。",
        "from": "T29n1558_030:0156b21_13",
        "context_with_next_sentence": true
    },
    {
        "source_sentence": "或應許不記，由我體都無。",
        "from": "T29n1558_030:0156b22_7",
        "context_with_next_sentence": true
    },
    {
        "source_sentence": "若謂世尊見而不說，則有離蘊及常住過。",
        "from": "T29n1558_030:0156b23_6",
        "context_with_next_sentence": true
    },
    {
        "source_sentence": "若見非見俱不可說，則應漸言，不可說佛是一切智非一切智。",
        "from": "T29n1558_030:0156b24_14",
        "context_with_next_sentence": true
    },
    {
        "source_sentence": "若謂實有補特伽羅，以契經言諦故住故，定執無我者墮惡見處故。",
        "from": "T29n1558_030:0156b26_7",
        "context_with_next_sentence": true
    },
    {
        "source_sentence": "此不成證，彼經亦說定執有我者墮惡見處故。",
        "from": "T29n1558_030:0156b27_9",
        "context_with_next_sentence": true
    },
    {
        "source_sentence": "阿毘達磨諸論師言：",
        "from": "T29n1558_030:0156b28_1",
        "context_with_next_sentence": true
    },
    {
        "source_sentence": "執我有無俱邊見攝，如次墮在常斷邊故。",
        "from": "T29n1558_030:0156b29_1",
        "context_with_next_sentence": true
    },
    {
        "source_sentence": "彼師所說深為應理，以執有我則墮常邊，若執無我便墮斷邊。",
        "from": "T29n1558_030:0156c01_10",
        "context_with_next_sentence": true
    },
    {
        "source_sentence": "前《筏蹉經》分明說故。",
        "from": "T29n1558_030:0156c02_1",
        "context_with_next_sentence": true
    },
    {
        "source_sentence": "若定無有補特伽羅，為說阿誰流轉生死？",
        "from": "T29n1558_030:0156c03_2",
        "context_with_next_sentence": true
    },
    {
        "source_sentence": "不應生死自流轉故。",
        "from": "T29n1558_030:0156c03_11",
        "context_with_next_sentence": true
    },
    {
        "source_sentence": "然薄伽梵於契經中，說諸有情無明所覆、貪愛所繫馳流生死，故應定有補特伽羅。",
        "from": "T29n1558_030:0156c05_11",
        "context_with_next_sentence": true
    },
    {
        "source_sentence": "此復如何流轉生死？",
        "from": "T29n1558_030:0156c06_2",
        "context_with_next_sentence": true
    },
    {
        "source_sentence": "由捨前蘊取後蘊故。",
        "from": "T29n1558_030:0156c06_11",
        "context_with_next_sentence": true
    },
    {
        "source_sentence": "如是義宗前已徵遣。",
        "from": "T29n1558_030:0156c07_2",
        "context_with_next_sentence": true
    },
    {
        "source_sentence": "如燎原火雖剎那滅，而由相續說有流轉。",
        "from": "T29n1558_030:0156c08_3",
        "context_with_next_sentence": true
    },
    {
        "source_sentence": "如是蘊聚假說有情，愛取為緣流轉生死。",
        "from": "T29n1558_030:0156c09_3",
        "context_with_next_sentence": true
    },
    {
        "source_sentence": "若唯有蘊，何故世尊作如是說：",
        "from": "T29n1558_030:0156c09_17",
        "context_with_next_sentence": true
    },
    {
        "source_sentence": "今我於昔為世導師名為妙眼。",
        "from": "T29n1558_030:0156c10_11",
        "context_with_next_sentence": true
    },
    {
        "source_sentence": "此說何咎？",
        "from": "T29n1558_030:0156c10_16",
        "context_with_next_sentence": true
    },
    {
        "source_sentence": "蘊各異故。",
        "from": "T29n1558_030:0156c11_3",
        "context_with_next_sentence": true
    },
    {
        "source_sentence": "若爾，是何物謂補特伽羅？",
        "from": "T29n1558_030:0156c11_15",
        "context_with_next_sentence": true
    },
    {
        "source_sentence": "昔我即今，體應常住，故說今我；",
        "from": "T29n1558_030:0156c12_9",
        "context_with_next_sentence": true
    },
    {
        "source_sentence": "昔為師言，顯昔與今是一相續，如言此火曾燒彼事。",
        "from": "T29n1558_030:0156c13_13",
        "context_with_next_sentence": true
    },
    {
        "source_sentence": "若謂決定有真實我，則應唯佛能明了觀，觀已應生堅固我執，從斯我執我所執生，從此應生我我所愛。",
        "from": "T29n1558_030:0156c16_4",
        "context_with_next_sentence": true
    },
    {
        "source_sentence": "故薄伽梵作如是言：",
        "from": "T29n1558_030:0156c16_13",
        "context_with_next_sentence": true
    },
    {
        "source_sentence": "若執有我便執我所，執我所故於諸蘊中便復發生我我所愛薩迦耶見，我愛所縛則為謗佛，去解脫遠。",
        "from": "T29n1558_030:0156c19_4",
        "context_with_next_sentence": true
    },
    {
        "source_sentence": "若謂於我不起我愛，此言無義。",
        "from": "T29n1558_030:0156c20_1",
        "context_with_next_sentence": true
    },
    {
        "source_sentence": "所以者何？",
        "from": "T29n1558_030:0156c20_6",
        "context_with_next_sentence": true
    },
    {
        "source_sentence": "於非我中橫計為我，容起我愛。",
        "from": "T29n1558_030:0156c21_2",
        "context_with_next_sentence": true
    },
    {
        "source_sentence": "非實我中，如是所言無理為證，故彼於佛真聖教中無有因緣起見瘡皰。",
        "from": "T29n1558_030:0156c22_14",
        "context_with_next_sentence": true
    },
    {
        "source_sentence": "如是一類執有不可說補特伽羅。",
        "from": "T29n1558_030:0156c23_11",
        "context_with_next_sentence": true
    },
    {
        "source_sentence": "復有一類總撥一切法體皆非有。",
        "from": "T29n1558_030:0156c24_8",
        "context_with_next_sentence": true
    },
    {
        "source_sentence": "外道執有別真我性，此等一切見不如理，皆不能免無解脫過。",
        "from": "T29n1558_030:0156c25_17",
        "context_with_next_sentence": true
    },
    {
        "source_sentence": "若一切類我體都無，剎那滅心於曾所受久相似境何能憶知？",
        "from": "T29n1558_030:0156c27_7",
        "context_with_next_sentence": true
    },
    {
        "source_sentence": "如是憶知，從相續內念境想類心差別生。",
        "from": "T29n1558_030:0156c28_7",
        "context_with_next_sentence": true
    },
    {
        "source_sentence": "且初憶念為從何等心差別無間生？",
        "from": "T29n1558_030:0156c29_5",
        "context_with_next_sentence": true
    },
    {
        "source_sentence": "從有緣彼作意相似相屬想等，不為依止差別愁憂散亂等緣損壞功德心差別起。",
        "from": "T29n1558_030:0157a02_5",
        "context_with_next_sentence": true
    },
    {
        "source_sentence": "雖有如是作意等緣，若無彼類心差別者，則無堪能修此憶念。",
        "from": "T29n1558_030:0157a03_15",
        "context_with_next_sentence": true
    },
    {
        "source_sentence": "雖有彼類心差別因，若無如是緣，亦無能修理，要具二種方可能修。",
        "from": "T29n1558_030:0157a05_8",
        "context_with_next_sentence": true
    },
    {
        "source_sentence": "諸憶念生但由於此，不見離此有功能故。",
        "from": "T29n1558_030:0157a06_8",
        "context_with_next_sentence": true
    },
    {
        "source_sentence": "如何異心見，後異心能憶。",
        "from": "T29n1558_030:0157a07_2",
        "context_with_next_sentence": true
    },
    {
        "source_sentence": "非天授心曾所見境，後祠授心有憶念理。",
        "from": "T29n1558_030:0157a08_1",
        "context_with_next_sentence": true
    },
    {
        "source_sentence": "此難非理，不相屬故。",
        "from": "T29n1558_030:0157a08_11",
        "context_with_next_sentence": true
    },
    {
        "source_sentence": "謂彼二心互不相屬，非如一相續有因果性故。",
        "from": "T29n1558_030:0157a09_12",
        "context_with_next_sentence": true
    },
    {
        "source_sentence": "我等不言異心見境異心能憶，相續一故。",
        "from": "T29n1558_030:0157a10_12",
        "context_with_next_sentence": true
    },
    {
        "source_sentence": "然從過去緣彼境心，引起今時能憶念識。",
        "from": "T29n1558_030:0157a11_11",
        "context_with_next_sentence": true
    },
    {
        "source_sentence": "謂如前說相續轉變差別力故生念何失？",
        "from": "T29n1558_030:0157a12_10",
        "context_with_next_sentence": true
    },
    {
        "source_sentence": "由此憶念力，有後記知生。",
        "from": "T29n1558_030:0157a13_4",
        "context_with_next_sentence": true
    },
    {
        "source_sentence": "我體既無，孰為能憶？",
        "from": "T29n1558_030:0157a13_14",
        "context_with_next_sentence": true
    },
    {
        "source_sentence": "能憶是何義？",
        "from": "T29n1558_030:0157a13_20",
        "context_with_next_sentence": true
    },
    {
        "source_sentence": "由念能取境。",
        "from": "T29n1558_030:0157a14_5",
        "context_with_next_sentence": true
    },
    {
        "source_sentence": "此取境豈異念？",
        "from": "T29n1558_030:0157a14_12",
        "context_with_next_sentence": true
    },
    {
        "source_sentence": "雖不異念，但由作者，作者即是前說念因，謂彼類心差別。",
        "from": "T29n1558_030:0157a16_1",
        "context_with_next_sentence": true
    },
    {
        "source_sentence": "然世間所言制怛羅能憶，此於蘊相續立制怛羅名。",
        "from": "T29n1558_030:0157a17_5",
        "context_with_next_sentence": true
    },
    {
        "source_sentence": "從先見心後憶念起，依如是理說彼能憶。",
        "from": "T29n1558_030:0157a18_5",
        "context_with_next_sentence": true
    },
    {
        "source_sentence": "我體若無，是誰之念？",
        "from": "T29n1558_030:0157a18_15",
        "context_with_next_sentence": true
    },
    {
        "source_sentence": "為依何義說第六聲？",
        "from": "T29n1558_030:0157a19_5",
        "context_with_next_sentence": true
    },
    {
        "source_sentence": "此第六聲依屬主義，如何物屬何主？",
        "from": "T29n1558_030:0157a20_3",
        "context_with_next_sentence": true
    },
    {
        "source_sentence": "此如牛等屬制怛羅。",
        "from": "T29n1558_030:0157a20_12",
        "context_with_next_sentence": true
    },
    {
        "source_sentence": "彼如何為牛主？",
        "from": "T29n1558_030:0157a21_1",
        "context_with_next_sentence": true
    },
    {
        "source_sentence": "謂依彼彼所乘所搆所役等中彼得自在。",
        "from": "T29n1558_030:0157a22_1",
        "context_with_next_sentence": true
    },
    {
        "source_sentence": "欲於何所驅役於念，而勤方便尋求念主？",
        "from": "T29n1558_030:0157a23_1",
        "context_with_next_sentence": true
    },
    {
        "source_sentence": "於所念境驅役於念。",
        "from": "T29n1558_030:0157a23_10",
        "context_with_next_sentence": true
    },
    {
        "source_sentence": "役念為何？",
        "from": "T29n1558_030:0157a23_15",
        "context_with_next_sentence": true
    },
    {
        "source_sentence": "謂令念起。",
        "from": "T29n1558_030:0157a24_2",
        "context_with_next_sentence": true
    },
    {
        "source_sentence": "奇哉自在起無理言，寧為此生而驅役此？",
        "from": "T29n1558_030:0157a25_2",
        "context_with_next_sentence": true
    },
    {
        "source_sentence": "又我於念如何驅役？",
        "from": "T29n1558_030:0157a25_11",
        "context_with_next_sentence": true
    },
    {
        "source_sentence": "為令念起、為令念行？",
        "from": "T29n1558_030:0157a26_2",
        "context_with_next_sentence": true
    },
    {
        "source_sentence": "念無行故，但應念起。",
        "from": "T29n1558_030:0157a26_12",
        "context_with_next_sentence": true
    },
    {
        "source_sentence": "則因名主，果名能屬。",
        "from": "T29n1558_030:0157a27_3",
        "context_with_next_sentence": true
    },
    {
        "source_sentence": "由因增上令果得生，故因名主。",
        "from": "T29n1558_030:0157a27_17",
        "context_with_next_sentence": true
    },
    {
        "source_sentence": "果於生時是因所有，故名能屬。",
        "from": "T29n1558_030:0157a28_13",
        "context_with_next_sentence": true
    },
    {
        "source_sentence": "即生念因足為念主，何勞立我為念主耶？",
        "from": "T29n1558_030:0157a29_13",
        "context_with_next_sentence": true
    },
    {
        "source_sentence": "即諸行聚一類相續，世共施設制怛羅牛，立制怛羅名為牛主。",
        "from": "T29n1558_030:0157b02_4",
        "context_with_next_sentence": true
    },
    {
        "source_sentence": "是牛相續於異方生，變異生因故名為主。",
        "from": "T29n1558_030:0157b03_4",
        "context_with_next_sentence": true
    },
    {
        "source_sentence": "此中無一實制怛羅亦無實牛，但假施設，故言牛主，亦不離因。",
        "from": "T29n1558_030:0157b04_14",
        "context_with_next_sentence": true
    },
    {
        "source_sentence": "憶念既爾，記知亦然。",
        "from": "T29n1558_030:0157b05_4",
        "context_with_next_sentence": true
    },
    {
        "source_sentence": "如辯憶知，熟為能了誰之識等，亦應例釋。",
        "from": "T29n1558_030:0157b06_4",
        "context_with_next_sentence": true
    },
    {
        "source_sentence": "且識因緣與前別者，謂根境等，如應當知。",
        "from": "T29n1558_030:0157b07_4",
        "context_with_next_sentence": true
    },
    {
        "source_sentence": "有作是言：",
        "from": "T29n1558_030:0157b07_9",
        "context_with_next_sentence": true
    },
    {
        "source_sentence": "決定有我，事用必待事用者故。",
        "from": "T29n1558_030:0157b08_4",
        "context_with_next_sentence": true
    },
    {
        "source_sentence": "謂諸事用待事用者，如天授行必待天授。",
        "from": "T29n1558_030:0157b09_4",
        "context_with_next_sentence": true
    },
    {
        "source_sentence": "行是事用天授名者，如是識等所有事用，必待所依能了等者。",
        "from": "T29n1558_030:0157b10_13",
        "context_with_next_sentence": true
    },
    {
        "source_sentence": "今應詰彼：",
        "from": "T29n1558_030:0157b10_18",
        "context_with_next_sentence": true
    },
    {
        "source_sentence": "天授謂何？",
        "from": "T29n1558_030:0157b11_4",
        "context_with_next_sentence": true
    },
    {
        "source_sentence": "若是實我，此如先破。",
        "from": "T29n1558_030:0157b11_14",
        "context_with_next_sentence": true
    },
    {
        "source_sentence": "若假士夫，體非一物，於諸行相續假立此名故。",
        "from": "T29n1558_030:0157b12_14",
        "context_with_next_sentence": true
    },
    {
        "source_sentence": "如天授能行，識能了亦爾。",
        "from": "T29n1558_030:0157b13_8",
        "context_with_next_sentence": true
    },
    {
        "source_sentence": "依何理說天授能行？",
        "from": "T29n1558_030:0157b13_17",
        "context_with_next_sentence": true
    },
    {
        "source_sentence": "謂於剎那生滅諸行不異相續立天授名，愚夫於中執為一體，為自相續異處生因。",
        "from": "T29n1558_030:0157b15_15",
        "context_with_next_sentence": true
    },
    {
        "source_sentence": "異處生名行，因即名行者。",
        "from": "T29n1558_030:0157b16_9",
        "context_with_next_sentence": true
    },
    {
        "source_sentence": "依此理說天授能行。",
        "from": "T29n1558_030:0157b16_18",
        "context_with_next_sentence": true
    },
    {
        "source_sentence": "如焰及聲異處相續，世依此說焰聲能行。",
        "from": "T29n1558_030:0157b17_17",
        "context_with_next_sentence": true
    },
    {
        "source_sentence": "如是天授身能為識因故，世間亦謂天授能了。",
        "from": "T29n1558_030:0157b19_2",
        "context_with_next_sentence": true
    },
    {
        "source_sentence": "然諸聖者為順世間言說理故，亦作是說。",
        "from": "T29n1558_030:0157b20_2",
        "context_with_next_sentence": true
    },
    {
        "source_sentence": "經說諸識能了所緣，識於所緣為何所作？",
        "from": "T29n1558_030:0157b21_2",
        "context_with_next_sentence": true
    },
    {
        "source_sentence": "都無所作，但以境生。",
        "from": "T29n1558_030:0157b21_12",
        "context_with_next_sentence": true
    },
    {
        "source_sentence": "如果酬因，雖無所作而似因起，說名酬因。",
        "from": "T29n1558_030:0157b22_12",
        "context_with_next_sentence": true
    },
    {
        "source_sentence": "如是識生，雖無所作而似境，故說名了境。",
        "from": "T29n1558_030:0157b23_12",
        "context_with_next_sentence": true
    },
    {
        "source_sentence": "如何似境？",
        "from": "T29n1558_030:0157b23_17",
        "context_with_next_sentence": true
    },
    {
        "source_sentence": "謂帶彼相。",
        "from": "T29n1558_030:0157b24_4",
        "context_with_next_sentence": true
    },
    {
        "source_sentence": "是故諸識雖亦託根生，不名了根，但名為了境。",
        "from": "T29n1558_030:0157b25_7",
        "context_with_next_sentence": true
    },
    {
        "source_sentence": "或識於境相續生時，前識為因引後識起，說識能了亦無有失，世間於因說作者故。",
        "from": "T29n1558_030:0157b27_7",
        "context_with_next_sentence": true
    },
    {
        "source_sentence": "如世間說鍾鼓能鳴，或如燈能行，識能了亦爾。",
        "from": "T29n1558_030:0157b28_10",
        "context_with_next_sentence": true
    },
    {
        "source_sentence": "為依何理說燈能行？",
        "from": "T29n1558_030:0157b29_1",
        "context_with_next_sentence": true
    },
    {
        "source_sentence": "焰相續中假立燈號，燈於異處相續生時說為燈行，無別行者。",
        "from": "T29n1558_030:0157c01_10",
        "context_with_next_sentence": true
    },
    {
        "source_sentence": "如是心相續假立識名，於異境生時說名能了。",
        "from": "T29n1558_030:0157c02_12",
        "context_with_next_sentence": true
    },
    {
        "source_sentence": "或如色有色生色住，此中無別有生住者。",
        "from": "T29n1558_030:0157c03_12",
        "context_with_next_sentence": true
    },
    {
        "source_sentence": "說識能了，理亦應然。",
        "from": "T29n1558_030:0157c04_3",
        "context_with_next_sentence": true
    },
    {
        "source_sentence": "若後識生，從識非我。",
        "from": "T29n1558_030:0157c04_13",
        "context_with_next_sentence": true
    },
    {
        "source_sentence": "何緣從識？",
        "from": "T29n1558_030:0157c04_18",
        "context_with_next_sentence": true
    },
    {
        "source_sentence": "不恒似前，及不定次生，如芽莖葉等，有為皆有住異相故。",
        "from": "T29n1558_030:0157c06_5",
        "context_with_next_sentence": true
    },
    {
        "source_sentence": "謂諸有為自性法爾，微細相續後必異前。",
        "from": "T29n1558_030:0157c07_4",
        "context_with_next_sentence": true
    },
    {
        "source_sentence": "若異此者，縱意入定，身心相續相似而生，後念與初無差別故，不應最後念自然從定出。",
        "from": "T29n1558_030:0157c09_6",
        "context_with_next_sentence": true
    },
    {
        "source_sentence": "諸心相續亦有定次，若此心次彼心應生，於此心後彼必生故。",
        "from": "T29n1558_030:0157c10_14",
        "context_with_next_sentence": true
    },
    {
        "source_sentence": "亦有少分行相等心方能相生，種性別故。",
        "from": "T29n1558_030:0157c11_14",
        "context_with_next_sentence": true
    },
    {
        "source_sentence": "如女心無間起嚴污身心，或起彼夫彼子心等。",
        "from": "T29n1558_030:0157c12_16",
        "context_with_next_sentence": true
    },
    {
        "source_sentence": "後時從此諸心相續轉變差別還生女心。",
        "from": "T29n1558_030:0157c13_14",
        "context_with_next_sentence": true
    },
    {
        "source_sentence": "如是女心於後所起嚴污心等有生功能，異此無功能，由種性別故。",
        "from": "T29n1558_030:0157c15_9",
        "context_with_next_sentence": true
    },
    {
        "source_sentence": "女心無間容起多心，然多心中若先數起、明了近起，先起非餘。",
        "from": "T29n1558_030:0157c16_20",
        "context_with_next_sentence": true
    },
    {
        "source_sentence": "由如是心修力強故，唯除將起位身外緣差別。",
        "from": "T29n1558_030:0157c18_2",
        "context_with_next_sentence": true
    },
    {
        "source_sentence": "諸有修力最強盛者，寧不恒時生於自果？",
        "from": "T29n1558_030:0157c19_2",
        "context_with_next_sentence": true
    },
    {
        "source_sentence": "由此心有住異相故，此住異相於別修果相續生中最隨順故。",
        "from": "T29n1558_030:0157c20_10",
        "context_with_next_sentence": true
    },
    {
        "source_sentence": "諸心品類次第相生因緣方隅我已略說，委悉了達唯在世尊，一切法中智自在故。",
        "from": "T29n1558_030:0157c22_8",
        "context_with_next_sentence": true
    },
    {
        "source_sentence": "依如是義故，有頌言：",
        "from": "T29n1558_030:0157c22_18",
        "context_with_next_sentence": true
    },
    {
        "source_sentence": "於一孔雀輪，　　一切種因相，",
        "from": "T29n1558_030:0157c23_0",
        "context_with_next_sentence": true
    },
    {
        "source_sentence": "非餘智境界，　　唯一切智知。",
        "from": "T29n1558_030:0157c24_13",
        "context_with_next_sentence": true
    },
    {
        "source_sentence": "色差別因尚為難了，況心心所諸無色法因緣差別可易了知？",
        "from": "T29n1558_030:0157c26_7",
        "context_with_next_sentence": true
    },
    {
        "source_sentence": "一類外道作如是執，諸心生時皆從於我。",
        "from": "T29n1558_030:0157c27_7",
        "context_with_next_sentence": true
    },
    {
        "source_sentence": "前之二難於彼最切。",
        "from": "T29n1558_030:0157c27_16",
        "context_with_next_sentence": true
    },
    {
        "source_sentence": "若諸心生皆從我者，何緣後識不恒似前，及不定次生，如芽莖葉等。",
        "from": "T29n1558_030:0157c29_9",
        "context_with_next_sentence": true
    },
    {
        "source_sentence": "若謂由待意合差別有異識生，理定不然，我與餘合非極成故，又二物合有分限故。",
        "from": "T29n1558_030:0158a02_8",
        "context_with_next_sentence": true
    },
    {
        "source_sentence": "謂彼自類釋合相言，非至為先、後至名合。",
        "from": "T29n1558_030:0158a03_9",
        "context_with_next_sentence": true
    },
    {
        "source_sentence": "我與意合應有分限，意移轉故我應移轉，或應與意俱有壞滅。",
        "from": "T29n1558_030:0158a04_17",
        "context_with_next_sentence": true
    },
    {
        "source_sentence": "若謂一分合，理定不然，於一我體中無別分故。",
        "from": "T29n1558_030:0158a06_2",
        "context_with_next_sentence": true
    },
    {
        "source_sentence": "設許有合，我體既常，意無別異，合寧有別？",
        "from": "T29n1558_030:0158a07_2",
        "context_with_next_sentence": true
    },
    {
        "source_sentence": "若待別覺，為難亦同。",
        "from": "T29n1558_030:0158a07_12",
        "context_with_next_sentence": true
    },
    {
        "source_sentence": "謂覺因何得有差別？",
        "from": "T29n1558_030:0158a08_3",
        "context_with_next_sentence": true
    },
    {
        "source_sentence": "若待行別，我意合者，則應但心待行差別能生異識，何用我為？",
        "from": "T29n1558_030:0158a09_12",
        "context_with_next_sentence": true
    },
    {
        "source_sentence": "我於識生都無有用，而言諸識皆從我生。",
        "from": "T29n1558_030:0158a10_12",
        "context_with_next_sentence": true
    },
    {
        "source_sentence": "如藥事成能除痼疾，誑醫矯說普莎訶言。",
        "from": "T29n1558_030:0158a11_12",
        "context_with_next_sentence": true
    },
    {
        "source_sentence": "若謂此二由我故有，此但有言，無理為證。",
        "from": "T29n1558_030:0158a12_13",
        "context_with_next_sentence": true
    },
    {
        "source_sentence": "若謂此二我為所依，如誰與誰為所依義？",
        "from": "T29n1558_030:0158a13_12",
        "context_with_next_sentence": true
    },
    {
        "source_sentence": "非心與行如畫如果，我為能持如壁如器，如是便有更相礙失，及有或時別住失故。",
        "from": "T29n1558_030:0158a15_14",
        "context_with_next_sentence": true
    },
    {
        "source_sentence": "非如壁器，我為彼依。",
        "from": "T29n1558_030:0158a16_7",
        "context_with_next_sentence": true
    },
    {
        "source_sentence": "若爾如何？",
        "from": "T29n1558_030:0158a16_12",
        "context_with_next_sentence": true
    },
    {
        "source_sentence": "此但如地，能為香等四物所依。",
        "from": "T29n1558_030:0158a17_6",
        "context_with_next_sentence": true
    },
    {
        "source_sentence": "彼如是言，證成無我，故我於此深生喜慰。",
        "from": "T29n1558_030:0158a18_5",
        "context_with_next_sentence": true
    },
    {
        "source_sentence": "如世間地不離香等，我亦應爾，非離心行。",
        "from": "T29n1558_030:0158a19_7",
        "context_with_next_sentence": true
    },
    {
        "source_sentence": "誰能了地離於香等？",
        "from": "T29n1558_030:0158a19_16",
        "context_with_next_sentence": true
    },
    {
        "source_sentence": "但於香等聚集差別，世俗流布立以地名。",
        "from": "T29n1558_030:0158a20_16",
        "context_with_next_sentence": true
    },
    {
        "source_sentence": "我亦應然，但於心等諸蘊差別，假立我名。",
        "from": "T29n1558_030:0158a21_16",
        "context_with_next_sentence": true
    },
    {
        "source_sentence": "若離香等無別有地，如何說言地有香等？",
        "from": "T29n1558_030:0158a22_15",
        "context_with_next_sentence": true
    },
    {
        "source_sentence": "為顯地體有香等別，故即於地說有香等，令他了達是此非餘，如世間言木像身等。",
        "from": "T29n1558_030:0158a24_15",
        "context_with_next_sentence": true
    },
    {
        "source_sentence": "又若有我待行差別，何不俱時生一切智？",
        "from": "T29n1558_030:0158a25_15",
        "context_with_next_sentence": true
    },
    {
        "source_sentence": "若時此行功用最強，此能遮餘令不生果。",
        "from": "T29n1558_030:0158a26_15",
        "context_with_next_sentence": true
    },
    {
        "source_sentence": "寧從強者果不恒生？",
        "from": "T29n1558_030:0158a27_6",
        "context_with_next_sentence": true
    },
    {
        "source_sentence": "答此如前修力道理，許行非常漸變異故。",
        "from": "T29n1558_030:0158a28_6",
        "context_with_next_sentence": true
    },
    {
        "source_sentence": "若爾，計我則為唐捐，行力令心差別生故。",
        "from": "T29n1558_030:0158a29_6",
        "context_with_next_sentence": true
    },
    {
        "source_sentence": "彼行此修體無異故，必定應信我體實有，以有念等德句義故，德必依止實句義故，念等依餘理不成故。",
        "from": "T29n1558_030:0158b02_15",
        "context_with_next_sentence": true
    },
    {
        "source_sentence": "此證非理，不極成故。",
        "from": "T29n1558_030:0158b03_7",
        "context_with_next_sentence": true
    },
    {
        "source_sentence": "謂說念等德句義攝體皆非實，義不極成，許有別體皆名實故。",
        "from": "T29n1558_030:0158b04_16",
        "context_with_next_sentence": true
    },
    {
        "source_sentence": "經說六實物，名沙門果故。",
        "from": "T29n1558_030:0158b05_9",
        "context_with_next_sentence": true
    },
    {
        "source_sentence": "彼依實我，理亦不成。",
        "from": "T29n1558_030:0158b05_19",
        "context_with_next_sentence": true
    },
    {
        "source_sentence": "依義如前已遮遣故，由此所立但有虛言。",
        "from": "T29n1558_030:0158b06_17",
        "context_with_next_sentence": true
    },
    {
        "source_sentence": "若我實無，為何造業？",
        "from": "T29n1558_030:0158b07_9",
        "context_with_next_sentence": true
    },
    {
        "source_sentence": "為我當受苦樂果故。",
        "from": "T29n1558_030:0158b07_18",
        "context_with_next_sentence": true
    },
    {
        "source_sentence": "我體是何？",
        "from": "T29n1558_030:0158b08_4",
        "context_with_next_sentence": true
    },
    {
        "source_sentence": "謂我執境。",
        "from": "T29n1558_030:0158b08_9",
        "context_with_next_sentence": true
    },
    {
        "source_sentence": "何名我執境？",
        "from": "T29n1558_030:0158b08_15",
        "context_with_next_sentence": true
    },
    {
        "source_sentence": "謂諸蘊相續。",
        "from": "T29n1558_030:0158b09_1",
        "context_with_next_sentence": true
    },
    {
        "source_sentence": "云何知然？",
        "from": "T29n1558_030:0158b09_6",
        "context_with_next_sentence": true
    },
    {
        "source_sentence": "貪愛彼故。",
        "from": "T29n1558_030:0158b09_11",
        "context_with_next_sentence": true
    },
    {
        "source_sentence": "與白等覺同處起故。",
        "from": "T29n1558_030:0158b10_1",
        "context_with_next_sentence": true
    },
    {
        "source_sentence": "謂世有言：",
        "from": "T29n1558_030:0158b10_6",
        "context_with_next_sentence": true
    },
    {
        "source_sentence": "我白我黑。",
        "from": "T29n1558_030:0158b10_11",
        "context_with_next_sentence": true
    },
    {
        "source_sentence": "我老我少。",
        "from": "T29n1558_030:0158b10_16",
        "context_with_next_sentence": true
    },
    {
        "source_sentence": "我瘦我肥。",
        "from": "T29n1558_030:0158b11_2",
        "context_with_next_sentence": true
    },
    {
        "source_sentence": "現見世間緣白等覺，與計我執同處而生，非所計我有此差別，故知我執但緣諸蘊。",
        "from": "T29n1558_030:0158b13_2",
        "context_with_next_sentence": true
    },
    {
        "source_sentence": "以身於我有防護恩，故亦於身假說為我，如言臣等即是我身。",
        "from": "T29n1558_030:0158b14_11",
        "context_with_next_sentence": true
    },
    {
        "source_sentence": "於有恩中實假說我，而諸我執所取不然。",
        "from": "T29n1558_030:0158b15_11",
        "context_with_next_sentence": true
    },
    {
        "source_sentence": "若許緣身亦起我執，寧無我執緣他身起，他與我執不相屬故。",
        "from": "T29n1558_030:0158b17_2",
        "context_with_next_sentence": true
    },
    {
        "source_sentence": "謂若身若心與我執相屬，此我執起緣彼非餘，無始時來如是習故。",
        "from": "T29n1558_030:0158b18_13",
        "context_with_next_sentence": true
    },
    {
        "source_sentence": "相屬謂何？",
        "from": "T29n1558_030:0158b18_18",
        "context_with_next_sentence": true
    },
    {
        "source_sentence": "謂因果性。",
        "from": "T29n1558_030:0158b19_4",
        "context_with_next_sentence": true
    },
    {
        "source_sentence": "若無我體，誰之我執？",
        "from": "T29n1558_030:0158b19_14",
        "context_with_next_sentence": true
    },
    {
        "source_sentence": "此前已釋，寧復重來。",
        "from": "T29n1558_030:0158b20_4",
        "context_with_next_sentence": true
    },
    {
        "source_sentence": "謂我於前已作是說，為依何義說第六聲，乃至辨因為果所屬。",
        "from": "T29n1558_030:0158b21_13",
        "context_with_next_sentence": true
    },
    {
        "source_sentence": "若爾，我執以何為因？",
        "from": "T29n1558_030:0158b22_4",
        "context_with_next_sentence": true
    },
    {
        "source_sentence": "謂無始來我執熏習，緣自相續有垢染心。",
        "from": "T29n1558_030:0158b23_5",
        "context_with_next_sentence": true
    },
    {
        "source_sentence": "我體若無誰有苦樂？",
        "from": "T29n1558_030:0158b23_14",
        "context_with_next_sentence": true
    },
    {
        "source_sentence": "若依於此有苦樂生，即說名為此有苦樂，如林有果及樹有花。",
        "from": "T29n1558_030:0158b25_5",
        "context_with_next_sentence": true
    },
    {
        "source_sentence": "苦樂依何？",
        "from": "T29n1558_030:0158b25_10",
        "context_with_next_sentence": true
    },
    {
        "source_sentence": "謂內六處，隨其所起說為彼依。",
        "from": "T29n1558_030:0158b26_5",
        "context_with_next_sentence": true
    },
    {
        "source_sentence": "若我實無，誰能作業？",
        "from": "T29n1558_030:0158b26_15",
        "context_with_next_sentence": true
    },
    {
        "source_sentence": "誰能受果？",
        "from": "T29n1558_030:0158b27_1",
        "context_with_next_sentence": true
    },
    {
        "source_sentence": "作受何義？",
        "from": "T29n1558_030:0158b27_6",
        "context_with_next_sentence": true
    },
    {
        "source_sentence": "作謂能作，受謂受者。",
        "from": "T29n1558_030:0158b27_16",
        "context_with_next_sentence": true
    },
    {
        "source_sentence": "此但易名，未顯其義。",
        "from": "T29n1558_030:0158b28_6",
        "context_with_next_sentence": true
    },
    {
        "source_sentence": "辯法相者釋此相言：",
        "from": "T29n1558_030:0158b28_15",
        "context_with_next_sentence": true
    },
    {
        "source_sentence": "能自在為，名為作者。",
        "from": "T29n1558_030:0158b29_7",
        "context_with_next_sentence": true
    },
    {
        "source_sentence": "能領業果，得受者名。",
        "from": "T29n1558_030:0158b29_17",
        "context_with_next_sentence": true
    },
    {
        "source_sentence": "現見世間，於此事業若得自在，名為能作。",
        "from": "T29n1558_030:0158c01_16",
        "context_with_next_sentence": true
    },
    {
        "source_sentence": "如見天授於浴食行得自在故，名浴等者。",
        "from": "T29n1558_030:0158c02_15",
        "context_with_next_sentence": true
    },
    {
        "source_sentence": "此中汝等說何天授？",
        "from": "T29n1558_030:0158c03_6",
        "context_with_next_sentence": true
    },
    {
        "source_sentence": "若說實我，喻不極成；",
        "from": "T29n1558_030:0158c03_16",
        "context_with_next_sentence": true
    },
    {
        "source_sentence": "說蘊便非自在作者。",
        "from": "T29n1558_030:0158c04_6",
        "context_with_next_sentence": true
    },
    {
        "source_sentence": "業有三種，謂身、語、意。",
        "from": "T29n1558_030:0158c04_18",
        "context_with_next_sentence": true
    },
    {
        "source_sentence": "且起身業必依身心，身心各依自因緣轉，因緣展轉依自因緣，於中無一自在起者，一切有為屬因緣故。",
        "from": "T29n1558_030:0158c07_6",
        "context_with_next_sentence": true
    },
    {
        "source_sentence": "汝所執我，不待因緣亦無所作，故非自在。",
        "from": "T29n1558_030:0158c08_7",
        "context_with_next_sentence": true
    },
    {
        "source_sentence": "由此彼說能自在為名作者相，求不可得。",
        "from": "T29n1558_030:0158c09_7",
        "context_with_next_sentence": true
    },
    {
        "source_sentence": "然於諸法生因緣中，若有勝用假名作者，非所執我，見有少用故定不應名為作者。",
        "from": "T29n1558_030:0158c11_6",
        "context_with_next_sentence": true
    },
    {
        "source_sentence": "能生身業勝因者何？",
        "from": "T29n1558_030:0158c11_15",
        "context_with_next_sentence": true
    },
    {
        "source_sentence": "謂從憶念引生樂欲，樂欲生尋伺，尋伺生勤勇，勤勇生風，風起身業。",
        "from": "T29n1558_030:0158c13_9",
        "context_with_next_sentence": true
    },
    {
        "source_sentence": "汝所執我，此中何用？",
        "from": "T29n1558_030:0158c13_19",
        "context_with_next_sentence": true
    },
    {
        "source_sentence": "故於身業，我非作者。",
        "from": "T29n1558_030:0158c14_9",
        "context_with_next_sentence": true
    },
    {
        "source_sentence": "語意業起，類此應思。",
        "from": "T29n1558_030:0158c14_19",
        "context_with_next_sentence": true
    },
    {
        "source_sentence": "我復云何能領業果？",
        "from": "T29n1558_030:0158c15_8",
        "context_with_next_sentence": true
    },
    {
        "source_sentence": "若謂於果我能了別，此定不然，我於了別都無有用，於前分別生識因中已遮遣故。",
        "from": "T29n1558_030:0158c17_9",
        "context_with_next_sentence": true
    },
    {
        "source_sentence": "若實無我，如何不依諸非情處罪福生長？",
        "from": "T29n1558_030:0158c18_9",
        "context_with_next_sentence": true
    },
    {
        "source_sentence": "彼非愛等所依止故，唯內六處是彼所依。",
        "from": "T29n1558_030:0158c19_10",
        "context_with_next_sentence": true
    },
    {
        "source_sentence": "我非彼依，如前已說。",
        "from": "T29n1558_030:0158c20_1",
        "context_with_next_sentence": true
    },
    {
        "source_sentence": "若實無我，業已滅壞，云何復能生未來果？",
        "from": "T29n1558_030:0158c21_1",
        "context_with_next_sentence": true
    },
    {
        "source_sentence": "設有實我，業已滅壞，復云何能生未來果？",
        "from": "T29n1558_030:0158c22_1",
        "context_with_next_sentence": true
    },
    {
        "source_sentence": "從依止我，法非法生。",
        "from": "T29n1558_030:0158c22_11",
        "context_with_next_sentence": true
    },
    {
        "source_sentence": "如誰依誰，此前已破，故法非法不應依我。",
        "from": "T29n1558_030:0158c23_11",
        "context_with_next_sentence": true
    },
    {
        "source_sentence": "然聖教中不作是說，從已壞業未來果生。",
        "from": "T29n1558_030:0158c24_11",
        "context_with_next_sentence": true
    },
    {
        "source_sentence": "若爾，從何？",
        "from": "T29n1558_030:0158c24_17",
        "context_with_next_sentence": true
    },
    {
        "source_sentence": "從業相續轉變差別，如種生果。",
        "from": "T29n1558_030:0158c25_11",
        "context_with_next_sentence": true
    },
    {
        "source_sentence": "如世間說，果從種生。",
        "from": "T29n1558_030:0158c26_2",
        "context_with_next_sentence": true
    },
    {
        "source_sentence": "然果不從已壞種起，亦非從種無間即生。",
        "from": "T29n1558_030:0158c27_3",
        "context_with_next_sentence": true
    },
    {
        "source_sentence": "若爾，從何？",
        "from": "T29n1558_030:0158c27_9",
        "context_with_next_sentence": true
    },
    {
        "source_sentence": "從種相續轉變差別果方得生，謂種次生芽莖葉等，花為最後方引果生。",
        "from": "T29n1558_030:0158c29_3",
        "context_with_next_sentence": true
    },
    {
        "source_sentence": "若爾，何言從種生果？",
        "from": "T29n1558_030:0158c29_13",
        "context_with_next_sentence": true
    },
    {
        "source_sentence": "由種展轉引起花中生果功能，故作是說。",
        "from": "T29n1558_030:0159a01_12",
        "context_with_next_sentence": true
    },
    {
        "source_sentence": "若此花內生果功能非種為先所引起者，所生果相應與種別。",
        "from": "T29n1558_030:0159a03_2",
        "context_with_next_sentence": true
    },
    {
        "source_sentence": "如是雖言從業生果，而非從彼已壞業生，亦非從業無間生果，但從業相續轉變差別生。",
        "from": "T29n1558_030:0159a05_5",
        "context_with_next_sentence": true
    },
    {
        "source_sentence": "何名相續轉變差別？",
        "from": "T29n1558_030:0159a05_14",
        "context_with_next_sentence": true
    },
    {
        "source_sentence": "謂業為先，後色心起，中無間斷，名為相續。",
        "from": "T29n1558_030:0159a06_16",
        "context_with_next_sentence": true
    },
    {
        "source_sentence": "即此相續，後後剎那異前前生，名為轉變。",
        "from": "T29n1558_030:0159a07_15",
        "context_with_next_sentence": true
    },
    {
        "source_sentence": "即此轉變，於最後時有勝功能無間生果，勝餘轉變，故名差別。",
        "from": "T29n1558_030:0159a09_6",
        "context_with_next_sentence": true
    },
    {
        "source_sentence": "如有取識正命終時，雖帶眾多感後有業所引熏習，而重近起數習所引明了非餘。",
        "from": "T29n1558_030:0159a11_5",
        "context_with_next_sentence": true
    },
    {
        "source_sentence": "如有頌言：",
        "from": "T29n1558_030:0159a11_10",
        "context_with_next_sentence": true
    },
    {
        "source_sentence": "業極重近起，　　數習先所作，",
        "from": "T29n1558_030:0159a12_0",
        "context_with_next_sentence": true
    },
    {
        "source_sentence": "前前前後熟，　　輪轉於生死。",
        "from": "T29n1558_030:0159a13_13",
        "context_with_next_sentence": true
    },
    {
        "source_sentence": "於此義中有差別者，異熟因所引與異熟果功能，與異熟果已即便謝滅。",
        "from": "T29n1558_030:0159a15_13",
        "context_with_next_sentence": true
    },
    {
        "source_sentence": "同類因所引與等流果功能，若染污者對治起時即便謝滅，不染污者般涅槃時方永謝滅，以色心相續爾時永滅故。",
        "from": "T29n1558_030:0159a18_7",
        "context_with_next_sentence": true
    },
    {
        "source_sentence": "何緣異熟果不能招異熟，如從種果有別果生。",
        "from": "T29n1558_030:0159a19_10",
        "context_with_next_sentence": true
    },
    {
        "source_sentence": "且非譬喻，是法皆等。",
        "from": "T29n1558_030:0159a20_1",
        "context_with_next_sentence": true
    },
    {
        "source_sentence": "然從種果無別果生。",
        "from": "T29n1558_030:0159a20_10",
        "context_with_next_sentence": true
    },
    {
        "source_sentence": "若爾，從何生於後果？",
        "from": "T29n1558_030:0159a21_1",
        "context_with_next_sentence": true
    },
    {
        "source_sentence": "從後熟變差別所生。",
        "from": "T29n1558_030:0159a21_10",
        "context_with_next_sentence": true
    },
    {
        "source_sentence": "謂於後時即前種果遇水土等諸熟變緣，便能引生熟變差別。",
        "from": "T29n1558_030:0159a22_18",
        "context_with_next_sentence": true
    },
    {
        "source_sentence": "正生芽位方得種名，未熟變時從當名說，或似種故世說為種。",
        "from": "T29n1558_030:0159a24_8",
        "context_with_next_sentence": true
    },
    {
        "source_sentence": "此亦如是，即前異熟遇聞正邪等諸起善惡緣，便能引生諸善有漏及諸不善有異熟心，從此引生相續轉變，展轉能引轉變差別，從此差別後異熟生，非從餘生。",
        "from": "T29n1558_030:0159a28_6",
        "context_with_next_sentence": true
    },
    {
        "source_sentence": "故喻同法。",
        "from": "T29n1558_030:0159a28_11",
        "context_with_next_sentence": true
    },
    {
        "source_sentence": "或由別法類此可知，如拘櫞花塗紫礦汁，相續轉變差別為因，後果生時瓤便色赤，從此赤色更不生餘。",
        "from": "T29n1558_030:0159b02_1",
        "context_with_next_sentence": true
    },
    {
        "source_sentence": "如是應知，從業異熟更不能引餘異熟生。",
        "from": "T29n1558_030:0159b03_2",
        "context_with_next_sentence": true
    },
    {
        "source_sentence": "前來且隨自覺慧境，於諸業果略顯麁相。",
        "from": "T29n1558_030:0159b04_2",
        "context_with_next_sentence": true
    },
    {
        "source_sentence": "其間異類差別功能，諸業所熏相續轉變，至彼彼位彼彼果生，唯佛證知非餘境界。",
        "from": "T29n1558_030:0159b06_1",
        "context_with_next_sentence": true
    },
    {
        "source_sentence": "依如是義，故有頌言：",
        "from": "T29n1558_030:0159b06_11",
        "context_with_next_sentence": true
    },
    {
        "source_sentence": "此業此熏習，　　至此時與果，",
        "from": "T29n1558_030:0159b07_0",
        "context_with_next_sentence": true
    },
    {
        "source_sentence": "一切種定理，　　離佛無能知。",
        "from": "T29n1558_030:0159b08_13",
        "context_with_next_sentence": true
    },
    {
        "source_sentence": "已善說此淨因道，　　謂佛至言真法性，",
        "from": "T29n1558_030:0159b09_0",
        "context_with_next_sentence": true
    },
    {
        "source_sentence": "應捨闇盲諸外執，　　惡見所為求慧眼。",
        "from": "T29n1558_030:0159b10_17",
        "context_with_next_sentence": true
    },
    {
        "source_sentence": "此涅槃宮一廣道，　　千聖所遊無我性，",
        "from": "T29n1558_030:0159b11_0",
        "context_with_next_sentence": true
    },
    {
        "source_sentence": "諸佛日言光所照，　　雖開殊眼不能覩。",
        "from": "T29n1558_030:0159b12_17",
        "context_with_next_sentence": true
    },
    {
        "source_sentence": "於此方隅已略說，　　為開智者慧毒門，",
        "from": "T29n1558_030:0159b13_0",
        "context_with_next_sentence": true
    },
    {
        "source_sentence": "庶各隨己力堪能，　　遍悟所知成勝業。",
        "from": "T29n1558_030:0159b14_17",
        "context_with_next_sentence": true
    },
    {
        "source_sentence": "說一切有部俱舍論卷第三十羅＋（門）【三】【宮】羅【大】，羅門【宋】【元】【明】【宮】羅羅門家",
        "from": "T29n1558_030:大婆0094c18_100",
        "context_with_next_sentence": false
    }
]