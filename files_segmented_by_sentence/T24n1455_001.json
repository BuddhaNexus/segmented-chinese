{
    "T24n1455_001:0508a18_0": "根本說一切有部苾芻尼戒經",
    "T24n1455_001:0508a20_0": "三藏法師義淨奉　制譯",
    "T24n1455_001:0508a21_0": "　別解脫經難得聞，　　經於無量俱胝劫；　讀誦受持亦如是，　　如說行者更難遇。",
    "T24n1455_001:0508a23_0": "　諸佛出現於世樂，　　演說微妙正法樂；　僧伽一心同見樂，　　和合俱修勇進樂。",
    "T24n1455_001:0508a25_0": "　若見聖人則為樂，　　并與共住亦為樂；　若不見諸愚癡人，　　是則名為常受樂。",
    "T24n1455_001:0508a27_0": "　見具尸羅者為樂，　　若見多聞亦名樂；　見阿羅漢是真樂，　　由於後有不生故。",
    "T24n1455_001:0508a29_0": "　於河津處妙階樂，　　以法降怨戰勝樂；　證得正慧果生時，　　能除我慢盡為樂。",
    "T24n1455_001:0508b02_0": "　若有能為決定意，　　善伏根欲具多聞；　從少至老處林中，　　寂靜閑居蘭若樂。",
    "T24n1455_001:0508b04_0": "「諸大德！",
    "T24n1455_001:0508b04_1": "春時爾許過，餘有爾許在，老死既侵命根漸減，大師教法不久當滅。",
    "T24n1455_001:0508b05_2": "諸大德！",
    "T24n1455_001:0508b05_3": "應懃光顯，莫為放逸。",
    "T24n1455_001:0508b06_4": "由不放逸，必當證得如來、應、正等覺，何況所餘覺品善法！",
    "T24n1455_001:0508b07_5": "大德僧伽！",
    "T24n1455_001:0508b07_6": "先作何事？",
    "T24n1455_001:0508b08_7": "佛聲聞眾少求少事。",
    "T24n1455_001:0508b08_8": "未受近圓者出。",
    "T24n1455_001:0508b08_9": "不來諸苾芻尼說欲及清淨(其持欲者各對比坐而說)。」",
    "T24n1455_001:0508b10_0": "　合十指恭敬，　　禮釋迦師子；　別解脫調伏，　　我說仁善聽。",
    "T24n1455_001:0508b12_0": "　聽已當正行，　　如大仙所說；　於諸小罪中，　　勇猛亦懃護。",
    "T24n1455_001:0508b14_0": "　心馬難制止，　　勇決恒相續；　別解脫如銜，　　有百針極利。",
    "T24n1455_001:0508b16_0": "　若人違軌則，　　聞教便能止；　大士若良馬，　　當出煩惱陣。",
    "T24n1455_001:0508b18_0": "　若人無此銜，　　亦不曾憙樂；　彼沒煩惱陣，　　迷轉於生死。",
    "T24n1455_001:0508b20_0": "「大德尼僧伽聽！",
    "T24n1455_001:0508b20_1": "今僧伽黑月十四日(或云：『白月十五日。』",
    "T24n1455_001:0508b20_2": ")作褒灑陀。",
    "T24n1455_001:0508b21_3": "若苾芻尼僧伽時至聽者，苾芻尼僧伽應許苾芻尼僧伽今作褒灑陀，說波羅底木叉戒經。",
    "T24n1455_001:0508b23_4": "白如是。」",
    "T24n1455_001:0508b23_5": "「諸大德！",
    "T24n1455_001:0508b23_6": "我今作褒灑陀，說波羅底木叉戒經。",
    "T24n1455_001:0508b24_7": "仁等諦聽，善思念之，若有犯者當發露，無犯者默然。",
    "T24n1455_001:0508b25_8": "默然故，知諸大德清淨。",
    "T24n1455_001:0508b26_9": "如餘問時即如實答，我今於此勝苾芻尼眾中乃至三問，亦應如實答。",
    "T24n1455_001:0508b28_0": "若苾芻尼憶知有犯不發露者，得故妄語罪。",
    "T24n1455_001:0508b29_0": "諸大德！",
    "T24n1455_001:0508b29_1": "佛說故妄語是障礙法，是故苾芻尼欲求清淨者，當發露。",
    "T24n1455_001:0508c01_2": "發露即安樂，不發露不安樂。」",
    "T24n1455_001:0508c02_3": "「諸大德！",
    "T24n1455_001:0508c02_4": "我已說戒經序。",
    "T24n1455_001:0508c02_5": "今問諸大德！",
    "T24n1455_001:0508c03_6": "是中清淨不？」",
    "T24n1455_001:0508c03_7": "(如是三說)「諸大德！",
    "T24n1455_001:0508c03_8": "是中清淨，默然故，我今如是持。」",
    "T24n1455_001:0508c05_0": "「諸大德！",
    "T24n1455_001:0508c05_1": "此八波羅市迦法，半月半月戒經中說。」",
    "T24n1455_001:0508c07_0": "攝頌曰：　不淨不與取，　　斷人稱上法，　觸八事覆隨，　　斯皆不共住。",
    "T24n1455_001:0508c10_0": "「若復苾芻尼，與諸苾芻尼同得學處，不捨學處、學羸不自說，作不淨行兩交會法，乃至共傍生，此苾芻尼亦得波羅市迦，不應共住。",
    "T24n1455_001:0508c13_0": "「若復苾芻尼，若在聚落、若空閑處，他不與物以盜心取。",
    "T24n1455_001:0508c14_1": "如是盜時，若王、若大臣，若捉、若殺、若縛、若驅擯、若呵責言：『咄女子！",
    "T24n1455_001:0508c15_2": "汝是賊，癡、無所知，作如是盜。』",
    "T24n1455_001:0508c16_3": "如是盜者，此苾芻尼亦得波羅市迦，不應共住。",
    "T24n1455_001:0508c17_4": "「若復苾芻尼，若人、若人胎，故自手斷其命、或持刀授與、或自持刀、或求持刀者、若勸死、讚死，語言：『咄女子！",
    "T24n1455_001:0508c20_5": "何用此罪累不淨惡活為？",
    "T24n1455_001:0508c20_6": "汝今寧死，死勝生。』",
    "T24n1455_001:0508c21_7": "隨自心念，以餘言說勸讚令死。",
    "T24n1455_001:0508c21_8": "彼因死者，此苾芻尼亦得波羅市迦，不應共住。",
    "T24n1455_001:0508c23_0": "「若復苾芻尼，實無知無遍知自知，不得上人法寂靜聖者殊勝證悟智見安樂住，而言我知我見。",
    "T24n1455_001:0508c25_1": "彼於異時，若問、若不問，欲自清淨故，作如是說：『諸具壽！",
    "T24n1455_001:0508c26_2": "我實不知不見，言知言見，虛誑妄語。』",
    "T24n1455_001:0508c27_3": "除增上慢，此苾芻尼亦得波羅市迦，不應共住。",
    "T24n1455_001:0508c28_4": "「若復苾芻尼，自有染心、共染心男子，從自腋已下膝已上作受樂心，身相摩觸、若極摩觸，於如是事，此苾芻尼亦得波羅市迦，不應共住。",
    "T24n1455_001:0509a02_5": "「若復苾芻尼，自有染心、共染心男子，掉舉戲笑，指其處所，定時現相，來去丈夫，情相許可，在可行非處縱身而臥，於是八事共相領受。",
    "T24n1455_001:0509a05_6": "若苾芻尼作如是事者，亦得波羅市迦，不應共住。",
    "T24n1455_001:0509a06_7": "「若復苾芻尼，先知他苾芻尼犯他勝罪，而不曾說。",
    "T24n1455_001:0509a07_8": "彼身死後，若歸俗、若出去，方作是語：『尼眾應知，我先知此苾芻尼犯他勝罪於如是事。』",
    "T24n1455_001:0509a09_9": "此苾芻尼亦得波羅市迦，不應共住。",
    "T24n1455_001:0509a10_10": "「若復苾芻尼，知彼苾芻，和合僧伽與作捨置羯磨，苾芻尼眾亦復與作不禮敬法。",
    "T24n1455_001:0509a12_11": "彼苾芻於僧伽處現恭敬相，希求拔濟，自於界內乞解捨置法。",
    "T24n1455_001:0509a14_12": "彼苾芻尼報苾芻言：『聖者！",
    "T24n1455_001:0509a14_13": "勿於僧伽處現恭敬相，希求拔濟，自於界內乞解捨置法。",
    "T24n1455_001:0509a16_14": "我為聖者供給衣鉢及餘資具，悉令無乏，當可安心讀誦作意。』",
    "T24n1455_001:0509a17_15": "時諸苾芻尼告此尼曰：『汝豈不知眾與此人作捨置羯磨，苾芻尼與作不禮敬法？",
    "T24n1455_001:0509a19_16": "彼苾芻起謙下心，自於界內乞解捨置法。",
    "T24n1455_001:0509a20_17": "汝便供給衣鉢等物，令無乏少。",
    "T24n1455_001:0509a21_18": "汝今應捨此隨從事。』",
    "T24n1455_001:0509a21_19": "諸苾芻尼如是諫時，捨者善；若不捨者，應可再三慇懃正諫，隨教應詰，令捨是事。",
    "T24n1455_001:0509a23_20": "捨者善；若不捨者，此苾芻尼亦得波羅市迦，不應共住。」",
    "T24n1455_001:0509a24_21": "「諸大德！",
    "T24n1455_001:0509a25_22": "我已說八他勝法，苾芻尼於此隨犯一一事，不得與諸苾芻尼共住。",
    "T24n1455_001:0509a26_23": "如前，後亦如是，得他勝罪，不應共住。",
    "T24n1455_001:0509a27_24": "今問諸大德！",
    "T24n1455_001:0509a27_25": "是中清淨不？」",
    "T24n1455_001:0509a28_26": "(如是三說)「諸大德！",
    "T24n1455_001:0509a28_27": "是中清淨，默然故，我今如是持。」",
    "T24n1455_001:0509b01_0": "「諸大德！",
    "T24n1455_001:0509b01_1": "是二十僧伽伐尸沙法，半月半月戒經中說。」",
    "T24n1455_001:0509b03_0": "攝頌曰：　媒嫁及二謗，　　二染并四獨，　夫棄契作解，　　二諍雜獨住。",
    "T24n1455_001:0509b06_0": "　破僧與隨伴，　　污家并惡性，　眾教有二十，　　八三諫應知。",
    "T24n1455_001:0509b08_0": "「若復苾芻尼，作媒嫁事，持男意語女、持女意語男，若為成婦及私通事，乃至須臾頃，僧伽伐尸沙。",
    "T24n1455_001:0509b10_1": "「若復苾芻尼，懷瞋不捨故，於清淨苾芻尼以無根波羅市迦法謗，欲壞彼淨行。",
    "T24n1455_001:0509b12_2": "後於異時，若問、若不問，知此是無根謗。",
    "T24n1455_001:0509b13_0": "彼苾芻尼由瞋恚故作是語者，僧伽伐尸沙。",
    "T24n1455_001:0509b14_1": "「若復苾芻尼，懷瞋不捨故，於清淨苾芻尼以異非分波羅市迦法謗，欲壞彼淨行。",
    "T24n1455_001:0509b15_2": "後於異時，若問、若不問，知此是異非分事，以少相似法而為毀謗。",
    "T24n1455_001:0509b17_3": "彼苾芻尼由瞋恚故作是語者，僧伽伐尸沙。",
    "T24n1455_001:0509b18_4": "「若復苾芻尼，有染心，從染心男子共相領受，隨取何物，僧伽伐尸沙。",
    "T24n1455_001:0509b20_5": "「若復苾芻尼，向苾芻尼作如是語：『隨汝無染心，受染心男子物，我復何過？』",
    "T24n1455_001:0509b21_6": "者，僧伽伐尸沙。",
    "T24n1455_001:0509b22_7": "「若復苾芻尼，獨從尼寺向餘處宿者，僧伽伐尸沙。",
    "T24n1455_001:0509b23_8": "「若復苾芻尼，獨從尼寺晝向俗家者，僧伽伐尸沙。",
    "T24n1455_001:0509b24_9": "「若復苾芻尼，獨在道行者，僧伽伐尸沙。",
    "T24n1455_001:0509b25_10": "「若復苾芻尼，獨浮渡河者，僧伽伐尸沙。",
    "T24n1455_001:0509b26_11": "「若復苾芻尼，知他婦女作非法事，眾人共嫌、為夫所棄并白王知，度令出家者，僧伽伐尸沙。",
    "T24n1455_001:0509b28_12": "「若復苾芻尼，依他舊契，自為己索亡人物者，僧伽伐尸沙。",
    "T24n1455_001:0509c01_13": "「若復苾芻尼，知苾芻尼被苾芻尼眾為作捨置羯磨，便出界外為作解法者，僧伽伐尸沙。",
    "T24n1455_001:0509c03_14": "「若復苾芻尼，共諸苾芻尼鬪諍紛擾，作如是語：『我捨佛法僧。",
    "T24n1455_001:0509c04_15": "非但此沙門釋女具戒具德、有勝善法，於餘沙門，亦具戒具德、有勝善法，我當詣彼修習梵行。』",
    "T24n1455_001:0509c06_16": "時諸苾芻尼語言：『汝可捨此罪惡之見。』",
    "T24n1455_001:0509c07_17": "如是諫時，捨者善；若不捨者，應可再三慇懃正諫，隨教應詰，令捨是事。",
    "T24n1455_001:0509c09_18": "捨者善；若不捨者，僧伽伐尸沙。",
    "T24n1455_001:0509c10_19": "「若復苾芻尼，共諸苾芻尼鬪諍紛擾，諸苾芻尼語是苾芻尼言：『姊妹！",
    "T24n1455_001:0509c11_20": "莫鬪諍紛擾。』",
    "T24n1455_001:0509c12_21": "此苾芻尼作如是語：『汝有愛、恚、怖、癡，於鬪諍人有遮不遮。』",
    "T24n1455_001:0509c13_22": "諸苾芻尼語言：『大德！",
    "T24n1455_001:0509c13_23": "他諫誨時莫作是語：「汝有愛、恚、怖、癡，於鬪諍人有遮不遮。」",
    "T24n1455_001:0509c15_24": "姊妹可止此語！』",
    "T24n1455_001:0509c15_25": "諸苾芻尼如是諫時，捨者善；若不捨者，應可再三慇懃正諫，隨教應詰，令捨是事。",
    "T24n1455_001:0509c17_26": "捨者善；若不捨者，僧伽伐尸沙。",
    "T24n1455_001:0509c18_0": "「若復苾芻尼，共餘苾芻尼雜亂而住，掉舉戲笑。",
    "T24n1455_001:0509c19_1": "諸苾芻尼語是苾芻尼言：『姊妹！",
    "T24n1455_001:0509c19_2": "莫雜亂住、掉舉戲笑。",
    "T24n1455_001:0509c20_3": "汝雜亂住時，令善法衰損，不得增益，應可別住。",
    "T24n1455_001:0509c21_4": "別住之時令善法增益，不復衰損。』",
    "T24n1455_001:0509c22_5": "諸苾芻尼如是諫時，捨者善；若不捨者，應可再三慇懃正諫，隨教應詰，令捨是事。",
    "T24n1455_001:0509c23_6": "捨者善；若不捨者，僧伽伐尸沙。",
    "T24n1455_001:0509c24_7": "「若復苾芻尼，知餘苾芻尼樂為獨住。",
    "T24n1455_001:0509c25_8": "諸苾芻尼語是苾芻尼言：『大德！",
    "T24n1455_001:0509c26_9": "莫為獨住，汝獨住時令善法衰損，不得增益。",
    "T24n1455_001:0509c27_10": "姊妹！",
    "T24n1455_001:0509c27_11": "應可共住。",
    "T24n1455_001:0509c27_12": "令善法增益，不復衰損。』",
    "T24n1455_001:0509c28_13": "諸苾芻尼亦應告言：『大德！",
    "T24n1455_001:0509c28_14": "勿樂獨住，令善法衰損。",
    "T24n1455_001:0509c29_15": "大德！",
    "T24n1455_001:0509c29_16": "應可捨此獨住惡見。』",
    "T24n1455_001:0509c29_17": "作是諫時，捨者善；若不捨者，應可再三慇懃正諫，隨教應詰，令捨是事。",
    "T24n1455_001:0510a02_18": "捨者善；若不捨者，僧伽伐尸沙。",
    "T24n1455_001:0510a03_19": "「若復苾芻尼，興方便欲破和合僧伽，於破僧事堅執不捨。",
    "T24n1455_001:0510a04_20": "諸苾芻尼應語彼苾芻尼言：『姊妹！",
    "T24n1455_001:0510a05_21": "莫欲破和合僧伽堅執而住。",
    "T24n1455_001:0510a06_22": "姊妹！",
    "T24n1455_001:0510a06_23": "應與僧伽和合共住歡喜無諍，一心一說如水乳合，大師教法令得光顯安樂久住。",
    "T24n1455_001:0510a08_24": "具壽！",
    "T24n1455_001:0510a08_25": "汝可捨破僧事。』",
    "T24n1455_001:0510a08_26": "諸苾芻尼如是諫時，捨者善；若不捨者，應可再三慇懃正諫，隨教應詰，令捨是事。",
    "T24n1455_001:0510a10_27": "捨者善；若不捨者，僧伽伐尸沙。",
    "T24n1455_001:0510a11_28": "「若復苾芻尼，若一、若二、若多，與彼苾芻尼共為伴黨，同邪違正隨順而住。",
    "T24n1455_001:0510a12_29": "時此苾芻尼語諸苾芻尼言：『大德！",
    "T24n1455_001:0510a13_30": "莫共彼苾芻尼有所論說若好、若惡。",
    "T24n1455_001:0510a14_31": "何以故？",
    "T24n1455_001:0510a14_32": "彼苾芻尼是順法律、依法律，語言無虛妄，彼愛樂者我亦愛樂。』",
    "T24n1455_001:0510a16_33": "諸苾芻尼應語此苾芻尼言：『具壽！",
    "T24n1455_001:0510a16_34": "莫作是說：「彼苾芻尼是順法律、依法律，語言無虛妄，彼愛樂者我亦愛樂。」",
    "T24n1455_001:0510a18_35": "何以故？",
    "T24n1455_001:0510a18_36": "彼苾芻尼非順法律、不依法律，語言皆虛妄，汝莫樂破僧，當樂和合僧。",
    "T24n1455_001:0510a20_37": "應與僧和合歡喜無諍，一心一說如水乳合，大師教法令得光顯安樂久住。",
    "T24n1455_001:0510a22_38": "具壽！",
    "T24n1455_001:0510a22_39": "可捨破僧惡見順邪違正勸作諍事堅執而住。』",
    "T24n1455_001:0510a23_40": "諸苾芻尼如是諫時，捨者善；若不捨者，應可再三慇懃正諫，隨教應詰，令捨是事。",
    "T24n1455_001:0510a25_41": "捨者善；若不捨者，僧伽伐尸沙。",
    "T24n1455_001:0510a25_42": "「若復眾多苾芻尼，於村落城邑住，污他家、行惡行，污他家亦眾見聞知，行惡行亦眾見聞知。",
    "T24n1455_001:0510a28_0": "諸苾芻尼應語彼苾芻尼言：『具壽！",
    "T24n1455_001:0510a28_1": "汝等污他家、行惡行，污他家亦眾見聞知，行惡行亦眾見聞知。",
    "T24n1455_001:0510b01_2": "汝等可去，不應住此。』",
    "T24n1455_001:0510b01_3": "彼苾芻尼語諸苾芻尼言：『大德有愛、恚、怖、癡，有如是同罪苾芻尼，有驅者、有不驅者。』",
    "T24n1455_001:0510b03_4": "時諸苾芻尼語彼苾芻尼言：『具壽！",
    "T24n1455_001:0510b04_5": "莫作是語：「諸大德有愛、恚、怖、癡，有如是同罪苾芻尼，有驅者、有不驅者。」",
    "T24n1455_001:0510b05_6": "何以故？",
    "T24n1455_001:0510b06_7": "諸苾芻尼無愛、恚、怖、癡。",
    "T24n1455_001:0510b06_8": "汝等污他家、行惡行，污他家亦眾見聞知，行惡行亦眾見聞知。",
    "T24n1455_001:0510b08_9": "具壽！",
    "T24n1455_001:0510b08_10": "汝等應捨愛恚等言。』",
    "T24n1455_001:0510b08_11": "諸苾芻尼如是諫時，捨者善；若不捨者，應可再三慇懃正諫，隨教應詰。",
    "T24n1455_001:0510b10_12": "令捨是事。",
    "T24n1455_001:0510b10_13": "捨者善；若不捨者，僧伽伐尸沙。",
    "T24n1455_001:0510b11_14": "「若復苾芻尼，惡性不受人語，諸苾芻尼於佛所說戒經中，如法如律勸誨之時，不受諫語，言：『諸大德！",
    "T24n1455_001:0510b13_15": "莫向我說少許若好、若惡，我亦不向諸大德說若好、若惡。",
    "T24n1455_001:0510b14_16": "諸大德止！",
    "T24n1455_001:0510b15_17": "莫勸我、莫論說我。』",
    "T24n1455_001:0510b15_18": "諸苾芻尼語是苾芻尼言：『具壽！",
    "T24n1455_001:0510b16_19": "汝莫不受諫語，諸苾芻尼於佛所說戒經中，如法如律勸誨之時應受諫語。",
    "T24n1455_001:0510b17_20": "具壽如法諫諸苾芻尼，諸苾芻尼亦如法諫具壽，如是如來應正等覺佛聲聞眾便得增長、共相諫誨。",
    "T24n1455_001:0510b20_21": "具壽！",
    "T24n1455_001:0510b20_22": "汝等應捨此事。』",
    "T24n1455_001:0510b20_23": "諸苾芻尼如是諫時，捨者善；若不捨者，應可再三慇懃正諫，隨教應詰，令捨是事。",
    "T24n1455_001:0510b22_24": "捨者善；若不捨者，僧伽伐尸沙。」",
    "T24n1455_001:0510b23_25": "「諸大德！",
    "T24n1455_001:0510b23_26": "我已說二十僧伽伐尸沙法，十二初犯、八至三諫。",
    "T24n1455_001:0510b24_27": "若苾芻尼隨一一犯故覆藏者，二部僧伽應與作半月行摩那[卑*也]。",
    "T24n1455_001:0510b26_28": "行摩那[卑*也]竟，餘有出罪，若稱可二部僧伽意者，二部僧伽各二十眾，當於四十眾中出是苾芻尼罪。",
    "T24n1455_001:0510b28_29": "若少一人不滿四十眾，是苾芻尼罪不得除，二部僧伽得罪。",
    "T24n1455_001:0510b29_30": "此是出罪法。",
    "T24n1455_001:0510c01_31": "今問諸大德！",
    "T24n1455_001:0510c01_32": "是中清淨不？」",
    "T24n1455_001:0510c01_33": "(如是三說)「諸大德！",
    "T24n1455_001:0510c02_34": "是中清淨，默然故，我今如是持。」",
    "T24n1455_001:0510c02_35": "(尼無二不定法)「諸大德！",
    "T24n1455_001:0510c03_36": "此三十三泥薩祇波逸底迦法，半月半月戒經中說。」",
    "T24n1455_001:0510c05_0": "初攝頌曰：　持離畜浣衣，　　取衣乞過受，　同價及別主，　　遣使送衣直。",
    "T24n1455_001:0510c08_0": "「若復苾芻尼，作衣已竟，羯恥那衣復出，得長衣齊十日不分別應畜。",
    "T24n1455_001:0510c09_1": "若過畜者，泥薩祇波逸底迦。",
    "T24n1455_001:0510c10_2": "「若復苾芻尼，作衣已竟，羯恥那衣復出，於五衣中離一一衣界外宿，下至一夜，除得眾法，泥薩祇波逸底迦。",
    "T24n1455_001:0510c12_3": "「若復苾芻尼，作衣已竟，羯恥那衣復出，得非時衣，欲須應受，受已當疾成衣。",
    "T24n1455_001:0510c14_4": "若有望處求令滿足，若不足者，得畜經一月。",
    "T24n1455_001:0510c15_5": "若過者，泥薩祇波逸底迦。",
    "T24n1455_001:0510c16_6": "「若復苾芻尼，與非親苾芻浣染打故衣者，泥薩祇波逸底迦。",
    "T24n1455_001:0510c17_7": "「若復苾芻尼，從非親苾芻取衣者，除貿易，泥薩祇波逸底迦。",
    "T24n1455_001:0510c19_8": "「若復苾芻尼，從非親居士、居士婦乞衣，除餘時，泥薩祇波逸底迦。",
    "T24n1455_001:0510c20_9": "餘時者，若苾芻尼奪衣、失衣、燒衣、吹衣、漂衣，此是時。",
    "T24n1455_001:0510c22_0": "「若復苾芻尼，奪衣、失衣、燒衣、吹衣、漂衣，從非親居士、居士婦乞衣。",
    "T24n1455_001:0510c23_1": "彼多施衣，苾芻尼若須，應受上下二衣。",
    "T24n1455_001:0510c24_2": "若過受者，泥薩祇波逸底迦。",
    "T24n1455_001:0510c25_0": "「若復苾芻尼，有非親居士、居士婦共辦衣價，當買如是清淨衣，與某甲苾芻尼及時應用。",
    "T24n1455_001:0510c27_0": "此苾芻尼先不受請，因他告知，便詣彼家作如是語：『善哉仁者！",
    "T24n1455_001:0510c28_1": "為我所辦衣價，可買如是清淨衣及時與我，為好故。』",
    "T24n1455_001:0510c29_2": "若得衣者，泥薩祇波逸底迦。",
    "T24n1455_001:0511a01_3": "「若復苾芻尼，有非親居士、居士婦各辦衣價，當買如是清淨衣與某甲苾芻尼。",
    "T24n1455_001:0511a03_4": "此苾芻尼先不受請，因他告知，便詣彼家作如是語：『善哉仁者！",
    "T24n1455_001:0511a04_5": "為我所辦衣價，可共買如是清淨衣及時與我，為好故。』",
    "T24n1455_001:0511a05_6": "若得衣者，泥薩祇波逸底迦。",
    "T24n1455_001:0511a06_7": "「若復苾芻尼，若王、若大臣、婆羅門、居士等，遣使為苾芻尼送衣價。",
    "T24n1455_001:0511a07_8": "彼使持衣價至苾芻尼所，白言：『聖者！",
    "T24n1455_001:0511a08_9": "此物是某甲王、大臣、婆羅門、居士等遣我送來，聖者哀愍為受。』",
    "T24n1455_001:0511a10_10": "是苾芻尼語彼使言：『仁此衣價我不應受，若得順時淨衣應受。』",
    "T24n1455_001:0511a11_11": "彼使白言：『聖者！",
    "T24n1455_001:0511a11_12": "有執事人不？』",
    "T24n1455_001:0511a12_13": "須衣苾芻尼言：『有。",
    "T24n1455_001:0511a12_14": "若僧伽淨人、若鄔波斯伽，此是苾芻尼執事人。』",
    "T24n1455_001:0511a13_15": "彼使往執事人所，與衣價已，語言：『汝可以此衣價，買順時清淨衣，與某甲苾芻尼令其披服。』",
    "T24n1455_001:0511a15_16": "彼使善教執事人已，還至苾芻尼所白言：『聖者！",
    "T24n1455_001:0511a16_17": "所示執事人，我已與衣價，得清淨衣應受。』",
    "T24n1455_001:0511a17_18": "苾芻尼須衣，應往執事人所，若二、若三令彼憶念，告言：『我須衣。』",
    "T24n1455_001:0511a19_19": "若得者善；若不得者，乃至四、五、六返往彼默然隨處而住。",
    "T24n1455_001:0511a20_20": "若四、五、六返得衣者善；若不得衣，過是求得衣者，泥薩祇波逸底迦。",
    "T24n1455_001:0511a22_21": "若竟不得衣，是苾芻尼應隨彼送衣價處，若自往、若遣可信人往，報言：『人為某甲苾芻尼送衣價，彼苾芻尼竟不得衣。",
    "T24n1455_001:0511a24_22": "仁應知，勿令失，此是時。』」",
    "T24n1455_001:0511a26_0": "第二攝頌曰：　捉金銀出納，　　賣買鉢乞線，　織師自奪衣，　　迴他病長鉢。",
    "T24n1455_001:0511a29_0": "「若復苾芻尼，自手捉金銀錢等、若教他捉者，泥薩祇波逸底迦。",
    "T24n1455_001:0511b01_1": "「若復苾芻尼，種種出納求利者，泥薩祇波逸底迦。",
    "T24n1455_001:0511b02_2": "「若復苾芻尼，種種賣買者，泥薩祇波逸底迦。",
    "T24n1455_001:0511b03_3": "「若復苾芻尼，有鉢減五綴，堪得受用，為好故更求餘鉢得者，泥薩祇波逸底迦。",
    "T24n1455_001:0511b05_4": "彼苾芻尼應於眾中捨此鉢，取眾中最下鉢與彼苾芻尼，報言：『此鉢還汝，不應守持，不應分別，亦不施人，應自審詳徐徐受用，乃至破，應護持，此是其法。』",
    "T24n1455_001:0511b09_5": "「若復苾芻尼，自乞縷線，使非親織師織作衣，若得衣者，泥薩祇波逸底迦。",
    "T24n1455_001:0511b11_6": "「若復苾芻尼，有非親居士、居士婦為苾芻尼使非親織師織作衣。",
    "T24n1455_001:0511b12_7": "此苾芻尼先不受請，便生異念，詣彼織師所，作如是言：『汝今知不？",
    "T24n1455_001:0511b14_8": "此衣為我織。",
    "T24n1455_001:0511b14_9": "善哉織師！",
    "T24n1455_001:0511b14_10": "應好織淨梳治，善揀擇極堅打。",
    "T24n1455_001:0511b15_11": "我當以少鉢食、或鉢食類、或復食直而相濟給。』",
    "T24n1455_001:0511b16_12": "若苾芻尼以如是物與織師求得衣者，泥薩祇波逸底迦。",
    "T24n1455_001:0511b18_0": "「若復苾芻尼，與苾芻尼衣，彼於後時惱瞋罵詈生嫌賤心，若自奪、若教他奪，報言：『還我衣來，不與汝。』",
    "T24n1455_001:0511b20_1": "若衣離彼身自受用者，泥薩祇波逸底迦。",
    "T24n1455_001:0511b21_2": "「若復苾芻尼，知他與眾物，自迴入己者，泥薩祇波逸底迦。",
    "T24n1455_001:0511b22_3": "「如世尊說：『聽諸病苾芻尼，所有諸藥隨意服食，謂酥、油、糖蜜，於七日中應自守持觸宿而服。』",
    "T24n1455_001:0511b24_4": "若苾芻尼過七日服者，泥薩祇波逸底迦。",
    "T24n1455_001:0511b25_5": "「若復苾芻尼，畜長鉢得經一宿，若過畜者，泥薩祇波逸底迦。」",
    "T24n1455_001:0511b28_0": "第三攝頌曰：　不著捨不捨，　　乞金銀染衣，　得利有五殊，　　買藥衣二價。",
    "T24n1455_001:0511c02_0": "「若復苾芻尼，於半月內不著五衣者，泥薩祇波逸底迦。",
    "T24n1455_001:0511c03_1": "「若復苾芻尼，非時捨羯恥那衣者，泥薩祇波逸底迦。",
    "T24n1455_001:0511c04_2": "「若復苾芻尼，依時不捨羯恥那衣者，泥薩祇波逸底迦。",
    "T24n1455_001:0511c05_3": "「若復苾芻尼，乞求金銀者，泥薩祇波逸底迦。",
    "T24n1455_001:0511c07_0": "「若復苾芻尼，以衣利直將充食用者，泥薩祇波逸底迦。",
    "T24n1455_001:0511c08_1": "「若復苾芻尼，得別衣利，充食用者，泥薩祇波逸底迦。",
    "T24n1455_001:0511c09_2": "「若復苾芻尼，得臥具利，將充食用者，泥薩祇波逸底迦。",
    "T24n1455_001:0511c11_0": "「若復苾芻尼，得夏安居利，充食用者，泥薩祇波逸底迦。",
    "T24n1455_001:0511c12_1": "「若復苾芻尼，得多人利，迴入己者，泥薩祇波逸底迦。",
    "T24n1455_001:0511c13_2": "「若復苾芻尼，得僧祇利物，迴入己者，泥薩祇波逸底迦。",
    "T24n1455_001:0511c15_0": "「若復苾芻尼，買諸藥物，繫竟復解、解而復繫者，泥薩祇波逸底迦。",
    "T24n1455_001:0511c16_1": "「若復苾芻尼，持貴價重衣者，泥薩祇波逸底迦。",
    "T24n1455_001:0511c17_2": "「若復苾芻尼，持貴價輕衣者，泥薩祇波逸底迦。」",
    "T24n1455_001:0511c19_0": "「諸大德！",
    "T24n1455_001:0511c19_1": "我已說三十三泥薩祇波逸底迦法。",
    "T24n1455_001:0511c20_0": "今問諸大德！",
    "T24n1455_001:0511c20_1": "是中清淨不？」",
    "T24n1455_001:0511c20_2": "(如是三說)「諸大德！",
    "T24n1455_001:0511c20_3": "是中清淨，默然故，我今如是持。」",
    "T24n1455_001:0511c22_0": "「諸大德！",
    "T24n1455_001:0511c22_1": "此一百八十波逸底迦法，半月半月戒經中說。」",
    "T24n1455_001:0511c24_0": "第一攝頌曰：　妄毀及離間，　　發舉說同聲，　說罪得上人，　　隨親輒輕毀。",
    "T24n1455_001:0511c27_0": "「若復苾芻尼，故妄語者，波逸底迦。",
    "T24n1455_001:0511c27_1": "「若復苾芻尼，毀訾語故，波逸底迦。",
    "T24n1455_001:0511c28_2": "「若復苾芻尼，離間語故，波逸底迦。",
    "T24n1455_001:0511c29_3": "「若復苾芻尼，知和合僧伽如法斷諍，事已除滅，後於羯磨處更發舉者，波逸底迦。",
    "T24n1455_001:0512a02_4": "「若復苾芻尼，為男子說法，過五六語，除有智女人，波逸底迦。",
    "T24n1455_001:0512a04_5": "「若復苾芻尼，與未近圓人同句讀誦，及教授法者，波逸底迦。",
    "T24n1455_001:0512a05_6": "「若復苾芻尼，知他苾芻尼有麁惡罪，向未近圓人說，除眾羯磨，波逸底迦。",
    "T24n1455_001:0512a07_7": "「若復苾芻尼，實得上人法，向未近圓人說者，波逸底迦。",
    "T24n1455_001:0512a08_8": "「若復苾芻尼，先同心許，後作是說：『諸具壽！",
    "T24n1455_001:0512a09_9": "以僧利物隨親厚處迴與別人。』",
    "T24n1455_001:0512a10_10": "者，波逸底迦。",
    "T24n1455_001:0512a10_11": "「若復苾芻尼，半月半月說戒經時，作如是語：『諸具壽！",
    "T24n1455_001:0512a12_0": "何用說此小隨小學處，為說是戒時，令諸苾芻尼心生惡作惱悔懷憂。』",
    "T24n1455_001:0512a13_1": "若作如是輕呵戒者，波逸底迦。」",
    "T24n1455_001:0512a15_0": "第二攝頌曰：　種子輕惱教，　　安床草葉敷，　強住脫床虫，　　過三外道處。",
    "T24n1455_001:0512a18_0": "「若復苾芻尼，自壞種子有情村，及令他壞者，波逸底迦。",
    "T24n1455_001:0512a19_1": "「若復苾芻尼，嫌毀輕賤苾芻尼者，波逸底迦。",
    "T24n1455_001:0512a20_2": "「若復苾芻尼，違惱言教者，波逸底迦。",
    "T24n1455_001:0512a21_3": "「若復苾芻尼，於露地處安僧敷具及諸床座，去時不自舉、不教人舉，若有苾芻尼不囑授者，除餘緣故，波逸底迦。",
    "T24n1455_001:0512a24_4": "「若復苾芻尼，於僧房內，若草、若葉，自敷、教人敷，去時不自舉、不教人舉，若有苾芻尼不囑授，除餘緣故，波逸底迦。",
    "T24n1455_001:0512a26_5": "「若復苾芻尼，於僧住處，知諸苾芻尼先此處住，後來於中故相惱觸，於彼臥具若坐、若臥，作如是念：『彼若生苦者，自當避我去。』",
    "T24n1455_001:0512a29_6": "波逸底迦。",
    "T24n1455_001:0512b01_0": "「若復苾芻尼，於僧住處，知重房棚上脫脚床及餘坐物，放身坐臥者，波逸底迦。",
    "T24n1455_001:0512b02_1": "「若復苾芻尼，知水有蟲，自澆草土、若和牛糞，及教人澆者，波逸底迦。",
    "T24n1455_001:0512b04_2": "「若復苾芻尼，作大住處，於門梐邊應安橫扂，及諸窓牖并安水竇。",
    "T24n1455_001:0512b06_3": "若起牆時是濕泥者，應二、三重齊橫扂處。",
    "T24n1455_001:0512b07_0": "若過者，波逸底迦。",
    "T24n1455_001:0512b07_1": "「若復苾芻尼，於外道住處得經一宿一食，除病因緣，若過者，波逸底迦。」",
    "T24n1455_001:0512b10_0": "第三攝頌曰：　過三不餘食，　　勸足并別眾，　非時觸不受，　　蟲外道觀裝。",
    "T24n1455_001:0512b13_0": "「若復眾多苾芻尼，往俗家中，有淨信婆羅門居士慇懃勸請與餅麨飯，苾芻尼須者應兩三鉢受。",
    "T24n1455_001:0512b15_1": "若過受者，波逸底迦。",
    "T24n1455_001:0512b15_2": "既受得已還至住處，若有苾芻尼應共分食，此是時。",
    "T24n1455_001:0512b16_3": "「若復苾芻尼，足食竟，不作餘食法更食者，波逸底迦。",
    "T24n1455_001:0512b18_4": "「若復苾芻尼，知他苾芻尼足食竟，不作餘食法，勸令更食，告言：『具壽！",
    "T24n1455_001:0512b19_5": "當噉此食。』",
    "T24n1455_001:0512b20_0": "以此因緣欲使他犯生憂惱者，波逸底迦。",
    "T24n1455_001:0512b21_0": "「若復苾芻尼，別眾食者，除餘時，波逸底迦。",
    "T24n1455_001:0512b21_1": "餘時者，病時、作時、道行時、船行時、大眾食時、沙門施食時，此是時。",
    "T24n1455_001:0512b23_2": "「若復苾芻尼，非時食者，波逸底迦。",
    "T24n1455_001:0512b24_3": "「若復苾芻尼，食曾經觸食者，波逸底迦。",
    "T24n1455_001:0512b25_4": "「若復苾芻尼，不受食，舉著口中而噉咽者，除水及齒木，波逸底迦。",
    "T24n1455_001:0512b26_5": "「若復苾芻尼，知水有虫受用者，波逸底迦。",
    "T24n1455_001:0512b28_0": "「若復苾芻尼，自手授與無衣外道及餘外道男女食者，波逸底迦。",
    "T24n1455_001:0512b29_1": "「若復苾芻尼，往觀整裝軍者，波逸底迦。」",
    "T24n1455_001:0512c02_0": "第四攝頌曰：　觀軍二打擬，　　覆罪詣俗家，　然火與欲過，　　說欲非障法。",
    "T24n1455_001:0512c05_0": "「若復苾芻尼，有因緣往軍中，應齊二夜。",
    "T24n1455_001:0512c05_1": "若過宿者，波逸底迦。",
    "T24n1455_001:0512c06_2": "「若復苾芻尼，在軍中宿經二夜，觀整裝軍，見先旗兵及看布陣散兵者，波逸底迦。",
    "T24n1455_001:0512c08_3": "「若復苾芻尼，瞋恚故不喜，打苾芻尼者，波逸底迦。",
    "T24n1455_001:0512c09_4": "「若復苾芻尼，瞋恚故不喜，擬手向苾芻尼者，波逸底迦。",
    "T24n1455_001:0512c11_0": "「若復苾芻尼，知他苾芻尼有麁惡罪，覆藏者，波逸底迦。",
    "T24n1455_001:0512c12_1": "「若復苾芻尼，語餘苾芻尼，作如是語：『具壽！",
    "T24n1455_001:0512c13_2": "共汝詣俗家，當與汝美好飲食令得飽滿。』",
    "T24n1455_001:0512c14_3": "彼苾芻尼至俗家，竟不與食，語言：『具壽汝去！",
    "T24n1455_001:0512c15_4": "我與汝共坐共語不樂，我獨坐獨語樂。』",
    "T24n1455_001:0512c16_5": "作是語時，欲令生惱者，波逸底迦。",
    "T24n1455_001:0512c17_0": "「若復苾芻尼，無病為身，若自然火、若教他然者，波逸底迦。",
    "T24n1455_001:0512c18_1": "「若復苾芻尼，與他欲已，後便悔言：『還我欲來，不與汝。』",
    "T24n1455_001:0512c19_2": "者，波逸底迦。",
    "T24n1455_001:0512c20_0": "「若復苾芻尼，與未近圓人同室宿，過二夜者，波逸底迦。",
    "T24n1455_001:0512c21_1": "「若復苾芻尼，作如是語：『我知佛所說法「欲是障礙」者，習行之時非是障礙。』",
    "T24n1455_001:0512c23_2": "諸苾芻尼應語彼苾芻尼言：『具壽！",
    "T24n1455_001:0512c23_3": "汝莫作是語：「我知佛所說『欲是障礙法』者，習行之時非是障礙。」",
    "T24n1455_001:0512c25_4": "汝莫謗世尊，謗世尊者不善。",
    "T24n1455_001:0512c25_5": "世尊不作是語，世尊以無量門於諸欲法說為障礙。",
    "T24n1455_001:0512c27_6": "汝可棄捨如是惡見。』",
    "T24n1455_001:0512c27_7": "諸苾芻尼如是諫時，捨者善；若不捨者，乃至二三隨正應諫，隨正應教，令捨是事。",
    "T24n1455_001:0512c29_8": "捨者善；若不捨者，波逸底迦。」",
    "T24n1455_001:0513a02_0": "第五攝頌曰：　與惡見同宿，　　求寂壞色衣，　捉寶洗傍生，　　惱指水同宿。",
    "T24n1455_001:0513a04_1": "◎「◎若復苾芻尼，知如是語人，未為隨法、不捨惡見，共為言說、共住受用、同室而宿者，波逸底迦。",
    "T24n1455_001:0513a07_2": "「若復苾芻尼，見有求寂女，作如是語：『我知佛所說法「欲是障礙」者，習行之時非是障礙。』",
    "T24n1455_001:0513a09_3": "諸苾芻尼應語彼求寂女言：『汝莫作是語：「我知佛所說『欲是障礙法』者，習行之時非是障礙。」",
    "T24n1455_001:0513a11_4": "汝莫謗世尊，謗世尊者不善。",
    "T24n1455_001:0513a11_5": "世尊不作是語，世尊以無量門於諸欲法說為障礙。",
    "T24n1455_001:0513a13_6": "汝可棄捨如是惡見。』",
    "T24n1455_001:0513a13_7": "諸苾芻尼語彼求寂女時，捨此事者善；若不捨者，乃至二、三隨正應諫，隨正應教，令捨是事。",
    "T24n1455_001:0513a15_8": "捨者善；若不捨者，諸苾芻尼應語彼求寂女言：『汝從今已去不應說言：「如來、應、正等覺是我大師。」",
    "T24n1455_001:0513a17_9": "若有尊宿及同梵行者，不應隨行。",
    "T24n1455_001:0513a18_10": "如餘求寂女，得與苾芻尼二夜同宿。",
    "T24n1455_001:0513a19_11": "汝今無是事，汝愚癡人！",
    "T24n1455_001:0513a20_0": "可速滅去。』",
    "T24n1455_001:0513a20_1": "若苾芻尼知是被擯求寂女而攝受饒益、同室宿者，波逸底迦。",
    "T24n1455_001:0513a21_2": "「若復苾芻尼，得新衣，當作三種染壞色：若青、若泥、若赤，隨一而壞。",
    "T24n1455_001:0513a23_3": "若不作三種壞色而受用者，波逸底迦。",
    "T24n1455_001:0513a24_4": "「若復苾芻尼，寶及寶類，若自捉、若教人捉，除在寺內及白衣舍，波逸底迦。",
    "T24n1455_001:0513a25_5": "若在寺內及白衣舍，見寶及寶類，應作是念然後當取：『若有認者，我當與之。』",
    "T24n1455_001:0513a27_6": "此是時。",
    "T24n1455_001:0513a27_7": "「若復苾芻尼，半月應洗浴，故違而浴者，除餘時，波逸底迦。",
    "T24n1455_001:0513a29_8": "餘時者，熱時、病時、作時、行時、風時、雨時、風雨時，此是時。",
    "T24n1455_001:0513b01_9": "「若復苾芻尼，故斷傍生命者，波逸底迦。",
    "T24n1455_001:0513b02_10": "「若復苾芻尼，故惱他苾芻尼，乃至少時不樂，以此為緣者，波逸底迦。",
    "T24n1455_001:0513b04_0": "「若復苾芻尼，以指擊攊他者，波逸底迦。",
    "T24n1455_001:0513b05_0": "「若復苾芻尼，水中戲者，波逸底迦。",
    "T24n1455_001:0513b05_1": "「若復苾芻尼，共男子同室宿者，波逸底迦。」",
    "T24n1455_001:0513b07_0": "第六攝頌曰：　怖藏瞋二道，　　掘地四月請，　拒教竊聽言，　　默然從座起。",
    "T24n1455_001:0513b10_0": "「若復苾芻尼，若自恐怖、若教人恐怖他苾芻尼，下至戲笑者，波逸底迦。",
    "T24n1455_001:0513b11_1": "「若復苾芻尼，自藏苾芻、苾芻尼、若正學女、求寂、求寂女衣鉢及餘資具，若教人藏者，除餘緣故，波逸底迦。",
    "T24n1455_001:0513b14_2": "「若復苾芻尼，瞋恚故，知彼苾芻尼清淨無犯，以無根僧伽伐尸沙法謗者，波逸底迦。",
    "T24n1455_001:0513b16_3": "「若復苾芻尼，共男子同道行，更無女人，乃至一村間者，波逸底迦。",
    "T24n1455_001:0513b17_4": "「若復苾芻尼，與賊商旅共同道行，乃至一村間者，波逸底迦。",
    "T24n1455_001:0513b19_5": "「若復苾芻尼，自手掘地、若教人掘者，波逸底迦。",
    "T24n1455_001:0513b20_6": "「若復苾芻尼，有四月請，須時應受。",
    "T24n1455_001:0513b21_7": "若過受者，除餘時，波逸底迦。",
    "T24n1455_001:0513b21_8": "餘時者，謂別請、更請、慇懃請、常請，此是時。",
    "T24n1455_001:0513b22_9": "「若復苾芻尼，聞諸苾芻尼作如是語：『具壽！",
    "T24n1455_001:0513b23_10": "仁今當習如是學處。』",
    "T24n1455_001:0513b24_11": "彼作是語：『我實不能用汝愚癡不分明不善解者所說之言受行學處。",
    "T24n1455_001:0513b25_12": "我若見餘善閑三藏，當隨彼言而受行。』",
    "T24n1455_001:0513b26_13": "者，波逸底迦。",
    "T24n1455_001:0513b27_14": "若苾芻尼實欲求解彼者，當問三藏，此是時。",
    "T24n1455_001:0513b28_15": "「若復苾芻尼，知餘苾芻尼評論事生求過紛擾諍競而住，默然往彼聽其所說，作如是念：『我欲聽已，當令鬪亂。』",
    "T24n1455_001:0513c01_16": "以此為緣者，波逸底迦。",
    "T24n1455_001:0513c03_0": "「若復苾芻尼，知眾如法評論事時，默然從座起去，有苾芻尼不囑授者，除餘緣，故波逸底迦。」",
    "T24n1455_001:0513c06_0": "第七攝頌曰：　不恭敬飲酒，　　入聚往餘家，　明相攝耳筒，　　床足綿敷具。",
    "T24n1455_001:0513c09_0": "「若復苾芻尼，不恭敬者，波逸底迦。",
    "T24n1455_001:0513c09_1": "「若復苾芻尼，飲諸酒者，波逸底迦。",
    "T24n1455_001:0513c10_2": "「若復苾芻尼，非時入聚落，不囑餘苾芻尼，除餘緣故，波逸底迦。",
    "T24n1455_001:0513c12_3": "「若復苾芻尼，受食家請，食前、食後行詣餘家，不囑授者，波逸底迦。",
    "T24n1455_001:0513c13_4": "「若復苾芻尼，明相未出，剎帝利灌頂王未藏寶及寶類，若入過宮門閫者，除餘緣故，波逸底迦。",
    "T24n1455_001:0513c16_0": "「若復苾芻尼，半月半月說戒經時，作如是語：『具壽！",
    "T24n1455_001:0513c17_1": "我今始知是法戒經中說。』",
    "T24n1455_001:0513c17_2": "諸苾芻尼知是苾芻尼，若二、若三同作長淨，況復過此，應語彼言：『具壽！",
    "T24n1455_001:0513c19_3": "非不知故得免其罪，汝所犯罪應如法說悔。』",
    "T24n1455_001:0513c20_4": "當勸喻言：『具壽！",
    "T24n1455_001:0513c20_5": "此法希奇難可逢遇，汝說戒時，不恭敬、不住心、不慇重、不作意、不一想、不攝耳、不策念而聽法。』",
    "T24n1455_001:0513c22_6": "者，波逸底迦。",
    "T24n1455_001:0513c23_7": "「若復苾芻尼，用骨牙角作針筒成者，應打碎，波逸底迦。",
    "T24n1455_001:0513c24_8": "「若復苾芻尼，作大木床足應高佛八指，除入梐木。",
    "T24n1455_001:0513c25_9": "若過者，應截去，波逸底迦。",
    "T24n1455_001:0513c26_10": "「若復苾芻尼，以草木綿貯僧床座者，應撤去，波逸底迦。",
    "T24n1455_001:0513c27_11": "「若復苾芻尼，作尼師但那，當應量作。",
    "T24n1455_001:0513c28_12": "是中量者，長佛二張手、廣一張手半。",
    "T24n1455_001:0513c29_13": "長廣中，更增一張手。",
    "T24n1455_001:0514a01_14": "若過作者，應截去，波逸底迦。」",
    "T24n1455_001:0514a02_0": "第八攝頌曰：　覆瘡佛衣量，　　蒜剃洗手拍，　自煮食水灑，　　生草棄牆外。",
    "T24n1455_001:0514a05_0": "「若復苾芻尼，作覆瘡衣，當應量作。",
    "T24n1455_001:0514a05_1": "是中量者，長佛四張手、廣二張手。",
    "T24n1455_001:0514a06_2": "若過作者，應截去，波逸底迦。",
    "T24n1455_001:0514a07_3": "「若復苾芻尼，同佛衣量作衣，或復過者，波逸底迦。",
    "T24n1455_001:0514a08_4": "是中佛衣量者，長佛十張手、廣六張手，此是佛衣量。",
    "T24n1455_001:0514a09_5": "「若復苾芻尼，噉蒜者，波逸底迦。",
    "T24n1455_001:0514a10_6": "「若復苾芻尼，剃隱處毛者，波逸底迦。",
    "T24n1455_001:0514a11_7": "「若復苾芻尼，若洗淨時，應齊二指節，若過者，波逸底迦。",
    "T24n1455_001:0514a12_8": "「若復苾芻尼，以手拍隱處者，波逸底迦。",
    "T24n1455_001:0514a13_9": "「若復苾芻尼，自手煮生食者，波逸底迦。",
    "T24n1455_001:0514a14_10": "「若復苾芻尼，以水灑上眾者，波逸底迦。",
    "T24n1455_001:0514a15_11": "「若復苾芻尼，在生草上大小便洟唾者，波逸底迦。",
    "T24n1455_001:0514a17_0": "「若復苾芻尼，不善觀察，以不淨棄牆外者，波逸底迦。」",
    "T24n1455_001:0514a19_0": "第九攝頌曰：　為獨有五種，　　由耳語有四，　若懷瞋恚心，　　椎胸皆不合。",
    "T24n1455_001:0514a22_0": "「若復苾芻尼，獨與男子在屏處立者，波逸底迦。",
    "T24n1455_001:0514a23_1": "「若復苾芻尼，獨與苾芻在屏處立者，波逸底迦。",
    "T24n1455_001:0514a24_2": "「若復苾芻尼，獨與男子在露處立者，波逸底迦。",
    "T24n1455_001:0514a25_3": "「若復苾芻尼，獨與苾芻在露處立者，波逸底迦。",
    "T24n1455_001:0514a26_4": "「若復苾芻尼，獨住一房者，波逸底迦。",
    "T24n1455_001:0514a27_5": "「若復苾芻尼，共男子耳語者，波逸底迦。",
    "T24n1455_001:0514a28_6": "「若復苾芻尼，受男子耳語者，波逸底迦。",
    "T24n1455_001:0514a29_7": "「若復苾芻尼，共苾芻耳語者，波逸底迦。",
    "T24n1455_001:0514b01_8": "「若復苾芻尼，受苾芻耳語者，波逸底迦。",
    "T24n1455_001:0514b02_9": "「若復苾芻尼，瞋恚故，便自椎胸生苦痛者，波逸底迦。」",
    "T24n1455_001:0514b04_0": "第十攝頌曰：　呪誓不觀事，　　坐床以樹膠，　在四白衣家，　　看病不同臥。",
    "T24n1455_001:0514b07_0": "「若復苾芻尼，以自梵行而為呪誓者，波逸底迦。",
    "T24n1455_001:0514b08_1": "「若復苾芻尼，不善觀事而詰他者，波逸底迦。",
    "T24n1455_001:0514b09_2": "「若復苾芻尼，於屏闇處，不觀床座而坐臥者，波逸底迦。",
    "T24n1455_001:0514b10_3": "「若復苾芻尼，以樹膠作生支者，波逸底迦。",
    "T24n1455_001:0514b11_4": "「若復苾芻尼，在白衣家說法，去時不囑授家主收攝臥具者，波逸底迦。",
    "T24n1455_001:0514b13_5": "「若復苾芻尼，在白衣家，主人未許，於床座上輒坐者，波逸底迦。",
    "T24n1455_001:0514b14_6": "「若復苾芻尼，在白衣家，不問主人輒坐者，波逸底迦。",
    "T24n1455_001:0514b16_7": "「若復苾芻尼，知苾芻尼先在白衣家，後來令他去者，波逸底迦。",
    "T24n1455_001:0514b17_8": "「若復苾芻尼，於親弟子及依止弟子，見有病患不瞻侍者，波逸底迦。",
    "T24n1455_001:0514b19_9": "「若復苾芻尼，二尼同一床臥者，波逸底迦。」",
    "T24n1455_001:0514b21_0": "第十一攝頌曰：　二安居二怖，　　天祠未滿年，　畜眾二嫁人，　　僧未與無限。",
    "T24n1455_001:0514b24_0": "「若復苾芻尼，夏安居未為，隨意人間遊行者，波逸底迦。",
    "T24n1455_001:0514b25_1": "「若復苾芻尼，夏安居滿，不離舊處人間遊行者，波逸底迦。",
    "T24n1455_001:0514b26_2": "「若復苾芻尼，知王國中有賊怖處而遊行者，波逸底迦。",
    "T24n1455_001:0514b28_3": "「若復苾芻尼，知彼處所有虎狼師子怖而遊行者，波逸底迦。",
    "T24n1455_001:0514b29_4": "「若復苾芻尼，往天祠中作論議者，波逸底迦。",
    "T24n1455_001:0514c01_5": "「若復苾芻尼，未滿十二歲，與他出家受近圓者，波逸底迦。",
    "T24n1455_001:0514c03_0": "「若復苾芻尼，僧伽未與畜眾法，輒畜弟子者，波逸底迦。",
    "T24n1455_001:0514c04_1": "「若復苾芻尼，知曾嫁女人年未滿十二，與出家者，波逸底迦。",
    "T24n1455_001:0514c05_2": "「若復苾芻尼，知曾嫁女人年滿十二，不與正學法而受近圓者，波逸底迦。",
    "T24n1455_001:0514c07_3": "「若復苾芻尼，僧伽未與無限畜眾法，輒多畜者，波逸底迦。」",
    "T24n1455_001:0514c09_0": "第十二攝頌曰：　度娠不教誡，　　不護不隨身，　二童女惡人，　　多憂二六法。",
    "T24n1455_001:0514c12_0": "「若復苾芻尼，度有娠女人出家者，波逸底迦。",
    "T24n1455_001:0514c13_0": "「若復苾芻尼，與他出家并受近圓，不教誡者，波逸底迦。",
    "T24n1455_001:0514c14_1": "「若復苾芻尼，與他出家并受近圓，不攝受衛護者，波逸底迦。",
    "T24n1455_001:0514c15_2": "「若復苾芻尼，與他出家，不將隨身去者，波逸底迦。",
    "T24n1455_001:0514c17_3": "「若復苾芻尼，知童女年未滿二十，與受近圓者，波逸底迦。",
    "T24n1455_001:0514c18_4": "「若復苾芻尼，知童女年滿二十，不與二歲學六法六隨法，即受近圓者，波逸底迦。",
    "T24n1455_001:0514c20_5": "「若復苾芻尼，知惡性女人好為鬪諍，與出家者，波逸底迦。",
    "T24n1455_001:0514c21_6": "「若復苾芻尼，知多憂惱女人，度出家者，波逸底迦。",
    "T24n1455_001:0514c23_7": "「若復苾芻尼，知女人未滿二歲學六法六隨法，與受近圓者，波逸底迦。",
    "T24n1455_001:0514c24_8": "「若復苾芻尼，知女人二歲學六法及六隨法了，不與受近圓者，波逸底迦。」",
    "T24n1455_001:0514c27_0": "第十三攝頌曰：　未放與我衣，　　收斂年年受，　欲半月無僧，　　安居隨意責。",
    "T24n1455_001:0515a01_0": "「若復苾芻尼，知他婦女夫主未放，度出家者，波逸底迦。",
    "T24n1455_001:0515a02_1": "「若復苾芻尼，知彼女人希受近圓，告云：『汝與我衣，當授汝近圓。』",
    "T24n1455_001:0515a03_2": "者，波逸底迦。",
    "T24n1455_001:0515a04_3": "「若復苾芻尼，報俗女云：『汝應收斂家業，我當與汝出家。』",
    "T24n1455_001:0515a05_4": "如教作訖，不度出家者，波逸底迦。",
    "T24n1455_001:0515a06_5": "「若復苾芻尼，於每年中，與他出家及受近圓者，波逸底迦。",
    "T24n1455_001:0515a07_6": "「若復苾芻尼，經宿與欲者，波逸底迦。",
    "T24n1455_001:0515a08_7": "「若復苾芻尼，半月半月應求教授。",
    "T24n1455_001:0515a09_8": "若不求者，波逸底迦。",
    "T24n1455_001:0515a10_9": "「若復苾芻尼，無苾芻處作長淨者，波逸底迦。",
    "T24n1455_001:0515a11_10": "「若復苾芻尼，無苾芻處作安居者，波逸底迦。",
    "T24n1455_001:0515a12_11": "「若復苾芻尼，安居了，不於二部眾中以三事作隨意者，波逸底迦。",
    "T24n1455_001:0515a14_12": "「若復苾芻尼，訶責眾者，波逸底迦。」",
    "T24n1455_001:0515a15_0": "第十四攝頌曰：　罵眾五種慳，　　讚家寺食法，　更食給孩子，　　洗裙令浣衣。",
    "T24n1455_001:0515a18_0": "「若復苾芻尼，罵眾者，波逸底迦。",
    "T24n1455_001:0515a18_1": "「若復苾芻尼，見讚歎他起慳嫉心者，波逸底迦。",
    "T24n1455_001:0515a20_0": "「若復苾芻尼，於家慳者，波逸底迦。",
    "T24n1455_001:0515a20_1": "「若復苾芻尼，於寺慳者，波逸底迦。",
    "T24n1455_001:0515a21_2": "「若復苾芻尼，於利養飲食慳者，波逸底迦。",
    "T24n1455_001:0515a22_3": "「若復苾芻尼，慳法者，波逸底迦。",
    "T24n1455_001:0515a23_4": "「若復苾芻尼，食竟更食者，波逸底迦。",
    "T24n1455_001:0515a24_5": "「若復苾芻尼，給養他孩兒者，波逸底迦。",
    "T24n1455_001:0515a25_6": "「若復苾芻尼，不畜洗裙者，波逸底迦。",
    "T24n1455_001:0515a26_7": "「若復苾芻尼，令浣衣人洗衣者，波逸底迦。」",
    "T24n1455_001:0515a28_0": "第十五攝頌曰：　上眾沙門衣，　　二病衣從乞，　不共出不分，　　鬪不囑學呪。",
    "T24n1455_001:0515b03_0": "「若復苾芻尼，共上眾換衣者，波逸底迦。",
    "T24n1455_001:0515b04_0": "「若復苾芻尼，輒將沙門法衣與俗人者，波逸底迦。",
    "T24n1455_001:0515b05_1": "「若復苾芻尼，不畜病衣者，波逸底迦。",
    "T24n1455_001:0515b06_2": "「若復苾芻尼，大眾病衣將私用者，波逸底迦。",
    "T24n1455_001:0515b07_3": "「若復苾芻尼，知是貧人，從乞羯恥那衣者，波逸底迦。",
    "T24n1455_001:0515b08_4": "「若復苾芻尼，不共出羯恥那衣者，波逸底迦。",
    "T24n1455_001:0515b09_5": "「若復苾芻尼，不共他分衣者，波逸底迦。",
    "T24n1455_001:0515b10_6": "「若復苾芻尼，自知有力，見他尼鬪不勸止息者，波逸底迦。",
    "T24n1455_001:0515b12_7": "「若復苾芻尼，棄住處不囑授者，波逸底迦。",
    "T24n1455_001:0515b13_8": "「若復苾芻尼，從俗人受學呪法者，波逸底迦。」",
    "T24n1455_001:0515b15_0": "第十六攝頌曰：　教呪法賣麨，　　營理使他尼，　撚縷織蓋行，　　鞋瘡度婬女。",
    "T24n1455_001:0515b18_0": "「若復苾芻尼，教俗人呪法者，波逸底迦。",
    "T24n1455_001:0515b19_0": "「若復苾芻尼，賣麨食者，波逸底迦。",
    "T24n1455_001:0515b19_1": "「若復苾芻尼，營理俗人家務者，波逸底迦。",
    "T24n1455_001:0515b20_2": "「若復苾芻尼，令他諸尼移轉坐床勞倦者，波逸底迦。",
    "T24n1455_001:0515b22_3": "「若復苾芻尼，自手撚縷者，波逸底迦。",
    "T24n1455_001:0515b23_4": "「若復苾芻尼，自織絡者，波逸底迦。",
    "T24n1455_001:0515b24_0": "「若復苾芻尼，持傘蓋行者，波逸底迦。",
    "T24n1455_001:0515b25_0": "「若復苾芻尼，著彩色鞋履者，波逸底迦。",
    "T24n1455_001:0515b26_0": "「若復苾芻尼，臂上有瘡，令他數解數繫者，波逸底迦。",
    "T24n1455_001:0515b27_1": "「若復苾芻尼，度婬女出家者，波逸底迦。」",
    "T24n1455_001:0515b29_0": "第十七攝頌曰：　尼不許揩身，　　約人有五別，　香及胡麻水，　　輒問俗莊嚴。",
    "T24n1455_001:0515c03_0": "「若復苾芻尼，使苾芻尼令揩身者，波逸底迦。",
    "T24n1455_001:0515c04_0": "「若復苾芻尼，令式叉摩拏女揩身者，波逸底迦。",
    "T24n1455_001:0515c05_1": "「若復苾芻尼，使求寂女揩身者，波逸底迦。",
    "T24n1455_001:0515c06_2": "「若復苾芻尼，使俗女揩身者，波逸底迦。",
    "T24n1455_001:0515c07_3": "「若復苾芻尼，使外道女揩身者，波逸底迦。",
    "T24n1455_001:0515c08_4": "「若復苾芻尼，以香塗身者，波逸底迦。",
    "T24n1455_001:0515c09_5": "「若復苾芻尼，以胡麻滓揩身者，波逸底迦。",
    "T24n1455_001:0515c10_6": "「若復苾芻尼，使他以水揩身者，波逸底迦。",
    "T24n1455_001:0515c11_7": "「若復苾芻尼，不求容許輒請問者，波逸底迦。",
    "T24n1455_001:0515c12_8": "「若復苾芻尼，著俗莊嚴具者，波逸底迦。」",
    "T24n1455_001:0515c14_0": "第十八攝頌曰：　相牽舞歌樂，　　獨出大小行，　刷篦梳三假，　　墮罪百八十。",
    "T24n1455_001:0515c17_0": "「若復苾芻尼，以手相牽河中洗浴者，波逸底迦。",
    "T24n1455_001:0515c18_1": "「若復苾芻尼，自作舞、教他作舞者，波逸底迦。",
    "T24n1455_001:0515c19_2": "「若復苾芻尼，唱歌者，波逸底迦。",
    "T24n1455_001:0515c20_3": "「若復苾芻尼，作樂者，波逸底迦。",
    "T24n1455_001:0515c20_4": "「若復苾芻尼，獨出寺外，於空宅內大小行者，波逸底迦。",
    "T24n1455_001:0515c22_5": "「若復苾芻尼，畜香草根刷者，波逸底迦。",
    "T24n1455_001:0515c23_6": "「若復苾芻尼，畜細篦者，波逸底迦。",
    "T24n1455_001:0515c24_7": "「若復苾芻尼，畜麁梳者，波逸底迦。",
    "T24n1455_001:0515c25_0": "「若復苾芻尼，用前三事者，波逸底迦。",
    "T24n1455_001:0515c25_1": "「若復苾芻尼，畜假髻莊具者，波逸底迦。」",
    "T24n1455_001:0515c27_0": "「諸大德！",
    "T24n1455_001:0515c27_1": "我已說一百八十波逸底迦法。",
    "T24n1455_001:0515c27_2": "今問諸大德！",
    "T24n1455_001:0515c28_3": "是中清淨不？」",
    "T24n1455_001:0515c28_4": "(如是三說)「諸大德！",
    "T24n1455_001:0515c28_5": "是中清淨，默然故，我今如是持。」",
    "T24n1455_001:0516a01_0": "「諸大德！",
    "T24n1455_001:0516a01_1": "此十一波羅底提舍尼法，半月半月戒經中說。」",
    "T24n1455_001:0516a03_0": "攝頌曰：　乳酪及生酥，　　熟酥油糖蜜，　魚肉并乾脯，　　得法學人家。",
    "T24n1455_001:0516a06_0": "「若復苾芻尼，無病為己詣白衣家乞乳、若使人乞而飲用者，是苾芻尼應還村外住處，詣諸苾芻尼所，各別告言：『大德！",
    "T24n1455_001:0516a08_1": "我犯對說惡法，是不應為，今對說悔。』",
    "T24n1455_001:0516a09_2": "是名對說法。",
    "T24n1455_001:0516a09_3": "如是酥等乃至乾脯十事，乞皆有犯，如上廣說。",
    "T24n1455_001:0516a11_0": "「若復苾芻尼，知是學家僧伽與作學家羯磨，苾芻尼先不受請，便詣彼家自手受食食。",
    "T24n1455_001:0516a12_1": "是苾芻尼應還村外住處，詣諸苾芻尼所，各別告言：『大德！",
    "T24n1455_001:0516a14_2": "我犯對說惡法，是不應為，今對說悔。』",
    "T24n1455_001:0516a15_3": "是名對說法。",
    "T24n1455_001:0516a15_4": "「諸大德！",
    "T24n1455_001:0516a15_5": "我已說十一波羅底提舍尼法。",
    "T24n1455_001:0516a16_6": "今問諸大德！",
    "T24n1455_001:0516a16_7": "是中清淨不？」",
    "T24n1455_001:0516a17_0": "(如是三說)「諸大德！",
    "T24n1455_001:0516a17_1": "是中清淨，默然故，我今如是持。」",
    "T24n1455_001:0516a18_0": "「諸大德！",
    "T24n1455_001:0516a18_1": "此眾學法，半月半月戒經中說。」",
    "T24n1455_001:0516a19_0": "總攝頌曰：　衣食形齊整，　　俗舍善容儀，　護鉢除病人，　　洟唾過人樹。",
    "T24n1455_001:0516a22_0": "「齊整著裙，應當學。",
    "T24n1455_001:0516a22_1": "「不太高、不大下、不象鼻、不蛇頭、不多羅葉、不豆團形著裙，應當學。",
    "T24n1455_001:0516a24_2": "「齊整著五衣，應當學。",
    "T24n1455_001:0516a24_3": "「不太高、不太下，好正披、好正覆，少語言、不高視，入白衣舍，應當學。",
    "T24n1455_001:0516a26_4": "「若月期將至，不應往白衣舍，應當學。",
    "T24n1455_001:0516a27_5": "「不覆頭、不偏抄衣、不雙抄衣、不叉腰、不拊肩，入白衣舍，應當學。",
    "T24n1455_001:0516a28_6": "「不蹲行、不足指行，不跳行，不庂足行，不努身行，入白衣舍，應當學。",
    "T24n1455_001:0516b01_7": "「不搖身、不掉臂、不搖頭、不肩排、不連手，入白衣舍，應當學。",
    "T24n1455_001:0516b02_8": "「在白衣舍，未請坐不應坐，應當學。",
    "T24n1455_001:0516b03_9": "「在白衣舍，不善觀察不應坐，應當學。",
    "T24n1455_001:0516b04_10": "「在白衣舍，不放身坐，應當學。",
    "T24n1455_001:0516b05_11": "「在白衣舍、不壘足、不重內踝、不重外踝、不急斂足、不長舒足、不露身，應當學。",
    "T24n1455_001:0516b07_12": "「恭敬受食，應當學。",
    "T24n1455_001:0516b07_13": "「不得滿鉢受飯，更安羹菜，令食流溢於鉢緣邊，應留屈指用意受食，應當學。",
    "T24n1455_001:0516b09_14": "「行食未至，不豫申鉢，應當學。",
    "T24n1455_001:0516b10_15": "「不安鉢在食上，應當學。",
    "T24n1455_001:0516b11_16": "「恭敬而食，應當學。",
    "T24n1455_001:0516b11_17": "「不極小團、不極大團，圓整而食，應當學。",
    "T24n1455_001:0516b12_18": "「若食未至，不張口待，應當學。",
    "T24n1455_001:0516b13_19": "「不含食語，應當學。",
    "T24n1455_001:0516b14_20": "「不得以飯覆羹菜、不將羹菜覆飯更望得，應當學。",
    "T24n1455_001:0516b15_21": "「不彈舌食、不[口*((甫、)/寸)][口*集]食、不呵氣食、不吹氣食、不散手食、不毀呰食、不填頰食、不齧半食、不舒舌食、不作窣覩波形食，應當學。",
    "T24n1455_001:0516b18_22": "「不舐手、不舐鉢、不振手、不振鉢，常看鉢食，應當學。",
    "T24n1455_001:0516b19_23": "「不輕慢心觀比坐鉢中食，應當學。",
    "T24n1455_001:0516b20_24": "「不以污手捉淨水瓶，應當學。",
    "T24n1455_001:0516b21_25": "「在白衣舍，不棄洗鉢水，除問主人，應當學。",
    "T24n1455_001:0516b22_26": "「不得以殘食置鉢水中，應當學。",
    "T24n1455_001:0516b23_0": "「地上無替，不應安鉢，應當學。",
    "T24n1455_001:0516b23_1": "「不立洗鉢，應當學。",
    "T24n1455_001:0516b24_2": "「不於危險岸處置鉢，亦不逆流酌水，應當學。",
    "T24n1455_001:0516b25_3": "「人坐己立不為說法，除病，應當學。",
    "T24n1455_001:0516b26_4": "「人臥己坐不為說法，除病，應當學。",
    "T24n1455_001:0516b27_5": "「人在高座己在下座，不為說法，除病，應當學。",
    "T24n1455_001:0516b28_6": "「人在前行己在後行，不為說法，除病，應當學。",
    "T24n1455_001:0516b29_7": "「人在道己在非道，不為說法，除病，應當學。",
    "T24n1455_001:0516c01_8": "「不為覆頭者、不為偏抄衣、不為雙抄衣、不為叉腰者、不為拊肩者說法，除病，應當學。",
    "T24n1455_001:0516c03_9": "「不為乘象馬車輿者說法，除病，應當學。",
    "T24n1455_001:0516c04_10": "「不為著屐靴鞋及履屨者說法，除病，應當學。",
    "T24n1455_001:0516c05_11": "「不為戴帽著冠及作佛頂髻者、不為纏頭、不為冠花者說法，除病，應當學。",
    "T24n1455_001:0516c07_12": "「不為持蓋者說法，除病，應當學。",
    "T24n1455_001:0516c08_13": "「不立大小便，除病，應當學。",
    "T24n1455_001:0516c08_14": "「不得水中大小便洟唾，除病，應當學。",
    "T24n1455_001:0516c09_15": "「不得上過人樹，除有難緣，應當學。」",
    "T24n1455_001:0516c10_16": "「諸大德！",
    "T24n1455_001:0516c10_17": "我已說眾多學法。",
    "T24n1455_001:0516c11_18": "今問諸大德！",
    "T24n1455_001:0516c11_19": "是中清淨不？」",
    "T24n1455_001:0516c11_20": "(如是三說)「諸大德！",
    "T24n1455_001:0516c12_21": "是中清淨，默然故，我今如是持。」",
    "T24n1455_001:0516c13_0": "「諸大德！",
    "T24n1455_001:0516c13_1": "此七滅諍法，半月半月戒經中說。」",
    "T24n1455_001:0516c14_0": "攝頌曰：　現前并憶念，　　不癡與求罪，　多人語自言，　　草掩除眾諍。",
    "T24n1455_001:0516c17_0": "「應與現前毘奈耶，　　當與現前毘奈耶。",
    "T24n1455_001:0516c17_1": "　　應與憶念毘奈耶，　　當與憶念毘奈耶。",
    "T24n1455_001:0516c18_2": "　　應與不癡毘奈耶，　　當與不癡毘奈耶。",
    "T24n1455_001:0516c19_3": "　　應與求罪自性毘奈耶，　　當與求罪自性毘奈耶。",
    "T24n1455_001:0516c21_4": "　　應與多人語毘奈耶，　　當與多人語毘奈耶。",
    "T24n1455_001:0516c22_5": "　　應與自言毘奈耶，　　當與自言毘奈耶。",
    "T24n1455_001:0516c23_6": "　　應與草掩毘奈耶，　　當與草掩毘奈耶。",
    "T24n1455_001:0516c24_7": "若有諍事起，當以七法順大師教，如法如律而除滅之。",
    "T24n1455_001:0516c25_8": "「諸大德！",
    "T24n1455_001:0516c25_9": "我已說七滅諍法。",
    "T24n1455_001:0516c26_10": "今問諸大德！",
    "T24n1455_001:0516c26_11": "是中清淨不？」",
    "T24n1455_001:0516c26_12": "(如是三說)「諸大德！",
    "T24n1455_001:0516c27_13": "是中清淨，默然故，我今如是持。」",
    "T24n1455_001:0516c28_0": "「諸大德！",
    "T24n1455_001:0516c28_1": "我已說戒經序、已說八波羅市迦法、二十僧伽伐尸沙法、三十三泥薩祇波逸底迦法、一百八十波逸底迦法、十一波羅底提舍尼法、眾學法、七滅諍法，此是如來、應、正等覺戒經中所說所攝。",
    "T24n1455_001:0517a03_2": "若更有餘法之隨法，與此相應者，皆當修學。",
    "T24n1455_001:0517a04_3": "仁等共集，歡喜無諍，一心一說如水乳合，慇懃光顯大師聖教，令安樂住，勿為放逸，應當修學。」",
    "T24n1455_001:0517a07_0": "　忍是勤中上，　　能得涅槃處；　出家惱他人，　　不名為沙門。",
    "T24n1455_001:0517a09_0": "此是毘鉢尸如來、應、正等覺說是戒經。",
    "T24n1455_001:0517a10_0": "　明眼避險途，　　能至安隱處；　智者於生界，　　能遠離諸惡。",
    "T24n1455_001:0517a12_0": "此是尸棄如來、應、正等覺說是戒經。",
    "T24n1455_001:0517a13_0": "　不毀亦不害，　　善護於戒經；　飲食知止足，　　受用下臥具；　勤修增上定，　　此是諸佛教。",
    "T24n1455_001:0517a16_0": "此是毘舍浮如來、應、正等覺說是戒經。",
    "T24n1455_001:0517a17_0": "　譬如蜂採花，　　不壞色與香，　但取其味去；　　苾芻入聚然，　不違逆他人，　　不觀作不作，　但自觀身行，　　若正若不正。",
    "T24n1455_001:0517a21_0": "此是俱留孫如來、應、正等覺說是戒經。",
    "T24n1455_001:0517a22_0": "　勿著於定心，　　勤修寂靜處；　能救護無憂，　　常令念不失。",
    "T24n1455_001:0517a24_0": "　若人能惠施，　　福增怨自息；　修善除眾惡，　　惑盡至涅槃。",
    "T24n1455_001:0517a26_0": "此是羯諾迦牟尼如來、應、正等覺說是戒經。",
    "T24n1455_001:0517a27_0": "　一切惡莫作，　　一切善應修；　遍調於自心，　　是則諸佛教。",
    "T24n1455_001:0517a29_0": "此是迦攝波如來、應、正等覺說是戒經。",
    "T24n1455_001:0517b01_0": "　護身為善哉！",
    "T24n1455_001:0517b01_1": "　　能護語亦善；　護意為善哉！",
    "T24n1455_001:0517b02_2": "　　盡護最為善。",
    "T24n1455_001:0517b03_0": "　苾芻護一切，　　能解脫眾苦；　善護於口言，　　亦善護於意。",
    "T24n1455_001:0517b05_0": "　身不作諸惡，　　常淨三種業；　是則能隨順，　　大仙所行道。",
    "T24n1455_001:0517b07_0": "此是釋迦如來、應、正等覺說是戒經。",
    "T24n1455_001:0517b08_0": "　毘鉢尸式棄、　　毘舍俱留孫、　羯諾迦牟尼、　　迦攝釋迦尊，　如是天中天，　　無上調御者。",
    "T24n1455_001:0517b11_0": "　七佛皆雄猛，　　能救護世間，　具足大名稱，　　咸說此戒法。",
    "T24n1455_001:0517b13_0": "　諸佛及弟子，　　咸共尊敬戒，　恭敬戒經故，　　獲得無上果。",
    "T24n1455_001:0517b15_0": "　汝當求出離，　　於佛教勤修，　降伏生死軍，　　如象摧草舍。",
    "T24n1455_001:0517b17_0": "　於此法律中，　　常為不放逸，　能竭煩惱海，　　當盡苦邊際。",
    "T24n1455_001:0517b19_0": "　所為說戒經，　　和合作長淨，　當共尊敬戒，　　如犛牛愛尾。",
    "T24n1455_001:0517b21_0": "　我已說戒經，　　眾僧長淨竟，　福利諸有情，　　皆共成佛道。",
    "T24n1455_001:0517b23_0": "根本說一切有部苾芻尼戒經"
}