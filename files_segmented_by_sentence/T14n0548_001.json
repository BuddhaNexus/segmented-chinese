[
    {
        "source_sentence": "佛說金光王童子經",
        "from": "T14n0548_001:0853b11_0",
        "context_with_next_sentence": true
    },
    {
        "source_sentence": "西天譯經三藏朝散大夫試鴻臚",
        "from": "T14n0548_001:0853b13_0",
        "context_with_next_sentence": true
    },
    {
        "source_sentence": "少卿明教大師臣法賢奉　詔譯",
        "from": "T14n0548_001:0853b14_0",
        "context_with_next_sentence": true
    },
    {
        "source_sentence": "如是我聞：",
        "from": "T14n0548_001:0853b15_4",
        "context_with_next_sentence": true
    },
    {
        "source_sentence": "一時，佛在迦毘羅城儞也二合誐嚕馱林精舍。",
        "from": "T14n0548_001:0853b16_3",
        "context_with_next_sentence": true
    },
    {
        "source_sentence": "時釋族中有一童子名金光王，色相端嚴身肢圓滿，光明晃耀由如日月，聰明殊異俊利過人，尊重自然精勤匪勵，師友耆耄用律其心，富有一切異寶珍玩；",
        "from": "T14n0548_001:0853b19_13",
        "context_with_next_sentence": true
    },
    {
        "source_sentence": "雖常受用而不貪著，與自眷屬嬪嬙伎女千五百人，常處宮中受其快樂。",
        "from": "T14n0548_001:0853b21_5",
        "context_with_next_sentence": true
    },
    {
        "source_sentence": "時彼童子，忽於一日聞人說言：",
        "from": "T14n0548_001:0853b21_19",
        "context_with_next_sentence": true
    },
    {
        "source_sentence": "「世尊往昔為見三界輪迴苦惱，捨輪王位，出家苦行，佛道圓滿，坐於樹下降四種魔，證無上覺。",
        "from": "T14n0548_001:0853b24_2",
        "context_with_next_sentence": true
    },
    {
        "source_sentence": "」童子聞已，心大歡喜，即將眷屬及與侍從，前後圍繞往詣佛所。",
        "from": "T14n0548_001:0853b25_10",
        "context_with_next_sentence": true
    },
    {
        "source_sentence": "望精舍門除去憍慢，與諸眷屬徒步趨進，既至佛所，合掌頂禮而歎佛曰：",
        "from": "T14n0548_001:0853b27_3",
        "context_with_next_sentence": true
    },
    {
        "source_sentence": "「如來之身由如金山，復如寶幢眾寶嚴飾，面如秋月圓滿清淨三十二相、八十種好，光明遠照由如千日；",
        "from": "T14n0548_001:0853b29_10",
        "context_with_next_sentence": true
    },
    {
        "source_sentence": "尊貴吉祥大智精進，具大功德福慧雙備，知一切法，斷一切疑，具一切智為人天師，是三界父救諸有情，現於世間見者歡喜。",
        "from": "T14n0548_001:0853c03_6",
        "context_with_next_sentence": true
    },
    {
        "source_sentence": "」是時，童子作此讚已，旋繞三匝禮佛雙足，却坐一面欲聞妙法，又復起心：",
        "from": "T14n0548_001:0853c04_19",
        "context_with_next_sentence": true
    },
    {
        "source_sentence": "「我生王宮有斯福報、具大力勢，因果云何？",
        "from": "T14n0548_001:0853c05_19",
        "context_with_next_sentence": true
    },
    {
        "source_sentence": "」爾時，世尊知金光童子心中所念，及在會眾願欲聞法，便為廣說十二因緣及四聖諦。",
        "from": "T14n0548_001:0853c07_16",
        "context_with_next_sentence": true
    },
    {
        "source_sentence": "初、中、後善，言辭巧妙，其義深遠純一無雜，具足清白梵行之相。",
        "from": "T14n0548_001:0853c09_5",
        "context_with_next_sentence": true
    },
    {
        "source_sentence": "演是法已，復說金光童子本生因果報應之事。",
        "from": "T14n0548_001:0853c10_6",
        "context_with_next_sentence": true
    },
    {
        "source_sentence": "謂童子曰：",
        "from": "T14n0548_001:0853c10_11",
        "context_with_next_sentence": true
    },
    {
        "source_sentence": "「往昔過去九十一劫，有毘婆尸如來、應供、正遍知、明行足、善逝、世間解、無上士、調御丈夫、天人師、佛世尊，出於世間，說法教化利樂眾生，作佛事已，即趣涅盤。",
        "from": "T14n0548_001:0853c13_20",
        "context_with_next_sentence": true
    },
    {
        "source_sentence": "「時有一人種田為業，雖復勤苦而常不足，然於眾善好樂修習，於身口分減積財賄，作毘婆尸像以用供養，所獲果報我今說之。",
        "from": "T14n0548_001:0853c16_16",
        "context_with_next_sentence": true
    },
    {
        "source_sentence": "「諸苾芻！",
        "from": "T14n0548_001:0853c17_1",
        "context_with_next_sentence": true
    },
    {
        "source_sentence": "彼田業人所獲之福，於百千生為轉輪聖王王四天下，乘空飛行具足七寶，得大自在身放光明，生生之中受最上樂。",
        "from": "T14n0548_001:0853c19_13",
        "context_with_next_sentence": true
    },
    {
        "source_sentence": "受此福已，又生六欲天中為彼天主，經百千生受大快樂；",
        "from": "T14n0548_001:0853c20_18",
        "context_with_next_sentence": true
    },
    {
        "source_sentence": "又百千生為梵天王，百千生為淨光天主，百千生為四無色界主。",
        "from": "T14n0548_001:0853c22_8",
        "context_with_next_sentence": true
    },
    {
        "source_sentence": "於如是時受天妙樂，後降人間生剎帝利、婆羅門、毘舍之族，常處王位得大自在。",
        "from": "T14n0548_001:0853c24_5",
        "context_with_next_sentence": true
    },
    {
        "source_sentence": "「諸苾芻！",
        "from": "T14n0548_001:0853c24_10",
        "context_with_next_sentence": true
    },
    {
        "source_sentence": "今此童子從天界來，又生王宮，先作福業無能侵損，亦無墮落，後獲無漏證於寂滅。",
        "from": "T14n0548_001:0853c26_6",
        "context_with_next_sentence": true
    },
    {
        "source_sentence": "「諸苾芻！",
        "from": "T14n0548_001:0853c26_11",
        "context_with_next_sentence": true
    },
    {
        "source_sentence": "其造像人即金光童子是。",
        "from": "T14n0548_001:0853c27_2",
        "context_with_next_sentence": true
    },
    {
        "source_sentence": "所有因果，我已說之。",
        "from": "T14n0548_001:0853c27_12",
        "context_with_next_sentence": true
    },
    {
        "source_sentence": "又復有人，或以玻胝迦寶、或末尼寶、或金、或銀、或鍮、或銅，乃至木石或象牙等，鑄、寫、雕、鏤作佛形像；",
        "from": "T14n0548_001:0853c29_18",
        "context_with_next_sentence": true
    },
    {
        "source_sentence": "或有舍利、或無舍利，或短、或長、或大、或小，乃至香泥印作佛像，且致如是造像果報。",
        "from": "T14n0548_001:0854a02_13",
        "context_with_next_sentence": true
    },
    {
        "source_sentence": "「諸苾芻！",
        "from": "T14n0548_001:0854a02_18",
        "context_with_next_sentence": true
    },
    {
        "source_sentence": "若有善男子、善女人，以所造像隨得一種，志心清淨，以妙香水如法沐浴，所獲功德我今說之。",
        "from": "T14n0548_001:0854a04_19",
        "context_with_next_sentence": true
    },
    {
        "source_sentence": "是善男子、善女人捨身受身，常於剎帝利、婆羅門、毘舍、首陀上族中生，福德圓滿人相具足，得宿命智獲善眷屬。",
        "from": "T14n0548_001:0854a07_8",
        "context_with_next_sentence": true
    },
    {
        "source_sentence": "至於奴婢、車馬、珍寶、財物，一切受用無不具足；",
        "from": "T14n0548_001:0854a08_10",
        "context_with_next_sentence": true
    },
    {
        "source_sentence": "一切眾生為依為主，見者歡喜，言皆隨順，諸佛、菩薩、辟支佛、阿羅漢恒常憶念，凡所願求一切皆得。",
        "from": "T14n0548_001:0854a10_14",
        "context_with_next_sentence": true
    },
    {
        "source_sentence": "「諸苾芻！",
        "from": "T14n0548_001:0854a10_19",
        "context_with_next_sentence": true
    },
    {
        "source_sentence": "是人福蘊尚不能喻，何況造像？",
        "from": "T14n0548_001:0854a11_12",
        "context_with_next_sentence": true
    },
    {
        "source_sentence": "至於嫉妬、憎、愛貪、瞋、癡等，一切煩惱，速得解脫，漸漸修行證無上覺。",
        "from": "T14n0548_001:0854a13_3",
        "context_with_next_sentence": true
    },
    {
        "source_sentence": "」爾時，世尊重說偈言：",
        "from": "T14n0548_001:0854a13_14",
        "context_with_next_sentence": true
    },
    {
        "source_sentence": "「我於滅度後，　　若男若女等，",
        "from": "T14n0548_001:0854a14_0",
        "context_with_next_sentence": true
    },
    {
        "source_sentence": "用眾寶造像，　　妙香水沐浴，",
        "from": "T14n0548_001:0854a15_0",
        "context_with_next_sentence": true
    },
    {
        "source_sentence": "又以適悅華，　　志心而供養，",
        "from": "T14n0548_001:0854a16_0",
        "context_with_next_sentence": true
    },
    {
        "source_sentence": "於後生生中，　　感得端嚴報，",
        "from": "T14n0548_001:0854a17_0",
        "context_with_next_sentence": true
    },
    {
        "source_sentence": "一切諸眾生，　　瞻仰而無足，",
        "from": "T14n0548_001:0854a18_0",
        "context_with_next_sentence": true
    },
    {
        "source_sentence": "獲種種果報，　　尊貴及快樂。",
        "from": "T14n0548_001:0854a19_13",
        "context_with_next_sentence": true
    },
    {
        "source_sentence": "以此餘善業，　　遠離諸煩惱，",
        "from": "T14n0548_001:0854a20_0",
        "context_with_next_sentence": true
    },
    {
        "source_sentence": "癡暗雲翳除，　　如月住虛空。",
        "from": "T14n0548_001:0854a21_13",
        "context_with_next_sentence": true
    },
    {
        "source_sentence": "後復承勝力，　　往生於天界，",
        "from": "T14n0548_001:0854a22_0",
        "context_with_next_sentence": true
    },
    {
        "source_sentence": "作天之主宰，　　百劫受快樂。",
        "from": "T14n0548_001:0854a23_13",
        "context_with_next_sentence": true
    },
    {
        "source_sentence": "於彼壽命盡，　　下生為輪王，",
        "from": "T14n0548_001:0854a24_0",
        "context_with_next_sentence": true
    },
    {
        "source_sentence": "色相如天身，　　福德而殊勝，",
        "from": "T14n0548_001:0854a25_0",
        "context_with_next_sentence": true
    },
    {
        "source_sentence": "七寶恒隨逐，　　有神通自在，",
        "from": "T14n0548_001:0854a26_0",
        "context_with_next_sentence": true
    },
    {
        "source_sentence": "巡遊四洲境，　　一切得隨心，",
        "from": "T14n0548_001:0854a27_0",
        "context_with_next_sentence": true
    },
    {
        "source_sentence": "後入於聖道，　　乃至證涅盤。",
        "from": "T14n0548_001:0854a28_13",
        "context_with_next_sentence": true
    },
    {
        "source_sentence": "又復有眾生，　　得遇於佛塔，",
        "from": "T14n0548_001:0854a29_0",
        "context_with_next_sentence": true
    },
    {
        "source_sentence": "中有設利羅，　　細與微塵等，",
        "from": "T14n0548_001:0854b01_0",
        "context_with_next_sentence": true
    },
    {
        "source_sentence": "是人心歡喜，　　作種種供養，",
        "from": "T14n0548_001:0854b02_0",
        "context_with_next_sentence": true
    },
    {
        "source_sentence": "當獲大福聚，　　如前等無異。",
        "from": "T14n0548_001:0854b03_13",
        "context_with_next_sentence": true
    },
    {
        "source_sentence": "如來變化身，　　普遍於三界，",
        "from": "T14n0548_001:0854b04_0",
        "context_with_next_sentence": true
    },
    {
        "source_sentence": "是人供養福，　　所感諸果報，",
        "from": "T14n0548_001:0854b05_0",
        "context_with_next_sentence": true
    },
    {
        "source_sentence": "乃至得名稱，　　亦遍於十方。",
        "from": "T14n0548_001:0854b06_13",
        "context_with_next_sentence": true
    },
    {
        "source_sentence": "身色如真金，　　光明恒晃耀，",
        "from": "T14n0548_001:0854b07_0",
        "context_with_next_sentence": true
    },
    {
        "source_sentence": "於天上人間，　　受無量快樂。",
        "from": "T14n0548_001:0854b08_13",
        "context_with_next_sentence": true
    },
    {
        "source_sentence": "」爾時，金光童子聞佛廣說微妙法已，及聞往昔因緣果報，乃於眷屬心無戀著，厭離富貴棄捨快樂，於正法中求欲出家。",
        "from": "T14n0548_001:0854b11_13",
        "context_with_next_sentence": true
    },
    {
        "source_sentence": "佛即應時度為沙門，尋便證得阿羅漢果，所將眷屬亦於坐中皆證道果。",
        "from": "T14n0548_001:0854b13_6",
        "context_with_next_sentence": true
    },
    {
        "source_sentence": "佛說是經已，金光童子并諸眷屬及在會眾，歡喜信受，禮佛而退。",
        "from": "T14n0548_001:0854b15_9",
        "context_with_next_sentence": true
    },
    {
        "source_sentence": "佛說金光王童子經",
        "from": "T14n0548_001:0854b16_100",
        "context_with_next_sentence": false
    }
]