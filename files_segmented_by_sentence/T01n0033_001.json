[
    {
        "source_sentence": "佛說恒水經",
        "from": "T01n0033_001:0817a03_0",
        "context_with_next_sentence": true
    },
    {
        "source_sentence": "西晉三藏法師法炬譯",
        "from": "T01n0033_001:0817a05_0",
        "context_with_next_sentence": true
    },
    {
        "source_sentence": "聞如是：一時，佛與大比丘僧、諸弟子、菩薩俱行",
        "from": "T01n0033_001:0817a06_0",
        "context_with_next_sentence": true
    },
    {
        "source_sentence": "到恒水。",
        "from": "T01n0033_001:0817a07_3",
        "context_with_next_sentence": true
    },
    {
        "source_sentence": "諸天人民、鬼神、龍、人非人，及初發道意者無央數，各持華香伎樂皆追從佛，已到恒水，施座而坐，眾會皆定。",
        "from": "T01n0033_001:0817a09_12",
        "context_with_next_sentence": true
    },
    {
        "source_sentence": "月十五日說戒時，阿難從坐起，正衣服，前作禮，以頭腦著佛足，却長跪叉手白佛言：",
        "from": "T01n0033_001:0817a11_10",
        "context_with_next_sentence": true
    },
    {
        "source_sentence": "「諸弟子坐安定，願佛可說戒經。",
        "from": "T01n0033_001:0817a12_4",
        "context_with_next_sentence": true
    },
    {
        "source_sentence": "」佛默然不應，阿難還就坐甚久。",
        "from": "T01n0033_001:0817a12_19",
        "context_with_next_sentence": true
    },
    {
        "source_sentence": "到夜半，阿難復起前，長跪叉手白佛言：",
        "from": "T01n0033_001:0817a13_17",
        "context_with_next_sentence": true
    },
    {
        "source_sentence": "「夜已半，諸弟子坐皆安定，願聞佛說戒經。",
        "from": "T01n0033_001:0817a14_16",
        "context_with_next_sentence": true
    },
    {
        "source_sentence": "」佛復默然不應，阿難復還就坐大久。",
        "from": "T01n0033_001:0817a15_12",
        "context_with_next_sentence": true
    },
    {
        "source_sentence": "鷄向欲鳴，阿難復起前，長跪叉手白佛言：",
        "from": "T01n0033_001:0817a16_11",
        "context_with_next_sentence": true
    },
    {
        "source_sentence": "「鷄欲鳴，諸弟子願欲聞說佛戒經。",
        "from": "T01n0033_001:0817a17_6",
        "context_with_next_sentence": true
    },
    {
        "source_sentence": "」佛告阿難言：",
        "from": "T01n0033_001:0817a17_13",
        "context_with_next_sentence": true
    },
    {
        "source_sentence": "「人生死展轉五道以往來，在世間甚大勤苦，不自識知前世宿命本末者，皆坐心意不端故。",
        "from": "T01n0033_001:0817a19_13",
        "context_with_next_sentence": true
    },
    {
        "source_sentence": "人身甚難得，已得人身，佛經戒復難得值聞，已得聞佛經戒，信入佛道復難，已入佛道，守持經戒復難得。",
        "from": "T01n0033_001:0817a22_1",
        "context_with_next_sentence": true
    },
    {
        "source_sentence": "佛欲說戒經，今坐中有一弟子，不能持佛戒經，用是故佛不說戒經。",
        "from": "T01n0033_001:0817a23_11",
        "context_with_next_sentence": true
    },
    {
        "source_sentence": "」阿難白佛言：",
        "from": "T01n0033_001:0817a23_18",
        "context_with_next_sentence": true
    },
    {
        "source_sentence": "「我不知何所弟子不持佛戒經？",
        "from": "T01n0033_001:0817a24_10",
        "context_with_next_sentence": true
    },
    {
        "source_sentence": "」摩訶目乾連三昧徹視，見不持戒弟子，即起往至其前謂之言：",
        "from": "T01n0033_001:0817a25_19",
        "context_with_next_sentence": true
    },
    {
        "source_sentence": "「卿為佛作弟子，不能持戒法，是為捐棄之人，不應與尊者共同坐席，當起出，不得復入眾中。",
        "from": "T01n0033_001:0817a28_1",
        "context_with_next_sentence": true
    },
    {
        "source_sentence": "」佛告摩訶目乾連：",
        "from": "T01n0033_001:0817a28_10",
        "context_with_next_sentence": true
    },
    {
        "source_sentence": "「汝好曉令出不持戒弟子。",
        "from": "T01n0033_001:0817a29_1",
        "context_with_next_sentence": true
    },
    {
        "source_sentence": "」即自慚愧出去。",
        "from": "T01n0033_001:0817a29_9",
        "context_with_next_sentence": true
    },
    {
        "source_sentence": "佛告諸弟子：",
        "from": "T01n0033_001:0817a29_15",
        "context_with_next_sentence": true
    },
    {
        "source_sentence": "「善聽今說法。",
        "from": "T01n0033_001:0817a29_22",
        "context_with_next_sentence": true
    },
    {
        "source_sentence": "」諸弟子皆叉手言：",
        "from": "T01n0033_001:0817b01_7",
        "context_with_next_sentence": true
    },
    {
        "source_sentence": "「唯然受教。",
        "from": "T01n0033_001:0817b01_13",
        "context_with_next_sentence": true
    },
    {
        "source_sentence": "」佛言：",
        "from": "T01n0033_001:0817b01_17",
        "context_with_next_sentence": true
    },
    {
        "source_sentence": "「大海水有朝夕來往時不過故際，還去亦不過故際。",
        "from": "T01n0033_001:0817b02_17",
        "context_with_next_sentence": true
    },
    {
        "source_sentence": "諸弟子皆當端心正汝意，還自視中表五藏，思惟生死甚勤苦，當奉持戒經不當缺犯。",
        "from": "T01n0033_001:0817b04_16",
        "context_with_next_sentence": true
    },
    {
        "source_sentence": "持五戒者，還生世間作人。",
        "from": "T01n0033_001:0817b05_9",
        "context_with_next_sentence": true
    },
    {
        "source_sentence": "持十善者得生天。",
        "from": "T01n0033_001:0817b05_17",
        "context_with_next_sentence": true
    },
    {
        "source_sentence": "持二百五十戒者，現世可得阿羅漢、辟支佛、菩薩、佛泥洹大道。",
        "from": "T01n0033_001:0817b07_5",
        "context_with_next_sentence": true
    },
    {
        "source_sentence": "以道以受人身，當奉持經戒，死死不當缺犯大如毛髮；",
        "from": "T01n0033_001:0817b08_9",
        "context_with_next_sentence": true
    },
    {
        "source_sentence": "譬如海水朝夕來往時不敢過故際。",
        "from": "T01n0033_001:0817b09_6",
        "context_with_next_sentence": true
    },
    {
        "source_sentence": "海中有七寶。",
        "from": "T01n0033_001:0817b09_12",
        "context_with_next_sentence": true
    },
    {
        "source_sentence": "何謂七寶？",
        "from": "T01n0033_001:0817b09_17",
        "context_with_next_sentence": true
    },
    {
        "source_sentence": "一者白銀，二者黃金，三者珊瑚，四者白珠，五者車𤦲，六者明月珠，七者摩尼珠，是為海中七寶。",
        "from": "T01n0033_001:0817b11_20",
        "context_with_next_sentence": true
    },
    {
        "source_sentence": "今佛道中亦有七寶。",
        "from": "T01n0033_001:0817b12_8",
        "context_with_next_sentence": true
    },
    {
        "source_sentence": "」佛言：",
        "from": "T01n0033_001:0817b12_12",
        "context_with_next_sentence": true
    },
    {
        "source_sentence": "「道寶是也。",
        "from": "T01n0033_001:0817b12_18",
        "context_with_next_sentence": true
    },
    {
        "source_sentence": "一者須陀洹，二者斯陀含，三者阿那含，四者阿羅漢，五者辟支佛，六者發意念度一切菩薩，七者佛泥洹大道，是為七寶。",
        "from": "T01n0033_001:0817b15_10",
        "context_with_next_sentence": true
    },
    {
        "source_sentence": "欲得道寶者，皆當棄捐婬泆、瞋恚、愚癡，持戒精進累積功德，中外清淨自守，無常高士如是。",
        "from": "T01n0033_001:0817b17_11",
        "context_with_next_sentence": true
    },
    {
        "source_sentence": "海水不受惡露，若有死人、污穢臭處、不清潔者，疾風吹著岸上。",
        "from": "T01n0033_001:0817b18_20",
        "context_with_next_sentence": true
    },
    {
        "source_sentence": "今佛道中不受污穢不持經戒惡人，諸有犯經戒者，乃牽臂出之。",
        "from": "T01n0033_001:0817b20_9",
        "context_with_next_sentence": true
    },
    {
        "source_sentence": "譬如四輩鼠：",
        "from": "T01n0033_001:0817b20_15",
        "context_with_next_sentence": true
    },
    {
        "source_sentence": "一者屋間鼠，二者家中鼠，三者野田鼠，四者清溷中鼠。",
        "from": "T01n0033_001:0817b21_20",
        "context_with_next_sentence": true
    },
    {
        "source_sentence": "屋間鼠不能居平地，平地鼠不能居屋間，野田中鼠不能居人家，人家鼠不能居野田，清溷中鼠不能出清溷中也，不知倉中饒穀故也。",
        "from": "T01n0033_001:0817b25_1",
        "context_with_next_sentence": true
    },
    {
        "source_sentence": "人復有四輩。",
        "from": "T01n0033_001:0817b25_7",
        "context_with_next_sentence": true
    },
    {
        "source_sentence": "何謂四輩？",
        "from": "T01n0033_001:0817b25_12",
        "context_with_next_sentence": true
    },
    {
        "source_sentence": "一輩人端心正意持戒不犯，欲得阿羅漢道。",
        "from": "T01n0033_001:0817b26_11",
        "context_with_next_sentence": true
    },
    {
        "source_sentence": "二輩人者持戒精進，欲得辟支佛道。",
        "from": "T01n0033_001:0817b27_8",
        "context_with_next_sentence": true
    },
    {
        "source_sentence": "三輩人持戒學問明經智慧，念度一切欲得佛道。",
        "from": "T01n0033_001:0817b28_10",
        "context_with_next_sentence": true
    },
    {
        "source_sentence": "四輩人託名為弟子，不能奉持明戒不欲學問，心意猶豫恐不得道故。",
        "from": "T01n0033_001:0817c01_2",
        "context_with_next_sentence": true
    },
    {
        "source_sentence": "是為前却弟子，如是四輩鼠。",
        "from": "T01n0033_001:0817c01_15",
        "context_with_next_sentence": true
    },
    {
        "source_sentence": "」佛言：",
        "from": "T01n0033_001:0817c01_19",
        "context_with_next_sentence": true
    },
    {
        "source_sentence": "「諸弟子！",
        "from": "T01n0033_001:0817c02_2",
        "context_with_next_sentence": true
    },
    {
        "source_sentence": "天下有五江，東流一江字沙祿，南流一江字阿夷，西流一江字恒，北流一江字默徘徊，中流名字為江；",
        "from": "T01n0033_001:0817c04_8",
        "context_with_next_sentence": true
    },
    {
        "source_sentence": "轉流入海皆棄本名字，當為海水。",
        "from": "T01n0033_001:0817c05_3",
        "context_with_next_sentence": true
    },
    {
        "source_sentence": "」佛言：",
        "from": "T01n0033_001:0817c05_7",
        "context_with_next_sentence": true
    },
    {
        "source_sentence": "「諸弟子！",
        "from": "T01n0033_001:0817c05_12",
        "context_with_next_sentence": true
    },
    {
        "source_sentence": "有婆羅門種，有剎利種，有工師種，有田家種，有乞人。",
        "from": "T01n0033_001:0817c06_13",
        "context_with_next_sentence": true
    },
    {
        "source_sentence": "有若于輩，各自道說言：",
        "from": "T01n0033_001:0817c07_4",
        "context_with_next_sentence": true
    },
    {
        "source_sentence": "『我種豪貴。",
        "from": "T01n0033_001:0817c07_10",
        "context_with_next_sentence": true
    },
    {
        "source_sentence": "』如愧富樂貧賤，當如五江水入海，若干輩為佛作弟子，皆當棄本名字，乃為是佛弟子耳！",
        "from": "T01n0033_001:0817c09_10",
        "context_with_next_sentence": true
    },
    {
        "source_sentence": "安得復有貴賤自貢高？",
        "from": "T01n0033_001:0817c10_1",
        "context_with_next_sentence": true
    },
    {
        "source_sentence": "先知當教後知，不得言：",
        "from": "T01n0033_001:0817c10_12",
        "context_with_next_sentence": true
    },
    {
        "source_sentence": "『我知道。",
        "from": "T01n0033_001:0817c10_17",
        "context_with_next_sentence": true
    },
    {
        "source_sentence": "』自憍貴；",
        "from": "T01n0033_001:0817c10_22",
        "context_with_next_sentence": true
    },
    {
        "source_sentence": "不得言：",
        "from": "T01n0033_001:0817c11_2",
        "context_with_next_sentence": true
    },
    {
        "source_sentence": "『學久知經多。",
        "from": "T01n0033_001:0817c11_9",
        "context_with_next_sentence": true
    },
    {
        "source_sentence": "』不得言：",
        "from": "T01n0033_001:0817c11_14",
        "context_with_next_sentence": true
    },
    {
        "source_sentence": "『我所作意應道，彼所作非作。",
        "from": "T01n0033_001:0817c12_4",
        "context_with_next_sentence": true
    },
    {
        "source_sentence": "』是者皆為犯戒，不得入眾中也。",
        "from": "T01n0033_001:0817c12_19",
        "context_with_next_sentence": true
    },
    {
        "source_sentence": "道法長幼相教護，當相承用，有未解經道者，不得向說深事，此為大過。",
        "from": "T01n0033_001:0817c14_10",
        "context_with_next_sentence": true
    },
    {
        "source_sentence": "天下大雨水，水流入水溝，水溝流入溪㵎，溪㵎流入江，江流入海中，海水不增不減。",
        "from": "T01n0033_001:0817c16_8",
        "context_with_next_sentence": true
    },
    {
        "source_sentence": "諸弟子！",
        "from": "T01n0033_001:0817c16_12",
        "context_with_next_sentence": true
    },
    {
        "source_sentence": "學道得須陀洹者，有得斯陀含、阿那含者，有得阿羅漢者，有得辟支佛者，有得阿惟越致者，有得佛泥洹道者，來者去者，佛道亦不增亦不減，如海水不增不減也。",
        "from": "T01n0033_001:0817c20_5",
        "context_with_next_sentence": true
    },
    {
        "source_sentence": "」佛言：",
        "from": "T01n0033_001:0817c20_9",
        "context_with_next_sentence": true
    },
    {
        "source_sentence": "「海中有大魚，一者長四千里，二者長八千里，三者長萬二千里，四者長萬六千里，五者長二萬里，六者長二萬四千里，七者長二萬八千里。",
        "from": "T01n0033_001:0817c23_10",
        "context_with_next_sentence": true
    },
    {
        "source_sentence": "學問不值明師，安知天下有大道乎？",
        "from": "T01n0033_001:0817c24_6",
        "context_with_next_sentence": true
    },
    {
        "source_sentence": "乘船遊於洿池泉流，安知天下有江海？",
        "from": "T01n0033_001:0817c25_4",
        "context_with_next_sentence": true
    },
    {
        "source_sentence": "佛經如江海，一切世間經書皆因佛經而出，經難得再見聞，當取諷誦讀，却後數千萬億歲，乃復有佛經戒耳。",
        "from": "T01n0033_001:0817c27_13",
        "context_with_next_sentence": true
    },
    {
        "source_sentence": "日月星宿當有壞敗時，奉行佛經戒無有壞滅時。",
        "from": "T01n0033_001:0817c28_15",
        "context_with_next_sentence": true
    },
    {
        "source_sentence": "自今已後，佛不復說經戒。",
        "from": "T01n0033_001:0817c29_8",
        "context_with_next_sentence": true
    },
    {
        "source_sentence": "佛經戒甚重，中有受持戒犯惡者，頭破作七分故也。",
        "from": "T01n0033_001:0818a01_11",
        "context_with_next_sentence": true
    },
    {
        "source_sentence": "」佛說經訖，諸弟子皆一心重持戒法，諸天人民、鬼神、龍皆起前，以頭面著地，為佛作禮而去。",
        "from": "T01n0033_001:0818a03_12",
        "context_with_next_sentence": true
    },
    {
        "source_sentence": "佛說恒水經",
        "from": "T01n0033_001:0818a04_100",
        "context_with_next_sentence": false
    }
]