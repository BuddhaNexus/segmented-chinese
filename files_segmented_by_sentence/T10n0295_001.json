[
    {
        "source_sentence": "大方廣佛華嚴經入法界品",
        "from": "T10n0295_001:0876b03_0",
        "context_with_next_sentence": true
    },
    {
        "source_sentence": "唐天竺三藏地婆訶羅譯",
        "from": "T10n0295_001:0876b05_0",
        "context_with_next_sentence": true
    },
    {
        "source_sentence": "爾時，摩耶夫人復告善財童子言：「善男子！於",
        "from": "T10n0295_001:0876b06_0",
        "context_with_next_sentence": true
    },
    {
        "source_sentence": "此世界三十三天，有王名正念，王有童女，名天主光，汝詣彼問，云何菩薩學菩薩行、修菩薩道？",
        "from": "T10n0295_001:0876b09_2",
        "context_with_next_sentence": true
    },
    {
        "source_sentence": "」時善財童子，敬受其教，頭面作禮，繞無數匝，戀慕瞻仰，却行而退。",
        "from": "T10n0295_001:0876b10_12",
        "context_with_next_sentence": true
    },
    {
        "source_sentence": "遂往天宮，見彼童女，禮足圍繞，合掌前住，白言：",
        "from": "T10n0295_001:0876b11_14",
        "context_with_next_sentence": true
    },
    {
        "source_sentence": "「聖者！",
        "from": "T10n0295_001:0876b11_18",
        "context_with_next_sentence": true
    },
    {
        "source_sentence": "我已先發阿耨多羅三藐三菩提心，而未知菩薩云何學菩薩行、修菩薩道？",
        "from": "T10n0295_001:0876b13_9",
        "context_with_next_sentence": true
    },
    {
        "source_sentence": "我聞聖者，善能誘誨，願為我說。",
        "from": "T10n0295_001:0876b14_3",
        "context_with_next_sentence": true
    },
    {
        "source_sentence": "」天女答言：",
        "from": "T10n0295_001:0876b14_9",
        "context_with_next_sentence": true
    },
    {
        "source_sentence": "「善男子！",
        "from": "T10n0295_001:0876b14_14",
        "context_with_next_sentence": true
    },
    {
        "source_sentence": "我得菩薩解脫，名無礙念清淨莊嚴。",
        "from": "T10n0295_001:0876b15_7",
        "context_with_next_sentence": true
    },
    {
        "source_sentence": "善男子！",
        "from": "T10n0295_001:0876b15_11",
        "context_with_next_sentence": true
    },
    {
        "source_sentence": "我念過去，有最勝劫，名青蓮華，我於彼劫中，供養恒河沙等諸佛如來。",
        "from": "T10n0295_001:0876b17_3",
        "context_with_next_sentence": true
    },
    {
        "source_sentence": "彼諸如來，從初出家，我皆瞻奉，守護供養，造僧伽藍，營辦什物。",
        "from": "T10n0295_001:0876b18_12",
        "context_with_next_sentence": true
    },
    {
        "source_sentence": "又彼諸佛，從為菩薩住母胎時、誕生之時、行七步時、大師子吼時、住童子位在宮中時、向菩提樹成正覺時、轉正法輪現佛神變教化調伏眾生之時，如是一切諸所作事，從初發心，乃至法盡，我皆明憶無有遺餘，常現在前，念持不忘。",
        "from": "T10n0295_001:0876b23_17",
        "context_with_next_sentence": true
    },
    {
        "source_sentence": "又憶念過去，劫名善地，我於彼供養十恒河沙等諸佛如來；",
        "from": "T10n0295_001:0876b25_5",
        "context_with_next_sentence": true
    },
    {
        "source_sentence": "又過去劫，名為妙德，我於彼供養一佛世界微塵等諸佛如來；",
        "from": "T10n0295_001:0876b26_12",
        "context_with_next_sentence": true
    },
    {
        "source_sentence": "又劫名無所得，我於彼供養八十四億百千那由他諸佛如來；",
        "from": "T10n0295_001:0876b28_1",
        "context_with_next_sentence": true
    },
    {
        "source_sentence": "又劫名善光，我於彼供養閻浮提微塵等諸佛如來；",
        "from": "T10n0295_001:0876b29_4",
        "context_with_next_sentence": true
    },
    {
        "source_sentence": "又劫名無量光，我於彼供養二十恒河沙等諸佛如來；",
        "from": "T10n0295_001:0876c01_8",
        "context_with_next_sentence": true
    },
    {
        "source_sentence": "又劫名精進德，我於彼供養一恒河沙等諸佛如來；",
        "from": "T10n0295_001:0876c02_11",
        "context_with_next_sentence": true
    },
    {
        "source_sentence": "又劫名善悲，我於彼供養八十恒河沙等諸佛如來；",
        "from": "T10n0295_001:0876c03_14",
        "context_with_next_sentence": true
    },
    {
        "source_sentence": "又劫名勝遊，我於彼供養六十恒河沙等諸佛如來；",
        "from": "T10n0295_001:0876c04_18",
        "context_with_next_sentence": true
    },
    {
        "source_sentence": "又劫名妙月，我於彼供養七十恒河沙等諸佛如來。",
        "from": "T10n0295_001:0876c06_3",
        "context_with_next_sentence": true
    },
    {
        "source_sentence": "善男子！",
        "from": "T10n0295_001:0876c06_7",
        "context_with_next_sentence": true
    },
    {
        "source_sentence": "如是憶念恒河沙劫，我常不捨諸佛如來、應、正等覺，從彼一切諸如來所，聞此無礙念清淨莊嚴菩薩解脫，受持修行恒不間斷，隨順趣入。",
        "from": "T10n0295_001:0876c09_9",
        "context_with_next_sentence": true
    },
    {
        "source_sentence": "如是先劫所有如來，從初菩薩，乃至法盡，一切神變，我以淨嚴解脫之力，皆隨憶念，明了現前，持而順行，曾無懈廢。",
        "from": "T10n0295_001:0876c12_1",
        "context_with_next_sentence": true
    },
    {
        "source_sentence": "善男子！",
        "from": "T10n0295_001:0876c12_5",
        "context_with_next_sentence": true
    },
    {
        "source_sentence": "我唯知此無礙念清淨解脫，如諸菩薩摩訶薩，出生死夜，朗然明徹，永離癡冥，未甞惛寐，心無諸蓋，身行輕安，於諸法性，清淨覺了，成就十力開悟群生，而我云何能知能說彼功德行？",
        "from": "T10n0295_001:0876c16_6",
        "context_with_next_sentence": true
    },
    {
        "source_sentence": "善男子！",
        "from": "T10n0295_001:0876c16_10",
        "context_with_next_sentence": true
    },
    {
        "source_sentence": "迦毘羅城，有童子師名曰遍友，汝詣彼問，云何菩薩學菩薩行、修菩薩道？",
        "from": "T10n0295_001:0876c18_3",
        "context_with_next_sentence": true
    },
    {
        "source_sentence": "」時善財童子，以聞法故，身心喜悅，不思議善根流派增廣，頭面敬禮天主光足，繞無數匝，戀仰辭去，從天宮下，漸向彼城。",
        "from": "T10n0295_001:0876c20_18",
        "context_with_next_sentence": true
    },
    {
        "source_sentence": "至遍友所，禮足圍遶，合掌恭敬，於一面立，白言：",
        "from": "T10n0295_001:0876c21_20",
        "context_with_next_sentence": true
    },
    {
        "source_sentence": "「聖者！",
        "from": "T10n0295_001:0876c22_1",
        "context_with_next_sentence": true
    },
    {
        "source_sentence": "我已先發阿耨多羅三藐三菩提心，而未知菩薩云何學菩薩行、修菩薩道？",
        "from": "T10n0295_001:0876c23_14",
        "context_with_next_sentence": true
    },
    {
        "source_sentence": "我聞聖者，善能誘誨，願為我說？",
        "from": "T10n0295_001:0876c24_9",
        "context_with_next_sentence": true
    },
    {
        "source_sentence": "」遍友答言：",
        "from": "T10n0295_001:0876c24_15",
        "context_with_next_sentence": true
    },
    {
        "source_sentence": "「善男子！",
        "from": "T10n0295_001:0876c24_20",
        "context_with_next_sentence": true
    },
    {
        "source_sentence": "此有童子名善知眾藝，學菩薩字智，汝可問之，當為汝說。",
        "from": "T10n0295_001:0876c26_3",
        "context_with_next_sentence": true
    },
    {
        "source_sentence": "」爾時，善財即至其所，頭頂禮敬，於一面立，白言：",
        "from": "T10n0295_001:0876c28_1",
        "context_with_next_sentence": true
    },
    {
        "source_sentence": "「聖者！",
        "from": "T10n0295_001:0876c28_5",
        "context_with_next_sentence": true
    },
    {
        "source_sentence": "我已先發阿耨多羅三藐三菩提心，而未知菩薩，云何學菩薩行、修菩薩道？",
        "from": "T10n0295_001:0876c29_17",
        "context_with_next_sentence": true
    },
    {
        "source_sentence": "我聞聖者，善能誘誨，願為我說。",
        "from": "T10n0295_001:0877a01_12",
        "context_with_next_sentence": true
    },
    {
        "source_sentence": "」時彼童子告善財言：",
        "from": "T10n0295_001:0877a02_1",
        "context_with_next_sentence": true
    },
    {
        "source_sentence": "「善男子！",
        "from": "T10n0295_001:0877a02_6",
        "context_with_next_sentence": true
    },
    {
        "source_sentence": "我得菩薩解脫，名善知眾藝，我恒唱持入此解脫根本之字。",
        "from": "T10n0295_001:0877a03_10",
        "context_with_next_sentence": true
    },
    {
        "source_sentence": "唱阿字時，入般若波羅蜜門，名菩薩威德各別境界；",
        "from": "T10n0295_001:0877a04_14",
        "context_with_next_sentence": true
    },
    {
        "source_sentence": "唱羅字時，入般若波羅蜜門，名平等一味最上無邊；",
        "from": "T10n0295_001:0877a05_17",
        "context_with_next_sentence": true
    },
    {
        "source_sentence": "唱波字時，入般若波羅蜜門，名法界無異相；",
        "from": "T10n0295_001:0877a06_18",
        "context_with_next_sentence": true
    },
    {
        "source_sentence": "唱者字時，入般若波羅蜜門，名普輪斷差別；",
        "from": "T10n0295_001:0877a07_18",
        "context_with_next_sentence": true
    },
    {
        "source_sentence": "唱多字時，入般若波羅蜜門，名得無依無上；",
        "from": "T10n0295_001:0877a08_18",
        "context_with_next_sentence": true
    },
    {
        "source_sentence": "唱邏字時，入般若波羅蜜門，名離依止無垢；",
        "from": "T10n0295_001:0877a09_18",
        "context_with_next_sentence": true
    },
    {
        "source_sentence": "唱荼徒假反字時，入般若波羅蜜門，名不退轉之行；",
        "from": "T10n0295_001:0877a11_1",
        "context_with_next_sentence": true
    },
    {
        "source_sentence": "唱婆字時，入般若波羅蜜門，名金剛場；",
        "from": "T10n0295_001:0877a11_19",
        "context_with_next_sentence": true
    },
    {
        "source_sentence": "唱荼字時，入般若波羅蜜門，名曰普輪；",
        "from": "T10n0295_001:0877a12_17",
        "context_with_next_sentence": true
    },
    {
        "source_sentence": "唱沙字時，入般若波羅蜜門，名為海藏；",
        "from": "T10n0295_001:0877a13_16",
        "context_with_next_sentence": true
    },
    {
        "source_sentence": "唱他字時，入般若波羅蜜門，名普生安住；",
        "from": "T10n0295_001:0877a14_15",
        "context_with_next_sentence": true
    },
    {
        "source_sentence": "唱那字時，入般若波羅蜜門，名圓滿光；",
        "from": "T10n0295_001:0877a15_12",
        "context_with_next_sentence": true
    },
    {
        "source_sentence": "唱耶字時，入般若波羅蜜門，名差別積聚；",
        "from": "T10n0295_001:0877a16_11",
        "context_with_next_sentence": true
    },
    {
        "source_sentence": "唱史吒字時，入般若波羅蜜門，名普光明息諸煩惱；",
        "from": "T10n0295_001:0877a17_14",
        "context_with_next_sentence": true
    },
    {
        "source_sentence": "唱迦字時，入般若波羅蜜門，名差別一味；",
        "from": "T10n0295_001:0877a18_13",
        "context_with_next_sentence": true
    },
    {
        "source_sentence": "唱婆字時，入般若波羅蜜門，名霈然法雨；",
        "from": "T10n0295_001:0877a19_12",
        "context_with_next_sentence": true
    },
    {
        "source_sentence": "唱摩字時，入般若波羅蜜門，名大流湍激眾峯齊峙；",
        "from": "T10n0295_001:0877a20_15",
        "context_with_next_sentence": true
    },
    {
        "source_sentence": "唱伽字時，入般若波羅蜜門，名普上安立；",
        "from": "T10n0295_001:0877a21_15",
        "context_with_next_sentence": true
    },
    {
        "source_sentence": "唱娑他字時，入般若波羅蜜門，名真如藏遍平等；",
        "from": "T10n0295_001:0877a22_17",
        "context_with_next_sentence": true
    },
    {
        "source_sentence": "唱社字時，入般若波羅蜜門，名入世間海清淨；",
        "from": "T10n0295_001:0877a23_18",
        "context_with_next_sentence": true
    },
    {
        "source_sentence": "唱室者字時，入般若波羅蜜門，名一切諸佛正念莊嚴；",
        "from": "T10n0295_001:0877a25_4",
        "context_with_next_sentence": true
    },
    {
        "source_sentence": "唱陀字時，入般若波羅蜜門，名觀察圓滿法聚；",
        "from": "T10n0295_001:0877a26_6",
        "context_with_next_sentence": true
    },
    {
        "source_sentence": "唱奢字時，入般若波羅蜜門，名一切諸佛教授輪光；",
        "from": "T10n0295_001:0877a27_9",
        "context_with_next_sentence": true
    },
    {
        "source_sentence": "唱佉字時，入般若波羅蜜門，名淨修因地現前智藏；",
        "from": "T10n0295_001:0877a28_13",
        "context_with_next_sentence": true
    },
    {
        "source_sentence": "唱叉字時，入般若波羅蜜門，名息諸業海藏蘊；",
        "from": "T10n0295_001:0877a29_15",
        "context_with_next_sentence": true
    },
    {
        "source_sentence": "唱娑多字時，入般若波羅蜜門，名蠲諸惑障開淨光明；",
        "from": "T10n0295_001:0877b02_1",
        "context_with_next_sentence": true
    },
    {
        "source_sentence": "唱壤字時，入般若波羅蜜門，名作世間了悟因；",
        "from": "T10n0295_001:0877b03_3",
        "context_with_next_sentence": true
    },
    {
        "source_sentence": "唱頗字時，入般若波羅蜜門，名智慧輪斷生死；",
        "from": "T10n0295_001:0877b04_4",
        "context_with_next_sentence": true
    },
    {
        "source_sentence": "唱婆字時，入般若波羅蜜門，名一切宮殿具足莊嚴；",
        "from": "T10n0295_001:0877b05_7",
        "context_with_next_sentence": true
    },
    {
        "source_sentence": "唱車字時，入般若波羅蜜門，名修行戒藏各別圓滿；",
        "from": "T10n0295_001:0877b06_11",
        "context_with_next_sentence": true
    },
    {
        "source_sentence": "唱娑摩字時，入般若波羅蜜門，名隨十方現見諸佛；",
        "from": "T10n0295_001:0877b07_14",
        "context_with_next_sentence": true
    },
    {
        "source_sentence": "唱訶婆字時，入般若波羅蜜門，名觀察一切無緣眾生方便攝受令生海藏；",
        "from": "T10n0295_001:0877b09_8",
        "context_with_next_sentence": true
    },
    {
        "source_sentence": "唱訶字時，入般若波羅蜜門，名修行趣入一切功德海；",
        "from": "T10n0295_001:0877b10_13",
        "context_with_next_sentence": true
    },
    {
        "source_sentence": "唱伽字時，入般若波羅蜜門，名持一切法雲堅固海藏；",
        "from": "T10n0295_001:0877b11_17",
        "context_with_next_sentence": true
    },
    {
        "source_sentence": "唱吒字時，入般若波羅蜜門，名十方諸佛隨願現前；",
        "from": "T10n0295_001:0877b13_2",
        "context_with_next_sentence": true
    },
    {
        "source_sentence": "唱拏字時，入般若波羅蜜門，名不動字輪聚集諸億字；",
        "from": "T10n0295_001:0877b14_6",
        "context_with_next_sentence": true
    },
    {
        "source_sentence": "唱娑頗字時，入般若波羅蜜門，名化眾生究竟處；",
        "from": "T10n0295_001:0877b15_9",
        "context_with_next_sentence": true
    },
    {
        "source_sentence": "唱娑迦字時，入般若波羅蜜門，名諸地滿足無著無礙解光明輪遍照；",
        "from": "T10n0295_001:0877b17_1",
        "context_with_next_sentence": true
    },
    {
        "source_sentence": "唱闍字時，入般若波羅蜜門，名宣說一切佛法境界；",
        "from": "T10n0295_001:0877b18_4",
        "context_with_next_sentence": true
    },
    {
        "source_sentence": "唱多娑字時，入般若波羅蜜門，名一切虛空法雷遍吼；",
        "from": "T10n0295_001:0877b19_8",
        "context_with_next_sentence": true
    },
    {
        "source_sentence": "唱侘恥加反字時，入般若波羅蜜門，名曉諸迷識無我明燈；",
        "from": "T10n0295_001:0877b20_14",
        "context_with_next_sentence": true
    },
    {
        "source_sentence": "唱陀字時，入般若波羅蜜門，名一切法輪出生之藏。",
        "from": "T10n0295_001:0877b21_17",
        "context_with_next_sentence": true
    },
    {
        "source_sentence": "善男子！",
        "from": "T10n0295_001:0877b22_2",
        "context_with_next_sentence": true
    },
    {
        "source_sentence": "我唱如是入諸解脫根本字時，此四十二般若波羅蜜門為首，入無量無數般若波羅蜜門。",
        "from": "T10n0295_001:0877b24_3",
        "context_with_next_sentence": true
    },
    {
        "source_sentence": "善男子！",
        "from": "T10n0295_001:0877b24_7",
        "context_with_next_sentence": true
    },
    {
        "source_sentence": "我唯知此善知眾藝菩薩解脫，如諸菩薩摩訶薩，能於一切世出世間善巧之法，以智通達到於彼岸，殊方異藝咸綜無遺，文字算數蘊其深解，醫藥呪術善療眾病。",
        "from": "T10n0295_001:0877b28_1",
        "context_with_next_sentence": true
    },
    {
        "source_sentence": "有諸眾生，鬼魅所持，怨憎呪詛，惡星變怪，死屍奔逐，顛癇羸瘦，種種諸疾，咸能救之，使得痊愈。",
        "from": "T10n0295_001:0877c01_6",
        "context_with_next_sentence": true
    },
    {
        "source_sentence": "又善別知金玉珠貝，珊瑚琉璃，摩尼車𤦲雞薩羅等，一切寶藏出生之處，品類不同，價直多少，村營鄉邑，大小都城，宮殿苑園，巖泉藪澤，凡是一切人眾所居，菩薩咸能隨方攝護。",
        "from": "T10n0295_001:0877c05_5",
        "context_with_next_sentence": true
    },
    {
        "source_sentence": "又善觀察天文地理，人相吉凶，鳥獸音聲，雲霞氣候，年穀豐儉，國土安危，如是世間所有伎藝，莫不該練，盡其源本。",
        "from": "T10n0295_001:0877c07_17",
        "context_with_next_sentence": true
    },
    {
        "source_sentence": "又能分別出世之法，正名辯義，觀察體相，隨順修行，智入其中，無疑無礙、無愚暗、無頑鈍、無憂惱、無沈沒，無不現證。",
        "from": "T10n0295_001:0877c10_10",
        "context_with_next_sentence": true
    },
    {
        "source_sentence": "而我云何能知能說彼功德行？",
        "from": "T10n0295_001:0877c11_3",
        "context_with_next_sentence": true
    },
    {
        "source_sentence": "善男子！",
        "from": "T10n0295_001:0877c11_7",
        "context_with_next_sentence": true
    },
    {
        "source_sentence": "此摩竭提國，有一聚落，彼中有城，名婆呾那，有優婆夷，號曰賢勝，汝詣彼問，云何菩薩學菩薩行、修菩薩道？",
        "from": "T10n0295_001:0877c13_15",
        "context_with_next_sentence": true
    },
    {
        "source_sentence": "」時善財童子，頭面敬禮眾藝之足，遶無數匝，戀仰辭去。",
        "from": "T10n0295_001:0877c14_20",
        "context_with_next_sentence": true
    },
    {
        "source_sentence": "向聚落城，至賢勝所，禮足圍遶，合掌恭敬，於一面立，白言：",
        "from": "T10n0295_001:0877c16_7",
        "context_with_next_sentence": true
    },
    {
        "source_sentence": "「聖者！",
        "from": "T10n0295_001:0877c16_11",
        "context_with_next_sentence": true
    },
    {
        "source_sentence": "我已先發阿耨多羅三藐三菩提心，而未知菩薩云何學菩薩行、修菩薩道？",
        "from": "T10n0295_001:0877c18_4",
        "context_with_next_sentence": true
    },
    {
        "source_sentence": "我聞聖者，善能誘誨，願為我說。",
        "from": "T10n0295_001:0877c18_19",
        "context_with_next_sentence": true
    },
    {
        "source_sentence": "」賢勝答言：",
        "from": "T10n0295_001:0877c19_3",
        "context_with_next_sentence": true
    },
    {
        "source_sentence": "「善男子！",
        "from": "T10n0295_001:0877c19_8",
        "context_with_next_sentence": true
    },
    {
        "source_sentence": "我得菩薩法門，名無依處道場，既自開解，復為人說；",
        "from": "T10n0295_001:0877c20_11",
        "context_with_next_sentence": true
    },
    {
        "source_sentence": "又得無盡三昧，非彼三昧法有盡無盡，以能出生一切智性眼無盡故，又能出生一切智性耳無盡故，又能出生一切智性鼻無盡故，又能出生一切智性舌無盡故，又能出生一切智性身無盡故，又能出生一切智性意無盡故，又能出生一切智性種種慧明無盡故，又能出生一切智性周遍神通無盡故，又能出生一切智性如海波濤無量功德皆無盡故，又能出生一切智性遍世間光無盡故。",
        "from": "T10n0295_001:0877c29_8",
        "context_with_next_sentence": true
    },
    {
        "source_sentence": "善男子！",
        "from": "T10n0295_001:0877c29_12",
        "context_with_next_sentence": true
    },
    {
        "source_sentence": "我唯知此無依處道場法門，如諸菩薩摩訶薩一切無著功德行，而我云何盡能知說？",
        "from": "T10n0295_001:0878a02_11",
        "context_with_next_sentence": true
    },
    {
        "source_sentence": "善男子！",
        "from": "T10n0295_001:0878a02_15",
        "context_with_next_sentence": true
    },
    {
        "source_sentence": "南方有城名為󰪏田，彼有長者名堅固解脫，汝可往問，云何菩薩學菩薩行、修菩薩道？",
        "from": "T10n0295_001:0878a04_15",
        "context_with_next_sentence": true
    },
    {
        "source_sentence": "」爾時，善財禮賢勝足，遶無數匝，戀慕瞻仰，辭退南行。",
        "from": "T10n0295_001:0878a05_19",
        "context_with_next_sentence": true
    },
    {
        "source_sentence": "到於彼城，詣長者所，禮足圍遶，合掌恭敬，於一面立，白言：",
        "from": "T10n0295_001:0878a07_5",
        "context_with_next_sentence": true
    },
    {
        "source_sentence": "「聖者！",
        "from": "T10n0295_001:0878a07_9",
        "context_with_next_sentence": true
    },
    {
        "source_sentence": "我已先發阿耨多羅三藐三菩提心，而未知菩薩云何學菩薩行、修菩薩道？",
        "from": "T10n0295_001:0878a09_1",
        "context_with_next_sentence": true
    },
    {
        "source_sentence": "我聞聖者，善能誘誨，願為我說。",
        "from": "T10n0295_001:0878a09_16",
        "context_with_next_sentence": true
    },
    {
        "source_sentence": "」長者答言：",
        "from": "T10n0295_001:0878a10_1",
        "context_with_next_sentence": true
    },
    {
        "source_sentence": "「善男子！",
        "from": "T10n0295_001:0878a10_6",
        "context_with_next_sentence": true
    },
    {
        "source_sentence": "我得菩薩解脫，名無著清淨念，我自得是解脫已來，法願充滿，於十方佛所，無復悕求。",
        "from": "T10n0295_001:0878a12_3",
        "context_with_next_sentence": true
    },
    {
        "source_sentence": "善男子！",
        "from": "T10n0295_001:0878a12_7",
        "context_with_next_sentence": true
    },
    {
        "source_sentence": "我唯知此淨念解脫，如諸菩薩摩訶薩，獲無所畏大師子吼安住高廣福慧之聚，而我云何能知能說彼功德行？",
        "from": "T10n0295_001:0878a14_16",
        "context_with_next_sentence": true
    },
    {
        "source_sentence": "善男子！",
        "from": "T10n0295_001:0878a15_1",
        "context_with_next_sentence": true
    },
    {
        "source_sentence": "即此城中，有一長者名為妙月，其長者宅，常有光明。",
        "from": "T10n0295_001:0878a16_4",
        "context_with_next_sentence": true
    },
    {
        "source_sentence": "汝詣彼問，云何菩薩學菩薩行、修菩薩道？",
        "from": "T10n0295_001:0878a17_3",
        "context_with_next_sentence": true
    },
    {
        "source_sentence": "」時善財童子，禮堅固足，遶無數匝，辭退而行。",
        "from": "T10n0295_001:0878a18_3",
        "context_with_next_sentence": true
    },
    {
        "source_sentence": "向妙月所，禮足圍遶，合掌恭敬，於一面立，白言：",
        "from": "T10n0295_001:0878a19_5",
        "context_with_next_sentence": true
    },
    {
        "source_sentence": "「聖者！",
        "from": "T10n0295_001:0878a19_9",
        "context_with_next_sentence": true
    },
    {
        "source_sentence": "我已先發阿耨多羅三藐三菩提心，而未知菩薩云何學菩薩行、修菩薩道？",
        "from": "T10n0295_001:0878a21_1",
        "context_with_next_sentence": true
    },
    {
        "source_sentence": "我聞聖者，善能誘誨，願為我說。",
        "from": "T10n0295_001:0878a21_16",
        "context_with_next_sentence": true
    },
    {
        "source_sentence": "」妙月答言：",
        "from": "T10n0295_001:0878a22_1",
        "context_with_next_sentence": true
    },
    {
        "source_sentence": "「善男子！",
        "from": "T10n0295_001:0878a22_6",
        "context_with_next_sentence": true
    },
    {
        "source_sentence": "我得菩薩解脫，名淨智光明。",
        "from": "T10n0295_001:0878a22_19",
        "context_with_next_sentence": true
    },
    {
        "source_sentence": "善男子！",
        "from": "T10n0295_001:0878a23_1",
        "context_with_next_sentence": true
    },
    {
        "source_sentence": "我唯知此智光解脫，如諸菩薩摩訶薩，證得無量解脫法門，而我云何能知能說彼功德行？",
        "from": "T10n0295_001:0878a25_2",
        "context_with_next_sentence": true
    },
    {
        "source_sentence": "善男子！",
        "from": "T10n0295_001:0878a25_6",
        "context_with_next_sentence": true
    },
    {
        "source_sentence": "於此南方，有城名出生，彼有長者名無勝軍，汝詣彼問，云何菩薩學菩薩行、修菩薩道？",
        "from": "T10n0295_001:0878a27_4",
        "context_with_next_sentence": true
    },
    {
        "source_sentence": "」是時善財，禮妙月足，遶無數匝，戀仰辭去。",
        "from": "T10n0295_001:0878a28_3",
        "context_with_next_sentence": true
    },
    {
        "source_sentence": "漸向彼城，至長者所，禮足圍遶，合掌恭敬，於一面立，白言：",
        "from": "T10n0295_001:0878a29_10",
        "context_with_next_sentence": true
    },
    {
        "source_sentence": "「聖者！",
        "from": "T10n0295_001:0878a29_14",
        "context_with_next_sentence": true
    },
    {
        "source_sentence": "我已先發阿耨多羅三藐三菩提心，而未知菩薩云何學菩薩行、修菩薩道？",
        "from": "T10n0295_001:0878b02_6",
        "context_with_next_sentence": true
    },
    {
        "source_sentence": "我聞聖者，善能誘誨，願為我說。",
        "from": "T10n0295_001:0878b03_1",
        "context_with_next_sentence": true
    },
    {
        "source_sentence": "」長者答言：",
        "from": "T10n0295_001:0878b03_7",
        "context_with_next_sentence": true
    },
    {
        "source_sentence": "「善男子！",
        "from": "T10n0295_001:0878b03_12",
        "context_with_next_sentence": true
    },
    {
        "source_sentence": "我得菩薩解脫，名無盡相，我以證此菩薩解脫，見無量佛，得無盡藏。",
        "from": "T10n0295_001:0878b04_20",
        "context_with_next_sentence": true
    },
    {
        "source_sentence": "善男子！",
        "from": "T10n0295_001:0878b05_3",
        "context_with_next_sentence": true
    },
    {
        "source_sentence": "我唯知此無盡相解脫，如諸菩薩摩訶薩，得無限智無礙辯才，而我云何能知能說彼功德行？",
        "from": "T10n0295_001:0878b07_5",
        "context_with_next_sentence": true
    },
    {
        "source_sentence": "善男子！",
        "from": "T10n0295_001:0878b07_9",
        "context_with_next_sentence": true
    },
    {
        "source_sentence": "於此城南，有一聚落，名之為法，彼聚落中，有婆羅門，名尸毘最勝，汝詣彼問，云何菩薩學菩薩行、修菩薩道？",
        "from": "T10n0295_001:0878b09_17",
        "context_with_next_sentence": true
    },
    {
        "source_sentence": "」時善財童子，禮無勝軍足，遶無數匝，戀仰辭去。",
        "from": "T10n0295_001:0878b10_19",
        "context_with_next_sentence": true
    },
    {
        "source_sentence": "漸次南行，詣彼聚落，見尸毘最勝，禮足圍遶，合掌恭敬，於一面立，白言：",
        "from": "T10n0295_001:0878b12_11",
        "context_with_next_sentence": true
    },
    {
        "source_sentence": "「聖者！",
        "from": "T10n0295_001:0878b12_15",
        "context_with_next_sentence": true
    },
    {
        "source_sentence": "我已先發阿耨多羅三藐三菩提心，而未知菩薩云何學菩薩行、修菩薩道？",
        "from": "T10n0295_001:0878b14_7",
        "context_with_next_sentence": true
    },
    {
        "source_sentence": "我聞聖者，善能誘誨，願為我說。",
        "from": "T10n0295_001:0878b15_1",
        "context_with_next_sentence": true
    },
    {
        "source_sentence": "」婆羅門答言：",
        "from": "T10n0295_001:0878b15_8",
        "context_with_next_sentence": true
    },
    {
        "source_sentence": "「善男子！",
        "from": "T10n0295_001:0878b15_13",
        "context_with_next_sentence": true
    },
    {
        "source_sentence": "我得菩薩法門，名誠願語，過去現在未來菩薩，以是語故，乃至於阿耨多羅三藐三菩提，無有退轉，無已退、無現退、無當退。",
        "from": "T10n0295_001:0878b18_6",
        "context_with_next_sentence": true
    },
    {
        "source_sentence": "善男子！",
        "from": "T10n0295_001:0878b18_10",
        "context_with_next_sentence": true
    },
    {
        "source_sentence": "我以住於誠願語故，隨意所作，莫不成滿。",
        "from": "T10n0295_001:0878b19_8",
        "context_with_next_sentence": true
    },
    {
        "source_sentence": "善男子！",
        "from": "T10n0295_001:0878b19_12",
        "context_with_next_sentence": true
    },
    {
        "source_sentence": "我唯知此誠語法門，如諸菩薩摩訶薩，與誠願語，行止無違，言必以誠，未曾虛妄，無量功德，因之出生，而我云何能知能說？",
        "from": "T10n0295_001:0878b22_6",
        "context_with_next_sentence": true
    },
    {
        "source_sentence": "善男子！",
        "from": "T10n0295_001:0878b22_10",
        "context_with_next_sentence": true
    },
    {
        "source_sentence": "於此南方有城，名妙意花門，彼有童子名曰德生，復有童女名為有德，汝詣彼問，云何菩薩學菩薩行、修菩薩道？",
        "from": "T10n0295_001:0878b25_1",
        "context_with_next_sentence": true
    },
    {
        "source_sentence": "」時善財童子，於法尊重，禮婆羅門足，遶無數匝，戀仰而去。",
        "from": "T10n0295_001:0878b26_7",
        "context_with_next_sentence": true
    },
    {
        "source_sentence": "漸次南行，至於彼城，見童子童女，頂禮其足，圍遶畢已，於前合掌，而作是言：",
        "from": "T10n0295_001:0878b28_1",
        "context_with_next_sentence": true
    },
    {
        "source_sentence": "「聖者！",
        "from": "T10n0295_001:0878b28_5",
        "context_with_next_sentence": true
    },
    {
        "source_sentence": "我已先發阿耨多羅三藐三菩提心，而未知菩薩云何學菩薩行、修菩薩道？",
        "from": "T10n0295_001:0878b29_16",
        "context_with_next_sentence": true
    },
    {
        "source_sentence": "唯願慈哀，為我宣說」時童子童女告善財言：",
        "from": "T10n0295_001:0878c01_18",
        "context_with_next_sentence": true
    },
    {
        "source_sentence": "「善男子！",
        "from": "T10n0295_001:0878c02_4",
        "context_with_next_sentence": true
    },
    {
        "source_sentence": "我等證得菩薩解脫，名為幻住，以斯淨智，觀諸世間皆幻住，因緣生故；",
        "from": "T10n0295_001:0878c03_16",
        "context_with_next_sentence": true
    },
    {
        "source_sentence": "一切眾生皆幻住，業煩惱所起故；",
        "from": "T10n0295_001:0878c04_12",
        "context_with_next_sentence": true
    },
    {
        "source_sentence": "一切法皆幻住，無明有愛等展轉緣生故；",
        "from": "T10n0295_001:0878c05_12",
        "context_with_next_sentence": true
    },
    {
        "source_sentence": "一切三界皆幻住，顛倒智所生故；",
        "from": "T10n0295_001:0878c06_9",
        "context_with_next_sentence": true
    },
    {
        "source_sentence": "一切眾生生滅生老死憂悲苦惱皆幻住，虛妄分別所生故；",
        "from": "T10n0295_001:0878c07_16",
        "context_with_next_sentence": true
    },
    {
        "source_sentence": "一切國土皆幻住，想倒、心倒、見倒、無明所現故；",
        "from": "T10n0295_001:0878c08_20",
        "context_with_next_sentence": true
    },
    {
        "source_sentence": "一切聲聞辟支佛皆幻住，智斷分別所成故；",
        "from": "T10n0295_001:0878c09_17",
        "context_with_next_sentence": true
    },
    {
        "source_sentence": "一切菩薩皆幻住，能自調伏教化眾生殊勝智心，及諸行願之所成故；",
        "from": "T10n0295_001:0878c11_10",
        "context_with_next_sentence": true
    },
    {
        "source_sentence": "一切菩薩眾會，變化調伏，諸所施為皆幻住，願及智所攝成故。",
        "from": "T10n0295_001:0878c12_18",
        "context_with_next_sentence": true
    },
    {
        "source_sentence": "善男子！",
        "from": "T10n0295_001:0878c13_2",
        "context_with_next_sentence": true
    },
    {
        "source_sentence": "幻境自性不可思議。",
        "from": "T10n0295_001:0878c13_11",
        "context_with_next_sentence": true
    },
    {
        "source_sentence": "善男子！",
        "from": "T10n0295_001:0878c13_15",
        "context_with_next_sentence": true
    },
    {
        "source_sentence": "我等二人，但能知此菩薩解脫，如諸菩薩摩訶薩，善入無邊諸事幻網，彼功德行，我等云何能知能說。",
        "from": "T10n0295_001:0878c16_1",
        "context_with_next_sentence": true
    },
    {
        "source_sentence": "」時童子童女說自解脫已，諸善根力不思議故，令善財身，柔軟光澤。",
        "from": "T10n0295_001:0878c17_12",
        "context_with_next_sentence": true
    },
    {
        "source_sentence": "大方廣佛華嚴經入法界品一卷",
        "from": "T10n0295_001:0878c18_100",
        "context_with_next_sentence": false
    }
]