[
    {
        "source_sentence": "2大般涅槃經集解卷第三十七",
        "from": "T37n1763_037:0496c17_0",
        "context_with_next_sentence": true
    },
    {
        "source_sentence": "　明慈悲有實益",
        "from": "T37n1763_037:0496c19_0",
        "context_with_next_sentence": true
    },
    {
        "source_sentence": "　廣明慈心中布施發願事",
        "from": "T37n1763_037:0496c20_0",
        "context_with_next_sentence": true
    },
    {
        "source_sentence": "　廣明菩薩所脩之慈即萬行　廣明慈益象見師子力士移石盧至長者斯那大多女人及提婆達多憍薩羅賊流離太子梵行品之第二迦葉菩薩白佛言：",
        "from": "T37n1763_037:0496c26_7",
        "context_with_next_sentence": true
    },
    {
        "source_sentence": "世尊至如是之觀非虛妄耶。",
        "from": "T37n1763_037:0496c27_1",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_037:0496c27_6",
        "context_with_next_sentence": true
    },
    {
        "source_sentence": "第三門明四等是實行也。",
        "from": "T37n1763_037:0496c27_17",
        "context_with_next_sentence": true
    },
    {
        "source_sentence": "難有兩意，此以虛行為難也。",
        "from": "T37n1763_037:0496c28_11",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_037:0496c28_15",
        "context_with_next_sentence": true
    },
    {
        "source_sentence": "難有三重。",
        "from": "T37n1763_037:0496c28_20",
        "context_with_next_sentence": true
    },
    {
        "source_sentence": "此初重，云眾生在苦，不蒙救拔，證慈非實也。",
        "from": "T37n1763_037:0496c29_20",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_037:0497a01_3",
        "context_with_next_sentence": true
    },
    {
        "source_sentence": "此下大段之第三也，明慈是實行。",
        "from": "T37n1763_037:0497a01_18",
        "context_with_next_sentence": true
    },
    {
        "source_sentence": "將辨此理，故迦葉先作虛妄之難也。",
        "from": "T37n1763_037:0497a02_14",
        "context_with_next_sentence": true
    },
    {
        "source_sentence": "此中凡六翻。",
        "from": "T37n1763_037:0497a03_1",
        "context_with_next_sentence": true
    },
    {
        "source_sentence": "此下第一釋慈體是實行。",
        "from": "T37n1763_037:0497a03_12",
        "context_with_next_sentence": true
    },
    {
        "source_sentence": "迦葉引五事，證其無實之難也。",
        "from": "T37n1763_037:0497a04_6",
        "context_with_next_sentence": true
    },
    {
        "source_sentence": "世尊！",
        "from": "T37n1763_037:0497a05_2",
        "context_with_next_sentence": true
    },
    {
        "source_sentence": "若非虛妄實與樂者至威德力故一切受樂。",
        "from": "T37n1763_037:0497a06_1",
        "context_with_next_sentence": true
    },
    {
        "source_sentence": "案僧宗曰：",
        "from": "T37n1763_037:0497a06_6",
        "context_with_next_sentence": true
    },
    {
        "source_sentence": "第二重難。",
        "from": "T37n1763_037:0497a06_11",
        "context_with_next_sentence": true
    },
    {
        "source_sentence": "如其必益，是則眾生必應離苦也。",
        "from": "T37n1763_037:0497a07_6",
        "context_with_next_sentence": true
    },
    {
        "source_sentence": "若當真實不得樂者至云何得與此義相應。",
        "from": "T37n1763_037:0497a08_17",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_037:0497a09_4",
        "context_with_next_sentence": true
    },
    {
        "source_sentence": "此第二難，明虛行不應得實報也。",
        "from": "T37n1763_037:0497a09_19",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_037:0497a10_3",
        "context_with_next_sentence": true
    },
    {
        "source_sentence": "第三重難。",
        "from": "T37n1763_037:0497a10_8",
        "context_with_next_sentence": true
    },
    {
        "source_sentence": "以果驗因，二事相違。",
        "from": "T37n1763_037:0497a10_18",
        "context_with_next_sentence": true
    },
    {
        "source_sentence": "虛實未辨，請求解釋也。",
        "from": "T37n1763_037:0497a11_8",
        "context_with_next_sentence": true
    },
    {
        "source_sentence": "佛言：",
        "from": "T37n1763_037:0497a12_2",
        "context_with_next_sentence": true
    },
    {
        "source_sentence": "善哉善哉善男子至諸佛菩薩真實不虛。",
        "from": "T37n1763_037:0497a13_1",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_037:0497a13_6",
        "context_with_next_sentence": true
    },
    {
        "source_sentence": "初偈說世間慈也。",
        "from": "T37n1763_037:0497a13_14",
        "context_with_next_sentence": true
    },
    {
        "source_sentence": "行人以施是實行，故以施福脩世間慈。",
        "from": "T37n1763_037:0497a14_12",
        "context_with_next_sentence": true
    },
    {
        "source_sentence": "不及其一，況出世間也。",
        "from": "T37n1763_037:0497a15_3",
        "context_with_next_sentence": true
    },
    {
        "source_sentence": "何者？",
        "from": "T37n1763_037:0497a15_6",
        "context_with_next_sentence": true
    },
    {
        "source_sentence": "雖慈一人，與世之樂，施不得爾，昇降可知矣。",
        "from": "T37n1763_037:0497a16_7",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_037:0497a16_11",
        "context_with_next_sentence": true
    },
    {
        "source_sentence": "就此明慈有實益門中，有五翻為證也。",
        "from": "T37n1763_037:0497a17_8",
        "context_with_next_sentence": true
    },
    {
        "source_sentence": "初明脩慈實能轉境；",
        "from": "T37n1763_037:0497a17_17",
        "context_with_next_sentence": true
    },
    {
        "source_sentence": "第二明慈能斷煩惱；",
        "from": "T37n1763_037:0497a18_6",
        "context_with_next_sentence": true
    },
    {
        "source_sentence": "第三明慈為萬善根本；",
        "from": "T37n1763_037:0497a18_16",
        "context_with_next_sentence": true
    },
    {
        "source_sentence": "第四明慈即萬行；",
        "from": "T37n1763_037:0497a19_5",
        "context_with_next_sentence": true
    },
    {
        "source_sentence": "第五引果地之慈，證真實不虛也。",
        "from": "T37n1763_037:0497a20_1",
        "context_with_next_sentence": true
    },
    {
        "source_sentence": "佛是窮慈之極，得知因地亦有實益也。",
        "from": "T37n1763_037:0497a20_18",
        "context_with_next_sentence": true
    },
    {
        "source_sentence": "雖可有此五翻，若欲對向三問者，此五翻悉證慈有實益，並答初問，下當更題。",
        "from": "T37n1763_037:0497a22_14",
        "context_with_next_sentence": true
    },
    {
        "source_sentence": "第二問出別答也。",
        "from": "T37n1763_037:0497a23_2",
        "context_with_next_sentence": true
    },
    {
        "source_sentence": "此偈言慈之功用乃於諸行為勝，豈但實益而已。",
        "from": "T37n1763_037:0497a24_5",
        "context_with_next_sentence": true
    },
    {
        "source_sentence": "不可以聲聞是虛，令菩薩益虛也。",
        "from": "T37n1763_037:0497a25_2",
        "context_with_next_sentence": true
    },
    {
        "source_sentence": "二問既釋，則第三問自然釋矣。",
        "from": "T37n1763_037:0497a25_16",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_037:0497a25_20",
        "context_with_next_sentence": true
    },
    {
        "source_sentence": "佛將答難，先歎之也。",
        "from": "T37n1763_037:0497a26_9",
        "context_with_next_sentence": true
    },
    {
        "source_sentence": "偈明實益格量功德。",
        "from": "T37n1763_037:0497a26_18",
        "context_with_next_sentence": true
    },
    {
        "source_sentence": "何者？",
        "from": "T37n1763_037:0497a27_2",
        "context_with_next_sentence": true
    },
    {
        "source_sentence": "有人止於一人邊與慈，欲與其樂，始終必得出生死也。",
        "from": "T37n1763_037:0497a28_7",
        "context_with_next_sentence": true
    },
    {
        "source_sentence": "答人雖復供養無量五通神仙以為福田，不如於一人邊起慈，十六分中之一也。",
        "from": "T37n1763_037:0497b01_4",
        "context_with_next_sentence": true
    },
    {
        "source_sentence": "供養仙人，乃得生死之報；",
        "from": "T37n1763_037:0497b01_16",
        "context_with_next_sentence": true
    },
    {
        "source_sentence": "若拔一人苦，實獲出世之利也。",
        "from": "T37n1763_037:0497b02_10",
        "context_with_next_sentence": true
    },
    {
        "source_sentence": "又化無量人，得出於生死，當知慈是實也。",
        "from": "T37n1763_037:0497b03_9",
        "context_with_next_sentence": true
    },
    {
        "source_sentence": "釋慈有實益之義，文齊於此。",
        "from": "T37n1763_037:0497b04_2",
        "context_with_next_sentence": true
    },
    {
        "source_sentence": "云何知耶？",
        "from": "T37n1763_037:0497b05_4",
        "context_with_next_sentence": true
    },
    {
        "source_sentence": "善男子！",
        "from": "T37n1763_037:0497b05_8",
        "context_with_next_sentence": true
    },
    {
        "source_sentence": "菩薩至是實思惟非不真實。",
        "from": "T37n1763_037:0497b06_1",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_037:0497b06_6",
        "context_with_next_sentence": true
    },
    {
        "source_sentence": "五事證慈。",
        "from": "T37n1763_037:0497b06_11",
        "context_with_next_sentence": true
    },
    {
        "source_sentence": "此第一明能令境雖不實而物得實益。",
        "from": "T37n1763_037:0497b07_8",
        "context_with_next_sentence": true
    },
    {
        "source_sentence": "如由金得樂，土即為金。",
        "from": "T37n1763_037:0497b07_19",
        "context_with_next_sentence": true
    },
    {
        "source_sentence": "若無金生樂，金即為土無異。",
        "from": "T37n1763_037:0497b08_12",
        "context_with_next_sentence": true
    },
    {
        "source_sentence": "小大相容，當事皆實，而得其用也。",
        "from": "T37n1763_037:0497b09_8",
        "context_with_next_sentence": true
    },
    {
        "source_sentence": "復次善男子！",
        "from": "T37n1763_037:0497b10_5",
        "context_with_next_sentence": true
    },
    {
        "source_sentence": "云何名為至以是故名真實思惟。",
        "from": "T37n1763_037:0497b11_1",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_037:0497b11_6",
        "context_with_next_sentence": true
    },
    {
        "source_sentence": "第二以斷結故知非虛。",
        "from": "T37n1763_037:0497b11_16",
        "context_with_next_sentence": true
    },
    {
        "source_sentence": "復次善男子！",
        "from": "T37n1763_037:0497b12_5",
        "context_with_next_sentence": true
    },
    {
        "source_sentence": "菩薩摩訶薩至阿耨多羅三藐三菩提。",
        "from": "T37n1763_037:0497b13_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_037:0497b13_7",
        "context_with_next_sentence": true
    },
    {
        "source_sentence": "第三事，以慈能生萬善，豈得非實耶？",
        "from": "T37n1763_037:0497b14_4",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_037:0497b14_8",
        "context_with_next_sentence": true
    },
    {
        "source_sentence": "身被毒箭者，謂慳貪箭也。",
        "from": "T37n1763_037:0497b14_20",
        "context_with_next_sentence": true
    },
    {
        "source_sentence": "眷屬欲令安隱者，諸佛菩薩也。",
        "from": "T37n1763_037:0497b15_13",
        "context_with_next_sentence": true
    },
    {
        "source_sentence": "即命良醫而為拔箭者，令諸福田，往就乞也。",
        "from": "T37n1763_037:0497b16_14",
        "context_with_next_sentence": true
    },
    {
        "source_sentence": "且待莫觸者，方復優量，可施不可施，或財物多少、時節可不也。",
        "from": "T37n1763_037:0497b18_3",
        "context_with_next_sentence": true
    },
    {
        "source_sentence": "菩薩亦爾若行施時者，合譬也。",
        "from": "T37n1763_037:0497b18_17",
        "context_with_next_sentence": true
    },
    {
        "source_sentence": "復次善男子！",
        "from": "T37n1763_037:0497b19_5",
        "context_with_next_sentence": true
    },
    {
        "source_sentence": "菩薩摩訶薩至常應勤發如是誓願。",
        "from": "T37n1763_037:0497b20_1",
        "context_with_next_sentence": true
    },
    {
        "source_sentence": "案僧宗曰：",
        "from": "T37n1763_037:0497b20_6",
        "context_with_next_sentence": true
    },
    {
        "source_sentence": "言依離身一尺六寸者，如下經文。",
        "from": "T37n1763_037:0497b21_3",
        "context_with_next_sentence": true
    },
    {
        "source_sentence": "又曰：",
        "from": "T37n1763_037:0497b21_6",
        "context_with_next_sentence": true
    },
    {
        "source_sentence": "衣服離身四寸不墮，便是一邊。",
        "from": "T37n1763_037:0497b21_20",
        "context_with_next_sentence": true
    },
    {
        "source_sentence": "四寸四邊，為一尺六寸也。",
        "from": "T37n1763_037:0497b22_11",
        "context_with_next_sentence": true
    },
    {
        "source_sentence": "此則舉其四邊，彼乃言其一面耳。",
        "from": "T37n1763_037:0497b23_6",
        "context_with_next_sentence": true
    },
    {
        "source_sentence": "善男子！",
        "from": "T37n1763_037:0497b24_3",
        "context_with_next_sentence": true
    },
    {
        "source_sentence": "一切聲聞緣覺菩薩至以是義故實非虛妄。",
        "from": "T37n1763_037:0497b25_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_037:0497b25_7",
        "context_with_next_sentence": true
    },
    {
        "source_sentence": "六度是菩薩別行，說施一事，餘五可知也。",
        "from": "T37n1763_037:0497b26_7",
        "context_with_next_sentence": true
    },
    {
        "source_sentence": "其餘諸行，與三乘共行，由佛說故，以慈為本也，先說人後說法。",
        "from": "T37n1763_037:0497b27_15",
        "context_with_next_sentence": true
    },
    {
        "source_sentence": "不淨至無我等觀，說行相也。",
        "from": "T37n1763_037:0497b28_8",
        "context_with_next_sentence": true
    },
    {
        "source_sentence": "燸法至見道修道，說得果深淺也。",
        "from": "T37n1763_037:0497b29_3",
        "context_with_next_sentence": true
    },
    {
        "source_sentence": "正勤至八聖道，說深淺法之名也。",
        "from": "T37n1763_037:0497b29_18",
        "context_with_next_sentence": true
    },
    {
        "source_sentence": "四禪至無諍三昧，說定名也。",
        "from": "T37n1763_037:0497c01_11",
        "context_with_next_sentence": true
    },
    {
        "source_sentence": "他心智至佛智，說智名也，謂皆以慈為本也。",
        "from": "T37n1763_037:0497c02_11",
        "context_with_next_sentence": true
    },
    {
        "source_sentence": "善男子！",
        "from": "T37n1763_037:0497c03_3",
        "context_with_next_sentence": true
    },
    {
        "source_sentence": "能為善者名實思惟至如是無量無邊功德。",
        "from": "T37n1763_037:0497c04_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_037:0497c04_7",
        "context_with_next_sentence": true
    },
    {
        "source_sentence": "第四事，說萬行即慈。",
        "from": "T37n1763_037:0497c04_17",
        "context_with_next_sentence": true
    },
    {
        "source_sentence": "除苦為慈，三乘皆是滅苦，要得實者則滅苦也。",
        "from": "T37n1763_037:0497c05_18",
        "context_with_next_sentence": true
    },
    {
        "source_sentence": "思惟是慈，盡苦名乘也。",
        "from": "T37n1763_037:0497c06_9",
        "context_with_next_sentence": true
    },
    {
        "source_sentence": "迦葉菩薩白佛言：",
        "from": "T37n1763_037:0497c07_7",
        "context_with_next_sentence": true
    },
    {
        "source_sentence": "世尊至所脩慈心為無利益。",
        "from": "T37n1763_037:0497c08_1",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_037:0497c08_6",
        "context_with_next_sentence": true
    },
    {
        "source_sentence": "第五事，明慈現有實益，故發問。",
        "from": "T37n1763_037:0497c09_1",
        "context_with_next_sentence": true
    },
    {
        "source_sentence": "佛言：",
        "from": "T37n1763_037:0497c10_2",
        "context_with_next_sentence": true
    },
    {
        "source_sentence": "善男子！",
        "from": "T37n1763_037:0497c10_6",
        "context_with_next_sentence": true
    },
    {
        "source_sentence": "菩薩之慈至是實思惟非無利益。",
        "from": "T37n1763_037:0497c11_1",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_037:0497c11_6",
        "context_with_next_sentence": true
    },
    {
        "source_sentence": "有二種必受苦，一以不救故；",
        "from": "T37n1763_037:0497c11_19",
        "context_with_next_sentence": true
    },
    {
        "source_sentence": "二以雖得小樂，更增重苦也。",
        "from": "T37n1763_037:0497c12_12",
        "context_with_next_sentence": true
    },
    {
        "source_sentence": "謂一闡提者，夫定受苦報，亦非但闡提，餘業亦有，而其相難辨也。",
        "from": "T37n1763_037:0497c14_2",
        "context_with_next_sentence": true
    },
    {
        "source_sentence": "受苦不定者，謂與樂則得，不與則不得也。",
        "from": "T37n1763_037:0497c15_2",
        "context_with_next_sentence": true
    },
    {
        "source_sentence": "遙見師子者，夫不慈之物，有遇之者則便生懼。",
        "from": "T37n1763_037:0497c16_3",
        "context_with_next_sentence": true
    },
    {
        "source_sentence": "大悲之人，有逆值者，實自然生樂，以憑師有在也。",
        "from": "T37n1763_037:0497c17_6",
        "context_with_next_sentence": true
    },
    {
        "source_sentence": "僧宗曰：",
        "from": "T37n1763_037:0497c17_10",
        "context_with_next_sentence": true
    },
    {
        "source_sentence": "前有兩關，同明慈有實益。",
        "from": "T37n1763_037:0497c18_3",
        "context_with_next_sentence": true
    },
    {
        "source_sentence": "已遣一關，將顯事迹，是故迦葉重有前問，佛即釋。",
        "from": "T37n1763_037:0497c19_6",
        "context_with_next_sentence": true
    },
    {
        "source_sentence": "善男子！",
        "from": "T37n1763_037:0497c20_3",
        "context_with_next_sentence": true
    },
    {
        "source_sentence": "我說是慈有無量至大涅槃經亦不可思議。",
        "from": "T37n1763_037:0497c21_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_037:0497c21_7",
        "context_with_next_sentence": true
    },
    {
        "source_sentence": "明法身無緣，有感斯應，以顯大慈之功無出入異者也。",
        "from": "T37n1763_037:0497c22_11",
        "context_with_next_sentence": true
    },
    {
        "source_sentence": "大般涅槃經集解卷第三十七",
        "from": "T37n1763_037:0497c23_100",
        "context_with_next_sentence": false
    }
]