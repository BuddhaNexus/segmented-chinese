[
    {
        "source_sentence": "佛說眾許摩訶帝經卷第十一",
        "from": "T03n0191_011:0964a21_0",
        "context_with_next_sentence": true
    },
    {
        "source_sentence": "西天譯經三藏朝散大夫試鴻臚少",
        "from": "T03n0191_011:0964a23_0",
        "context_with_next_sentence": true
    },
    {
        "source_sentence": "卿明教大師臣法賢奉　詔譯",
        "from": "T03n0191_011:0964a24_0",
        "context_with_next_sentence": true
    },
    {
        "source_sentence": "爾時世尊復謂民彌娑囉王曰：",
        "from": "T03n0191_011:0964a25_12",
        "context_with_next_sentence": true
    },
    {
        "source_sentence": "「汝觀色是常非常耶？",
        "from": "T03n0191_011:0964a26_3",
        "context_with_next_sentence": true
    },
    {
        "source_sentence": "」王曰：",
        "from": "T03n0191_011:0964a26_7",
        "context_with_next_sentence": true
    },
    {
        "source_sentence": "「非常。",
        "from": "T03n0191_011:0964a26_11",
        "context_with_next_sentence": true
    },
    {
        "source_sentence": "」佛言：",
        "from": "T03n0191_011:0964a26_15",
        "context_with_next_sentence": true
    },
    {
        "source_sentence": "「是苦非苦耶？",
        "from": "T03n0191_011:0964a26_22",
        "context_with_next_sentence": true
    },
    {
        "source_sentence": "」對曰：",
        "from": "T03n0191_011:0964a26_26",
        "context_with_next_sentence": true
    },
    {
        "source_sentence": "「是苦。",
        "from": "T03n0191_011:0964a27_3",
        "context_with_next_sentence": true
    },
    {
        "source_sentence": "」世尊又言：",
        "from": "T03n0191_011:0964a27_9",
        "context_with_next_sentence": true
    },
    {
        "source_sentence": "「受、想、行、識是常非常耶？",
        "from": "T03n0191_011:0964a27_23",
        "context_with_next_sentence": true
    },
    {
        "source_sentence": "」對曰：",
        "from": "T03n0191_011:0964a27_27",
        "context_with_next_sentence": true
    },
    {
        "source_sentence": "「非常。",
        "from": "T03n0191_011:0964a28_3",
        "context_with_next_sentence": true
    },
    {
        "source_sentence": "」又曰：",
        "from": "T03n0191_011:0964a28_7",
        "context_with_next_sentence": true
    },
    {
        "source_sentence": "「是苦非苦耶？",
        "from": "T03n0191_011:0964a28_14",
        "context_with_next_sentence": true
    },
    {
        "source_sentence": "」對曰：",
        "from": "T03n0191_011:0964a28_18",
        "context_with_next_sentence": true
    },
    {
        "source_sentence": "「是苦。",
        "from": "T03n0191_011:0964a28_22",
        "context_with_next_sentence": true
    },
    {
        "source_sentence": "」佛言：",
        "from": "T03n0191_011:0964a28_26",
        "context_with_next_sentence": true
    },
    {
        "source_sentence": "「色、受、想、行、識悉是非常，是苦，是顛倒法，一切無我。",
        "from": "T03n0191_011:0964b01_1",
        "context_with_next_sentence": true
    },
    {
        "source_sentence": "」佛又告言：",
        "from": "T03n0191_011:0964b01_7",
        "context_with_next_sentence": true
    },
    {
        "source_sentence": "「大王！",
        "from": "T03n0191_011:0964b01_11",
        "context_with_next_sentence": true
    },
    {
        "source_sentence": "當以正智正慧觀其真實，彼色、受、想、行、識有過去、現在、未來耶？",
        "from": "T03n0191_011:0964b02_20",
        "context_with_next_sentence": true
    },
    {
        "source_sentence": "有內外、麁細、貴賤、遠近耶？",
        "from": "T03n0191_011:0964b03_9",
        "context_with_next_sentence": true
    },
    {
        "source_sentence": "」對曰：",
        "from": "T03n0191_011:0964b03_13",
        "context_with_next_sentence": true
    },
    {
        "source_sentence": "「色、受、想、行、識非過去、現在、未來。",
        "from": "T03n0191_011:0964b04_5",
        "context_with_next_sentence": true
    },
    {
        "source_sentence": "亦非內外、麁細、貴賤、遠近等。",
        "from": "T03n0191_011:0964b04_20",
        "context_with_next_sentence": true
    },
    {
        "source_sentence": "」佛言：",
        "from": "T03n0191_011:0964b04_24",
        "context_with_next_sentence": true
    },
    {
        "source_sentence": "「善哉，大王！",
        "from": "T03n0191_011:0964b05_6",
        "context_with_next_sentence": true
    },
    {
        "source_sentence": "若能於此五蘊如實了知，是非常、苦、空、無我之法，復以正智觀其真實，知非過去、現在及以未來，乃至內外、麁細、貴賤、遠近等，又能不著不捨者，斯真解脫。",
        "from": "T03n0191_011:0964b08_14",
        "context_with_next_sentence": true
    },
    {
        "source_sentence": "大王！",
        "from": "T03n0191_011:0964b08_17",
        "context_with_next_sentence": true
    },
    {
        "source_sentence": "得斯解脫者，是智解脫，梵行已立，所作已辦，我生已盡，永不復趣輪迴之道。",
        "from": "T03n0191_011:0964b10_10",
        "context_with_next_sentence": true
    },
    {
        "source_sentence": "」爾時世尊說是法時，民彌娑囉王及八萬天人，遠離塵垢得法眼淨，及有婆羅門、長者、士庶等百千人眾，亦離塵垢得法眼淨。",
        "from": "T03n0191_011:0964b13_15",
        "context_with_next_sentence": true
    },
    {
        "source_sentence": "於是民彌娑囉王得法知見已，於法堅固斷其貪愛，除去疑惑正信不退，即從座起偏袒右肩，合掌向佛白言：",
        "from": "T03n0191_011:0964b16_5",
        "context_with_next_sentence": true
    },
    {
        "source_sentence": "「世尊！",
        "from": "T03n0191_011:0964b16_9",
        "context_with_next_sentence": true
    },
    {
        "source_sentence": "我心柔順，歸依佛、法及以僧伽，持近事戒永不殺生。",
        "from": "T03n0191_011:0964b17_11",
        "context_with_next_sentence": true
    },
    {
        "source_sentence": "今請世尊常住我國，願盡形壽奉上衣服、飲食、臥具、湯藥常無乏少，乃至聖眾盡生供養。",
        "from": "T03n0191_011:0964b19_11",
        "context_with_next_sentence": true
    },
    {
        "source_sentence": "」佛即默然。",
        "from": "T03n0191_011:0964b19_17",
        "context_with_next_sentence": true
    },
    {
        "source_sentence": "時王見佛默然受請，歡喜踊躍不能自勝，即以頭面禮佛雙足，旋繞畢已辭別而退。",
        "from": "T03n0191_011:0964b21_13",
        "context_with_next_sentence": true
    },
    {
        "source_sentence": "爾時諸苾芻眾，見民彌娑囉王蒙佛世尊為說妙法，不起於座，遠塵離垢得法眼淨，心皆生疑：",
        "from": "T03n0191_011:0964b24_2",
        "context_with_next_sentence": true
    },
    {
        "source_sentence": "「此王云何遇佛世尊，便得聞法，證法眼淨除去塵垢？",
        "from": "T03n0191_011:0964b25_5",
        "context_with_next_sentence": true
    },
    {
        "source_sentence": "」作是念已，佛即玄知，告而言曰：",
        "from": "T03n0191_011:0964b25_21",
        "context_with_next_sentence": true
    },
    {
        "source_sentence": "「諸苾芻！",
        "from": "T03n0191_011:0964b26_4",
        "context_with_next_sentence": true
    },
    {
        "source_sentence": "此民彌娑囉王乃於過去作大善業，所作決定果報無差，今為人王具大福德，乃宿世因感果如是。",
        "from": "T03n0191_011:0964b28_7",
        "context_with_next_sentence": true
    },
    {
        "source_sentence": "諸苾芻！",
        "from": "T03n0191_011:0964b28_11",
        "context_with_next_sentence": true
    },
    {
        "source_sentence": "地、水、火、風外界熟時，蘊、界、六根一切好醜，隨其所作善惡之業，悉皆獲得果報不虛。",
        "from": "T03n0191_011:0964c01_8",
        "context_with_next_sentence": true
    },
    {
        "source_sentence": "」爾時世尊，即說偈言：",
        "from": "T03n0191_011:0964c01_19",
        "context_with_next_sentence": true
    },
    {
        "source_sentence": "「眾生之所作，　　善惡經百劫；",
        "from": "T03n0191_011:0964c02_14",
        "context_with_next_sentence": true
    },
    {
        "source_sentence": "因業不可壞，　　果報終自得。",
        "from": "T03n0191_011:0964c03_13",
        "context_with_next_sentence": true
    },
    {
        "source_sentence": "「諸苾芻！",
        "from": "T03n0191_011:0964c04_4",
        "context_with_next_sentence": true
    },
    {
        "source_sentence": "過去世時有佛出世，名阿囉曩毘，十號具足為人天師。",
        "from": "T03n0191_011:0964c05_7",
        "context_with_next_sentence": true
    },
    {
        "source_sentence": "時佛世尊為諸眾生說種種法，化利畢已即入涅盤。",
        "from": "T03n0191_011:0964c06_11",
        "context_with_next_sentence": true
    },
    {
        "source_sentence": "彼諸弟子收其舍利，擇清淨地建立妙塔，復以種種香花而恒供養。",
        "from": "T03n0191_011:0964c08_3",
        "context_with_next_sentence": true
    },
    {
        "source_sentence": "過是已後久歷年歲，有轉輪王出於世間，名羯里計，時有兵眾十八俱胝，常領是眾飛空巡幸，復有七寶常為先導。",
        "from": "T03n0191_011:0964c10_14",
        "context_with_next_sentence": true
    },
    {
        "source_sentence": "後於一日經過塔上，有虛空神捉其輪寶住空不進。",
        "from": "T03n0191_011:0964c11_17",
        "context_with_next_sentence": true
    },
    {
        "source_sentence": "時羯里計王思惟是事：",
        "from": "T03n0191_011:0964c12_8",
        "context_with_next_sentence": true
    },
    {
        "source_sentence": "『今我方行輪寶自住，恐是福盡感應斯現。",
        "from": "T03n0191_011:0964c13_7",
        "context_with_next_sentence": true
    },
    {
        "source_sentence": "』彼虛空神乃告之曰：",
        "from": "T03n0191_011:0964c13_17",
        "context_with_next_sentence": true
    },
    {
        "source_sentence": "『大王！",
        "from": "T03n0191_011:0964c13_21",
        "context_with_next_sentence": true
    },
    {
        "source_sentence": "汝非福盡，下有阿羅曩毘佛舍利塔，端指輪寶不得直進。",
        "from": "T03n0191_011:0964c15_5",
        "context_with_next_sentence": true
    },
    {
        "source_sentence": "』時羯里計王與十八俱胝飛空兵眾，同時降下詣於塔所，王及眷屬各以妙衣共拭佛塔，得清淨已，散諸妙花及焚寶香，又作種種音樂而為供養，以頭面禮發其誓願：",
        "from": "T03n0191_011:0964c18_18",
        "context_with_next_sentence": true
    },
    {
        "source_sentence": "『以我今日師事於佛所設供養種種功德，果報不虛當來獲得。",
        "from": "T03n0191_011:0964c20_7",
        "context_with_next_sentence": true
    },
    {
        "source_sentence": "』「諸苾芻！",
        "from": "T03n0191_011:0964c20_13",
        "context_with_next_sentence": true
    },
    {
        "source_sentence": "於意云何？",
        "from": "T03n0191_011:0964c20_18",
        "context_with_next_sentence": true
    },
    {
        "source_sentence": "彼羯里計轉輪聖王并諸眷屬者，即民彌娑囉王及眷屬等是。",
        "from": "T03n0191_011:0964c22_4",
        "context_with_next_sentence": true
    },
    {
        "source_sentence": "諸苾芻！",
        "from": "T03n0191_011:0964c22_8",
        "context_with_next_sentence": true
    },
    {
        "source_sentence": "以彼供養阿囉曩毘正覺之塔種種功德，當感無數百千俱胝劫受天上人間最上快樂，以本願力今值於我復作供養，所獲功德乃與阿囉曩毘正等正覺平等無異。",
        "from": "T03n0191_011:0964c26_3",
        "context_with_next_sentence": true
    },
    {
        "source_sentence": "諸苾芻！",
        "from": "T03n0191_011:0964c26_7",
        "context_with_next_sentence": true
    },
    {
        "source_sentence": "一切眾生作黑業者黑業相續，作白業者白業不斷，或作雜業亦復如是。",
        "from": "T03n0191_011:0964c27_19",
        "context_with_next_sentence": true
    },
    {
        "source_sentence": "諸苾芻！",
        "from": "T03n0191_011:0964c28_3",
        "context_with_next_sentence": true
    },
    {
        "source_sentence": "所獲果報悉從因業，汝等當知，廣為人說。",
        "from": "T03n0191_011:0964c29_2",
        "context_with_next_sentence": true
    },
    {
        "source_sentence": "」爾時會中諸苾芻眾，以民彌娑囉王見佛聞法遠塵離垢，又聞說彼往昔之事，乃於烏嚕尾螺而起疑心：",
        "from": "T03n0191_011:0965a02_8",
        "context_with_next_sentence": true
    },
    {
        "source_sentence": "「云何世尊為現神通，種種教化方得迴心，彼曩提誐耶隨言受化，佛大慈悲具一切智，必能斷除我等疑惑。",
        "from": "T03n0191_011:0965a04_16",
        "context_with_next_sentence": true
    },
    {
        "source_sentence": "」作是念已，將欲發問。",
        "from": "T03n0191_011:0965a05_7",
        "context_with_next_sentence": true
    },
    {
        "source_sentence": "佛即告言：",
        "from": "T03n0191_011:0965a05_12",
        "context_with_next_sentence": true
    },
    {
        "source_sentence": "「修因感果定不虛爾。",
        "from": "T03n0191_011:0965a06_1",
        "context_with_next_sentence": true
    },
    {
        "source_sentence": "諸苾芻！",
        "from": "T03n0191_011:0965a06_5",
        "context_with_next_sentence": true
    },
    {
        "source_sentence": "過去劫中人壽二萬歲時，有佛出世，名曰迦葉如來、應供、正遍知、明行足、善逝、世間解、無上士、調御丈夫、天人師、佛、世尊，彼佛亦在波羅奈國鹿野苑中作大佛事，化利畢已即入涅盤。",
        "from": "T03n0191_011:0965a10_6",
        "context_with_next_sentence": true
    },
    {
        "source_sentence": "時世有王名羯里計，常於彼佛恭敬供養。",
        "from": "T03n0191_011:0965a11_6",
        "context_with_next_sentence": true
    },
    {
        "source_sentence": "佛既入滅，王以種種香木荼毘世尊，復以乳汁灑滅餘火，即收舍利貯四寶瓶，又選勝地起大寶塔。",
        "from": "T03n0191_011:0965a13_11",
        "context_with_next_sentence": true
    },
    {
        "source_sentence": "其塔高聳量一由旬，王及人民常作供養。",
        "from": "T03n0191_011:0965a14_10",
        "context_with_next_sentence": true
    },
    {
        "source_sentence": "時彼國中有一長者，家中巨富等毘沙門天，眷屬眾多自在快樂，先與別族長者而為朋友，常於佛塔廣興供養。",
        "from": "T03n0191_011:0965a17_1",
        "context_with_next_sentence": true
    },
    {
        "source_sentence": "後娶其門以為姻戚，歲月緜久乃生三子。",
        "from": "T03n0191_011:0965a17_19",
        "context_with_next_sentence": true
    },
    {
        "source_sentence": "於後長者年耄有疾，服藥不差漸漸羸困，乃趣無常，三子以禮葬於尸林。",
        "from": "T03n0191_011:0965a19_12",
        "context_with_next_sentence": true
    },
    {
        "source_sentence": "是時三子思憶訓誨旦暮啼泣，又念家富共議追福。",
        "from": "T03n0191_011:0965a20_15",
        "context_with_next_sentence": true
    },
    {
        "source_sentence": "長兄慳恡先未知善，忽聞欲施初即遲疑，以孝存心尋便允可。",
        "from": "T03n0191_011:0965a22_4",
        "context_with_next_sentence": true
    },
    {
        "source_sentence": "長兄言曰：",
        "from": "T03n0191_011:0965a22_9",
        "context_with_next_sentence": true
    },
    {
        "source_sentence": "『布施之外分充受用。",
        "from": "T03n0191_011:0965a22_19",
        "context_with_next_sentence": true
    },
    {
        "source_sentence": "』二弟應諾，即持金銀種種財物，詣於塔所作最上供養。",
        "from": "T03n0191_011:0965a24_3",
        "context_with_next_sentence": true
    },
    {
        "source_sentence": "如是施已同發誓言：",
        "from": "T03n0191_011:0965a24_12",
        "context_with_next_sentence": true
    },
    {
        "source_sentence": "『願以善根所生果報，於當來世以今正等正覺迦葉之稱為其姓氏，佛出世間亦得值遇，聞法信解證於菩提。",
        "from": "T03n0191_011:0965a27_2",
        "context_with_next_sentence": true
    },
    {
        "source_sentence": "』發誓願已，禮拜旋繞歡喜而歸。",
        "from": "T03n0191_011:0965a27_17",
        "context_with_next_sentence": true
    },
    {
        "source_sentence": "是故迦葉今得此姓，值遇於我而為沙門，復聞正法證無學果。",
        "from": "T03n0191_011:0965a29_4",
        "context_with_next_sentence": true
    },
    {
        "source_sentence": "諸苾芻！",
        "from": "T03n0191_011:0965a29_8",
        "context_with_next_sentence": true
    },
    {
        "source_sentence": "烏嚕尾螺初難化者，以彼宿世欲檀施時心有遲疑，是故我現種種神變方得省悟；",
        "from": "T03n0191_011:0965b02_5",
        "context_with_next_sentence": true
    },
    {
        "source_sentence": "曩提誐耶而易化者，亦由往昔檀施之時，心本清淨始終無異。",
        "from": "T03n0191_011:0965b03_13",
        "context_with_next_sentence": true
    },
    {
        "source_sentence": "諸苾芻！",
        "from": "T03n0191_011:0965b03_17",
        "context_with_next_sentence": true
    },
    {
        "source_sentence": "是故烏嚕尾螺及曩提誐耶，復為兄弟得迦葉姓，又值於我聞法證道，此往昔事汝等諦信。",
        "from": "T03n0191_011:0965b05_17",
        "context_with_next_sentence": true
    },
    {
        "source_sentence": "」爾時世尊說是迦葉往昔事已，離杖林塔，於王舍城不遠就一樹下，與千苾芻眾圍繞而住。",
        "from": "T03n0191_011:0965b07_19",
        "context_with_next_sentence": true
    },
    {
        "source_sentence": "時民彌娑囉王以佛近住，欲立精舍安佛及僧而久住止。",
        "from": "T03n0191_011:0965b09_5",
        "context_with_next_sentence": true
    },
    {
        "source_sentence": "民彌娑囉王為太子時，常出城外而為遊戲，去城至近有一園苑，林樹蓊欝泉池清淨，雖復四序花竹恒茂；",
        "from": "T03n0191_011:0965b11_13",
        "context_with_next_sentence": true
    },
    {
        "source_sentence": "太子愛樂而欲求買，園主長者自恃耆耄兼亦家富，太子逼取終不允從，出言悖慢聞於太子：",
        "from": "T03n0191_011:0965b13_15",
        "context_with_next_sentence": true
    },
    {
        "source_sentence": "「我寧離此國，不捨此園。",
        "from": "T03n0191_011:0965b14_7",
        "context_with_next_sentence": true
    },
    {
        "source_sentence": "」太子聞已謂左右曰：",
        "from": "T03n0191_011:0965b14_17",
        "context_with_next_sentence": true
    },
    {
        "source_sentence": "「今此耆耄言甚不遜，我若紹位無得忘也。",
        "from": "T03n0191_011:0965b15_14",
        "context_with_next_sentence": true
    },
    {
        "source_sentence": "」於後父王摩賀鉢納摩崩已，即灌頂傳寶號。",
        "from": "T03n0191_011:0965b16_14",
        "context_with_next_sentence": true
    },
    {
        "source_sentence": "民彌娑囉王既紹其位，乃憶前事，下令所司發使奪取。",
        "from": "T03n0191_011:0965b17_19",
        "context_with_next_sentence": true
    },
    {
        "source_sentence": "時彼長者速得心病，便趣無常。",
        "from": "T03n0191_011:0965b18_13",
        "context_with_next_sentence": true
    },
    {
        "source_sentence": "命終之後，以其憤怨積聚毒惡，乃於園內生蛇趣中，含毒伺隙欲酬前恨。",
        "from": "T03n0191_011:0965b20_6",
        "context_with_next_sentence": true
    },
    {
        "source_sentence": "後於一日王因春節，將諸嬪婇遊幸彼園，盡極歡娛以肆其意。",
        "from": "T03n0191_011:0965b21_14",
        "context_with_next_sentence": true
    },
    {
        "source_sentence": "王方疲困寢息園中，時彼毒蛇謂其得便，疾出窟穴欲來蠚王。",
        "from": "T03n0191_011:0965b23_3",
        "context_with_next_sentence": true
    },
    {
        "source_sentence": "時諸嬪嬙散行遊冶；",
        "from": "T03n0191_011:0965b23_12",
        "context_with_next_sentence": true
    },
    {
        "source_sentence": "王有親近內侍一人，執劍侍衛防其不虞，時有飛禽名迦蘭那迦，飲啄翱翔常在園內，忽見蛇出相呼鳴噪，執劍內侍見蛇出已即斷其命。",
        "from": "T03n0191_011:0965b26_14",
        "context_with_next_sentence": true
    },
    {
        "source_sentence": "禽眾極噪，王亦驚寤，問執劍者：",
        "from": "T03n0191_011:0965b27_9",
        "context_with_next_sentence": true
    },
    {
        "source_sentence": "「緣何喧擾？",
        "from": "T03n0191_011:0965b27_15",
        "context_with_next_sentence": true
    },
    {
        "source_sentence": "」執劍者曰：",
        "from": "T03n0191_011:0965b27_21",
        "context_with_next_sentence": true
    },
    {
        "source_sentence": "「適有毒蛇欲來蠚王，迦蘭那迦相呼驚噪，我既目見，已斷蛇命。",
        "from": "T03n0191_011:0965b29_7",
        "context_with_next_sentence": true
    },
    {
        "source_sentence": "」王聞是語心驚毛豎，令詔太子及諸大臣共議斯事：",
        "from": "T03n0191_011:0965c01_9",
        "context_with_next_sentence": true
    },
    {
        "source_sentence": "「古剎帝利灌頂大王，或於身命欲致危害，有能忠力濟其難者，當何賞賜？",
        "from": "T03n0191_011:0965c03_3",
        "context_with_next_sentence": true
    },
    {
        "source_sentence": "」大臣對曰：",
        "from": "T03n0191_011:0965c03_9",
        "context_with_next_sentence": true
    },
    {
        "source_sentence": "「能於身命脫其難者，可分半國以賞其功。",
        "from": "T03n0191_011:0965c04_6",
        "context_with_next_sentence": true
    },
    {
        "source_sentence": "」王乃允從，分其半國與迦蘭那迦用賞其功。",
        "from": "T03n0191_011:0965c05_6",
        "context_with_next_sentence": true
    },
    {
        "source_sentence": "大臣對曰：",
        "from": "T03n0191_011:0965c05_11",
        "context_with_next_sentence": true
    },
    {
        "source_sentence": "「彼迦蘭那迦飛禽之類，與國境土當何所用？",
        "from": "T03n0191_011:0965c06_11",
        "context_with_next_sentence": true
    },
    {
        "source_sentence": "」王謂大臣：",
        "from": "T03n0191_011:0965c06_17",
        "context_with_next_sentence": true
    },
    {
        "source_sentence": "「此事如何？",
        "from": "T03n0191_011:0965c07_2",
        "context_with_next_sentence": true
    },
    {
        "source_sentence": "」大臣對曰：",
        "from": "T03n0191_011:0965c07_8",
        "context_with_next_sentence": true
    },
    {
        "source_sentence": "「可就窠巢多植竹木使其遂性，勿令傷害。",
        "from": "T03n0191_011:0965c08_6",
        "context_with_next_sentence": true
    },
    {
        "source_sentence": "如斯可矣，餘不能為。",
        "from": "T03n0191_011:0965c08_16",
        "context_with_next_sentence": true
    },
    {
        "source_sentence": "」王聞曰：",
        "from": "T03n0191_011:0965c08_21",
        "context_with_next_sentence": true
    },
    {
        "source_sentence": "「善！",
        "from": "T03n0191_011:0965c09_2",
        "context_with_next_sentence": true
    },
    {
        "source_sentence": "」遂從其奏，乃於園外別擇一處，廣種竹樹安迦蘭那迦，令人守之不得傷害。",
        "from": "T03n0191_011:0965c10_14",
        "context_with_next_sentence": true
    },
    {
        "source_sentence": "王有親舅，本事仙道，常求淨處進其修習，王以迦蘭那迦竹林無諸雜穢權令安處。",
        "from": "T03n0191_011:0965c12_11",
        "context_with_next_sentence": true
    },
    {
        "source_sentence": "及見世尊將諸苾芻近城樹下露地宴息，思欲捨彼造立精舍。",
        "from": "T03n0191_011:0965c14_1",
        "context_with_next_sentence": true
    },
    {
        "source_sentence": "王乃嚴駕自詣佛所，禮雙足已却住一面。",
        "from": "T03n0191_011:0965c15_1",
        "context_with_next_sentence": true
    },
    {
        "source_sentence": "爾時世尊為王說法，以種種方便化令歡喜，復勸精進，當求最上寂靜快樂。",
        "from": "T03n0191_011:0965c17_13",
        "context_with_next_sentence": true
    },
    {
        "source_sentence": "時王聞法歡喜頂受，即起於座偏袒右肩，合掌頂禮白言：",
        "from": "T03n0191_011:0965c18_19",
        "context_with_next_sentence": true
    },
    {
        "source_sentence": "「世尊！",
        "from": "T03n0191_011:0965c19_3",
        "context_with_next_sentence": true
    },
    {
        "source_sentence": "我今請佛及諸聖眾，於我宮內來晨受食，唯願慈悲哀愍聽許。",
        "from": "T03n0191_011:0965c20_10",
        "context_with_next_sentence": true
    },
    {
        "source_sentence": "」佛即默然。",
        "from": "T03n0191_011:0965c20_16",
        "context_with_next_sentence": true
    },
    {
        "source_sentence": "爾時大王見佛默然，知已受請，歡喜踊躍禮拜而歸。",
        "from": "T03n0191_011:0965c21_18",
        "context_with_next_sentence": true
    },
    {
        "source_sentence": "乃下所司，即於是夜疾速備辦種種飲食及與香花，皆令倍常美妙清淨，復勅宮城內外乃至四衢道巷之中悉使嚴潔。",
        "from": "T03n0191_011:0965c24_11",
        "context_with_next_sentence": true
    },
    {
        "source_sentence": "纔至明旦，即遣使人白於世尊：",
        "from": "T03n0191_011:0965c25_6",
        "context_with_next_sentence": true
    },
    {
        "source_sentence": "「飯食已辦，請佛降臨。",
        "from": "T03n0191_011:0965c25_17",
        "context_with_next_sentence": true
    },
    {
        "source_sentence": "」於是世尊與千阿羅漢著衣持鉢，前後圍繞行詣王宮。",
        "from": "T03n0191_011:0965c27_1",
        "context_with_next_sentence": true
    },
    {
        "source_sentence": "王於門首執爐焚香待世尊至，佛既到已迎入就座，諸聖眾等亦各就坐，王與眷屬瞻禮畢已奉上飲食，焚香散花歡喜供養。",
        "from": "T03n0191_011:0965c29_17",
        "context_with_next_sentence": true
    },
    {
        "source_sentence": "佛與聖眾食畢澡手，王及眷屬樂欲聽法，佛為說法，各各諦聽歡喜信受。",
        "from": "T03n0191_011:0966a02_12",
        "context_with_next_sentence": true
    },
    {
        "source_sentence": "王復離座合掌白佛：",
        "from": "T03n0191_011:0966a03_2",
        "context_with_next_sentence": true
    },
    {
        "source_sentence": "「我今欲以迦蘭那迦竹林作佛精舍，願佛納受。",
        "from": "T03n0191_011:0966a04_3",
        "context_with_next_sentence": true
    },
    {
        "source_sentence": "」世尊默然。",
        "from": "T03n0191_011:0966a04_9",
        "context_with_next_sentence": true
    },
    {
        "source_sentence": "王知佛許，即取金瓶灌於佛手。",
        "from": "T03n0191_011:0966a05_2",
        "context_with_next_sentence": true
    },
    {
        "source_sentence": "奉施畢已，願佛隨意，即為世尊廣作嚴飾，佛與聖眾隨意而住。",
        "from": "T03n0191_011:0966a06_10",
        "context_with_next_sentence": true
    },
    {
        "source_sentence": "迦蘭那迦竹林精舍因茲所立。",
        "from": "T03n0191_011:0966a07_4",
        "context_with_next_sentence": true
    },
    {
        "source_sentence": "爾時世尊後於一時為利樂故，與諸聖眾離迦蘭那迦竹林精舍，往寒林中經行宴坐。",
        "from": "T03n0191_011:0966a09_17",
        "context_with_next_sentence": true
    },
    {
        "source_sentence": "時王舍城有一長者，請佛及眾來晨供養，乃於是夜與諸眷屬及僮僕侍人，共辦飲食香花等事。",
        "from": "T03n0191_011:0966a12_2",
        "context_with_next_sentence": true
    },
    {
        "source_sentence": "時給孤長者因有事故，到王舍城經過彼家，遇夜止宿，見其長者家中老幼皆不寢寐，辦造飲食珍饌之類。",
        "from": "T03n0191_011:0966a14_10",
        "context_with_next_sentence": true
    },
    {
        "source_sentence": "怪而問曰：",
        "from": "T03n0191_011:0966a14_15",
        "context_with_next_sentence": true
    },
    {
        "source_sentence": "「長者之家老幼不寐辦造飲食，當何所用？",
        "from": "T03n0191_011:0966a15_13",
        "context_with_next_sentence": true
    },
    {
        "source_sentence": "為請王耶？",
        "from": "T03n0191_011:0966a15_18",
        "context_with_next_sentence": true
    },
    {
        "source_sentence": "為請大臣？",
        "from": "T03n0191_011:0966a16_3",
        "context_with_next_sentence": true
    },
    {
        "source_sentence": "莫為姻親而有聚會？",
        "from": "T03n0191_011:0966a16_12",
        "context_with_next_sentence": true
    },
    {
        "source_sentence": "」長者報言：",
        "from": "T03n0191_011:0966a16_18",
        "context_with_next_sentence": true
    },
    {
        "source_sentence": "「我不請王及大臣等，亦無姻親聚會之事。",
        "from": "T03n0191_011:0966a17_15",
        "context_with_next_sentence": true
    },
    {
        "source_sentence": "今為有佛出於世間，將一千聖眾遊化此國，王及眷屬大臣士庶，悉皆歸向次第供養。",
        "from": "T03n0191_011:0966a19_14",
        "context_with_next_sentence": true
    },
    {
        "source_sentence": "我為彼佛及與聖眾來晨設齋，是不寢寐。",
        "from": "T03n0191_011:0966a20_13",
        "context_with_next_sentence": true
    },
    {
        "source_sentence": "」給孤長者聞此語已，歎異非常，又復問言：",
        "from": "T03n0191_011:0966a21_13",
        "context_with_next_sentence": true
    },
    {
        "source_sentence": "「云何名佛？",
        "from": "T03n0191_011:0966a21_19",
        "context_with_next_sentence": true
    },
    {
        "source_sentence": "」對曰：",
        "from": "T03n0191_011:0966a22_1",
        "context_with_next_sentence": true
    },
    {
        "source_sentence": "「彼釋族中有王淨飯，生一童子，號悉達多，具輪王相，棄捨出家苦行修習，證得阿耨多羅三藐三菩提，斯即佛也。",
        "from": "T03n0191_011:0966a24_12",
        "context_with_next_sentence": true
    },
    {
        "source_sentence": "」又復問言：",
        "from": "T03n0191_011:0966a24_18",
        "context_with_next_sentence": true
    },
    {
        "source_sentence": "「云何聖眾？",
        "from": "T03n0191_011:0966a25_2",
        "context_with_next_sentence": true
    },
    {
        "source_sentence": "」對曰：",
        "from": "T03n0191_011:0966a25_6",
        "context_with_next_sentence": true
    },
    {
        "source_sentence": "「有剎利族或婆羅門族，乃至毘舍輸陀，如是之族善男子輩投佛出家，剃除鬚髮被袈裟衣，正信修行聞法悟解，悉皆證得阿羅漢道。",
        "from": "T03n0191_011:0966a28_5",
        "context_with_next_sentence": true
    },
    {
        "source_sentence": "此是隨佛一千聖眾，我所供養正為此也。",
        "from": "T03n0191_011:0966a29_4",
        "context_with_next_sentence": true
    },
    {
        "source_sentence": "」給孤長者聞是說已，身毛皆豎歡喜踊躍，又復問言：",
        "from": "T03n0191_011:0966b01_8",
        "context_with_next_sentence": true
    },
    {
        "source_sentence": "「如我云何得見彼佛及與聖眾？",
        "from": "T03n0191_011:0966b02_2",
        "context_with_next_sentence": true
    },
    {
        "source_sentence": "」對曰：",
        "from": "T03n0191_011:0966b02_6",
        "context_with_next_sentence": true
    },
    {
        "source_sentence": "「明旦咸來我舍受食。",
        "from": "T03n0191_011:0966b02_16",
        "context_with_next_sentence": true
    },
    {
        "source_sentence": "」給孤長者雖聞是語，有若心狂，不待天曉欲往佛所。",
        "from": "T03n0191_011:0966b03_17",
        "context_with_next_sentence": true
    },
    {
        "source_sentence": "時方半夜值月明朗，即便出門行詣寒林，未至中途月忽雲蔽，又至一門不敢前進，給孤長者以天陰黑，便生怕怖佇立思量：",
        "from": "T03n0191_011:0966b06_13",
        "context_with_next_sentence": true
    },
    {
        "source_sentence": "「得無非人之類而來惱我耶？",
        "from": "T03n0191_011:0966b07_6",
        "context_with_next_sentence": true
    },
    {
        "source_sentence": "」心欲退還足不前進。",
        "from": "T03n0191_011:0966b07_16",
        "context_with_next_sentence": true
    },
    {
        "source_sentence": "時有天人發聲告曰：",
        "from": "T03n0191_011:0966b08_5",
        "context_with_next_sentence": true
    },
    {
        "source_sentence": "「長者但去勿得退心，唯有吉祥定無惱亂。",
        "from": "T03n0191_011:0966b09_4",
        "context_with_next_sentence": true
    },
    {
        "source_sentence": "於意云何？",
        "from": "T03n0191_011:0966b09_9",
        "context_with_next_sentence": true
    },
    {
        "source_sentence": "譬如百車百馬種種裝嚴，可令眾生見者愛樂，以斯布施，不如向佛前進一步，十六分之一分功德。",
        "from": "T03n0191_011:0966b11_13",
        "context_with_next_sentence": true
    },
    {
        "source_sentence": "」又復告言：",
        "from": "T03n0191_011:0966b12_4",
        "context_with_next_sentence": true
    },
    {
        "source_sentence": "「長者但去勿得退心，唯有吉祥無惱亂事。",
        "from": "T03n0191_011:0966b13_3",
        "context_with_next_sentence": true
    },
    {
        "source_sentence": "於意云何？",
        "from": "T03n0191_011:0966b13_8",
        "context_with_next_sentence": true
    },
    {
        "source_sentence": "譬如一百金象眾寶裝嚴，以斯布施，不如向佛前進一步，十六分之一分功德。",
        "from": "T03n0191_011:0966b15_4",
        "context_with_next_sentence": true
    },
    {
        "source_sentence": "長者！",
        "from": "T03n0191_011:0966b15_7",
        "context_with_next_sentence": true
    },
    {
        "source_sentence": "乃至百童女以真珠、瓔珞眾寶嚴身，以斯布施，亦復不及向佛一步，十六分之一分功德。",
        "from": "T03n0191_011:0966b17_6",
        "context_with_next_sentence": true
    },
    {
        "source_sentence": "」時彼天人即發身光照耀途路，自彼門所直至寒林，如月盛明等無有異。",
        "from": "T03n0191_011:0966b18_19",
        "context_with_next_sentence": true
    },
    {
        "source_sentence": "給孤長者乃問天曰：",
        "from": "T03n0191_011:0966b19_8",
        "context_with_next_sentence": true
    },
    {
        "source_sentence": "「是何聖賢能作斯事？",
        "from": "T03n0191_011:0966b19_18",
        "context_with_next_sentence": true
    },
    {
        "source_sentence": "」天人告曰：",
        "from": "T03n0191_011:0966b20_3",
        "context_with_next_sentence": true
    },
    {
        "source_sentence": "「我昔曾為舍利子母，名捺誐囉也。",
        "from": "T03n0191_011:0966b20_19",
        "context_with_next_sentence": true
    },
    {
        "source_sentence": "命終之後生四天王界，今名摩度娑健馱摩拏嚩迦，見守此門。",
        "from": "T03n0191_011:0966b22_7",
        "context_with_next_sentence": true
    },
    {
        "source_sentence": "願勿疑慮，長者可去必獲吉祥。",
        "from": "T03n0191_011:0966b23_1",
        "context_with_next_sentence": true
    },
    {
        "source_sentence": "」給孤長者聞是語已讚言：",
        "from": "T03n0191_011:0966b23_13",
        "context_with_next_sentence": true
    },
    {
        "source_sentence": "「善哉！",
        "from": "T03n0191_011:0966b23_17",
        "context_with_next_sentence": true
    },
    {
        "source_sentence": "稀有斯事，我今定去見佛無疑。",
        "from": "T03n0191_011:0966b24_8",
        "context_with_next_sentence": true
    },
    {
        "source_sentence": "」給孤長者又復思惟：",
        "from": "T03n0191_011:0966b24_18",
        "context_with_next_sentence": true
    },
    {
        "source_sentence": "「若無正覺出於世間，無由得聞最上妙法。",
        "from": "T03n0191_011:0966b25_16",
        "context_with_next_sentence": true
    },
    {
        "source_sentence": "」於是長者得其光明無所障礙，直至寒林世尊住處。",
        "from": "T03n0191_011:0966b27_1",
        "context_with_next_sentence": true
    },
    {
        "source_sentence": "爾時世尊在寒林外經行，時長者見佛威德相好異於常人，即便合掌而發問言：",
        "from": "T03n0191_011:0966b29_15",
        "context_with_next_sentence": true
    },
    {
        "source_sentence": "「是世尊否？",
        "from": "T03n0191_011:0966c01_1",
        "context_with_next_sentence": true
    },
    {
        "source_sentence": "」佛答言：",
        "from": "T03n0191_011:0966c01_6",
        "context_with_next_sentence": true
    },
    {
        "source_sentence": "「是。",
        "from": "T03n0191_011:0966c01_9",
        "context_with_next_sentence": true
    },
    {
        "source_sentence": "」長者身心歡喜無量。",
        "from": "T03n0191_011:0966c01_19",
        "context_with_next_sentence": true
    },
    {
        "source_sentence": "又復問言：",
        "from": "T03n0191_011:0966c02_4",
        "context_with_next_sentence": true
    },
    {
        "source_sentence": "「世有何人而得安睡？",
        "from": "T03n0191_011:0966c02_14",
        "context_with_next_sentence": true
    },
    {
        "source_sentence": "」佛說伽陀而答之曰：",
        "from": "T03n0191_011:0966c03_3",
        "context_with_next_sentence": true
    },
    {
        "source_sentence": "「若人心寂靜，　　一切得安睡；",
        "from": "T03n0191_011:0966c04_14",
        "context_with_next_sentence": true
    },
    {
        "source_sentence": "若人繫染欲，　　熱惱心不止。",
        "from": "T03n0191_011:0966c05_13",
        "context_with_next_sentence": true
    },
    {
        "source_sentence": "染欲熱惱除，　　解脫無所繫；",
        "from": "T03n0191_011:0966c06_13",
        "context_with_next_sentence": true
    },
    {
        "source_sentence": "心意調伏已，　　得息得安睡。",
        "from": "T03n0191_011:0966c07_13",
        "context_with_next_sentence": true
    },
    {
        "source_sentence": "」爾時世尊說伽陀已，與給孤長者同入林中。",
        "from": "T03n0191_011:0966c08_18",
        "context_with_next_sentence": true
    },
    {
        "source_sentence": "佛還本座，長者即前禮佛雙足，於一面坐樂欲聽法，佛乃勸發令心歡喜。",
        "from": "T03n0191_011:0966c10_12",
        "context_with_next_sentence": true
    },
    {
        "source_sentence": "爾時世尊告長者言：",
        "from": "T03n0191_011:0966c11_2",
        "context_with_next_sentence": true
    },
    {
        "source_sentence": "「布施、持戒得生天上，雖五欲自在非為究竟；",
        "from": "T03n0191_011:0966c12_2",
        "context_with_next_sentence": true
    },
    {
        "source_sentence": "欲免輪迴當斷煩惱，於善惡法廣為分別。",
        "from": "T03n0191_011:0966c13_1",
        "context_with_next_sentence": true
    },
    {
        "source_sentence": "」是時長者得聞是法，以宿善力深心思惟，蓋障即除心喜無量。",
        "from": "T03n0191_011:0966c14_8",
        "context_with_next_sentence": true
    },
    {
        "source_sentence": "佛知是已，即為廣說苦、集、滅、道四聖諦法。",
        "from": "T03n0191_011:0966c15_9",
        "context_with_next_sentence": true
    },
    {
        "source_sentence": "是時長者不起於座證四諦理，如潔白衣易染其色，隨彼所染皆成上妙。",
        "from": "T03n0191_011:0966c17_1",
        "context_with_next_sentence": true
    },
    {
        "source_sentence": "長者得法知見永斷疑惑，於佛、法、僧深信堅固，即從座起，偏袒右肩合掌頂禮，白言：",
        "from": "T03n0191_011:0966c18_19",
        "context_with_next_sentence": true
    },
    {
        "source_sentence": "「世尊！",
        "from": "T03n0191_011:0966c19_1",
        "context_with_next_sentence": true
    },
    {
        "source_sentence": "我今歸依佛、法及苾芻眾，持近事戒永不殺生。",
        "from": "T03n0191_011:0966c20_2",
        "context_with_next_sentence": true
    },
    {
        "source_sentence": "」爾時世尊問長者言：",
        "from": "T03n0191_011:0966c21_8",
        "context_with_next_sentence": true
    },
    {
        "source_sentence": "「汝何名字？",
        "from": "T03n0191_011:0966c21_14",
        "context_with_next_sentence": true
    },
    {
        "source_sentence": "」長者對曰：",
        "from": "T03n0191_011:0966c21_20",
        "context_with_next_sentence": true
    },
    {
        "source_sentence": "「我於國中少有資產，或是貧匱孤獨之人來丐求者，我施飲食及彼資具，國人名我為給孤獨。",
        "from": "T03n0191_011:0966c24_1",
        "context_with_next_sentence": true
    },
    {
        "source_sentence": "」「汝國何名？",
        "from": "T03n0191_011:0966c24_8",
        "context_with_next_sentence": true
    },
    {
        "source_sentence": "」對曰：",
        "from": "T03n0191_011:0966c24_12",
        "context_with_next_sentence": true
    },
    {
        "source_sentence": "「舍衛。",
        "from": "T03n0191_011:0966c24_16",
        "context_with_next_sentence": true
    },
    {
        "source_sentence": "願佛及眾來降我國，當以衣服、飲食、臥具、湯藥一切受用，畢生奉施。",
        "from": "T03n0191_011:0966c26_2",
        "context_with_next_sentence": true
    },
    {
        "source_sentence": "」佛言：",
        "from": "T03n0191_011:0966c26_6",
        "context_with_next_sentence": true
    },
    {
        "source_sentence": "「長者！",
        "from": "T03n0191_011:0966c26_10",
        "context_with_next_sentence": true
    },
    {
        "source_sentence": "我與苾芻數踰千人，彼無精舍何以安住？",
        "from": "T03n0191_011:0966c27_5",
        "context_with_next_sentence": true
    },
    {
        "source_sentence": "」長者對曰：",
        "from": "T03n0191_011:0966c27_11",
        "context_with_next_sentence": true
    },
    {
        "source_sentence": "「佛若降臨速當建立，唯願大慈不違我請。",
        "from": "T03n0191_011:0966c28_8",
        "context_with_next_sentence": true
    },
    {
        "source_sentence": "」佛即默然。",
        "from": "T03n0191_011:0966c28_14",
        "context_with_next_sentence": true
    },
    {
        "source_sentence": "給孤長者見佛默然，知已受請，歡喜踊躍，頭面禮足旋遶而退。",
        "from": "T03n0191_011:0967a01_2",
        "context_with_next_sentence": true
    },
    {
        "source_sentence": "於是長者入王舍城，營搆事畢將欲還家，再詣寒林，請佛及眾勿慮精舍，願早垂降。",
        "from": "T03n0191_011:0967a02_20",
        "context_with_next_sentence": true
    },
    {
        "source_sentence": "言已還家。",
        "from": "T03n0191_011:0967a03_4",
        "context_with_next_sentence": true
    },
    {
        "source_sentence": "自此日後一切皆停，於舍衛城周遍內外，求覓殊勝清淨之地，欲建精舍安佛及僧。",
        "from": "T03n0191_011:0967a05_2",
        "context_with_next_sentence": true
    },
    {
        "source_sentence": "「唯有祇陀童子園苑最勝。",
        "from": "T03n0191_011:0967a05_14",
        "context_with_next_sentence": true
    },
    {
        "source_sentence": "何以故？",
        "from": "T03n0191_011:0967a05_18",
        "context_with_next_sentence": true
    },
    {
        "source_sentence": "此童子園，其地寬廣無諸穢惡，竹樹蓊欝泉池清淨，寒風暑氣俱不能侵，又無蚊虻含毒之蟲，唯有吉祥飛走之類；",
        "from": "T03n0191_011:0967a08_8",
        "context_with_next_sentence": true
    },
    {
        "source_sentence": "又復王城不遠不近，非求法人不能到此，若建精舍斯為最勝。",
        "from": "T03n0191_011:0967a09_16",
        "context_with_next_sentence": true
    },
    {
        "source_sentence": "」思念已竟，即詣園主祇陀童子，而告之曰：",
        "from": "T03n0191_011:0967a10_16",
        "context_with_next_sentence": true
    },
    {
        "source_sentence": "「童子勿怪，我有勝事欲以上聞。",
        "from": "T03n0191_011:0967a11_10",
        "context_with_next_sentence": true
    },
    {
        "source_sentence": "童子可容，方敢陳說。",
        "from": "T03n0191_011:0967a11_20",
        "context_with_next_sentence": true
    },
    {
        "source_sentence": "」童子告言：",
        "from": "T03n0191_011:0967a12_4",
        "context_with_next_sentence": true
    },
    {
        "source_sentence": "「有事可說。",
        "from": "T03n0191_011:0967a12_10",
        "context_with_next_sentence": true
    },
    {
        "source_sentence": "」長者起立謂童子言：",
        "from": "T03n0191_011:0967a12_20",
        "context_with_next_sentence": true
    },
    {
        "source_sentence": "「欲買茲園，當為世尊及千聖眾造立精舍而請安住。",
        "from": "T03n0191_011:0967a14_2",
        "context_with_next_sentence": true
    },
    {
        "source_sentence": "尊若容允，價即稟言。",
        "from": "T03n0191_011:0967a14_12",
        "context_with_next_sentence": true
    },
    {
        "source_sentence": "」祇陀童子告長者曰：",
        "from": "T03n0191_011:0967a15_1",
        "context_with_next_sentence": true
    },
    {
        "source_sentence": "「一切可得，唯園勿言。",
        "from": "T03n0191_011:0967a15_12",
        "context_with_next_sentence": true
    },
    {
        "source_sentence": "」長者又曰：",
        "from": "T03n0191_011:0967a15_18",
        "context_with_next_sentence": true
    },
    {
        "source_sentence": "「我聞佛言：",
        "from": "T03n0191_011:0967a15_24",
        "context_with_next_sentence": true
    },
    {
        "source_sentence": "『一切無常無有主者，以不堅法宜易堅牢。",
        "from": "T03n0191_011:0967a16_18",
        "context_with_next_sentence": true
    },
    {
        "source_sentence": "』」童子報言：",
        "from": "T03n0191_011:0967a17_3",
        "context_with_next_sentence": true
    },
    {
        "source_sentence": "「非我所知，勿復更說。",
        "from": "T03n0191_011:0967a17_14",
        "context_with_next_sentence": true
    },
    {
        "source_sentence": "」長者又曰：",
        "from": "T03n0191_011:0967a17_20",
        "context_with_next_sentence": true
    },
    {
        "source_sentence": "「佛者難值，園即易求，今或遲疑後施無及。",
        "from": "T03n0191_011:0967a18_16",
        "context_with_next_sentence": true
    },
    {
        "source_sentence": "」祇陀童子雖聞此說心未能捨，乃以要言阨彼長者：",
        "from": "T03n0191_011:0967a19_18",
        "context_with_next_sentence": true
    },
    {
        "source_sentence": "「君能以金布滿其地，我即與汝，任自所為。",
        "from": "T03n0191_011:0967a20_19",
        "context_with_next_sentence": true
    },
    {
        "source_sentence": "」長者審知恐未誠信，報而言曰：",
        "from": "T03n0191_011:0967a21_12",
        "context_with_next_sentence": true
    },
    {
        "source_sentence": "「童子若爾，可聞市官，當使兩情執無反覆。",
        "from": "T03n0191_011:0967a22_11",
        "context_with_next_sentence": true
    },
    {
        "source_sentence": "」童子俛仰共聞市官。",
        "from": "T03n0191_011:0967a23_1",
        "context_with_next_sentence": true
    },
    {
        "source_sentence": "時四天王遙知斯事：",
        "from": "T03n0191_011:0967a23_10",
        "context_with_next_sentence": true
    },
    {
        "source_sentence": "「佛今出世，舍衛城中給孤長者，買祇陀園造立精舍，兩人商議取正市官；",
        "from": "T03n0191_011:0967a25_3",
        "context_with_next_sentence": true
    },
    {
        "source_sentence": "我今變身與成其事。",
        "from": "T03n0191_011:0967a25_12",
        "context_with_next_sentence": true
    },
    {
        "source_sentence": "」天王變身作市官已，來於市肆，顒望給孤與童子至。",
        "from": "T03n0191_011:0967a26_16",
        "context_with_next_sentence": true
    },
    {
        "source_sentence": "二人至已，給孤先言：",
        "from": "T03n0191_011:0967a27_6",
        "context_with_next_sentence": true
    },
    {
        "source_sentence": "「我買彼園欲造精舍，令以黃金布遍其地，若能爾者即可相與，今來取正。",
        "from": "T03n0191_011:0967a28_18",
        "context_with_next_sentence": true
    },
    {
        "source_sentence": "此價云何？",
        "from": "T03n0191_011:0967a29_3",
        "context_with_next_sentence": true
    },
    {
        "source_sentence": "」市官言曰：",
        "from": "T03n0191_011:0967a29_9",
        "context_with_next_sentence": true
    },
    {
        "source_sentence": "「二人之心得可否未？",
        "from": "T03n0191_011:0967a29_19",
        "context_with_next_sentence": true
    },
    {
        "source_sentence": "」對言：",
        "from": "T03n0191_011:0967a29_23",
        "context_with_next_sentence": true
    },
    {
        "source_sentence": "「已定。",
        "from": "T03n0191_011:0967b01_3",
        "context_with_next_sentence": true
    },
    {
        "source_sentence": "」市官言曰：",
        "from": "T03n0191_011:0967b01_9",
        "context_with_next_sentence": true
    },
    {
        "source_sentence": "「善哉，善哉！",
        "from": "T03n0191_011:0967b01_16",
        "context_with_next_sentence": true
    },
    {
        "source_sentence": "童子收金，長者得園。",
        "from": "T03n0191_011:0967b02_1",
        "context_with_next_sentence": true
    },
    {
        "source_sentence": "」童子默然更無違悔。",
        "from": "T03n0191_011:0967b02_11",
        "context_with_next_sentence": true
    },
    {
        "source_sentence": "長者即日，速以車、乘、象、馬之類，乃至僮僕，般運黃金處處布訖，唯前面少許而未周足。",
        "from": "T03n0191_011:0967b04_9",
        "context_with_next_sentence": true
    },
    {
        "source_sentence": "長者籌慮：",
        "from": "T03n0191_011:0967b04_14",
        "context_with_next_sentence": true
    },
    {
        "source_sentence": "「取何藏金可遍此地？",
        "from": "T03n0191_011:0967b05_4",
        "context_with_next_sentence": true
    },
    {
        "source_sentence": "」如是之際，童子告言：",
        "from": "T03n0191_011:0967b05_15",
        "context_with_next_sentence": true
    },
    {
        "source_sentence": "「汝已迴意便可收金。",
        "from": "T03n0191_011:0967b06_3",
        "context_with_next_sentence": true
    },
    {
        "source_sentence": "」長者報言：",
        "from": "T03n0191_011:0967b06_9",
        "context_with_next_sentence": true
    },
    {
        "source_sentence": "「我意不迴，思何藏金可遍此地，以斯事故籌慮少時。",
        "from": "T03n0191_011:0967b07_11",
        "context_with_next_sentence": true
    },
    {
        "source_sentence": "」童子思惟：",
        "from": "T03n0191_011:0967b07_17",
        "context_with_next_sentence": true
    },
    {
        "source_sentence": "「奇哉！",
        "from": "T03n0191_011:0967b07_21",
        "context_with_next_sentence": true
    },
    {
        "source_sentence": "長者能捨如是大財，為佛及僧造立精舍。",
        "from": "T03n0191_011:0967b08_16",
        "context_with_next_sentence": true
    },
    {
        "source_sentence": "」又復思惟：",
        "from": "T03n0191_011:0967b09_2",
        "context_with_next_sentence": true
    },
    {
        "source_sentence": "「我曾聞說：",
        "from": "T03n0191_011:0967b09_8",
        "context_with_next_sentence": true
    },
    {
        "source_sentence": "『若非正覺出於世間，一切眾生不聞正法。",
        "from": "T03n0191_011:0967b10_5",
        "context_with_next_sentence": true
    },
    {
        "source_sentence": "』斯可助施，理必相容。",
        "from": "T03n0191_011:0967b10_16",
        "context_with_next_sentence": true
    },
    {
        "source_sentence": "」即謂長者：",
        "from": "T03n0191_011:0967b10_22",
        "context_with_next_sentence": true
    },
    {
        "source_sentence": "「勿更取金，欲迴此地我施作門，美可共成功亦圓滿。",
        "from": "T03n0191_011:0967b12_3",
        "context_with_next_sentence": true
    },
    {
        "source_sentence": "」長者報言：",
        "from": "T03n0191_011:0967b12_9",
        "context_with_next_sentence": true
    },
    {
        "source_sentence": "「我非無金，童子爾者誠為甚善。",
        "from": "T03n0191_011:0967b13_2",
        "context_with_next_sentence": true
    },
    {
        "source_sentence": "」布金纔畢方欲命工，外道悉知速來惑亂，謂長者曰：",
        "from": "T03n0191_011:0967b14_6",
        "context_with_next_sentence": true
    },
    {
        "source_sentence": "「瞿曇沙門今在摩竭陀國王舍城居，此舍衛城地貴名高，非彼所住，勿立精舍、勿得迎請。",
        "from": "T03n0191_011:0967b16_6",
        "context_with_next_sentence": true
    },
    {
        "source_sentence": "」長者即怒報外道曰：",
        "from": "T03n0191_011:0967b16_16",
        "context_with_next_sentence": true
    },
    {
        "source_sentence": "「此舍衛城非汝所有，何關汝事？",
        "from": "T03n0191_011:0967b17_9",
        "context_with_next_sentence": true
    },
    {
        "source_sentence": "」外道聞已知不從心，復詣於王，王亦不允，諸外道輩面慚無色心極煩惱。",
        "from": "T03n0191_011:0967b19_2",
        "context_with_next_sentence": true
    },
    {
        "source_sentence": "復詣長者而告言曰：",
        "from": "T03n0191_011:0967b19_11",
        "context_with_next_sentence": true
    },
    {
        "source_sentence": "「我先所說不為園苑，但以彼眾非我同修。",
        "from": "T03n0191_011:0967b20_10",
        "context_with_next_sentence": true
    },
    {
        "source_sentence": "長者今日若是堅執，斯有所報請不相違。",
        "from": "T03n0191_011:0967b21_8",
        "context_with_next_sentence": true
    },
    {
        "source_sentence": "我聞瞿曇有大弟子，先已到此，可與論義即辯勝劣；",
        "from": "T03n0191_011:0967b22_12",
        "context_with_next_sentence": true
    },
    {
        "source_sentence": "如彼得勝精舍可為，若其不勝何用迎請。",
        "from": "T03n0191_011:0967b23_11",
        "context_with_next_sentence": true
    },
    {
        "source_sentence": "我此所說，君見如何？",
        "from": "T03n0191_011:0967b24_1",
        "context_with_next_sentence": true
    },
    {
        "source_sentence": "」長者告言：",
        "from": "T03n0191_011:0967b24_7",
        "context_with_next_sentence": true
    },
    {
        "source_sentence": "「此說甚善。",
        "from": "T03n0191_011:0967b24_13",
        "context_with_next_sentence": true
    },
    {
        "source_sentence": "若定勝劣，足得相依，清濁要分、真偽斯辯。",
        "from": "T03n0191_011:0967b25_11",
        "context_with_next_sentence": true
    },
    {
        "source_sentence": "」佛說眾許摩訶帝經卷第十一",
        "from": "T03n0191_011:0967b26_100",
        "context_with_next_sentence": false
    }
]