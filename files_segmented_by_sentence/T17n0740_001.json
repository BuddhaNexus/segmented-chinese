{
    "T17n0740_001:0543a23_0": "佛說頞多和多耆經",
    "T17n0740_001:0543a25_0": "失譯人今附西晉錄",
    "T17n0740_001:0543a26_0": "聞如是：一時佛在為耶國時有多樹木處，與眾比丘僧俱，比丘有五百人。",
    "T17n0740_001:0543a27_1": "月十五日盛滿時，夜半寂然安靜，比丘僧自相難問。",
    "T17n0740_001:0543a28_2": "時栴檀調弗天人，持天形狀威神光耀來，直前趣佛。",
    "T17n0740_001:0543b01_0": "至佛前已，悉脫身上珍寶著一面，但披一領衣，前以頭面著佛足，禮畢問佛言：「諸可過去佛正覺弟子有經，經名頞多和多耆，佛弟子今亦復說是頞多和多耆經，願佛為我說是經，當使弟子奉持。」",
    "T17n0740_001:0543b05_1": "佛默然不應。",
    "T17n0740_001:0543b05_2": "栴檀調弗，稽首而却坐。",
    "T17n0740_001:0543b06_3": "佛即為比丘僧說經言：「我為若說頞多和多耆經，皆聽著心中，念之勿得忘。」",
    "T17n0740_001:0543b08_4": "比丘言：「願佛說，我皆當受經戒。」",
    "T17n0740_001:0543b08_5": "佛言：「布施有八事。",
    "T17n0740_001:0543b09_6": "何謂為八？",
    "T17n0740_001:0543b09_7": "愚癡人布施，但布施不知其恩善所在。",
    "T17n0740_001:0543b10_8": "既布施不達世間無有常，癡人持作常。",
    "T17n0740_001:0543b11_9": "世間苦無極，愚人持作樂。",
    "T17n0740_001:0543b11_10": "世間所有，愚人言，是我所有可常得。",
    "T17n0740_001:0543b12_11": "世間人皆顛倒，不淨臭處惡露，愚人用作好，不知作善得善，作惡得惡，愚人施與人，不知其人德深淺，持善心施與得道者，福不可量。」",
    "T17n0740_001:0543b16_0": "佛告諸比丘：「何以知？",
    "T17n0740_001:0543b16_1": "愚人不知布施有十因緣。",
    "T17n0740_001:0543b17_2": "何等為十？",
    "T17n0740_001:0543b17_3": "愚人布施不知為尊自用所與者得善；愚人不至心施與人也；愚人既施與人與時不敬重，不自手與，傳教人與施，人不欲望其福，不即得其福者，自用忘其福；愚人施與佛辟支佛阿羅漢，不能自知其福大；愚人施與，不信佛、辟支佛、阿羅漢、阿那含、斯陀含、須陀洹，皆用為棄損，無有後生；愚人施與，欲但得名字，欲使人稱譽。",
    "T17n0740_001:0543b24_4": "是為愚人布施。」",
    "T17n0740_001:0543b25_5": "佛說經已，栴檀調弗，及諸比丘，皆歡喜，前為佛作禮。",
    "T17n0740_001:0543b27_0": "佛說頞多和多耆經"
}