[
    {
        "source_sentence": "2父子合集經卷第十二",
        "from": "T11n0320_012:0952a22_0",
        "context_with_next_sentence": true
    },
    {
        "source_sentence": "西天譯經三藏朝散大夫",
        "from": "T11n0320_012:0952a24_0",
        "context_with_next_sentence": true
    },
    {
        "source_sentence": "試鴻臚卿宣梵大師賜紫",
        "from": "T11n0320_012:0952a25_0",
        "context_with_next_sentence": true
    },
    {
        "source_sentence": "沙門臣日稱等奉　詔譯廣果天授記品之餘「世尊！",
        "from": "T11n0320_012:0952a28_3",
        "context_with_next_sentence": true
    },
    {
        "source_sentence": "如是色蘊無有分量，無所住持，亦非入解。",
        "from": "T11n0320_012:0952a29_1",
        "context_with_next_sentence": true
    },
    {
        "source_sentence": "何以故？",
        "from": "T11n0320_012:0952a29_5",
        "context_with_next_sentence": true
    },
    {
        "source_sentence": "以色自性不可得故。",
        "from": "T11n0320_012:0952a29_14",
        "context_with_next_sentence": true
    },
    {
        "source_sentence": "若諸法非作則無積聚，由積聚故說名為蘊。",
        "from": "T11n0320_012:0952b01_13",
        "context_with_next_sentence": true
    },
    {
        "source_sentence": "猶如世間造立舍宅，宮殿、樓閣、戶牖、軒檻、園林、渠流、牆墉圍遶，多物積聚，名為城邑。",
        "from": "T11n0320_012:0952b03_12",
        "context_with_next_sentence": true
    },
    {
        "source_sentence": "當知彼色本來非有，復以何法名為積聚？",
        "from": "T11n0320_012:0952b04_10",
        "context_with_next_sentence": true
    },
    {
        "source_sentence": "以無積聚，亦無彼蘊；",
        "from": "T11n0320_012:0952b04_20",
        "context_with_next_sentence": true
    },
    {
        "source_sentence": "受、想、行、識亦復如是。",
        "from": "T11n0320_012:0952b05_11",
        "context_with_next_sentence": true
    },
    {
        "source_sentence": "若於諸蘊各得入解，所造淨色任持自性皆不可得；",
        "from": "T11n0320_012:0952b06_11",
        "context_with_next_sentence": true
    },
    {
        "source_sentence": "當知地界、地界性畢竟清淨，乃至風界、風界性皆畢竟清淨。",
        "from": "T11n0320_012:0952b07_19",
        "context_with_next_sentence": true
    },
    {
        "source_sentence": "何以故？",
        "from": "T11n0320_012:0952b08_3",
        "context_with_next_sentence": true
    },
    {
        "source_sentence": "自性離故。",
        "from": "T11n0320_012:0952b08_8",
        "context_with_next_sentence": true
    },
    {
        "source_sentence": "復何說有過現未來生滅等相？",
        "from": "T11n0320_012:0952b09_2",
        "context_with_next_sentence": true
    },
    {
        "source_sentence": "是故色蘊不可分別，受、想、行、識亦不可分別。",
        "from": "T11n0320_012:0952b10_2",
        "context_with_next_sentence": true
    },
    {
        "source_sentence": "世尊！",
        "from": "T11n0320_012:0952b10_5",
        "context_with_next_sentence": true
    },
    {
        "source_sentence": "又若眼處自性非有，本來清淨亦無有苦，但是世俗假名顯示，彼名及體俱不可得。",
        "from": "T11n0320_012:0952b12_2",
        "context_with_next_sentence": true
    },
    {
        "source_sentence": "何以故？",
        "from": "T11n0320_012:0952b12_6",
        "context_with_next_sentence": true
    },
    {
        "source_sentence": "實無少法得名為眼，亦無少法得名為處，如是耳、鼻、舌、身、意，色、聲、香、味、觸、法等處，自性非有，本來清淨，苦及苦名，皆不可得。",
        "from": "T11n0320_012:0952b15_1",
        "context_with_next_sentence": true
    },
    {
        "source_sentence": "世尊！",
        "from": "T11n0320_012:0952b15_4",
        "context_with_next_sentence": true
    },
    {
        "source_sentence": "又彼眼界，無少可得。",
        "from": "T11n0320_012:0952b15_14",
        "context_with_next_sentence": true
    },
    {
        "source_sentence": "何以故？",
        "from": "T11n0320_012:0952b15_18",
        "context_with_next_sentence": true
    },
    {
        "source_sentence": "若眼離眼性故，若界離界性故，乃至法界亦復如是。",
        "from": "T11n0320_012:0952b16_19",
        "context_with_next_sentence": true
    },
    {
        "source_sentence": "由自性離彼則非物，以非物故則非所作，非所作者則無有生，若無生者亦無有滅，若不生不滅即無過去現在未來建立施設。",
        "from": "T11n0320_012:0952b19_15",
        "context_with_next_sentence": true
    },
    {
        "source_sentence": "當知諸法本離自性，若法離自性者，無名相、無作用、無可說、無稱讚、無授記。",
        "from": "T11n0320_012:0952b21_14",
        "context_with_next_sentence": true
    },
    {
        "source_sentence": "」彼諸天子作是說已，時會聞者心生愛樂，歡喜踊躍，快得善利。",
        "from": "T11n0320_012:0952b23_1",
        "context_with_next_sentence": true
    },
    {
        "source_sentence": "時彼天主，即從座起，前詣佛所，白言：",
        "from": "T11n0320_012:0952b23_19",
        "context_with_next_sentence": true
    },
    {
        "source_sentence": "「世尊！",
        "from": "T11n0320_012:0952b24_1",
        "context_with_next_sentence": true
    },
    {
        "source_sentence": "有三摩地名無量義門，若菩薩摩訶薩能修習是三摩地者，則能獲得無量辯才，所謂相續辯才、相應辯才、正說辯才、無著辯才、不謬辯才、微密辯才、甚深辯才、善巧辯才、美妙辯才、正論辯才。",
        "from": "T11n0320_012:0952b28_7",
        "context_with_next_sentence": true
    },
    {
        "source_sentence": "得如是等殊勝辯才，各各入解無量法門，具足正見達諸法性，捨離攀緣滅除癡暗，了勝義法，入總持門，入解蘊，入解處，入解界，入解諸根，入解四諦，入解緣生，入解眾生，入解無眾生，入解有想，入解無想，入解有形，入解無形，入解我，入解無我，入解空，入解不空，入解相，入解無相，入解願，入解無願，入解出離，入解不出離，入解有為，入解無為。",
        "from": "T11n0320_012:0952c06_20",
        "context_with_next_sentence": true
    },
    {
        "source_sentence": "於如來教，不可詮表，但唯假名，世俗分別，非言說、非無言說，非思議、非無思議，非見、非無見，非聞、非無聞，非覺、非無覺，非知、非無知，非了別、非無了別，非悟、非不悟，非得、非無得，非對、非無對，非證、非無證，非白非黑，非明非暗，非淺非深，非清非濁，非安非動，非縛非解，非順非違，非染非淨，非去非來，非生非滅，非智非愚，非成非壞，非道非非道，非執非離執，非眾生、非無眾生，非壽者、非無壽者，非我、非無我，非有、非不有，非空、非不空，非相、非無相，非願、非無願，非出離、非無出離，非有為、非無為，非斷非常，非邪非正，非真非假，非實非妄，非住、非無住，非依止、非無依止，非解脫非離解脫，非觀察非現證，非輪迴非涅盤，非凡夫境界，非聲聞境界，非緣覺境界，非菩薩境界，非佛境界，非境界非非境界。",
        "from": "T11n0320_012:0952c22_11",
        "context_with_next_sentence": true
    },
    {
        "source_sentence": "若能如是入解法界，則能入解十二緣生；",
        "from": "T11n0320_012:0952c23_10",
        "context_with_next_sentence": true
    },
    {
        "source_sentence": "所謂無明緣行，行緣識，乃至憂悲苦惱為大苦聚。",
        "from": "T11n0320_012:0952c24_12",
        "context_with_next_sentence": true
    },
    {
        "source_sentence": "「世尊！",
        "from": "T11n0320_012:0952c24_16",
        "context_with_next_sentence": true
    },
    {
        "source_sentence": "又彼無明性不可得。",
        "from": "T11n0320_012:0952c25_4",
        "context_with_next_sentence": true
    },
    {
        "source_sentence": "何以故？",
        "from": "T11n0320_012:0952c25_8",
        "context_with_next_sentence": true
    },
    {
        "source_sentence": "自性離故。",
        "from": "T11n0320_012:0952c25_13",
        "context_with_next_sentence": true
    },
    {
        "source_sentence": "若法自性離者彼則非物，以非物故則畢竟清淨，亦無生滅非三世攝，無名、無相不可顯示，亦無記別。",
        "from": "T11n0320_012:0952c27_19",
        "context_with_next_sentence": true
    },
    {
        "source_sentence": "但為成熟愚夫、異生，假名安立生諸戲論，於勝義中實不可得。",
        "from": "T11n0320_012:0952c29_6",
        "context_with_next_sentence": true
    },
    {
        "source_sentence": "世尊！",
        "from": "T11n0320_012:0952c29_9",
        "context_with_next_sentence": true
    },
    {
        "source_sentence": "又若無明無自性者，云何能生彼行支耶？",
        "from": "T11n0320_012:0953a01_7",
        "context_with_next_sentence": true
    },
    {
        "source_sentence": "以無明無故，行支亦無；",
        "from": "T11n0320_012:0953a01_18",
        "context_with_next_sentence": true
    },
    {
        "source_sentence": "乃至無彼生緣老死。",
        "from": "T11n0320_012:0953a02_7",
        "context_with_next_sentence": true
    },
    {
        "source_sentence": "世尊！",
        "from": "T11n0320_012:0953a02_10",
        "context_with_next_sentence": true
    },
    {
        "source_sentence": "若法不生，云何有老？",
        "from": "T11n0320_012:0953a02_20",
        "context_with_next_sentence": true
    },
    {
        "source_sentence": "若無老者，亦無有病及以滅故。",
        "from": "T11n0320_012:0953a03_13",
        "context_with_next_sentence": true
    },
    {
        "source_sentence": "即彼三世諸佛菩提，但唯世俗，名字施設；",
        "from": "T11n0320_012:0953a04_13",
        "context_with_next_sentence": true
    },
    {
        "source_sentence": "非勝義諦，作如是說，所言無明即是菩提，諸有支等亦即菩提。",
        "from": "T11n0320_012:0953a06_1",
        "context_with_next_sentence": true
    },
    {
        "source_sentence": "如是入解十二緣生，即是入解真實法界。",
        "from": "T11n0320_012:0953a06_19",
        "context_with_next_sentence": true
    },
    {
        "source_sentence": "世尊！",
        "from": "T11n0320_012:0953a07_2",
        "context_with_next_sentence": true
    },
    {
        "source_sentence": "如來不生，一切法亦不生；",
        "from": "T11n0320_012:0953a07_14",
        "context_with_next_sentence": true
    },
    {
        "source_sentence": "是故無生法即是如來。",
        "from": "T11n0320_012:0953a08_4",
        "context_with_next_sentence": true
    },
    {
        "source_sentence": "世尊！",
        "from": "T11n0320_012:0953a08_7",
        "context_with_next_sentence": true
    },
    {
        "source_sentence": "如來不滅，一切法亦不滅；",
        "from": "T11n0320_012:0953a08_19",
        "context_with_next_sentence": true
    },
    {
        "source_sentence": "是故不滅法即是如來。",
        "from": "T11n0320_012:0953a09_8",
        "context_with_next_sentence": true
    },
    {
        "source_sentence": "世尊！",
        "from": "T11n0320_012:0953a09_11",
        "context_with_next_sentence": true
    },
    {
        "source_sentence": "如來無相，一切法亦無相，是故無相法即是如來。",
        "from": "T11n0320_012:0953a10_13",
        "context_with_next_sentence": true
    },
    {
        "source_sentence": "舉要言之，如是無名無相，不垢不淨，非愛非憎，法界不可識，亦復不可知。",
        "from": "T11n0320_012:0953a12_7",
        "context_with_next_sentence": true
    },
    {
        "source_sentence": "世尊！",
        "from": "T11n0320_012:0953a12_10",
        "context_with_next_sentence": true
    },
    {
        "source_sentence": "真如者即是如來，一切諸法即是真如，是故一切法即是如來。",
        "from": "T11n0320_012:0953a13_16",
        "context_with_next_sentence": true
    },
    {
        "source_sentence": "世尊！",
        "from": "T11n0320_012:0953a13_19",
        "context_with_next_sentence": true
    },
    {
        "source_sentence": "實際者即是如來，一切諸法即是實際，是故一切法即是如來。",
        "from": "T11n0320_012:0953a15_7",
        "context_with_next_sentence": true
    },
    {
        "source_sentence": "世尊！",
        "from": "T11n0320_012:0953a15_10",
        "context_with_next_sentence": true
    },
    {
        "source_sentence": "隨所有法即是如來，於其法中即有一切法，是故一切法即是如來。",
        "from": "T11n0320_012:0953a17_1",
        "context_with_next_sentence": true
    },
    {
        "source_sentence": "世尊！",
        "from": "T11n0320_012:0953a17_4",
        "context_with_next_sentence": true
    },
    {
        "source_sentence": "若有人言：",
        "from": "T11n0320_012:0953a17_9",
        "context_with_next_sentence": true
    },
    {
        "source_sentence": "『如來得阿耨多羅三藐三菩提者。",
        "from": "T11n0320_012:0953a18_3",
        "context_with_next_sentence": true
    },
    {
        "source_sentence": "』當知此人是執著見。",
        "from": "T11n0320_012:0953a18_13",
        "context_with_next_sentence": true
    },
    {
        "source_sentence": "何以故？",
        "from": "T11n0320_012:0953a18_17",
        "context_with_next_sentence": true
    },
    {
        "source_sentence": "如來無二，菩提亦無二，以無二故而無所得。",
        "from": "T11n0320_012:0953a19_16",
        "context_with_next_sentence": true
    },
    {
        "source_sentence": "世尊！",
        "from": "T11n0320_012:0953a19_19",
        "context_with_next_sentence": true
    },
    {
        "source_sentence": "若有人言：",
        "from": "T11n0320_012:0953a20_3",
        "context_with_next_sentence": true
    },
    {
        "source_sentence": "『如來轉於無上法輪。",
        "from": "T11n0320_012:0953a20_13",
        "context_with_next_sentence": true
    },
    {
        "source_sentence": "』當知是人為執著見。",
        "from": "T11n0320_012:0953a21_2",
        "context_with_next_sentence": true
    },
    {
        "source_sentence": "何以故？",
        "from": "T11n0320_012:0953a21_6",
        "context_with_next_sentence": true
    },
    {
        "source_sentence": "實無少法如來可得，以諸法性非隨轉故。",
        "from": "T11n0320_012:0953a22_4",
        "context_with_next_sentence": true
    },
    {
        "source_sentence": "世尊！",
        "from": "T11n0320_012:0953a22_7",
        "context_with_next_sentence": true
    },
    {
        "source_sentence": "若有人言：",
        "from": "T11n0320_012:0953a22_12",
        "context_with_next_sentence": true
    },
    {
        "source_sentence": "『如來化度無量眾生。",
        "from": "T11n0320_012:0953a23_1",
        "context_with_next_sentence": true
    },
    {
        "source_sentence": "』當知是人是執著見。",
        "from": "T11n0320_012:0953a23_11",
        "context_with_next_sentence": true
    },
    {
        "source_sentence": "何以故？",
        "from": "T11n0320_012:0953a23_15",
        "context_with_next_sentence": true
    },
    {
        "source_sentence": "實無眾生如來度者。",
        "from": "T11n0320_012:0953a24_3",
        "context_with_next_sentence": true
    },
    {
        "source_sentence": "世尊！",
        "from": "T11n0320_012:0953a24_6",
        "context_with_next_sentence": true
    },
    {
        "source_sentence": "若有人言：",
        "from": "T11n0320_012:0953a24_11",
        "context_with_next_sentence": true
    },
    {
        "source_sentence": "『如來緣盡入般涅盤。",
        "from": "T11n0320_012:0953a24_21",
        "context_with_next_sentence": true
    },
    {
        "source_sentence": "』當知是人是執著見。",
        "from": "T11n0320_012:0953a25_8",
        "context_with_next_sentence": true
    },
    {
        "source_sentence": "何以故？",
        "from": "T11n0320_012:0953a25_12",
        "context_with_next_sentence": true
    },
    {
        "source_sentence": "法性常住，非生滅故。",
        "from": "T11n0320_012:0953a26_2",
        "context_with_next_sentence": true
    },
    {
        "source_sentence": "若有眾生，於我所說如是法要，能信解者，當知是人於阿耨多羅三藐三菩提得不退轉。",
        "from": "T11n0320_012:0953a28_2",
        "context_with_next_sentence": true
    },
    {
        "source_sentence": "世尊！",
        "from": "T11n0320_012:0953a28_5",
        "context_with_next_sentence": true
    },
    {
        "source_sentence": "假使法界有其變異，若善男子、善女人深信是法，於佛菩提而退轉者，無有是處。",
        "from": "T11n0320_012:0953b01_1",
        "context_with_next_sentence": true
    },
    {
        "source_sentence": "」時諸廣果天子於如來前，說己所證勝義法已，頭面禮足，右遶三匝，一心合掌，以偈讚佛：",
        "from": "T11n0320_012:0953b03_1",
        "context_with_next_sentence": true
    },
    {
        "source_sentence": "「歸命牟尼大聖主，　　具足勝慧無過上，",
        "from": "T11n0320_012:0953b04_0",
        "context_with_next_sentence": true
    },
    {
        "source_sentence": "憐愍世間諸有情，　　常說如是第一義。",
        "from": "T11n0320_012:0953b05_17",
        "context_with_next_sentence": true
    },
    {
        "source_sentence": "成就無量功德聚，　　救拔輪迴諸苦因，",
        "from": "T11n0320_012:0953b06_0",
        "context_with_next_sentence": true
    },
    {
        "source_sentence": "既自了達諸法性，　　復能開示於群品。",
        "from": "T11n0320_012:0953b07_17",
        "context_with_next_sentence": true
    },
    {
        "source_sentence": "五蘊自性本非有，　　應知但誑彼愚夫，",
        "from": "T11n0320_012:0953b08_0",
        "context_with_next_sentence": true
    },
    {
        "source_sentence": "譬如膠著獼猴身，　　無智疑惑不能脫。",
        "from": "T11n0320_012:0953b09_17",
        "context_with_next_sentence": true
    },
    {
        "source_sentence": "蘊體求之不可得，　　無所依止絕攀緣，",
        "from": "T11n0320_012:0953b10_0",
        "context_with_next_sentence": true
    },
    {
        "source_sentence": "如以瓔珞飾虛空，　　智者於斯得解脫。",
        "from": "T11n0320_012:0953b11_17",
        "context_with_next_sentence": true
    },
    {
        "source_sentence": "又復牟尼作是說，　　諸入自性悉皆無，",
        "from": "T11n0320_012:0953b12_0",
        "context_with_next_sentence": true
    },
    {
        "source_sentence": "猶如深谷傳於聲，　　彼響尋之何所有。",
        "from": "T11n0320_012:0953b13_17",
        "context_with_next_sentence": true
    },
    {
        "source_sentence": "愚癡凡夫由此縛，　　於真諦法不了知，",
        "from": "T11n0320_012:0953b14_0",
        "context_with_next_sentence": true
    },
    {
        "source_sentence": "如持珠寶莊嚴風，　　智者觀之無所著。",
        "from": "T11n0320_012:0953b15_17",
        "context_with_next_sentence": true
    },
    {
        "source_sentence": "彼一切智作是說，　　諸界本來常空寂，",
        "from": "T11n0320_012:0953b16_0",
        "context_with_next_sentence": true
    },
    {
        "source_sentence": "如示空拳但有名，　　誑誘愚童實無得。",
        "from": "T11n0320_012:0953b17_17",
        "context_with_next_sentence": true
    },
    {
        "source_sentence": "凡愚妄想執為有，　　由於勝義不能解，",
        "from": "T11n0320_012:0953b18_0",
        "context_with_next_sentence": true
    },
    {
        "source_sentence": "展轉輪迴三有中，　　譬如商人迷巨海。",
        "from": "T11n0320_012:0953b19_17",
        "context_with_next_sentence": true
    },
    {
        "source_sentence": "又復如來作是說，　　諸根自性常清淨，",
        "from": "T11n0320_012:0953b20_0",
        "context_with_next_sentence": true
    },
    {
        "source_sentence": "如諸影像現鏡中，　　畢竟尋之本非有。",
        "from": "T11n0320_012:0953b21_17",
        "context_with_next_sentence": true
    },
    {
        "source_sentence": "無智疑惑不能了，　　迷真實法妄生愛，",
        "from": "T11n0320_012:0953b22_0",
        "context_with_next_sentence": true
    },
    {
        "source_sentence": "猶如深淵墮網魚，　　為彼纏縛何由脫。",
        "from": "T11n0320_012:0953b23_17",
        "context_with_next_sentence": true
    },
    {
        "source_sentence": "眾生本空法亦空，　　依真勝義無所得，",
        "from": "T11n0320_012:0953b24_0",
        "context_with_next_sentence": true
    },
    {
        "source_sentence": "如依壁繪士夫形，　　智者觀之非有我。",
        "from": "T11n0320_012:0953b25_17",
        "context_with_next_sentence": true
    },
    {
        "source_sentence": "愚夫執著生愛樂，　　皆由不達於正教，",
        "from": "T11n0320_012:0953b26_0",
        "context_with_next_sentence": true
    },
    {
        "source_sentence": "因緣自性無所依，　　如彼卵生出其㲉。",
        "from": "T11n0320_012:0953b27_17",
        "context_with_next_sentence": true
    },
    {
        "source_sentence": "緣生之法剎那有，　　暫起即滅匪堅牢，",
        "from": "T11n0320_012:0953b28_0",
        "context_with_next_sentence": true
    },
    {
        "source_sentence": "如人夢中受五欲，　　覺位推求何有樂。",
        "from": "T11n0320_012:0953b29_17",
        "context_with_next_sentence": true
    },
    {
        "source_sentence": "無始有情妄分別，　　常為境界之所縛，",
        "from": "T11n0320_012:0953c01_0",
        "context_with_next_sentence": true
    },
    {
        "source_sentence": "若能達彼法性空，　　如彼飛禽脫籠網。",
        "from": "T11n0320_012:0953c02_17",
        "context_with_next_sentence": true
    },
    {
        "source_sentence": "諸法寂靜離言說，　　佛能於此證法性，",
        "from": "T11n0320_012:0953c03_0",
        "context_with_next_sentence": true
    },
    {
        "source_sentence": "諸法寂靜本來空，　　佛能如是歸圓寂。",
        "from": "T11n0320_012:0953c04_17",
        "context_with_next_sentence": true
    },
    {
        "source_sentence": "諸法寂靜離諸相，　　佛能宣暢第一義，",
        "from": "T11n0320_012:0953c05_0",
        "context_with_next_sentence": true
    },
    {
        "source_sentence": "佛於三界無所著，　　如來由是出於世。",
        "from": "T11n0320_012:0953c06_17",
        "context_with_next_sentence": true
    },
    {
        "source_sentence": "佛於諸法離諸怖，　　由不起彼自他想，",
        "from": "T11n0320_012:0953c07_0",
        "context_with_next_sentence": true
    },
    {
        "source_sentence": "廣宣正教破群迷，　　故稱善導眾生者。",
        "from": "T11n0320_012:0953c08_17",
        "context_with_next_sentence": true
    },
    {
        "source_sentence": "佛於諸法離分別，　　而能助顯第一義，",
        "from": "T11n0320_012:0953c09_0",
        "context_with_next_sentence": true
    },
    {
        "source_sentence": "此唯如來方便門，　　非是凡夫之境界。",
        "from": "T11n0320_012:0953c10_17",
        "context_with_next_sentence": true
    },
    {
        "source_sentence": "或有眾生作是說，　　如來已證大菩提；",
        "from": "T11n0320_012:0953c11_17",
        "context_with_next_sentence": true
    },
    {
        "source_sentence": "或有眾生作是說，　　如來能轉妙法輪；",
        "from": "T11n0320_012:0953c12_17",
        "context_with_next_sentence": true
    },
    {
        "source_sentence": "或有眾生作是說，　　如來已度河沙眾；",
        "from": "T11n0320_012:0953c13_17",
        "context_with_next_sentence": true
    },
    {
        "source_sentence": "或有人作如是說，　　佛於輪迴久解脫，",
        "from": "T11n0320_012:0953c14_0",
        "context_with_next_sentence": true
    },
    {
        "source_sentence": "饒益無量眾生已，　　入於寂靜大涅盤。",
        "from": "T11n0320_012:0953c15_17",
        "context_with_next_sentence": true
    },
    {
        "source_sentence": "皆是凡夫所執見，　　為彼魔黨之所持，",
        "from": "T11n0320_012:0953c16_0",
        "context_with_next_sentence": true
    },
    {
        "source_sentence": "於勝義法不了知，　　以不了故不知佛。",
        "from": "T11n0320_012:0953c17_17",
        "context_with_next_sentence": true
    },
    {
        "source_sentence": "若有達斯正法者，　　是人決定得菩提，",
        "from": "T11n0320_012:0953c18_0",
        "context_with_next_sentence": true
    },
    {
        "source_sentence": "廣能救度諸世間，　　具足最上功德聚。",
        "from": "T11n0320_012:0953c19_17",
        "context_with_next_sentence": true
    },
    {
        "source_sentence": "如是吉祥寂靜法，　　體即真如無變異，",
        "from": "T11n0320_012:0953c20_0",
        "context_with_next_sentence": true
    },
    {
        "source_sentence": "唯有牟尼能證知，　　我已善達實相義。",
        "from": "T11n0320_012:0953c21_17",
        "context_with_next_sentence": true
    },
    {
        "source_sentence": "今此廣果諸天子，　　於甚深法心決了，",
        "from": "T11n0320_012:0953c22_0",
        "context_with_next_sentence": true
    },
    {
        "source_sentence": "恭敬合掌無異緣，　　住立佛前廣宣說。",
        "from": "T11n0320_012:0953c23_17",
        "context_with_next_sentence": true
    },
    {
        "source_sentence": "」爾時世尊知彼廣果諸天子等，畢竟悟入第一義諦，亦能增長時眾善根，即於口中放大光明。",
        "from": "T11n0320_012:0953c26_2",
        "context_with_next_sentence": true
    },
    {
        "source_sentence": "時尊者馬勝，矚斯相已，合掌向佛，以偈問曰：",
        "from": "T11n0320_012:0953c27_2",
        "context_with_next_sentence": true
    },
    {
        "source_sentence": "「具足福智無上士，　　何因現此神變相？",
        "from": "T11n0320_012:0953c28_18",
        "context_with_next_sentence": true
    },
    {
        "source_sentence": "我曾往昔從佛聞，　　若放淨光為大利。",
        "from": "T11n0320_012:0953c29_17",
        "context_with_next_sentence": true
    },
    {
        "source_sentence": "如來現此奇相已，　　能令眾會心泰然，",
        "from": "T11n0320_012:0954a01_0",
        "context_with_next_sentence": true
    },
    {
        "source_sentence": "諸天及人阿脩羅，　　咸願親聞佛所說。",
        "from": "T11n0320_012:0954a02_17",
        "context_with_next_sentence": true
    },
    {
        "source_sentence": "牟尼今者有何故，　　口中忽放清涼光？",
        "from": "T11n0320_012:0954a03_17",
        "context_with_next_sentence": true
    },
    {
        "source_sentence": "大眾合掌住佛前，　　瞻仰尊顏無暫捨。",
        "from": "T11n0320_012:0954a04_17",
        "context_with_next_sentence": true
    },
    {
        "source_sentence": "佛為無上天人師，　　願速演斯希有相，",
        "from": "T11n0320_012:0954a05_0",
        "context_with_next_sentence": true
    },
    {
        "source_sentence": "一切世間諸有情，　　若聞佛說除猶豫。",
        "from": "T11n0320_012:0954a06_17",
        "context_with_next_sentence": true
    },
    {
        "source_sentence": "今此廣果天人眾，　　各各自知成佛事，",
        "from": "T11n0320_012:0954a07_0",
        "context_with_next_sentence": true
    },
    {
        "source_sentence": "彼無所證亦無修，　　何人所作何所得。",
        "from": "T11n0320_012:0954a08_17",
        "context_with_next_sentence": true
    },
    {
        "source_sentence": "如來八種梵音聲，　　眾生聞已咸忻慶，",
        "from": "T11n0320_012:0954a09_0",
        "context_with_next_sentence": true
    },
    {
        "source_sentence": "隨順正理如法行，　　悉能護持於佛教。",
        "from": "T11n0320_012:0954a10_17",
        "context_with_next_sentence": true
    },
    {
        "source_sentence": "我等眾會生渴仰，　　冀於佛所得親聞，",
        "from": "T11n0320_012:0954a11_0",
        "context_with_next_sentence": true
    },
    {
        "source_sentence": "若蒙佛說宿修因，　　增長人天諸善利。",
        "from": "T11n0320_012:0954a12_17",
        "context_with_next_sentence": true
    },
    {
        "source_sentence": "彼諸天子久植本，　　決定成就一切智，",
        "from": "T11n0320_012:0954a13_0",
        "context_with_next_sentence": true
    },
    {
        "source_sentence": "當度無量苦眾生，　　令悟真如法自性。",
        "from": "T11n0320_012:0954a14_17",
        "context_with_next_sentence": true
    },
    {
        "source_sentence": "」爾時世尊為馬勝比丘說伽陀曰：",
        "from": "T11n0320_012:0954a15_13",
        "context_with_next_sentence": true
    },
    {
        "source_sentence": "「善哉馬勝發斯問，　　我當為汝分別說，",
        "from": "T11n0320_012:0954a16_0",
        "context_with_next_sentence": true
    },
    {
        "source_sentence": "為利廣果諸天人，　　於大眾中現此瑞。",
        "from": "T11n0320_012:0954a17_17",
        "context_with_next_sentence": true
    },
    {
        "source_sentence": "如來具足一切智，　　有三種因放光明，",
        "from": "T11n0320_012:0954a18_0",
        "context_with_next_sentence": true
    },
    {
        "source_sentence": "隨順觀察彼機緣，　　現此吉祥神變事。",
        "from": "T11n0320_012:0954a19_17",
        "context_with_next_sentence": true
    },
    {
        "source_sentence": "或有樂住涅盤者，　　小智求彼聲聞乘；",
        "from": "T11n0320_012:0954a20_17",
        "context_with_next_sentence": true
    },
    {
        "source_sentence": "或有愛樂默然者，　　志求緣覺菩提果；",
        "from": "T11n0320_012:0954a21_17",
        "context_with_next_sentence": true
    },
    {
        "source_sentence": "或樂為世大導師，　　求佛菩提利含識。",
        "from": "T11n0320_012:0954a22_17",
        "context_with_next_sentence": true
    },
    {
        "source_sentence": "故我觀察彼善根，　　隨其樂欲而施設。",
        "from": "T11n0320_012:0954a23_17",
        "context_with_next_sentence": true
    },
    {
        "source_sentence": "若求聲聞得度者，　　即為彼放下品光；",
        "from": "T11n0320_012:0954a24_17",
        "context_with_next_sentence": true
    },
    {
        "source_sentence": "為求緣覺解脫人，　　放中品光而濟度。",
        "from": "T11n0320_012:0954a25_17",
        "context_with_next_sentence": true
    },
    {
        "source_sentence": "馬勝當知最上光，　　與諸天子授佛記。",
        "from": "T11n0320_012:0954a26_17",
        "context_with_next_sentence": true
    },
    {
        "source_sentence": "如其次第下中上，　　顯示三乘得果證。",
        "from": "T11n0320_012:0954a27_17",
        "context_with_next_sentence": true
    },
    {
        "source_sentence": "若為聲聞放光明，　　其光出已從足沒；",
        "from": "T11n0320_012:0954a28_17",
        "context_with_next_sentence": true
    },
    {
        "source_sentence": "若為辟支佛淨光，　　現已即向臍中隱；",
        "from": "T11n0320_012:0954a29_17",
        "context_with_next_sentence": true
    },
    {
        "source_sentence": "若為求彼無上道，　　其光從佛頂門入。",
        "from": "T11n0320_012:0954b01_17",
        "context_with_next_sentence": true
    },
    {
        "source_sentence": "隨其勝劣有所表，　　今與諸天記佛果。",
        "from": "T11n0320_012:0954b02_17",
        "context_with_next_sentence": true
    },
    {
        "source_sentence": "馬勝比丘當了知，　　我今復說光明相，",
        "from": "T11n0320_012:0954b03_0",
        "context_with_next_sentence": true
    },
    {
        "source_sentence": "若光漸次復增廣，　　從空宛轉而右旋，",
        "from": "T11n0320_012:0954b04_0",
        "context_with_next_sentence": true
    },
    {
        "source_sentence": "等佛身量遍莊嚴，　　赫奕猶若融金聚，",
        "from": "T11n0320_012:0954b05_0",
        "context_with_next_sentence": true
    },
    {
        "source_sentence": "如是變現淨光明，　　當知記別佛剎土。",
        "from": "T11n0320_012:0954b06_17",
        "context_with_next_sentence": true
    },
    {
        "source_sentence": "若光出已猶如蓋，　　於上遍覆如來身，",
        "from": "T11n0320_012:0954b07_0",
        "context_with_next_sentence": true
    },
    {
        "source_sentence": "有光如華住空中，　　煥然顯發端嚴相，",
        "from": "T11n0320_012:0954b08_0",
        "context_with_next_sentence": true
    },
    {
        "source_sentence": "或光三匝入佛身，　　斯皆記別佛壽命。",
        "from": "T11n0320_012:0954b09_17",
        "context_with_next_sentence": true
    },
    {
        "source_sentence": "當知如來所現相，　　善應群機信樂心。",
        "from": "T11n0320_012:0954b10_17",
        "context_with_next_sentence": true
    },
    {
        "source_sentence": "今此廣果諸天子，　　滿足八十俱胝數，",
        "from": "T11n0320_012:0954b11_0",
        "context_with_next_sentence": true
    },
    {
        "source_sentence": "已經那由他劫中，　　承事供養於諸佛。",
        "from": "T11n0320_012:0954b12_17",
        "context_with_next_sentence": true
    },
    {
        "source_sentence": "常樂說是勝義法，　　化利含識不疲勞，",
        "from": "T11n0320_012:0954b13_0",
        "context_with_next_sentence": true
    },
    {
        "source_sentence": "誓求無上大菩提，　　勇猛勤修無退屈。",
        "from": "T11n0320_012:0954b14_17",
        "context_with_next_sentence": true
    },
    {
        "source_sentence": "過三十六俱胝劫，　　具修福慧植善根，",
        "from": "T11n0320_012:0954b15_0",
        "context_with_next_sentence": true
    },
    {
        "source_sentence": "救度無邊諸有情，　　悉令離苦獲安隱。",
        "from": "T11n0320_012:0954b16_17",
        "context_with_next_sentence": true
    },
    {
        "source_sentence": "然後皆當得作佛，　　同名號曰那羅延，",
        "from": "T11n0320_012:0954b17_0",
        "context_with_next_sentence": true
    },
    {
        "source_sentence": "其劫稱為勝金幢，　　各於異剎成正覺。",
        "from": "T11n0320_012:0954b18_17",
        "context_with_next_sentence": true
    },
    {
        "source_sentence": "一一如來出於世，　　國土清淨妙莊嚴，",
        "from": "T11n0320_012:0954b19_0",
        "context_with_next_sentence": true
    },
    {
        "source_sentence": "佛身猶若淨日輪，　　具智光明功德聚。",
        "from": "T11n0320_012:0954b20_17",
        "context_with_next_sentence": true
    },
    {
        "source_sentence": "彼諸如來壽長遠，　　住世過於那由劫，",
        "from": "T11n0320_012:0954b21_0",
        "context_with_next_sentence": true
    },
    {
        "source_sentence": "各各化度諸聲聞，　　其數廣多無有量。",
        "from": "T11n0320_012:0954b22_17",
        "context_with_next_sentence": true
    },
    {
        "source_sentence": "假使算師及弟子，　　比喻校計不能知，",
        "from": "T11n0320_012:0954b23_0",
        "context_with_next_sentence": true
    },
    {
        "source_sentence": "化菩薩眾亦無邊，　　與聲聞數等無異。",
        "from": "T11n0320_012:0954b24_17",
        "context_with_next_sentence": true
    },
    {
        "source_sentence": "如是此諸菩薩眾，　　一同先佛所修行，",
        "from": "T11n0320_012:0954b25_0",
        "context_with_next_sentence": true
    },
    {
        "source_sentence": "由是堅固菩提心，　　皆能成就一切智。",
        "from": "T11n0320_012:0954b26_17",
        "context_with_next_sentence": true
    },
    {
        "source_sentence": "彼諸如來化緣畢，　　正法久住於世間，",
        "from": "T11n0320_012:0954b27_0",
        "context_with_next_sentence": true
    },
    {
        "source_sentence": "十二那由他劫中，　　為諸佛子常守護。",
        "from": "T11n0320_012:0954b28_17",
        "context_with_next_sentence": true
    },
    {
        "source_sentence": "當其正法廣流布，　　有發菩提大心者，",
        "from": "T11n0320_012:0954b29_0",
        "context_with_next_sentence": true
    },
    {
        "source_sentence": "數量猶如殑伽沙，　　各各勤修菩薩行。",
        "from": "T11n0320_012:0954c01_17",
        "context_with_next_sentence": true
    },
    {
        "source_sentence": "如是彼佛滅度已，　　所有證悟聲聞人，",
        "from": "T11n0320_012:0954c02_0",
        "context_with_next_sentence": true
    },
    {
        "source_sentence": "悉皆求趣於涅盤，　　猶如薪盡火隨滅。",
        "from": "T11n0320_012:0954c03_17",
        "context_with_next_sentence": true
    },
    {
        "source_sentence": "大眾今聞佛所說，　　咸發淨心生信解，",
        "from": "T11n0320_012:0954c04_0",
        "context_with_next_sentence": true
    },
    {
        "source_sentence": "歡喜住立於佛前，　　一心頂禮如來足。",
        "from": "T11n0320_012:0954c05_17",
        "context_with_next_sentence": true
    },
    {
        "source_sentence": "以無與等妙供養，　　奉上調御天人師，",
        "from": "T11n0320_012:0954c06_0",
        "context_with_next_sentence": true
    },
    {
        "source_sentence": "咸發堅勇精進心，　　如救頭然求出離。",
        "from": "T11n0320_012:0954c07_17",
        "context_with_next_sentence": true
    },
    {
        "source_sentence": "勤修勝慧波羅蜜，　　常樂親近說法師，",
        "from": "T11n0320_012:0954c08_0",
        "context_with_next_sentence": true
    },
    {
        "source_sentence": "此是最上真實門，　　汝等比丘善修學。",
        "from": "T11n0320_012:0954c09_17",
        "context_with_next_sentence": true
    },
    {
        "source_sentence": "」父子合集經卷第十二",
        "from": "T11n0320_012:0954c10_100",
        "context_with_next_sentence": false
    }
]