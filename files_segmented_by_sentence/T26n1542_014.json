{
    "T26n1542_014:0748b15_0": "阿毘達磨品類足論卷第十四",
    "T26n1542_014:0748b17_0": "尊者世友造",
    "T26n1542_014:0748b18_0": "三藏法師玄奘奉　詔譯",
    "T26n1542_014:0748b19_0": "辯千問品第七之五",
    "T26n1542_014:0748b20_0": "◎此四無量，幾所造色非有對色等者，一切應分別，謂諸無量所攝身語業是所造色非有對色，餘皆非所造色非有對色。",
    "T26n1542_014:0748b22_1": "幾難見故甚深等者，一切難見故甚深，甚深故難見。",
    "T26n1542_014:0748b23_2": "幾善非善為因等者，一切是善亦善為因。",
    "T26n1542_014:0748b24_3": "幾不善非不善為因等者，一切非不善非不善為因。",
    "T26n1542_014:0748b26_4": "幾無記非無記為因等者，一切非無記非無記為因。",
    "T26n1542_014:0748b27_5": "幾因緣非有因等者，一切是因緣亦有因。",
    "T26n1542_014:0748b28_6": "幾等無間非等無間緣等者，一切應分別，謂各有三句。",
    "T26n1542_014:0748b29_7": "或是等無間非等無間緣，謂無量所攝未來現前正起心心所法。",
    "T26n1542_014:0748c01_8": "或是等無間亦等無間緣，謂無量所攝過去現在心心所法。",
    "T26n1542_014:0748c03_9": "或非等無間非等無間緣，謂除無量所攝未來現前正起心心所法，諸餘無量所攝未來心心所法，及無量所攝身語業心不相應行。",
    "T26n1542_014:0748c06_10": "幾所緣緣非有所緣等者，一切應分別，謂無量所攝身語業心不相應行是所緣緣非有所緣，餘無量所攝皆是所緣緣亦有所緣。",
    "T26n1542_014:0748c09_11": "幾增上緣非有增上等者，一切是增上緣亦有增上。",
    "T26n1542_014:0748c10_12": "幾暴流非順暴流等者，一切順暴流亦非暴流。",
    "T26n1542_014:0748c11_13": "◎◎四無色者，謂空無邊處、識無邊處、無所有處、非想非非想處。",
    "T26n1542_014:0748c13_14": "此四無色幾有色等者，一切無色。",
    "T26n1542_014:0748c14_15": "幾有見等者，一切無見。",
    "T26n1542_014:0748c14_16": "幾有對等者，一切無對。",
    "T26n1542_014:0748c15_17": "幾有漏等者，一有漏，三應分別。",
    "T26n1542_014:0748c15_18": "謂空無邊處，或有漏、或無漏。",
    "T26n1542_014:0748c16_19": "云何有漏？",
    "T26n1542_014:0748c16_20": "謂空無邊處所攝有漏四蘊。",
    "T26n1542_014:0748c17_21": "云何無漏？",
    "T26n1542_014:0748c17_22": "謂空無邊處所攝無漏四蘊。",
    "T26n1542_014:0748c18_23": "識無邊處、無所有處亦爾。",
    "T26n1542_014:0748c18_24": "幾有為等者，一切有為。",
    "T26n1542_014:0748c19_25": "幾有異熟等者，一切應分別。",
    "T26n1542_014:0748c20_26": "謂空無邊處，或有異熟、或無異熟。",
    "T26n1542_014:0748c20_27": "云何有異熟？",
    "T26n1542_014:0748c21_28": "謂善有漏空無邊處。",
    "T26n1542_014:0748c21_29": "云何無異熟？",
    "T26n1542_014:0748c21_30": "謂無記無漏。",
    "T26n1542_014:0748c22_31": "空無邊處、識無邊處、無所有處亦爾。",
    "T26n1542_014:0748c23_32": "非想非非想處，或有異熟、或無異熟。",
    "T26n1542_014:0748c23_33": "云何有異熟？",
    "T26n1542_014:0748c24_34": "謂善非想非非想處。",
    "T26n1542_014:0748c24_35": "云何無異熟？",
    "T26n1542_014:0748c24_36": "謂無記非想非非想處。",
    "T26n1542_014:0748c25_37": "幾是緣生等者，一切是緣生是因生是世攝。",
    "T26n1542_014:0748c26_38": "幾色攝等者，一切名攝。",
    "T26n1542_014:0748c27_0": "幾內處攝等者，一切應分別，謂諸無色所攝心意識內處攝，餘皆外處攝。",
    "T26n1542_014:0748c28_1": "幾智遍知所遍知等者，一切智遍知所遍知。",
    "T26n1542_014:0749a01_0": "此四無色，幾斷遍知所遍知等者，一斷遍知所遍知，三應分別，謂三無色，若有漏斷遍知所遍知，若無漏非斷遍知所遍知。",
    "T26n1542_014:0749a03_1": "幾應斷等者，一應斷，三應分別。",
    "T26n1542_014:0749a04_2": "謂三無色，若有漏是應斷，若無漏不應斷。",
    "T26n1542_014:0749a05_3": "幾應修等者，一切應分別。",
    "T26n1542_014:0749a06_0": "謂空無邊處，或應修、或不應修。",
    "T26n1542_014:0749a06_1": "云何應修？",
    "T26n1542_014:0749a06_2": "謂善空無邊處。",
    "T26n1542_014:0749a07_3": "云何不應修？",
    "T26n1542_014:0749a07_4": "謂無記空無邊處。",
    "T26n1542_014:0749a08_0": "識無邊處、無所有處、非想非非想處亦爾。",
    "T26n1542_014:0749a08_1": "幾染污等者，一切應分別。",
    "T26n1542_014:0749a09_2": "謂空無邊處，或染污、或不染污。",
    "T26n1542_014:0749a10_3": "云何染污？",
    "T26n1542_014:0749a10_4": "謂有覆空無邊處。",
    "T26n1542_014:0749a10_5": "云何不染污？",
    "T26n1542_014:0749a11_6": "謂無覆空無邊處。",
    "T26n1542_014:0749a11_7": "識無邊處、無所有處非想、非非想處亦爾。",
    "T26n1542_014:0749a12_8": "幾果非有果等者，一切是果亦有果。",
    "T26n1542_014:0749a13_9": "幾有執受等者，一切無執受。",
    "T26n1542_014:0749a14_0": "幾大種所造等者，一切非大種所造。",
    "T26n1542_014:0749a14_1": "幾有上等者，一切是有上。",
    "T26n1542_014:0749a15_2": "幾是有等者，一是有，三應分別。",
    "T26n1542_014:0749a16_3": "謂三無色，若有漏是有，若無漏非有。",
    "T26n1542_014:0749a17_0": "幾因相應等者，一切應分別，謂諸無色所攝心不相應行因不相應，餘皆因相應。",
    "T26n1542_014:0749a19_0": "此四無色，與六善處相攝者，應作四句。",
    "T26n1542_014:0749a19_1": "或善處非無色，謂善色蘊及無色所不攝善四蘊并擇滅。",
    "T26n1542_014:0749a21_2": "或無色非善處，謂無記四無色。",
    "T26n1542_014:0749a21_3": "或善處亦無色，謂善四無色。",
    "T26n1542_014:0749a22_4": "或非善處非無色，謂不善五蘊，無記色蘊及無色所不攝無記四蘊，并虛空、非擇滅。",
    "T26n1542_014:0749a24_5": "與五不善處相攝者，互不相攝。",
    "T26n1542_014:0749a25_6": "與七無記處相攝者，應作四句。",
    "T26n1542_014:0749a25_7": "或無記處非無色，謂無記色蘊及無色所不攝無記四蘊，并虛空、非擇滅。",
    "T26n1542_014:0749a27_8": "或無色非無記處，謂善四無色。",
    "T26n1542_014:0749a28_9": "或無記處亦無色，謂無記四無色。",
    "T26n1542_014:0749a28_10": "或非無記處非無色，謂不善五蘊、善色蘊及無色所不攝善四蘊并擇滅。",
    "T26n1542_014:0749b01_11": "與三漏處相攝者，應作四句。",
    "T26n1542_014:0749b02_12": "或漏處非無色，謂一漏處，及二漏處少分。",
    "T26n1542_014:0749b03_13": "或無色非漏處，謂漏處所不攝四無色。",
    "T26n1542_014:0749b04_14": "或漏處亦無色，謂二漏處少分。",
    "T26n1542_014:0749b04_15": "或非漏處非無色，謂色蘊及漏處無色所不攝四蘊并無為法。",
    "T26n1542_014:0749b06_16": "與五有漏處相攝者，應作四句。",
    "T26n1542_014:0749b06_17": "或有漏處非無色，謂有漏色蘊及無色所不攝有漏四蘊。",
    "T26n1542_014:0749b08_18": "或無色非有漏處，謂三無色少分。",
    "T26n1542_014:0749b08_19": "或有漏處亦無色，謂一無色及三無色少分。",
    "T26n1542_014:0749b09_20": "或非有漏處非無色，謂無漏色蘊及無色所不攝無漏四蘊并無為法。",
    "T26n1542_014:0749b11_21": "與八無漏處相攝者，應作四句。",
    "T26n1542_014:0749b12_22": "或無漏處非無色，謂無漏色蘊及無色所不攝無漏四蘊并無為法。",
    "T26n1542_014:0749b13_23": "或無色非無漏處，謂一無色及三無色少分。",
    "T26n1542_014:0749b14_24": "或無漏處亦無色，謂三無色少分。",
    "T26n1542_014:0749b15_25": "或非無漏處非無色，謂有漏色蘊及無色所不攝有漏四蘊。",
    "T26n1542_014:0749b16_26": "幾過去等者，一切或過去或未來或現在。",
    "T26n1542_014:0749b17_27": "幾善等者，一切應分別。",
    "T26n1542_014:0749b18_28": "謂空無邊處，或善、或無記。",
    "T26n1542_014:0749b18_29": "云何善？",
    "T26n1542_014:0749b19_30": "謂空無邊處所攝善四蘊。",
    "T26n1542_014:0749b19_31": "云何無記？",
    "T26n1542_014:0749b19_32": "謂空無邊處所攝無記四蘊。",
    "T26n1542_014:0749b20_33": "識無邊處、無所有處、非想非非想處亦爾。",
    "T26n1542_014:0749b21_34": "幾欲界繫等者，一無色界繫，三應分別。",
    "T26n1542_014:0749b22_35": "謂三無色，若有漏無色界繫，若無漏是不繫。",
    "T26n1542_014:0749b23_36": "幾學等者，一非學非無學，三應分別。",
    "T26n1542_014:0749b24_37": "謂空無邊處，或學、或無學、或非學非無學。",
    "T26n1542_014:0749b25_38": "云何學？",
    "T26n1542_014:0749b25_39": "謂空無邊處所攝學四蘊。",
    "T26n1542_014:0749b25_40": "云何無學？",
    "T26n1542_014:0749b26_41": "謂空無邊處所攝無學四蘊。",
    "T26n1542_014:0749b26_42": "云何非學非無學？",
    "T26n1542_014:0749b27_43": "謂空無邊處所攝有漏四蘊。",
    "T26n1542_014:0749b27_44": "識無邊處、無所有處亦爾。",
    "T26n1542_014:0749b29_0": "此四無色，幾見所斷等者，一切應分別。",
    "T26n1542_014:0749b29_1": "謂空無邊處，或見所斷、或修所斷、或非所斷。",
    "T26n1542_014:0749c01_2": "云何見所斷？",
    "T26n1542_014:0749c02_3": "謂空無邊處隨信隨法行現觀邊忍所斷。",
    "T26n1542_014:0749c03_4": "此復云何？",
    "T26n1542_014:0749c03_5": "謂見所斷二十八隨眠及彼相應彼等起心不相應行空無邊處。",
    "T26n1542_014:0749c04_6": "云何修所斷？",
    "T26n1542_014:0749c05_7": "謂空無邊處學見迹修所斷。",
    "T26n1542_014:0749c05_8": "此復云何？",
    "T26n1542_014:0749c06_0": "謂修所斷三隨眠及彼相應彼等起心不相應行，并不染污有漏空無邊處。",
    "T26n1542_014:0749c07_1": "云何非所斷？",
    "T26n1542_014:0749c08_0": "謂無漏空無邊處。",
    "T26n1542_014:0749c08_1": "識無邊處、無所有處亦爾。",
    "T26n1542_014:0749c09_0": "非想非非想處，或見所斷、或修所斷。",
    "T26n1542_014:0749c09_1": "云何見所斷？",
    "T26n1542_014:0749c10_2": "謂非想非非想處隨信隨法行現觀邊忍所斷。",
    "T26n1542_014:0749c11_3": "此復云何？",
    "T26n1542_014:0749c11_4": "謂見所斷二十八隨眠及彼相應彼等起心不相應行非想非非想處。",
    "T26n1542_014:0749c13_0": "云何修所斷？",
    "T26n1542_014:0749c13_1": "謂非想非非想處學見迹修所斷。",
    "T26n1542_014:0749c14_2": "此復云何？",
    "T26n1542_014:0749c14_3": "謂修所斷三隨眠及彼相應彼等起心不相應行并不染污非想非非想處。",
    "T26n1542_014:0749c16_0": "幾非心等者，一切應分別，謂諸無色所攝心不相應行，非心非心所非心相應；受蘊想蘊相應行蘊，是心所與心相應；心意識，唯是心。",
    "T26n1542_014:0749c19_1": "幾隨心轉非受相應等者，一切應分別，謂各有四句。",
    "T26n1542_014:0749c20_2": "或隨心轉非受相應，謂無色所攝隨心轉心不相應行及受。",
    "T26n1542_014:0749c21_3": "或受相應非隨心轉，謂無色所攝心意識。",
    "T26n1542_014:0749c22_4": "或隨心轉亦受相應，謂無色所攝想蘊相應行蘊。",
    "T26n1542_014:0749c23_5": "或非隨心轉非受相應，謂除無色所攝隨心轉心不相應行，諸餘無色所攝心不相應行。",
    "T26n1542_014:0749c25_6": "幾隨心轉非想行相應等者，除其自性，如受應知。",
    "T26n1542_014:0749c26_7": "幾隨尋轉非伺相應等者，一切非隨尋轉非伺相應。",
    "T26n1542_014:0749c27_8": "幾見非見處等者，一切應分別。",
    "T26n1542_014:0749c28_9": "謂空無邊處，應作四句。",
    "T26n1542_014:0749c29_10": "或見非見處，謂空無邊處所攝盡無生智所不攝無漏慧。",
    "T26n1542_014:0750a01_11": "或見處非見，謂見所不攝有漏空無邊處。",
    "T26n1542_014:0750a02_12": "或見亦見處，謂空無邊處所攝五染污見及世俗正見。",
    "T26n1542_014:0750a03_13": "或非見非見處，謂見所不攝無漏空無邊處。",
    "T26n1542_014:0750a04_14": "識無邊處、無所有處亦爾。",
    "T26n1542_014:0750a05_15": "非想非非想處，或見亦見處、或見處非見。",
    "T26n1542_014:0750a06_0": "見亦見處者，謂非想非非想處所攝五染污見、世間正見，餘非想非非想處皆見處非見。",
    "T26n1542_014:0750a08_0": "幾有身見為因非有身見因等者，一切應分別。",
    "T26n1542_014:0750a09_1": "謂空無邊處，或有身見為因非有身見因、或有身見為因亦有身見因、或非有身見為因非有身見因。",
    "T26n1542_014:0750a11_2": "有身見為因非有身見因者，謂除過去現在見苦所斷隨眠及彼相應俱有等空無邊處，亦除過去現在見集所斷遍行隨眠及彼相應俱有空無邊處，亦除未來有身見相應空無邊處，亦除未來有身見及彼相應法生老住無常空無邊處，諸餘染污空無邊處。",
    "T26n1542_014:0750a17_3": "有身見為因亦有身見因者，謂前所除空無邊處。",
    "T26n1542_014:0750a18_4": "非有身見為因非有身見因者，謂不染污空無邊處。",
    "T26n1542_014:0750a19_5": "識無邊處、無所有處、非想非非想處亦爾。",
    "T26n1542_014:0750a20_6": "幾業非業異熟等者，一切應分別。",
    "T26n1542_014:0750a21_7": "謂空無邊處應作四句。",
    "T26n1542_014:0750a21_8": "或業非業異熟，謂空無邊處異熟所不攝思。",
    "T26n1542_014:0750a22_9": "或業異熟非業，謂思所不攝業異熟生空無邊處。",
    "T26n1542_014:0750a23_10": "或業亦業異熟，謂空無邊處業異熟生思。",
    "T26n1542_014:0750a24_11": "或非業非業異熟，謂除業及業異熟生空無邊處，諸餘空無邊處。",
    "T26n1542_014:0750a26_12": "識無邊處、無所有處、非想非非想處亦爾。",
    "T26n1542_014:0750a27_13": "幾業非隨業轉等者，一切應分別。",
    "T26n1542_014:0750a27_14": "謂空無邊處有三句。",
    "T26n1542_014:0750a28_15": "或業非隨業轉，謂空無邊處所攝思。",
    "T26n1542_014:0750a29_16": "或隨業轉非業，謂空無邊處所攝受想識蘊，及思所不攝隨業轉行蘊。",
    "T26n1542_014:0750b01_17": "或非業非隨業轉，謂除空無邊處所攝隨業轉心不相應行，諸餘空無邊處所攝心不相應行。",
    "T26n1542_014:0750b03_18": "識無邊處、無所有處、非想非非想處亦爾。",
    "T26n1542_014:0750b04_19": "幾所造色非有見色等者，一切非所造色非有見色。",
    "T26n1542_014:0750b06_0": "此四無色，幾所造色非有對色等者，一切非所造色非有對色。",
    "T26n1542_014:0750b07_1": "幾難見故甚深等者，一切難見故甚深，甚深故難見。",
    "T26n1542_014:0750b08_2": "幾善非善為因等者，一切應分別。",
    "T26n1542_014:0750b09_3": "謂空無邊處有三句。",
    "T26n1542_014:0750b09_4": "或善為因非善，謂善異熟生空無邊處。",
    "T26n1542_014:0750b10_5": "或善亦善為因，謂善空無邊處。",
    "T26n1542_014:0750b11_6": "或非善非善為因，謂除善異熟生空無邊處，諸餘無記空無邊處。",
    "T26n1542_014:0750b12_7": "後三無色亦爾。",
    "T26n1542_014:0750b13_8": "幾不善非不善為因等者，一切非不善非不善為因。",
    "T26n1542_014:0750b14_9": "幾無記非無記為因等者，一切應分別。",
    "T26n1542_014:0750b15_10": "謂空無邊處，或無記亦無記為因、或非無記非無記為因。",
    "T26n1542_014:0750b16_11": "無記亦無記為因者，謂無記空無邊處。",
    "T26n1542_014:0750b17_12": "非無記非無記為因者，謂善空無邊處。",
    "T26n1542_014:0750b18_13": "後三無色亦爾。",
    "T26n1542_014:0750b18_14": "幾因緣非有因等者，一切是因緣亦有因。",
    "T26n1542_014:0750b19_15": "幾等無間非等無間緣等者，一切應分別。",
    "T26n1542_014:0750b20_16": "謂空無邊處有三句。",
    "T26n1542_014:0750b21_17": "或是等無間非等無間緣，謂未來現前正起心心所空無邊處，及過去現在阿羅漢命終時心心所空無邊處。",
    "T26n1542_014:0750b23_18": "或是等無間亦等無間緣，謂除過去現在阿羅漢命終時心心所空無邊處，諸餘過去現在心心所空無邊處。",
    "T26n1542_014:0750b26_0": "或非等無間非等無間緣，謂除未來現前正起心心所空無邊處，諸餘未來心心所空無邊處，及空無邊處心心不相應行。",
    "T26n1542_014:0750b28_1": "識無邊處、無所有處亦爾。",
    "T26n1542_014:0750b29_2": "非想非非想處有三句。",
    "T26n1542_014:0750b29_3": "或是等無間非等無間緣，謂未來現前正起心心所非想非非想處，及過去現在阿羅漢命終時心心所非想非非想處，并已生正起滅定。",
    "T26n1542_014:0750c04_0": "或是等無間亦等無間緣，謂除過去現在阿羅漢命終時心心所非想非非想處，諸餘過去現在心心所非想非非想處。",
    "T26n1542_014:0750c06_1": "或非等無間非等無間緣，謂除未來現前正起心心所非想非非想處，諸餘未來心心所非想非非想處，及除等無間心不相應行非想非非想處，諸餘心不相應行非想非非想處。",
    "T26n1542_014:0750c10_2": "幾所緣緣非有所緣等者，一切應分別。",
    "T26n1542_014:0750c11_3": "謂諸無色所攝心不相應行是所緣緣非有所緣，諸餘無色是所緣緣亦有所緣。",
    "T26n1542_014:0750c13_4": "幾增上緣非有增上等者，一切增上緣亦有增上。",
    "T26n1542_014:0750c14_5": "幾暴流非順暴流等者，一切應分別。",
    "T26n1542_014:0750c15_6": "謂空無邊處有三句。",
    "T26n1542_014:0750c15_7": "或順暴流非暴流，謂暴流所不攝有漏空無邊處。",
    "T26n1542_014:0750c17_0": "或暴流亦順暴流，謂三暴流少分。",
    "T26n1542_014:0750c17_1": "或非暴流非順暴流，謂無漏空無邊處。",
    "T26n1542_014:0750c18_2": "識無邊處、無所有處亦爾。",
    "T26n1542_014:0750c19_3": "非想非非想處，或暴流亦順暴流、或順暴流非暴流。",
    "T26n1542_014:0750c20_4": "暴流亦順暴流者謂三暴流少分，餘皆順暴流非暴流。",
    "T26n1542_014:0750c21_5": "四修定者，一有修定，若習若修、若多所作，得現法樂住。",
    "T26n1542_014:0750c22_6": "二有修定，若習若修、若多所作，得勝知見。",
    "T26n1542_014:0750c23_7": "三有修定，若習若修、若多所作，得分別慧。",
    "T26n1542_014:0750c24_8": "四有修定，若習若修、若多所作，得諸漏盡。",
    "T26n1542_014:0750c25_9": "此四修定幾有色等者，一切應分別，謂諸修定所攝身語業是有色，餘皆是無色。",
    "T26n1542_014:0750c27_10": "幾有見等者，一切無見。",
    "T26n1542_014:0750c28_0": "幾有對等者，一切無對。",
    "T26n1542_014:0750c28_1": "幾有漏等者，一有漏，一無漏，二應分別。",
    "T26n1542_014:0750c29_2": "謂為現法樂住，或有漏、或無漏。",
    "T26n1542_014:0751a01_3": "云何有漏、謂為現法樂住所攝有漏五蘊。",
    "T26n1542_014:0751a02_4": "云何無漏？",
    "T26n1542_014:0751a02_5": "謂為現法樂住所攝無漏五蘊。",
    "T26n1542_014:0751a03_0": "為分別慧，或有漏、或無漏。",
    "T26n1542_014:0751a03_1": "云何有漏？",
    "T26n1542_014:0751a03_2": "謂為分別慧所攝有漏五蘊。",
    "T26n1542_014:0751a04_3": "云何無漏？",
    "T26n1542_014:0751a04_4": "謂無漏五蘊。",
    "T26n1542_014:0751a05_0": "幾有為等者，一切有為。",
    "T26n1542_014:0751a05_1": "幾有異熟等者，一有異熟，一無異熟，二應分別，謂為現法樂住及為分別慧，若有漏有異熟，若無漏無異熟。",
    "T26n1542_014:0751a07_2": "幾是緣生等者，一切是緣生是因生是世攝。",
    "T26n1542_014:0751a08_3": "幾色攝等者，一切應分別，謂諸修定所攝身語業是色攝，餘皆是名攝。",
    "T26n1542_014:0751a10_4": "幾內處攝等者，一切應分別，謂諸修定所攝心意識內處攝，餘皆外處攝。",
    "T26n1542_014:0751a12_5": "幾智遍知所遍知等者，一切是智遍知所遍知。",
    "T26n1542_014:0751a14_0": "此四修定，幾斷遍知所遍知等者，一是斷遍知所遍知，一非斷遍知所遍知，二應分別。",
    "T26n1542_014:0751a15_1": "謂為現法樂住及為分別慧，若有漏是斷遍知所遍知，若無漏非斷遍知所遍知。",
    "T26n1542_014:0751a17_2": "幾應斷等者，一應斷，一不應斷，二應分別。",
    "T26n1542_014:0751a18_3": "謂為現法樂住及為分別慧，若有漏是應斷，若無漏不應斷。",
    "T26n1542_014:0751a20_4": "幾應修等者，一切是應修。",
    "T26n1542_014:0751a20_5": "幾染污等者，一切不染污。",
    "T26n1542_014:0751a21_6": "幾果非有果等者，一切是果亦有果。",
    "T26n1542_014:0751a22_7": "幾有執受等者，一切無執受。",
    "T26n1542_014:0751a22_8": "幾大種所造等者，一切應分別，謂諸修定所攝身語業是大種所造，餘皆非大種所造。",
    "T26n1542_014:0751a24_9": "幾有上等者，一切是有上。",
    "T26n1542_014:0751a25_10": "幾是有等者，一是有，一非有，二應分別。",
    "T26n1542_014:0751a26_11": "謂為現法樂住及為分別慧，若有漏是有，若無漏非有。",
    "T26n1542_014:0751a27_12": "幾因相應等者，一切應分別，謂諸修定所攝身語業心不相應行因不相應，餘皆因相應。",
    "T26n1542_014:0751b01_0": "此四修定，與六善處相攝者，五善處少分攝四修定，四修定亦攝五善處少分。",
    "T26n1542_014:0751b02_1": "與五不善處相攝者，互不相攝。",
    "T26n1542_014:0751b03_2": "與七無記處相攝者，互不相攝。",
    "T26n1542_014:0751b04_3": "與三漏處相攝者，互不相攝。",
    "T26n1542_014:0751b04_4": "與五有漏處相攝者，應作四句。",
    "T26n1542_014:0751b05_5": "或有漏處非修定，謂修定所不攝有漏五蘊。",
    "T26n1542_014:0751b06_6": "或修定非有漏處，謂一修定及二少分。",
    "T26n1542_014:0751b07_7": "或有漏處亦修定，謂一修定及二少分。",
    "T26n1542_014:0751b08_8": "或非有漏處非修定，謂虛空及二滅。",
    "T26n1542_014:0751b09_9": "與八無漏處相攝者，應作四句。",
    "T26n1542_014:0751b09_10": "或無漏處非修定，謂虛空及二滅。",
    "T26n1542_014:0751b10_11": "或修定非無漏處，謂一修定及二少分。",
    "T26n1542_014:0751b11_12": "或無漏處亦修定，謂一修定及二少分。",
    "T26n1542_014:0751b12_13": "或非無漏處非修定，謂修定所不攝有漏五蘊。",
    "T26n1542_014:0751b13_14": "幾過去等者，一切或過去或未來或現在。",
    "T26n1542_014:0751b14_15": "幾善等者，一切是善。",
    "T26n1542_014:0751b14_16": "幾欲界繫等者，一色界繫，一不繫，二應分別。",
    "T26n1542_014:0751b15_17": "謂為現法樂住，若有漏色界繫、若無漏不繫。",
    "T26n1542_014:0751b16_18": "為分別慧，或欲界繫、或色界繫、或無色界繫、或不繫。",
    "T26n1542_014:0751b18_19": "云何欲界繫？",
    "T26n1542_014:0751b18_20": "謂為分別慧所攝欲界五蘊。",
    "T26n1542_014:0751b19_0": "云何色界繫？",
    "T26n1542_014:0751b19_1": "謂為分別慧所攝色界五蘊。",
    "T26n1542_014:0751b19_2": "云何無色界繫？",
    "T26n1542_014:0751b20_3": "謂為分別慧所攝無色界四蘊。",
    "T26n1542_014:0751b21_0": "云何不繫？",
    "T26n1542_014:0751b21_1": "謂無漏五蘊。",
    "T26n1542_014:0751b21_2": "幾學等者，一學，一非學非無學，二應分別。",
    "T26n1542_014:0751b22_3": "謂為現法樂住，或學、或無學、或非學非無學。",
    "T26n1542_014:0751b23_4": "云何學？",
    "T26n1542_014:0751b23_5": "謂為現法樂住所攝學五蘊。",
    "T26n1542_014:0751b24_6": "云何無學？",
    "T26n1542_014:0751b24_7": "謂為現法樂住所攝無學五蘊。",
    "T26n1542_014:0751b25_8": "云何非學非無學？",
    "T26n1542_014:0751b25_9": "謂為現法樂住所攝有漏五蘊。",
    "T26n1542_014:0751b26_10": "為分別慧，或學、或無學、或非學非無學。",
    "T26n1542_014:0751b27_11": "云何學？",
    "T26n1542_014:0751b27_12": "謂學五蘊。",
    "T26n1542_014:0751b27_13": "云何無學？",
    "T26n1542_014:0751b27_14": "謂無學五蘊。",
    "T26n1542_014:0751b28_15": "云何非學非無學？",
    "T26n1542_014:0751b28_16": "謂為分別慧所攝有漏五蘊。",
    "T26n1542_014:0751b29_17": "此四修定，幾見所斷等者，一修所斷，一非所斷，二應分別。",
    "T26n1542_014:0751c01_18": "謂為現法樂住及為分別慧，若有漏修所斷，若無漏非所斷。",
    "T26n1542_014:0751c02_19": "幾非心等者，一切應分別，謂諸修定所攝身語業、心不相應行，非心非心所非心相應；受蘊想蘊相應行蘊，是心所與心相應；心意識，唯是心。",
    "T26n1542_014:0751c06_20": "幾隨心轉非受相應等者，一切應分別，謂為現法樂住應作四句。",
    "T26n1542_014:0751c07_21": "或隨心轉非受相應，謂為現法樂住所攝身語業，及隨心轉心不相應行并受。",
    "T26n1542_014:0751c09_22": "或受相應非隨心轉，謂為現法樂住所攝心意識。",
    "T26n1542_014:0751c10_23": "或隨心轉亦受相應，謂為現法樂住所攝想蘊，及相應行蘊。",
    "T26n1542_014:0751c11_24": "或非隨心轉非受相應，謂除為現法樂住所攝隨心轉心不相應行，諸餘為現法樂住所攝心不相應行。",
    "T26n1542_014:0751c14_25": "為勝知見、為盡諸漏亦爾。",
    "T26n1542_014:0751c14_26": "為分別慧，應作四句。",
    "T26n1542_014:0751c15_27": "或隨心轉非受相應，謂隨心轉身語業，及為分別慧所攝心不相應行并受。",
    "T26n1542_014:0751c16_28": "或受相應非隨心轉，謂為分別慧所攝心意識。",
    "T26n1542_014:0751c17_29": "或隨心轉亦受相應，謂為分別慧所攝想蘊及相應行蘊。",
    "T26n1542_014:0751c19_30": "或非隨心轉非受相應，謂除隨心轉身語業諸餘為分別慧所攝身語業，除為分別慧所攝心不相應行諸餘為分別慧所攝心不相應行。",
    "T26n1542_014:0751c22_31": "幾隨心轉非想行相應等者，除其自性，如受應知。",
    "T26n1542_014:0751c23_32": "幾隨尋轉非伺相應等者，一無尋無伺，三應分別。",
    "T26n1542_014:0751c24_33": "謂為現法樂住有四句。",
    "T26n1542_014:0751c25_34": "或隨尋轉非伺相應，謂為現法樂住所攝隨尋轉身語業、心不相應行及伺。",
    "T26n1542_014:0751c26_35": "或伺相應非隨尋轉，謂為現法樂住所攝尋。",
    "T26n1542_014:0751c27_36": "或隨尋轉亦伺相應，謂為現法樂住所攝尋伺相應心心所法。",
    "T26n1542_014:0751c29_37": "或非隨尋轉非伺相應，謂除為現法樂住所攝隨尋轉心不相應行，諸餘為現法樂住所攝心不相應行。",
    "T26n1542_014:0752a02_38": "為勝知見有四句。",
    "T26n1542_014:0752a02_39": "或隨尋轉非伺相應，謂為勝知見所攝隨尋轉身語業、心不相應行及伺。",
    "T26n1542_014:0752a04_40": "或伺相應非隨尋轉，謂為勝知見所攝尋。",
    "T26n1542_014:0752a05_41": "或隨尋轉亦伺相應，謂為勝知見所攝尋伺相應心心所法。",
    "T26n1542_014:0752a06_42": "或非隨尋轉非伺相應，謂除為勝知見所攝隨尋轉身語業、心不相應行，諸餘為勝知見所攝身語業心不相應行，及為勝知見所攝無尋無伺心心所法。",
    "T26n1542_014:0752a10_43": "為分別慧有四句。",
    "T26n1542_014:0752a10_44": "或隨尋轉非伺相應，謂隨尋轉身語業，及為分別慧所攝隨尋轉心不相應行，并尋相應伺。",
    "T26n1542_014:0752a12_45": "或伺相應非隨尋轉，謂為分別慧所攝尋，及尋不相應伺相應心心所法。",
    "T26n1542_014:0752a14_46": "或隨尋轉亦伺相應，謂為分別慧所攝尋伺相應心心所法。",
    "T26n1542_014:0752a15_47": "或非隨尋轉非伺相應，謂除隨尋轉身語業，諸餘為分別慧所攝身語業，及除為分別慧所攝隨尋轉心不相應行，諸餘為分別慧所攝心不相應行，并尋不相應伺，若無尋無伺心心所法。",
    "T26n1542_014:0752a20_0": "幾見非見處等者，一切應分別。",
    "T26n1542_014:0752a20_1": "謂為現法樂住有四句。",
    "T26n1542_014:0752a21_2": "或見非見處，謂為現法樂住所攝盡無生智所不攝無漏慧。",
    "T26n1542_014:0752a22_3": "或見處非見，謂見所不攝有漏為現法樂住。",
    "T26n1542_014:0752a23_4": "或見亦見處，謂為現法樂住所攝世間正見。",
    "T26n1542_014:0752a24_5": "或非見非見處，謂見所不攝無漏。",
    "T26n1542_014:0752a25_6": "為現法樂住、為勝知見，或見亦見處、或見處非見。",
    "T26n1542_014:0752a26_7": "見亦見處者，謂為勝知見所攝世間正見，諸餘為勝知見是見處非見。",
    "T26n1542_014:0752a28_8": "為分別慧有四句。",
    "T26n1542_014:0752a28_9": "或見非見處，謂盡無生智所不攝無漏慧。",
    "T26n1542_014:0752a29_10": "或見處非見，謂見所不攝有漏為分別慧。",
    "T26n1542_014:0752b01_11": "或見亦見處，謂為分別慧所攝世間正見。",
    "T26n1542_014:0752b02_12": "或非見非見處，謂見所不攝無漏，為分別慧、為盡諸漏所攝慧是見非見處，餘皆非見非見處。",
    "T26n1542_014:0752b04_13": "幾有身見為因非有身見因等者，一切非有身見為因非有身見因。",
    "T26n1542_014:0752b05_14": "幾業非業異熟等者，一切應分別，謂諸修定所攝身語業及思是業非業異熟，餘皆非業非業異熟。",
    "T26n1542_014:0752b08_15": "幾業非隨業轉等者，一切應分別。",
    "T26n1542_014:0752b08_16": "謂為現法樂住有四句。",
    "T26n1542_014:0752b09_17": "或業非隨業轉，謂為現法樂住所攝思。",
    "T26n1542_014:0752b10_18": "或隨業轉非業，謂為現法樂住所攝受想識蘊，及思所不攝隨業轉行蘊。",
    "T26n1542_014:0752b12_0": "或業亦隨業轉，謂為現法樂住所攝身語業。",
    "T26n1542_014:0752b13_0": "或非業非隨業轉，謂除為現法樂住所攝隨業轉心不相應行，諸餘現法樂住所攝心不相應行。",
    "T26n1542_014:0752b15_1": "為勝知見及為盡諸漏亦爾。",
    "T26n1542_014:0752b15_2": "為分別慧有四句。",
    "T26n1542_014:0752b16_3": "或業非隨業轉，謂除為分別慧所攝隨業轉身語業，諸餘為分別慧所攝身語業及思。",
    "T26n1542_014:0752b18_4": "或隨業轉非業，謂為分別慧所攝受想識蘊，及思所不攝隨業轉行蘊。",
    "T26n1542_014:0752b19_5": "或業亦隨業轉，謂為分別慧所攝隨業轉身語業。",
    "T26n1542_014:0752b20_6": "或非業非隨業轉，謂除為分別慧所攝隨業轉心不相應行，諸餘為分別慧所攝心不相應。",
    "T26n1542_014:0752b22_7": "幾所造色非有見色等者，一切應分別，謂諸修定所攝身語業是所造色非有見色，餘皆非所造色非有見色。",
    "T26n1542_014:0752b25_8": "此四修定，幾所造色非有對色等者，一切應分別，謂諸修定所攝身語業是所造色非有對色，餘皆非所造色非有對色。",
    "T26n1542_014:0752b28_9": "幾難見故甚深等者，一切難見故甚深，甚深故難見。",
    "T26n1542_014:0752b29_10": "幾善非善因等者，一切是善亦善為因。",
    "T26n1542_014:0752c01_11": "幾不善非不善為因等者，一切非不善非不善為因。",
    "T26n1542_014:0752c02_12": "幾無記非無記為因等者，一切非無記非無記為因。",
    "T26n1542_014:0752c03_13": "幾因緣非有因等者，一切是因緣亦有因。",
    "T26n1542_014:0752c04_14": "幾等無間非等無間緣等者，一切應分別，謂各有三句。",
    "T26n1542_014:0752c05_15": "或是等無間非等無間緣，謂未來現前正起修定所攝心心所法。",
    "T26n1542_014:0752c07_16": "或是等無間亦等無間緣，謂過去現在修定所攝心心所法。",
    "T26n1542_014:0752c08_17": "或非等無間非等無間緣，謂除未來現前正起修定所攝心心所法，諸餘未來修定所攝心心所法，及修定所攝身語業心不相應行。",
    "T26n1542_014:0752c11_18": "幾所緣緣非有所緣等者，一切應分別，謂諸修定所攝身語業、心不相應行是所緣緣非有所緣，餘皆是所緣緣亦有所緣。",
    "T26n1542_014:0752c14_19": "幾增上緣非有增上等者，一切是增上緣亦有增上。",
    "T26n1542_014:0752c15_20": "幾暴流非順暴流等者，一順暴流非暴流，一非暴流非順暴流，二應分別。",
    "T26n1542_014:0752c17_21": "謂為現法樂住及為分別慧，若有漏是順暴流非暴流，若無漏非暴流非順暴流。",
    "T26n1542_014:0752c18_22": "◎◎七覺支者，謂念等覺支乃至捨等覺支。",
    "T26n1542_014:0752c19_23": "此七覺支幾有色等者，一切無色。",
    "T26n1542_014:0752c20_24": "幾有見等者，一切無見。",
    "T26n1542_014:0752c21_25": "幾有對等者，一切無對。",
    "T26n1542_014:0752c21_26": "幾有漏等者，一切無漏。",
    "T26n1542_014:0752c22_27": "幾有為等者，一切有為。",
    "T26n1542_014:0752c22_28": "幾有異熟等者，一切無異熟。",
    "T26n1542_014:0752c23_29": "幾是緣生等者，一切是緣生是因生是世攝。",
    "T26n1542_014:0752c24_30": "幾色攝等者，一切名攝。",
    "T26n1542_014:0752c25_31": "幾內處攝等者，一切外處攝。",
    "T26n1542_014:0752c25_32": "幾智遍知所遍知等者，一切是智遍知所遍知。",
    "T26n1542_014:0752c26_33": "◎說一切有部品類足論卷第十四"
}