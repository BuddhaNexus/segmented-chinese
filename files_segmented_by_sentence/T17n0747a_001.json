[
    {
        "source_sentence": "佛說罪福報應經",
        "from": "T17n0747a_001:0562b09_0",
        "context_with_next_sentence": true
    },
    {
        "source_sentence": "宋于闐國三藏求那跋陀羅譯",
        "from": "T17n0747a_001:0562b11_0",
        "context_with_next_sentence": true
    },
    {
        "source_sentence": "聞如是：一時佛在迦維羅衛國釋氏精舍，與",
        "from": "T17n0747a_001:0562b12_0",
        "context_with_next_sentence": true
    },
    {
        "source_sentence": "千二百五十比丘俱。",
        "from": "T17n0747a_001:0562b13_8",
        "context_with_next_sentence": true
    },
    {
        "source_sentence": "九月本齋一時畢竟，從神室出，往至舍衛國祇樹給孤獨園。",
        "from": "T17n0747a_001:0562b14_15",
        "context_with_next_sentence": true
    },
    {
        "source_sentence": "二國之間有一大樹，名尼拘類，高二十里，枝布方圓覆六十里。",
        "from": "T17n0747a_001:0562b16_4",
        "context_with_next_sentence": true
    },
    {
        "source_sentence": "其樹上子數千萬斛，食之香甘其味如蜜。",
        "from": "T17n0747a_001:0562b17_3",
        "context_with_next_sentence": true
    },
    {
        "source_sentence": "甘果熟落人民食之，眾病皆除，眼目精明。",
        "from": "T17n0747a_001:0562b18_2",
        "context_with_next_sentence": true
    },
    {
        "source_sentence": "佛坐樹下。",
        "from": "T17n0747a_001:0562b18_7",
        "context_with_next_sentence": true
    },
    {
        "source_sentence": "時諸比丘取果食之。",
        "from": "T17n0747a_001:0562b18_16",
        "context_with_next_sentence": true
    },
    {
        "source_sentence": "佛告阿難：",
        "from": "T17n0747a_001:0562b19_1",
        "context_with_next_sentence": true
    },
    {
        "source_sentence": "「吾觀天地萬物，各有宿緣。",
        "from": "T17n0747a_001:0562b19_14",
        "context_with_next_sentence": true
    },
    {
        "source_sentence": "」阿難即前為佛作禮，長跪白佛：",
        "from": "T17n0747a_001:0562b20_7",
        "context_with_next_sentence": true
    },
    {
        "source_sentence": "「何等宿緣？",
        "from": "T17n0747a_001:0562b20_13",
        "context_with_next_sentence": true
    },
    {
        "source_sentence": "此諸弟子願欲聞之。",
        "from": "T17n0747a_001:0562b21_1",
        "context_with_next_sentence": true
    },
    {
        "source_sentence": "唯具演說，開化未聞。",
        "from": "T17n0747a_001:0562b21_11",
        "context_with_next_sentence": true
    },
    {
        "source_sentence": "」佛告阿難：",
        "from": "T17n0747a_001:0562b21_17",
        "context_with_next_sentence": true
    },
    {
        "source_sentence": "「善哉，善哉！",
        "from": "T17n0747a_001:0562b21_24",
        "context_with_next_sentence": true
    },
    {
        "source_sentence": "若樂聞者，一心聽之。",
        "from": "T17n0747a_001:0562b22_9",
        "context_with_next_sentence": true
    },
    {
        "source_sentence": "」佛言：",
        "from": "T17n0747a_001:0562b23_2",
        "context_with_next_sentence": true
    },
    {
        "source_sentence": "「夫人作福，譬如此樹，本種一核，稍稍漸大所益無限。",
        "from": "T17n0747a_001:0562b24_5",
        "context_with_next_sentence": true
    },
    {
        "source_sentence": "為人豪貴國王長者，從禮事三寶中來；",
        "from": "T17n0747a_001:0562b25_3",
        "context_with_next_sentence": true
    },
    {
        "source_sentence": "為人大富財物無限。",
        "from": "T17n0747a_001:0562b25_12",
        "context_with_next_sentence": true
    },
    {
        "source_sentence": "從布施中來；",
        "from": "T17n0747a_001:0562b25_18",
        "context_with_next_sentence": true
    },
    {
        "source_sentence": "為人長壽無有疾病身體強壯。",
        "from": "T17n0747a_001:0562b26_12",
        "context_with_next_sentence": true
    },
    {
        "source_sentence": "從持戒中來；",
        "from": "T17n0747a_001:0562b26_18",
        "context_with_next_sentence": true
    },
    {
        "source_sentence": "為人端正，顏色潔白暉容第一，手體柔軟，口氣香潔，人見姿容無不歡喜，視之無厭，從忍辱中來；",
        "from": "T17n0747a_001:0562b29_3",
        "context_with_next_sentence": true
    },
    {
        "source_sentence": "為人精修無有懈怠，樂為福德，從精進中來；",
        "from": "T17n0747a_001:0562c01_3",
        "context_with_next_sentence": true
    },
    {
        "source_sentence": "為人安詳，言行審諦，從禪定中來；",
        "from": "T17n0747a_001:0562c01_19",
        "context_with_next_sentence": true
    },
    {
        "source_sentence": "為人才明達解深法，講暢妙義開悟愚蒙，人聞其言莫不諮受宣用為珍，從智慧中來；",
        "from": "T17n0747a_001:0562c03_16",
        "context_with_next_sentence": true
    },
    {
        "source_sentence": "為人音聲清徹，從歌詠三寶中來；",
        "from": "T17n0747a_001:0562c04_12",
        "context_with_next_sentence": true
    },
    {
        "source_sentence": "為人潔淨無有疾病，從慈心中來，以其前生不行杖捶故。",
        "from": "T17n0747a_001:0562c05_18",
        "context_with_next_sentence": true
    },
    {
        "source_sentence": "為人姝長，恭敬人故；",
        "from": "T17n0747a_001:0562c06_8",
        "context_with_next_sentence": true
    },
    {
        "source_sentence": "為人短小，輕慢人故；",
        "from": "T17n0747a_001:0562c06_18",
        "context_with_next_sentence": true
    },
    {
        "source_sentence": "為人醜陋，喜瞋恚故；",
        "from": "T17n0747a_001:0562c07_7",
        "context_with_next_sentence": true
    },
    {
        "source_sentence": "生無所知，不學問故；",
        "from": "T17n0747a_001:0562c07_17",
        "context_with_next_sentence": true
    },
    {
        "source_sentence": "為人顓愚，不教人故；",
        "from": "T17n0747a_001:0562c08_6",
        "context_with_next_sentence": true
    },
    {
        "source_sentence": "為人瘖瘂，謗毀人故；",
        "from": "T17n0747a_001:0562c08_16",
        "context_with_next_sentence": true
    },
    {
        "source_sentence": "為人聾盲，不視經法不聽經故；",
        "from": "T17n0747a_001:0562c09_8",
        "context_with_next_sentence": true
    },
    {
        "source_sentence": "為人奴婢，負債不償故；",
        "from": "T17n0747a_001:0562c09_19",
        "context_with_next_sentence": true
    },
    {
        "source_sentence": "為人卑賤，不禮三尊故；",
        "from": "T17n0747a_001:0562c10_10",
        "context_with_next_sentence": true
    },
    {
        "source_sentence": "為人醜黑，遮佛前光明故；",
        "from": "T17n0747a_001:0562c11_2",
        "context_with_next_sentence": true
    },
    {
        "source_sentence": "生在裸國，輕衣搪揬佛精舍故；",
        "from": "T17n0747a_001:0562c11_16",
        "context_with_next_sentence": true
    },
    {
        "source_sentence": "生馬蹄人國，著屐躡佛前故；",
        "from": "T17n0747a_001:0562c12_9",
        "context_with_next_sentence": true
    },
    {
        "source_sentence": "生穿胸人國，布施作福悔惜心故；",
        "from": "T17n0747a_001:0562c13_3",
        "context_with_next_sentence": true
    },
    {
        "source_sentence": "生麞鹿麋麈中，憙驚怖人故；",
        "from": "T17n0747a_001:0562c13_16",
        "context_with_next_sentence": true
    },
    {
        "source_sentence": "生墮龍中，憙調戲故；",
        "from": "T17n0747a_001:0562c14_7",
        "context_with_next_sentence": true
    },
    {
        "source_sentence": "身生惡瘡治護難差，憙鞭榜眾生故；",
        "from": "T17n0747a_001:0562c15_3",
        "context_with_next_sentence": true
    },
    {
        "source_sentence": "人見歡喜，前生見人歡悅故；",
        "from": "T17n0747a_001:0562c15_16",
        "context_with_next_sentence": true
    },
    {
        "source_sentence": "人見不歡喜，前生見人不歡悅故；",
        "from": "T17n0747a_001:0562c16_11",
        "context_with_next_sentence": true
    },
    {
        "source_sentence": "憙遭縣官閉繫牢獄桁械其身，前生為人籠繫眾生不從意故；",
        "from": "T17n0747a_001:0562c17_18",
        "context_with_next_sentence": true
    },
    {
        "source_sentence": "為人吻缺，前生釣魚魚決口故。",
        "from": "T17n0747a_001:0562c18_13",
        "context_with_next_sentence": true
    },
    {
        "source_sentence": "聞好言善語心不樂聞，於中閙語亂人聽受經法者，後為耽耳狗。",
        "from": "T17n0747a_001:0562c20_3",
        "context_with_next_sentence": true
    },
    {
        "source_sentence": "聞說法語心不飡採，後生長耳驢馬之中。",
        "from": "T17n0747a_001:0562c21_2",
        "context_with_next_sentence": true
    },
    {
        "source_sentence": "慳貪獨食，墮餓鬼中；",
        "from": "T17n0747a_001:0562c21_12",
        "context_with_next_sentence": true
    },
    {
        "source_sentence": "出生為人，貧窮飢餓、衣不蔽形。",
        "from": "T17n0747a_001:0562c22_7",
        "context_with_next_sentence": true
    },
    {
        "source_sentence": "好者自噉、惡者與人，後墮猪豚蜣蜋中。",
        "from": "T17n0747a_001:0562c23_4",
        "context_with_next_sentence": true
    },
    {
        "source_sentence": "劫奪人物，後墮羊中，人生剝皮。",
        "from": "T17n0747a_001:0562c23_19",
        "context_with_next_sentence": true
    },
    {
        "source_sentence": "憙殺生者，後生水上浮游蟲，朝生暮死。",
        "from": "T17n0747a_001:0562c24_16",
        "context_with_next_sentence": true
    },
    {
        "source_sentence": "憙偷盜人財物者，後生牛馬奴婢中，償其宿債。",
        "from": "T17n0747a_001:0562c25_17",
        "context_with_next_sentence": true
    },
    {
        "source_sentence": "憙婬他人婦女者，死入地獄，男抱銅柱，女臥鐵床；",
        "from": "T17n0747a_001:0562c27_1",
        "context_with_next_sentence": true
    },
    {
        "source_sentence": "出生為人墮鷄鴨中。",
        "from": "T17n0747a_001:0562c27_10",
        "context_with_next_sentence": true
    },
    {
        "source_sentence": "憙作妄語傳人惡者，入地獄中洋銅灌口，拔出其舌以牛犁之；",
        "from": "T17n0747a_001:0562c28_17",
        "context_with_next_sentence": true
    },
    {
        "source_sentence": "出生墮惡聲鳥鵂鶹鸜鵒中，人聞其鳴無不驚怖，皆言變怪，呪令其死。",
        "from": "T17n0747a_001:0563a01_11",
        "context_with_next_sentence": true
    },
    {
        "source_sentence": "憙飲酒醉犯三十六失，後墮沸𡱁泥犁中；",
        "from": "T17n0747a_001:0563a02_9",
        "context_with_next_sentence": true
    },
    {
        "source_sentence": "出生墮狌狌中；",
        "from": "T17n0747a_001:0563a02_16",
        "context_with_next_sentence": true
    },
    {
        "source_sentence": "後為人愚癡頑無所知。",
        "from": "T17n0747a_001:0563a03_6",
        "context_with_next_sentence": true
    },
    {
        "source_sentence": "夫婦不相和順者，數共鬪諍更相驅遣，後生鴿鳩鳥中。",
        "from": "T17n0747a_001:0563a04_11",
        "context_with_next_sentence": true
    },
    {
        "source_sentence": "貪人力者，後生象中。",
        "from": "T17n0747a_001:0563a05_1",
        "context_with_next_sentence": true
    },
    {
        "source_sentence": "為州郡令長粟食於官者，無罪或私侵人民，鞭打捶杖、逼強輸送告訴無從，桁械繫錄不得寬縱，後墮地獄，神受萬痛數千億歲；",
        "from": "T17n0747a_001:0563a07_18",
        "context_with_next_sentence": true
    },
    {
        "source_sentence": "從罪中出墮水牛中，貫穿鼻口，挽船牽車、大杖打撲，償其宿罪。",
        "from": "T17n0747a_001:0563a09_7",
        "context_with_next_sentence": true
    },
    {
        "source_sentence": "為人不裁淨者，從猪中來。",
        "from": "T17n0747a_001:0563a09_19",
        "context_with_next_sentence": true
    },
    {
        "source_sentence": "慳貪不庶幾者，從狗中來。",
        "from": "T17n0747a_001:0563a10_10",
        "context_with_next_sentence": true
    },
    {
        "source_sentence": "佷戾自用者，從羊中來。",
        "from": "T17n0747a_001:0563a11_1",
        "context_with_next_sentence": true
    },
    {
        "source_sentence": "為人不安諦不能忍事者，從獼猴中來。",
        "from": "T17n0747a_001:0563a11_18",
        "context_with_next_sentence": true
    },
    {
        "source_sentence": "人身腥臭者，從魚鱉中來。",
        "from": "T17n0747a_001:0563a12_10",
        "context_with_next_sentence": true
    },
    {
        "source_sentence": "為人兇惡含毒心者，從蝮蛇中來。",
        "from": "T17n0747a_001:0563a13_5",
        "context_with_next_sentence": true
    },
    {
        "source_sentence": "為人好美食、殺害眾生無有慈心者，從豺狼狸鷹中來。",
        "from": "T17n0747a_001:0563a14_10",
        "context_with_next_sentence": true
    },
    {
        "source_sentence": "生世短命，胞胎傷墮不全，生世未幾而早命終，墮在三塗，數千萬劫無得竟時。",
        "from": "T17n0747a_001:0563a16_5",
        "context_with_next_sentence": true
    },
    {
        "source_sentence": "慎之，慎之！",
        "from": "T17n0747a_001:0563a16_11",
        "context_with_next_sentence": true
    },
    {
        "source_sentence": "」佛言：",
        "from": "T17n0747a_001:0563a17_2",
        "context_with_next_sentence": true
    },
    {
        "source_sentence": "「凡作功德皆應身為，燒香、福食及以轉經不得請人而不嚫願，如倩人食，豈得自飽不復飢耶？",
        "from": "T17n0747a_001:0563a19_4",
        "context_with_next_sentence": true
    },
    {
        "source_sentence": "燒香潔淨，逮薩云若攝一切想。",
        "from": "T17n0747a_001:0563a19_18",
        "context_with_next_sentence": true
    },
    {
        "source_sentence": "然燈聰明，得三達智無所罣礙。",
        "from": "T17n0747a_001:0563a20_12",
        "context_with_next_sentence": true
    },
    {
        "source_sentence": "燒香齋食、讀經達嚫以為常法，布施得福諸天扶將，萬惡皆却眾邪敢當。",
        "from": "T17n0747a_001:0563a22_5",
        "context_with_next_sentence": true
    },
    {
        "source_sentence": "懈怠之人，安隱諧偶。",
        "from": "T17n0747a_001:0563a22_15",
        "context_with_next_sentence": true
    },
    {
        "source_sentence": "無精進心，一朝疾病有不吉利，便欲燒香方云作福，諸天未降、眾魔故前，試共嬈觸作諸變怪，以是之故常當精進。",
        "from": "T17n0747a_001:0563a25_6",
        "context_with_next_sentence": true
    },
    {
        "source_sentence": "罪福隨人如影隨形，殖種福田如尼俱類樹，本種之時為種幾核。",
        "from": "T17n0747a_001:0563a26_15",
        "context_with_next_sentence": true
    },
    {
        "source_sentence": "」阿難長跪叉手答佛言：",
        "from": "T17n0747a_001:0563a27_6",
        "context_with_next_sentence": true
    },
    {
        "source_sentence": "「種一枚核，稍稍漸大收子無限。",
        "from": "T17n0747a_001:0563a28_1",
        "context_with_next_sentence": true
    },
    {
        "source_sentence": "」佛言：",
        "from": "T17n0747a_001:0563a28_5",
        "context_with_next_sentence": true
    },
    {
        "source_sentence": "「阿難！",
        "from": "T17n0747a_001:0563a28_9",
        "context_with_next_sentence": true
    },
    {
        "source_sentence": "施一得萬倍，言不虛也。",
        "from": "T17n0747a_001:0563a28_20",
        "context_with_next_sentence": true
    },
    {
        "source_sentence": "」佛時頌曰：",
        "from": "T17n0747a_001:0563a29_1",
        "context_with_next_sentence": true
    },
    {
        "source_sentence": "「賢者好布施，　　天人自扶將，",
        "from": "T17n0747a_001:0563b01_0",
        "context_with_next_sentence": true
    },
    {
        "source_sentence": "施一得萬倍，　　安樂壽命長。",
        "from": "T17n0747a_001:0563b02_13",
        "context_with_next_sentence": true
    },
    {
        "source_sentence": "今日施善人，　　其福不可量，",
        "from": "T17n0747a_001:0563b03_0",
        "context_with_next_sentence": true
    },
    {
        "source_sentence": "皆當得佛道，　　度脫於十方。",
        "from": "T17n0747a_001:0563b04_13",
        "context_with_next_sentence": true
    },
    {
        "source_sentence": "」佛語阿難：",
        "from": "T17n0747a_001:0563b05_4",
        "context_with_next_sentence": true
    },
    {
        "source_sentence": "「世人無知生死，肉眼不知罪福。",
        "from": "T17n0747a_001:0563b05_19",
        "context_with_next_sentence": true
    },
    {
        "source_sentence": "吾以道眼，覩無數劫來至于今日罪福報應，猶如掌中觀寶瑠璃，內外明徹無狐疑也。",
        "from": "T17n0747a_001:0563b07_16",
        "context_with_next_sentence": true
    },
    {
        "source_sentence": "」阿難即前整衣服，作禮而白佛言：",
        "from": "T17n0747a_001:0563b08_12",
        "context_with_next_sentence": true
    },
    {
        "source_sentence": "「演說此法，當何名之？",
        "from": "T17n0747a_001:0563b09_3",
        "context_with_next_sentence": true
    },
    {
        "source_sentence": "」佛告阿難：",
        "from": "T17n0747a_001:0563b09_9",
        "context_with_next_sentence": true
    },
    {
        "source_sentence": "「此經名為『五道輪轉罪福報應』。",
        "from": "T17n0747a_001:0563b10_3",
        "context_with_next_sentence": true
    },
    {
        "source_sentence": "若有善男子、善女人諷誦宣傳，功德無量，當見賢劫千佛奉事供養，不墮三塗八難之處，得無識定。",
        "from": "T17n0747a_001:0563b12_7",
        "context_with_next_sentence": true
    },
    {
        "source_sentence": "」佛說經已，五百比丘漏盡意解。",
        "from": "T17n0747a_001:0563b13_1",
        "context_with_next_sentence": true
    },
    {
        "source_sentence": "諸天龍神時會樹下，清信士萬二千人、清信女六千人，悉履道跡。",
        "from": "T17n0747a_001:0563b14_11",
        "context_with_next_sentence": true
    },
    {
        "source_sentence": "皆前為佛作禮而去。",
        "from": "T17n0747a_001:0563b15_1",
        "context_with_next_sentence": true
    },
    {
        "source_sentence": "佛說罪福報應經",
        "from": "T17n0747a_001:0563b16_100",
        "context_with_next_sentence": false
    }
]