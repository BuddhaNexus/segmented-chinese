[
    {
        "source_sentence": "般若波羅蜜多心經",
        "from": "T08n0251_001:0848c03_0",
        "context_with_next_sentence": true
    },
    {
        "source_sentence": "唐三藏法師玄奘譯",
        "from": "T08n0251_001:0848c05_0",
        "context_with_next_sentence": true
    },
    {
        "source_sentence": "觀自在菩薩行深般若波羅蜜多時，照見五",
        "from": "T08n0251_001:0848c06_0",
        "context_with_next_sentence": true
    },
    {
        "source_sentence": "蘊皆空，度一切苦厄。",
        "from": "T08n0251_001:0848c07_9",
        "context_with_next_sentence": true
    },
    {
        "source_sentence": "「舍利子！",
        "from": "T08n0251_001:0848c07_14",
        "context_with_next_sentence": true
    },
    {
        "source_sentence": "色不異空，空不異色，色即是空，空即是色；",
        "from": "T08n0251_001:0848c08_12",
        "context_with_next_sentence": true
    },
    {
        "source_sentence": "受、想、行、識，亦復如是。",
        "from": "T08n0251_001:0848c09_1",
        "context_with_next_sentence": true
    },
    {
        "source_sentence": "「舍利子！",
        "from": "T08n0251_001:0848c09_6",
        "context_with_next_sentence": true
    },
    {
        "source_sentence": "是諸法空相，不生不滅，不垢不淨，不增不減。",
        "from": "T08n0251_001:0848c10_4",
        "context_with_next_sentence": true
    },
    {
        "source_sentence": "是故，空中無色，無受、想、行、識；",
        "from": "T08n0251_001:0848c10_21",
        "context_with_next_sentence": true
    },
    {
        "source_sentence": "無眼、耳、鼻、舌、身、意；",
        "from": "T08n0251_001:0848c11_9",
        "context_with_next_sentence": true
    },
    {
        "source_sentence": "無色、聲、香、味、觸、法；",
        "from": "T08n0251_001:0848c11_22",
        "context_with_next_sentence": true
    },
    {
        "source_sentence": "無眼界，乃至無意識界；",
        "from": "T08n0251_001:0848c12_4",
        "context_with_next_sentence": true
    },
    {
        "source_sentence": "無無明亦無無明盡，乃至無老死亦無老死盡；",
        "from": "T08n0251_001:0848c13_5",
        "context_with_next_sentence": true
    },
    {
        "source_sentence": "無苦、集、滅、道；",
        "from": "T08n0251_001:0848c13_14",
        "context_with_next_sentence": true
    },
    {
        "source_sentence": "無智，亦無得。",
        "from": "T08n0251_001:0848c13_21",
        "context_with_next_sentence": true
    },
    {
        "source_sentence": "「以無所得故，菩提薩埵依般若波羅蜜多故，心無罣礙；",
        "from": "T08n0251_001:0848c15_2",
        "context_with_next_sentence": true
    },
    {
        "source_sentence": "無罣礙故，無有恐怖，遠離顛倒夢想，究竟涅槃。",
        "from": "T08n0251_001:0848c16_3",
        "context_with_next_sentence": true
    },
    {
        "source_sentence": "三世諸佛依般若波羅蜜多故，得阿耨多羅三藐三菩提。",
        "from": "T08n0251_001:0848c17_8",
        "context_with_next_sentence": true
    },
    {
        "source_sentence": "「故知般若波羅蜜多是大神咒、是大明咒、是無上咒、是無等等咒，能除一切苦，真實不虛，故說般若波羅蜜多咒。",
        "from": "T08n0251_001:0848c19_19",
        "context_with_next_sentence": true
    },
    {
        "source_sentence": "」即說咒曰：",
        "from": "T08n0251_001:0848c20_4",
        "context_with_next_sentence": true
    },
    {
        "source_sentence": "「揭帝　揭帝　般羅揭帝　般羅僧揭帝　菩提　僧莎訶」般若波羅蜜多心經",
        "from": "T08n0251_001:0848c23_100",
        "context_with_next_sentence": false
    }
]