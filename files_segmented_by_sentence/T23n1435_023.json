{
    "T23n1435_023:0165a07_0": "十誦律卷第二十三(第四誦之三)",
    "T23n1435_023:0165a09_0": "後秦北印度三藏弗若多羅譯",
    "T23n1435_023:0165a10_0": "七法中自恣法第三",
    "T23n1435_023:0165a11_0": "佛在舍衛國，諸比丘夏安居時，先作如是制限：「長老！",
    "T23n1435_023:0165a12_1": "我等不共語言、不相問訊。」",
    "T23n1435_023:0165a12_2": "是諸比丘作是制已，一處夏安居，先作如是法：若有初乞食還，敷獨坐床，安洗足水、洗足机、拭足巾，淨水瓶常用水瓶。",
    "T23n1435_023:0165a15_3": "若有長食，盛淨器中蓋著一處，食不足者食此長食。",
    "T23n1435_023:0165a16_4": "若復有乞食後來，不足者取而食之。",
    "T23n1435_023:0165a17_5": "若復有殘，著無草地，若無蟲水中。",
    "T23n1435_023:0165a18_6": "是諸長老盛食器淨洗摩拭著一處獨坐床，洗足机、拭足巾、淨水瓶，常用水瓶著屏處，掃灑食堂。",
    "T23n1435_023:0165a20_7": "掃除竟入室坐禪。",
    "T23n1435_023:0165a20_8": "是諸長老晡時從禪先起，見淨水瓶常用水瓶洗足盆，若空無水持至水處，若獨能持來著一面。",
    "T23n1435_023:0165a23_0": "若不能持來，手招餘比丘共舉，持來還著本處，不共語言、不相問訊。",
    "T23n1435_023:0165a24_1": "諸佛常法兩時大會，春末月、夏末月。",
    "T23n1435_023:0165a25_2": "春末月欲安居時，諸方國比丘來聽佛說法。",
    "T23n1435_023:0165a26_3": "心念：「是法夏安居樂。」",
    "T23n1435_023:0165a26_4": "是初大會。",
    "T23n1435_023:0165a27_5": "夏末月安居訖、自恣作衣竟，持衣鉢來詣佛所。",
    "T23n1435_023:0165a28_6": "如是思惟：「我久不見佛，久不見修伽陀。」",
    "T23n1435_023:0165a29_7": "是第二大會。",
    "T23n1435_023:0165a29_8": "是諸比丘是中住處夏安居，自恣作衣竟，持衣鉢往到佛所，頭面禮畢一面坐。",
    "T23n1435_023:0165b02_9": "諸佛常法，如是語問訊客比丘：「夏安居忍不？",
    "T23n1435_023:0165b03_10": "足不？",
    "T23n1435_023:0165b03_11": "安樂住不？",
    "T23n1435_023:0165b03_12": "乞食不難、道路不疲耶？」",
    "T23n1435_023:0165b04_13": "今佛亦如是問訊諸比丘：「夏安居忍不？",
    "T23n1435_023:0165b05_0": "足不？",
    "T23n1435_023:0165b05_1": "安樂住不？",
    "T23n1435_023:0165b05_2": "乞食不難、道路不疲耶？」",
    "T23n1435_023:0165b05_3": "諸比丘言：「忍足、安樂住、乞食不難、道路不疲。」",
    "T23n1435_023:0165b06_4": "諸比丘以是事具白佛。",
    "T23n1435_023:0165b07_5": "佛以是因緣集僧，集僧已，佛種種因緣呵諸比丘：「汝愚癡人！",
    "T23n1435_023:0165b08_6": "如怨家共住。",
    "T23n1435_023:0165b09_7": "云何自言安樂住？",
    "T23n1435_023:0165b09_8": "何以名比丘？",
    "T23n1435_023:0165b09_9": "我眾以法相教，而受瘂法。」",
    "T23n1435_023:0165b10_10": "佛種種因緣呵已，語諸比丘：「從今不應受瘂法，若受，得偷蘭遮。",
    "T23n1435_023:0165b11_11": "何以故？",
    "T23n1435_023:0165b12_12": "不共語是外道法故。",
    "T23n1435_023:0165b12_13": "從今聽夏安居竟，諸比丘一處集，應三事求他說自恣。",
    "T23n1435_023:0165b13_14": "何等三？",
    "T23n1435_023:0165b13_15": "若見、若聞、若疑罪。",
    "T23n1435_023:0165b14_16": "如是應自恣。",
    "T23n1435_023:0165b14_17": "一心集僧，集僧已，應差能作自恣人，應如是唱：『誰能為僧作自恣人？』",
    "T23n1435_023:0165b16_18": "是中若有言：『我能。』」",
    "T23n1435_023:0165b16_19": "佛言：「若比丘五惡法成就，不應作自恣人。",
    "T23n1435_023:0165b17_20": "何等五？",
    "T23n1435_023:0165b17_21": "一愛自恣、二瞋自恣、三怖自恣、四愚自恣、五自恣不自恣不知。",
    "T23n1435_023:0165b19_22": "比丘成就五善法，應作自恣人。",
    "T23n1435_023:0165b19_23": "何等五？",
    "T23n1435_023:0165b20_0": "不愛自恣、不瞋自恣、不怖自恣、不愚自恣、自恣不自恣知。",
    "T23n1435_023:0165b21_1": "爾時一比丘應僧中唱言：『大德僧聽！",
    "T23n1435_023:0165b22_2": "是某甲、某甲比丘，能為僧作自恣人，若僧時到僧忍聽，僧某甲、某甲比丘，當作僧自恣人。",
    "T23n1435_023:0165b24_3": "如是白。』",
    "T23n1435_023:0165b24_4": "『大德僧聽！",
    "T23n1435_023:0165b24_5": "是某甲、某甲比丘，能為僧作自恣人。",
    "T23n1435_023:0165b25_6": "僧某甲、某甲比丘為僧作自恣人。",
    "T23n1435_023:0165b26_7": "誰諸長老忍某甲、某甲比丘為僧作自恣人者，是長老默然，誰不忍便說。』",
    "T23n1435_023:0165b27_8": "『某甲、某甲比丘為僧作自恣人竟，僧忍，默然故，是事如是持。』",
    "T23n1435_023:0165b29_9": "應如是作自恣羯磨：『大德僧聽！",
    "T23n1435_023:0165b29_10": "今日僧自恣，若僧時到僧忍聽，僧一心受自恣。",
    "T23n1435_023:0165c01_11": "如是白。』",
    "T23n1435_023:0165c02_12": "是時諸比丘一切從坐起[跳-兆+互]跪地。",
    "T23n1435_023:0165c02_13": "若作自恣人是上座，應從坐起偏袒著衣曲身，應語第二上座：『長老！",
    "T23n1435_023:0165c04_14": "今日自恣來。』",
    "T23n1435_023:0165c04_15": "是時第二上座從坐起，偏袒著衣[跳-兆+互]跪兩手捉上座足，應如是語：『長老憶念！",
    "T23n1435_023:0165c06_16": "今僧自恣日，我某甲比丘長老僧自恣語，若見聞疑罪語我，憐愍故。",
    "T23n1435_023:0165c08_0": "我若見罪，當如法除。』",
    "T23n1435_023:0165c08_1": "第二：『長老憶念！",
    "T23n1435_023:0165c08_2": "今僧自恣日，我某甲比丘長老僧自恣語，若見聞疑罪語我，憐愍故。",
    "T23n1435_023:0165c10_3": "我若見罪，當如法除。』",
    "T23n1435_023:0165c10_4": "第三：『長老憶念！",
    "T23n1435_023:0165c11_5": "今僧自恣日，我某甲比丘長老僧自恣語，若見聞疑罪語我，憐愍故。",
    "T23n1435_023:0165c12_6": "我若見罪，當如法除。』",
    "T23n1435_023:0165c13_7": "若下座作自恣人，應從坐起偏袒著衣[跳-兆+互]跪合掌，應如是語上座：『今日自恣來。』",
    "T23n1435_023:0165c15_0": "上座亦應從坐起，偏袒著衣[跳-兆+互]跪合掌，應如是言：『長老憶念！",
    "T23n1435_023:0165c16_1": "今僧自恣日，我某甲比丘長老僧自恣語，若見聞疑罪語我，憐愍故。",
    "T23n1435_023:0165c17_2": "我若見罪，當如法除。』",
    "T23n1435_023:0165c18_3": "第二：『長老憶念！",
    "T23n1435_023:0165c18_4": "今僧自恣日，我某甲比丘長老僧自恣語，若見聞疑罪語我，憐愍故。",
    "T23n1435_023:0165c20_5": "我若見罪，當如法除。』",
    "T23n1435_023:0165c20_6": "第三：『長老憶念！",
    "T23n1435_023:0165c21_7": "今僧自恣日，我某甲比丘長老僧自恣語，若見聞疑罪語我，憐愍故。",
    "T23n1435_023:0165c22_8": "我若見罪，當如法除。』",
    "T23n1435_023:0165c23_9": "如是次第一切僧自恣。",
    "T23n1435_023:0165c23_10": "若一切僧自恣竟，為僧作自恣人共作自恣。",
    "T23n1435_023:0165c24_11": "自恣竟，應至上座前唱言：『僧一心自恣竟。』」",
    "T23n1435_023:0165c25_12": "佛語諸比丘：「自恣有四種。",
    "T23n1435_023:0165c26_13": "何等四？",
    "T23n1435_023:0165c26_14": "一非法別自恣、二非法和合自恣、三有法別自恣、四有法和合自恣。",
    "T23n1435_023:0165c27_15": "是中非法別自恣，佛不聽。",
    "T23n1435_023:0165c28_16": "非法和合自恣，佛不聽。",
    "T23n1435_023:0165c29_17": "有法別自恣，佛不聽。",
    "T23n1435_023:0165c29_18": "是中有法和合自恣，如是佛聽。",
    "T23n1435_023:0166a01_19": "「有一住處，自恣時五比丘住，是諸比丘應一處集，差為僧作自恣人，廣說自恣。",
    "T23n1435_023:0166a03_0": "「有一住處，自恣時四比丘住，是諸比丘不應差為僧作自恣人，是諸比丘應一處集三語自恣，應如是自恣。",
    "T23n1435_023:0166a05_1": "上座應從坐起，偏袒著衣[跳-兆+互]跪合掌如是語：『長老憶念！",
    "T23n1435_023:0166a06_2": "今僧自恣日，我某甲比丘長老自恣語，若見聞疑罪語我，憐愍故。",
    "T23n1435_023:0166a08_3": "我若見罪，當如法除。』",
    "T23n1435_023:0166a08_4": "第二：『長老憶念！",
    "T23n1435_023:0166a09_0": "今僧自恣日，我某甲比丘長老自恣語，若見聞疑罪語我，憐愍故。",
    "T23n1435_023:0166a10_1": "我若見罪，當如法除。』",
    "T23n1435_023:0166a10_2": "第三：『長老憶念！",
    "T23n1435_023:0166a11_3": "今僧自恣日，我某甲比丘長老自恣語，若見聞疑罪語我，憐愍故。",
    "T23n1435_023:0166a12_4": "我若見罪，當如法除。』",
    "T23n1435_023:0166a13_5": "若下座，應從坐起偏袒著衣，[跳-兆+互]跪兩手捉上座兩足，應如是語：『長老憶念！",
    "T23n1435_023:0166a14_6": "今僧自恣日，我某甲比丘長老自恣語，若見聞疑罪語我，憐愍故。",
    "T23n1435_023:0166a16_7": "我若見罪，當如法除。』",
    "T23n1435_023:0166a16_8": "第二：『長老憶念！",
    "T23n1435_023:0166a17_9": "今僧自恣日，我某甲比丘長老自恣語，若見聞疑罪語我，憐愍故。",
    "T23n1435_023:0166a18_10": "我若見罪，當如法除。』",
    "T23n1435_023:0166a19_11": "第三：『長老憶念！",
    "T23n1435_023:0166a19_12": "今僧自恣日，我某甲比丘長老自恣語，若見聞疑罪語我，憐愍故。",
    "T23n1435_023:0166a21_0": "我若見罪，當如法除。』",
    "T23n1435_023:0166a21_1": "如是諸比丘得自恣。",
    "T23n1435_023:0166a21_2": "三比丘、二比丘亦如是。",
    "T23n1435_023:0166a22_3": "「有一住處一比丘，自恣時應掃塔處及自恣處，次第布床、辦火燈、燈籠、燈炷、燈斫、辦籌，如是思惟：『諸比丘來未作自恣者，是比丘應共自恣。』",
    "T23n1435_023:0166a25_4": "若不見來，是中有高處立望。",
    "T23n1435_023:0166a26_5": "若見有比丘，喚言：『疾疾來長老！",
    "T23n1435_023:0166a26_6": "今日僧自恣。』",
    "T23n1435_023:0166a27_7": "若不見，應待至暮，還坐本處，如是心念口言：『今日僧自恣，我亦今日自恣。』",
    "T23n1435_023:0166a28_8": "如是一比丘得自恣。」",
    "T23n1435_023:0166b01_0": "佛在舍衛國，是中佛語諸比丘：「是夜多過自恣時到。」",
    "T23n1435_023:0166b02_1": "一比丘從坐起，偏袒著衣長跪合掌白佛言：「世尊！",
    "T23n1435_023:0166b03_2": "諸比丘病不來。」",
    "T23n1435_023:0166b03_3": "佛言：「應取自恣。",
    "T23n1435_023:0166b04_4": "如是應取，應語病比丘：『與自恣。』",
    "T23n1435_023:0166b04_5": "答言：『與。』",
    "T23n1435_023:0166b05_0": "是名得自恣。",
    "T23n1435_023:0166b05_1": "若言：『為我僧中說自恣。』",
    "T23n1435_023:0166b05_2": "是名得自恣。",
    "T23n1435_023:0166b06_3": "若身動與，是名得自恣。",
    "T23n1435_023:0166b06_4": "若口言與，是名得自恣。",
    "T23n1435_023:0166b07_5": "若身不與、口不與，不得自恣。",
    "T23n1435_023:0166b07_6": "是時一切僧，應就病比丘邊作自恣、若將來僧中作自恣，諸比丘不應別作自恣。",
    "T23n1435_023:0166b09_7": "若諸比丘別作自恣，一切比丘得罪。",
    "T23n1435_023:0166b10_8": "「有一住處二比丘，作自恣時，是二比丘不應取自恣，是二比丘共一處三語自恣；三比丘、四比丘亦如是。",
    "T23n1435_023:0166b12_9": "「有一住處五比丘，自恣時，是諸比丘不應取自恣，不應與自恣。",
    "T23n1435_023:0166b14_10": "是諸比丘，應一處集差為僧自恣人，應廣自恣。",
    "T23n1435_023:0166b15_11": "若過五比丘，自恣時集一處，老病比丘隨意取自恣與自恣。",
    "T23n1435_023:0166b16_12": "若一人取一人，是名得自恣。",
    "T23n1435_023:0166b17_13": "若一人取二人、三人、四人，是名得自恣。",
    "T23n1435_023:0166b18_14": "隨幾許人能憶識名字，是名得自恣。",
    "T23n1435_023:0166b19_15": "若取自恣人不欲取，應更與他自恣。",
    "T23n1435_023:0166b19_16": "取自恣人若言：『我白衣、我沙彌、我非比丘、我異道、不見擯、不作擯、惡邪不除、擯不共住、種種不共住、犯邊罪、本白衣不能男、污比丘尼、越濟人、殺父母、殺阿羅漢、破僧、惡心出佛身血。』",
    "T23n1435_023:0166b24_0": "應更與他自恣。",
    "T23n1435_023:0166b24_1": "若取他自恣竟不去，是名自恣不到。",
    "T23n1435_023:0166b25_2": "若言：『我白衣、我沙彌、我非比丘、我異道、不見擯、不作擯、惡邪不除、擯不共住、種種不共住、犯邊罪、本白衣不能男、污比丘尼、越濟人、殺父母、殺阿羅漢、破僧、惡心出佛身血。』",
    "T23n1435_023:0166b29_0": "是名自恣不到。",
    "T23n1435_023:0166b29_1": "若取他自恣竟，八難中一一難起故不去，是名自恣不到。",
    "T23n1435_023:0166c01_2": "復次取他自恣竟故不去，若放逸、若嬾、若睡、若入定，是名自恣不到。",
    "T23n1435_023:0166c03_3": "是取自恣人，有三因緣得罪：若故不去、若嬾、若放逸。",
    "T23n1435_023:0166c04_4": "二因緣無罪：若睡、若入定。",
    "T23n1435_023:0166c04_5": "復次取他自恣竟，到僧中不說自恣，是名自恣到。",
    "T23n1435_023:0166c06_6": "若取他自恣竟，到僧中若言：『我白衣、我沙彌、我非比丘、我異道、不見擯、不作擯、惡邪不除、擯不共住、種種不共住、犯邊罪、本白衣不能男、污比丘尼、越濟人、殺父母、殺阿羅漢、破僧、惡心出佛身血。』",
    "T23n1435_023:0166c10_7": "是名自恣到。",
    "T23n1435_023:0166c10_8": "復次取他自恣竟到僧中，八難一一難起故不說，是名自恣到。",
    "T23n1435_023:0166c12_9": "復次取他自恣竟，到僧中故不說、若放逸、若嬾、若睡、若入定，是名自恣到。",
    "T23n1435_023:0166c13_10": "是中取他自恣人，有三因緣得罪：若故不說、若放逸、若嬾。",
    "T23n1435_023:0166c15_11": "二因緣無罪：若睡、若入定。",
    "T23n1435_023:0166c15_12": "「有一住處，自恣時比丘若王捉、若賊、若怨家、若怨黨、若怨黨之黨捉，僧中應遣使語彼言：『今日僧自恣，若是比丘得來、若與自恣來、若出界，我曹不應別作自恣。』",
    "T23n1435_023:0166c19_13": "是比丘若得來、若與自恣、若出界，如是好。",
    "T23n1435_023:0166c20_14": "若不得，諸比丘不應別自恣。",
    "T23n1435_023:0166c21_15": "若別自恣，一切比丘得罪。",
    "T23n1435_023:0166c22_0": "「有一住處，自恣時一切比丘僧有罪，不知是罪，除有一客比丘清淨共住同見。",
    "T23n1435_023:0166c23_1": "是客比丘知舊比丘中善好有德，是客比丘應問：『長老！",
    "T23n1435_023:0166c25_2": "若比丘作如是如是事，當得何等罪？』",
    "T23n1435_023:0166c25_3": "答言：『若比丘作如是如是事，當得如是如是罪。』",
    "T23n1435_023:0166c26_4": "彼言：『長老！",
    "T23n1435_023:0166c27_5": "汝自憶作如是事不？』",
    "T23n1435_023:0166c27_6": "答言：『自憶，不獨我一人得是罪，一切僧亦得是罪。』",
    "T23n1435_023:0166c28_7": "客比丘言：『長老！",
    "T23n1435_023:0166c29_8": "汝說一切僧，於汝何益？",
    "T23n1435_023:0166c29_9": "汝何以不如法懺悔是罪？』",
    "T23n1435_023:0167a01_10": "舊比丘受客比丘語，是罪如法懺悔。",
    "T23n1435_023:0167a02_11": "餘諸比丘見此比丘懺悔，亦應如法懺悔。",
    "T23n1435_023:0167a03_12": "如是作者善，若不如是作，知有益舉，無益莫強舉。",
    "T23n1435_023:0167a04_13": "「有一住處自恣時，比丘憶罪欲出，是比丘應異比丘邊是罪如法懺悔。",
    "T23n1435_023:0167a05_14": "如是作竟應作自恣，不應與自恣作礙。",
    "T23n1435_023:0167a06_15": "「有一住處自恣時，比丘一罪疑，是比丘應語他比丘：『長老！",
    "T23n1435_023:0167a07_16": "我一罪疑，後是事當問。』",
    "T23n1435_023:0167a08_17": "如是作竟應自恣，不應與自恣作礙。",
    "T23n1435_023:0167a10_0": "「有一住處自恣時憶念罪欲出，是比丘應疾一心念：『我後是罪當如法懺悔。』",
    "T23n1435_023:0167a11_1": "如是作竟應自恣，不應與自恣作礙。",
    "T23n1435_023:0167a12_2": "若自恣時，比丘一罪疑，是比丘應疾一心念：『後是罪當問。』",
    "T23n1435_023:0167a13_3": "如是作竟應自恣，不應與自恣作礙。",
    "T23n1435_023:0167a14_4": "「有一住處自恣時，一切比丘僧有罪，覺是罪不能得客比丘清淨共住同見是罪如法懺悔。",
    "T23n1435_023:0167a16_5": "是諸比丘應遣一舊比丘近住處疾到彼，是罪如法懺悔竟來還：『我曹從汝邊是罪如法懺悔。』",
    "T23n1435_023:0167a18_6": "是諸比丘若得辦是事，如是好。",
    "T23n1435_023:0167a19_7": "若不能辦，是僧中一比丘應唱：『大德僧聽！",
    "T23n1435_023:0167a20_8": "我等是住處一切僧得罪，覺是罪不能得清淨客比丘共住同見是罪如法懺悔，亦不能得辦遣一舊比丘近住處，疾到彼是罪如法懺悔竟來還，我等是邊是罪如法懺悔。",
    "T23n1435_023:0167a24_9": "若僧時到僧忍聽，僧若後是罪如法懺悔。",
    "T23n1435_023:0167a25_10": "如是白。』",
    "T23n1435_023:0167a25_11": "如是作竟應作自恣，不應與自恣作礙。",
    "T23n1435_023:0167a27_0": "「有一住處自恣時，一切僧一罪中疑，是中應一比丘僧中如是唱：『大德僧聽！",
    "T23n1435_023:0167a28_1": "是中住處一切僧一罪中疑。",
    "T23n1435_023:0167a29_2": "若僧時到僧忍聽，僧後是事當問。",
    "T23n1435_023:0167b01_3": "如是白。』",
    "T23n1435_023:0167b01_4": "如是作竟應作自恣，不應與自恣作礙。",
    "T23n1435_023:0167b03_0": "「有一住處自恣時，舊比丘若五若過，自恣處集作自恣，異住處諸比丘來，清淨共住同見多，是諸比丘應更作自恣，如是作竟先比丘無罪。",
    "T23n1435_023:0167b06_1": "若諸比丘自恣竟，一切坐處未起未去，更有異住處比丘來，清淨共住同見多，是諸比丘應更作自恣，如是作竟先比丘無罪。",
    "T23n1435_023:0167b08_2": "若諸比丘自恣竟，有起去有未起去，更有異住處比丘來，清淨共住同見多，是諸比丘應更作自恣，如是作竟先比丘無罪。",
    "T23n1435_023:0167b11_3": "若是諸比丘自恣竟，一切坐處起未去，更有異住處比丘來，清淨共住同見多，是諸比丘應更作自恣，如是作竟先比丘無罪；等亦如是。",
    "T23n1435_023:0167b14_4": "有一住處自恣時，舊比丘若五若過，自恣處集作自恣，有異住處比丘來，清淨共住同見少，是諸比丘應次第自恣。",
    "T23n1435_023:0167b17_5": "若諸比丘自恣竟，一切坐處未起未去，有異住處比丘來，清淨共住同見少，是諸比丘邊應作三語自恣。",
    "T23n1435_023:0167b19_6": "若諸比丘自恣竟，有起去有未起去，有異住處比丘來，清淨共住同見少，是未起去，諸比丘邊應三語自恣。",
    "T23n1435_023:0167b22_7": "若是諸比丘自恣竟，一切起未去，更有異住處比丘來，清淨共住同見少，是諸比丘若能得和同，應廣作自恣。",
    "T23n1435_023:0167b24_8": "若不得和同，應出界作三語自恣。",
    "T23n1435_023:0167b25_9": "若舊比丘自恣時，更有舊比丘來若多、若等、若少。",
    "T23n1435_023:0167b26_10": "若多、等應更作自恣，若少應次第作自恣。",
    "T23n1435_023:0167b27_11": "若舊比丘自恣時，客比丘來若多、若等、若少。",
    "T23n1435_023:0167b28_12": "若多應更作自恣，若等、少應次第作自恣。",
    "T23n1435_023:0167b29_13": "若舊比丘自恣時，更有舊比丘客比丘共來若多、若等、若少。",
    "T23n1435_023:0167c01_14": "若多、等應更作自恣，若少應次第作自恣。",
    "T23n1435_023:0167c02_15": "若客比丘自恣時，更有客比丘來若多、若等、若少。",
    "T23n1435_023:0167c03_16": "若多應更作自恣，若等、少應次第作自恣。",
    "T23n1435_023:0167c04_17": "若客比丘自恣時，舊比丘來若多、若等、若少。",
    "T23n1435_023:0167c05_18": "若多、等應更作自恣，若少應次第作自恣。",
    "T23n1435_023:0167c06_19": "若客比丘自恣時，舊比丘、客比丘共來若多、若等、若少。",
    "T23n1435_023:0167c08_20": "若多、等應更作自恣，若少應次第作自恣。",
    "T23n1435_023:0167c09_0": "若舊比丘、客比丘共自恣時，更有舊比丘來若多、若等、若少。",
    "T23n1435_023:0167c10_1": "若多、等應更作自恣，若少應次第作自恣。",
    "T23n1435_023:0167c11_2": "若舊比丘、客比丘共自恣時，更有客比丘來若多、若等、若少。",
    "T23n1435_023:0167c12_3": "若多應更作自恣，若等、少應次第作自恣。",
    "T23n1435_023:0167c13_4": "若舊比丘、客比丘共自恣時，更有舊比丘客比丘來若多、若等、若少。",
    "T23n1435_023:0167c15_5": "若多、等應更作自恣，若少應次第作自恣。",
    "T23n1435_023:0167c17_0": "「有一住處自恣時，舊比丘若五若過，自恣處集欲自恣。",
    "T23n1435_023:0167c18_1": "更有異住處比丘來，清淨共住同見多，彼作是念：『是中舊比丘若五若過，自恣處集欲作自恣，我等應作自恣。』",
    "T23n1435_023:0167c20_2": "淨想、比尼想、別眾同眾想作自恣。",
    "T23n1435_023:0167c21_3": "更有異住處比丘來，清淨共住同見多，彼應更作自恣，先比丘得罪。",
    "T23n1435_023:0167c23_0": "彼比丘淨想、比尼想、別眾同眾想作自恣竟，若一切坐處未起未去、若有起去有未起去、若一切起未去，更有異住處比丘來，清淨共住同見多，彼比丘應更作自恣，先比丘得罪。",
    "T23n1435_023:0167c27_0": "「有一住處自恣時，舊比丘若五若過，自恣處集欲作自恣。",
    "T23n1435_023:0167c28_1": "更有異住處比丘來，清淨共住同見多，彼作是念：『舊比丘若五若過，自恣處集欲作自恣，我等不應是中作自恣。』",
    "T23n1435_023:0168a01_2": "彼比丘言：『我作自恣。』",
    "T23n1435_023:0168a02_3": "不淨心悔別眾同眾想，是中作自恣。",
    "T23n1435_023:0168a03_4": "更有異住處比丘來，清淨共住同見多，彼諸比丘應更作自恣，先比丘得罪。",
    "T23n1435_023:0168a04_5": "彼諸比丘不淨心悔別眾同眾想作自恣竟，一切坐處未起未去、有起去有未起去、有一切起未去，更有異住處比丘來，清淨共住同見多彼，諸比丘應更作自恣，先比丘得罪。",
    "T23n1435_023:0168a09_0": "「有一住處自恣時，舊比丘若五若過，自恣處集欲作自恣，更有異住處比丘來，清淨共住同見多，彼諸比丘作是念：『我等若應、若不應，是中作自恣？』",
    "T23n1435_023:0168a12_1": "疑淨不淨別眾同眾想。",
    "T23n1435_023:0168a12_2": "更有異住處比丘來，清淨共住同見多，彼諸比丘應更作自恣，先比丘得罪。",
    "T23n1435_023:0168a14_3": "若疑淨不淨別眾同眾想作自恣竟，一切坐處未起未去、有起去有未起去、有一切起未去，更有異住處比丘來，清淨共住同見多，是諸比丘應更作自恣，先比丘得罪。",
    "T23n1435_023:0168a19_0": "「有一住處自恣時，諸舊比丘若五若過，自恣處集欲作自恣，更有異住處比丘來，清淨共住同見多，聞已作是念：『更有異住處比丘來，清淨共住同見多，是滅壞除捨別異，我不須是諸比丘。』",
    "T23n1435_023:0168a23_1": "為欲破僧別眾同眾想作自恣。",
    "T23n1435_023:0168a24_0": "更有異住處比丘來，清淨共住同見多，彼諸比丘應更作自恣，先比丘得偷蘭遮，近破僧故。",
    "T23n1435_023:0168a26_1": "若是諸比丘，為欲勤破僧別眾同眾想作自恣竟，若一切坐處未起未去、有起去有未起去、有一切起未去，更有異住處比丘來，清淨共住同見多，是諸比丘應更作自恣，先比丘得偷蘭遮，近破僧故。",
    "T23n1435_023:0168b01_2": "若舊比丘自恣時，更有舊比丘來，若多、等應更作自恣。",
    "T23n1435_023:0168b02_3": "若舊比丘自恣時客比丘來，若多、等應更作自恣。",
    "T23n1435_023:0168b04_4": "若舊比丘自恣時，舊比丘、客比丘共來，若多、等應更作自恣。",
    "T23n1435_023:0168b05_5": "若客比丘自恣時客比丘來，若多、等應更作自恣。",
    "T23n1435_023:0168b06_6": "客比丘自恣時舊比丘來，若多、等應更作自恣。",
    "T23n1435_023:0168b07_7": "客比丘自恣時，舊比丘、客比丘共來，若多、等應更作自恣。",
    "T23n1435_023:0168b08_8": "舊比丘、客比丘共自恣時，舊比丘來，若多、等應更作自恣。",
    "T23n1435_023:0168b10_9": "舊比丘、客比丘共自恣時，客比丘來，若多、等應更作自恣。",
    "T23n1435_023:0168b11_10": "舊比丘、客比丘共自恣時，舊比丘、客比丘共來，若多、等應更作自恣。",
    "T23n1435_023:0168b13_11": "「舊比丘十四日多，客比丘十五日少，客比丘應隨舊比丘，是日應自恣。",
    "T23n1435_023:0168b14_12": "舊比丘十四日少，客比丘十五日多，舊比丘應隨客比丘，是日不應自恣。",
    "T23n1435_023:0168b16_13": "舊比丘十五日多，客比丘初日少，客比丘應隨舊比丘，是日更自恣。",
    "T23n1435_023:0168b17_14": "舊比丘十五日少，客比丘初日多，舊比丘應隨客比丘出界作自恣。",
    "T23n1435_023:0168b19_15": "若客比丘十四日多，舊比丘十五日少，舊比丘應隨客比丘，是日應自恣。",
    "T23n1435_023:0168b21_0": "客比丘十四日少，舊比丘十五日多，客比丘應隨舊比丘，是日不應自恣。",
    "T23n1435_023:0168b22_1": "客比丘十五日多，舊比丘初日少，舊比丘應隨客比丘，是日更自恣。",
    "T23n1435_023:0168b24_2": "客比丘十五日少，舊比丘初日多，客比丘應隨舊比丘出界作自恣。",
    "T23n1435_023:0168b25_3": "「有一住處自恣時，諸舊比丘聞客比丘聲、客比丘因緣，若脚聲、若杖聲、若革屣聲、若異人聲，是諸舊比丘不求不覓作自恣，舊比丘得罪。",
    "T23n1435_023:0168b28_4": "若求得不喚自恣，舊比丘得罪。",
    "T23n1435_023:0168b29_5": "若求不能得疑自恣，舊比丘得罪。",
    "T23n1435_023:0168c01_6": "若求不能得無所疑自恣，如是舊比丘無罪。",
    "T23n1435_023:0168c02_7": "若求得是諸客比丘，一心歡喜應作自恣，如是舊比丘無罪。",
    "T23n1435_023:0168c03_8": "「有一住處自恣時，諸客比丘聞舊比丘聲，舊比丘因緣，若戶鑰聲、釿聲、若斧聲、讀經聲，是諸客比丘不求不覓自恣，客比丘得罪。",
    "T23n1435_023:0168c06_9": "若求得不喚自恣，客比丘得罪。",
    "T23n1435_023:0168c07_10": "若求不能得疑自恣，客比丘得罪。",
    "T23n1435_023:0168c08_11": "若求不能得無所疑自恣，客比丘無罪。",
    "T23n1435_023:0168c08_12": "若求得是諸舊比丘，一心歡喜應作自恣，如是客比丘無罪。",
    "T23n1435_023:0168c10_13": "「有一住處自恣時，舊比丘見客比丘相、客比丘來因緣，若不識衣鉢、若不識杖、若盛油革囊、革屣、針筒，是諸比丘不求不覓自恣，是諸舊比丘得罪。",
    "T23n1435_023:0168c13_14": "若求得不喚自恣，舊比丘得罪。",
    "T23n1435_023:0168c14_15": "若求不能得疑自恣，舊比丘得罪。",
    "T23n1435_023:0168c15_16": "若求不能得無所疑自恣，如是舊比丘無罪。",
    "T23n1435_023:0168c16_17": "若求得是諸客比丘，一心歡喜應作自恣如是舊比丘無罪。",
    "T23n1435_023:0168c18_0": "「有一住處自恣時，諸客比丘見舊比丘相、舊比丘來因緣，若新掃灑地、次第敷床座，是諸客比丘不求不覓作自恣，客比丘得罪。",
    "T23n1435_023:0168c20_1": "若求得不喚作自恣，客比丘得罪。",
    "T23n1435_023:0168c21_2": "若求不得疑作自恣，客比丘得罪。",
    "T23n1435_023:0168c22_3": "若求不能得無所疑作自恣，客比丘無罪。",
    "T23n1435_023:0168c23_4": "若求得是諸舊比丘，共一心歡喜應作自恣，如是客比丘無罪。",
    "T23n1435_023:0168c25_0": "「有一住處自恣時，比丘若他人舉、若不舉、若令憶念、若不令憶念，自言：『我有僧伽婆尸沙罪。』",
    "T23n1435_023:0168c27_1": "是比丘應與別住，不成與。",
    "T23n1435_023:0168c27_2": "是中應一比丘僧中唱：『大德僧聽！",
    "T23n1435_023:0168c28_3": "是中住處有比丘，若他人舉、若不舉、若令憶念、若不令憶念，自言有僧伽婆尸沙罪，是比丘應與別住，不成與。",
    "T23n1435_023:0169a01_4": "若僧時到僧忍聽，僧是比丘後當與別住。",
    "T23n1435_023:0169a02_5": "如是白。』",
    "T23n1435_023:0169a03_0": "如是作竟應自恣，不應與自恣作礙。",
    "T23n1435_023:0169a04_0": "「有一住處自恣時，比丘若他人舉、若不舉、若令憶念、若不令憶念，自言有僧伽婆尸沙罪。",
    "T23n1435_023:0169a06_0": "是比丘若應與摩那埵、若應與本日治、若應與出罪，不成與。",
    "T23n1435_023:0169a07_1": "是中應一比丘僧中唱：『大德僧聽！",
    "T23n1435_023:0169a08_2": "是中住處有比丘，若他人舉、若不舉、若令憶念、若不令憶念，自言有僧伽婆尸沙罪。",
    "T23n1435_023:0169a10_0": "是比丘應與摩那埵、本日治、出罪，不成與。",
    "T23n1435_023:0169a10_1": "若僧時到僧忍聽，僧是比丘後當與摩那埵、當與本日治、當與出罪。",
    "T23n1435_023:0169a12_2": "如是白。』",
    "T23n1435_023:0169a12_3": "如是作竟應自恣，不應與自恣作礙。",
    "T23n1435_023:0169a14_0": "「有一住處自恣時，比丘若他人舉、若不舉、若令憶念、若不令憶念，自言有提舍迦羅尼罪。",
    "T23n1435_023:0169a16_0": "是事共諍，有比丘言：『是中應出悔。』",
    "T23n1435_023:0169a16_1": "有比丘言：『是事應心生悔。』",
    "T23n1435_023:0169a17_2": "是中一比丘應僧中唱：『大德僧聽！",
    "T23n1435_023:0169a18_3": "是中住處有比丘，若他人舉、若不舉、若令憶念、若不令憶念，自言有提舍迦羅尼罪。",
    "T23n1435_023:0169a20_0": "是事共諍，有比丘言：「是事應出悔。」",
    "T23n1435_023:0169a20_1": "有比丘言：「是事應心生悔。」",
    "T23n1435_023:0169a21_2": "若僧時到僧忍聽，是比丘若得異比丘清淨共住同見，是比丘邊是罪如法懺悔。",
    "T23n1435_023:0169a23_3": "如是白。』",
    "T23n1435_023:0169a23_4": "如是作竟應自恣，不應與自恣作礙。",
    "T23n1435_023:0169a25_0": "「有一住處自恣時，比丘若他人舉、若不舉、若令憶念、若不令憶念，自言有提舍迦羅尼罪。",
    "T23n1435_023:0169a27_0": "是事共諍，有比丘言：『是波逸提罪。』",
    "T23n1435_023:0169a27_1": "有比丘言：『是罪波羅提提舍尼。』",
    "T23n1435_023:0169a28_2": "是中應一比丘僧中唱：『大德僧聽！",
    "T23n1435_023:0169a29_3": "是中住處有比丘，若他人舉、若不舉、若令憶念、若不令憶念，自言有提舍迦羅尼罪。",
    "T23n1435_023:0169b02_4": "是事共諍，有比丘言：「是波逸提罪。」",
    "T23n1435_023:0169b02_5": "有比丘言：「是罪波羅提提舍尼。」",
    "T23n1435_023:0169b03_6": "若僧時到僧忍聽，僧是比丘若得異比丘清淨共住同見，是比丘邊是罪如法懺悔。",
    "T23n1435_023:0169b05_7": "如是白。』",
    "T23n1435_023:0169b05_8": "如是作竟應自恣，不應與自恣作礙。",
    "T23n1435_023:0169b07_0": "「有一住處自恣時，比丘若他人舉、若不舉、若令憶念、若不令憶念，自言有提舍迦羅尼罪。",
    "T23n1435_023:0169b09_0": "是事共諍，有比丘言：『是罪殘可治。』",
    "T23n1435_023:0169b09_1": "有比丘言：『無殘不可治。』",
    "T23n1435_023:0169b10_2": "是中言：『有殘可治，是應共自恣。』",
    "T23n1435_023:0169b11_0": "是中言：『無殘不可治，是不應共自恣。』",
    "T23n1435_023:0169b11_1": "彼應置自恣而去，不應鬪諍相言。",
    "T23n1435_023:0169b13_0": "「有一住處自恣時，有比丘說他比丘罪，若見、若聞、若疑。",
    "T23n1435_023:0169b14_1": "諸比丘知是說他罪人，身業不淨、能婬、能偷、能奪人命、能自稱過人法、能出精、能身身相觸、能殺生草、能非時食、能飲酒，不應信是比丘語治他罪。",
    "T23n1435_023:0169b17_2": "僧應語：『汝長老，莫瞋、莫鬪、莫諍、莫相言。』",
    "T23n1435_023:0169b18_3": "如是無羞人，僧莫數。",
    "T23n1435_023:0169b19_0": "僧應自恣，不應與自恣作礙。",
    "T23n1435_023:0169b20_0": "「有一住處自恣時，比丘向餘比丘說他罪，若見、若聞、若疑。",
    "T23n1435_023:0169b21_1": "諸比丘知是長老說他罪人，口業不淨、是能妄語、不知言知、知言不知、不見言見、見言不見、不疑言疑、疑言不疑。",
    "T23n1435_023:0169b23_2": "如是比丘語，不應信治他人罪。",
    "T23n1435_023:0169b24_3": "僧應語是比丘：『長老！",
    "T23n1435_023:0169b25_0": "汝莫瞋、莫鬪、莫諍、莫相言。』",
    "T23n1435_023:0169b25_1": "如是無羞人，僧莫數。",
    "T23n1435_023:0169b26_2": "僧應自恣，不應與自恣作礙。",
    "T23n1435_023:0169b27_0": "「有一住處自恣時，一比丘向餘比丘說他罪，若見、若聞、若疑。",
    "T23n1435_023:0169b28_1": "諸比丘知是長老說他罪人，身業不淨、口業不淨，是能婬、能偷、能奪人命、能自稱過人法、能故出精、能故觸女人身、能殺生草、能非時食、能飲酒，是亦能妄語、不知言知、知言不知、不見言見、見言不見、不疑言疑、疑言不疑。",
    "T23n1435_023:0169c04_2": "如是比丘語，不應信治他人罪。",
    "T23n1435_023:0169c05_0": "僧應語是比丘：『長老！",
    "T23n1435_023:0169c05_1": "汝莫瞋、莫鬪、莫諍、莫相言。』",
    "T23n1435_023:0169c06_2": "如是無羞人，僧莫數。",
    "T23n1435_023:0169c06_3": "僧應自恣，不應與自恣作礙。",
    "T23n1435_023:0169c08_0": "「有一住處自恣時，一比丘向餘比丘說他罪，若見、若聞、若疑。",
    "T23n1435_023:0169c09_1": "諸比丘知是長老說他罪人，身業淨。",
    "T23n1435_023:0169c10_2": "是長老能不婬、不偷、不奪人命、不自稱過人法、不故出精、不故觸女身、不殺生草、不非時食、不飲酒，是長老少智、不決定、不善知，是人亦能非法言法、法言非法、非善言善、善言不善。",
    "T23n1435_023:0169c14_3": "如是比丘語，不應信治他人罪。",
    "T23n1435_023:0169c15_0": "僧應語是比丘：『長老！",
    "T23n1435_023:0169c15_1": "汝莫瞋、莫鬪、莫諍、莫相言。』",
    "T23n1435_023:0169c16_2": "如是少智人，僧莫數。",
    "T23n1435_023:0169c16_3": "僧應自恣，不應與自恣作礙。",
    "T23n1435_023:0169c18_0": "「有一住處自恣時，一比丘向餘比丘說他罪，若見、若聞、若疑。",
    "T23n1435_023:0169c19_1": "諸比丘知是長老口業淨，是長老不能不知言知、知言不知、不見言見、見言不見、不疑言疑、疑言不疑，是長老少智、不決定、不善知，是人亦能非法言法、法言非法、善言非善、非善言善，如是比丘語，不應信治他人罪。",
    "T23n1435_023:0169c24_2": "僧應語是比丘：『長老！",
    "T23n1435_023:0169c24_3": "汝莫瞋、莫鬪、莫諍、莫相言。』",
    "T23n1435_023:0169c25_4": "如是少智人，僧莫數。",
    "T23n1435_023:0169c25_5": "僧應自恣，不應與自恣作礙。",
    "T23n1435_023:0169c27_0": "「有一住處自恣時，一比丘向餘比丘說他罪，若見、若聞、若疑。",
    "T23n1435_023:0169c28_1": "諸比丘知是長老說他罪人，身業淨、口業淨。",
    "T23n1435_023:0169c29_2": "是長老能不婬、不偷、不故奪人命、不自稱過人法、不故出精、不故觸女身、不殺生草、不非時食、不飲酒、不能不知言知、知言不知、不見言見、見言不見、不疑言疑、疑言不疑，是長老少智、不決定、不善知，是人亦能非法言法、法言非法、善言非善、非善言善。",
    "T23n1435_023:0170a05_3": "如是比丘語，不應信治他人罪。",
    "T23n1435_023:0170a06_4": "僧應語是比丘：『長老！",
    "T23n1435_023:0170a07_5": "汝莫瞋、莫鬪、莫諍、莫相言。』",
    "T23n1435_023:0170a07_6": "如是少智人，僧莫數。",
    "T23n1435_023:0170a08_7": "僧應作自恣，不應與自恣作礙。",
    "T23n1435_023:0170a09_0": "「有一住處自恣時，一比丘向餘比丘說他罪，若見、若聞、若疑。",
    "T23n1435_023:0170a10_1": "諸比丘知是長老說他罪人，身業淨、口業淨，是長老能不婬、不偷、不故奪人命、不自稱過人法、不故出精、不故觸女身、不殺生草、不非時食、不飲酒、不能不知言知、知言不知、不見言見、見言不見、不疑言疑、疑言不疑，是長老說他罪人，有智人、決定人、善知人，是人亦不法言非法、非法言法、善言非善、非善言善。",
    "T23n1435_023:0170a17_2": "是長老爾時應安詳竊問竊教：『汝長老說他罪，為眼見、耳聞、心疑耶？』",
    "T23n1435_023:0170a18_3": "是長老若言：『眼見。』",
    "T23n1435_023:0170a19_4": "諸比丘應問：『若眼見不應說耳聞心疑，見何等？",
    "T23n1435_023:0170a20_5": "何處見？",
    "T23n1435_023:0170a20_6": "云何見？",
    "T23n1435_023:0170a20_7": "見作何事？",
    "T23n1435_023:0170a20_8": "何因緣到彼？』",
    "T23n1435_023:0170a21_9": "是人若言：『耳聞。』",
    "T23n1435_023:0170a21_10": "『不應說眼見心疑，聞何等？",
    "T23n1435_023:0170a22_11": "何處聞？",
    "T23n1435_023:0170a22_12": "云何聞？",
    "T23n1435_023:0170a22_13": "聞作何事？",
    "T23n1435_023:0170a22_14": "男邊聞？",
    "T23n1435_023:0170a22_15": "女邊聞？",
    "T23n1435_023:0170a23_16": "不能男邊聞？",
    "T23n1435_023:0170a23_17": "二根人邊聞？』",
    "T23n1435_023:0170a23_18": "若言：『心疑。』",
    "T23n1435_023:0170a23_19": "『不應說眼見耳聞，疑何等？",
    "T23n1435_023:0170a24_20": "何處疑？",
    "T23n1435_023:0170a24_21": "云何疑？",
    "T23n1435_023:0170a24_22": "疑何事？",
    "T23n1435_023:0170a25_0": "若身罪中疑、口罪中疑、殘罪不殘罪、殘不殘罪中疑耶？",
    "T23n1435_023:0170a26_1": "聚落處空處何處疑？』",
    "T23n1435_023:0170a26_2": "如是安詳竊問竊教，是長老得實者，諸比丘應一心治是罪比丘。",
    "T23n1435_023:0170a28_3": "若罪比丘言：『我是白衣。』",
    "T23n1435_023:0170a28_4": "僧應語：『汝出去！』",
    "T23n1435_023:0170a29_5": "僧應作自恣，不應與自恣作礙。",
    "T23n1435_023:0170b01_0": "「若言：『我沙彌、非比丘異道、不見擯、不作擯、惡邪、不除擯、不共住、種種不共住、犯邊罪、本白衣、不能男、污比丘尼、越濟人、殺父母、殺阿羅漢、破僧、惡心出佛身血人。』",
    "T23n1435_023:0170b04_1": "僧應語：『汝出去！』",
    "T23n1435_023:0170b04_2": "諸比丘應自恣，不應與自恣作礙。",
    "T23n1435_023:0170b05_3": "一切事先作竟，僧應自恣。",
    "T23n1435_023:0170b06_4": "若應與現前毘尼，與竟；應作憶念毘尼，與竟；應與不癡毘尼，與竟；應與自言毘尼，與竟；應與實覓毘尼，與竟；應與多覓毘尼，與竟；是比丘若應與苦切羯磨，與竟；若應與依止羯磨，與竟；若應與驅出羯磨，與竟，若應與下意羯磨，與竟；若應與不見擯羯磨，與竟；若與別住羯磨，與竟；若應與摩那埵羯磨，與竟；若應與本日治羯磨，與竟；若應與出罪羯磨，與竟；僧應自恣。",
    "T23n1435_023:0170b15_0": "「若安居比丘聞彼住處有比丘瞋鬪諍相言來，欲遮此間比丘自恣。",
    "T23n1435_023:0170b16_1": "諸比丘應二、三、四促作布薩，差為僧作自恣人，應廣自恣。",
    "T23n1435_023:0170b17_2": "是諸比丘成辦促二、三、四作布薩，差為僧作自恣人廣自恣，如是好。",
    "T23n1435_023:0170b19_3": "若不成，諸比丘若聞彼比丘瞋鬪諍相言，從彼發來為遮自恣故。",
    "T23n1435_023:0170b20_4": "是時應疾疾集，差自恣人廣自恣。",
    "T23n1435_023:0170b21_5": "諸比丘若成疾疾集，差自恣人廣自恣，如是好。",
    "T23n1435_023:0170b22_6": "若不成，諸比丘若聞彼比丘瞋鬪諍相言，從彼來入界內，是時舊比丘，應一心軟語迎問訊歡喜，為持衣鉢開房舍示臥具：『長老！",
    "T23n1435_023:0170b25_7": "是汝曹床坐、麁脾繩床、細脾繩床、被褥，汝隨上座次第安住。』",
    "T23n1435_023:0170b27_0": "是中應為辦洗浴具、薪火、澡豆、湯水、塗身蘇油。",
    "T23n1435_023:0170b28_1": "客比丘入浴室竟，舊比丘應出界，差為僧作自恣人廣自恣。",
    "T23n1435_023:0170b29_2": "若舊比丘成辦是事好。",
    "T23n1435_023:0170c01_3": "若不成，舊比丘應語客比丘：『長老！",
    "T23n1435_023:0170c01_4": "我等是布薩不自恣，後布薩時我等當自恣。』",
    "T23n1435_023:0170c02_5": "客比丘語舊比丘言：『長老！",
    "T23n1435_023:0170c03_6": "後布薩時不應自恣，若有說事今日說，為何事故？",
    "T23n1435_023:0170c04_7": "我等佛聽自恣，是事不得。』",
    "T23n1435_023:0170c05_8": "舊比丘應語客比丘：『汝等置舊比丘，自知自恣時。』",
    "T23n1435_023:0170c06_9": "若客比丘是時餘處去好。",
    "T23n1435_023:0170c06_10": "若不去，舊比丘應語客比丘：『我等不後布薩時自恣，我等八月四月自恣，我夏末月自恣多得布施。』",
    "T23n1435_023:0170c09_11": "若客比丘語舊比丘言：『長老！",
    "T23n1435_023:0170c09_12": "不聽汝八月四月自恣，若有說事今日說，為何事故？",
    "T23n1435_023:0170c10_13": "我等佛聽自恣，是事不得。』",
    "T23n1435_023:0170c11_14": "舊比丘應語客比丘：『汝等置舊比丘，自知自恣時。』",
    "T23n1435_023:0170c12_15": "若客比丘是時餘處去好。",
    "T23n1435_023:0170c13_16": "若不去，是中應不自恣而去，我等不應瞋鬪諍相言故。",
    "T23n1435_023:0170c15_0": "「若有病比丘，遮不病比丘自恣，僧應語是病比丘：『汝長老病，莫遮不病比丘自恣。",
    "T23n1435_023:0170c16_1": "何以故？",
    "T23n1435_023:0170c17_0": "病人少安隱故。』",
    "T23n1435_023:0170c17_1": "有不病比丘，遮病比丘自恣，僧應語是不病比丘：『長老！",
    "T23n1435_023:0170c18_2": "汝莫遮病比丘自恣。",
    "T23n1435_023:0170c19_3": "何以故？",
    "T23n1435_023:0170c19_4": "病人少安隱故。』",
    "T23n1435_023:0170c19_5": "有病比丘，遣使遮不病比丘自恣，僧應語是使：『長老！",
    "T23n1435_023:0170c20_6": "莫受病人語遮不病比丘自恣。",
    "T23n1435_023:0170c21_7": "何以故？",
    "T23n1435_023:0170c21_8": "病人少安隱故。』",
    "T23n1435_023:0170c22_0": "是使到病人邊語：『長老！",
    "T23n1435_023:0170c22_1": "僧約勅，汝病莫遮不病比丘自恣。",
    "T23n1435_023:0170c23_2": "何以故？",
    "T23n1435_023:0170c23_3": "病人少安隱故。』",
    "T23n1435_023:0170c23_4": "病人言為遮，是病比丘得突吉羅罪。",
    "T23n1435_023:0170c24_5": "是使受病人語，遮不病比丘自恣，是使得突吉羅罪。",
    "T23n1435_023:0170c25_6": "不病比丘遣使，遮病比丘自恣亦如是。",
    "T23n1435_023:0170c26_7": "「四種非法遮自恣，四種有法遮自恣。",
    "T23n1435_023:0170c27_8": "何等四非法遮自恣？",
    "T23n1435_023:0170c28_0": "一無根破戒遮自恣、二無根破正見、三無根破正命、四無根破威儀遮自恣。",
    "T23n1435_023:0170c29_1": "是為四非法遮自恣。",
    "T23n1435_023:0171a01_2": "何等四有法遮自恣？",
    "T23n1435_023:0171a01_3": "一有根破戒遮自恣、二有根破正見、三有根破正命、四有根破威儀遮自恣。",
    "T23n1435_023:0171a03_4": "是為四有法遮自恣。」",
    "T23n1435_023:0171a04_0": "佛在舍衛國，佛語諸比丘：「從今聽一說自恣、二說自恣，我前已聽三說自恣。",
    "T23n1435_023:0171a05_1": "若一說自恣時，初說未竟若遮，是非法遮自恣。",
    "T23n1435_023:0171a06_2": "若一說竟遮，是有法遮自恣。",
    "T23n1435_023:0171a07_3": "若二說自恣時，初說未竟若遮，是非法遮自恣。",
    "T23n1435_023:0171a08_4": "初說竟若遮，是非法遮自恣。",
    "T23n1435_023:0171a09_5": "二說未竟若遮，是非法遮自恣。",
    "T23n1435_023:0171a09_6": "二說竟遮，是有法遮自恣。",
    "T23n1435_023:0171a10_7": "若三說自恣時，初說未竟若遮，是非法遮自恣。",
    "T23n1435_023:0171a11_8": "初說竟若遮，是非法遮自恣。",
    "T23n1435_023:0171a12_9": "二說未竟若遮，是非法遮自恣。",
    "T23n1435_023:0171a12_10": "二說竟若遮，是非法遮自恣。",
    "T23n1435_023:0171a13_11": "三說未竟若遮，是非法遮自恣。",
    "T23n1435_023:0171a14_12": "若三說竟遮，是有法遮自恣。",
    "T23n1435_023:0171a14_13": "「何處佛聽應一說自恣？",
    "T23n1435_023:0171a15_14": "如一住處自恣時大會，僧中諸比丘如是思惟：『是住處僧大會，若我等三說自恣，夜多過不得自恣。』",
    "T23n1435_023:0171a17_15": "『若僧時到僧忍聽，僧當一說自恣。",
    "T23n1435_023:0171a18_16": "如是白。』",
    "T23n1435_023:0171a18_17": "如是作竟應自恣，不應與自恣作礙，如是住處應一說自恣。",
    "T23n1435_023:0171a20_0": "「如一住處自恣時，王、若王等，諸比丘邊坐欲聽法，是中諸比丘說法夜多過，諸比丘思惟：『是住處王、若王等，諸比丘邊坐欲聽法，是中諸比丘說法夜多過。",
    "T23n1435_023:0171a23_1": "若我等三說自恣，夜多過不得自恣。』",
    "T23n1435_023:0171a24_2": "『若僧時，到僧忍聽僧當一說自恣。",
    "T23n1435_023:0171a25_3": "如是白。』",
    "T23n1435_023:0171a25_4": "如是作竟應自恣，不應與自恣作礙，如是住處應一說自恣。",
    "T23n1435_023:0171a26_5": "「如一住處自恣時大得布施，是中諸比丘作分段夜多過，諸比丘思惟：『是住處僧大得布施，諸比丘作分段夜多過，若我等三說自恣，夜多過不得自恣。』",
    "T23n1435_023:0171b01_6": "『若僧時到僧忍聽，僧當一說自恣。",
    "T23n1435_023:0171b01_7": "如是白。』",
    "T23n1435_023:0171b02_0": "如是作竟應自恣，不應與自恣作礙，如是住處應一說自恣。",
    "T23n1435_023:0171b03_1": "「如一住處自恣時，二法師義辯、名辯、辭辯、應辯。",
    "T23n1435_023:0171b04_2": "是二比丘說法時夜多過，諸比丘思惟：『是住處二法師義辯、名辯、辭辯、應辯，是諸比丘說法夜多過，若我等是中三說自恣，夜多過不得自恣。』",
    "T23n1435_023:0171b07_3": "『若僧時到僧忍聽，僧當一說自恣。",
    "T23n1435_023:0171b08_4": "如是白。』",
    "T23n1435_023:0171b08_5": "如是作竟應自恣，不應與自恣作礙，如是住處應一說自恣。",
    "T23n1435_023:0171b09_6": "「如一住處自恣時，諸比丘四事若一一事起，以是故夜多過，諸比丘思惟：『是住處諸比丘四事若一一事起，以是故夜多過。",
    "T23n1435_023:0171b12_7": "若我等是中三說自恣，是夜多過不得自恣。』",
    "T23n1435_023:0171b13_8": "『若僧時到僧忍聽，僧當一說自恣。",
    "T23n1435_023:0171b14_9": "如是白。』",
    "T23n1435_023:0171b14_10": "如是作竟應自恣，不應與自恣作礙，如是住處應一說自恣。",
    "T23n1435_023:0171b15_11": "「如一住處自恣時，多比丘病。",
    "T23n1435_023:0171b16_12": "是中諸比丘如是念：『是住處諸比丘病，若我等三說自恣，有病比丘不堪[跳-兆+互]跪。』",
    "T23n1435_023:0171b18_13": "『若僧時到僧忍聽，僧當一說自恣。",
    "T23n1435_023:0171b19_14": "如是白。』",
    "T23n1435_023:0171b19_15": "如是作竟應自恣，不應與自恣作礙，如是住處應一說自恣。",
    "T23n1435_023:0171b20_16": "「如一住處自恣時，天雨覆屋薄，是中諸比丘如是念：『是住處天雨覆屋薄，若我等三說自恣，屋漏污僧臥具，濕諸比丘衣。』",
    "T23n1435_023:0171b23_17": "『若僧時到僧忍聽，僧當一說自恣。",
    "T23n1435_023:0171b24_18": "如是白。』",
    "T23n1435_023:0171b24_19": "如是作竟應自恣，不應與自恣作礙，如是住處應一說自恣。",
    "T23n1435_023:0171b25_20": "「如一住處自恣時，八難若一一難起：若王難、若賊難、若火難、水難、惡獸難、腹行虫難、人難、非人難。",
    "T23n1435_023:0171b27_21": "云何王難？",
    "T23n1435_023:0171b28_22": "若王瞋約勅，捕諸沙門釋子、打殺繫縛驅出、奪袈裟與白衣著、令作象兵馬兵車兵步兵射兵、捉象鉤捉革鞙、舉輿出入軍陣、若一一官雜役。",
    "T23n1435_023:0171c02_23": "是中諸比丘思惟：『是住處王瞋約勅，捕諸沙門釋子。",
    "T23n1435_023:0171c03_24": "殺繫驅出、奪袈裟與白衣著、令作象兵馬兵車兵步兵射兵、捉象鉤捉革鞙、舉輿入出軍陣、一一官雜役，若三說自恣，或奪命、或破戒。』",
    "T23n1435_023:0171c06_25": "『若僧時到僧忍聽，僧當一說自恣。",
    "T23n1435_023:0171c07_26": "如是白。』",
    "T23n1435_023:0171c07_27": "如是作竟應自恣，不應與自恣作礙，如是住處應一說自恣。",
    "T23n1435_023:0171c08_28": "「云何賊難？",
    "T23n1435_023:0171c09_29": "若諸賊瞋約勅，捕諸沙門釋子、殺繫驅出、取頭血塗戶耳窓向、作幟作字、門關戶橝牛頭象牙杙、梁棟栿衣架僧房別房、牆壁食處門間禪窟、大小便處重閣經行道頭樹下，皆持血作字作幟。",
    "T23n1435_023:0171c13_30": "諸比丘如是思惟：『是住處賊瞋約勅、捕諸沙門釋子殺繫驅出、取頭血塗戶耳窓向、作字作幟、門關戶橝牛頭象牙杙梁椽栿衣架、僧房別房牆壁食處門間禪窟、大小便處重閣經行道頭樹下，皆持血作字作幟。",
    "T23n1435_023:0171c18_31": "若我等三說自恣，或奪命、或破戒。』",
    "T23n1435_023:0171c19_32": "『若僧時到僧忍聽，僧當一說自恣。",
    "T23n1435_023:0171c20_33": "如是白。』",
    "T23n1435_023:0171c20_34": "如是作竟應自恣，不應與自恣作礙，如是住處應一說自恣。",
    "T23n1435_023:0171c21_35": "「云何火難？",
    "T23n1435_023:0171c22_36": "諸比丘樹林中作僧坊，是中天火大火來，是火燒諸樹林經行道、頭重閣僧坊別房、垣牆食處門間、大小便處、居士牛羊驢馬駱駝穀場使人皆燒。",
    "T23n1435_023:0171c25_37": "諸比丘思惟：『是樹林中作精舍，天火大火來燒樹林、經行道頭乃至燒居士甘蔗田、稻田、麥田、胡麻田、葡萄田、牛羊、驢馬、駱駝穀場使人皆燒。",
    "T23n1435_023:0171c28_38": "我等三說自恣，或奪命、或破戒。』",
    "T23n1435_023:0171c29_39": "『若僧時到僧忍聽，僧當一說自恣。",
    "T23n1435_023:0171c29_40": "如是白。』",
    "T23n1435_023:0172a01_41": "如是作竟應自恣，莫與自恣作礙，如是住處應一說自恣。",
    "T23n1435_023:0172a02_42": "「云何水難？",
    "T23n1435_023:0172a02_43": "若諸比丘河曲中作僧坊，是中諸龍依止雪山住，身增長得力，入大河歸大海，令河水大漲，漂諸樹林經行道、里重閣僧坊別房、食處門間大小便處，亦復漂諸居士甘蔗田、稻田乃至漂諸穀場人民。",
    "T23n1435_023:0172a07_44": "是中諸比丘思惟：『是河曲僧坊，諸龍大龍依止雪山住，乃至漂人民。",
    "T23n1435_023:0172a08_45": "我等三說自恣，或奪命、或破戒。』",
    "T23n1435_023:0172a09_46": "『若僧時到僧忍聽，僧當一說自恣。",
    "T23n1435_023:0172a10_47": "如是白。』",
    "T23n1435_023:0172a10_48": "如是作竟應自恣，不應與自恣作礙，如是住處應一說自恣。",
    "T23n1435_023:0172a11_49": "「云何惡獸難？",
    "T23n1435_023:0172a12_50": "若諸比丘惡獸處作僧坊，是中諸小比丘不知宜法，非處大小便、浣弊衣曬之，諸惡獸瞋恚。",
    "T23n1435_023:0172a14_51": "惡獸者，謂師子兕虎豹、豺狼、熊羆。",
    "T23n1435_023:0172a14_52": "是惡獸至僧坊別房中，垣牆、食處、禪窟、門間、大小便處、浴室、重閣、經行道、頭樹下。",
    "T23n1435_023:0172a16_53": "諸比丘思惟：『是惡獸處作僧坊，是中諸小比丘不知宜法，非處大小便、浣弊衣及曬，諸惡獸瞋，來入僧坊乃至經行道頭樹下。",
    "T23n1435_023:0172a19_54": "我等三說自恣，或奪命、或破戒。』",
    "T23n1435_023:0172a20_55": "『若僧時到僧忍聽，僧當一說自恣。",
    "T23n1435_023:0172a21_0": "如是白。』",
    "T23n1435_023:0172a21_1": "如是作竟應自恣，不應與自恣作礙，如是住處應一說自恣。",
    "T23n1435_023:0172a22_2": "「云何腹行虫難？",
    "T23n1435_023:0172a23_0": "若諸比丘在龍處作僧坊，是中諸小比丘不知宜法，非處大小便、浣弊衣曬之，是中諸龍瞋放毒蛇蜈蚣，入諸比丘床下、床上、榻下、榻上、獨坐床下、戶耳窓、向門間、戶橝、牛頭、象牙、杙梁椽、衣架、僧房、別房、垣牆、食處、門間、禪窟、浴室、重閣、大小便處、經行道、頭樹下。",
    "T23n1435_023:0172a28_1": "是中諸比丘思惟：『是龍處作僧坊，諸小比丘不知宜法，乃至樹下。",
    "T23n1435_023:0172b01_2": "我等三說自恣，或奪命、或破戒。』",
    "T23n1435_023:0172b02_0": "『若僧時到僧忍聽，僧當一說自恣。",
    "T23n1435_023:0172b02_1": "如是白。』",
    "T23n1435_023:0172b02_2": "如是作竟應自恣，不應與自恣作礙，如是住處應一說自恣。",
    "T23n1435_023:0172b04_3": "「云何人難？",
    "T23n1435_023:0172b04_4": "若諸比丘或依城聚落住，諸比丘不知宜法，貴人婦女，若軟語、若罵詈，欲令伏從。",
    "T23n1435_023:0172b06_5": "是中諸人瞋約勅，捕諸沙門釋子、殺繫驅出，不聽入城邑聚落街陌行，不聽入舍，莫使坐，莫使乞食，莫與供養。",
    "T23n1435_023:0172b09_0": "是中諸比丘思惟：『是諸比丘不知宜法，貴人婦女，若軟語、若罵詈，欲令伏從，是中諸人瞋約勅，捕殺乃至莫供養。",
    "T23n1435_023:0172b11_1": "我等三說自恣，或奪命、或破戒。』",
    "T23n1435_023:0172b12_2": "『若僧時到僧忍聽，僧當一說自恣。",
    "T23n1435_023:0172b13_0": "如是白。』",
    "T23n1435_023:0172b13_1": "如是作竟應自恣，不應與自恣作礙，如是住處應一說自恣。",
    "T23n1435_023:0172b14_2": "「云何非人難？",
    "T23n1435_023:0172b14_3": "有諸比丘非人住處作僧坊，是諸比丘不知宜法，非處大小便，浣弊衣曬，是中非人復瞋，恐怖諸比丘，持比丘著床上、床下、獨坐床上、獨坐床下、戶耳窓、向門間、戶橝、牛頭、象牙、杙梁椽、衣架、僧房、別房、垣牆、食處、門間、禪窟、浴室、重閣、大小便處、經行道、頭樹下，或捉比丘倒懸。",
    "T23n1435_023:0172b21_4": "是中諸比丘思惟：『是諸比丘不知宜法，乃至捉比丘倒懸。",
    "T23n1435_023:0172b22_5": "我等三說自恣，或奪命、或破戒。』",
    "T23n1435_023:0172b23_6": "『若僧時到僧忍聽，僧當一說自恣。",
    "T23n1435_023:0172b24_7": "如是白。』",
    "T23n1435_023:0172b24_8": "如是作竟應自恣，不應與自恣作礙，如是住處應一說自恣。",
    "T23n1435_023:0172b26_0": "「有一住處自恣時，有比丘言：『置罪事共人自恣。』",
    "T23n1435_023:0172b27_1": "僧應語是比丘：『長老！",
    "T23n1435_023:0172b27_2": "不得置罪事共人自恣，若有說事今說。",
    "T23n1435_023:0172b28_3": "為何事故？",
    "T23n1435_023:0172b28_4": "我等佛聽自恣，是事不得。』",
    "T23n1435_023:0172b29_5": "有比丘言：『置人置罪，餘人共自恣。』",
    "T23n1435_023:0172c01_6": "僧應語是比丘：『長老！",
    "T23n1435_023:0172c01_7": "不得置人置罪，餘人共自恣，若有說事今說。",
    "T23n1435_023:0172c02_8": "為何事故？",
    "T23n1435_023:0172c02_9": "我等佛聽自恣，是事不得。』",
    "T23n1435_023:0172c03_10": "有比丘言：『置罪置人置伴黨，餘殘人共自恣。』",
    "T23n1435_023:0172c04_11": "僧應語是比丘：『長老！",
    "T23n1435_023:0172c04_12": "不得置罪置人置伴黨，餘殘人共自恣，若有說事今說。",
    "T23n1435_023:0172c06_13": "為何事故？",
    "T23n1435_023:0172c06_14": "我等佛聽自恣，是事不得。』",
    "T23n1435_023:0172c06_15": "「有一住處自恣時，識罪不識人，僧應過自恣時求說，不應自恣時求說。",
    "T23n1435_023:0172c08_16": "若自恣時求說，僧得罪。",
    "T23n1435_023:0172c09_17": "有一住處自恣時，識人不識罪，僧應過自恣求說，不應自恣時求說。",
    "T23n1435_023:0172c10_18": "若自恣時求說，僧得罪。",
    "T23n1435_023:0172c11_19": "有一住處自恣時，識罪識人，僧應自恣時求說，不應過自恣求說。",
    "T23n1435_023:0172c12_20": "若過自恣求說，僧得罪。",
    "T23n1435_023:0172c13_21": "有一住處自恣時，不識罪不識人，僧應過自恣求說，不應自恣時求說。",
    "T23n1435_023:0172c14_22": "若自恣時求說，僧得罪。",
    "T23n1435_023:0172c15_23": "有一住處自恣時，諸比丘作如是制限：『諸長老！",
    "T23n1435_023:0172c16_24": "我等非三月自恣，八月中四月自恣，若我等夏末月多得布施，用是自恣，攝布施故。』",
    "T23n1435_023:0172c18_25": "是時有一比丘，本不要若父母遣使，若兄弟若姊妹、若兒女、若本第二，是中不獲己強去，是比丘語諸比丘：『諸長老！",
    "T23n1435_023:0172c20_26": "我本不要父母遣使，若兄弟、若姊妹、若兒女、若本第二遣使，是中不獲己強去。",
    "T23n1435_023:0172c22_27": "汝等集，我今欲自恣、欲遮自恣、欲遮一比丘自恣。』",
    "T23n1435_023:0172c23_28": "僧應語是比丘：『長老！",
    "T23n1435_023:0172c24_29": "不得今日自恣，亦不得遮他比丘自恣，若有說事今說，自身清淨故，佛聽自恣。』",
    "T23n1435_023:0172c26_30": "是比丘言：『汝諸長老集，今日我自恣，後來已當遮是一比丘自恣。』",
    "T23n1435_023:0172c27_31": "僧應語：『長老！",
    "T23n1435_023:0172c27_32": "不得今日自恣，後來已遮一比丘自恣。",
    "T23n1435_023:0172c28_33": "若有說事今說，自身清淨故，佛聽自恣。』",
    "T23n1435_023:0172c29_34": "是比丘若言：『汝諸長老集，今日自恣，後來已不復遮他比丘自恣。』",
    "T23n1435_023:0173a02_35": "『佛言：「僧應和合與是比丘自恣。",
    "T23n1435_023:0173a02_36": "何以故？",
    "T23n1435_023:0173a02_37": "入自恣制限故。」』",
    "T23n1435_023:0173a03_38": "「自恣時不應往，此有比丘有住處、彼有比丘有住處、彼有比丘無住處、彼有比丘有住處無住處，彼間比丘不共住。",
    "T23n1435_023:0173a06_0": "「自恣時不應往，此有比丘有住處、彼有非比丘有住處非比丘無住處、彼有非比丘有住處無住處，彼間比丘不共住。」",
    "T23n1435_023:0173a08_1": "餘如布薩中廣說。",
    "T23n1435_023:0173a10_0": "佛語諸比丘：「不應白衣前自恣、不應沙彌前、非比丘異道、不見擯不作擯、惡邪不除擯、不共住、種種不共住、犯邊罪、本白衣不能男、污比丘尼越濟人、殺父母殺阿羅漢、破僧惡心出佛身血人，如是一切不應在前自恣。",
    "T23n1435_023:0173a14_1": "一切先事作竟，僧應自恣。",
    "T23n1435_023:0173a15_2": "若應與現前比尼與竟，應與憶念比尼與竟，應與不癡比尼與竟，應與自言比尼與竟，應與實覓比尼與竟，應與多覓比尼與竟，是比丘若應與苦切羯磨與竟，若應與依止羯磨與竟，若應與驅出羯磨與竟，若應與下意羯磨與竟，若應與不見擯羯磨與竟，若應與不作擯羯磨與竟，若應與惡邪不除擯羯磨與竟，若應與別住羯磨與竟，若應與摩那埵羯磨與竟，若應與本日治羯磨與竟，若應與出罪羯磨與竟，僧應自恣。",
    "T23n1435_023:0173a25_0": "宿受自恣，若比丘，僧不應共自恣。",
    "T23n1435_023:0173a25_1": "若僧未起如是得，自恣時未至不應自恣，除鬪僧還和合一心聽自恣。」",
    "T23n1435_023:0173a27_2": "(七法中自恣法第三竟)十誦律卷第二十三"
}