[
    {
        "source_sentence": "提婆菩薩釋楞伽經中外道小乘",
        "from": "T32n1640_001:0156c12_0",
        "context_with_next_sentence": true
    },
    {
        "source_sentence": "涅槃論",
        "from": "T32n1640_001:0156c13_0",
        "context_with_next_sentence": true
    },
    {
        "source_sentence": "提波菩薩造",
        "from": "T32n1640_001:0156c15_0",
        "context_with_next_sentence": true
    },
    {
        "source_sentence": "後魏北印度三藏菩提流支譯問曰：",
        "from": "T32n1640_001:0156c17_2",
        "context_with_next_sentence": true
    },
    {
        "source_sentence": "何者外道所謂涅槃？",
        "from": "T32n1640_001:0156c17_11",
        "context_with_next_sentence": true
    },
    {
        "source_sentence": "答曰：",
        "from": "T32n1640_001:0156c18_2",
        "context_with_next_sentence": true
    },
    {
        "source_sentence": "外道所說涅槃有二十種，是諸外道等虛妄分別。",
        "from": "T32n1640_001:0156c19_4",
        "context_with_next_sentence": true
    },
    {
        "source_sentence": "如是等因能生六道，如來為遮是等邪見，故說涅槃因果正義。",
        "from": "T32n1640_001:0156c20_12",
        "context_with_next_sentence": true
    },
    {
        "source_sentence": "何等二十？",
        "from": "T32n1640_001:0156c20_17",
        "context_with_next_sentence": true
    },
    {
        "source_sentence": "一者小乘外道論師、二者方論師、三者風論師、四者違陀論師、五者伊賒那論師、六者裸形外道論師、七者毘世師論師、八者苦行論師、九者女人眷屬論師、十者行苦行論師、十一者淨眼論師、十二者摩陀羅論師、十三者尼犍子論師、十四者僧佉論師、十五者摩醯首羅論師、十六者無因論師、十七者時論師、十八者服水論師、十九者口力論師、二十者本生安荼論師。",
        "from": "T32n1640_001:0156c29_5",
        "context_with_next_sentence": true
    },
    {
        "source_sentence": "問曰：",
        "from": "T32n1640_001:0157a01_2",
        "context_with_next_sentence": true
    },
    {
        "source_sentence": "何者外道說諸受陰盡，如燈火滅、種壞風止名涅槃？",
        "from": "T32n1640_001:0157a02_5",
        "context_with_next_sentence": true
    },
    {
        "source_sentence": "答曰：",
        "from": "T32n1640_001:0157a02_8",
        "context_with_next_sentence": true
    },
    {
        "source_sentence": "第一小乘外道論師說。",
        "from": "T32n1640_001:0157a02_18",
        "context_with_next_sentence": true
    },
    {
        "source_sentence": "問曰：",
        "from": "T32n1640_001:0157a03_2",
        "context_with_next_sentence": true
    },
    {
        "source_sentence": "何等外道說方名涅槃？",
        "from": "T32n1640_001:0157a03_12",
        "context_with_next_sentence": true
    },
    {
        "source_sentence": "答曰：",
        "from": "T32n1640_001:0157a03_15",
        "context_with_next_sentence": true
    },
    {
        "source_sentence": "第二外道方論師說，最初生諸方，從諸方生世間人，從人生天地，天地滅沒還入彼處名為涅槃。",
        "from": "T32n1640_001:0157a05_17",
        "context_with_next_sentence": true
    },
    {
        "source_sentence": "是故方論師說方是常名涅槃因。",
        "from": "T32n1640_001:0157a06_12",
        "context_with_next_sentence": true
    },
    {
        "source_sentence": "問曰：",
        "from": "T32n1640_001:0157a07_2",
        "context_with_next_sentence": true
    },
    {
        "source_sentence": "何等外道說風為涅槃因？",
        "from": "T32n1640_001:0157a07_13",
        "context_with_next_sentence": true
    },
    {
        "source_sentence": "答曰：",
        "from": "T32n1640_001:0157a07_16",
        "context_with_next_sentence": true
    },
    {
        "source_sentence": "第三外道風仙論師說，風能生長命物、能殺命物，風造萬物、能壞萬物，名風為涅槃。",
        "from": "T32n1640_001:0157a09_14",
        "context_with_next_sentence": true
    },
    {
        "source_sentence": "是故風仙論師說風為常是涅槃因。",
        "from": "T32n1640_001:0157a10_9",
        "context_with_next_sentence": true
    },
    {
        "source_sentence": "問曰：",
        "from": "T32n1640_001:0157a11_2",
        "context_with_next_sentence": true
    },
    {
        "source_sentence": "何等外道說梵天是涅槃因？",
        "from": "T32n1640_001:0157a11_14",
        "context_with_next_sentence": true
    },
    {
        "source_sentence": "答曰：",
        "from": "T32n1640_001:0157a11_17",
        "context_with_next_sentence": true
    },
    {
        "source_sentence": "第四外道圍陀論師說，從那羅延天臍中生大蓮華，從蓮華生梵天祖公。",
        "from": "T32n1640_001:0157a13_10",
        "context_with_next_sentence": true
    },
    {
        "source_sentence": "彼梵天作一切命、無命物，從梵天口中生婆羅門，兩臂中生剎利，兩髀中生毘舍，從兩脚跟生首陀，一切大地是修福德戒場，生一切華草以為供養。",
        "from": "T32n1640_001:0157a16_17",
        "context_with_next_sentence": true
    },
    {
        "source_sentence": "化作山野禽獸、人中猪羊驢馬等，於界場中殺害供養梵天，得生彼處名涅槃。",
        "from": "T32n1640_001:0157a18_13",
        "context_with_next_sentence": true
    },
    {
        "source_sentence": "是故違陀論師說梵天名常是涅槃因。",
        "from": "T32n1640_001:0157a19_10",
        "context_with_next_sentence": true
    },
    {
        "source_sentence": "問曰：",
        "from": "T32n1640_001:0157a20_2",
        "context_with_next_sentence": true
    },
    {
        "source_sentence": "何等外道說不見分別見常無常是涅槃？",
        "from": "T32n1640_001:0157a21_1",
        "context_with_next_sentence": true
    },
    {
        "source_sentence": "答曰：",
        "from": "T32n1640_001:0157a21_4",
        "context_with_next_sentence": true
    },
    {
        "source_sentence": "第五外道伊賒那論師眷屬作如是說。",
        "from": "T32n1640_001:0157a22_1",
        "context_with_next_sentence": true
    },
    {
        "source_sentence": "伊賒那論師尊者形相不可見、遍一切處，以無形相而能生諸有命無命一切萬物，名為涅槃。",
        "from": "T32n1640_001:0157a24_3",
        "context_with_next_sentence": true
    },
    {
        "source_sentence": "是故伊賒那論師眷屬作如是說，伊賒那是常名涅槃因。",
        "from": "T32n1640_001:0157a25_8",
        "context_with_next_sentence": true
    },
    {
        "source_sentence": "問曰：",
        "from": "T32n1640_001:0157a26_2",
        "context_with_next_sentence": true
    },
    {
        "source_sentence": "何等外道分別見種種異相名涅槃？",
        "from": "T32n1640_001:0157a26_17",
        "context_with_next_sentence": true
    },
    {
        "source_sentence": "答曰：",
        "from": "T32n1640_001:0157a27_1",
        "context_with_next_sentence": true
    },
    {
        "source_sentence": "第六裸形外道論師說。",
        "from": "T32n1640_001:0157a27_11",
        "context_with_next_sentence": true
    },
    {
        "source_sentence": "問曰：",
        "from": "T32n1640_001:0157a28_2",
        "context_with_next_sentence": true
    },
    {
        "source_sentence": "何等外道說見一切法自相同相名涅槃？",
        "from": "T32n1640_001:0157a29_1",
        "context_with_next_sentence": true
    },
    {
        "source_sentence": "答曰：",
        "from": "T32n1640_001:0157a29_4",
        "context_with_next_sentence": true
    },
    {
        "source_sentence": "第七外道毘世師論師作如是說，謂地、水、火、風、虛空、微塵、物、功德、業、勝等十種法常故，和合而生一切世間知無知物。",
        "from": "T32n1640_001:0157b02_14",
        "context_with_next_sentence": true
    },
    {
        "source_sentence": "從二微塵次第生一切法。",
        "from": "T32n1640_001:0157b03_6",
        "context_with_next_sentence": true
    },
    {
        "source_sentence": "無彼者無和合者，無和合者即是離散，散者即是涅槃。",
        "from": "T32n1640_001:0157b04_11",
        "context_with_next_sentence": true
    },
    {
        "source_sentence": "是故毘世師論師說，微塵是常能生一切物是涅槃因。",
        "from": "T32n1640_001:0157b05_15",
        "context_with_next_sentence": true
    },
    {
        "source_sentence": "問曰：",
        "from": "T32n1640_001:0157b06_2",
        "context_with_next_sentence": true
    },
    {
        "source_sentence": "何等外道說身盡福德盡名為涅槃？",
        "from": "T32n1640_001:0157b06_17",
        "context_with_next_sentence": true
    },
    {
        "source_sentence": "答曰：",
        "from": "T32n1640_001:0157b07_1",
        "context_with_next_sentence": true
    },
    {
        "source_sentence": "第八苦行論師說。",
        "from": "T32n1640_001:0157b07_9",
        "context_with_next_sentence": true
    },
    {
        "source_sentence": "問曰：",
        "from": "T32n1640_001:0157b08_2",
        "context_with_next_sentence": true
    },
    {
        "source_sentence": "何等外道說自性人命轉變名涅槃？",
        "from": "T32n1640_001:0157b08_17",
        "context_with_next_sentence": true
    },
    {
        "source_sentence": "答曰：",
        "from": "T32n1640_001:0157b09_2",
        "context_with_next_sentence": true
    },
    {
        "source_sentence": "第九外道女人眷屬論師說，摩醯首羅作八女人，一名阿提𠊷、二名提𠊷、三名蘇羅婆、四名毘那多、五名迦毘羅、六名摩㝹、七名伊羅、八名歌頭。",
        "from": "T32n1640_001:0157b12_8",
        "context_with_next_sentence": true
    },
    {
        "source_sentence": "阿提𠊷生諸天，提𠊷作阿脩羅，蘇羅婆生諸龍，毘那多生諸鳥，迦毘羅生四足，摩㝹生人，伊羅生一切穀子，歌頭生一切蛇蝎蚊虻蠅蚤蚰蜒百足等，如是知者名為涅槃。",
        "from": "T32n1640_001:0157b16_5",
        "context_with_next_sentence": true
    },
    {
        "source_sentence": "是故女人眷屬論師說，女人是常名涅槃因。",
        "from": "T32n1640_001:0157b17_5",
        "context_with_next_sentence": true
    },
    {
        "source_sentence": "問曰：",
        "from": "T32n1640_001:0157b18_2",
        "context_with_next_sentence": true
    },
    {
        "source_sentence": "何等外道說罪福盡德亦盡故名涅槃？",
        "from": "T32n1640_001:0157b19_1",
        "context_with_next_sentence": true
    },
    {
        "source_sentence": "答曰：",
        "from": "T32n1640_001:0157b20_2",
        "context_with_next_sentence": true
    },
    {
        "source_sentence": "第十外道行苦行論師說。",
        "from": "T32n1640_001:0157b20_13",
        "context_with_next_sentence": true
    },
    {
        "source_sentence": "問曰：",
        "from": "T32n1640_001:0157b21_2",
        "context_with_next_sentence": true
    },
    {
        "source_sentence": "何等外道說煩惱盡故依智名涅槃？",
        "from": "T32n1640_001:0157b21_17",
        "context_with_next_sentence": true
    },
    {
        "source_sentence": "答曰：",
        "from": "T32n1640_001:0157b22_2",
        "context_with_next_sentence": true
    },
    {
        "source_sentence": "第十一外道淨眼論師作如是說。",
        "from": "T32n1640_001:0157b22_16",
        "context_with_next_sentence": true
    },
    {
        "source_sentence": "問曰：",
        "from": "T32n1640_001:0157b23_2",
        "context_with_next_sentence": true
    },
    {
        "source_sentence": "何等外道說見自在天造作眾生名涅槃？",
        "from": "T32n1640_001:0157b24_1",
        "context_with_next_sentence": true
    },
    {
        "source_sentence": "答曰：",
        "from": "T32n1640_001:0157b25_2",
        "context_with_next_sentence": true
    },
    {
        "source_sentence": "第十二外道摩陀羅論師言，那羅延論師說：",
        "from": "T32n1640_001:0157b26_2",
        "context_with_next_sentence": true
    },
    {
        "source_sentence": "我造一切物，我於一切眾生中最勝，我生一切世間有命無命物，我是一切山中大須彌山王，我是一切水中大海，我是一切藥中穀，我是一切仙人中迦毘羅牟尼。",
        "from": "T32n1640_001:0157b29_16",
        "context_with_next_sentence": true
    },
    {
        "source_sentence": "若人至心以水草華果供養我，我不失彼人、彼人不失我。",
        "from": "T32n1640_001:0157c02_3",
        "context_with_next_sentence": true
    },
    {
        "source_sentence": "摩陀羅論師說，那羅延論師言：",
        "from": "T32n1640_001:0157c02_17",
        "context_with_next_sentence": true
    },
    {
        "source_sentence": "一切物從我作生、還沒彼處名為涅槃，是故名常是涅槃因。",
        "from": "T32n1640_001:0157c04_4",
        "context_with_next_sentence": true
    },
    {
        "source_sentence": "問曰：",
        "from": "T32n1640_001:0157c05_2",
        "context_with_next_sentence": true
    },
    {
        "source_sentence": "何等外道說眾生遞共因生名涅槃？",
        "from": "T32n1640_001:0157c05_17",
        "context_with_next_sentence": true
    },
    {
        "source_sentence": "答曰：",
        "from": "T32n1640_001:0157c06_2",
        "context_with_next_sentence": true
    },
    {
        "source_sentence": "第十三外道尼犍子論師作如是說，初生一男共一女，彼二和合能生一切有命無命等物。",
        "from": "T32n1640_001:0157c08_4",
        "context_with_next_sentence": true
    },
    {
        "source_sentence": "後時離散還沒彼處，名為涅槃。",
        "from": "T32n1640_001:0157c08_18",
        "context_with_next_sentence": true
    },
    {
        "source_sentence": "是故尼犍子論師說，男女和合生一切物名涅槃因。",
        "from": "T32n1640_001:0157c10_2",
        "context_with_next_sentence": true
    },
    {
        "source_sentence": "問曰：",
        "from": "T32n1640_001:0157c11_2",
        "context_with_next_sentence": true
    },
    {
        "source_sentence": "何等外道說證諦道名涅槃因？",
        "from": "T32n1640_001:0157c11_15",
        "context_with_next_sentence": true
    },
    {
        "source_sentence": "答曰：",
        "from": "T32n1640_001:0157c12_2",
        "context_with_next_sentence": true
    },
    {
        "source_sentence": "第十四外道僧佉論師說，二十五諦，自性因生諸眾生是涅槃因。",
        "from": "T32n1640_001:0157c13_10",
        "context_with_next_sentence": true
    },
    {
        "source_sentence": "自性是常，故從自性生大，從大生意，從意生智，從智生五分，從五分生五知根，從五知根生五業根，從五業根生五大。",
        "from": "T32n1640_001:0157c16_4",
        "context_with_next_sentence": true
    },
    {
        "source_sentence": "是故論中說，隨何等何等性修行二十五諦，如實知從自性生還入自性，能離一切生死得涅槃。",
        "from": "T32n1640_001:0157c18_7",
        "context_with_next_sentence": true
    },
    {
        "source_sentence": "如是從自性生一切眾生，是故外道僧佉說，自性是常能生諸法是涅槃因。",
        "from": "T32n1640_001:0157c20_2",
        "context_with_next_sentence": true
    },
    {
        "source_sentence": "問曰：",
        "from": "T32n1640_001:0157c21_2",
        "context_with_next_sentence": true
    },
    {
        "source_sentence": "何等外道說有作所作而共和合名涅槃？",
        "from": "T32n1640_001:0157c22_1",
        "context_with_next_sentence": true
    },
    {
        "source_sentence": "答曰：",
        "from": "T32n1640_001:0157c23_2",
        "context_with_next_sentence": true
    },
    {
        "source_sentence": "第十五外道摩醯首羅論師作如是說，果是那羅延所作，梵天是因。",
        "from": "T32n1640_001:0157c24_12",
        "context_with_next_sentence": true
    },
    {
        "source_sentence": "摩醯首羅一體三分，所謂梵天、那羅延、摩醯首羅。",
        "from": "T32n1640_001:0157c25_16",
        "context_with_next_sentence": true
    },
    {
        "source_sentence": "地是依處，地主是摩醯首羅天。",
        "from": "T32n1640_001:0157c26_8",
        "context_with_next_sentence": true
    },
    {
        "source_sentence": "於三界中所有一切命非命物，皆是摩醯首羅天生。",
        "from": "T32n1640_001:0157c27_12",
        "context_with_next_sentence": true
    },
    {
        "source_sentence": "摩醯首羅身者，虛空是頭、地是身、水是尿、山是糞、一切眾生是腹中虫、風是命、火是煖、罪福是業。",
        "from": "T32n1640_001:0157c29_17",
        "context_with_next_sentence": true
    },
    {
        "source_sentence": "是八種是摩醯首羅身。",
        "from": "T32n1640_001:0158a01_7",
        "context_with_next_sentence": true
    },
    {
        "source_sentence": "自在天是生滅因，一切從自在天生、從自在天滅，名為涅槃。",
        "from": "T32n1640_001:0158a02_15",
        "context_with_next_sentence": true
    },
    {
        "source_sentence": "是故摩醯首羅論師說，自在天常生一切物是涅槃因。",
        "from": "T32n1640_001:0158a03_18",
        "context_with_next_sentence": true
    },
    {
        "source_sentence": "問曰：",
        "from": "T32n1640_001:0158a04_2",
        "context_with_next_sentence": true
    },
    {
        "source_sentence": "何等外道說一切物自然而生名涅槃？",
        "from": "T32n1640_001:0158a04_18",
        "context_with_next_sentence": true
    },
    {
        "source_sentence": "答曰：",
        "from": "T32n1640_001:0158a05_2",
        "context_with_next_sentence": true
    },
    {
        "source_sentence": "第十六外道無因論師作如是說，無因無緣生一切物，無染因、無淨因。",
        "from": "T32n1640_001:0158a06_14",
        "context_with_next_sentence": true
    },
    {
        "source_sentence": "《我論》中說：",
        "from": "T32n1640_001:0158a06_21",
        "context_with_next_sentence": true
    },
    {
        "source_sentence": "如棘刺針無人作、孔雀等種種畫色皆無人作，自然而有不從因生，名為涅槃。",
        "from": "T32n1640_001:0158a08_13",
        "context_with_next_sentence": true
    },
    {
        "source_sentence": "是故無因論師說，自然是常生一切物是涅槃因。",
        "from": "T32n1640_001:0158a09_15",
        "context_with_next_sentence": true
    },
    {
        "source_sentence": "問曰：",
        "from": "T32n1640_001:0158a10_2",
        "context_with_next_sentence": true
    },
    {
        "source_sentence": "何等外道說諸物皆是時作名涅槃？",
        "from": "T32n1640_001:0158a10_17",
        "context_with_next_sentence": true
    },
    {
        "source_sentence": "答曰：",
        "from": "T32n1640_001:0158a11_2",
        "context_with_next_sentence": true
    },
    {
        "source_sentence": "第十七外道時散論師作如是說，時熟一切大、時作一切物、時散一切物。",
        "from": "T32n1640_001:0158a12_15",
        "context_with_next_sentence": true
    },
    {
        "source_sentence": "是故《我論》中說：",
        "from": "T32n1640_001:0158a13_2",
        "context_with_next_sentence": true
    },
    {
        "source_sentence": "如被百箭射時不到不死，時到則小草觸即死。",
        "from": "T32n1640_001:0158a14_3",
        "context_with_next_sentence": true
    },
    {
        "source_sentence": "一切物時生、一切物時熟、一切物時滅，時不可過。",
        "from": "T32n1640_001:0158a15_6",
        "context_with_next_sentence": true
    },
    {
        "source_sentence": "是故時論師說，時是常生一切物名涅槃因。",
        "from": "T32n1640_001:0158a16_6",
        "context_with_next_sentence": true
    },
    {
        "source_sentence": "問曰：",
        "from": "T32n1640_001:0158a17_2",
        "context_with_next_sentence": true
    },
    {
        "source_sentence": "何等外道說見有物名涅槃？",
        "from": "T32n1640_001:0158a17_14",
        "context_with_next_sentence": true
    },
    {
        "source_sentence": "答曰：",
        "from": "T32n1640_001:0158a18_2",
        "context_with_next_sentence": true
    },
    {
        "source_sentence": "第十八外道服水論師作如是說，水是萬物根本。",
        "from": "T32n1640_001:0158a19_4",
        "context_with_next_sentence": true
    },
    {
        "source_sentence": "水能生天地、生有命無命一切物，下至阿鼻地獄上至阿迦尼吒天皆水為主。",
        "from": "T32n1640_001:0158a20_17",
        "context_with_next_sentence": true
    },
    {
        "source_sentence": "水能生物、水能壞物，名為涅槃。",
        "from": "T32n1640_001:0158a21_14",
        "context_with_next_sentence": true
    },
    {
        "source_sentence": "是故外道服水論師說，水是常名涅槃因。",
        "from": "T32n1640_001:0158a22_12",
        "context_with_next_sentence": true
    },
    {
        "source_sentence": "問曰：",
        "from": "T32n1640_001:0158a23_2",
        "context_with_next_sentence": true
    },
    {
        "source_sentence": "何等外道說見無物名涅槃因？",
        "from": "T32n1640_001:0158a23_15",
        "context_with_next_sentence": true
    },
    {
        "source_sentence": "答曰：",
        "from": "T32n1640_001:0158a23_18",
        "context_with_next_sentence": true
    },
    {
        "source_sentence": "第十九外道口力論師說，虛空是萬物因。",
        "from": "T32n1640_001:0158a24_16",
        "context_with_next_sentence": true
    },
    {
        "source_sentence": "最初生虛空，從虛空生風，從風生火，從火生煖，煖生水，水即凍凌堅作地，從地生種種藥草，從種種藥草生五穀，從五穀生命。",
        "from": "T32n1640_001:0158a27_14",
        "context_with_next_sentence": true
    },
    {
        "source_sentence": "是故《我論》中說：",
        "from": "T32n1640_001:0158a28_2",
        "context_with_next_sentence": true
    },
    {
        "source_sentence": "命者是食，後時還沒虛空名涅槃。",
        "from": "T32n1640_001:0158a28_17",
        "context_with_next_sentence": true
    },
    {
        "source_sentence": "是故外道口力論師說，虛空是常名涅槃因。",
        "from": "T32n1640_001:0158a29_16",
        "context_with_next_sentence": true
    },
    {
        "source_sentence": "問曰：",
        "from": "T32n1640_001:0158b01_2",
        "context_with_next_sentence": true
    },
    {
        "source_sentence": "何等外道說見有無物是涅槃因？",
        "from": "T32n1640_001:0158b01_16",
        "context_with_next_sentence": true
    },
    {
        "source_sentence": "答曰：",
        "from": "T32n1640_001:0158b02_2",
        "context_with_next_sentence": true
    },
    {
        "source_sentence": "第二十外道本生安荼論師說，本無日月星辰、虛空及地，唯有大水。",
        "from": "T32n1640_001:0158b03_13",
        "context_with_next_sentence": true
    },
    {
        "source_sentence": "時大安荼生如雞子，周匝金色，時熟破為二段，一段在上作天、一段在下作地，彼二中間生梵天，名一切眾生祖公，作一切有命無命物。",
        "from": "T32n1640_001:0158b06_13",
        "context_with_next_sentence": true
    },
    {
        "source_sentence": "如是有命無命等物散沒彼處，名涅槃。",
        "from": "T32n1640_001:0158b07_11",
        "context_with_next_sentence": true
    },
    {
        "source_sentence": "是故外道安荼論師說，大安荼出生梵天是常名涅槃因。",
        "from": "T32n1640_001:0158b08_16",
        "context_with_next_sentence": true
    },
    {
        "source_sentence": "提婆菩薩釋楞伽經中外道小乘涅槃論",
        "from": "T32n1640_001:0158b09_100",
        "context_with_next_sentence": false
    }
]