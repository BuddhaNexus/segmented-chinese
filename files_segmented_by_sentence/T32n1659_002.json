[
    {
        "source_sentence": "發菩提心經論卷下",
        "from": "T32n1659_002:0513a15_0",
        "context_with_next_sentence": true
    },
    {
        "source_sentence": "天親菩薩造",
        "from": "T32n1659_002:0513a17_0",
        "context_with_next_sentence": true
    },
    {
        "source_sentence": "後秦龜茲國三藏鳩摩羅什譯",
        "from": "T32n1659_002:0513a18_0",
        "context_with_next_sentence": true
    },
    {
        "source_sentence": "7 毘梨耶波羅蜜品毘梨耶波羅蜜品第七云何菩薩修行精進？",
        "from": "T32n1659_002:0513a20_8",
        "context_with_next_sentence": true
    },
    {
        "source_sentence": "精進若為自利他利及二俱利，如是精進則能莊嚴菩提之道。",
        "from": "T32n1659_002:0513a21_16",
        "context_with_next_sentence": true
    },
    {
        "source_sentence": "菩薩為欲調伏眾生令離苦惱，故修精進。",
        "from": "T32n1659_002:0513a22_16",
        "context_with_next_sentence": true
    },
    {
        "source_sentence": "修精進者，於一切時常勤修集清淨梵行，捨離怠慢心不放逸，於諸艱難不饒益事，心常精勤終不退沒，是名菩薩初精進心。",
        "from": "T32n1659_002:0513a25_14",
        "context_with_next_sentence": true
    },
    {
        "source_sentence": "修精進故，能得世間出世間上妙善法，是名自利。",
        "from": "T32n1659_002:0513a26_16",
        "context_with_next_sentence": true
    },
    {
        "source_sentence": "教化眾生令勤修善，是名利他。",
        "from": "T32n1659_002:0513a27_11",
        "context_with_next_sentence": true
    },
    {
        "source_sentence": "以己所修菩提正因，化諸眾生令同己利，是名俱利。",
        "from": "T32n1659_002:0513a28_16",
        "context_with_next_sentence": true
    },
    {
        "source_sentence": "因修精進，獲得轉勝清淨妙果，超越諸地乃至速成正覺，是名莊嚴菩提之道。",
        "from": "T32n1659_002:0513b01_12",
        "context_with_next_sentence": true
    },
    {
        "source_sentence": "精進有二種，一者為求無上道故、二者廣欲拔濟眾苦而起精進。",
        "from": "T32n1659_002:0513b03_2",
        "context_with_next_sentence": true
    },
    {
        "source_sentence": "菩薩成就十念，乃能發心勤行精進。",
        "from": "T32n1659_002:0513b03_18",
        "context_with_next_sentence": true
    },
    {
        "source_sentence": "云何十念？",
        "from": "T32n1659_002:0513b04_4",
        "context_with_next_sentence": true
    },
    {
        "source_sentence": "一者念佛無量功德、二者念法不思議解脫、三者念僧清淨無染、四者念行大慈安立眾生、五者念行大悲拔濟眾苦、六者念正定聚勸樂修善、七者念邪定聚拔令反本、八者念諸餓鬼飢渴熱惱、九者念諸畜生長受眾苦、十者念諸地獄備受燒煮。",
        "from": "T32n1659_002:0513b09_15",
        "context_with_next_sentence": true
    },
    {
        "source_sentence": "菩薩如是思惟十念，三寶功德我當修集，慈悲正定我當勸勵，邪定眾生三惡道苦我當拔濟。",
        "from": "T32n1659_002:0513b11_17",
        "context_with_next_sentence": true
    },
    {
        "source_sentence": "如是思惟專念不亂，日夜勤修無有休廢，是名能起正念精進。",
        "from": "T32n1659_002:0513b13_6",
        "context_with_next_sentence": true
    },
    {
        "source_sentence": "菩薩精進復有四事，所謂修行四正勤道，未生惡法遮令不起、已生惡法速令除斷、未生善法方便令生、已生善法修滿增廣。",
        "from": "T32n1659_002:0513b16_4",
        "context_with_next_sentence": true
    },
    {
        "source_sentence": "菩薩如是修四正勤道而無休息，是名精進。",
        "from": "T32n1659_002:0513b17_4",
        "context_with_next_sentence": true
    },
    {
        "source_sentence": "是勤精進，能壞一切諸煩惱界，增長無上菩提正因。",
        "from": "T32n1659_002:0513b18_7",
        "context_with_next_sentence": true
    },
    {
        "source_sentence": "菩薩若能受於一切身心大苦，為欲安立諸眾生故而不疲惓，是名精進。",
        "from": "T32n1659_002:0513b20_1",
        "context_with_next_sentence": true
    },
    {
        "source_sentence": "菩薩遠離惡時諂曲邪精進已，修正精進，所謂修信、施、戒、忍、定、慧、慈悲喜捨，欲作已作當作至心常行精進無悔，於諸善法及拔濟眾苦如救頭然心不退沒，是名精進。",
        "from": "T32n1659_002:0513b23_16",
        "context_with_next_sentence": true
    },
    {
        "source_sentence": "菩薩雖復不惜身命，然為拔濟眾苦救護正法當應愛惜、不捨威儀常修善法。",
        "from": "T32n1659_002:0513b25_12",
        "context_with_next_sentence": true
    },
    {
        "source_sentence": "修善法時心無懈怠，失身命時不捨如法，是名菩薩修菩提道勤行精進。",
        "from": "T32n1659_002:0513b27_5",
        "context_with_next_sentence": true
    },
    {
        "source_sentence": "懈怠之人不能一時一切布施，不能持戒、忍於眾苦、勤行精進、攝心念定、分別善惡。",
        "from": "T32n1659_002:0513b29_2",
        "context_with_next_sentence": true
    },
    {
        "source_sentence": "是故說言六波羅蜜，因於精進而得增長。",
        "from": "T32n1659_002:0513c01_1",
        "context_with_next_sentence": true
    },
    {
        "source_sentence": "若菩薩摩訶薩精進增上，則能疾得阿耨多羅三藐三菩提。",
        "from": "T32n1659_002:0513c02_7",
        "context_with_next_sentence": true
    },
    {
        "source_sentence": "菩薩發大莊嚴而起精進，復有四事，一者發大莊嚴、二者積集勇健、三者修諸善根、四者教化眾生。",
        "from": "T32n1659_002:0513c04_12",
        "context_with_next_sentence": true
    },
    {
        "source_sentence": "云何菩薩發大莊嚴？",
        "from": "T32n1659_002:0513c05_2",
        "context_with_next_sentence": true
    },
    {
        "source_sentence": "於諸生死心能堪忍不計劫數，於無量無邊百千萬億那由他恒河沙阿僧祇劫當成佛道心不疲倦，是名不懈莊嚴精進。",
        "from": "T32n1659_002:0513c07_16",
        "context_with_next_sentence": true
    },
    {
        "source_sentence": "菩薩積集勇健而起精進，若三千大千世界滿中盛火，為見佛故、為聞法故、為安止眾生於善法故，要當從是火中而過；",
        "from": "T32n1659_002:0513c10_11",
        "context_with_next_sentence": true
    },
    {
        "source_sentence": "為調伏眾生，心善安止於大悲中，是名勇健精進。",
        "from": "T32n1659_002:0513c11_13",
        "context_with_next_sentence": true
    },
    {
        "source_sentence": "菩薩修習善根而起精進，如所發起一切善根，悉以迴向阿耨多羅三藐三菩提，為欲成就一切智故，是名修習善根精進。",
        "from": "T32n1659_002:0513c14_8",
        "context_with_next_sentence": true
    },
    {
        "source_sentence": "菩薩教化眾生而起精進，眾生之性不可稱計，無量無邊同虛空界，菩薩立誓我當度之無有遺餘，為欲化度勤行精進，是名教化精進。",
        "from": "T32n1659_002:0513c17_10",
        "context_with_next_sentence": true
    },
    {
        "source_sentence": "取要言之，菩薩修助道功德助無上智慧，修集佛法而起精進。",
        "from": "T32n1659_002:0513c18_18",
        "context_with_next_sentence": true
    },
    {
        "source_sentence": "諸佛功德無量無邊，菩薩摩訶薩發大莊嚴所行精進亦復如是無量無邊。",
        "from": "T32n1659_002:0513c20_12",
        "context_with_next_sentence": true
    },
    {
        "source_sentence": "菩薩摩訶薩修行精進無離欲心拔眾苦故，是則具足毘梨耶波羅蜜。",
        "from": "T32n1659_002:0513c22_5",
        "context_with_next_sentence": true
    },
    {
        "source_sentence": "8 禪那波羅蜜品發菩提心經論禪那波羅蜜品第八云何菩薩修習禪定？",
        "from": "T32n1659_002:0513c24_8",
        "context_with_next_sentence": true
    },
    {
        "source_sentence": "禪定若為自利他利及二俱利，如是禪定則能莊嚴菩提之道。",
        "from": "T32n1659_002:0513c25_16",
        "context_with_next_sentence": true
    },
    {
        "source_sentence": "菩薩為欲調伏眾生令離苦惱，故修禪定。",
        "from": "T32n1659_002:0513c26_16",
        "context_with_next_sentence": true
    },
    {
        "source_sentence": "修禪定者，善攝其心，一切亂想不令妄干，行住坐臥係念在前，逆順觀察髑髏頂脊、臂肘胸脇、髖髀脛踝，安般數息，是名菩薩初修定心。",
        "from": "T32n1659_002:0513c29_20",
        "context_with_next_sentence": true
    },
    {
        "source_sentence": "修禪定故，不受眾惡心常悅樂，是名自利。",
        "from": "T32n1659_002:0514a01_18",
        "context_with_next_sentence": true
    },
    {
        "source_sentence": "教化眾生令修正念，是名利他。",
        "from": "T32n1659_002:0514a02_13",
        "context_with_next_sentence": true
    },
    {
        "source_sentence": "以己所修清淨三昧離惡覺觀，化諸眾生令同己利，是名俱利。",
        "from": "T32n1659_002:0514a04_2",
        "context_with_next_sentence": true
    },
    {
        "source_sentence": "因修禪定，獲得八解乃至首楞嚴金剛三昧，是名莊嚴菩提之道。",
        "from": "T32n1659_002:0514a05_11",
        "context_with_next_sentence": true
    },
    {
        "source_sentence": "禪定由三法生。",
        "from": "T32n1659_002:0514a05_18",
        "context_with_next_sentence": true
    },
    {
        "source_sentence": "云何為三？",
        "from": "T32n1659_002:0514a06_4",
        "context_with_next_sentence": true
    },
    {
        "source_sentence": "一從聞慧、二從思慧、三從修慧，從是三法漸漸而生一切三昧。",
        "from": "T32n1659_002:0514a07_11",
        "context_with_next_sentence": true
    },
    {
        "source_sentence": "云何聞慧？",
        "from": "T32n1659_002:0514a07_16",
        "context_with_next_sentence": true
    },
    {
        "source_sentence": "如所聞法心常愛樂，復作是念：",
        "from": "T32n1659_002:0514a08_11",
        "context_with_next_sentence": true
    },
    {
        "source_sentence": "無礙解脫等諸佛法，要因多聞而得成就。",
        "from": "T32n1659_002:0514a09_10",
        "context_with_next_sentence": true
    },
    {
        "source_sentence": "作是念已，於一切求法時轉加精勤，日夜常樂聽法無有厭足，是名聞慧。",
        "from": "T32n1659_002:0514a11_4",
        "context_with_next_sentence": true
    },
    {
        "source_sentence": "云何思慧？",
        "from": "T32n1659_002:0514a11_9",
        "context_with_next_sentence": true
    },
    {
        "source_sentence": "思念觀察一切有為法如實相，所謂無常苦空無我不淨，念念生滅不久敗壞。",
        "from": "T32n1659_002:0514a13_4",
        "context_with_next_sentence": true
    },
    {
        "source_sentence": "而諸眾生憂悲苦惱憎愛所繫，但為貪恚癡火所然，增長後世苦惱大聚，無有實性猶如幻化。",
        "from": "T32n1659_002:0514a15_6",
        "context_with_next_sentence": true
    },
    {
        "source_sentence": "見如是已，於一切有為法即生厭離，轉加精勤趣佛智慧，思惟如來智慧不可思議不可稱量，有大勢力無能勝者，能至無畏安隱大城不復轉還，能救無量苦惱眾生。",
        "from": "T32n1659_002:0514a19_3",
        "context_with_next_sentence": true
    },
    {
        "source_sentence": "如是知見佛無量智，見有為法無量苦惱，志願進求無上大乘，是名思慧。",
        "from": "T32n1659_002:0514a20_16",
        "context_with_next_sentence": true
    },
    {
        "source_sentence": "云何修慧？",
        "from": "T32n1659_002:0514a21_2",
        "context_with_next_sentence": true
    },
    {
        "source_sentence": "從初骨觀乃至阿耨多羅三藐三菩提，皆名修慧。",
        "from": "T32n1659_002:0514a22_4",
        "context_with_next_sentence": true
    },
    {
        "source_sentence": "離欲不善法、有覺有觀、離生喜樂入初禪。",
        "from": "T32n1659_002:0514a23_3",
        "context_with_next_sentence": true
    },
    {
        "source_sentence": "滅覺觀、內清淨、心一處、無覺無觀、定生喜樂入二禪。",
        "from": "T32n1659_002:0514a24_6",
        "context_with_next_sentence": true
    },
    {
        "source_sentence": "離喜故行捨、心念安慧、身受樂、諸賢聖能說能捨，常念受樂入三禪。",
        "from": "T32n1659_002:0514a25_17",
        "context_with_next_sentence": true
    },
    {
        "source_sentence": "斷苦斷樂故、先滅憂喜故，不苦不樂行捨念淨入四禪。",
        "from": "T32n1659_002:0514a27_3",
        "context_with_next_sentence": true
    },
    {
        "source_sentence": "過一切色相、滅一切有對相，不念一切別異相故，知無邊虛空，即入虛空無色定處。",
        "from": "T32n1659_002:0514a29_1",
        "context_with_next_sentence": true
    },
    {
        "source_sentence": "過一切虛空相，知無邊識，即入無色識定處。",
        "from": "T32n1659_002:0514b01_2",
        "context_with_next_sentence": true
    },
    {
        "source_sentence": "過一切識相，知無所有，即入無所有無色定處。",
        "from": "T32n1659_002:0514b02_4",
        "context_with_next_sentence": true
    },
    {
        "source_sentence": "過一切無所有處，知非有想非無想安隱，即入無色非有想非無想處。",
        "from": "T32n1659_002:0514b03_15",
        "context_with_next_sentence": true
    },
    {
        "source_sentence": "但隨順諸法行故而不樂著，求無上乘成最正覺，是名修慧。",
        "from": "T32n1659_002:0514b05_3",
        "context_with_next_sentence": true
    },
    {
        "source_sentence": "菩薩從是聞思修慧，精勤攝心，則能成就通、明、三昧、禪那波羅蜜。",
        "from": "T32n1659_002:0514b06_15",
        "context_with_next_sentence": true
    },
    {
        "source_sentence": "復次，菩薩修定復有十法行，不與聲聞辟支佛共。",
        "from": "T32n1659_002:0514b08_2",
        "context_with_next_sentence": true
    },
    {
        "source_sentence": "何等十？",
        "from": "T32n1659_002:0514b08_6",
        "context_with_next_sentence": true
    },
    {
        "source_sentence": "一者修定無有吾我，具足如來諸禪定故。",
        "from": "T32n1659_002:0514b09_4",
        "context_with_next_sentence": true
    },
    {
        "source_sentence": "二者修定不味不著，捨離染心不求己樂故。",
        "from": "T32n1659_002:0514b10_4",
        "context_with_next_sentence": true
    },
    {
        "source_sentence": "三者修定具諸通業，為知眾生諸心行故。",
        "from": "T32n1659_002:0514b11_3",
        "context_with_next_sentence": true
    },
    {
        "source_sentence": "四者修定為知眾心，度脫一切諸眾生故。",
        "from": "T32n1659_002:0514b12_2",
        "context_with_next_sentence": true
    },
    {
        "source_sentence": "五者修定行於大悲，斷諸眾生煩惱結故。",
        "from": "T32n1659_002:0514b13_1",
        "context_with_next_sentence": true
    },
    {
        "source_sentence": "六者修定諸禪三昧，善知入出過於三界故。",
        "from": "T32n1659_002:0514b14_1",
        "context_with_next_sentence": true
    },
    {
        "source_sentence": "七者修定常得自在，具足一切諸善法故。",
        "from": "T32n1659_002:0514b14_19",
        "context_with_next_sentence": true
    },
    {
        "source_sentence": "八者修定其心寂滅，勝於二乘諸禪三昧故。",
        "from": "T32n1659_002:0514b15_18",
        "context_with_next_sentence": true
    },
    {
        "source_sentence": "九者修定常入智慧，過諸世間到彼岸故。",
        "from": "T32n1659_002:0514b16_17",
        "context_with_next_sentence": true
    },
    {
        "source_sentence": "十者修定能興正法，紹隆三寶使不斷絕故。",
        "from": "T32n1659_002:0514b17_17",
        "context_with_next_sentence": true
    },
    {
        "source_sentence": "如是定者，不與聲聞辟支佛共。",
        "from": "T32n1659_002:0514b18_12",
        "context_with_next_sentence": true
    },
    {
        "source_sentence": "復次，為知一切眾生煩惱心故，是故修集諸禪定法助成住心，令此禪定住平等心，是名為定。",
        "from": "T32n1659_002:0514b20_16",
        "context_with_next_sentence": true
    },
    {
        "source_sentence": "如是等定，則等於空、無相、無願無作。",
        "from": "T32n1659_002:0514b21_15",
        "context_with_next_sentence": true
    },
    {
        "source_sentence": "空無相無願無作等者則眾生等，眾生等者則諸法等，入如是等是名為定。",
        "from": "T32n1659_002:0514b23_7",
        "context_with_next_sentence": true
    },
    {
        "source_sentence": "復次，菩薩雖隨世行不雜於世，捨世八法滅一切結，遠離憒閙樂於獨處。",
        "from": "T32n1659_002:0514b25_1",
        "context_with_next_sentence": true
    },
    {
        "source_sentence": "菩薩如是修行禪定，心安止住離世所作。",
        "from": "T32n1659_002:0514b25_19",
        "context_with_next_sentence": true
    },
    {
        "source_sentence": "復次，菩薩修定，具諸通智方便慧故。",
        "from": "T32n1659_002:0514b26_16",
        "context_with_next_sentence": true
    },
    {
        "source_sentence": "云何為通？",
        "from": "T32n1659_002:0514b27_2",
        "context_with_next_sentence": true
    },
    {
        "source_sentence": "云何為智？",
        "from": "T32n1659_002:0514b27_7",
        "context_with_next_sentence": true
    },
    {
        "source_sentence": "若見色相、若聞音聲、若知他心、若念過去、若能遍至諸佛世界，是名為通。",
        "from": "T32n1659_002:0514b28_20",
        "context_with_next_sentence": true
    },
    {
        "source_sentence": "若知色即法性，解了音聲心行性相寂滅三世平等，知諸佛界同虛空相而不證滅盡，是名為智。",
        "from": "T32n1659_002:0514c02_3",
        "context_with_next_sentence": true
    },
    {
        "source_sentence": "云何方便？",
        "from": "T32n1659_002:0514c02_8",
        "context_with_next_sentence": true
    },
    {
        "source_sentence": "云何為慧？",
        "from": "T32n1659_002:0514c02_13",
        "context_with_next_sentence": true
    },
    {
        "source_sentence": "入禪定時生大慈悲不捨誓願，心如金剛，觀諸佛世界，莊嚴菩提道場，是名方便。",
        "from": "T32n1659_002:0514c04_10",
        "context_with_next_sentence": true
    },
    {
        "source_sentence": "其心永寂，無我無眾生，思惟諸法本性不亂，見諸佛界同於虛空，觀所莊嚴同於寂滅，是名為慧。",
        "from": "T32n1659_002:0514c06_13",
        "context_with_next_sentence": true
    },
    {
        "source_sentence": "是名菩薩修行禪定，通智方便慧故差別，四事俱行，得近阿耨多羅三藐三菩提。",
        "from": "T32n1659_002:0514c08_9",
        "context_with_next_sentence": true
    },
    {
        "source_sentence": "菩薩摩訶薩修行禪定，無餘惡心，以不動法故，是則具足禪那波羅蜜。",
        "from": "T32n1659_002:0514c10_2",
        "context_with_next_sentence": true
    },
    {
        "source_sentence": "9 般若波羅蜜品發菩提心經論般若波羅蜜品第九云何菩薩修習智慧？",
        "from": "T32n1659_002:0514c12_8",
        "context_with_next_sentence": true
    },
    {
        "source_sentence": "智慧若為自利他利及二俱利，如是智慧則能莊嚴菩提之道。",
        "from": "T32n1659_002:0514c13_16",
        "context_with_next_sentence": true
    },
    {
        "source_sentence": "菩薩為欲調伏眾生令離苦惱，故修智慧。",
        "from": "T32n1659_002:0514c14_16",
        "context_with_next_sentence": true
    },
    {
        "source_sentence": "修智慧者，悉學一切世間之事，捨貪瞋癡、建立慈心，憐愍饒益一切眾生，常念拔濟為作將導，能分別說正道邪道及善惡報，是名菩薩初智慧心。",
        "from": "T32n1659_002:0514c18_3",
        "context_with_next_sentence": true
    },
    {
        "source_sentence": "修智慧故遠離無明，除煩惱障及智慧障，是名自利。",
        "from": "T32n1659_002:0514c19_7",
        "context_with_next_sentence": true
    },
    {
        "source_sentence": "教化眾生令得調伏，是名利他。",
        "from": "T32n1659_002:0514c20_2",
        "context_with_next_sentence": true
    },
    {
        "source_sentence": "以己所修無上菩提，化諸眾生令同己利，是名俱利。",
        "from": "T32n1659_002:0514c21_6",
        "context_with_next_sentence": true
    },
    {
        "source_sentence": "因修智慧，獲得初地乃至薩婆若智，是名莊嚴菩提之道。",
        "from": "T32n1659_002:0514c22_11",
        "context_with_next_sentence": true
    },
    {
        "source_sentence": "菩薩修行智慧，有二十心能漸建立。",
        "from": "T32n1659_002:0514c23_8",
        "context_with_next_sentence": true
    },
    {
        "source_sentence": "何謂二十？",
        "from": "T32n1659_002:0514c23_13",
        "context_with_next_sentence": true
    },
    {
        "source_sentence": "當發善欲親近善友心、捨離憍慢不放逸心、隨順教誨樂聽法心、聞法無厭善思惟心、行四梵行修正智心、觀不淨行生厭離心、觀四真諦十六聖心、觀十二因緣修明慧心、聞諸波羅蜜念欲修集心、觀無常苦無我寂滅心、觀空無相無願無作心、觀陰界入多過患心、降伏煩惱非伴侶心、護諸善法自伴侶心、抑制惡法令除斷心、修習正法令增廣心、雖修二乘常捨離心、聞菩薩藏樂奉行心、自利利他隨順增進諸善業心、持真實行求一切佛法心。",
        "from": "T32n1659_002:0515a04_16",
        "context_with_next_sentence": true
    },
    {
        "source_sentence": "復次，菩薩修行智慧，復有十法善思惟心，不與聲聞辟支佛共。",
        "from": "T32n1659_002:0515a06_5",
        "context_with_next_sentence": true
    },
    {
        "source_sentence": "何謂為十？",
        "from": "T32n1659_002:0515a06_10",
        "context_with_next_sentence": true
    },
    {
        "source_sentence": "思惟分別定慧根本、思惟不捨斷常二邊、思惟因緣生起諸法、思惟無眾生我人壽命、思惟無三世去來住法、思惟無發行而不斷因果、思惟法空而殖善不懈、思惟無相而度眾生不廢、思惟無願而求菩提不離、思惟無作而現受身不捨。",
        "from": "T32n1659_002:0515a12_1",
        "context_with_next_sentence": true
    },
    {
        "source_sentence": "復次，菩薩復有十二善入法門。",
        "from": "T32n1659_002:0515a12_15",
        "context_with_next_sentence": true
    },
    {
        "source_sentence": "何謂十二？",
        "from": "T32n1659_002:0515a12_20",
        "context_with_next_sentence": true
    },
    {
        "source_sentence": "善入空等三昧而不取證、善入諸禪三昧而不隨禪生、善入諸通智而不證無漏法、善入內觀法而不證決定、善入觀一切眾生空寂而不捨大慈、善入觀一切眾生無我而不捨大悲、善入生諸惡趣而非業故生、善入離欲而不證離欲法、善入捨所欲樂而不捨法樂、善入捨一切戲論諸覺而不捨方便諸觀、善入思量有為法多過患而不捨有為、善入無為法清淨遠離而不住無為。",
        "from": "T32n1659_002:0515a21_12",
        "context_with_next_sentence": true
    },
    {
        "source_sentence": "菩薩能修一切善入法門，即能善解三世空無所有。",
        "from": "T32n1659_002:0515a22_16",
        "context_with_next_sentence": true
    },
    {
        "source_sentence": "若作是觀，觀三世空智慧力故，若於三世諸佛所種無量功德，悉以迴向無上菩提，是名菩薩善觀三世方便。",
        "from": "T32n1659_002:0515a25_6",
        "context_with_next_sentence": true
    },
    {
        "source_sentence": "復次，雖見過去盡法不至未來，而常修善精進不懈；",
        "from": "T32n1659_002:0515a26_10",
        "context_with_next_sentence": true
    },
    {
        "source_sentence": "觀未來法雖無生出，不捨精進願向菩提；",
        "from": "T32n1659_002:0515a27_10",
        "context_with_next_sentence": true
    },
    {
        "source_sentence": "觀現在法雖念念滅，其心不忘發趣菩提，是名菩薩觀三世方便。",
        "from": "T32n1659_002:0515a28_18",
        "context_with_next_sentence": true
    },
    {
        "source_sentence": "過去已滅、未來未至、現在不住，雖如是觀心心數法生滅散壞，而常不捨聚集善根助菩提法，是名菩薩觀三世方便。",
        "from": "T32n1659_002:0515b02_12",
        "context_with_next_sentence": true
    },
    {
        "source_sentence": "復次，菩薩觀一切善不善、我無我、實不實、空不空、世諦真諦、正定邪定、有為無為、有漏無漏、黑法白法、生死涅槃，如法界性一相無相，此中無法可名無相，亦無有法以為無相，是則名為一切法印不可壞印，於是印中亦無印相，是名真實智慧方便般若波羅蜜。",
        "from": "T32n1659_002:0515b08_10",
        "context_with_next_sentence": true
    },
    {
        "source_sentence": "發菩提心菩薩摩訶薩，應如是學、應如是行，如是行者即近阿耨多羅三藐三菩提。",
        "from": "T32n1659_002:0515b10_9",
        "context_with_next_sentence": true
    },
    {
        "source_sentence": "菩薩摩訶薩修行智慧心無所行，法性淨故，是則具足般若波羅蜜。",
        "from": "T32n1659_002:0515b12_1",
        "context_with_next_sentence": true
    },
    {
        "source_sentence": "10 如實法門品發菩提心經論如實法門品第十若善男子善女人修習六波羅蜜，求阿耨多羅三藐三菩提者，應離七法。",
        "from": "T32n1659_002:0515b15_12",
        "context_with_next_sentence": true
    },
    {
        "source_sentence": "何等為七？",
        "from": "T32n1659_002:0515b15_17",
        "context_with_next_sentence": true
    },
    {
        "source_sentence": "一者離惡知識。",
        "from": "T32n1659_002:0515b16_5",
        "context_with_next_sentence": true
    },
    {
        "source_sentence": "惡知識者，所謂教人捨離上信、上欲、上精進，集眾雜行。",
        "from": "T32n1659_002:0515b17_11",
        "context_with_next_sentence": true
    },
    {
        "source_sentence": "二者離於女色、貪著嗜欲、狎習世人而與執事。",
        "from": "T32n1659_002:0515b18_11",
        "context_with_next_sentence": true
    },
    {
        "source_sentence": "三者離於惡覺，自觀形容貪惜愛重，染著守護謂可久保。",
        "from": "T32n1659_002:0515b19_16",
        "context_with_next_sentence": true
    },
    {
        "source_sentence": "四者離於瞋恚暴慢嫉忌，興起諍訟壞亂善心。",
        "from": "T32n1659_002:0515b20_17",
        "context_with_next_sentence": true
    },
    {
        "source_sentence": "五者離於放逸憍慢懈怠，自恃小善輕蔑於人。",
        "from": "T32n1659_002:0515b21_18",
        "context_with_next_sentence": true
    },
    {
        "source_sentence": "六者離於外道書論，及世俗文頌綺飾言辭，非佛所說不應讚誦。",
        "from": "T32n1659_002:0515b23_8",
        "context_with_next_sentence": true
    },
    {
        "source_sentence": "七者不應親近邪見惡見。",
        "from": "T32n1659_002:0515b24_1",
        "context_with_next_sentence": true
    },
    {
        "source_sentence": "如是七法所應遠離。",
        "from": "T32n1659_002:0515b24_10",
        "context_with_next_sentence": true
    },
    {
        "source_sentence": "如來說言：",
        "from": "T32n1659_002:0515b24_15",
        "context_with_next_sentence": true
    },
    {
        "source_sentence": "不見更有餘法深障佛道，如此七法。",
        "from": "T32n1659_002:0515b25_12",
        "context_with_next_sentence": true
    },
    {
        "source_sentence": "是故菩薩應當遠離。",
        "from": "T32n1659_002:0515b26_2",
        "context_with_next_sentence": true
    },
    {
        "source_sentence": "若欲疾得無上菩提，當修七法。",
        "from": "T32n1659_002:0515b26_16",
        "context_with_next_sentence": true
    },
    {
        "source_sentence": "何謂為七？",
        "from": "T32n1659_002:0515b27_2",
        "context_with_next_sentence": true
    },
    {
        "source_sentence": "一者菩薩當親近善知識。",
        "from": "T32n1659_002:0515b27_13",
        "context_with_next_sentence": true
    },
    {
        "source_sentence": "善知識者，所謂諸佛及諸菩薩若聲聞人，能令菩薩住深法藏諸波羅蜜，亦是菩薩善知識也。",
        "from": "T32n1659_002:0515b29_16",
        "context_with_next_sentence": true
    },
    {
        "source_sentence": "二者菩薩應當親近出家，亦當親近阿蘭若法，離於女色及諸嗜欲，不與世人而共從事。",
        "from": "T32n1659_002:0515c02_16",
        "context_with_next_sentence": true
    },
    {
        "source_sentence": "三者菩薩應當自觀，形如糞土但盛臭穢，風寒熱血無可貪著，日當就死，宜思厭離精勤修道。",
        "from": "T32n1659_002:0515c04_19",
        "context_with_next_sentence": true
    },
    {
        "source_sentence": "四者菩薩應當常行和忍恭敬柔順，亦勸化他人令住忍中。",
        "from": "T32n1659_002:0515c06_6",
        "context_with_next_sentence": true
    },
    {
        "source_sentence": "五者菩薩應當修集精進常生慚愧，敬奉師長憐愍窮下，見厄苦者以身代之。",
        "from": "T32n1659_002:0515c08_3",
        "context_with_next_sentence": true
    },
    {
        "source_sentence": "六者菩薩應當修習方等大乘諸菩薩藏，佛所讚法受持讀誦。",
        "from": "T32n1659_002:0515c09_11",
        "context_with_next_sentence": true
    },
    {
        "source_sentence": "七者菩薩應當親近修習第一義諦，所謂實相一相無相。",
        "from": "T32n1659_002:0515c10_16",
        "context_with_next_sentence": true
    },
    {
        "source_sentence": "若諸菩薩欲疾逮得無上菩提，應當親近如是七法。",
        "from": "T32n1659_002:0515c12_1",
        "context_with_next_sentence": true
    },
    {
        "source_sentence": "復次，若人發菩提心，以有所得故，於無量阿僧祇劫修集慈悲喜捨、布施持戒忍辱精進禪定智慧，當知是人不離生死、不向菩提。",
        "from": "T32n1659_002:0515c15_1",
        "context_with_next_sentence": true
    },
    {
        "source_sentence": "何以故？",
        "from": "T32n1659_002:0515c15_5",
        "context_with_next_sentence": true
    },
    {
        "source_sentence": "有所得心及諸得見、陰界入見、我見人見眾生見壽命見、慈悲喜捨施戒忍進定智等見。",
        "from": "T32n1659_002:0515c17_5",
        "context_with_next_sentence": true
    },
    {
        "source_sentence": "取要言之，佛法僧見及涅槃見。",
        "from": "T32n1659_002:0515c18_1",
        "context_with_next_sentence": true
    },
    {
        "source_sentence": "如是有所得見即是執著，心執著者是名邪見。",
        "from": "T32n1659_002:0515c19_2",
        "context_with_next_sentence": true
    },
    {
        "source_sentence": "所以者何？",
        "from": "T32n1659_002:0515c19_7",
        "context_with_next_sentence": true
    },
    {
        "source_sentence": "邪見之人輪轉三界永離出要，是執著者亦復如是永離出要，終不能得阿耨多羅三藐三菩提。",
        "from": "T32n1659_002:0515c21_9",
        "context_with_next_sentence": true
    },
    {
        "source_sentence": "若人發菩提心，應當觀察是心空相。",
        "from": "T32n1659_002:0515c22_6",
        "context_with_next_sentence": true
    },
    {
        "source_sentence": "何等是心？",
        "from": "T32n1659_002:0515c22_11",
        "context_with_next_sentence": true
    },
    {
        "source_sentence": "云何空相？",
        "from": "T32n1659_002:0515c22_16",
        "context_with_next_sentence": true
    },
    {
        "source_sentence": "心名意識，即是識陰、意入、意界。",
        "from": "T32n1659_002:0515c23_12",
        "context_with_next_sentence": true
    },
    {
        "source_sentence": "心空相者，心無心相亦無作者。",
        "from": "T32n1659_002:0515c24_4",
        "context_with_next_sentence": true
    },
    {
        "source_sentence": "何以故？",
        "from": "T32n1659_002:0515c24_8",
        "context_with_next_sentence": true
    },
    {
        "source_sentence": "是心相空，無有作者、無使作者。",
        "from": "T32n1659_002:0515c25_2",
        "context_with_next_sentence": true
    },
    {
        "source_sentence": "若無作者，則無作相。",
        "from": "T32n1659_002:0515c25_12",
        "context_with_next_sentence": true
    },
    {
        "source_sentence": "若菩薩解了如是法者，於一切法即無執著，無執著故於諸善惡解無果報，於所習慈了無有我，於所習悲了無眾生，於所習喜了無有命，於所習捨了無有人，雖行布施不見施物，雖行持戒不見淨心，雖行忍辱不見眾生，雖行精進無離欲心，雖行禪學無除惡心，雖行智慧心無所行，於一切緣皆是智慧，而不著智慧、不得智慧、不見智慧。",
        "from": "T32n1659_002:0516a04_4",
        "context_with_next_sentence": true
    },
    {
        "source_sentence": "行者如是修行智慧，而無所修亦無不修，為化眾生現行六度而內清淨。",
        "from": "T32n1659_002:0516a05_16",
        "context_with_next_sentence": true
    },
    {
        "source_sentence": "行者如是善修其心，於一念頃所種善根，福德果報無量無邊，百千萬億阿僧祇劫不可窮盡，自然得近阿耨多羅三藐三菩提。",
        "from": "T32n1659_002:0516a08_13",
        "context_with_next_sentence": true
    },
    {
        "source_sentence": "11 空無相品發菩提心經論空無相品第十一往昔一時佛在迦蘭陀竹林，與諸大眾無量集會。",
        "from": "T32n1659_002:0516a11_2",
        "context_with_next_sentence": true
    },
    {
        "source_sentence": "爾時世尊斑宣正法，告諸大眾：",
        "from": "T32n1659_002:0516a11_16",
        "context_with_next_sentence": true
    },
    {
        "source_sentence": "如來所說諸法無性、空無所有，一切世間所難信解。",
        "from": "T32n1659_002:0516a13_1",
        "context_with_next_sentence": true
    },
    {
        "source_sentence": "何以故？",
        "from": "T32n1659_002:0516a13_5",
        "context_with_next_sentence": true
    },
    {
        "source_sentence": "色無縛無解，受想行識無縛無解。",
        "from": "T32n1659_002:0516a14_1",
        "context_with_next_sentence": true
    },
    {
        "source_sentence": "色無相離諸相，受想行識無相離諸相。",
        "from": "T32n1659_002:0516a14_18",
        "context_with_next_sentence": true
    },
    {
        "source_sentence": "色無念離諸念，受想行識無念離諸念。",
        "from": "T32n1659_002:0516a15_15",
        "context_with_next_sentence": true
    },
    {
        "source_sentence": "眼色耳聲鼻香舌味身觸意法亦復如是。",
        "from": "T32n1659_002:0516a16_13",
        "context_with_next_sentence": true
    },
    {
        "source_sentence": "無取無捨、無垢無淨、無去無來、無向無背、無闇無明、無癡無慧，非此岸、非彼岸、非中流，是名無縛。",
        "from": "T32n1659_002:0516a18_20",
        "context_with_next_sentence": true
    },
    {
        "source_sentence": "無縛故空，空名無相，無相亦空是名為空。",
        "from": "T32n1659_002:0516a19_17",
        "context_with_next_sentence": true
    },
    {
        "source_sentence": "空名無念，無念亦空，是名為空。",
        "from": "T32n1659_002:0516a20_13",
        "context_with_next_sentence": true
    },
    {
        "source_sentence": "空念亦空，是名為空。",
        "from": "T32n1659_002:0516a21_3",
        "context_with_next_sentence": true
    },
    {
        "source_sentence": "空中無善無惡，乃至亦無空相，是故名空。",
        "from": "T32n1659_002:0516a22_3",
        "context_with_next_sentence": true
    },
    {
        "source_sentence": "菩薩若如是知陰、界、入性，即不取著，是名法忍。",
        "from": "T32n1659_002:0516a23_4",
        "context_with_next_sentence": true
    },
    {
        "source_sentence": "菩薩如是忍故，得授記忍。",
        "from": "T32n1659_002:0516a23_16",
        "context_with_next_sentence": true
    },
    {
        "source_sentence": "諸佛子！",
        "from": "T32n1659_002:0516a24_2",
        "context_with_next_sentence": true
    },
    {
        "source_sentence": "譬如菩薩仰書虛空，悉寫如來十二部經。",
        "from": "T32n1659_002:0516a25_1",
        "context_with_next_sentence": true
    },
    {
        "source_sentence": "經無量劫佛法已滅，求法之人無所見聞，眾生顛倒造惡無邊。",
        "from": "T32n1659_002:0516a26_8",
        "context_with_next_sentence": true
    },
    {
        "source_sentence": "復有他方淨智慧人，憐愍眾生廣求佛法，行到於此見空中字，文畫分明即便識之，讀誦受持如所說行，廣演分別利益眾生。",
        "from": "T32n1659_002:0516a29_5",
        "context_with_next_sentence": true
    },
    {
        "source_sentence": "此書空者、識空字人可思議不？",
        "from": "T32n1659_002:0516a29_19",
        "context_with_next_sentence": true
    },
    {
        "source_sentence": "而得宣傳修習受持，引導眾生令離繫縛。",
        "from": "T32n1659_002:0516b01_17",
        "context_with_next_sentence": true
    },
    {
        "source_sentence": "諸佛子！",
        "from": "T32n1659_002:0516b02_2",
        "context_with_next_sentence": true
    },
    {
        "source_sentence": "如來說言，過去世時求菩提道，得值三十三億九萬八千諸佛。",
        "from": "T32n1659_002:0516b03_9",
        "context_with_next_sentence": true
    },
    {
        "source_sentence": "爾時皆為轉輪聖王，以一切樂具，供養諸佛及弟子眾，以有所得故不得授記。",
        "from": "T32n1659_002:0516b05_5",
        "context_with_next_sentence": true
    },
    {
        "source_sentence": "於後復值八萬四千億九萬辟支佛，亦以四事盡形供養。",
        "from": "T32n1659_002:0516b06_11",
        "context_with_next_sentence": true
    },
    {
        "source_sentence": "過是以後，復值六百二十萬一千二百六十一佛。",
        "from": "T32n1659_002:0516b07_13",
        "context_with_next_sentence": true
    },
    {
        "source_sentence": "爾時皆為轉輪聖王，以一切樂具盡形供養。",
        "from": "T32n1659_002:0516b08_14",
        "context_with_next_sentence": true
    },
    {
        "source_sentence": "諸佛滅後起七寶塔供養舍利，後佛出世奉迎勸請轉正法輪，供養如是百千萬億諸佛。",
        "from": "T32n1659_002:0516b10_14",
        "context_with_next_sentence": true
    },
    {
        "source_sentence": "是諸如來皆於空法中說諸法相，以有所得故亦不得授記。",
        "from": "T32n1659_002:0516b12_2",
        "context_with_next_sentence": true
    },
    {
        "source_sentence": "如是展轉乃至得值然燈佛興，見佛聞法，即得一切無生法忍，得是忍已乃得授記。",
        "from": "T32n1659_002:0516b14_1",
        "context_with_next_sentence": true
    },
    {
        "source_sentence": "然燈如來於空法中說諸法相，度脫無量百千眾生，而無所說亦無所度。",
        "from": "T32n1659_002:0516b15_13",
        "context_with_next_sentence": true
    },
    {
        "source_sentence": "牟尼世尊興出於世，於空法中說有文字，示教利喜普得受行，而無所示亦無受行。",
        "from": "T32n1659_002:0516b17_11",
        "context_with_next_sentence": true
    },
    {
        "source_sentence": "當知是法性相盡空，書者亦空、識者亦空、說者亦空、解者亦空，從本來空、未來亦空、現在亦空。",
        "from": "T32n1659_002:0516b19_16",
        "context_with_next_sentence": true
    },
    {
        "source_sentence": "而諸菩薩積集萬善方便力故，精勤不懈功德成滿，得阿耨多羅三藐三菩提，此實甚難不可思議。",
        "from": "T32n1659_002:0516b21_18",
        "context_with_next_sentence": true
    },
    {
        "source_sentence": "於無法中說諸法相，於無得中說有得法，如此之事諸佛境界，以無量智乃可得解，非是思量所能得知。",
        "from": "T32n1659_002:0516b24_6",
        "context_with_next_sentence": true
    },
    {
        "source_sentence": "新發意菩薩誠心敬仰愛樂菩提，信佛語故漸能得入。",
        "from": "T32n1659_002:0516b25_11",
        "context_with_next_sentence": true
    },
    {
        "source_sentence": "云何為信？",
        "from": "T32n1659_002:0516b25_16",
        "context_with_next_sentence": true
    },
    {
        "source_sentence": "信觀四諦，除諸煩惱妄見結縛，得阿羅漢。",
        "from": "T32n1659_002:0516b26_16",
        "context_with_next_sentence": true
    },
    {
        "source_sentence": "信觀十二因緣，滅除無明生起諸行，得辟支佛。",
        "from": "T32n1659_002:0516b27_17",
        "context_with_next_sentence": true
    },
    {
        "source_sentence": "信修四無量心、六波羅蜜得，阿耨多羅三藐三菩提。",
        "from": "T32n1659_002:0516b29_1",
        "context_with_next_sentence": true
    },
    {
        "source_sentence": "是名信忍。",
        "from": "T32n1659_002:0516b29_6",
        "context_with_next_sentence": true
    },
    {
        "source_sentence": "眾生於無始生死取相執著不見法性，當先觀察自身五陰假名眾生，是中無我無有眾生。",
        "from": "T32n1659_002:0516c02_7",
        "context_with_next_sentence": true
    },
    {
        "source_sentence": "何以故？",
        "from": "T32n1659_002:0516c02_11",
        "context_with_next_sentence": true
    },
    {
        "source_sentence": "若有我者，我應自在。",
        "from": "T32n1659_002:0516c03_1",
        "context_with_next_sentence": true
    },
    {
        "source_sentence": "而諸眾生常為生老病死之所侵害不得自在，當知無我。",
        "from": "T32n1659_002:0516c04_7",
        "context_with_next_sentence": true
    },
    {
        "source_sentence": "無我即無作者，無作者亦無受者，法性清淨如實常住。",
        "from": "T32n1659_002:0516c05_12",
        "context_with_next_sentence": true
    },
    {
        "source_sentence": "如是觀察未能究竟，是名順忍。",
        "from": "T32n1659_002:0516c06_7",
        "context_with_next_sentence": true
    },
    {
        "source_sentence": "菩薩修信順忍已，不久當成最上法忍。",
        "from": "T32n1659_002:0516c07_4",
        "context_with_next_sentence": true
    },
    {
        "source_sentence": "12 功德持品發菩提心經論功德持品第十二菩薩具足修無相心，而心未曾住於作業，是菩薩於諸業相知而故作，為修善根求菩提故不捨有為，為諸眾生修大悲故不住無為，為一切佛真妙智故不捨生死，為度無邊眾生令無餘故不住涅槃，是名菩薩摩訶薩深心求阿耨多羅三藐三菩提。",
        "from": "T32n1659_002:0516c14_11",
        "context_with_next_sentence": true
    },
    {
        "source_sentence": "諸佛子！",
        "from": "T32n1659_002:0516c14_15",
        "context_with_next_sentence": true
    },
    {
        "source_sentence": "菩薩成就十法，終不退失無上菩提。",
        "from": "T32n1659_002:0516c15_12",
        "context_with_next_sentence": true
    },
    {
        "source_sentence": "何謂為十？",
        "from": "T32n1659_002:0516c15_17",
        "context_with_next_sentence": true
    },
    {
        "source_sentence": "一者菩薩深發無上菩提之心，教化眾生亦令發心。",
        "from": "T32n1659_002:0516c17_2",
        "context_with_next_sentence": true
    },
    {
        "source_sentence": "二者常樂見佛，以己所珍奉施供養深種善根。",
        "from": "T32n1659_002:0516c18_3",
        "context_with_next_sentence": true
    },
    {
        "source_sentence": "三者為求法故以尊敬心供養法師，聽法無厭。",
        "from": "T32n1659_002:0516c19_4",
        "context_with_next_sentence": true
    },
    {
        "source_sentence": "四者若見比丘僧壞為二部，互起諍訟共相過惡，勤求方便令其和合。",
        "from": "T32n1659_002:0516c20_15",
        "context_with_next_sentence": true
    },
    {
        "source_sentence": "五者若見國土邪惡增上、佛法欲壞，能讀誦說乃至一偈令法不絕，專心護法不惜身命。",
        "from": "T32n1659_002:0516c22_15",
        "context_with_next_sentence": true
    },
    {
        "source_sentence": "六者見諸眾生恐畏苦惱，為作救護施以無畏。",
        "from": "T32n1659_002:0516c23_16",
        "context_with_next_sentence": true
    },
    {
        "source_sentence": "七者發勤修行，求如是等方等大乘甚深經法諸菩薩藏。",
        "from": "T32n1659_002:0516c25_2",
        "context_with_next_sentence": true
    },
    {
        "source_sentence": "八者得是法已受持讀誦，如所說行、如所說住。",
        "from": "T32n1659_002:0516c26_3",
        "context_with_next_sentence": true
    },
    {
        "source_sentence": "九者自住於法，亦能勸導令多眾生入是法中。",
        "from": "T32n1659_002:0516c27_4",
        "context_with_next_sentence": true
    },
    {
        "source_sentence": "十者入法中已能為解說，示教利喜開悟眾生。",
        "from": "T32n1659_002:0516c28_5",
        "context_with_next_sentence": true
    },
    {
        "source_sentence": "菩薩成就如是十法，於無上菩提終不退失。",
        "from": "T32n1659_002:0516c29_5",
        "context_with_next_sentence": true
    },
    {
        "source_sentence": "菩薩應當如是修行此經，如是經典不可思議，所謂能生一切大慈悲種。",
        "from": "T32n1659_002:0517a01_17",
        "context_with_next_sentence": true
    },
    {
        "source_sentence": "是經能開悟引導具縛眾生令其發心；",
        "from": "T32n1659_002:0517a02_14",
        "context_with_next_sentence": true
    },
    {
        "source_sentence": "是經能為向菩提者而作生因；",
        "from": "T32n1659_002:0517a03_9",
        "context_with_next_sentence": true
    },
    {
        "source_sentence": "是經能成一切菩薩無動之行；",
        "from": "T32n1659_002:0517a04_3",
        "context_with_next_sentence": true
    },
    {
        "source_sentence": "是經能為過去未來現在諸佛之所護念。",
        "from": "T32n1659_002:0517a05_2",
        "context_with_next_sentence": true
    },
    {
        "source_sentence": "若有善男子善女人，欲勤修集無上菩提，當廣宣流布如是經典，於閻浮提使不斷絕，令無量無邊眾生得聞是經。",
        "from": "T32n1659_002:0517a07_14",
        "context_with_next_sentence": true
    },
    {
        "source_sentence": "若有善男子善女人聞是經者，是諸人等悉得猛利不可思議大智慧聚，不可稱量福德果報。",
        "from": "T32n1659_002:0517a09_16",
        "context_with_next_sentence": true
    },
    {
        "source_sentence": "所以者何？",
        "from": "T32n1659_002:0517a10_2",
        "context_with_next_sentence": true
    },
    {
        "source_sentence": "是經能開無量清淨慧眼，能令佛種相續不斷，能救無量苦惱眾生，能照一切無明癡闇，能破四魔及諸魔業，能壞一切外道邪見，能滅一切煩惱大火，能消因緣生起諸行，能斷慳貪、破戒、瞋恚、懈怠、亂意、愚癡六極重病，能除業障、報障、法障、煩惱障、諸見障、無明障、智障、習障。",
        "from": "T32n1659_002:0517a16_7",
        "context_with_next_sentence": true
    },
    {
        "source_sentence": "取要言之，此經能令一切惡法消滅無餘，能令一切善法熾然增長。",
        "from": "T32n1659_002:0517a17_15",
        "context_with_next_sentence": true
    },
    {
        "source_sentence": "若有善男子善女人聞是經已，歡喜愛樂生希有心，當知是人已曾供養無量諸佛深種善根。",
        "from": "T32n1659_002:0517a19_16",
        "context_with_next_sentence": true
    },
    {
        "source_sentence": "所以者何？",
        "from": "T32n1659_002:0517a20_3",
        "context_with_next_sentence": true
    },
    {
        "source_sentence": "此經是三世諸佛之所履行，是故行者得聞是經，當自慶幸獲大善利。",
        "from": "T32n1659_002:0517a21_14",
        "context_with_next_sentence": true
    },
    {
        "source_sentence": "若有書寫讀誦此經，當知此人所獲福報無量無邊。",
        "from": "T32n1659_002:0517a22_17",
        "context_with_next_sentence": true
    },
    {
        "source_sentence": "所以者何？",
        "from": "T32n1659_002:0517a23_3",
        "context_with_next_sentence": true
    },
    {
        "source_sentence": "此經所緣無邊故，興發無量大誓願故，攝受一切諸眾生故，莊嚴無上大菩提故，所獲福報亦復如是無有限量。",
        "from": "T32n1659_002:0517a25_12",
        "context_with_next_sentence": true
    },
    {
        "source_sentence": "若能解其義趣如說修行，一切諸佛於阿僧祇劫，以無盡智說其福報亦不能盡。",
        "from": "T32n1659_002:0517a27_9",
        "context_with_next_sentence": true
    },
    {
        "source_sentence": "若有法師說是經處，當知是中便應起塔。",
        "from": "T32n1659_002:0517a28_8",
        "context_with_next_sentence": true
    },
    {
        "source_sentence": "何以故？",
        "from": "T32n1659_002:0517a28_12",
        "context_with_next_sentence": true
    },
    {
        "source_sentence": "是真實正法所出生處故。",
        "from": "T32n1659_002:0517a29_4",
        "context_with_next_sentence": true
    },
    {
        "source_sentence": "是經隨在國土城邑聚落寺廟精舍，當知是中即有法身。",
        "from": "T32n1659_002:0517b01_10",
        "context_with_next_sentence": true
    },
    {
        "source_sentence": "若人供養香花伎樂、懸繒幡蓋、歌唄讚歎、合掌恭敬，當知是人已紹佛種，況復具足受持經者，是諸人等成就功德智慧莊嚴，於未來世當得授記，決定當成阿耨多羅三藐三菩提。",
        "from": "T32n1659_002:0517b05_10",
        "context_with_next_sentence": true
    },
    {
        "source_sentence": "發菩提心經論卷下",
        "from": "T32n1659_002:0517b06_100",
        "context_with_next_sentence": false
    }
]