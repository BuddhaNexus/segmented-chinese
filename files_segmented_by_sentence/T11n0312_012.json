[
    {
        "source_sentence": "佛說如來不思議祕密大乘經卷",
        "from": "T11n0312_012:0731b02_0",
        "context_with_next_sentence": true
    },
    {
        "source_sentence": "第十二",
        "from": "T11n0312_012:0731b03_0",
        "context_with_next_sentence": true
    },
    {
        "source_sentence": "西天譯經三藏朝散大夫",
        "from": "T11n0312_012:0731b05_0",
        "context_with_next_sentence": true
    },
    {
        "source_sentence": "試光祿卿傳梵大師賜紫沙門臣法護等奉　詔譯轉法輪品第十四之二「爾時世尊即詣波羅奈國仙人墮處鹿野苑中，到已現身各各處于眾師子座。",
        "from": "T11n0312_012:0731b10_14",
        "context_with_next_sentence": true
    },
    {
        "source_sentence": "是時梵王、帝釋、諸大菩薩，一一各見如來在我所施座中，處于座上轉大法輪。",
        "from": "T11n0312_012:0731b12_10",
        "context_with_next_sentence": true
    },
    {
        "source_sentence": "是彼諸眾咸生清淨歡喜之心，皆悉不退轉於阿耨多羅三藐三菩提。",
        "from": "T11n0312_012:0731b14_2",
        "context_with_next_sentence": true
    },
    {
        "source_sentence": "是時世尊安處最上師子座已，即時十方無邊世界皆悉震動，有大光明普遍照曜。",
        "from": "T11n0312_012:0731b15_18",
        "context_with_next_sentence": true
    },
    {
        "source_sentence": "「爾時世尊即入無邊境界三摩地。",
        "from": "T11n0312_012:0731b16_14",
        "context_with_next_sentence": true
    },
    {
        "source_sentence": "入是三摩地已，時此三千大千世界普遍大地坦平如掌，又此三千大千世界所有眾生，若地獄、餓鬼、畜生、人、天、諸趣，一切眾類皆得安樂，無一眾生為貪瞋癡并諸煩惱所嬈害者，互起慈心如父母想。",
        "from": "T11n0312_012:0731b21_5",
        "context_with_next_sentence": true
    },
    {
        "source_sentence": "「復次世尊入是無邊境界三摩地時，即有十方無量阿僧祇菩薩咸來集會聽受正法。",
        "from": "T11n0312_012:0731b23_16",
        "context_with_next_sentence": true
    },
    {
        "source_sentence": "是時乃至三千大千世界所有一切具威力者，天、龍、夜叉、乾闥婆、阿修羅、迦樓羅、緊那羅、摩睺羅伽、人非人等，咸來佛會聽受正法。",
        "from": "T11n0312_012:0731b26_16",
        "context_with_next_sentence": true
    },
    {
        "source_sentence": "寂慧當知，世尊欲說法時，而此三千大千世界普遍地方一切人天廣大之眾，皆來集會周匝充滿，一毛端量中無空隙，皆為聽受世尊宣說正法。",
        "from": "T11n0312_012:0731c01_2",
        "context_with_next_sentence": true
    },
    {
        "source_sentence": "「爾時世尊知彼一切人天大眾皆集會已，即從三摩地安詳而起，發大悲心，乃以如來清淨慈眼普遍觀察一切眾會，轉正法輪。",
        "from": "T11n0312_012:0731c04_16",
        "context_with_next_sentence": true
    },
    {
        "source_sentence": "若沙門若婆羅門并餘一切，皆同一法。",
        "from": "T11n0312_012:0731c05_14",
        "context_with_next_sentence": true
    },
    {
        "source_sentence": "「復次寂慧！",
        "from": "T11n0312_012:0731c06_5",
        "context_with_next_sentence": true
    },
    {
        "source_sentence": "如來所轉法輪，皆為一切眾生令其心意歡喜故轉，復令眾會一切眾生，各各了知佛所說法。",
        "from": "T11n0312_012:0731c08_6",
        "context_with_next_sentence": true
    },
    {
        "source_sentence": "隨佛世尊欲轉法輪，先有十方無量阿僧祇菩薩咸來集會聽受正法，即時復有百千俱胝那庾多欲界天子、色界天子，亦來集會聽受正法。",
        "from": "T11n0312_012:0731c11_10",
        "context_with_next_sentence": true
    },
    {
        "source_sentence": "「爾時世尊作是說言：",
        "from": "T11n0312_012:0731c12_9",
        "context_with_next_sentence": true
    },
    {
        "source_sentence": "『諸仁者！",
        "from": "T11n0312_012:0731c12_14",
        "context_with_next_sentence": true
    },
    {
        "source_sentence": "眼非常法。",
        "from": "T11n0312_012:0731c12_19",
        "context_with_next_sentence": true
    },
    {
        "source_sentence": "何以故？",
        "from": "T11n0312_012:0731c13_1",
        "context_with_next_sentence": true
    },
    {
        "source_sentence": "若以苦言應得度者，即聞所說此眼是苦。",
        "from": "T11n0312_012:0731c13_19",
        "context_with_next_sentence": true
    },
    {
        "source_sentence": "若以無我言應得度者，即聞所說此眼無我。",
        "from": "T11n0312_012:0731c14_18",
        "context_with_next_sentence": true
    },
    {
        "source_sentence": "若以空言應得度者，即聞所說此眼是空。",
        "from": "T11n0312_012:0731c15_17",
        "context_with_next_sentence": true
    },
    {
        "source_sentence": "若以寂靜言應得度者，即聞所說此眼寂靜。",
        "from": "T11n0312_012:0731c16_17",
        "context_with_next_sentence": true
    },
    {
        "source_sentence": "若以離言應得度者，即聞所說此眼法離。",
        "from": "T11n0312_012:0731c17_16",
        "context_with_next_sentence": true
    },
    {
        "source_sentence": "若以無常言應得度者，即聞所說此眼無常。",
        "from": "T11n0312_012:0731c18_16",
        "context_with_next_sentence": true
    },
    {
        "source_sentence": "若以無依止言應得度者，即聞所說眼無依止。",
        "from": "T11n0312_012:0731c19_17",
        "context_with_next_sentence": true
    },
    {
        "source_sentence": "若以如幻言應得度者，即聞所說此眼如幻。",
        "from": "T11n0312_012:0731c20_17",
        "context_with_next_sentence": true
    },
    {
        "source_sentence": "若以如夢言應得度者，即聞所說此眼如夢。",
        "from": "T11n0312_012:0731c21_17",
        "context_with_next_sentence": true
    },
    {
        "source_sentence": "若以如水月言應得度者，即聞所說眼如水月。",
        "from": "T11n0312_012:0731c22_18",
        "context_with_next_sentence": true
    },
    {
        "source_sentence": "若以如影像言應得度者，即聞所說眼如影像。",
        "from": "T11n0312_012:0731c24_1",
        "context_with_next_sentence": true
    },
    {
        "source_sentence": "若以如對響言應得度者，即聞所說眼如對響。",
        "from": "T11n0312_012:0731c25_2",
        "context_with_next_sentence": true
    },
    {
        "source_sentence": "若以空無相無願無作、無生無起等言應得度者，即聞所說此眼是空無相無願無作、無生無起。",
        "from": "T11n0312_012:0731c27_4",
        "context_with_next_sentence": true
    },
    {
        "source_sentence": "若以緣生言應得度者，即聞所說此眼緣生。",
        "from": "T11n0312_012:0731c28_4",
        "context_with_next_sentence": true
    },
    {
        "source_sentence": "說眼既然，耳鼻舌身意亦復如是。",
        "from": "T11n0312_012:0731c28_19",
        "context_with_next_sentence": true
    },
    {
        "source_sentence": "乃至若以緣生之言應得度者，即聞所說意是緣生。",
        "from": "T11n0312_012:0732a01_3",
        "context_with_next_sentence": true
    },
    {
        "source_sentence": "色聲香味觸法其義亦然。",
        "from": "T11n0312_012:0732a01_14",
        "context_with_next_sentence": true
    },
    {
        "source_sentence": "或聞空言，或聞五蘊無常之言，或聞十八界無常之言，或聞十二處無常之言。",
        "from": "T11n0312_012:0732a03_9",
        "context_with_next_sentence": true
    },
    {
        "source_sentence": "或聞苦言，或聞集言，或聞滅言，或聞道言。",
        "from": "T11n0312_012:0732a04_9",
        "context_with_next_sentence": true
    },
    {
        "source_sentence": "或聞四念處言，或聞四正斷言，或聞四神足言，或聞五根言，或聞五力言，或聞七覺支言，或聞八正道言。",
        "from": "T11n0312_012:0732a06_16",
        "context_with_next_sentence": true
    },
    {
        "source_sentence": "或聞奢摩他言，或聞毘鉢舍那言。",
        "from": "T11n0312_012:0732a07_11",
        "context_with_next_sentence": true
    },
    {
        "source_sentence": "或聞緣生法言。",
        "from": "T11n0312_012:0732a07_18",
        "context_with_next_sentence": true
    },
    {
        "source_sentence": "或聞聲聞相應法言，或聞緣覺相應法言，或聞大乘法言。",
        "from": "T11n0312_012:0732a09_4",
        "context_with_next_sentence": true
    },
    {
        "source_sentence": "』「復次寂慧！",
        "from": "T11n0312_012:0732a10_5",
        "context_with_next_sentence": true
    },
    {
        "source_sentence": "如來所轉法輪，皆為一切眾生令其心意歡喜故轉。",
        "from": "T11n0312_012:0732a11_7",
        "context_with_next_sentence": true
    },
    {
        "source_sentence": "又復如來所轉法輪，廣為一切眾生作大利益。",
        "from": "T11n0312_012:0732a12_8",
        "context_with_next_sentence": true
    },
    {
        "source_sentence": "假使有人與舍利子智慧等者，意欲籌量解入斯法，縱經百劫終不能入，何況餘者？",
        "from": "T11n0312_012:0732a14_7",
        "context_with_next_sentence": true
    },
    {
        "source_sentence": "寂慧當知，如來從初作行，詣菩提場降伏魔軍，以勝莊嚴震師子吼，遊戲神通轉大法輪，作如是等勝利益時，有八萬四千人發阿耨多羅三藐三菩提心，無量眾生於三乘中而得成熟。",
        "from": "T11n0312_012:0732a18_9",
        "context_with_next_sentence": true
    },
    {
        "source_sentence": "」15 所緣品所緣品第十五之一爾時金剛手菩薩大祕密主白佛言：",
        "from": "T11n0312_012:0732a20_14",
        "context_with_next_sentence": true
    },
    {
        "source_sentence": "「世尊！",
        "from": "T11n0312_012:0732a20_18",
        "context_with_next_sentence": true
    },
    {
        "source_sentence": "如佛世尊所說法時，豈非我於如來所說有違背耶？",
        "from": "T11n0312_012:0732a22_2",
        "context_with_next_sentence": true
    },
    {
        "source_sentence": "或隨順耶？",
        "from": "T11n0312_012:0732a22_7",
        "context_with_next_sentence": true
    },
    {
        "source_sentence": "如來所說甚深廣大，如來所說甚深祕密，一切世間難信難解罔徹源底。",
        "from": "T11n0312_012:0732a23_18",
        "context_with_next_sentence": true
    },
    {
        "source_sentence": "世尊！",
        "from": "T11n0312_012:0732a24_2",
        "context_with_next_sentence": true
    },
    {
        "source_sentence": "諸如來心真實決定。",
        "from": "T11n0312_012:0732a24_11",
        "context_with_next_sentence": true
    },
    {
        "source_sentence": "我於如來所說深法或有知解，皆是如來勝智在我身中，此非我有士夫力用。",
        "from": "T11n0312_012:0732a26_6",
        "context_with_next_sentence": true
    },
    {
        "source_sentence": "」佛言：",
        "from": "T11n0312_012:0732a26_10",
        "context_with_next_sentence": true
    },
    {
        "source_sentence": "「祕密主！",
        "from": "T11n0312_012:0732a26_15",
        "context_with_next_sentence": true
    },
    {
        "source_sentence": "如是如是。",
        "from": "T11n0312_012:0732a26_20",
        "context_with_next_sentence": true
    },
    {
        "source_sentence": "如汝所說。",
        "from": "T11n0312_012:0732a27_2",
        "context_with_next_sentence": true
    },
    {
        "source_sentence": "所以者何？",
        "from": "T11n0312_012:0732a27_7",
        "context_with_next_sentence": true
    },
    {
        "source_sentence": "汝今當知，所有如來安立譬喻演說諸法，而彼一切眾生皆有如來勝智在於身中。",
        "from": "T11n0312_012:0732a29_4",
        "context_with_next_sentence": true
    },
    {
        "source_sentence": "何以故？",
        "from": "T11n0312_012:0732a29_8",
        "context_with_next_sentence": true
    },
    {
        "source_sentence": "祕密主！",
        "from": "T11n0312_012:0732a29_12",
        "context_with_next_sentence": true
    },
    {
        "source_sentence": "而諸眾生遍一切處，隨其如來所說祕密，若不容受如來加持之力而能隨順如來法性者，無有是處。",
        "from": "T11n0312_012:0732b01_16",
        "context_with_next_sentence": true
    },
    {
        "source_sentence": "又復於彼如來所說祕密深法，若聞若說若有知解，皆是如來加持力故。",
        "from": "T11n0312_012:0732b03_10",
        "context_with_next_sentence": true
    },
    {
        "source_sentence": "「復次祕密主！",
        "from": "T11n0312_012:0732b04_6",
        "context_with_next_sentence": true
    },
    {
        "source_sentence": "如來正語有所說時，應知如來法性如實、法性真常，又復如來所行如實、所行真常，是故如來以正語言說是正法。",
        "from": "T11n0312_012:0732b06_16",
        "context_with_next_sentence": true
    },
    {
        "source_sentence": "又祕密主！",
        "from": "T11n0312_012:0732b07_2",
        "context_with_next_sentence": true
    },
    {
        "source_sentence": "所有過去未來現在諸佛世尊，以一切世間難信難解阿耨多羅三藐三菩提如是正法，宣說引導廣為開示。",
        "from": "T11n0312_012:0732b09_10",
        "context_with_next_sentence": true
    },
    {
        "source_sentence": "而彼眾生，若於如是難信難解甚深正法，聞已即能生信解者，當知彼等眾生非於一佛十佛親近承事，當知已於廣多俱胝那庾多百千佛所親近承事，應知彼人是為正士精修福行。",
        "from": "T11n0312_012:0732b13_12",
        "context_with_next_sentence": true
    },
    {
        "source_sentence": "又祕密主！",
        "from": "T11n0312_012:0732b13_17",
        "context_with_next_sentence": true
    },
    {
        "source_sentence": "假使須彌山王或摧墜時，尚能有人或以頂肩而為荷負。",
        "from": "T11n0312_012:0732b15_4",
        "context_with_next_sentence": true
    },
    {
        "source_sentence": "若彼不種善根眾生，能於如是甚深正法一念生起淨信解者，無有是處，何況受持讀誦如說修行。",
        "from": "T11n0312_012:0732b17_8",
        "context_with_next_sentence": true
    },
    {
        "source_sentence": "又祕密主！",
        "from": "T11n0312_012:0732b17_13",
        "context_with_next_sentence": true
    },
    {
        "source_sentence": "若有眾生能於大乘正法之中聞已信解者，當知是人非於一佛親近承事，已於廣多佛所親近承事，大乘法中廣修勝行植善根種。",
        "from": "T11n0312_012:0732b20_12",
        "context_with_next_sentence": true
    },
    {
        "source_sentence": "」爾時寂慧菩薩摩訶薩前白佛言：",
        "from": "T11n0312_012:0732b21_13",
        "context_with_next_sentence": true
    },
    {
        "source_sentence": "「世尊！",
        "from": "T11n0312_012:0732b21_17",
        "context_with_next_sentence": true
    },
    {
        "source_sentence": "如佛世尊說近止法。",
        "from": "T11n0312_012:0732b22_6",
        "context_with_next_sentence": true
    },
    {
        "source_sentence": "此以何義而名近止？",
        "from": "T11n0312_012:0732b22_15",
        "context_with_next_sentence": true
    },
    {
        "source_sentence": "此近止者何所從來？",
        "from": "T11n0312_012:0732b23_5",
        "context_with_next_sentence": true
    },
    {
        "source_sentence": "」佛言：",
        "from": "T11n0312_012:0732b23_9",
        "context_with_next_sentence": true
    },
    {
        "source_sentence": "「善男子！",
        "from": "T11n0312_012:0732b23_14",
        "context_with_next_sentence": true
    },
    {
        "source_sentence": "所說近止者，即是近止煩惱增語。",
        "from": "T11n0312_012:0732b24_6",
        "context_with_next_sentence": true
    },
    {
        "source_sentence": "此近止煩惱，即是近止思惟分別遍計增語。",
        "from": "T11n0312_012:0732b25_6",
        "context_with_next_sentence": true
    },
    {
        "source_sentence": "此近止思惟分別遍計，即是近止想作意增語。",
        "from": "T11n0312_012:0732b26_7",
        "context_with_next_sentence": true
    },
    {
        "source_sentence": "此近止想作意，即是近止顛倒增語。",
        "from": "T11n0312_012:0732b27_4",
        "context_with_next_sentence": true
    },
    {
        "source_sentence": "此近止顛倒，即是近止因所緣增語。",
        "from": "T11n0312_012:0732b28_1",
        "context_with_next_sentence": true
    },
    {
        "source_sentence": "此近止因所緣，即是近止無明有愛增語。",
        "from": "T11n0312_012:0732b28_19",
        "context_with_next_sentence": true
    },
    {
        "source_sentence": "此近止無明有愛，即是近止我我所增語。",
        "from": "T11n0312_012:0732b29_17",
        "context_with_next_sentence": true
    },
    {
        "source_sentence": "此近止我我所，即是近止名色增語。",
        "from": "T11n0312_012:0732c01_14",
        "context_with_next_sentence": true
    },
    {
        "source_sentence": "此近止名色，即是近止斷常見增語。",
        "from": "T11n0312_012:0732c02_11",
        "context_with_next_sentence": true
    },
    {
        "source_sentence": "此近止斷常見，即是近止有身見增語。",
        "from": "T11n0312_012:0732c03_8",
        "context_with_next_sentence": true
    },
    {
        "source_sentence": "寂慧當知，若與所緣因見相應，即諸煩惱而亦隨轉，一切皆從有身見起。",
        "from": "T11n0312_012:0732c05_2",
        "context_with_next_sentence": true
    },
    {
        "source_sentence": "若能近止有身見者，即諸見止息。",
        "from": "T11n0312_012:0732c05_17",
        "context_with_next_sentence": true
    },
    {
        "source_sentence": "若有身見近止，即一切願求亦止。",
        "from": "T11n0312_012:0732c06_12",
        "context_with_next_sentence": true
    },
    {
        "source_sentence": "若有身見近止，即諸煩惱亦止。",
        "from": "T11n0312_012:0732c07_6",
        "context_with_next_sentence": true
    },
    {
        "source_sentence": "寂慧！",
        "from": "T11n0312_012:0732c07_9",
        "context_with_next_sentence": true
    },
    {
        "source_sentence": "譬如大樹若斷其根，即枝葉莖幹而悉枯悴。",
        "from": "T11n0312_012:0732c08_8",
        "context_with_next_sentence": true
    },
    {
        "source_sentence": "此有身見亦復如是，若近止已，諸煩惱亦止。",
        "from": "T11n0312_012:0732c09_9",
        "context_with_next_sentence": true
    },
    {
        "source_sentence": "寂慧當知，一切眾生始以不能覺了有身見故，即諸取煩惱隨逐而生。",
        "from": "T11n0312_012:0732c11_1",
        "context_with_next_sentence": true
    },
    {
        "source_sentence": "若能覺了有身見者，即諸取煩惱不復隨生亦無所害。",
        "from": "T11n0312_012:0732c12_5",
        "context_with_next_sentence": true
    },
    {
        "source_sentence": "」寂慧菩薩白佛言：",
        "from": "T11n0312_012:0732c12_14",
        "context_with_next_sentence": true
    },
    {
        "source_sentence": "「世尊！",
        "from": "T11n0312_012:0732c12_18",
        "context_with_next_sentence": true
    },
    {
        "source_sentence": "彼有身見，何能覺了？",
        "from": "T11n0312_012:0732c13_6",
        "context_with_next_sentence": true
    },
    {
        "source_sentence": "」佛言：",
        "from": "T11n0312_012:0732c13_10",
        "context_with_next_sentence": true
    },
    {
        "source_sentence": "「寂慧！",
        "from": "T11n0312_012:0732c13_14",
        "context_with_next_sentence": true
    },
    {
        "source_sentence": "若我、人、眾生、壽者等見而不起者，即能覺了彼有身見。",
        "from": "T11n0312_012:0732c14_14",
        "context_with_next_sentence": true
    },
    {
        "source_sentence": "「復次寂慧！",
        "from": "T11n0312_012:0732c15_5",
        "context_with_next_sentence": true
    },
    {
        "source_sentence": "彼有身見不住於內不住於外，於一切處而悉不住，以不住故見無所住。",
        "from": "T11n0312_012:0732c16_16",
        "context_with_next_sentence": true
    },
    {
        "source_sentence": "寂慧！",
        "from": "T11n0312_012:0732c16_19",
        "context_with_next_sentence": true
    },
    {
        "source_sentence": "此無住智如實覺了彼有身見。",
        "from": "T11n0312_012:0732c17_12",
        "context_with_next_sentence": true
    },
    {
        "source_sentence": "又復寂慧當知，有身見即是空增語，若能隨順空智忍者，即見無所取，此即是為如實覺了彼有身見。",
        "from": "T11n0312_012:0732c19_18",
        "context_with_next_sentence": true
    },
    {
        "source_sentence": "又有身見者，即是無相無願無作、無生無起等見，是見無所取，此即是為如實覺了彼有身見。",
        "from": "T11n0312_012:0732c22_2",
        "context_with_next_sentence": true
    },
    {
        "source_sentence": "「復次寂慧當知，有身見者，即是無身，非開非合，一切皆是不實分別。",
        "from": "T11n0312_012:0732c24_10",
        "context_with_next_sentence": true
    },
    {
        "source_sentence": "以其不實所分別故，彼即無分別，亦不離分別。",
        "from": "T11n0312_012:0732c25_11",
        "context_with_next_sentence": true
    },
    {
        "source_sentence": "由無分別不離分別故，即無所作無障無起。",
        "from": "T11n0312_012:0732c26_11",
        "context_with_next_sentence": true
    },
    {
        "source_sentence": "以無起故即無所行。",
        "from": "T11n0312_012:0732c27_1",
        "context_with_next_sentence": true
    },
    {
        "source_sentence": "由無所行故，如是此說乃名近止。",
        "from": "T11n0312_012:0732c27_16",
        "context_with_next_sentence": true
    },
    {
        "source_sentence": "」寂慧菩薩言：",
        "from": "T11n0312_012:0732c28_2",
        "context_with_next_sentence": true
    },
    {
        "source_sentence": "「何名近寂？",
        "from": "T11n0312_012:0732c28_8",
        "context_with_next_sentence": true
    },
    {
        "source_sentence": "」佛言：",
        "from": "T11n0312_012:0732c28_12",
        "context_with_next_sentence": true
    },
    {
        "source_sentence": "「寂慧！",
        "from": "T11n0312_012:0732c28_16",
        "context_with_next_sentence": true
    },
    {
        "source_sentence": "有所緣心如火熾然，若無所緣及無所作即不熾然，不熾然法此名近寂。",
        "from": "T11n0312_012:0733a01_4",
        "context_with_next_sentence": true
    },
    {
        "source_sentence": "又如大火，有薪即然、無薪即滅。",
        "from": "T11n0312_012:0733a01_19",
        "context_with_next_sentence": true
    },
    {
        "source_sentence": "所緣心火炎熾亦然，若無所緣心火自滅。",
        "from": "T11n0312_012:0733a02_16",
        "context_with_next_sentence": true
    },
    {
        "source_sentence": "寂慧當知，具善巧方便菩薩，於般若波羅蜜多清淨所緣法中，平等了知善根所緣勝法而不息滅，煩惱所緣染法制令不起，波羅蜜多勝法常令增進，魔業煩惱所緣染法永令斷滅，菩提分法清淨所緣不應棄捨，聲聞、緣覺意樂所緣而不取著，一切智心最上所緣不應捨離，於空所緣審諦伺察，一切眾生大悲所緣深生願樂。",
        "from": "T11n0312_012:0733a10_5",
        "context_with_next_sentence": true
    },
    {
        "source_sentence": "寂慧當知，具善巧方便菩薩，於般若波羅蜜多清淨所緣法中而得自在，無生所緣思惟決定，和合生起所緣亦不厭捨。",
        "from": "T11n0312_012:0733a12_18",
        "context_with_next_sentence": true
    },
    {
        "source_sentence": "無作所緣而復趣入，諸有善根施作所緣悉令開曉，無相所緣而善思擇，菩提心所緣永無厭離，無願所緣以慧正觀，三界所緣不生厭離。",
        "from": "T11n0312_012:0733a16_2",
        "context_with_next_sentence": true
    },
    {
        "source_sentence": "菩薩以慧方便，於其無生一切所緣法中自在而轉。",
        "from": "T11n0312_012:0733a17_5",
        "context_with_next_sentence": true
    },
    {
        "source_sentence": "若見不淨所緣，即於如來清淨身心中住。",
        "from": "T11n0312_012:0733a18_4",
        "context_with_next_sentence": true
    },
    {
        "source_sentence": "若無常所緣，即於生死無疲倦心住。",
        "from": "T11n0312_012:0733a19_1",
        "context_with_next_sentence": true
    },
    {
        "source_sentence": "若苦所緣，即令一切眾生快樂，安置涅槃平等心住。",
        "from": "T11n0312_012:0733a20_4",
        "context_with_next_sentence": true
    },
    {
        "source_sentence": "若無我所緣，即於一切眾生大悲心住。",
        "from": "T11n0312_012:0733a21_2",
        "context_with_next_sentence": true
    },
    {
        "source_sentence": "若貪所緣，即於貪行眾生中以淨大藥開明心住。",
        "from": "T11n0312_012:0733a22_4",
        "context_with_next_sentence": true
    },
    {
        "source_sentence": "若瞋所緣，即於瞋行眾生中以慈大藥開明心住。",
        "from": "T11n0312_012:0733a23_6",
        "context_with_next_sentence": true
    },
    {
        "source_sentence": "若癡所緣，即於癡行眾生中以緣生大藥開明心住。",
        "from": "T11n0312_012:0733a24_9",
        "context_with_next_sentence": true
    },
    {
        "source_sentence": "若等分所緣，即於等分行眾生中以無常想大藥開明心住。",
        "from": "T11n0312_012:0733a25_15",
        "context_with_next_sentence": true
    },
    {
        "source_sentence": "若離貪所緣，即於聲聞法中開化心住。",
        "from": "T11n0312_012:0733a26_14",
        "context_with_next_sentence": true
    },
    {
        "source_sentence": "若離瞋所緣，即於緣覺法中開化心住。",
        "from": "T11n0312_012:0733a27_12",
        "context_with_next_sentence": true
    },
    {
        "source_sentence": "若離癡所緣，即於菩薩法中開化心住。",
        "from": "T11n0312_012:0733a28_9",
        "context_with_next_sentence": true
    },
    {
        "source_sentence": "若色所緣，即於獲得如來最上色相心住。",
        "from": "T11n0312_012:0733a29_8",
        "context_with_next_sentence": true
    },
    {
        "source_sentence": "若聲所緣，即於獲得如來妙好音聲心住。",
        "from": "T11n0312_012:0733b01_7",
        "context_with_next_sentence": true
    },
    {
        "source_sentence": "若香所緣，即於獲得如來戒香清淨心住。",
        "from": "T11n0312_012:0733b02_6",
        "context_with_next_sentence": true
    },
    {
        "source_sentence": "若味所緣，即於獲得如來所有味中上味大人勝相清淨心住。",
        "from": "T11n0312_012:0733b03_13",
        "context_with_next_sentence": true
    },
    {
        "source_sentence": "若觸所緣，即於獲得如來所有細軟手足妙觸心住。",
        "from": "T11n0312_012:0733b04_16",
        "context_with_next_sentence": true
    },
    {
        "source_sentence": "若法所緣，即於獲得如來所有一切法中決定心住。",
        "from": "T11n0312_012:0733b06_2",
        "context_with_next_sentence": true
    },
    {
        "source_sentence": "若施所緣，即於獲得如來最上相好心住。",
        "from": "T11n0312_012:0733b07_1",
        "context_with_next_sentence": true
    },
    {
        "source_sentence": "若戒所緣，即於嚴淨佛土心住。",
        "from": "T11n0312_012:0733b07_15",
        "context_with_next_sentence": true
    },
    {
        "source_sentence": "若忍所緣，即於獲得梵音聲相妙金色身清淨心住。",
        "from": "T11n0312_012:0733b08_16",
        "context_with_next_sentence": true
    },
    {
        "source_sentence": "若精進所緣，即於一切眾生救度心住。",
        "from": "T11n0312_012:0733b09_15",
        "context_with_next_sentence": true
    },
    {
        "source_sentence": "若定所緣，即於神通所起妙用心住。",
        "from": "T11n0312_012:0733b10_12",
        "context_with_next_sentence": true
    },
    {
        "source_sentence": "若慧所緣，即於斷一切眾生煩惱諸見相續心住。",
        "from": "T11n0312_012:0733b11_13",
        "context_with_next_sentence": true
    },
    {
        "source_sentence": "若慈所緣，即於一切眾生起無障礙心住。",
        "from": "T11n0312_012:0733b12_12",
        "context_with_next_sentence": true
    },
    {
        "source_sentence": "若悲所緣，即起護持正法心住。",
        "from": "T11n0312_012:0733b13_7",
        "context_with_next_sentence": true
    },
    {
        "source_sentence": "若喜所緣，即起說法歡喜心住。",
        "from": "T11n0312_012:0733b14_2",
        "context_with_next_sentence": true
    },
    {
        "source_sentence": "若捨所緣，即離諸違順成辦一切眾生事業心住。",
        "from": "T11n0312_012:0733b15_4",
        "context_with_next_sentence": true
    },
    {
        "source_sentence": "若四攝法所緣，即起成熟一切眾生心住。",
        "from": "T11n0312_012:0733b16_3",
        "context_with_next_sentence": true
    },
    {
        "source_sentence": "佛說如來不思議祕密大乘經卷第十二",
        "from": "T11n0312_012:0733b17_100",
        "context_with_next_sentence": false
    }
]