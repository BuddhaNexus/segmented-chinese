{
    "T02n0137_001:0860a18_0": "舍利弗摩訶目連遊四衢經",
    "T02n0137_001:0860a20_0": "後漢外國三藏康孟詳譯",
    "T02n0137_001:0860a21_0": "聞如是：一時，釋氏舍夷阿摩勒藥樹園。",
    "T02n0137_001:0860a21_1": "爾時，賢者舍利弗、摩訶目乾連比丘，遊行諸國經歷一年，與大比丘眾俱，比丘五百，還至藥樹，欲見世尊。",
    "T02n0137_001:0860a24_2": "是等來還，比丘眾多各共語言，各各著衣持鉢，其聲高大音響暢逸。",
    "T02n0137_001:0860a25_3": "佛以預知，問賢者阿難：「此何比丘？",
    "T02n0137_001:0860a26_4": "揚大音聲其響洋逸，如捕魚師揚聲驗逸？」",
    "T02n0137_001:0860a28_0": "阿難白佛：「唯然世尊！",
    "T02n0137_001:0860a28_1": "舍利弗、目乾連，遊止諸國經歷一載，大比丘眾五百人俱至於藥樹，見諸比丘各各談語，著衣持鉢，語言聲高音響暢溢。」",
    "T02n0137_001:0860b03_0": "佛語阿難：「勿令比丘來至吾許。」",
    "T02n0137_001:0860b03_1": "阿難白佛：「唯然。」",
    "T02n0137_001:0860b04_2": "奉命從座起，稽首佛足繞佛三匝而退，往詣舍利弗、目連比丘所，言語敘閙却住一面，謂賢者舍利弗、目連：「令餘比丘勿詣佛所，世尊有教。」",
    "T02n0137_001:0860b07_3": "舍利弗、目連聞阿難言，即從坐起往詣佛所，稽首足下繞佛三匝，速去衣鉢，出詣藥樹與比丘眾俱。",
    "T02n0137_001:0860b10_0": "爾時，釋種諸優婆塞，悉聚會有所講一義，遙見舍利弗、大目連，比丘眾俱，著衣持鉢，晝日平旦詣於藥樹下，「五百比丘眾俱，吾等寧可往問起居。」",
    "T02n0137_001:0860b13_1": "時，諸釋種優婆塞眾，即起速往詣舍利弗目連所，前稽首足下却住一面。",
    "T02n0137_001:0860b15_0": "時，諸清信士問舍利弗、目連：「何故著衣持鉢，晝日而往於藥樹間？」",
    "T02n0137_001:0860b16_1": "舍利弗、目連答釋種清信士：「吾等遊諸國來還詣比丘眾，皆以疲倦今此露住。」",
    "T02n0137_001:0860b18_2": "諸清信士答曰：「唯諸賢者！",
    "T02n0137_001:0860b18_3": "吾等於斯具足施坐然燈為明，唯願屈神及比丘眾，若謂佛者乃可捨退。」",
    "T02n0137_001:0860b20_4": "賢者舍利弗、大目乾連，嘿然可之，尋往所施坐其床榻，則入其室與眾僧俱坐。",
    "T02n0137_001:0860b23_0": "爾時，釋種諸清信士，往詣佛所稽首足下叉手白佛：「我等請求世尊求哀安住，唯然大聖！",
    "T02n0137_001:0860b25_0": "信比丘眾。",
    "T02n0137_001:0860b25_1": "所以者何？",
    "T02n0137_001:0860b25_2": "於彼比丘諸漏盡者，已得羅漢所作已辦，吾不懷疑。",
    "T02n0137_001:0860b26_3": "此等比丘亦不猶豫，其有比丘幼小新學初出家者，入是法律未久，其心移易或能變異，譬如世間暴水卒來無所遮隔。",
    "T02n0137_001:0860b29_4": "如是世尊！",
    "T02n0137_001:0860b29_5": "新學比丘初出家者，入是法律未久，其心移易或能變異，不覲大聖恐改志行。」",
    "T02n0137_001:0860c02_6": "於時梵天忽然來下，即住佛前叉手白言：「我等請求世尊，求哀安住，唯然大聖！",
    "T02n0137_001:0860c04_7": "信比丘眾。",
    "T02n0137_001:0860c04_8": "所以者何？",
    "T02n0137_001:0860c04_9": "於眾比丘諸漏盡者，已得羅漢所作已辦，吾不疑。",
    "T02n0137_001:0860c05_10": "此等比丘亦不猶豫，其有比丘幼小新學初出家者，入是法律未久，其心移易或能變異。」",
    "T02n0137_001:0860c07_11": "佛即然可梵天王。",
    "T02n0137_001:0860c08_12": "賢者摩訶目乾連，天眼徹視遙見佛心可之，請求覩大聖德。",
    "T02n0137_001:0860c09_13": "如大枰閣若大講堂，淨潔塗治開諸軒窓，日東初出入于軒窓光照西壁，賢者目連天眼徹視，遙見世尊相好巍巍，時目乾連尋語比丘眾：「諸賢者！",
    "T02n0137_001:0860c12_14": "當起著衣持鉢，梵天請求諸幼小各詣。」",
    "T02n0137_001:0860c13_15": "比丘曰：「唯當受教。」",
    "T02n0137_001:0860c14_16": "速正衣服，隨舍利弗、大目連等往詣佛所，稽首足下退坐一面。",
    "T02n0137_001:0860c15_17": "於時，世尊告舍利弗：「吾亦前世供比丘眾，於心云何？」",
    "T02n0137_001:0860c16_18": "舍利弗，心自念言：「世尊宿世供比丘眾，於此大聖，比丘質朴，於求望知節行安常志精進，佛天中天則為法王，調諸不調然當受教，諸比丘眾舉動輕飄，今日大聖慈愍眾僧。」",
    "T02n0137_001:0860c20_19": "佛言：「善哉善哉！",
    "T02n0137_001:0860c21_0": "舍利弗！",
    "T02n0137_001:0860c21_1": "正當念此蠲除惡念。",
    "T02n0137_001:0860c21_2": "所以者何？",
    "T02n0137_001:0860c21_3": "誰為比丘眾去諸重擔？",
    "T02n0137_001:0860c22_4": "唯如來耳無所不住，及舍利弗、摩訶目乾連。」",
    "T02n0137_001:0860c24_0": "時，佛告大目連曰：「於心云何？",
    "T02n0137_001:0860c24_1": "誰敬比丘眾？",
    "T02n0137_001:0860c24_2": "誰制比丘眾？」",
    "T02n0137_001:0860c25_3": "我心念言：「今佛世尊敬制比丘眾，唯然大聖！",
    "T02n0137_001:0860c26_4": "此比丘眾或有質朴少求知足，或不能者，自謂行安精進無懈，如來法王自應當然，吾亦如是。」",
    "T02n0137_001:0860c28_5": "佛言：「且止，勿有斯念！",
    "T02n0137_001:0860c28_6": "當更異念。",
    "T02n0137_001:0860c29_7": "所以者何？",
    "T02n0137_001:0860c29_8": "於是目連，誰能堪任去諸重擔？",
    "T02n0137_001:0861a01_0": "唯如來耳，及舍利弗、大目乾連。",
    "T02n0137_001:0861a02_0": "「以信渡流氾，　　無放逸為船，　聖諦濟苦患，　　智慧究竟渡。」",
    "T02n0137_001:0861a04_0": "佛分別是語時，六十比丘漏盡意解，無數比丘遠塵離垢，諸法眼生。",
    "T02n0137_001:0861a05_1": "佛說如是，諸比丘、清信士、天、龍、鬼神，莫不歡喜。",
    "T02n0137_001:0861a07_0": "舍利弗摩訶目連遊四衢經"
}