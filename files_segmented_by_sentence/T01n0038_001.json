[
    {
        "source_sentence": "佛說輪王七寶經",
        "from": "T01n0038_001:0821a18_0",
        "context_with_next_sentence": true
    },
    {
        "source_sentence": "西天譯經三藏朝奉大夫試鴻臚卿",
        "from": "T01n0038_001:0821a20_0",
        "context_with_next_sentence": true
    },
    {
        "source_sentence": "傳法大師臣施護奉　詔譯",
        "from": "T01n0038_001:0821a21_0",
        "context_with_next_sentence": true
    },
    {
        "source_sentence": "如是我聞：",
        "from": "T01n0038_001:0821a22_4",
        "context_with_next_sentence": true
    },
    {
        "source_sentence": "一時，佛在舍衛國，與大芻苾眾俱。",
        "from": "T01n0038_001:0821a22_20",
        "context_with_next_sentence": true
    },
    {
        "source_sentence": "是時佛告諸苾芻言：",
        "from": "T01n0038_001:0821a23_8",
        "context_with_next_sentence": true
    },
    {
        "source_sentence": "「汝等當知，有剎帝利大灌頂王——已受灌頂得輪王位，威德自在人所尊重——出現世間，其王出時有七寶現。",
        "from": "T01n0038_001:0821a25_17",
        "context_with_next_sentence": true
    },
    {
        "source_sentence": "何等為七？",
        "from": "T01n0038_001:0821a26_1",
        "context_with_next_sentence": true
    },
    {
        "source_sentence": "所謂輪寶、象寶、馬寶、主藏臣寶、主兵臣寶、摩尼寶、女寶，如是七寶隨王出現。",
        "from": "T01n0038_001:0821a27_14",
        "context_with_next_sentence": true
    },
    {
        "source_sentence": "「何名輪寶？",
        "from": "T01n0038_001:0821a27_20",
        "context_with_next_sentence": true
    },
    {
        "source_sentence": "所謂千輻金輪最上殊妙，諸相圓滿有大威力，其金輪寶從空而下住王宮門，是時彼剎帝利大灌頂輪王，見是輪寶出已心大歡喜，即告侍臣言：",
        "from": "T01n0038_001:0821b02_4",
        "context_with_next_sentence": true
    },
    {
        "source_sentence": "『汝今速嚴四兵，當出遊幸。",
        "from": "T01n0038_001:0821b02_17",
        "context_with_next_sentence": true
    },
    {
        "source_sentence": "』是時侍臣受王命已，即嚴四兵，既嚴整已，即詣王所而白王言：",
        "from": "T01n0038_001:0821b04_4",
        "context_with_next_sentence": true
    },
    {
        "source_sentence": "『四兵已嚴，王出遊幸今正是時。",
        "from": "T01n0038_001:0821b04_19",
        "context_with_next_sentence": true
    },
    {
        "source_sentence": "』爾時彼剎帝利大灌頂輪王，即從座起整其衣服，出於宮門；",
        "from": "T01n0038_001:0821b06_6",
        "context_with_next_sentence": true
    },
    {
        "source_sentence": "彼千輻輪導於王前，從王右手順次而轉。",
        "from": "T01n0038_001:0821b07_4",
        "context_with_next_sentence": true
    },
    {
        "source_sentence": "是時彼王遊於四海，於少時間即還王宮，以其輪寶功能勝故。",
        "from": "T01n0038_001:0821b08_12",
        "context_with_next_sentence": true
    },
    {
        "source_sentence": "諸苾芻！",
        "from": "T01n0038_001:0821b08_16",
        "context_with_next_sentence": true
    },
    {
        "source_sentence": "此名剎帝利大灌頂輪王出時第一輪寶出現。",
        "from": "T01n0038_001:0821b09_15",
        "context_with_next_sentence": true
    },
    {
        "source_sentence": "「復次，諸苾芻！",
        "from": "T01n0038_001:0821b10_7",
        "context_with_next_sentence": true
    },
    {
        "source_sentence": "彼剎帝利大灌頂輪王出時，復有象寶出現，其相殊妙純白無雜，猶如大龍，七處具足圓滿而住，從於北方乘空而來住王宮門。",
        "from": "T01n0038_001:0821b13_3",
        "context_with_next_sentence": true
    },
    {
        "source_sentence": "是時臣寮見是事已，即馭王所，具以其事而白於王。",
        "from": "T01n0038_001:0821b14_6",
        "context_with_next_sentence": true
    },
    {
        "source_sentence": "彼大灌頂輪王見是象寶出已，心大歡喜內自思惟：",
        "from": "T01n0038_001:0821b15_10",
        "context_with_next_sentence": true
    },
    {
        "source_sentence": "『甚為賢善，最大殊勝，我有所用而必當取。",
        "from": "T01n0038_001:0821b16_8",
        "context_with_next_sentence": true
    },
    {
        "source_sentence": "』是時彼王謂諸臣言：",
        "from": "T01n0038_001:0821b16_18",
        "context_with_next_sentence": true
    },
    {
        "source_sentence": "『象寶出現，汝等宜應專勤守護備吾所用。",
        "from": "T01n0038_001:0821b17_16",
        "context_with_next_sentence": true
    },
    {
        "source_sentence": "』是時侍臣受王命已，於長時中專勤守護，善巧調習，無少損失，備王所用。",
        "from": "T01n0038_001:0821b19_11",
        "context_with_next_sentence": true
    },
    {
        "source_sentence": "」佛告諸苾芻：",
        "from": "T01n0038_001:0821b19_18",
        "context_with_next_sentence": true
    },
    {
        "source_sentence": "「往昔有剎帝利大灌頂輪王出世，是時亦有象寶出現，其王於晨朝時乘彼象寶，遊於四海即時還宮。",
        "from": "T01n0038_001:0821b22_2",
        "context_with_next_sentence": true
    },
    {
        "source_sentence": "汝等當知，象寶有是勝妙功能。",
        "from": "T01n0038_001:0821b22_16",
        "context_with_next_sentence": true
    },
    {
        "source_sentence": "諸苾芻！",
        "from": "T01n0038_001:0821b22_20",
        "context_with_next_sentence": true
    },
    {
        "source_sentence": "此名大灌頂輪王出時第二象寶出現。",
        "from": "T01n0038_001:0821b23_15",
        "context_with_next_sentence": true
    },
    {
        "source_sentence": "「復次，諸苾芻！",
        "from": "T01n0038_001:0821b24_7",
        "context_with_next_sentence": true
    },
    {
        "source_sentence": "大灌頂輪王出時，復有馬寶出現，其數有四，諸分圓滿而各有其上妙色相，所謂青、黃、赤、白，項頸妙好猶如謨囉，行步迅疾而復調善。",
        "from": "T01n0038_001:0821b27_5",
        "context_with_next_sentence": true
    },
    {
        "source_sentence": "是四馬寶出現宮門，爾時臣寮見是馬寶希有妙好，即馭王所。",
        "from": "T01n0038_001:0821b28_13",
        "context_with_next_sentence": true
    },
    {
        "source_sentence": "彼大灌頂輪王見是四馬寶已，心大歡喜內自思惟：",
        "from": "T01n0038_001:0821b29_16",
        "context_with_next_sentence": true
    },
    {
        "source_sentence": "『馬寶出現甚為賢善，我有所用必當如意。",
        "from": "T01n0038_001:0821c01_15",
        "context_with_next_sentence": true
    },
    {
        "source_sentence": "』彼大灌頂輪王而復宣言：",
        "from": "T01n0038_001:0821c02_7",
        "context_with_next_sentence": true
    },
    {
        "source_sentence": "『汝等諸臣！",
        "from": "T01n0038_001:0821c02_13",
        "context_with_next_sentence": true
    },
    {
        "source_sentence": "於長時中當勤守護善巧調習，我有所用而必當取。",
        "from": "T01n0038_001:0821c03_15",
        "context_with_next_sentence": true
    },
    {
        "source_sentence": "』是時臣寮受王命已，長時守護備王所用。",
        "from": "T01n0038_001:0821c04_14",
        "context_with_next_sentence": true
    },
    {
        "source_sentence": "諸苾芻！",
        "from": "T01n0038_001:0821c04_18",
        "context_with_next_sentence": true
    },
    {
        "source_sentence": "往昔有大灌頂輪王出世，是時亦有馬寶出現，其王於晨朝時乘是馬寶，遊於四海即復還宮。",
        "from": "T01n0038_001:0821c07_2",
        "context_with_next_sentence": true
    },
    {
        "source_sentence": "汝等當知，馬寶有是殊勝功能。",
        "from": "T01n0038_001:0821c07_16",
        "context_with_next_sentence": true
    },
    {
        "source_sentence": "諸苾芻！",
        "from": "T01n0038_001:0821c07_20",
        "context_with_next_sentence": true
    },
    {
        "source_sentence": "此名大灌頂輪王出時第三馬寶出現。",
        "from": "T01n0038_001:0821c08_15",
        "context_with_next_sentence": true
    },
    {
        "source_sentence": "「復次，諸苾芻！",
        "from": "T01n0038_001:0821c09_7",
        "context_with_next_sentence": true
    },
    {
        "source_sentence": "輪王出時復有主藏臣寶出現。",
        "from": "T01n0038_001:0821c09_20",
        "context_with_next_sentence": true
    },
    {
        "source_sentence": "是時有大寶藏，堅牢具足大財大富，彼臣所主。",
        "from": "T01n0038_001:0821c11_1",
        "context_with_next_sentence": true
    },
    {
        "source_sentence": "時主藏臣，即詣王所作是白言：",
        "from": "T01n0038_001:0821c11_15",
        "context_with_next_sentence": true
    },
    {
        "source_sentence": "『有大寶藏，一切殊妙珍寶具足，所謂金等一切寶物；",
        "from": "T01n0038_001:0821c12_17",
        "context_with_next_sentence": true
    },
    {
        "source_sentence": "王有所用，我當授王一切如意無少闕失。",
        "from": "T01n0038_001:0821c13_16",
        "context_with_next_sentence": true
    },
    {
        "source_sentence": "』是時輪王見是主藏臣寶出已，心大歡喜，又聞其言金等諸寶一切具足獲大如意。",
        "from": "T01n0038_001:0821c15_13",
        "context_with_next_sentence": true
    },
    {
        "source_sentence": "時王即謂彼主藏臣寶言：",
        "from": "T01n0038_001:0821c16_6",
        "context_with_next_sentence": true
    },
    {
        "source_sentence": "『汝今有如是色相神通威力，能主地中廣大伏藏，金等諸寶一切具足。",
        "from": "T01n0038_001:0821c17_17",
        "context_with_next_sentence": true
    },
    {
        "source_sentence": "觀如是事，甚為希有最上賢善，汝善主持，我有所欲汝當供給，餘非欲者亦善主持。",
        "from": "T01n0038_001:0821c19_15",
        "context_with_next_sentence": true
    },
    {
        "source_sentence": "』諸苾芻！",
        "from": "T01n0038_001:0821c19_20",
        "context_with_next_sentence": true
    },
    {
        "source_sentence": "汝等當知，此地伏藏，人所不見非人即見，輪王出時有主藏臣而自出現，為王守護一切供給，此名輪王出時第四主藏臣寶出現。",
        "from": "T01n0038_001:0821c22_17",
        "context_with_next_sentence": true
    },
    {
        "source_sentence": "「復次，諸苾芻！",
        "from": "T01n0038_001:0821c23_7",
        "context_with_next_sentence": true
    },
    {
        "source_sentence": "輪王出時復有主兵臣寶出現。",
        "from": "T01n0038_001:0821c23_20",
        "context_with_next_sentence": true
    },
    {
        "source_sentence": "是時彼臣，有大智略勇猛威德，大力色相一切具足，善御兵眾護王國界不令侵擾。",
        "from": "T01n0038_001:0821c25_16",
        "context_with_next_sentence": true
    },
    {
        "source_sentence": "時主兵臣詣於王所，白如是言：",
        "from": "T01n0038_001:0821c26_11",
        "context_with_next_sentence": true
    },
    {
        "source_sentence": "『大王當知，我善主兵守護王境，若時非時諸有所作，當如王意無少闕失。",
        "from": "T01n0038_001:0821c28_4",
        "context_with_next_sentence": true
    },
    {
        "source_sentence": "』是時彼王見是主兵臣寶出現已，心大歡喜即謂彼言：",
        "from": "T01n0038_001:0821c29_8",
        "context_with_next_sentence": true
    },
    {
        "source_sentence": "『汝今有大智略勇猛威德大力色相。",
        "from": "T01n0038_001:0822a01_4",
        "context_with_next_sentence": true
    },
    {
        "source_sentence": "若時非時一切能作，善御兵眾，守護國界，甚為賢善。",
        "from": "T01n0038_001:0822a02_8",
        "context_with_next_sentence": true
    },
    {
        "source_sentence": "汝當長時親輔於我，諸有所為汝善方便，汝今於王是大守護。",
        "from": "T01n0038_001:0822a03_15",
        "context_with_next_sentence": true
    },
    {
        "source_sentence": "』諸苾芻！",
        "from": "T01n0038_001:0822a03_20",
        "context_with_next_sentence": true
    },
    {
        "source_sentence": "此名輪王出時第五主兵臣寶出現。",
        "from": "T01n0038_001:0822a04_14",
        "context_with_next_sentence": true
    },
    {
        "source_sentence": "「復次，諸苾芻！",
        "from": "T01n0038_001:0822a05_7",
        "context_with_next_sentence": true
    },
    {
        "source_sentence": "輪王出時復有大摩尼寶出現。",
        "from": "T01n0038_001:0822a05_20",
        "context_with_next_sentence": true
    },
    {
        "source_sentence": "彼摩尼寶，最上色相妙好殊勝，有大光明圓滿具足，其光廣大普照一切，有大功能。",
        "from": "T01n0038_001:0822a07_16",
        "context_with_next_sentence": true
    },
    {
        "source_sentence": "於王宮中若有是寶，而彼夜暗非燈所照，寶出光明自然照曜猶如日光。",
        "from": "T01n0038_001:0822a09_9",
        "context_with_next_sentence": true
    },
    {
        "source_sentence": "諸苾芻！",
        "from": "T01n0038_001:0822a09_13",
        "context_with_next_sentence": true
    },
    {
        "source_sentence": "往昔有大輪王出世，是時亦有大摩尼寶出現，有大光明。",
        "from": "T01n0038_001:0822a10_19",
        "context_with_next_sentence": true
    },
    {
        "source_sentence": "彼王爾時欲驗其能，即勅臣寮速嚴四兵，當於夜分出遊園林。",
        "from": "T01n0038_001:0822a12_7",
        "context_with_next_sentence": true
    },
    {
        "source_sentence": "是時臣寮受王命已，即嚴四兵，速詣王所白如是言：",
        "from": "T01n0038_001:0822a13_11",
        "context_with_next_sentence": true
    },
    {
        "source_sentence": "『四兵已集，王出遊幸今正是時。",
        "from": "T01n0038_001:0822a14_5",
        "context_with_next_sentence": true
    },
    {
        "source_sentence": "』爾時彼王，即以大摩尼寶置旌旗上引導王前，於夜分中出遊園林。",
        "from": "T01n0038_001:0822a15_15",
        "context_with_next_sentence": true
    },
    {
        "source_sentence": "其寶光明照一由旬，其王四兵皆悉光明互相映曜，如天光明等無有異。",
        "from": "T01n0038_001:0822a17_8",
        "context_with_next_sentence": true
    },
    {
        "source_sentence": "諸苾芻！",
        "from": "T01n0038_001:0822a17_12",
        "context_with_next_sentence": true
    },
    {
        "source_sentence": "此名輪王出時第六大摩尼寶出現。",
        "from": "T01n0038_001:0822a18_8",
        "context_with_next_sentence": true
    },
    {
        "source_sentence": "「復次、諸苾芻！",
        "from": "T01n0038_001:0822a19_7",
        "context_with_next_sentence": true
    },
    {
        "source_sentence": "輪王出時復有女寶出現，最上色相諸分圓滿妙好第一，諸世間人無有等者，輕妙柔軟如幹唧梨，身諸毛孔出諸妙香。",
        "from": "T01n0038_001:0822a21_19",
        "context_with_next_sentence": true
    },
    {
        "source_sentence": "譬如盛香寶器，於一切時香氣常在。",
        "from": "T01n0038_001:0822a22_15",
        "context_with_next_sentence": true
    },
    {
        "source_sentence": "又復女寶所有出入之息，一一皆如青蓮華香，人所愛樂。",
        "from": "T01n0038_001:0822a24_2",
        "context_with_next_sentence": true
    },
    {
        "source_sentence": "如王所行女寶從後，諸有所作適悅自在，性行貞正不受邪染，常出愛語人所樂聞，面有光明人所喜見。",
        "from": "T01n0038_001:0822a26_8",
        "context_with_next_sentence": true
    },
    {
        "source_sentence": "諸苾芻！",
        "from": "T01n0038_001:0822a26_12",
        "context_with_next_sentence": true
    },
    {
        "source_sentence": "此名輪王出時第七女寶出現。",
        "from": "T01n0038_001:0822a27_6",
        "context_with_next_sentence": true
    },
    {
        "source_sentence": "」佛告諸苾芻：",
        "from": "T01n0038_001:0822a28_5",
        "context_with_next_sentence": true
    },
    {
        "source_sentence": "「如是名為輪王出時七寶出現。",
        "from": "T01n0038_001:0822a28_19",
        "context_with_next_sentence": true
    },
    {
        "source_sentence": "汝等當知，如來、應供、正等正覺出時，宣說七覺支法。",
        "from": "T01n0038_001:0822b01_3",
        "context_with_next_sentence": true
    },
    {
        "source_sentence": "何等為七？",
        "from": "T01n0038_001:0822b01_8",
        "context_with_next_sentence": true
    },
    {
        "source_sentence": "所謂念覺支、擇法覺支、精進覺支、喜覺支、輕安覺支、定覺支、捨覺支，如是名為七覺支法。",
        "from": "T01n0038_001:0822b03_8",
        "context_with_next_sentence": true
    },
    {
        "source_sentence": "唯除如來、應供、正等正覺出世宣說，如前七寶亦如是，唯除大灌頂輪王出時其寶出現。",
        "from": "T01n0038_001:0822b05_8",
        "context_with_next_sentence": true
    },
    {
        "source_sentence": "汝等當知，如來所說七覺支法，令諸眾生如理修行，一切皆得安樂利益，汝等當勤如是修學。",
        "from": "T01n0038_001:0822b07_11",
        "context_with_next_sentence": true
    },
    {
        "source_sentence": "」佛說輪王七寶經",
        "from": "T01n0038_001:0822b08_100",
        "context_with_next_sentence": false
    }
]