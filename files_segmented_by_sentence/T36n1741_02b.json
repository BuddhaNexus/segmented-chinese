[
    {
        "source_sentence": "卷二之下",
        "from": "T36n1741_02b:1026a06_0",
        "context_with_next_sentence": true
    },
    {
        "source_sentence": "大唐北京李通玄撰",
        "from": "T36n1741_02b:1026a08_0",
        "context_with_next_sentence": true
    },
    {
        "source_sentence": "第三修行住，忍波羅蜜為主，餘九為伴。南義",
        "from": "T36n1741_02b:1026a09_0",
        "context_with_next_sentence": true
    },
    {
        "source_sentence": "如前云。",
        "from": "T36n1741_02b:1026a10_3",
        "context_with_next_sentence": true
    },
    {
        "source_sentence": "從此南行六十由旬者，以明從十二緣觀竟，重觀眼耳鼻舌身意六根之上現行分別，一一根中所有現行分別皆悉解脫。",
        "from": "T36n1741_02b:1026a12_17",
        "context_with_next_sentence": true
    },
    {
        "source_sentence": "以前十二緣生觀，觀六根名色識三種成智。",
        "from": "T36n1741_02b:1026a13_17",
        "context_with_next_sentence": true
    },
    {
        "source_sentence": "今此位中，以智隨六根現行分別，無不解脫，故云從此南行六十由旬。",
        "from": "T36n1741_02b:1026a15_9",
        "context_with_next_sentence": true
    },
    {
        "source_sentence": "楞伽道者，此楞伽山居大海中，四周大海，其山高峻，傍無門戶，難往難登。",
        "from": "T36n1741_02b:1026a17_3",
        "context_with_next_sentence": true
    },
    {
        "source_sentence": "於此大海岸上有道，以明於十二有支、五蘊六根中至大道超度生死。",
        "from": "T36n1741_02b:1026a18_14",
        "context_with_next_sentence": true
    },
    {
        "source_sentence": "明其六根以成智境，根境無染，超生死海。",
        "from": "T36n1741_02b:1026a19_14",
        "context_with_next_sentence": true
    },
    {
        "source_sentence": "以表其山難往難登，今已登得，故云楞伽道也。",
        "from": "T36n1741_02b:1026a20_15",
        "context_with_next_sentence": true
    },
    {
        "source_sentence": "以比丘空中經行，如楞伽山，從空而入者即得，以明於十二有支六根名色識種，智三法起，無明生死大海、我慢瞋癡高山甚難超越，今以禪定觀照方便力，了根境識悉皆空虛，無明滅、生死海竭、我慢高山皆摧裂，智淨六塵如滿月，故云楞伽道邊有聚落名為海岸。",
        "from": "T36n1741_02b:1026a26_15",
        "context_with_next_sentence": true
    },
    {
        "source_sentence": "今既六根皆為智海，五蘊十二緣六根境界總為法界大海普光明智聚落也。",
        "from": "T36n1741_02b:1026a28_10",
        "context_with_next_sentence": true
    },
    {
        "source_sentence": "善財至楞伽道海岸聚落，觀察十方，求覓善住比丘者，重觀自六根上習氣使，令同空理合，及十方眾生六根中境界總同觀一性虛空，令其見聞覺觸使空。",
        "from": "T36n1741_02b:1026b03_3",
        "context_with_next_sentence": true
    },
    {
        "source_sentence": "智慧門所行法界聚落，見聞觸受一切聲香皆為法界也。",
        "from": "T36n1741_02b:1026b04_8",
        "context_with_next_sentence": true
    },
    {
        "source_sentence": "比丘名善住者，以明善住法空、常行利物，不離法空故。",
        "from": "T36n1741_02b:1026b05_14",
        "context_with_next_sentence": true
    },
    {
        "source_sentence": "於空中往來經行，故名善住，以明常於生死海行一切行。",
        "from": "T36n1741_02b:1026b06_19",
        "context_with_next_sentence": true
    },
    {
        "source_sentence": "生死海及行利眾生，總不離虛空，無所染故。",
        "from": "T36n1741_02b:1026b08_1",
        "context_with_next_sentence": true
    },
    {
        "source_sentence": "已下天王龍王十王恭敬者，有二義：",
        "from": "T36n1741_02b:1026b08_17",
        "context_with_next_sentence": true
    },
    {
        "source_sentence": "一明有道感招、二表行十波羅蜜行自在如王，廣在經文。",
        "from": "T36n1741_02b:1026b10_3",
        "context_with_next_sentence": true
    },
    {
        "source_sentence": "已上三善知識，第一妙峯山頂德雲比丘，以明初入相盡，智慧光明高勝、出世間，以比丘表之。",
        "from": "T36n1741_02b:1026b12_7",
        "context_with_next_sentence": true
    },
    {
        "source_sentence": "第二海門國海雲比丘，以明自得離一切相，諸佛境界智慧光明，須觀生死海一切自他十二緣六根名色識現行作用上，以成根本智大光明海，得普眼經法門。",
        "from": "T36n1741_02b:1026b15_18",
        "context_with_next_sentence": true
    },
    {
        "source_sentence": "第三至楞伽道邊海岸聚落善住比丘，得速疾供養諸佛、成就眾生菩薩無礙解脫門，以明重觀六根上習氣，得超渡生死海之岸，得法空智慧，成利益世間生死自在之岸。",
        "from": "T36n1741_02b:1026b19_15",
        "context_with_next_sentence": true
    },
    {
        "source_sentence": "此已上三善知識，且明淨得五蘊中十二有支六根上煩惱，成智慧出世解脫之業。",
        "from": "T36n1741_02b:1026b21_13",
        "context_with_next_sentence": true
    },
    {
        "source_sentence": "唯度眾生之行，仍是出世功成修道行門，事合如是。",
        "from": "T36n1741_02b:1026b22_17",
        "context_with_next_sentence": true
    },
    {
        "source_sentence": "以是義故，以比丘表之，以明比丘是出俗行。",
        "from": "T36n1741_02b:1026b23_17",
        "context_with_next_sentence": true
    },
    {
        "source_sentence": "是故善財至此位問：",
        "from": "T36n1741_02b:1026b24_6",
        "context_with_next_sentence": true
    },
    {
        "source_sentence": "「云何修行佛法？",
        "from": "T36n1741_02b:1026b24_14",
        "context_with_next_sentence": true
    },
    {
        "source_sentence": "云何積集佛法？",
        "from": "T36n1741_02b:1026b25_1",
        "context_with_next_sentence": true
    },
    {
        "source_sentence": "乃至云何不捨見佛，於其常精勤修習菩薩道？",
        "from": "T36n1741_02b:1026b26_2",
        "context_with_next_sentence": true
    },
    {
        "source_sentence": "」廣如經說。",
        "from": "T36n1741_02b:1026b26_8",
        "context_with_next_sentence": true
    },
    {
        "source_sentence": "以明此位雙問，佛法、菩薩法會融，以明出世智以成。",
        "from": "T36n1741_02b:1026b27_11",
        "context_with_next_sentence": true
    },
    {
        "source_sentence": "菩薩俗習未了已下，意明不離世間根本清淨智，而學菩薩世間之智。",
        "from": "T36n1741_02b:1026b29_3",
        "context_with_next_sentence": true
    },
    {
        "source_sentence": "即示已下，善知識俗士彌伽，以居市肆說輪字莊嚴門。",
        "from": "T36n1741_02b:1026c01_7",
        "context_with_next_sentence": true
    },
    {
        "source_sentence": "以次俗士解脫長者等，以明世間鬧處是解脫，不假要居山居空。",
        "from": "T36n1741_02b:1026c02_16",
        "context_with_next_sentence": true
    },
    {
        "source_sentence": "遷彼前心，令成後位。",
        "from": "T36n1741_02b:1026c03_7",
        "context_with_next_sentence": true
    },
    {
        "source_sentence": "為昇進已下，彌伽、解脫長者、海幢比丘，成世間不離出世間法，俗士兼比丘表之。",
        "from": "T36n1741_02b:1026c05_3",
        "context_with_next_sentence": true
    },
    {
        "source_sentence": "第四生貴住，以精進波羅蜜為主，餘九為伴。",
        "from": "T36n1741_02b:1026c06_19",
        "context_with_next_sentence": true
    },
    {
        "source_sentence": "南方義如前。",
        "from": "T36n1741_02b:1026c07_5",
        "context_with_next_sentence": true
    },
    {
        "source_sentence": "有國名達里鼻茶，其國在南印度之境，名義未翻。",
        "from": "T36n1741_02b:1026c08_8",
        "context_with_next_sentence": true
    },
    {
        "source_sentence": "城名自在者，為此善知識以達出世之智，又通明俗諦，真俗二諦自在故，城名自在。",
        "from": "T36n1741_02b:1026c10_7",
        "context_with_next_sentence": true
    },
    {
        "source_sentence": "其中有人名曰彌伽，身是俗人，又居市肆，一如俗相，故名為人。",
        "from": "T36n1741_02b:1026c11_16",
        "context_with_next_sentence": true
    },
    {
        "source_sentence": "為居市肆，不可稱名長者居士之號，故名曰人。",
        "from": "T36n1741_02b:1026c12_17",
        "context_with_next_sentence": true
    },
    {
        "source_sentence": "彌伽者，此云降伏諸邪論。",
        "from": "T36n1741_02b:1026c13_9",
        "context_with_next_sentence": true
    },
    {
        "source_sentence": "故彌伽問善財云：",
        "from": "T36n1741_02b:1026c13_17",
        "context_with_next_sentence": true
    },
    {
        "source_sentence": "「汝已發菩提心耶？",
        "from": "T36n1741_02b:1026c14_5",
        "context_with_next_sentence": true
    },
    {
        "source_sentence": "」善財言：",
        "from": "T36n1741_02b:1026c14_10",
        "context_with_next_sentence": true
    },
    {
        "source_sentence": "「唯。",
        "from": "T36n1741_02b:1026c14_13",
        "context_with_next_sentence": true
    },
    {
        "source_sentence": "」彌伽下座，頂禮善財，五體投地散華，及寶無量種香供養善財。",
        "from": "T36n1741_02b:1026c15_17",
        "context_with_next_sentence": true
    },
    {
        "source_sentence": "然後為說輪字莊嚴門者，為明菩薩敬菩提心。",
        "from": "T36n1741_02b:1026c16_18",
        "context_with_next_sentence": true
    },
    {
        "source_sentence": "善財以得佛根本智慧光明，彌伽是根本智中行，以明敬本智故，以世間敬出世間智故。",
        "from": "T36n1741_02b:1026c18_19",
        "context_with_next_sentence": true
    },
    {
        "source_sentence": "為明菩薩處世間，行菩薩道，於生死海不出不沒不沈淪者、獲無量功德海者，只由根本智致使如是。",
        "from": "T36n1741_02b:1026c21_5",
        "context_with_next_sentence": true
    },
    {
        "source_sentence": "以是義故，得此智者須當敬之。",
        "from": "T36n1741_02b:1026c21_19",
        "context_with_next_sentence": true
    },
    {
        "source_sentence": "為明根本普光明大智，是萬德之宗、出生死之本、行大慈悲者之源，普賢行之宮室堂殿樓閣，生一切眾生之本母、養一切眾生之衣服飲食、資生之大海，人天善根總由此根本智生故。",
        "from": "T36n1741_02b:1026c26_3",
        "context_with_next_sentence": true
    },
    {
        "source_sentence": "是以聞發心者，敬之即佛。",
        "from": "T36n1741_02b:1026c26_15",
        "context_with_next_sentence": true
    },
    {
        "source_sentence": "故彌伽聞善財已發菩提心，是故五體投地散華，眾香及眾寶衣服供養善財，珍重施禮然後說法。",
        "from": "T36n1741_02b:1026c29_1",
        "context_with_next_sentence": true
    },
    {
        "source_sentence": "此乃不輕未學，敬學如佛。",
        "from": "T36n1741_02b:1026c29_13",
        "context_with_next_sentence": true
    },
    {
        "source_sentence": "為善財放口中之光，以明教也。",
        "from": "T36n1741_02b:1027a01_7",
        "context_with_next_sentence": true
    },
    {
        "source_sentence": "為說輪字品者，輪者圓滿之義。",
        "from": "T36n1741_02b:1027a02_1",
        "context_with_next_sentence": true
    },
    {
        "source_sentence": "以俗間名字說法，圓滿清淨，能壞生死諸不善業，句義名詮次第圓滿，有見及聞受持之者，得清淨智業破生死業，破不善之海成大善海，破愚癡海成大智海。",
        "from": "T36n1741_02b:1027a05_12",
        "context_with_next_sentence": true
    },
    {
        "source_sentence": "破貧窮苦惱海成大福德海。",
        "from": "T36n1741_02b:1027a06_5",
        "context_with_next_sentence": true
    },
    {
        "source_sentence": "一一句義，主伴相成，無失道意。",
        "from": "T36n1741_02b:1027a06_20",
        "context_with_next_sentence": true
    },
    {
        "source_sentence": "一一句義說，如因陀羅網互相參徹。",
        "from": "T36n1741_02b:1027a07_15",
        "context_with_next_sentence": true
    },
    {
        "source_sentence": "一一字內，隨器隨根轉無量法輪。",
        "from": "T36n1741_02b:1027a08_11",
        "context_with_next_sentence": true
    },
    {
        "source_sentence": "無異世間諸名字法便成出生死法，能變世間法以為佛法，能變世間愚癡以為智慧，能變世間言音以為諸佛言音，廣說無量利益。",
        "from": "T36n1741_02b:1027a11_13",
        "context_with_next_sentence": true
    },
    {
        "source_sentence": "略而舉之，思之可見。",
        "from": "T36n1741_02b:1027a12_3",
        "context_with_next_sentence": true
    },
    {
        "source_sentence": "從我唯知此菩薩妙音陀羅尼光明法門已下，是推德昇進。",
        "from": "T36n1741_02b:1027a13_10",
        "context_with_next_sentence": true
    },
    {
        "source_sentence": "第五具足方便住，禪波羅蜜為主，餘九為伴。",
        "from": "T36n1741_02b:1027a14_19",
        "context_with_next_sentence": true
    },
    {
        "source_sentence": "南義如前。",
        "from": "T36n1741_02b:1027a15_4",
        "context_with_next_sentence": true
    },
    {
        "source_sentence": "自此南行有一聚落名曰住林者，此位不言國城。",
        "from": "T36n1741_02b:1027a16_6",
        "context_with_next_sentence": true
    },
    {
        "source_sentence": "但從此南行，以明彌伽在市肆上鬧處是靜，以明一切眾生生死大海塵勞為市肆，以明不離世間生死鬧處為住禪林也。",
        "from": "T36n1741_02b:1027a19_2",
        "context_with_next_sentence": true
    },
    {
        "source_sentence": "聚落者，眾人所居眾多為聚落。",
        "from": "T36n1741_02b:1027a19_16",
        "context_with_next_sentence": true
    },
    {
        "source_sentence": "此明生死眾生眾多處，智者處之為禪林。",
        "from": "T36n1741_02b:1027a20_14",
        "context_with_next_sentence": true
    },
    {
        "source_sentence": "前位彌伽、此位解脫長者，同處生死世俗煩鬧之處以為寂靜，故從南行，不言方、不言國、不言城，但云南行。",
        "from": "T36n1741_02b:1027a23_4",
        "context_with_next_sentence": true
    },
    {
        "source_sentence": "南者正也，行者昇進也，為正法、為昇進，故云從此南行。",
        "from": "T36n1741_02b:1027a24_9",
        "context_with_next_sentence": true
    },
    {
        "source_sentence": "以一切世間生死塵境，總為法聚落、總為禪林，故云住林。",
        "from": "T36n1741_02b:1027a25_15",
        "context_with_next_sentence": true
    },
    {
        "source_sentence": "以此第五禪體，一切眾生境界以為自性禪故，是故以俗士解脫長者表之。",
        "from": "T36n1741_02b:1027a27_8",
        "context_with_next_sentence": true
    },
    {
        "source_sentence": "迴前三比丘出世心，令入眾生生死聚落以為禪林聚落。",
        "from": "T36n1741_02b:1027a28_13",
        "context_with_next_sentence": true
    },
    {
        "source_sentence": "善財於解脫長者所請法，解脫長者以自善根力、佛威神力、文殊師利憶念力故。",
        "from": "T36n1741_02b:1027b01_12",
        "context_with_next_sentence": true
    },
    {
        "source_sentence": "以法身智體清淨皆自有之，是自善根力。",
        "from": "T36n1741_02b:1027b02_11",
        "context_with_next_sentence": true
    },
    {
        "source_sentence": "以根本智本自十方大用恒寂靜故，是佛威神力。",
        "from": "T36n1741_02b:1027b03_13",
        "context_with_next_sentence": true
    },
    {
        "source_sentence": "初所顯自清淨智，由無相法身空慧而能發起自清淨智，是文殊師利憶念力。",
        "from": "T36n1741_02b:1027b05_8",
        "context_with_next_sentence": true
    },
    {
        "source_sentence": "還以此本清淨智以為禪門，性自無垢含容，總為一身，一切佛剎互相容入，如光影像。",
        "from": "T36n1741_02b:1027b07_8",
        "context_with_next_sentence": true
    },
    {
        "source_sentence": "且舉各隨方面各十佛剎微塵諸佛國、清淨莊嚴身，如淨琉璃含諸影像，色相無礙，於身中顯現無量諸佛出興於世入涅槃。",
        "from": "T36n1741_02b:1027b10_4",
        "context_with_next_sentence": true
    },
    {
        "source_sentence": "一切諸佛眾生無盡三世業果一切顯現，以明自性無垢，禪性自遍周故，無虛空不遍，無境界不容。",
        "from": "T36n1741_02b:1027b12_9",
        "context_with_next_sentence": true
    },
    {
        "source_sentence": "無作淨智本，自如是圓三世因果法，自如是無延促性，不是作得。",
        "from": "T36n1741_02b:1027b13_18",
        "context_with_next_sentence": true
    },
    {
        "source_sentence": "是一切世間法自性禪，一切境界本來自定自靜，故以俗士解脫長者表之，不令於世間外別有欣求。",
        "from": "T36n1741_02b:1027b16_5",
        "context_with_next_sentence": true
    },
    {
        "source_sentence": "修行者應如是信解、如是修行，世間萬境現前，皆是住林、皆是禪林。",
        "from": "T36n1741_02b:1027b17_16",
        "context_with_next_sentence": true
    },
    {
        "source_sentence": "只為世間強取他境，而執是非、自分他土。",
        "from": "T36n1741_02b:1027b18_15",
        "context_with_next_sentence": true
    },
    {
        "source_sentence": "其心以生諸業，當生苦果，知復如何也。",
        "from": "T36n1741_02b:1027b19_13",
        "context_with_next_sentence": true
    },
    {
        "source_sentence": "自我唯知此如來無礙莊嚴解脫門已下，是推德昇進。",
        "from": "T36n1741_02b:1027b20_16",
        "context_with_next_sentence": true
    },
    {
        "source_sentence": "此已上兩位，明俗體本真，世間鬧處是靜，一切萬境及一切眾生心量性自禪門。",
        "from": "T36n1741_02b:1027b22_12",
        "context_with_next_sentence": true
    },
    {
        "source_sentence": "第六正心住，般若波羅蜜為主，餘九為伴。",
        "from": "T36n1741_02b:1027b23_18",
        "context_with_next_sentence": true
    },
    {
        "source_sentence": "從此南行至閻浮提畔者，以明至此位修行，至出世間及世間二法極表之畔。",
        "from": "T36n1741_02b:1027b25_12",
        "context_with_next_sentence": true
    },
    {
        "source_sentence": "從妙峯山已下三比丘，表出世間智慧解脫。",
        "from": "T36n1741_02b:1027b26_13",
        "context_with_next_sentence": true
    },
    {
        "source_sentence": "從彌伽長者至此海幢比丘，表世間中出世間智慧解脫，二俗士一比丘表之。",
        "from": "T36n1741_02b:1027b28_8",
        "context_with_next_sentence": true
    },
    {
        "source_sentence": "有一國土，名摩利伽羅，未翻。",
        "from": "T36n1741_02b:1027b29_2",
        "context_with_next_sentence": true
    },
    {
        "source_sentence": "彼有比丘名曰海幢者，以此第六般若道成，身心意想寂滅不生，離出入息，身體支分十三處出化身不同，十方利物，智慧如海，身心寂然，都無思覺，名之為幢。",
        "from": "T36n1741_02b:1027c03_16",
        "context_with_next_sentence": true
    },
    {
        "source_sentence": "善財見海幢比丘在經行道側結跏趺坐，離出入息。",
        "from": "T36n1741_02b:1027c04_17",
        "context_with_next_sentence": true
    },
    {
        "source_sentence": "經行道是用，結加趺坐離出入息是寂，以明寂用無礙。",
        "from": "T36n1741_02b:1027c06_3",
        "context_with_next_sentence": true
    },
    {
        "source_sentence": "足下出無數百千億長者居士婆羅門眾十方化利者，以明長者居士婆羅門眾之行居卑謙下，離慢不自高，故足下出居士婆羅門眾也。",
        "from": "T36n1741_02b:1027c09_6",
        "context_with_next_sentence": true
    },
    {
        "source_sentence": "兩膝出無數百千億剎帝利婆羅門眾者，是王種也，以明膝是卷舒自在之義，以明王者世間自在故，像菩薩於生死自在故。",
        "from": "T36n1741_02b:1027c12_3",
        "context_with_next_sentence": true
    },
    {
        "source_sentence": "腰間出等眾生數仙人眾者，以明腰是行五欲之所在，仙人是淨離五欲故。",
        "from": "T36n1741_02b:1027c13_16",
        "context_with_next_sentence": true
    },
    {
        "source_sentence": "以明菩薩處於欲境，恒不染著，不著不離恒清淨故，仙人表之。",
        "from": "T36n1741_02b:1027c15_6",
        "context_with_next_sentence": true
    },
    {
        "source_sentence": "兩脇出不思議龍眾、不思議龍女眾十方利潤眾生者，以明兩脇是挾持覆蔭義。",
        "from": "T36n1741_02b:1027c17_2",
        "context_with_next_sentence": true
    },
    {
        "source_sentence": "以明大智大悲心，以龍及龍女表之。",
        "from": "T36n1741_02b:1027c17_18",
        "context_with_next_sentence": true
    },
    {
        "source_sentence": "龍表智，龍女表慈悲。",
        "from": "T36n1741_02b:1027c18_8",
        "context_with_next_sentence": true
    },
    {
        "source_sentence": "像菩薩恒遊法空，智慈恒遍，眾生攝持覆蔭雨法故。",
        "from": "T36n1741_02b:1027c19_12",
        "context_with_next_sentence": true
    },
    {
        "source_sentence": "胸前卍字中出無數百千億阿修羅身者，胸前卍是萬字，以明菩薩於生死中行萬行而不沒，以阿修羅王表之。",
        "from": "T36n1741_02b:1027c22_3",
        "context_with_next_sentence": true
    },
    {
        "source_sentence": "以阿修羅王在大海中，足至海底、水至半身。",
        "from": "T36n1741_02b:1027c23_3",
        "context_with_next_sentence": true
    },
    {
        "source_sentence": "背上出二乘眾無數百千億聲聞獨覺者，以二乘背生死，背智悲故，以是背上出。",
        "from": "T36n1741_02b:1027c24_19",
        "context_with_next_sentence": true
    },
    {
        "source_sentence": "從其兩肩出無數百千億夜叉羅剎王者，以明兩肩是力用大自在處故。",
        "from": "T36n1741_02b:1027c26_10",
        "context_with_next_sentence": true
    },
    {
        "source_sentence": "以出夜叉羅剎王，皆能飛空，力用自在，是防護義。",
        "from": "T36n1741_02b:1027c27_14",
        "context_with_next_sentence": true
    },
    {
        "source_sentence": "以明菩薩示行威勢多，力守護僧伽藍及以善人。",
        "from": "T36n1741_02b:1027c28_15",
        "context_with_next_sentence": true
    },
    {
        "source_sentence": "從其腹出無數百千億緊那羅王及女者，以明腹是包含義，以明緊那羅王是歌樂之神，女表慈悲，像菩薩大智大悲包含萬德，常於十方人天六道以眾法樂樂眾生，令離眾苦憂惱。",
        "from": "T36n1741_02b:1028a03_17",
        "context_with_next_sentence": true
    },
    {
        "source_sentence": "以緊那羅王及女表之，王者自在義。",
        "from": "T36n1741_02b:1028a04_14",
        "context_with_next_sentence": true
    },
    {
        "source_sentence": "腹中出無數乾闥婆及女，此是樂神。",
        "from": "T36n1741_02b:1028a05_11",
        "context_with_next_sentence": true
    },
    {
        "source_sentence": "如此技兒在十寶山中住，諸天須音樂時，往彼天中設樂。",
        "from": "T36n1741_02b:1028a06_17",
        "context_with_next_sentence": true
    },
    {
        "source_sentence": "亦表菩薩智悲包含眾德，法樂以娛樂眾生，令得歡喜，離諸苦惱也。",
        "from": "T36n1741_02b:1028a08_8",
        "context_with_next_sentence": true
    },
    {
        "source_sentence": "從其面門出無數百千億轉輪王者，口者是說正教之門戶，像菩薩恒以四無礙辯以為四兵，以七菩提分法以為七寶，不作無義綺語言詞，以表口出轉輪王，一切言音皆成教法。",
        "from": "T36n1741_02b:1028a12_8",
        "context_with_next_sentence": true
    },
    {
        "source_sentence": "兩目出無數百千日輪，普照一切諸大地獄及諸惡趣。",
        "from": "T36n1741_02b:1028a13_12",
        "context_with_next_sentence": true
    },
    {
        "source_sentence": "目者眼也，以明眼中瞳人是也。",
        "from": "T36n1741_02b:1028a14_7",
        "context_with_next_sentence": true
    },
    {
        "source_sentence": "以像菩薩常以智眼大慈悲眼觀一切眾生，隨根設教令離諸惡。",
        "from": "T36n1741_02b:1028a15_16",
        "context_with_next_sentence": true
    },
    {
        "source_sentence": "白毫相中出無數百千億帝釋身者，帝釋此云能主，能與諸天作主故。",
        "from": "T36n1741_02b:1028a17_9",
        "context_with_next_sentence": true
    },
    {
        "source_sentence": "以明眉間毫相，是諸佛放中道智慈圓滿果光處。",
        "from": "T36n1741_02b:1028a18_11",
        "context_with_next_sentence": true
    },
    {
        "source_sentence": "以取帝釋為能主，表菩薩以中道智悲圓滿行，主導一切十方眾生故。",
        "from": "T36n1741_02b:1028a20_4",
        "context_with_next_sentence": true
    },
    {
        "source_sentence": "頭上出無量佛剎微塵數菩薩眾，頭者相盡，智悲行圓乃無極故，舉無量佛剎微塵為量。",
        "from": "T36n1741_02b:1028a22_4",
        "context_with_next_sentence": true
    },
    {
        "source_sentence": "頂上出無數百千億諸佛者，頂上尊高最勝，故出佛眾，像根本智也。",
        "from": "T36n1741_02b:1028a23_15",
        "context_with_next_sentence": true
    },
    {
        "source_sentence": "已下十二處化用，總是頂上起，通頂上有十三處。",
        "from": "T36n1741_02b:1028a24_17",
        "context_with_next_sentence": true
    },
    {
        "source_sentence": "此位已明正心住，離出入息，寂用無礙。",
        "from": "T36n1741_02b:1028a25_15",
        "context_with_next_sentence": true
    },
    {
        "source_sentence": "至十地中第六地，還同此位，得寂滅神通，但以智悲深廣不同，十地夜天表之，此位比丘表之。",
        "from": "T36n1741_02b:1028a27_17",
        "context_with_next_sentence": true
    },
    {
        "source_sentence": "思之可見。",
        "from": "T36n1741_02b:1028a28_2",
        "context_with_next_sentence": true
    },
    {
        "source_sentence": "善財住立，思惟觀察經一日一夜者，以檀波羅蜜捨心圓滿也。",
        "from": "T36n1741_02b:1028a29_9",
        "context_with_next_sentence": true
    },
    {
        "source_sentence": "七日七夜，七支戒圓也。",
        "from": "T36n1741_02b:1028a29_20",
        "context_with_next_sentence": true
    },
    {
        "source_sentence": "半月者，忍圓滿也。",
        "from": "T36n1741_02b:1028b01_8",
        "context_with_next_sentence": true
    },
    {
        "source_sentence": "以忍自利不益於他，以為半月。",
        "from": "T36n1741_02b:1028b02_2",
        "context_with_next_sentence": true
    },
    {
        "source_sentence": "一月者，精進波羅蜜，自利利他以為一月。",
        "from": "T36n1741_02b:1028b03_1",
        "context_with_next_sentence": true
    },
    {
        "source_sentence": "六月者，以度行成。",
        "from": "T36n1741_02b:1028b03_10",
        "context_with_next_sentence": true
    },
    {
        "source_sentence": "六日者，六箇智慧滿。",
        "from": "T36n1741_02b:1028b03_20",
        "context_with_next_sentence": true
    },
    {
        "source_sentence": "海幢比丘云此三昧名普眼捨得者，以慧眼如空，十方普照。",
        "from": "T36n1741_02b:1028b05_6",
        "context_with_next_sentence": true
    },
    {
        "source_sentence": "空慧無體，物亦本無，根境恒空，照無不徹，於境不染，名普眼捨得。",
        "from": "T36n1741_02b:1028b06_15",
        "context_with_next_sentence": true
    },
    {
        "source_sentence": "既無取捨，正見現前，故以佛知見故，又名般若波羅蜜境界清淨光。",
        "from": "T36n1741_02b:1028b08_5",
        "context_with_next_sentence": true
    },
    {
        "source_sentence": "又名普莊嚴清淨門，以明用空智慧，於身支分十三處幻生諸身，起化如雲，充滿十方一切諸佛境界眾生界，成就教化莊嚴一切眾生事業，然其身心都無思覺。",
        "from": "T36n1741_02b:1028b11_16",
        "context_with_next_sentence": true
    },
    {
        "source_sentence": "此是出情量之無作妙神，性同虛空，大用自在。",
        "from": "T36n1741_02b:1028b12_18",
        "context_with_next_sentence": true
    },
    {
        "source_sentence": "從我唯知此一般若波羅蜜三昧光明已上，是推德昇進。",
        "from": "T36n1741_02b:1028b14_4",
        "context_with_next_sentence": true
    },
    {
        "source_sentence": "此上六波羅蜜，以滿出世間心，及於世間中心已竟。",
        "from": "T36n1741_02b:1028b15_7",
        "context_with_next_sentence": true
    },
    {
        "source_sentence": "後休捨優婆夷，以明成就大慈大悲，以方便波羅蜜入於生死，同於眾生八萬四千那由他煩惱行，同事攝生，後位是也。",
        "from": "T36n1741_02b:1028b18_2",
        "context_with_next_sentence": true
    },
    {
        "source_sentence": "如後具文。",
        "from": "T36n1741_02b:1028b18_7",
        "context_with_next_sentence": true
    },
    {
        "source_sentence": "若不如是，出世解脫偏多，大悲不滿。",
        "from": "T36n1741_02b:1028b19_3",
        "context_with_next_sentence": true
    },
    {
        "source_sentence": "從妙峯山上初發心住、海門國治地住、海岸上修行住，從彌伽長者達里鼻荼國生貴住，至住林聚落具足方便住，第六正心住，一終解脫。",
        "from": "T36n1741_02b:1028b22_6",
        "context_with_next_sentence": true
    },
    {
        "source_sentence": "從第七不退住，成後三位，至灌頂住。",
        "from": "T36n1741_02b:1028b23_2",
        "context_with_next_sentence": true
    },
    {
        "source_sentence": "若不如是位位相成，修行者得一法，自謂言足，不知進路，未得謂得、未滿謂滿。",
        "from": "T36n1741_02b:1028b24_18",
        "context_with_next_sentence": true
    },
    {
        "source_sentence": "以是義故，安立五位同異法門、解行理智、大悲諸藝、神力通用，令知不錯，使無稽滯，初發心時便成正覺。",
        "from": "T36n1741_02b:1028b27_5",
        "context_with_next_sentence": true
    },
    {
        "source_sentence": "以此正覺，用治習氣，德能妙用及諸眾藝，普賢道頓成。",
        "from": "T36n1741_02b:1028b28_10",
        "context_with_next_sentence": true
    },
    {
        "source_sentence": "於無始無終，無三世古今之智中，便具成眾德，令使正覺圓明，具普賢行海使滿。",
        "from": "T36n1741_02b:1028c01_6",
        "context_with_next_sentence": true
    },
    {
        "source_sentence": "不可將一無作之理，萬事不明以為佛者，乃是聲聞獨覺之道，非為佛也。",
        "from": "T36n1741_02b:1028c03_1",
        "context_with_next_sentence": true
    },
    {
        "source_sentence": "第七不退住，方便波羅蜜為主，餘九為伴。",
        "from": "T36n1741_02b:1028c04_18",
        "context_with_next_sentence": true
    },
    {
        "source_sentence": "從此南行，以明從海幢比丘於世間中出世間智慧光明行入生死，與一切眾生八萬四千那由他煩惱境界而同其行，方便以四攝法事隨時引之令解脫故。",
        "from": "T36n1741_02b:1028c08_10",
        "context_with_next_sentence": true
    },
    {
        "source_sentence": "南義如前。",
        "from": "T36n1741_02b:1028c08_15",
        "context_with_next_sentence": true
    },
    {
        "source_sentence": "有一住處名曰海潮，以明第七方便行。",
        "from": "T36n1741_02b:1028c09_13",
        "context_with_next_sentence": true
    },
    {
        "source_sentence": "以正智慧日，入生死海，普照一切眾生八萬四千那由他煩惱波浪，隨其大小而皆引接故。",
        "from": "T36n1741_02b:1028c11_14",
        "context_with_next_sentence": true
    },
    {
        "source_sentence": "住處名海潮，以明菩薩知根知時以度眾生，而不失時故。",
        "from": "T36n1741_02b:1028c13_1",
        "context_with_next_sentence": true
    },
    {
        "source_sentence": "有園林名普莊嚴者，以明方便之行，處生死海，遊止其中，與眾生樂以為己樂，故號為園。",
        "from": "T36n1741_02b:1028c15_1",
        "context_with_next_sentence": true
    },
    {
        "source_sentence": "以八萬四千那由他無邊眾行，遍一切眾生心，皆令一切眾生歡喜發菩提心及得人天之樂，名普莊嚴。",
        "from": "T36n1741_02b:1028c17_8",
        "context_with_next_sentence": true
    },
    {
        "source_sentence": "園中有優婆夷，名為休捨，此云滿願。",
        "from": "T36n1741_02b:1028c18_4",
        "context_with_next_sentence": true
    },
    {
        "source_sentence": "為能滿足一切眾生所行善願，成其善法，為於生死中化恒爾不休。",
        "from": "T36n1741_02b:1028c19_14",
        "context_with_next_sentence": true
    },
    {
        "source_sentence": "亦號意樂，以滿一切眾生意樂，令迴向一切善法故。",
        "from": "T36n1741_02b:1028c20_19",
        "context_with_next_sentence": true
    },
    {
        "source_sentence": "優婆夷所止之處，垣牆眾寶樹林、客殿樓間皆言百萬，廣如經說，不可具言。",
        "from": "T36n1741_02b:1028c22_15",
        "context_with_next_sentence": true
    },
    {
        "source_sentence": "皆為優婆夷大悲深廣，依報莊嚴果不虛來，皆因行所起。",
        "from": "T36n1741_02b:1028c24_2",
        "context_with_next_sentence": true
    },
    {
        "source_sentence": "觀果知因，因果相似，即知所行。",
        "from": "T36n1741_02b:1028c24_17",
        "context_with_next_sentence": true
    },
    {
        "source_sentence": "身為正報，其身金色光明紺髮垂鬢，戴海藏真珠網冠，挂出諸天真金寶釧，師子口摩尼寶以為耳璫，如意摩尼寶王以為瓔珞，一切寶網垂覆其身，坐真金座。",
        "from": "T36n1741_02b:1028c28_10",
        "context_with_next_sentence": true
    },
    {
        "source_sentence": "此明緣身果報也。",
        "from": "T36n1741_02b:1028c28_18",
        "context_with_next_sentence": true
    },
    {
        "source_sentence": "有八萬四千那由他同行眷屬常居此園，以明大慈大悲行，一一行中有八萬四千那由他行門，攝眾生遍故。",
        "from": "T36n1741_02b:1029a02_8",
        "context_with_next_sentence": true
    },
    {
        "source_sentence": "所有依報正報，皆以慈悲心行業之所生故。",
        "from": "T36n1741_02b:1029a03_8",
        "context_with_next_sentence": true
    },
    {
        "source_sentence": "善財問優婆夷發心久近？",
        "from": "T36n1741_02b:1029a04_1",
        "context_with_next_sentence": true
    },
    {
        "source_sentence": "略言十佛剎微塵，具在經文。",
        "from": "T36n1741_02b:1029a04_14",
        "context_with_next_sentence": true
    },
    {
        "source_sentence": "都言三十六恒河沙佛所淨修梵行，於此已往佛智所知，以明從前海幢比丘三空智慧，六波羅蜜以為六數，以三空智慧以能照破六根六塵上煩惱，成就一切諸佛智慧光明。",
        "from": "T36n1741_02b:1029a08_13",
        "context_with_next_sentence": true
    },
    {
        "source_sentence": "如是三空六度七覺支分等三十七道品、四攝四無量心，至十地滿佛果已來，成普賢行，任運功成方休。",
        "from": "T36n1741_02b:1029a11_1",
        "context_with_next_sentence": true
    },
    {
        "source_sentence": "以無功智悲用而不止，六波羅蜜行修出世心多，至三空智慧，一終出世之道。",
        "from": "T36n1741_02b:1029a12_16",
        "context_with_next_sentence": true
    },
    {
        "source_sentence": "已前雖有慈悲教化眾生，以空慧未明，照一切未畢，常欣出世之道。",
        "from": "T36n1741_02b:1029a14_6",
        "context_with_next_sentence": true
    },
    {
        "source_sentence": "至前第六海幢比丘正心住，照用功畢，離出入息，神慧起化自在，如前已明。",
        "from": "T36n1741_02b:1029a16_1",
        "context_with_next_sentence": true
    },
    {
        "source_sentence": "三空妙慧入於生死，成大慈悲行，同一切眾生八萬四千不可說諸塵勞門，與之同行，成灌頂住。",
        "from": "T36n1741_02b:1029a18_6",
        "context_with_next_sentence": true
    },
    {
        "source_sentence": "已來三位，使令智慈圓滿，後自有次第。",
        "from": "T36n1741_02b:1029a19_4",
        "context_with_next_sentence": true
    },
    {
        "source_sentence": "若不如是，至第六正心住，得世間中出世智慧功成，若也無後第七位，即入生死，大慈大悲之行絕也，即後三位中大用不成，是故至此第七不退住。",
        "from": "T36n1741_02b:1029a22_11",
        "context_with_next_sentence": true
    },
    {
        "source_sentence": "滿願優婆夷云：",
        "from": "T36n1741_02b:1029a22_18",
        "context_with_next_sentence": true
    },
    {
        "source_sentence": "「發心已來，經三十六恒河沙佛所，淨修梵行。",
        "from": "T36n1741_02b:1029a23_18",
        "context_with_next_sentence": true
    },
    {
        "source_sentence": "」先舉燃燈佛等十箇古佛名目，自餘但舉三十六恒河沙佛數，以表三空智慧解脫。",
        "from": "T36n1741_02b:1029a25_15",
        "context_with_next_sentence": true
    },
    {
        "source_sentence": "三世古今諸佛總同，故先舉也。",
        "from": "T36n1741_02b:1029a26_10",
        "context_with_next_sentence": true
    },
    {
        "source_sentence": "以不離此三空智慧六波羅蜜所得法門，入生死海，成後三位，使智慧圓滿，成普賢行門。",
        "from": "T36n1741_02b:1029a28_10",
        "context_with_next_sentence": true
    },
    {
        "source_sentence": "前位以此比丘表之，此位以優婆夷表之，以取世間一分慈悲之義。",
        "from": "T36n1741_02b:1029b01_1",
        "context_with_next_sentence": true
    },
    {
        "source_sentence": "正以明修行者，男女皆爾，須具慈悲柔和善忍，不捨眾生故。",
        "from": "T36n1741_02b:1029b02_8",
        "context_with_next_sentence": true
    },
    {
        "source_sentence": "夫聖教微密，言說難及，舉比丘居士長者兒女表之像也。",
        "from": "T36n1741_02b:1029b03_13",
        "context_with_next_sentence": true
    },
    {
        "source_sentence": "觀像取意，得意像亡。",
        "from": "T36n1741_02b:1029b04_4",
        "context_with_next_sentence": true
    },
    {
        "source_sentence": "三空者，空、無相、無作。",
        "from": "T36n1741_02b:1029b04_16",
        "context_with_next_sentence": true
    },
    {
        "source_sentence": "從此三空，却興大願，入十方三界六道，誓度一切眾生令盡，眾生不盡普賢行不休。",
        "from": "T36n1741_02b:1029b06_11",
        "context_with_next_sentence": true
    },
    {
        "source_sentence": "十地中亦同此。",
        "from": "T36n1741_02b:1029b06_18",
        "context_with_next_sentence": true
    },
    {
        "source_sentence": "以第七地中願行，成後八九十地及普賢行。",
        "from": "T36n1741_02b:1029b07_17",
        "context_with_next_sentence": true
    },
    {
        "source_sentence": "如來大用神功，成法界之事業。",
        "from": "T36n1741_02b:1029b08_12",
        "context_with_next_sentence": true
    },
    {
        "source_sentence": "十力四無畏等，若無第七地起大願、入生死，但至第六地行波羅蜜，得寂滅神通出世，自謂滿足，不知所行即後七八九地等妙，及佛果後普賢恒行絕矣。",
        "from": "T36n1741_02b:1029b12_2",
        "context_with_next_sentence": true
    },
    {
        "source_sentence": "此十位中法則與彼相似，智慧慈悲增廣，習業生熟不同。",
        "from": "T36n1741_02b:1029b13_8",
        "context_with_next_sentence": true
    },
    {
        "source_sentence": "以此十住中，以比丘、居士長者、優婆夷、仙人、婆羅門王女為像十地。",
        "from": "T36n1741_02b:1029b14_19",
        "context_with_next_sentence": true
    },
    {
        "source_sentence": "以九箇夜天神，一箇如來妻瞿波女，破生死長夜，神用表之，功行勝劣，可知意況也。",
        "from": "T36n1741_02b:1029b16_17",
        "context_with_next_sentence": true
    },
    {
        "source_sentence": "善財問：",
        "from": "T36n1741_02b:1029b16_21",
        "context_with_next_sentence": true
    },
    {
        "source_sentence": "「聖者！",
        "from": "T36n1741_02b:1029b17_3",
        "context_with_next_sentence": true
    },
    {
        "source_sentence": "久如得阿耨多羅三藐三菩提？",
        "from": "T36n1741_02b:1029b17_16",
        "context_with_next_sentence": true
    },
    {
        "source_sentence": "」優婆夷答言：",
        "from": "T36n1741_02b:1029b18_2",
        "context_with_next_sentence": true
    },
    {
        "source_sentence": "「不為教化一眾生，乃至云教化一切眾生盡，我願乃盡。",
        "from": "T36n1741_02b:1029b19_8",
        "context_with_next_sentence": true
    },
    {
        "source_sentence": "供養諸佛盡，莊嚴一切道場盡，我願乃盡。",
        "from": "T36n1741_02b:1029b20_7",
        "context_with_next_sentence": true
    },
    {
        "source_sentence": "」意明佛果菩提無始終、普賢行無始終。",
        "from": "T36n1741_02b:1029b21_4",
        "context_with_next_sentence": true
    },
    {
        "source_sentence": "自我唯知此離憂安隱幢解脫門已下，是推德昇進。",
        "from": "T36n1741_02b:1029b22_8",
        "context_with_next_sentence": true
    },
    {
        "source_sentence": "以明此位入生死海，成大慈悲，不厭喧鬧，心無煩惱故。",
        "from": "T36n1741_02b:1029b23_13",
        "context_with_next_sentence": true
    },
    {
        "source_sentence": "設有無量眾生一時惱之，亦恒歡喜，故名離憂安隱幢解脫。",
        "from": "T36n1741_02b:1029b24_19",
        "context_with_next_sentence": true
    },
    {
        "source_sentence": "第八童真住，以願波羅蜜為主，餘九為伴。",
        "from": "T36n1741_02b:1029b25_18",
        "context_with_next_sentence": true
    },
    {
        "source_sentence": "於此南方海潮處有國土名那羅素者，此云不懶墮，以表此位菩薩得一分無功智增，憶念本願興悲行，行無有懈怠，倍勝於前，故云不懶墮。",
        "from": "T36n1741_02b:1029b29_2",
        "context_with_next_sentence": true
    },
    {
        "source_sentence": "同前位名海潮者，前是長養大慈悲，此位智增明，以明智悲一體。",
        "from": "T36n1741_02b:1029c01_11",
        "context_with_next_sentence": true
    },
    {
        "source_sentence": "以第七住此位，從悲起智，第十灌頂住從智行悲。",
        "from": "T36n1741_02b:1029c02_13",
        "context_with_next_sentence": true
    },
    {
        "source_sentence": "師子幢王女，名曰慈行是也。",
        "from": "T36n1741_02b:1029c03_6",
        "context_with_next_sentence": true
    },
    {
        "source_sentence": "有仙人名曰毘目瞿沙，此云出聲可畏。",
        "from": "T36n1741_02b:1029c04_4",
        "context_with_next_sentence": true
    },
    {
        "source_sentence": "以第八童真住，一分正智增明，所出言音眾邪驚畏。",
        "from": "T36n1741_02b:1029c05_7",
        "context_with_next_sentence": true
    },
    {
        "source_sentence": "此位何故以仙人表之？",
        "from": "T36n1741_02b:1029c05_17",
        "context_with_next_sentence": true
    },
    {
        "source_sentence": "為有二義：",
        "from": "T36n1741_02b:1029c06_3",
        "context_with_next_sentence": true
    },
    {
        "source_sentence": "一以智淨如仙，無五欲也；",
        "from": "T36n1741_02b:1029c06_15",
        "context_with_next_sentence": true
    },
    {
        "source_sentence": "二明得智增明，能隨邪見，同行接生故。",
        "from": "T36n1741_02b:1029c07_13",
        "context_with_next_sentence": true
    },
    {
        "source_sentence": "引求仙者，令入正智。",
        "from": "T36n1741_02b:1029c08_2",
        "context_with_next_sentence": true
    },
    {
        "source_sentence": "仙人摩善財頂者，以明許可印信至此智位不疑。",
        "from": "T36n1741_02b:1029c09_4",
        "context_with_next_sentence": true
    },
    {
        "source_sentence": "執善財手明引接，即時善財自見其身，往十方十佛剎微塵數世界中，到十佛剎微塵數諸佛所，見彼佛剎及其眾會。",
        "from": "T36n1741_02b:1029c11_16",
        "context_with_next_sentence": true
    },
    {
        "source_sentence": "廣如經說。",
        "from": "T36n1741_02b:1029c12_2",
        "context_with_next_sentence": true
    },
    {
        "source_sentence": "以明入於智位增明，與佛同見能說。",
        "from": "T36n1741_02b:1029c12_18",
        "context_with_next_sentence": true
    },
    {
        "source_sentence": "佛國土身境自在，以智如虛空，見佛及境界如虛空無不遍故。",
        "from": "T36n1741_02b:1029c14_6",
        "context_with_next_sentence": true
    },
    {
        "source_sentence": "於一念中，以三昧力印無量劫，一時並見。",
        "from": "T36n1741_02b:1029c15_6",
        "context_with_next_sentence": true
    },
    {
        "source_sentence": "仙人放善財手，還復如故。",
        "from": "T36n1741_02b:1029c15_18",
        "context_with_next_sentence": true
    },
    {
        "source_sentence": "此是童真住。",
        "from": "T36n1741_02b:1029c16_3",
        "context_with_next_sentence": true
    },
    {
        "source_sentence": "初至智位一分增明，以假聖所接引加持，方得見諸佛國境界。",
        "from": "T36n1741_02b:1029c17_11",
        "context_with_next_sentence": true
    },
    {
        "source_sentence": "若至佛功終，十方常在現前，無勞所加力。",
        "from": "T36n1741_02b:1029c18_10",
        "context_with_next_sentence": true
    },
    {
        "source_sentence": "從我唯知此菩薩無勝幢解脫已下，是推德昇進。",
        "from": "T36n1741_02b:1029c19_12",
        "context_with_next_sentence": true
    },
    {
        "source_sentence": "第九法王子住，以力波羅蜜為主，餘九為伴。",
        "from": "T36n1741_02b:1029c20_19",
        "context_with_next_sentence": true
    },
    {
        "source_sentence": "於此南方者，從前昇進入後位故。",
        "from": "T36n1741_02b:1029c21_14",
        "context_with_next_sentence": true
    },
    {
        "source_sentence": "南義如前。",
        "from": "T36n1741_02b:1029c21_19",
        "context_with_next_sentence": true
    },
    {
        "source_sentence": "有一聚落名伊沙那者，此云長直，以此法王子法師位，成其智長直。",
        "from": "T36n1741_02b:1029c23_10",
        "context_with_next_sentence": true
    },
    {
        "source_sentence": "以說教利生，長於前位，依根不曲，故云長直。",
        "from": "T36n1741_02b:1029c24_11",
        "context_with_next_sentence": true
    },
    {
        "source_sentence": "總明心境無不是法界，名為聚落。",
        "from": "T36n1741_02b:1029c25_6",
        "context_with_next_sentence": true
    },
    {
        "source_sentence": "有婆羅門，名為勝熱，以得智同邪，五熱炙身不能所害，名為勝熱。",
        "from": "T36n1741_02b:1029c26_15",
        "context_with_next_sentence": true
    },
    {
        "source_sentence": "世間之火由煩惱生，智慧清涼勝於煩惱，以勝煩惱故，火亦不能燒。",
        "from": "T36n1741_02b:1029c28_5",
        "context_with_next_sentence": true
    },
    {
        "source_sentence": "此智入神用，非心跡所為。",
        "from": "T36n1741_02b:1029c28_17",
        "context_with_next_sentence": true
    },
    {
        "source_sentence": "登刀山入火聚，四面積薪如山、火焰連天，刀山高峻，投身入火中，以明修行至此位，煩惱業亡。",
        "from": "T36n1741_02b:1030a01_20",
        "context_with_next_sentence": true
    },
    {
        "source_sentence": "智堪如是，破諸邪見，令歸正見。",
        "from": "T36n1741_02b:1030a02_14",
        "context_with_next_sentence": true
    },
    {
        "source_sentence": "勸善財令登刀山，善財致疑，諸天勸慰，使無疑心。",
        "from": "T36n1741_02b:1030a03_17",
        "context_with_next_sentence": true
    },
    {
        "source_sentence": "以明金剛焰三昧光明，燒煩惱薪、截邪見網，令歸正法。",
        "from": "T36n1741_02b:1030a05_2",
        "context_with_next_sentence": true
    },
    {
        "source_sentence": "內是金剛三昧入者，煩惱都亡，如清涼池。",
        "from": "T36n1741_02b:1030a06_1",
        "context_with_next_sentence": true
    },
    {
        "source_sentence": "意表法中，以無相智慧為刀山，無性妙光能破惑，是金剛焰定。",
        "from": "T36n1741_02b:1030a07_9",
        "context_with_next_sentence": true
    },
    {
        "source_sentence": "若存金剛赫奕之狀，不可能破計著執塵。",
        "from": "T36n1741_02b:1030a08_7",
        "context_with_next_sentence": true
    },
    {
        "source_sentence": "論主頌云「根本智火遍虛空，生妙智慧金剛刃，能破眾生堅執業，還成本智妙光明。",
        "from": "T36n1741_02b:1030a10_5",
        "context_with_next_sentence": true
    },
    {
        "source_sentence": "」以明根本智作無明時，從十住初心，以明無相慧顯得。",
        "from": "T36n1741_02b:1030a11_10",
        "context_with_next_sentence": true
    },
    {
        "source_sentence": "今至此十住第九法王之位，以從根本智起用，妙慧利益眾生，以是為金剛三昧之火。",
        "from": "T36n1741_02b:1030a13_8",
        "context_with_next_sentence": true
    },
    {
        "source_sentence": "起無量智慧刀山，照割一切眾生長夜煩惱，及方便引接妄行苦行、五熱炙身之流。",
        "from": "T36n1741_02b:1030a15_6",
        "context_with_next_sentence": true
    },
    {
        "source_sentence": "第十灌頂住，以智波羅蜜為主，餘九為伴。",
        "from": "T36n1741_02b:1030a16_18",
        "context_with_next_sentence": true
    },
    {
        "source_sentence": "南方有城名師子奮迅者，以明灌頂住中智波羅蜜增明。",
        "from": "T36n1741_02b:1030a18_4",
        "context_with_next_sentence": true
    },
    {
        "source_sentence": "此位以智行悲，處生死海中，了心境本智體無生滅，不畏生死，名師子幢王。",
        "from": "T36n1741_02b:1030a19_19",
        "context_with_next_sentence": true
    },
    {
        "source_sentence": "以一智中，一時普與十方一切眾生前對現色身，如響普應，一時普遍，猶如師子奮迅，一時全身普振。",
        "from": "T36n1741_02b:1030a22_5",
        "context_with_next_sentence": true
    },
    {
        "source_sentence": "有童女名曰慈行，是師子幢王女。",
        "from": "T36n1741_02b:1030a23_1",
        "context_with_next_sentence": true
    },
    {
        "source_sentence": "師子幢王是智，童女慈行是慈悲之行。",
        "from": "T36n1741_02b:1030a23_18",
        "context_with_next_sentence": true
    },
    {
        "source_sentence": "以明此位從智行慈悲，與世同行。",
        "from": "T36n1741_02b:1030a24_13",
        "context_with_next_sentence": true
    },
    {
        "source_sentence": "以無染習，即以童女表之。",
        "from": "T36n1741_02b:1030a25_5",
        "context_with_next_sentence": true
    },
    {
        "source_sentence": "如第七休捨優婆夷，從慈悲成智，即猶存染習故，即以優婆夷表之。",
        "from": "T36n1741_02b:1030a26_16",
        "context_with_next_sentence": true
    },
    {
        "source_sentence": "皆像知法，得法像亡，思之可見。",
        "from": "T36n1741_02b:1030a27_11",
        "context_with_next_sentence": true
    },
    {
        "source_sentence": "五百童女以為侍從者，如五蘊中煩惱。",
        "from": "T36n1741_02b:1030a28_8",
        "context_with_next_sentence": true
    },
    {
        "source_sentence": "經云「一蘊之上有五百煩惱，五蘊之上有二千五百煩惱。",
        "from": "T36n1741_02b:1030a29_13",
        "context_with_next_sentence": true
    },
    {
        "source_sentence": "」以此智慈之行，總收五位上五百波羅蜜行，遍十方一切眾生五百煩惱，共同其行。",
        "from": "T36n1741_02b:1030b02_11",
        "context_with_next_sentence": true
    },
    {
        "source_sentence": "乃至八萬四千，五百為主。",
        "from": "T36n1741_02b:1030b03_3",
        "context_with_next_sentence": true
    },
    {
        "source_sentence": "住毘盧遮那藏殿，以明大慈悲居根本智光明藏，以為殿體。",
        "from": "T36n1741_02b:1030b04_10",
        "context_with_next_sentence": true
    },
    {
        "source_sentence": "龍勝栴檀蹙金線網天衣座上而說妙法者，以師子幢王根本智而起妙慧。",
        "from": "T36n1741_02b:1030b06_4",
        "context_with_next_sentence": true
    },
    {
        "source_sentence": "以龍降大法雨，潤益眾生。",
        "from": "T36n1741_02b:1030b06_16",
        "context_with_next_sentence": true
    },
    {
        "source_sentence": "栴檀者香名，為此香能息毒蛇熱惱。",
        "from": "T36n1741_02b:1030b07_13",
        "context_with_next_sentence": true
    },
    {
        "source_sentence": "正熱時毒熱惱盛，以身纏樹，熱惱清涼。",
        "from": "T36n1741_02b:1030b08_12",
        "context_with_next_sentence": true
    },
    {
        "source_sentence": "以明此善友降法雨時，無明毒蛇皆得清涼。",
        "from": "T36n1741_02b:1030b09_11",
        "context_with_next_sentence": true
    },
    {
        "source_sentence": "金線網衣座者，線者貫穿義，網者教網也，衣者覆蓋義。",
        "from": "T36n1741_02b:1030b10_16",
        "context_with_next_sentence": true
    },
    {
        "source_sentence": "以善能貫穿教網，覆護眾生，報居此座。",
        "from": "T36n1741_02b:1030b11_14",
        "context_with_next_sentence": true
    },
    {
        "source_sentence": "善財詣王宮門求彼女者，智王悲宮是所求之處。",
        "from": "T36n1741_02b:1030b12_15",
        "context_with_next_sentence": true
    },
    {
        "source_sentence": "觀其報果，一一境界之內皆有一切如來。",
        "from": "T36n1741_02b:1030b13_14",
        "context_with_next_sentence": true
    },
    {
        "source_sentence": "從初發心時，乃至成道、轉法輪、示現入涅槃，如帝網之光影參徹。",
        "from": "T36n1741_02b:1030b15_4",
        "context_with_next_sentence": true
    },
    {
        "source_sentence": "以此波羅蜜印，印三世古今之業，境界都盡如是。",
        "from": "T36n1741_02b:1030b16_6",
        "context_with_next_sentence": true
    },
    {
        "source_sentence": "童女告善財言：",
        "from": "T36n1741_02b:1030b16_13",
        "context_with_next_sentence": true
    },
    {
        "source_sentence": "「善男子！",
        "from": "T36n1741_02b:1030b16_18",
        "context_with_next_sentence": true
    },
    {
        "source_sentence": "此是波羅蜜普莊嚴門。",
        "from": "T36n1741_02b:1030b17_8",
        "context_with_next_sentence": true
    },
    {
        "source_sentence": "我於三十六恒河沙佛所，求得此法門」者，三空智慧六度以為佛數，一佛所演，餘不重說。",
        "from": "T36n1741_02b:1030b19_9",
        "context_with_next_sentence": true
    },
    {
        "source_sentence": "以明從根本智，起三空智慧，總是佛智慧。",
        "from": "T36n1741_02b:1030b20_8",
        "context_with_next_sentence": true
    },
    {
        "source_sentence": "亦是一箇三空，空無相無作智慧。",
        "from": "T36n1741_02b:1030b21_3",
        "context_with_next_sentence": true
    },
    {
        "source_sentence": "六度行門，轉一切眾生六根內外塵，總為清淨。",
        "from": "T36n1741_02b:1030b22_4",
        "context_with_next_sentence": true
    },
    {
        "source_sentence": "普能莊嚴法界眾生，總為佛智慧，如下文所說。",
        "from": "T36n1741_02b:1030b23_5",
        "context_with_next_sentence": true
    },
    {
        "source_sentence": "無量般若波羅蜜，總以根本智起三空智慧為體，能清淨一切眾生差別業門，而令成就如來智慧，皆以三空智為體，廣如經說。",
        "from": "T36n1741_02b:1030b26_3",
        "context_with_next_sentence": true
    },
    {
        "source_sentence": "從我唯知此般若波羅蜜普莊嚴門已下，推德昇進。",
        "from": "T36n1741_02b:1030b27_7",
        "context_with_next_sentence": true
    },
    {
        "source_sentence": "意明第七住入生死海，同一切眾生八萬四千及不可說量同虛空諸煩惱門，皆與同行。",
        "from": "T36n1741_02b:1030b29_8",
        "context_with_next_sentence": true
    },
    {
        "source_sentence": "至此第十住位中，修行行滿，一終智慧行圓。",
        "from": "T36n1741_02b:1030c01_8",
        "context_with_next_sentence": true
    },
    {
        "source_sentence": "還從根本智，起八萬四千不可說智慧。",
        "from": "T36n1741_02b:1030c02_5",
        "context_with_next_sentence": true
    },
    {
        "source_sentence": "總根本智生，以三空為體，能破一切眾生六根中一切諸煩惱。",
        "from": "T36n1741_02b:1030c03_12",
        "context_with_next_sentence": true
    },
    {
        "source_sentence": "故若無眾生諸煩惱眾多，三空智慧亦無有也。",
        "from": "T36n1741_02b:1030c04_14",
        "context_with_next_sentence": true
    },
    {
        "source_sentence": "眾生煩惱廣多，般若波羅蜜廣多，如來化身亦廣多。",
        "from": "T36n1741_02b:1030c05_18",
        "context_with_next_sentence": true
    },
    {
        "source_sentence": "以將十住中所修福德智慧神化之事用，成十行中一切利益眾生行門，及自治自隨行習氣不自在障，令使自在故。",
        "from": "T36n1741_02b:1030c08_11",
        "context_with_next_sentence": true
    },
    {
        "source_sentence": "已上十善知識以後，凡夫修行出世間及世間，出世間空智慧解脫、出世慈悲心多。",
        "from": "T36n1741_02b:1030c10_17",
        "context_with_next_sentence": true
    },
    {
        "source_sentence": "於眾生藝治化饒益利門未學，立位明法，五位前後殊分。",
        "from": "T36n1741_02b:1030c12_3",
        "context_with_next_sentence": true
    },
    {
        "source_sentence": "若行之者，不出一時一法一位遍收，前後時法故，以智境之中無古今也。",
        "from": "T36n1741_02b:1030c13_15",
        "context_with_next_sentence": true
    },
    {
        "source_sentence": "略釋新華嚴經修行次第決疑論卷二之下",
        "from": "T36n1741_02b:1030c14_100",
        "context_with_next_sentence": false
    }
]