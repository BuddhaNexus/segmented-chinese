{
    "T23n1435_029:0206c02_0": "十誦律卷第二十九(第五誦之一)",
    "T23n1435_029:0206c04_0": "後秦北印度三藏弗若多羅譯",
    "T23n1435_029:0206c05_0": "八法中迦絺那衣法第一",
    "T23n1435_029:0206c06_0": "佛在舍衛國。",
    "T23n1435_029:0206c06_1": "爾時諸比丘，於桑祇陀國安居，過三月自恣竟作衣畢，持衣鉢向舍衛國，道路多雨泥水。",
    "T23n1435_029:0206c08_2": "是諸比丘以多雨泥水故，甚大疲極熱風所惱，往詣佛所頭面禮足却坐一面。",
    "T23n1435_029:0206c10_3": "諸佛常法，有客比丘來，以如是語勞問：「忍不？",
    "T23n1435_029:0206c11_4": "足不？",
    "T23n1435_029:0206c11_5": "安居樂不？",
    "T23n1435_029:0206c11_6": "乞食不乏、道路不疲耶？」",
    "T23n1435_029:0206c11_7": "佛以如是語勞問諸比丘：「忍不？",
    "T23n1435_029:0206c12_8": "足不？",
    "T23n1435_029:0206c12_9": "安居樂不？",
    "T23n1435_029:0206c13_0": "乞食不乏、道路不疲耶？」",
    "T23n1435_029:0206c13_1": "諸比丘答言：「世尊！",
    "T23n1435_029:0206c13_2": "忍足安居樂、乞食不乏，但道路疲極。」",
    "T23n1435_029:0206c14_3": "佛問諸比丘：「汝等云何忍足安居樂、乞食不乏、道路疲極？」",
    "T23n1435_029:0206c16_4": "諸比丘答言：「我等於桑祇陀國安居，過三月自恣竟作衣已，持衣鉢遊行向舍衛國，道中值雨多泥水故，熱風所惱甚大疲極。」",
    "T23n1435_029:0206c18_5": "佛言：「汝等比丘實忍足安居樂、乞食不乏、道路疲極。",
    "T23n1435_029:0206c20_6": "從今聽諸比丘，安居自恣竟，和合一處受迦絺那衣。",
    "T23n1435_029:0206c21_7": "受迦絺那衣者，先衣尚不失何況新衣？",
    "T23n1435_029:0206c22_8": "受迦絺那衣法者，一心和合僧隨得衣日受。",
    "T23n1435_029:0206c23_9": "云何隨得衣日？",
    "T23n1435_029:0206c23_10": "若月一日得衣即日受。",
    "T23n1435_029:0206c24_0": "若二日、若三日，乃至八月十五日亦如是。",
    "T23n1435_029:0206c24_1": "一比丘應僧中唱言：『大德僧聽！",
    "T23n1435_029:0206c25_2": "今日僧和合受迦絺那衣。",
    "T23n1435_029:0206c26_3": "若僧時到僧忍聽，僧受迦絺那衣。",
    "T23n1435_029:0206c27_4": "如是白。』",
    "T23n1435_029:0206c27_5": "應先立受迦絺那衣人，應問：『誰能與僧作受迦絺那衣人？』",
    "T23n1435_029:0206c28_6": "是中若一比丘言：『能。』」",
    "T23n1435_029:0206c29_7": "佛言：「若有五法，不應立作受迦絺那衣人。",
    "T23n1435_029:0207a01_0": "何等五？",
    "T23n1435_029:0207a01_1": "隨愛、隨瞋、隨怖、隨癡、不知受不受。",
    "T23n1435_029:0207a02_0": "若成就五法，應立作受迦絺那衣人：不隨愛、不隨瞋、不隨怖、不隨癡、知受不受。",
    "T23n1435_029:0207a03_1": "是中一比丘應僧中唱言：『大德僧聽！",
    "T23n1435_029:0207a04_2": "比丘某甲能為僧作受迦絺那衣人。",
    "T23n1435_029:0207a05_3": "若僧時到僧忍聽，僧立某甲比丘作受迦絺那衣人。",
    "T23n1435_029:0207a06_4": "如是白。』",
    "T23n1435_029:0207a06_5": "『大德僧聽！",
    "T23n1435_029:0207a07_6": "比丘某甲能為僧作受迦絺那衣人。",
    "T23n1435_029:0207a08_0": "僧今立某甲為僧作受迦絺那衣人。",
    "T23n1435_029:0207a08_1": "誰諸長老忍某甲比丘為僧作受迦絺那衣人者默然，不忍者說。』",
    "T23n1435_029:0207a10_2": "『僧立某甲比丘為僧作受迦絺那衣人竟，僧忍，默然故，是事如是持。』",
    "T23n1435_029:0207a12_0": "「爾時若僧初得施衣，安居僧應分，應以是衣羯磨與。",
    "T23n1435_029:0207a13_1": "受迦絺那衣人與法者，一心和合僧，一比丘僧中唱言：『大德僧聽！",
    "T23n1435_029:0207a14_2": "此住處僧得是施衣，安居僧應分。",
    "T23n1435_029:0207a15_3": "若僧時到僧忍聽，僧羯磨與某甲比丘，以是衣作迦絺那衣，不離是住處受持。",
    "T23n1435_029:0207a17_4": "如是白。』",
    "T23n1435_029:0207a17_5": "『大德僧聽！",
    "T23n1435_029:0207a17_6": "是住處僧得是施衣，安居僧應分。",
    "T23n1435_029:0207a18_7": "僧羯磨與某甲比丘，以此衣僧作迦絺那衣，不離是住處受持。",
    "T23n1435_029:0207a19_8": "誰諸長老忍僧羯磨此衣，與某甲比丘，作迦絺那衣，不離是住處受持者默然，不忍者說。』",
    "T23n1435_029:0207a21_9": "『僧羯磨此衣與某甲比丘，作迦絺那衣，不離是住處受持竟，僧忍，默然故，是事如是持。』",
    "T23n1435_029:0207a24_0": "「爾時與了了能作四，比丘浣、染、裁割、篸、刺，安隱量度。",
    "T23n1435_029:0207a25_1": "浣時應生心：『以此衣我衣，迦絺那衣受。』",
    "T23n1435_029:0207a26_2": "染、裁割、篸、刺、安隱量度時作是念：『我以此衣作迦絺那衣受。』",
    "T23n1435_029:0207a27_3": "若生此六心，名善作迦絺那衣。",
    "T23n1435_029:0207a28_4": "若無此六心，不名善作迦絺那衣。",
    "T23n1435_029:0207a28_5": "復有三心，作是念：『我以是衣當作迦絺那衣受，以此衣今作迦絺那衣受，以此衣作迦絺那衣受竟。』",
    "T23n1435_029:0207b02_6": "若生此三心，是名善作迦絺那衣。",
    "T23n1435_029:0207b02_7": "若無此三心，不名善作迦絺那衣。",
    "T23n1435_029:0207b03_8": "復有二心，作是念：『我以是衣作迦絺那衣受，以此衣作迦絺那衣受竟。』",
    "T23n1435_029:0207b05_9": "若生此二心，名善作迦絺那衣。",
    "T23n1435_029:0207b06_0": "若無此二心，作迦絺那衣人，得突吉羅罪。」",
    "T23n1435_029:0207b07_0": "爾時長老優波離，偏袒右肩、合掌問佛言：「世尊！",
    "T23n1435_029:0207b08_1": "云何名受迦絺那衣法？」",
    "T23n1435_029:0207b08_2": "佛言：「與僧作受迦絺那衣人，應一心浣、一心染、一心割截、一心篸、一心刺、一心安隱量度。",
    "T23n1435_029:0207b10_3": "作迦絺那衣人浣是衣時，應作是念：『以是衣我作迦絺那衣受。』",
    "T23n1435_029:0207b12_0": "染時、割截時、篸時、刺時、安隱量度時，皆作是念：『以是衣我作迦絺那衣受。』",
    "T23n1435_029:0207b13_1": "是比丘若生是六心，名善作迦絺那衣。",
    "T23n1435_029:0207b14_2": "若無是六心，不名善作迦絺那衣。",
    "T23n1435_029:0207b15_3": "復有三心，作是念：『我以此衣當作迦絺那衣受，以是衣今作迦絺那衣受，以是衣作迦絺那衣受竟。』",
    "T23n1435_029:0207b17_4": "是比丘若生此三心者，名善作迦絺那衣。",
    "T23n1435_029:0207b18_5": "若無是三心，不名善作迦絺那衣。",
    "T23n1435_029:0207b19_6": "復次應生二心，作是念：『我以是衣作迦絺那衣受，以是衣作迦絺那衣受竟。』",
    "T23n1435_029:0207b20_7": "是比丘生此二心者，名善作迦絺那衣。",
    "T23n1435_029:0207b21_8": "若無是二心，作迦絺那衣者，得突吉羅罪。」",
    "T23n1435_029:0207b22_9": "佛語優波離：「不但量度，名受迦絺那衣。",
    "T23n1435_029:0207b23_10": "不但染、不但緣、不但帖四角、不但出葉、不但篸，故名受迦絺那衣。",
    "T23n1435_029:0207b25_11": "若用故爛衣作迦絺那衣者，不名為受。",
    "T23n1435_029:0207b26_12": "先已受作迦絺那衣，今更受者，不名為受。",
    "T23n1435_029:0207b27_13": "若用非時衣作迦絺那衣者，不名為受。",
    "T23n1435_029:0207b27_14": "若以欝金色染作迦絺那衣者，不名為受。",
    "T23n1435_029:0207b28_15": "若以經宿衣作迦絺那衣者，不名為受。",
    "T23n1435_029:0207b29_16": "若不以決定心受迦絺那衣者，不名為受。",
    "T23n1435_029:0207c01_17": "若以不淨衣作迦絺那衣者，不名為受。",
    "T23n1435_029:0207c02_18": "若減量作迦絺那衣者，不名為受。",
    "T23n1435_029:0207c03_19": "若以減量作僧伽梨、若欝多羅僧、若安陀衛作迦絺那衣者，不名為受。",
    "T23n1435_029:0207c05_20": "若以不割截衣作迦絺那衣者，不名為受。",
    "T23n1435_029:0207c06_0": "若以不割截僧伽梨、欝多羅僧、安陀衛，作迦絺那衣者，不名為受。",
    "T23n1435_029:0207c07_1": "若作迦絺那衣未竟，不名為受。",
    "T23n1435_029:0207c08_2": "若以異比丘、比丘尼、式叉摩尼、沙彌、沙彌尼衣作迦絺那衣者，不名為受。」",
    "T23n1435_029:0207c10_0": "佛語優波離：「僧如法受迦絺那衣日，有一安居比丘出，還聞已受迦絺那衣，不隨喜者，是人不得受迦絺那衣。」",
    "T23n1435_029:0207c12_1": "佛語優波離：「如是名為受迦絺那衣。",
    "T23n1435_029:0207c13_2": "若得急施衣用作迦絺那衣者，名為善受。",
    "T23n1435_029:0207c14_3": "用時衣作迦絺那衣者，名為善受。",
    "T23n1435_029:0207c15_0": "用新衣作迦絺那衣者，名為善受。",
    "T23n1435_029:0207c15_1": "用般宿衣作迦絺那衣者，名為善受。",
    "T23n1435_029:0207c16_2": "若用淨衣作迦絺那衣者，名為善受。",
    "T23n1435_029:0207c17_3": "若用作淨衣作迦絺那衣者，名為善受。",
    "T23n1435_029:0207c18_4": "若用割截僧伽梨、欝多羅僧、安陀衛作迦絺那衣者，名為善受。",
    "T23n1435_029:0207c19_5": "若以帖衣作迦絺那衣者，名為善受。",
    "T23n1435_029:0207c20_6": "若用比丘、比丘尼、式叉摩尼、沙彌、沙彌尼衣作迦絺那衣者，名為善受。」",
    "T23n1435_029:0207c22_7": "佛語優波離：「僧如法受迦絺那衣日，有一安居比丘出界行即日還，聞已受迦絺那衣，歡喜隨順者，是人名善受。」",
    "T23n1435_029:0207c25_0": "長老優波離問佛言：「世尊！",
    "T23n1435_029:0207c25_1": "云何名捨迦絺那衣？」",
    "T23n1435_029:0207c26_2": "佛言：「有八事名捨迦絺那衣。",
    "T23n1435_029:0207c26_3": "何等八？",
    "T23n1435_029:0207c26_4": "一者衣成時；二者衣垂成時；三者去時；四者聞時；五者失時；六者發心時；七者過齊限時；八者捨時。",
    "T23n1435_029:0207c29_5": "初六者，有人受迦絺那衣，持所有衣出界去，作是念：『我不還此作衣。』",
    "T23n1435_029:0208a01_6": "去時即名捨迦絺那衣。",
    "T23n1435_029:0208a02_7": "有人受迦絺那衣，持所有衣出界去，作是念：『我不還此處作衣。』",
    "T23n1435_029:0208a03_8": "是比丘出界已，又作是念：『我不還彼處亦不作衣。』",
    "T23n1435_029:0208a05_0": "去時即名捨迦絺那衣。",
    "T23n1435_029:0208a06_0": "「有人受迦絺那衣，持所有衣出界去，作是念：『我不還此處作衣。』",
    "T23n1435_029:0208a07_1": "於界外作衣，作是念：『我不還彼處。』",
    "T23n1435_029:0208a08_2": "衣成時即名捨迦絺那衣。",
    "T23n1435_029:0208a08_3": "有人受迦絺那衣，持所有衣出界去，作是念：『我不還此處作衣。』",
    "T23n1435_029:0208a10_4": "是人於界外作衣，作衣已不好守護故失，更無物作，是人失衣時，即名捨迦絺那衣。",
    "T23n1435_029:0208a12_5": "有人受迦絺那衣，持所有衣出界去，作是念：『我還此處作衣。』",
    "T23n1435_029:0208a13_6": "是人即出界去，彼於界外作衣，若作若未作，作是念：『我還本處徐徐作。』",
    "T23n1435_029:0208a15_7": "久久不成，是人過齊限時，即名捨迦絺那衣。",
    "T23n1435_029:0208a17_0": "「有人受迦絺那衣，持所有衣出界外去，作是念：『我還此處作衣。』",
    "T23n1435_029:0208a18_1": "彼於界外聞僧已捨迦絺那衣，即作是念：『迦絺那衣已捨，我不復還。』",
    "T23n1435_029:0208a20_0": "是名聞捨迦絺那衣。",
    "T23n1435_029:0208a21_0": "「有人受迦絺那衣，持所有衣出界去，作是念：『我還此處作衣。』",
    "T23n1435_029:0208a22_1": "即於界外作衣，彼衣若成、若未成，作是念：『我還本處未捨迦絺那衣。』",
    "T23n1435_029:0208a23_2": "到已共僧捨迦絺那衣，即名為捨。",
    "T23n1435_029:0208a24_3": "是名初六。",
    "T23n1435_029:0208a25_0": "「第二六者，若比丘受迦絺那衣已，作爾所毘波羅衣，持所有衣出界去，作是念：『我不還此住處作衣。』",
    "T23n1435_029:0208a27_1": "是比丘去時，即名捨迦絺那衣。",
    "T23n1435_029:0208a28_2": "若比丘受迦絺那衣已，作爾所毘波羅衣持衣出界去，作是念：『我不還此處作衣。』",
    "T23n1435_029:0208a29_3": "是比丘出界已，又作是念：『我不還彼處亦不作衣。』",
    "T23n1435_029:0208b02_4": "去時即名捨迦絺那衣。",
    "T23n1435_029:0208b02_5": "若比丘受迦絺那衣已，作爾所毘波羅衣，持所有衣出界去，作是念：『我不還此住處作衣。』",
    "T23n1435_029:0208b04_6": "於界外作衣，作是念：『我不還彼處。』",
    "T23n1435_029:0208b05_7": "衣成時即名捨迦絺那衣。",
    "T23n1435_029:0208b07_0": "「若比丘受迦絺那衣已，作爾所毘波羅衣，持所有衣出界去，作是念：『我不還此處作衣。』",
    "T23n1435_029:0208b09_0": "是人於界外作衣，不好守護故失，更無物作。",
    "T23n1435_029:0208b10_1": "是人失衣時，即名捨迦絺那衣。",
    "T23n1435_029:0208b11_0": "「若比丘受迦絺那衣已，作爾所毘波羅衣，持所有衣出界去，作是念：『我還此處作衣。』",
    "T23n1435_029:0208b12_1": "是人即出界去，彼於界外作衣，若作、若未作，作是念：『我還本處徐徐作。』",
    "T23n1435_029:0208b14_2": "久久不成，是人過齊限時，即名捨迦絺那衣。",
    "T23n1435_029:0208b16_0": "「若比丘受迦絺那衣已，作爾所毘波羅衣，持所有衣出界去，作是念：『我當還此處作衣。』",
    "T23n1435_029:0208b18_0": "彼於界外聞僧已捨迦絺那衣，即作是念：『迦絺那衣已捨，我不還本處。』",
    "T23n1435_029:0208b19_1": "是比丘聞時，即名捨迦絺那衣。",
    "T23n1435_029:0208b21_0": "「若比丘受迦絺那衣已，作爾所毘波羅衣，持所有衣出界去，作是念：『我當還此處作衣。』",
    "T23n1435_029:0208b23_0": "即於界外作衣，彼衣若作若未作，作是念：『我還本處未捨迦絺那衣。』",
    "T23n1435_029:0208b24_1": "到已共僧捨迦絺那衣，即名為捨。",
    "T23n1435_029:0208b25_2": "是名第二六竟。",
    "T23n1435_029:0208b26_0": "「復有二十捨迦絺那衣。",
    "T23n1435_029:0208b26_1": "若比丘受迦絺那衣，持所有衣出界外去，作是念：『我不還此住處作衣。』",
    "T23n1435_029:0208b28_2": "是比丘出界已，又作是念：『我不還本住處亦不作衣。』",
    "T23n1435_029:0208b29_3": "是比丘去時，即名捨迦絺那衣。",
    "T23n1435_029:0208c02_0": "「二者，若比丘受迦絺那衣，持所有衣出界去，作是念：『我不還此住處作衣。』",
    "T23n1435_029:0208c03_1": "是比丘出界外作衣時，作是念：『我不還本住處。』",
    "T23n1435_029:0208c04_2": "是衣成時，即名捨迦絺那衣。",
    "T23n1435_029:0208c06_0": "「三者，若比丘受迦絺那衣，持所有衣出界，作是念：『我不還此住處作衣。』",
    "T23n1435_029:0208c07_1": "是比丘界外作衣，作衣已不好守護故失，更無物作。",
    "T23n1435_029:0208c08_2": "是人失衣時，即名捨迦絺那衣。",
    "T23n1435_029:0208c10_0": "「四者，若比丘受迦絺那衣，持所有衣出界去，作是念：『我不還此住處作衣。』",
    "T23n1435_029:0208c11_1": "是比丘界外作衣，已作爾所、爾所未作，徐徐作久久不成。",
    "T23n1435_029:0208c13_0": "又作是念：『我當還本處。』",
    "T23n1435_029:0208c13_1": "是比丘過齊限時，即名為捨迦絺那衣。",
    "T23n1435_029:0208c14_2": "是名初四。",
    "T23n1435_029:0208c15_0": "「第二四者，若比丘受迦絺那衣，持所有衣出界去，不經理、亦不言還、亦不言不還。",
    "T23n1435_029:0208c16_1": "出界去時作是念：『我不還此住處作衣。』",
    "T23n1435_029:0208c17_2": "是比丘去時，即名捨迦絺那衣。",
    "T23n1435_029:0208c19_0": "「二者，若比丘受迦絺那衣，持所有衣出界去，不經理、亦不言還、亦不言不還。",
    "T23n1435_029:0208c20_1": "出界作衣，作是念：『我不還本處作衣。』",
    "T23n1435_029:0208c21_2": "衣成時即名捨迦絺那衣。",
    "T23n1435_029:0208c23_0": "「三者，若比丘受迦絺那衣，持所有衣出界去，不經理、亦不言還、亦不言不還，是比丘界外作衣。",
    "T23n1435_029:0208c25_1": "作衣已，不好守護故失，更無物作，失衣時即名捨迦絺那衣。",
    "T23n1435_029:0208c27_0": "「四者，若比丘受迦絺那衣，持所有衣出界去，不經理、亦不言還、亦不言不還，出界外作是念：『我不還本處。』",
    "T23n1435_029:0208c29_1": "即於彼處作衣，若成、若不成，徐徐作久久不成，是比丘過齊限時，即名捨迦絺那衣。",
    "T23n1435_029:0209a02_2": "是名第二四。",
    "T23n1435_029:0209a03_0": "「第三四者，若比丘受迦絺那衣，持衣出界，作是念：『我當還此處作衣。』",
    "T23n1435_029:0209a04_1": "是比丘界外又作是念：『我不還本處亦不作衣。』",
    "T23n1435_029:0209a05_2": "是比丘去時，即名捨迦絺那衣。",
    "T23n1435_029:0209a06_3": "「二者，若比丘受迦絺那衣，持衣出界，作是念：『我當還此處作衣。』",
    "T23n1435_029:0209a07_4": "是比丘界外作衣，又作是念：『我不還本處作衣。』",
    "T23n1435_029:0209a08_5": "衣成時，即名捨迦絺那衣。",
    "T23n1435_029:0209a10_0": "「三者，若比丘受迦絺那衣，持衣出界，作是念：『我當還此處作衣。』",
    "T23n1435_029:0209a11_1": "是比丘於界外作衣。",
    "T23n1435_029:0209a11_2": "作衣已，不好守護故失，更無物作，失衣時即名捨迦絺那衣。",
    "T23n1435_029:0209a14_0": "「四者，若比丘受迦絺那衣，持衣出界，作是念：『我當還此處作衣。』",
    "T23n1435_029:0209a15_1": "是比丘界外作衣，已作爾所、爾所未作，徐徐作久久不成。",
    "T23n1435_029:0209a16_2": "又作是念：『我當還本處。』",
    "T23n1435_029:0209a17_3": "是比丘過齊限時，即名捨迦絺那衣。",
    "T23n1435_029:0209a18_4": "是名第三四。",
    "T23n1435_029:0209a19_0": "「第四四者，若比丘受迦絺那衣，持衣出界去，作是念：『我當還此處作衣。』",
    "T23n1435_029:0209a20_1": "是比丘界外聞已捨迦絺那衣，作是念：『我不還本處亦不作衣。』",
    "T23n1435_029:0209a22_0": "是比丘去時，即名捨迦絺那衣。",
    "T23n1435_029:0209a23_0": "「二者若比丘受迦絺那衣，持衣出界作是念：『我當還此處作衣。』",
    "T23n1435_029:0209a24_1": "界外聞已捨迦絺那衣，是比丘便界外作衣。",
    "T23n1435_029:0209a25_2": "又作是念：『我不還本處作衣。』",
    "T23n1435_029:0209a26_3": "衣成時即名捨迦絺那衣。",
    "T23n1435_029:0209a27_0": "「三者，若比丘受迦絺那衣，持衣出界去，作是念：『我不還此處作衣。』",
    "T23n1435_029:0209a28_1": "是人於界外聞已捨迦絺那衣，即於界外作衣。",
    "T23n1435_029:0209a29_2": "作衣已，不好守護故失，更無物作，失時即名捨迦絺那衣。",
    "T23n1435_029:0209b02_0": "「四者，若比丘受迦絺那衣，持衣出界，作是念：『我當還此處作衣。』",
    "T23n1435_029:0209b03_1": "是比丘界外聞已捨迦絺那衣，界外作衣，已作爾所、爾所未作，徐徐作久久不成，作是念：『我不還本處。』",
    "T23n1435_029:0209b05_2": "是比丘過齊限時，即名捨迦絺那衣。",
    "T23n1435_029:0209b06_3": "是名第四四。",
    "T23n1435_029:0209b07_0": "「第五四者，若比丘受迦絺那衣，持衣出界，作是念：『我當還此住處作衣。』",
    "T23n1435_029:0209b08_1": "是比丘界外作衣，又作是念：『我不還本處。』",
    "T23n1435_029:0209b09_2": "是比丘作衣成時，即名捨迦絺那衣。",
    "T23n1435_029:0209b11_0": "「二者，若比丘受迦絺那衣，持所有衣出界去，作是念：『我當還此處作衣。』",
    "T23n1435_029:0209b12_1": "是人於界外作衣。",
    "T23n1435_029:0209b13_0": "作衣已，毘波羅衣垂成留置，是人作是念：『此毘波羅衣不還彼處。』",
    "T23n1435_029:0209b14_1": "衣垂成時，即名捨迦絺那衣。",
    "T23n1435_029:0209b15_2": "「三者，若比丘受迦絺那衣，持衣出界，作是念：『我當還此處作衣。』",
    "T23n1435_029:0209b16_3": "是比丘界外聞已捨迦絺那衣，是比丘作是念：『若僧已捨迦絺那衣，不還本處亦不作衣。』",
    "T23n1435_029:0209b18_4": "以聞故，即名捨迦絺那衣。",
    "T23n1435_029:0209b20_0": "「四者若比丘受迦絺那衣，持衣出界，作是念：『我當還此住處作衣。』",
    "T23n1435_029:0209b21_1": "是比丘界外作衣，已作爾所、爾所未作，徐徐作，未捨迦絺那衣，還此住處，共僧捨迦絺那衣，即名為捨。",
    "T23n1435_029:0209b23_2": "是名第五四捨迦絺那衣。",
    "T23n1435_029:0209b25_0": "「復有二十捨迦絺那衣。",
    "T23n1435_029:0209b25_1": "若比丘受迦絺那衣，持所有衣出界，望得衣故，作是念：『我不還此住處作衣。』",
    "T23n1435_029:0209b27_2": "是比丘界外作是念：『我不還本住處亦不作衣。』",
    "T23n1435_029:0209b28_3": "是比丘去時，即名捨迦絺那衣。",
    "T23n1435_029:0209c01_0": "「二者，若比丘受迦絺那衣，持衣出界，望得衣故，作是念：『我不還此住處作衣。』",
    "T23n1435_029:0209c02_1": "出界外作衣時，作是念：『我不還本住處。』",
    "T23n1435_029:0209c03_2": "是衣成時，即名捨迦絺那衣。",
    "T23n1435_029:0209c05_0": "「三者，若比丘受迦絺那衣，持衣出界，望得衣故，作是念：『我不還此住處作衣。』",
    "T23n1435_029:0209c06_1": "是比丘界外作衣，作衣已不好守護故失，更無物作，衣失時即名捨迦絺那衣。",
    "T23n1435_029:0209c09_0": "「四者，若比丘受迦絺那衣，持衣出界，望得衣故，作是念：『我不還此住處作衣。』",
    "T23n1435_029:0209c10_1": "是比丘界外作衣，已作爾所、爾所未作，徐徐作久久不成。",
    "T23n1435_029:0209c12_2": "又作是念：『我當還本處。』",
    "T23n1435_029:0209c12_3": "是比丘過齊限時，即名捨迦絺那衣。",
    "T23n1435_029:0209c13_4": "是名初四。",
    "T23n1435_029:0209c13_5": "餘、三、四，不經理、當來還、聞已捨，亦如上說。",
    "T23n1435_029:0209c15_0": "「第五四者，若比丘受迦絺那衣，持所有衣出界，望得衣故，作是念：『我當還此住處作衣。』",
    "T23n1435_029:0209c16_1": "是比丘界外作衣。",
    "T23n1435_029:0209c17_2": "又作是念：『我不還本處。』",
    "T23n1435_029:0209c17_3": "是比丘作衣成時，即名捨迦絺那衣。",
    "T23n1435_029:0209c19_0": "「二者，若比丘受迦絺那衣，持所有衣出界，望得衣故，作是念：『我當還此處作衣。』",
    "T23n1435_029:0209c20_1": "是人於界外作衣，作衣已，毘波羅衣垂成留置，作是念：『此毘波羅衣不還彼處。』",
    "T23n1435_029:0209c22_2": "衣成時即名捨迦絺那衣。",
    "T23n1435_029:0209c23_3": "「三者，若比丘受迦絺那衣，持所有衣出界，望得衣故，作是念：『我當還此處作衣。』",
    "T23n1435_029:0209c25_0": "是比丘界外聞已捨迦絺那衣，是比丘作是念：『若僧已捨迦絺那衣，我不還本處，亦不作衣。』",
    "T23n1435_029:0209c27_1": "以聞故，即名捨迦絺那衣。",
    "T23n1435_029:0209c28_0": "「四者，若比丘受迦絺那衣，持所有衣出界，望得衣故，作是念：『我當還此處作衣。』",
    "T23n1435_029:0209c29_1": "是比丘界外作衣，已作爾所、爾所未作，徐徐作，未捨迦絺那衣，還此處共僧捨迦絺那衣，即名為捨。",
    "T23n1435_029:0210a03_0": "是名第五四捨迦絺那衣。",
    "T23n1435_029:0210a03_1": "是名第二五四捨迦絺那衣。",
    "T23n1435_029:0210a05_0": "「復有二十捨迦絺那衣。",
    "T23n1435_029:0210a05_1": "一者，若比丘受迦絺那衣，持所有衣出界，望得衣故，作是念：『我不還此處作衣。』",
    "T23n1435_029:0210a07_2": "不得所望、非望而得，是比丘界外作是念：『我不還本處亦不作衣。』",
    "T23n1435_029:0210a08_3": "是比丘去時，即名捨迦絺那衣。",
    "T23n1435_029:0210a10_0": "「二者若比丘受迦絺那衣，持衣出界，望得衣故，作是念：『我不還此處作衣。』",
    "T23n1435_029:0210a11_1": "不得所望、非望而得，是比丘出界外作衣時，作是念：『我不還本處。』",
    "T23n1435_029:0210a13_2": "是衣成時，即名捨迦絺那衣。",
    "T23n1435_029:0210a14_0": "「三者，若比丘受迦絺那衣，持衣出界，望得衣故，作是念：『我不還此處作衣。』",
    "T23n1435_029:0210a15_1": "不得所望、非望而得，是比丘界外作衣。",
    "T23n1435_029:0210a16_2": "作衣已，不好守護故失，更無物作。",
    "T23n1435_029:0210a17_3": "衣失時即名捨迦絺那衣。",
    "T23n1435_029:0210a18_0": "「四者，若比丘受迦絺那衣，持衣出界，望得衣故，作是念：『我不還此處作衣。』",
    "T23n1435_029:0210a19_1": "不得所望、非望而得，是比丘界外作衣，已作爾所、爾所未作，徐徐作久久不成。",
    "T23n1435_029:0210a21_2": "又作是念：『我當還本處。』",
    "T23n1435_029:0210a22_3": "是比丘過齊限時，即名捨迦絺那衣。",
    "T23n1435_029:0210a22_4": "餘、三、四，不經理、當來還、聞已捨，亦如是。",
    "T23n1435_029:0210a24_0": "「第五四者，若比丘受迦絺那衣，持衣出界，望得衣故，作是念：『我還此住處作衣。』",
    "T23n1435_029:0210a25_1": "不得所望、非望而得，是比丘界外作衣。",
    "T23n1435_029:0210a26_2": "又作是念：『我不還本處。』",
    "T23n1435_029:0210a27_3": "是比丘作衣成時，即名捨迦絺那衣。",
    "T23n1435_029:0210a29_0": "「二者，若比丘受迦絺那衣，持所有衣出界，望得衣故，作是念：『我當還此處作衣。』",
    "T23n1435_029:0210b01_1": "不得所望、非望而得，是人於界外作衣。",
    "T23n1435_029:0210b02_2": "作衣已，毘波羅衣垂成留置，作是念：『此毘波羅衣不還本處。』",
    "T23n1435_029:0210b04_3": "衣成時即名捨迦絺那衣。",
    "T23n1435_029:0210b05_0": "「三者，若比丘受迦絺那衣，持所有衣出界，望得衣故，作是念：『我當還此處作衣。』",
    "T23n1435_029:0210b06_1": "不得所望、非望而得，是比丘界外聞已捨迦絺那衣，是比丘作是念：『我若僧已捨迦絺那衣，不還本處，亦不作衣。』",
    "T23n1435_029:0210b09_2": "以聞故，即名捨迦絺那衣。",
    "T23n1435_029:0210b10_0": "「四者，若比丘受迦絺那衣，持衣出界，望得衣故，作是念：『我當還此處作衣。』",
    "T23n1435_029:0210b11_1": "不得所望、非望而得，是比丘界外作衣，已作爾所、爾所未作，徐徐作，未捨迦絺那衣，還此處共僧捨迦絺那衣，即名捨。",
    "T23n1435_029:0210b14_2": "是名第五四捨迦絺那衣。",
    "T23n1435_029:0210b14_3": "是名第三五四。",
    "T23n1435_029:0210b16_0": "「復有二十捨迦絺那衣。",
    "T23n1435_029:0210b16_1": "一者，若比丘受迦絺那衣，持所有衣出界，望得衣故，作是念：『我不還此處作衣。』",
    "T23n1435_029:0210b18_2": "斷所望得、非望而得，出界已作是念：『我不還本住處，亦不作衣。』",
    "T23n1435_029:0210b19_3": "是比丘去時，即名捨迦絺那衣。",
    "T23n1435_029:0210b21_0": "「二者，若比丘受迦絺那衣，持所有衣出界，望得衣故，作是念：『我不還此處作衣。』",
    "T23n1435_029:0210b22_1": "斷所望得、非所望而得，是比丘出界外作衣時作是念：『我不還本處。』",
    "T23n1435_029:0210b24_2": "是衣成時即名捨迦絺那衣。",
    "T23n1435_029:0210b25_0": "「三者，若比丘受迦絺那衣，持衣出界，望得衣故，作是念：『我不還此處作衣。』",
    "T23n1435_029:0210b26_1": "斷所望得、非望而得，是比丘界外作衣。",
    "T23n1435_029:0210b27_2": "作衣已，不好守護故失，更無物作，衣失時即名捨迦絺那衣。",
    "T23n1435_029:0210b29_0": "「四者，若比丘受迦絺那衣，持衣出界，望得衣故，作是念：『我不還此處作衣。』",
    "T23n1435_029:0210c01_1": "斷所望得、非望而得，是比丘界外作衣，已作爾所、爾所未作，徐徐作久久不成。",
    "T23n1435_029:0210c03_2": "又作是念：『我當還本處。』",
    "T23n1435_029:0210c04_0": "是比丘過齊限時，即名捨迦絺那衣。",
    "T23n1435_029:0210c04_1": "餘、三、四，不經理、當來還、聞已捨，亦如是。",
    "T23n1435_029:0210c06_0": "「第五四者，若比丘受迦絺那衣，持衣出界，望得衣故，作是念：『我還此住處作衣。』",
    "T23n1435_029:0210c07_1": "斷所望得、非望而得，是比丘界外作衣。",
    "T23n1435_029:0210c08_2": "又作是念：『我不還本處。』",
    "T23n1435_029:0210c09_3": "是比丘作衣成時即名捨迦絺那衣。",
    "T23n1435_029:0210c11_0": "「二者，若比丘受迦絺那衣，持所有衣出界去，望得衣故，作是念：『我當還此處作衣。』",
    "T23n1435_029:0210c12_1": "斷所望得、非望而得，是人於界外作衣。",
    "T23n1435_029:0210c13_2": "作衣已，毘波羅衣垂成留置，作是念：『此毘波羅衣不還彼處。』",
    "T23n1435_029:0210c15_3": "衣成時即名捨迦絺那衣。",
    "T23n1435_029:0210c16_0": "「三者，若比丘受迦絺那衣，持衣出界，望得衣故，作是念：『我當還此處作衣。』",
    "T23n1435_029:0210c17_1": "斷所望得、非望而得，是比丘界外聞已捨迦絺那衣，是比丘作是念：『若僧已捨迦絺那衣，不還本處亦不作衣。』",
    "T23n1435_029:0210c20_2": "以聞故即名捨迦絺那衣。",
    "T23n1435_029:0210c21_0": "「四者，若比丘受迦絺那衣，持衣出界，望得衣故，作是念：『我當還此處作衣。』",
    "T23n1435_029:0210c22_1": "斷所望得、非望而得，是比丘界外作衣，已作爾所、爾所未作，徐徐作，未捨迦絺那衣，還此處共僧捨迦絺那衣，即名為捨。",
    "T23n1435_029:0210c25_2": "是名第五四捨迦絺那衣。",
    "T23n1435_029:0210c25_3": "是名第四五四。",
    "T23n1435_029:0210c27_0": "「復有二十捨迦絺那衣。",
    "T23n1435_029:0210c27_1": "一者，若比丘受迦絺那衣，持所有衣出界，望得衣故，作是念：『我不還此住處作衣。』",
    "T23n1435_029:0210c29_2": "不得所望、不斷所望、非望而得，是比丘出界外已，又作是念：『我不還本處亦不作衣。』",
    "T23n1435_029:0211a02_3": "是比丘去時即名捨迦絺那衣。",
    "T23n1435_029:0211a03_0": "「二者，若比丘受迦絺那衣，持所有衣出界，望得衣故，作是念：『我不還此處作衣。』",
    "T23n1435_029:0211a04_1": "不得所望、不斷所望、非望而得，是比丘出界外作衣時，作是念：『我不還本處。』",
    "T23n1435_029:0211a06_2": "是衣成時即名捨迦絺那衣。",
    "T23n1435_029:0211a08_0": "「三者，若比丘受迦絺那衣，持衣出界，望得衣故，作是念：『我不還此住處作衣。』",
    "T23n1435_029:0211a09_1": "不得所望、不斷所望、非望而得，是比丘出界外作衣。",
    "T23n1435_029:0211a10_2": "作衣已，不好守護故失，更無物作衣，失衣時即名捨迦絺那衣。",
    "T23n1435_029:0211a13_0": "「四者，若比丘受迦絺那衣，持衣出界，望得衣故，作是念：『我不還此住處作衣。』",
    "T23n1435_029:0211a14_1": "不得所望、不斷所望、非望而得，是比丘界外作衣，已作爾所、爾所未作，徐徐作久久不成。",
    "T23n1435_029:0211a16_2": "又作是念：『我當還本處。』",
    "T23n1435_029:0211a17_3": "是比丘過齊限時，即名捨迦絺那衣。",
    "T23n1435_029:0211a18_4": "餘、三、四，不經理、當來還、聞已捨，亦如是。",
    "T23n1435_029:0211a20_0": "「第五四者，若比丘受迦絺那衣，持所有衣出界，望得衣故，作是念：『我當還此處作衣。』",
    "T23n1435_029:0211a21_1": "不得所望、不斷所望、非望而得，是比丘界外作衣，又作是念：『我不還本處。』",
    "T23n1435_029:0211a23_2": "是比丘作衣成時即名捨迦絺那衣。",
    "T23n1435_029:0211a25_0": "「二者，若比丘受迦絺那衣，持所有衣出界，望得衣故，作是念：『我當還此處作衣。』",
    "T23n1435_029:0211a26_1": "不得所望、不斷所望、非望而得，是人於界外作衣。",
    "T23n1435_029:0211a27_2": "作衣已，毘波羅衣垂成留置，作是念：『此毘波羅衣不還彼處。』",
    "T23n1435_029:0211a29_3": "衣成時即名捨迦絺那衣。",
    "T23n1435_029:0211b01_0": "「三者，若比丘受迦絺那衣，持所有衣出界，望得衣故，作是念：『我當還此處作衣。』",
    "T23n1435_029:0211b02_1": "不得所望、不斷所望、非望而得，是比丘界外聞已捨迦絺那衣，是比丘作是念：『若僧已捨迦絺那衣，我不還本處亦不作衣。』",
    "T23n1435_029:0211b05_2": "以聞故即名捨迦絺那衣。",
    "T23n1435_029:0211b07_0": "「四者，若比丘受迦絺那衣，持所有衣出界，望得衣故，作是念：『我當還此處作衣。』",
    "T23n1435_029:0211b08_1": "不得所望、不斷所望、非望而得，是比丘界外作衣，已作爾所、爾所未作，徐徐作，未捨迦絺那衣，還此處共僧捨迦絺那衣，即名為捨。",
    "T23n1435_029:0211b11_2": "是名第五四捨迦絺那衣。",
    "T23n1435_029:0211b12_3": "是名第五五四。",
    "T23n1435_029:0211b13_0": "「復有二十捨迦絺那衣。",
    "T23n1435_029:0211b13_1": "一者，若比丘受迦絺那衣，持衣出界，望得多衣故，作是念：『我不還此處作衣。』",
    "T23n1435_029:0211b15_2": "不得所望、不斷所望，非望而得，復勤求所望，是望亦斷、非望而得。",
    "T23n1435_029:0211b16_3": "是比丘出界已，又作是念：『我不還本處亦不作衣。』",
    "T23n1435_029:0211b17_4": "是比丘去時，即名捨迦絺那衣。",
    "T23n1435_029:0211b19_0": "「二者，若比丘受迦絺那衣，持衣出界，望得多衣故，作是念：『我不還此處作衣。』",
    "T23n1435_029:0211b20_1": "不得所望、不斷所望、非望而得，復勤求所望，是望亦斷、非望而得。",
    "T23n1435_029:0211b22_2": "是比丘出界外作衣時，作是念：『我不還本處。』",
    "T23n1435_029:0211b23_3": "衣成時，即名捨迦絺那衣。",
    "T23n1435_029:0211b24_0": "「三者，若比丘受迦絺那衣，持衣出界，望得多衣故，作是念：『我不還此處作衣。』",
    "T23n1435_029:0211b25_1": "不得所望、不斷所望、非望而得，復勤求所望，是望亦斷、非望而得。",
    "T23n1435_029:0211b27_2": "是比丘界外作衣，作衣已，不好守護故失，更無物作衣，失時即名捨迦絺那衣。",
    "T23n1435_029:0211b29_0": "「四者，若比丘受迦絺那衣，持所有衣出界，望得多衣故，作是念：『我不還此住處作衣。』",
    "T23n1435_029:0211c01_1": "不得所望、不斷所望、非望而得，復勤求所望，是望亦斷、非望而得。",
    "T23n1435_029:0211c03_2": "是比丘界外作衣，已作爾所，爾所未作，徐徐作，久久不成。",
    "T23n1435_029:0211c04_3": "又作是念：『我當還本處。』",
    "T23n1435_029:0211c05_4": "是比丘過齊限時，即名捨迦絺那衣。",
    "T23n1435_029:0211c06_5": "餘、三、四，不經理、當來還、聞已捨，亦如是。",
    "T23n1435_029:0211c07_0": "「第五四者，若比丘受迦絺那衣，持所有衣出界，望得多衣故，作是念：『我當還此住處作衣。』",
    "T23n1435_029:0211c09_0": "不得所望、不斷所望、非望而得，復勤求所望，是望亦斷、非望而得。",
    "T23n1435_029:0211c10_1": "是比丘界外作衣。",
    "T23n1435_029:0211c10_2": "又作是念：『我不還本住處。』",
    "T23n1435_029:0211c11_3": "是比丘作衣成時，即名捨迦絺那衣。",
    "T23n1435_029:0211c13_0": "「二者，若比丘受迦絺那衣，持所有衣出界，望得多衣故，作是念：『我當還此處作衣。』",
    "T23n1435_029:0211c14_1": "不得所望、不斷所望，非望而得，復勤求所望，是望亦斷、非望而得。",
    "T23n1435_029:0211c16_2": "是人於界外作衣，作衣已，毘波羅衣垂成留置，作是念：『此毘波羅衣不還彼處。』",
    "T23n1435_029:0211c18_3": "衣成時即名捨迦絺那衣。",
    "T23n1435_029:0211c19_0": "「三者，若比丘受迦絺那衣，持所有衣出界，望得多衣故，作是念：『我當還此處作衣。』",
    "T23n1435_029:0211c20_1": "不得所望、不斷所望、非望而得，復勤求所望，是望亦斷、非望而得。",
    "T23n1435_029:0211c22_2": "是比丘界外聞已捨迦絺那衣，是比丘作是念：『若僧已捨迦絺那衣，我不還本處，亦不作衣。』",
    "T23n1435_029:0211c24_3": "以聞故，即名捨迦絺那衣。",
    "T23n1435_029:0211c26_0": "「四者，若比丘受迦絺那衣，持所有衣出界，望得多衣故，作是念：『我當還此處作衣。』",
    "T23n1435_029:0211c27_1": "不得所望、不斷所望、非望而得，復勤求所望，是望亦斷、非望而得。",
    "T23n1435_029:0211c29_2": "是比丘界外作衣，已作爾所，爾所未作，徐徐作，未捨迦絺那衣。",
    "T23n1435_029:0212a01_3": "還此處共僧捨迦絺那衣，即名為捨。",
    "T23n1435_029:0212a02_4": "是名第五四捨迦絺那衣。",
    "T23n1435_029:0212a03_5": "是名第六五四。",
    "T23n1435_029:0212a04_0": "「復有十二捨迦絺那衣。",
    "T23n1435_029:0212a04_1": "一者，若比丘受迦絺那衣，持衣出界。",
    "T23n1435_029:0212a05_2": "衣財不足故，作是念：『我當還此處作衣。』",
    "T23n1435_029:0212a06_3": "是比丘界外，他語言：『持衣來當為汝作。』",
    "T23n1435_029:0212a07_4": "是比丘界外作是念：『我不還本處，亦不作衣。』",
    "T23n1435_029:0212a08_5": "是比丘去時，即名捨迦絺那衣。",
    "T23n1435_029:0212a09_0": "「二者，若比丘受迦絺那衣，持衣出界。",
    "T23n1435_029:0212a09_1": "衣財不足故，作是念：『我當還此住處作衣。』",
    "T23n1435_029:0212a10_2": "是比丘界外，他語言：『持衣來當為汝作。』",
    "T23n1435_029:0212a11_3": "是人界外令他作衣，作是念：『我不還本處，界外作衣。』",
    "T23n1435_029:0212a12_4": "衣成時即名捨迦絺那衣。",
    "T23n1435_029:0212a14_0": "「三者，若比丘受迦絺那衣，持衣出界。",
    "T23n1435_029:0212a14_1": "衣財不足故，作是念：『我當還此住處作衣。』",
    "T23n1435_029:0212a15_2": "是比丘界外，他語言：『持衣財來我為汝作。』",
    "T23n1435_029:0212a16_3": "是比丘界外作衣。",
    "T23n1435_029:0212a17_4": "作衣已，不好守護故失，更無物作，是比丘失衣時，即名捨迦絺那衣。",
    "T23n1435_029:0212a19_0": "「四者，若比丘受迦絺那衣，持衣出界外。",
    "T23n1435_029:0212a19_1": "衣財不足故，作是念：『我當還此住處作衣。』",
    "T23n1435_029:0212a20_2": "界外，他語言：『持衣來我為汝作。』",
    "T23n1435_029:0212a21_3": "是比丘界外令他作衣，已作爾所、爾所未作，徐徐作，久久不成。",
    "T23n1435_029:0212a23_4": "又作是念：『我當還本處。』",
    "T23n1435_029:0212a23_5": "是比丘過齊限時，即名捨迦絺那衣。",
    "T23n1435_029:0212a25_0": "「五者，若比丘受迦絺那衣，持衣出界。",
    "T23n1435_029:0212a25_1": "衣財不足故，作是念：『我當還此住處作衣。』",
    "T23n1435_029:0212a26_2": "界外，他語言：『持衣來我為汝作。』",
    "T23n1435_029:0212a27_3": "是比丘界外聞已捨迦絺那衣，作是念：『我不還本處亦不作衣。』",
    "T23n1435_029:0212a28_4": "是比丘去時，即名捨迦絺那衣。",
    "T23n1435_029:0212b01_0": "「六者，若比丘受迦絺那衣，持衣出界。",
    "T23n1435_029:0212b01_1": "衣財不足故，作是念：『我當還此住處作衣。』",
    "T23n1435_029:0212b02_2": "界外，他語言：『持衣來我為汝作。』",
    "T23n1435_029:0212b03_3": "是比丘界外聞已捨迦絺那衣。",
    "T23n1435_029:0212b04_4": "又作是念：『我不還本處。』",
    "T23n1435_029:0212b04_5": "是比丘界外作衣，衣成時即名捨迦絺那衣。",
    "T23n1435_029:0212b06_0": "「七者，若比丘受迦絺那衣，持衣出界。",
    "T23n1435_029:0212b06_1": "衣財不足故，作是念：『我當還此住處作衣。』",
    "T23n1435_029:0212b07_2": "界外，他語言：『持衣來我為汝作。』",
    "T23n1435_029:0212b08_3": "是比丘界外聞已捨迦絺那衣，是比丘界外作衣。",
    "T23n1435_029:0212b09_4": "作衣已，不好守護故失，更無物作衣，失衣時即名捨迦絺那衣。",
    "T23n1435_029:0212b11_5": "「八者，若比丘受迦絺那衣，持衣出界。",
    "T23n1435_029:0212b11_6": "衣財不足故，作是念：『我當還此住處作衣。』",
    "T23n1435_029:0212b12_7": "界外，他語言：『持衣來我為汝作。』",
    "T23n1435_029:0212b13_8": "是比丘界外聞僧已捨迦絺那衣，界外作衣，已作爾所、爾所未作，徐徐作衣久久不成。",
    "T23n1435_029:0212b15_9": "過齊限時，即名捨迦絺那衣。",
    "T23n1435_029:0212b16_10": "「九者，若比丘受迦絺那衣出界，衣財不足故，作是念：『我當還此住處作衣。』",
    "T23n1435_029:0212b18_0": "界外，他語言：『持衣來我為汝作衣。』",
    "T23n1435_029:0212b18_1": "是比丘界外作是念：『我不還本處。』",
    "T23n1435_029:0212b19_2": "是比丘界外作衣，衣成時即名捨迦絺那衣。",
    "T23n1435_029:0212b21_0": "「十者，若比丘受迦絺那衣，持衣出界。",
    "T23n1435_029:0212b21_1": "衣財不足故，作是念：『我當還此住處作衣。』",
    "T23n1435_029:0212b22_2": "界外，他語言：『持衣來我為汝作。』",
    "T23n1435_029:0212b23_3": "是比丘界外令他作衣，作衣已毘波羅衣垂成留置，是人作是念：『此毘波羅衣不還本處。』",
    "T23n1435_029:0212b25_4": "衣成時即名捨迦絺那衣。",
    "T23n1435_029:0212b26_5": "「十一者，若比丘受迦絺那衣，持衣出界。",
    "T23n1435_029:0212b27_6": "衣財不足，作是念：『我當還此住處作衣。』",
    "T23n1435_029:0212b28_0": "界外，他語言：『持衣來我為汝作。』",
    "T23n1435_029:0212b28_1": "是比丘界外聞僧已捨迦絺那衣，作是念：『若僧已捨迦絺那衣，我不還本處亦不作衣。』",
    "T23n1435_029:0212c01_2": "是比丘聞時，即名捨迦絺那衣。",
    "T23n1435_029:0212c03_0": "「十二者，若比丘受迦絺那衣，持衣出界。",
    "T23n1435_029:0212c03_1": "衣財不足故，作是念：『我當還此住處作衣。』",
    "T23n1435_029:0212c04_2": "界外，他語言：『持衣來我為汝作。』",
    "T23n1435_029:0212c05_3": "是比丘界外作衣，已作爾所、爾所未作，還此住處，僧未捨迦絺那衣。",
    "T23n1435_029:0212c07_4": "共僧捨時，即名為捨迦絺那衣。",
    "T23n1435_029:0212c08_0": "「復有十二捨迦絺那衣。",
    "T23n1435_029:0212c08_1": "一者，若比丘受迦絺那衣、毘波羅衣，持衣出界，衣財不具足故，作是念：『我當還此住處作衣。』",
    "T23n1435_029:0212c10_2": "是比丘界外，他語言：『持衣來我為汝作。』",
    "T23n1435_029:0212c11_3": "是比丘界外作是念：『我不還本處，亦不作衣。』",
    "T23n1435_029:0212c12_4": "是比丘去時，即名捨迦絺那衣。",
    "T23n1435_029:0212c14_0": "「二者，若比丘受迦絺那衣、毘波羅衣，持衣出界。",
    "T23n1435_029:0212c15_1": "衣財不足故，作是念：『我當還此住處作衣。』",
    "T23n1435_029:0212c16_2": "是比丘界外，他語言：『持衣來我為汝作。』",
    "T23n1435_029:0212c16_3": "是比丘界外令他作衣，作是念：『我不還本處，界外作衣。』",
    "T23n1435_029:0212c18_4": "作衣成時，即名捨迦絺那衣。",
    "T23n1435_029:0212c19_0": "「三者，若比丘受迦絺那衣、毘波羅衣，持衣出界。",
    "T23n1435_029:0212c20_1": "衣財不足故，作是念：『我當還此住處作衣。』",
    "T23n1435_029:0212c21_2": "界外，他語言：『持衣來我為汝作。』",
    "T23n1435_029:0212c21_3": "是比丘界外作衣，作衣已不好守護故失，更無物作。",
    "T23n1435_029:0212c22_4": "是比丘失衣時，即名捨迦絺那衣。",
    "T23n1435_029:0212c24_0": "「四者，若比丘受迦絺那衣、毘波羅衣，持衣出界。",
    "T23n1435_029:0212c25_1": "衣財不足故，作是念：『我當還此住處作衣。』",
    "T23n1435_029:0212c26_2": "界外，他語言：『持衣來我為汝作。』",
    "T23n1435_029:0212c26_3": "是比丘界外令他作衣，已作爾所、爾所未作，徐徐作，久久不成。",
    "T23n1435_029:0212c28_4": "又作是念：『我當還本處。』",
    "T23n1435_029:0212c28_5": "是比丘過齊限時，即名捨迦絺那衣。",
    "T23n1435_029:0213a01_0": "「五者，若比丘受迦絺那衣、毘波羅衣，持衣出界。",
    "T23n1435_029:0213a02_1": "衣財不足故，作是念：『我當還此住處作衣。』",
    "T23n1435_029:0213a03_2": "界外，他語言：『持衣來我為汝作。』",
    "T23n1435_029:0213a03_3": "是比丘界外聞已捨迦絺那衣，作是念：『我不還本處，亦不作衣。』",
    "T23n1435_029:0213a05_4": "是比丘去時，即名捨迦絺那衣。",
    "T23n1435_029:0213a06_0": "「六者，若比丘受迦絺那衣、毘波羅衣，持衣出界。",
    "T23n1435_029:0213a07_1": "衣財不足故，作是念：『我當還此住處作衣。』",
    "T23n1435_029:0213a08_2": "界外，他語言：『持衣來我為汝作衣。』",
    "T23n1435_029:0213a08_3": "是比丘界外聞已捨迦絺那衣，又作是念：『我不還本處。』",
    "T23n1435_029:0213a10_4": "是比丘界外作衣，衣成時即名捨迦絺那衣。",
    "T23n1435_029:0213a12_0": "「七者，若比丘受迦絺那衣、毘波羅衣，持衣出界。",
    "T23n1435_029:0213a13_1": "衣財不足故，作是念：『我當還此住處作衣。』",
    "T23n1435_029:0213a14_2": "界外，他語言：『持衣來我為汝作。』",
    "T23n1435_029:0213a14_3": "是比丘界外聞已捨迦絺那衣，界外作衣。",
    "T23n1435_029:0213a15_4": "作衣已，不好守護故失，更無物作，失衣時即名捨迦絺那衣。",
    "T23n1435_029:0213a18_0": "「八者，若比丘受迦絺那衣、毘波羅衣，持衣出界。",
    "T23n1435_029:0213a19_1": "衣財不足故，作是念：『我當還此住處作衣。』",
    "T23n1435_029:0213a20_2": "界外，他語言：『持衣來我為汝作。』",
    "T23n1435_029:0213a20_3": "是比丘界外聞僧已捨迦絺那衣。",
    "T23n1435_029:0213a21_4": "界外作衣，已作爾所、爾所未作，徐徐作，久久不成。",
    "T23n1435_029:0213a22_5": "過齊限時即名捨迦絺那衣。",
    "T23n1435_029:0213a24_0": "「九者，若比丘受迦絺那衣、毘波羅衣，持衣出界。",
    "T23n1435_029:0213a25_1": "衣財不足故，作是念：『我當還此住處作衣。』",
    "T23n1435_029:0213a26_2": "界外，他語言：『持衣來我為汝作。』",
    "T23n1435_029:0213a26_3": "是比丘界外作是念：『我不還本處。』",
    "T23n1435_029:0213a27_4": "是比丘界外作衣，衣成時即名捨迦絺那衣。",
    "T23n1435_029:0213a28_5": "「十者，若比丘受迦絺那衣、毘波羅衣，持衣出界。",
    "T23n1435_029:0213a29_6": "衣財不足故，作是念：『我當還此住處作衣。』",
    "T23n1435_029:0213b01_7": "界外，他語言：『持衣來我為汝作。』",
    "T23n1435_029:0213b02_8": "是比丘界外令他作衣。",
    "T23n1435_029:0213b02_9": "作衣，毘波羅垂成留置，是人作是念：『此毘波羅衣不還本處。』",
    "T23n1435_029:0213b04_10": "作衣成時，即名捨迦絺那衣。",
    "T23n1435_029:0213b06_0": "「十一者，若比丘受迦絺那衣、毘波羅衣，持衣出界。",
    "T23n1435_029:0213b07_1": "衣財不足故，作是念：『我當還此住處作衣。』",
    "T23n1435_029:0213b08_2": "界外，他語言：『持衣來我為汝作。』",
    "T23n1435_029:0213b08_3": "是比丘界外聞僧已捨迦絺那衣，作是念：『若僧已捨迦絺那衣，我不還本處，亦不作衣。』",
    "T23n1435_029:0213b10_4": "是比丘聞時即名捨迦絺那衣。",
    "T23n1435_029:0213b12_0": "「十二者，若比丘受迦絺那衣、毘波羅衣，持衣出界。",
    "T23n1435_029:0213b13_1": "衣財不足故，作是念：『我當還此住處作衣。』",
    "T23n1435_029:0213b14_2": "界外，他語言：『持衣來我為汝作。』",
    "T23n1435_029:0213b14_3": "是比丘界外作衣，已作爾所、爾所未作，還此住處，僧未捨迦絺那衣。",
    "T23n1435_029:0213b16_4": "共僧捨時，即名捨迦絺那衣。",
    "T23n1435_029:0213b17_0": "是為十二。",
    "T23n1435_029:0213b18_0": "「復有二五捨迦絺那衣。",
    "T23n1435_029:0213b18_1": "初五者，若比丘受迦絺那衣，作衣竟持衣出界，以安隱心作是念：『我當往某住處，某住處吉，若彼處可樂者當住，不可樂者便還。』",
    "T23n1435_029:0213b21_2": "是比丘出界已，又作是念：『我不還本處。』",
    "T23n1435_029:0213b22_3": "是比丘去時，即名捨迦絺那衣。",
    "T23n1435_029:0213b23_0": "「二者，若比丘受迦絺那衣，作衣竟持衣出界，以安隱心作是念：『我當往某住處，某住處若彼可樂者當住，不可樂者便還。』",
    "T23n1435_029:0213b25_1": "是比丘出界已，又作是念：『我不往某處某處，亦不還本處。』",
    "T23n1435_029:0213b27_2": "是比丘去時，即名捨迦絺那衣。",
    "T23n1435_029:0213b28_0": "「三者，若比丘受迦絺那衣，作衣竟持衣出界，以安隱心作是念：『我當往某住處，某住處若彼可樂者當住，不可樂者便還。』",
    "T23n1435_029:0213c01_1": "是比丘界外，不至彼住處，亦不還本住處，久久住在界外。",
    "T23n1435_029:0213c03_2": "是比丘過齊限故，即名捨迦絺那衣。",
    "T23n1435_029:0213c04_0": "「四者，若比丘受迦絺那衣，作衣竟持衣出界，以安隱心作是念：『我當往某住處，某住處若彼可樂者便住，不可樂者當還。』",
    "T23n1435_029:0213c06_1": "是比丘界外聞僧已捨迦絺那衣。",
    "T23n1435_029:0213c07_2": "是比丘作是念：『若僧已捨迦絺那衣，我不還本住處，亦不至某處。』",
    "T23n1435_029:0213c09_0": "是比丘聞時，即名捨迦絺那衣。",
    "T23n1435_029:0213c10_0": "「五者，若比丘受迦絺那衣，作衣竟持衣出界，以安隱心作是念：『我當往某住處，某住處若彼可樂者便住，不可樂者當還。』",
    "T23n1435_029:0213c12_1": "是比丘界外，若往彼住處若不往，未捨迦絺那衣便還此住處，共僧捨迦絺那衣，即名捨。",
    "T23n1435_029:0213c14_2": "是名初五捨迦絺那衣。",
    "T23n1435_029:0213c16_0": "「後五者，若比丘受迦絺那衣，作衣竟持衣出界，作是念：『我得伴者當往某方某方，若不得者當還。』",
    "T23n1435_029:0213c18_1": "是比丘出界，作是念：『我不還本住處。』",
    "T23n1435_029:0213c19_2": "是比丘去時，即名捨迦絺那衣。",
    "T23n1435_029:0213c20_0": "「二者，若比丘受迦絺那衣，作衣竟持衣出界，作是念：『我得伴者當往某方某方，若不得者當還。』",
    "T23n1435_029:0213c22_1": "是比丘出界已，又作是念：『我不往某方某方，亦不還本處。』",
    "T23n1435_029:0213c23_2": "是比丘去時，即名捨迦絺那衣。",
    "T23n1435_029:0213c25_0": "「三者，若比丘受迦絺那衣，作衣竟持衣出界，作是念：『我得伴者當往某方某方，若不得者當還此住處。』",
    "T23n1435_029:0213c27_1": "是比丘出界外，不至彼方亦不還本處，久久住在界外。",
    "T23n1435_029:0213c28_2": "是比丘過齊限時，即名捨迦絺那衣。",
    "T23n1435_029:0214a01_0": "「四者，若比丘受迦絺那衣，作衣竟持衣出界，作是念：『我得伴者當往某方某方，若不得者當還。』",
    "T23n1435_029:0214a03_1": "是比丘界外聞僧已捨迦絺那衣。",
    "T23n1435_029:0214a03_2": "是比丘作是念：『僧已捨迦絺那衣，我不還本處，亦不至某方。』",
    "T23n1435_029:0214a05_3": "是比丘以聞故，即名捨迦絺那衣。",
    "T23n1435_029:0214a07_0": "「五者，若比丘受迦絺那衣，作衣竟持衣出界，作是念：『我得伴者當往某方某方，若不得者當還。』",
    "T23n1435_029:0214a09_1": "是比丘界外，若往彼方若不往，未捨迦絺那衣便還此處，共僧捨迦絺那衣，即名為捨。",
    "T23n1435_029:0214a11_2": "是名二五捨迦絺那衣竟。」",
    "T23n1435_029:0214a11_3": "(八法中迦絺那衣法第一竟)　二六六二十，　　雙十二二五，　合百六十六。",
    "T23n1435_029:0214a15_0": "十誦律卷第二十九"
}