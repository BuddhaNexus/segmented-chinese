[
    {
        "source_sentence": "佛說彌勒下生成佛經",
        "from": "T14n0454_001:0423c05_0",
        "context_with_next_sentence": true
    },
    {
        "source_sentence": "後秦龜茲國三藏鳩摩羅什譯",
        "from": "T14n0454_001:0423c07_0",
        "context_with_next_sentence": true
    },
    {
        "source_sentence": "大智舍利弗，能隨佛轉法輪，佛法之大將，",
        "from": "T14n0454_001:0423c08_0",
        "context_with_next_sentence": true
    },
    {
        "source_sentence": "憐愍眾生故，白佛言：",
        "from": "T14n0454_001:0423c09_9",
        "context_with_next_sentence": true
    },
    {
        "source_sentence": "「世尊！",
        "from": "T14n0454_001:0423c09_13",
        "context_with_next_sentence": true
    },
    {
        "source_sentence": "如前後經中說，彌勒當下作佛，願欲廣聞彌勒功德、神力、國土莊嚴之事。",
        "from": "T14n0454_001:0423c11_5",
        "context_with_next_sentence": true
    },
    {
        "source_sentence": "眾生以何施、何戒、何慧得見彌勒？",
        "from": "T14n0454_001:0423c12_2",
        "context_with_next_sentence": true
    },
    {
        "source_sentence": "」爾時，佛告舍利弗：",
        "from": "T14n0454_001:0423c13_8",
        "context_with_next_sentence": true
    },
    {
        "source_sentence": "「我今廣為汝說，當一心聽。",
        "from": "T14n0454_001:0423c14_1",
        "context_with_next_sentence": true
    },
    {
        "source_sentence": "舍利弗！",
        "from": "T14n0454_001:0423c14_5",
        "context_with_next_sentence": true
    },
    {
        "source_sentence": "四大海水，以漸減少三千由旬；",
        "from": "T14n0454_001:0423c14_19",
        "context_with_next_sentence": true
    },
    {
        "source_sentence": "是時，閻浮提地，長十千由旬，廣八千由旬，平坦如鏡，名華軟草遍覆其地；",
        "from": "T14n0454_001:0423c16_11",
        "context_with_next_sentence": true
    },
    {
        "source_sentence": "種種樹木，華果茂盛，其樹悉皆高三十里；",
        "from": "T14n0454_001:0423c17_10",
        "context_with_next_sentence": true
    },
    {
        "source_sentence": "城邑次比，鷄飛相及。",
        "from": "T14n0454_001:0423c17_20",
        "context_with_next_sentence": true
    },
    {
        "source_sentence": "人壽八萬四千歲，智慧威德、色力具足，安隱快樂；",
        "from": "T14n0454_001:0423c19_2",
        "context_with_next_sentence": true
    },
    {
        "source_sentence": "唯有三病——一者、便利，二者、飲食，三者、衰老——女人年五百歲，爾乃行嫁。",
        "from": "T14n0454_001:0423c20_17",
        "context_with_next_sentence": true
    },
    {
        "source_sentence": "「是時有一大城，名翅頭末，長十二由旬，廣七由旬，端嚴殊妙，莊嚴清淨，福德之人充滿其中，以福德人故，豐樂安隱。",
        "from": "T14n0454_001:0423c23_13",
        "context_with_next_sentence": true
    },
    {
        "source_sentence": "其城七寶，上有樓閣、戶牖軒窓，皆是眾寶，真珠羅網，彌覆其上；",
        "from": "T14n0454_001:0423c25_3",
        "context_with_next_sentence": true
    },
    {
        "source_sentence": "街巷道陌，廣十二里，掃灑清淨。",
        "from": "T14n0454_001:0423c25_18",
        "context_with_next_sentence": true
    },
    {
        "source_sentence": "有大力龍王，名曰多羅尸棄，其池近城，龍王宮殿在此池中；",
        "from": "T14n0454_001:0423c27_5",
        "context_with_next_sentence": true
    },
    {
        "source_sentence": "常於夜半，降微細雨，用淹塵土。",
        "from": "T14n0454_001:0423c28_1",
        "context_with_next_sentence": true
    },
    {
        "source_sentence": "其地潤澤，譬若油塗，行人來往，無有塵坌。",
        "from": "T14n0454_001:0423c29_2",
        "context_with_next_sentence": true
    },
    {
        "source_sentence": "時世人民，福德所致，巷陌處處，有明珠柱，皆高十里。",
        "from": "T14n0454_001:0424a01_8",
        "context_with_next_sentence": true
    },
    {
        "source_sentence": "其光明曜，晝夜無異，燈燭之明，不復為用；",
        "from": "T14n0454_001:0424a02_8",
        "context_with_next_sentence": true
    },
    {
        "source_sentence": "城邑舍宅，及諸里巷，乃至無有細微土塊，純以金沙覆地，處處皆有金銀之聚。",
        "from": "T14n0454_001:0424a04_4",
        "context_with_next_sentence": true
    },
    {
        "source_sentence": "有大夜叉神，名跋陀波羅賒塞迦秦言善教，常護此城，掃除清淨；",
        "from": "T14n0454_001:0424a05_15",
        "context_with_next_sentence": true
    },
    {
        "source_sentence": "若有便利不淨，地裂受之，受已還合。",
        "from": "T14n0454_001:0424a06_11",
        "context_with_next_sentence": true
    },
    {
        "source_sentence": "人命將終，自然行詣塚間而死。",
        "from": "T14n0454_001:0424a07_5",
        "context_with_next_sentence": true
    },
    {
        "source_sentence": "時世安樂，無有怨賊劫竊之患；",
        "from": "T14n0454_001:0424a08_1",
        "context_with_next_sentence": true
    },
    {
        "source_sentence": "城邑聚落，無閉門者，亦無衰惱、水火刀兵，及諸饑饉、毒害之難。",
        "from": "T14n0454_001:0424a09_12",
        "context_with_next_sentence": true
    },
    {
        "source_sentence": "人常慈心，恭敬和順，調伏諸根，語言謙遜。",
        "from": "T14n0454_001:0424a10_11",
        "context_with_next_sentence": true
    },
    {
        "source_sentence": "「舍利弗！",
        "from": "T14n0454_001:0424a10_16",
        "context_with_next_sentence": true
    },
    {
        "source_sentence": "我今為汝，粗略說彼國界城邑富樂之事。",
        "from": "T14n0454_001:0424a11_12",
        "context_with_next_sentence": true
    },
    {
        "source_sentence": "其諸園林，池泉之中，自然而有八功德水，青、紅、赤、白雜色蓮花，遍覆其上。",
        "from": "T14n0454_001:0424a13_8",
        "context_with_next_sentence": true
    },
    {
        "source_sentence": "其池四邊，四寶階道，眾鳥和集，鵝、鴨、鴛鴦、孔雀、翡翠、鸚鵡、舍利、鳩那羅、耆婆耆婆等，諸妙音鳥，常在其中，復有異類妙音之鳥，不可稱數。",
        "from": "T14n0454_001:0424a16_15",
        "context_with_next_sentence": true
    },
    {
        "source_sentence": "果樹香樹，充滿國內。",
        "from": "T14n0454_001:0424a17_6",
        "context_with_next_sentence": true
    },
    {
        "source_sentence": "爾時閻浮提中，常有好香，譬如香山，流水美好，味甘除患，雨澤隨時，穀稼滋茂，不生草穢，一種七穫，用功甚少，所收甚多，食之香美，氣力充實。",
        "from": "T14n0454_001:0424a20_14",
        "context_with_next_sentence": true
    },
    {
        "source_sentence": "「其國爾時，有轉輪王，名曰蠰佉，有四種兵，不以威武治四天下。",
        "from": "T14n0454_001:0424a22_8",
        "context_with_next_sentence": true
    },
    {
        "source_sentence": "其王千子，勇健多力，能破怨敵。",
        "from": "T14n0454_001:0424a23_4",
        "context_with_next_sentence": true
    },
    {
        "source_sentence": "王有七寶：",
        "from": "T14n0454_001:0424a23_9",
        "context_with_next_sentence": true
    },
    {
        "source_sentence": "金輪寶、象寶、馬寶、珠寶、女寶、主藏寶、主兵寶。",
        "from": "T14n0454_001:0424a24_10",
        "context_with_next_sentence": true
    },
    {
        "source_sentence": "又其國土，有七寶臺，舉高千丈，千頭千輪，廣六十丈。",
        "from": "T14n0454_001:0424a25_13",
        "context_with_next_sentence": true
    },
    {
        "source_sentence": "又有四大藏，一一大藏，各有四億小藏圍繞：",
        "from": "T14n0454_001:0424a26_12",
        "context_with_next_sentence": true
    },
    {
        "source_sentence": "伊勒鉢大藏在乾陀羅國、般軸迦大藏在彌緹羅國、賓伽羅大藏在須羅吒國、蠰佉大藏在波羅捺國。",
        "from": "T14n0454_001:0424a28_18",
        "context_with_next_sentence": true
    },
    {
        "source_sentence": "此四大藏，縱廣千由旬，滿中珍寶，各有四億小藏附之；",
        "from": "T14n0454_001:0424b01_4",
        "context_with_next_sentence": true
    },
    {
        "source_sentence": "有四大龍王，各自守護。",
        "from": "T14n0454_001:0424b01_15",
        "context_with_next_sentence": true
    },
    {
        "source_sentence": "此四大藏及諸小藏，自然踊出，形如蓮華，無央數人，皆共往觀。",
        "from": "T14n0454_001:0424b03_6",
        "context_with_next_sentence": true
    },
    {
        "source_sentence": "是時眾寶，無守護者，眾人見之，心不貪著，棄之於地，猶如瓦石、草木、土塊。",
        "from": "T14n0454_001:0424b05_1",
        "context_with_next_sentence": true
    },
    {
        "source_sentence": "時人見者，皆生厭心，而作是念：",
        "from": "T14n0454_001:0424b05_16",
        "context_with_next_sentence": true
    },
    {
        "source_sentence": "往昔眾生，為此寶故，共相殘害，更相偷劫、欺誑、妄語，令生死罪緣展轉增長。",
        "from": "T14n0454_001:0424b07_11",
        "context_with_next_sentence": true
    },
    {
        "source_sentence": "翅頭末城，眾寶羅網，彌覆其上，寶鈴莊嚴，微風吹動，其聲和雅，如扣鐘磬。",
        "from": "T14n0454_001:0424b09_7",
        "context_with_next_sentence": true
    },
    {
        "source_sentence": "「其城中有大婆羅門主，名曰妙梵；",
        "from": "T14n0454_001:0424b10_15",
        "context_with_next_sentence": true
    },
    {
        "source_sentence": "婆羅門女，名曰梵摩波提；",
        "from": "T14n0454_001:0424b11_6",
        "context_with_next_sentence": true
    },
    {
        "source_sentence": "彌勒託生，以為父母，身紫金色，三十二相，眾生視之，無有厭足，身力無量，不可思議，光明照曜，無所障礙，日月火珠，都不復現；",
        "from": "T14n0454_001:0424b14_7",
        "context_with_next_sentence": true
    },
    {
        "source_sentence": "身長千尺，胸廣三十丈，面長十二丈四尺；",
        "from": "T14n0454_001:0424b15_5",
        "context_with_next_sentence": true
    },
    {
        "source_sentence": "身體具足，端正無比，成就相好，如鑄金像，肉眼清淨，見十由旬，常光四照，面百由旬，日月火珠，光不復現，但有佛光，微妙第一。",
        "from": "T14n0454_001:0424b18_4",
        "context_with_next_sentence": true
    },
    {
        "source_sentence": "「彌勒菩薩，觀世五欲，致患甚多，眾生沈沒，在大生死，甚可憐愍；",
        "from": "T14n0454_001:0424b20_8",
        "context_with_next_sentence": true
    },
    {
        "source_sentence": "自以如是正念觀故，不樂在家。",
        "from": "T14n0454_001:0424b21_4",
        "context_with_next_sentence": true
    },
    {
        "source_sentence": "時蠰佉王，共諸大臣，持此寶臺，奉上彌勒；",
        "from": "T14n0454_001:0424b22_4",
        "context_with_next_sentence": true
    },
    {
        "source_sentence": "彌勒受已，施諸婆羅門；",
        "from": "T14n0454_001:0424b22_15",
        "context_with_next_sentence": true
    },
    {
        "source_sentence": "婆羅門受已，即便毀壞，各共分之。",
        "from": "T14n0454_001:0424b23_11",
        "context_with_next_sentence": true
    },
    {
        "source_sentence": "彌勒菩薩，見此妙臺，須臾無常，知一切法，皆亦磨滅；",
        "from": "T14n0454_001:0424b24_14",
        "context_with_next_sentence": true
    },
    {
        "source_sentence": "修無常想，出家學道，坐於龍華菩提樹下——樹莖枝葉，高五十里——即以出家日，得阿耨多羅三藐三菩提。",
        "from": "T14n0454_001:0424b27_3",
        "context_with_next_sentence": true
    },
    {
        "source_sentence": "爾時，諸天龍神王，不現其身，而雨華香，供養於佛；",
        "from": "T14n0454_001:0424b28_8",
        "context_with_next_sentence": true
    },
    {
        "source_sentence": "三千大千世界，皆大震動，佛身出光，照無量國，應可度者，皆得見佛。",
        "from": "T14n0454_001:0424c01_2",
        "context_with_next_sentence": true
    },
    {
        "source_sentence": "「爾時，人民各作是念：",
        "from": "T14n0454_001:0424c02_10",
        "context_with_next_sentence": true
    },
    {
        "source_sentence": "『雖復千萬億歲，受五欲樂，不能得免，三惡道苦，妻子財產，所不能救，世間無常，命難久保。",
        "from": "T14n0454_001:0424c04_11",
        "context_with_next_sentence": true
    },
    {
        "source_sentence": "我等今者，宜於佛法，修行梵行。",
        "from": "T14n0454_001:0424c05_6",
        "context_with_next_sentence": true
    },
    {
        "source_sentence": "』作是念已，出家學道。",
        "from": "T14n0454_001:0424c05_17",
        "context_with_next_sentence": true
    },
    {
        "source_sentence": "時蠰佉王，亦共八萬四千大臣，恭敬圍繞，出家學道；",
        "from": "T14n0454_001:0424c06_20",
        "context_with_next_sentence": true
    },
    {
        "source_sentence": "復有八萬四千諸婆羅門，聰明大智，於佛法中，亦共出家；",
        "from": "T14n0454_001:0424c08_6",
        "context_with_next_sentence": true
    },
    {
        "source_sentence": "復有長者，名須達那，今須達長者是，是人亦與八萬四千人俱共出家；",
        "from": "T14n0454_001:0424c10_1",
        "context_with_next_sentence": true
    },
    {
        "source_sentence": "復有梨師達多、富蘭那兄弟，亦與八萬四千人出家；",
        "from": "T14n0454_001:0424c11_5",
        "context_with_next_sentence": true
    },
    {
        "source_sentence": "復有二大臣，一名栴檀，二名須曼，王所愛重，亦與八萬四千人俱，於佛法中出家；",
        "from": "T14n0454_001:0424c13_6",
        "context_with_next_sentence": true
    },
    {
        "source_sentence": "蠰佉王寶女，名舍彌婆帝，今之毘舍佉是也，亦與八萬四千婇女，俱共出家；",
        "from": "T14n0454_001:0424c15_2",
        "context_with_next_sentence": true
    },
    {
        "source_sentence": "蠰佉王太子，名曰天色，今提婆娑那是，亦與八萬四千人，俱共出家；",
        "from": "T14n0454_001:0424c16_14",
        "context_with_next_sentence": true
    },
    {
        "source_sentence": "彌勒佛親族，婆羅門子，名須摩提，利根智慧，今欝多羅是，亦與八萬四千人俱，於佛法中出家。",
        "from": "T14n0454_001:0424c19_1",
        "context_with_next_sentence": true
    },
    {
        "source_sentence": "如是等無量千萬億眾，見世苦惱，皆於彌勒佛法中出家。",
        "from": "T14n0454_001:0424c20_7",
        "context_with_next_sentence": true
    },
    {
        "source_sentence": "「爾時彌勒佛，見諸大眾，作是念言：",
        "from": "T14n0454_001:0424c21_16",
        "context_with_next_sentence": true
    },
    {
        "source_sentence": "『今諸人等，不以生天樂故，亦復不為今世樂故，來至我所，但為涅槃常樂因緣。",
        "from": "T14n0454_001:0424c23_13",
        "context_with_next_sentence": true
    },
    {
        "source_sentence": "是諸人等，皆於佛法中，種諸善根，釋迦牟尼佛遣來付我，是故今者，皆至我所，我今受之。",
        "from": "T14n0454_001:0424c25_16",
        "context_with_next_sentence": true
    },
    {
        "source_sentence": "是諸人等，或以讀誦、分別決定修妬路、毘尼、阿毘曇藏，修諸功德，來至我所。",
        "from": "T14n0454_001:0424c27_12",
        "context_with_next_sentence": true
    },
    {
        "source_sentence": "或以衣、食施人，持戒智慧，修此功德，來至我所。",
        "from": "T14n0454_001:0424c28_16",
        "context_with_next_sentence": true
    },
    {
        "source_sentence": "或以幡蓋、華香，供養於佛，修此功德，來至我所。",
        "from": "T14n0454_001:0424c29_20",
        "context_with_next_sentence": true
    },
    {
        "source_sentence": "或以布施、持齋，修習慈心，行此功德，來至我所。",
        "from": "T14n0454_001:0425a02_2",
        "context_with_next_sentence": true
    },
    {
        "source_sentence": "或為苦惱眾生，令其得樂，修此功德，來至我所。",
        "from": "T14n0454_001:0425a03_4",
        "context_with_next_sentence": true
    },
    {
        "source_sentence": "或以持戒、忍辱，修清淨慈，以此功德，來至我所。",
        "from": "T14n0454_001:0425a04_7",
        "context_with_next_sentence": true
    },
    {
        "source_sentence": "或以施僧常食，齋講設會供養飯食，修此功德，來至我所。",
        "from": "T14n0454_001:0425a05_14",
        "context_with_next_sentence": true
    },
    {
        "source_sentence": "或以持戒、多聞，修行禪定、無漏智慧，以此功德，來至我所。",
        "from": "T14n0454_001:0425a07_2",
        "context_with_next_sentence": true
    },
    {
        "source_sentence": "或以起塔、供養舍利，以此功德，來至我所。",
        "from": "T14n0454_001:0425a08_3",
        "context_with_next_sentence": true
    },
    {
        "source_sentence": "善哉釋迦牟尼佛！",
        "from": "T14n0454_001:0425a08_11",
        "context_with_next_sentence": true
    },
    {
        "source_sentence": "能善教化如是等百千萬億眾生，令至我所。",
        "from": "T14n0454_001:0425a09_11",
        "context_with_next_sentence": true
    },
    {
        "source_sentence": "』「彌勒佛如是三稱讚釋迦牟尼佛，然後說法，而作是言：",
        "from": "T14n0454_001:0425a10_18",
        "context_with_next_sentence": true
    },
    {
        "source_sentence": "『汝等眾生，能為難事，於彼惡世貪欲、瞋恚、愚癡、迷惑、短命人中，能修持戒，作諸功德，甚為希有。",
        "from": "T14n0454_001:0425a13_2",
        "context_with_next_sentence": true
    },
    {
        "source_sentence": "爾時眾生，不識父母；",
        "from": "T14n0454_001:0425a13_12",
        "context_with_next_sentence": true
    },
    {
        "source_sentence": "沙門、婆羅門，不知道法，互相惱害，近刀兵劫，深著五欲，嫉妬諂曲，佞濁邪偽，無憐愍心，更相殺害，食肉飲血。",
        "from": "T14n0454_001:0425a16_4",
        "context_with_next_sentence": true
    },
    {
        "source_sentence": "汝等能於其中，修行善事，是為希有。",
        "from": "T14n0454_001:0425a17_3",
        "context_with_next_sentence": true
    },
    {
        "source_sentence": "善哉釋迦牟尼佛！",
        "from": "T14n0454_001:0425a17_11",
        "context_with_next_sentence": true
    },
    {
        "source_sentence": "以大悲心，能於苦惱眾生之中，說誠實語，示我當來，度脫汝等；",
        "from": "T14n0454_001:0425a19_3",
        "context_with_next_sentence": true
    },
    {
        "source_sentence": "如是之師，甚為難遇，深心憐愍惡世眾生，救拔苦惱，令得安隱。",
        "from": "T14n0454_001:0425a20_14",
        "context_with_next_sentence": true
    },
    {
        "source_sentence": "釋迦牟尼佛為汝等故，以頭布施，割截耳、鼻、手足、支體、受諸苦惱，以利汝等。",
        "from": "T14n0454_001:0425a22_11",
        "context_with_next_sentence": true
    },
    {
        "source_sentence": "』「彌勒佛如是開導、安慰無量眾生，令其歡喜，然後說法。",
        "from": "T14n0454_001:0425a23_18",
        "context_with_next_sentence": true
    },
    {
        "source_sentence": "福德之人，充滿其中，恭敬信受，渴仰大師，各欲聞法，皆作是念：",
        "from": "T14n0454_001:0425a25_11",
        "context_with_next_sentence": true
    },
    {
        "source_sentence": "『五欲不淨，眾苦之本，又能除捨憂慼愁惱，知苦樂法皆是無常。",
        "from": "T14n0454_001:0425a27_2",
        "context_with_next_sentence": true
    },
    {
        "source_sentence": "』彌勒佛觀察，時會大眾，心淨調柔，為說四諦，聞者同時得涅槃道。",
        "from": "T14n0454_001:0425a28_12",
        "context_with_next_sentence": true
    },
    {
        "source_sentence": "「爾時彌勒佛於華林園，其園縱廣，一百由旬，大眾滿中；",
        "from": "T14n0454_001:0425b01_4",
        "context_with_next_sentence": true
    },
    {
        "source_sentence": "初會說法，九十六億人得阿羅漢；",
        "from": "T14n0454_001:0425b02_1",
        "context_with_next_sentence": true
    },
    {
        "source_sentence": "第二大會說法，九十四億人得阿羅漢；",
        "from": "T14n0454_001:0425b02_18",
        "context_with_next_sentence": true
    },
    {
        "source_sentence": "第三大會說法，九十二億人得阿羅漢。",
        "from": "T14n0454_001:0425b03_16",
        "context_with_next_sentence": true
    },
    {
        "source_sentence": "彌勒佛既轉法輪，度天人已，將諸弟子，入城乞食。",
        "from": "T14n0454_001:0425b05_1",
        "context_with_next_sentence": true
    },
    {
        "source_sentence": "無量淨居天眾，恭敬從佛，入翅頭末城。",
        "from": "T14n0454_001:0425b05_19",
        "context_with_next_sentence": true
    },
    {
        "source_sentence": "當入城時，現種種神力，無量變現。",
        "from": "T14n0454_001:0425b06_15",
        "context_with_next_sentence": true
    },
    {
        "source_sentence": "釋提桓因與欲界諸天，梵天王與色界諸天，作百千伎樂，歌詠佛德，雨天諸華、栴檀末香，供養於佛；",
        "from": "T14n0454_001:0425b09_3",
        "context_with_next_sentence": true
    },
    {
        "source_sentence": "街巷道陌，竪諸幡蓋，燒眾名香，其煙如雲。",
        "from": "T14n0454_001:0425b10_3",
        "context_with_next_sentence": true
    },
    {
        "source_sentence": "世尊入城時，大梵天王、釋提桓因，合掌恭敬以偈讚曰：",
        "from": "T14n0454_001:0425b11_8",
        "context_with_next_sentence": true
    },
    {
        "source_sentence": "「『正遍知者兩足尊，　　天人世間無與等，",
        "from": "T14n0454_001:0425b12_0",
        "context_with_next_sentence": true
    },
    {
        "source_sentence": "十力世尊甚希有，　　無上最勝良福田；",
        "from": "T14n0454_001:0425b13_17",
        "context_with_next_sentence": true
    },
    {
        "source_sentence": "其供養者生天上，　　稽首無比大精進。",
        "from": "T14n0454_001:0425b14_17",
        "context_with_next_sentence": true
    },
    {
        "source_sentence": "』「爾時天人、羅剎等，見大力魔，佛降伏之，千萬億無量眾生，皆大歡喜，合掌唱言：",
        "from": "T14n0454_001:0425b16_15",
        "context_with_next_sentence": true
    },
    {
        "source_sentence": "『甚為希有！",
        "from": "T14n0454_001:0425b17_1",
        "context_with_next_sentence": true
    },
    {
        "source_sentence": "甚為希有！",
        "from": "T14n0454_001:0425b17_6",
        "context_with_next_sentence": true
    },
    {
        "source_sentence": "如來神力，功德具足，不可思議。",
        "from": "T14n0454_001:0425b17_21",
        "context_with_next_sentence": true
    },
    {
        "source_sentence": "』是時，天人以種種雜色蓮花，及曼陀羅花，散佛前地，積至于膝，諸天空中作百千伎樂，歌歎佛德。",
        "from": "T14n0454_001:0425b20_4",
        "context_with_next_sentence": true
    },
    {
        "source_sentence": "爾時，魔王於初夜、後夜，覺諸人民，作如是言：",
        "from": "T14n0454_001:0425b21_6",
        "context_with_next_sentence": true
    },
    {
        "source_sentence": "『汝等既得人身，值遇好時，不應竟夜，眠睡覆心；",
        "from": "T14n0454_001:0425b22_9",
        "context_with_next_sentence": true
    },
    {
        "source_sentence": "汝等若立、若坐，常勤精進、正念，諦觀五陰無常、苦、空、無我。",
        "from": "T14n0454_001:0425b23_19",
        "context_with_next_sentence": true
    },
    {
        "source_sentence": "汝等勿為放逸，不行佛教，若起惡業，後必致悔。",
        "from": "T14n0454_001:0425b25_1",
        "context_with_next_sentence": true
    },
    {
        "source_sentence": "』時街巷男女，皆効此語言：",
        "from": "T14n0454_001:0425b25_14",
        "context_with_next_sentence": true
    },
    {
        "source_sentence": "『汝等勿為放逸，不行佛教，若起惡業，後必有悔；",
        "from": "T14n0454_001:0425b26_17",
        "context_with_next_sentence": true
    },
    {
        "source_sentence": "當勤方便，精進求道，莫失法利，而徒生徒死也；",
        "from": "T14n0454_001:0425b27_19",
        "context_with_next_sentence": true
    },
    {
        "source_sentence": "如是大師，拔苦惱者，甚為難遇，堅固精進，當得常樂涅槃。",
        "from": "T14n0454_001:0425b29_6",
        "context_with_next_sentence": true
    },
    {
        "source_sentence": "』「爾時，彌勒佛諸弟子，普皆端正，威儀具足，厭生老病死，多聞廣學，守護法藏，行於禪定，得離諸欲，如鳥出㲉。",
        "from": "T14n0454_001:0425c02_17",
        "context_with_next_sentence": true
    },
    {
        "source_sentence": "爾時，彌勒佛欲往長老大迦葉所，即與四眾俱，就耆闍崛山，於山頂上，見大迦葉。",
        "from": "T14n0454_001:0425c04_17",
        "context_with_next_sentence": true
    },
    {
        "source_sentence": "時男女大眾，心皆驚怪。",
        "from": "T14n0454_001:0425c05_8",
        "context_with_next_sentence": true
    },
    {
        "source_sentence": "彌勒佛讚言：",
        "from": "T14n0454_001:0425c05_14",
        "context_with_next_sentence": true
    },
    {
        "source_sentence": "『大迦葉比丘，是釋迦牟尼佛大弟子，釋迦牟尼佛於大眾中，常所讚歎頭陀第一；",
        "from": "T14n0454_001:0425c07_10",
        "context_with_next_sentence": true
    },
    {
        "source_sentence": "通達禪定解脫三昧，是人雖有大神力，而無高心，能令眾生，得大歡喜，常愍下賤、貧惱眾生，救拔苦惱，令得安隱。",
        "from": "T14n0454_001:0425c10_7",
        "context_with_next_sentence": true
    },
    {
        "source_sentence": "』彌勒佛讚大迦葉骨身言：",
        "from": "T14n0454_001:0425c10_19",
        "context_with_next_sentence": true
    },
    {
        "source_sentence": "『善哉大神德！",
        "from": "T14n0454_001:0425c11_6",
        "context_with_next_sentence": true
    },
    {
        "source_sentence": "釋師子大弟子大迦葉，於彼惡世，能修其心。",
        "from": "T14n0454_001:0425c12_6",
        "context_with_next_sentence": true
    },
    {
        "source_sentence": "』爾時人眾，見大迦葉為彌勒佛所讚，百千億人因是事已，厭世得道。",
        "from": "T14n0454_001:0425c14_1",
        "context_with_next_sentence": true
    },
    {
        "source_sentence": "是諸人等，念釋迦牟尼佛，於惡世中，教化無量眾生，令得具六神通，成阿羅漢。",
        "from": "T14n0454_001:0425c15_17",
        "context_with_next_sentence": true
    },
    {
        "source_sentence": "爾時，說法之處，廣八十由旬，長百由旬；",
        "from": "T14n0454_001:0425c16_18",
        "context_with_next_sentence": true
    },
    {
        "source_sentence": "其中人眾，若坐若立，若近若遠，各各自見佛在其前，獨為說法。",
        "from": "T14n0454_001:0425c18_6",
        "context_with_next_sentence": true
    },
    {
        "source_sentence": "「彌勒佛住世六萬歲，憐愍眾生，令得法眼；",
        "from": "T14n0454_001:0425c19_6",
        "context_with_next_sentence": true
    },
    {
        "source_sentence": "滅度之後，法住於世，亦六萬歲。",
        "from": "T14n0454_001:0425c20_1",
        "context_with_next_sentence": true
    },
    {
        "source_sentence": "汝等宜應精進，發清淨心，起諸善業，得見世間燈明彌勒佛身，必無疑也。",
        "from": "T14n0454_001:0425c21_14",
        "context_with_next_sentence": true
    },
    {
        "source_sentence": "」佛說是經已，舍利弗等歡喜受持。",
        "from": "T14n0454_001:0425c22_11",
        "context_with_next_sentence": true
    },
    {
        "source_sentence": "佛說彌勒下生成佛經",
        "from": "T14n0454_001:0425c23_100",
        "context_with_next_sentence": false
    }
]