{
    "T02n0111_001:0504b26_0": "佛說相應相可經",
    "T02n0111_001:0504b28_0": "西晉沙門法炬譯",
    "T02n0111_001:0504b29_0": "佛在舍衛國請諸比丘，比丘即到。",
    "T02n0111_001:0504b29_1": "佛告比丘，比丘應：「唯然，從佛聞。」",
    "T02n0111_001:0504c01_2": "佛便說：「是不聞者，不聞者俱，相類、相聚、相應、相可；多聞者，多聞者俱，相類、相聚、相應、相可。",
    "T02n0111_001:0504c03_3": "貪婬者，貪婬者俱，相類、相聚、相應、相可；不貪婬者，不貪婬者俱相類、相聚、相應、相可。",
    "T02n0111_001:0504c05_4": "瞋恚者，瞋恚者俱，相類、相聚、相應、相可；不瞋恚者，不瞋恚者俱，相類、相聚、相應、相可。",
    "T02n0111_001:0504c07_5": "愚癡者，愚癡者俱，相類、相聚、相應、相可；慧者，慧者俱，相類、相聚、相應、相可。",
    "T02n0111_001:0504c08_6": "布施者，布施者俱，相類、相聚、相應、相可；慳貪者，慳貪者俱，相類、相聚、相應、相可。",
    "T02n0111_001:0504c10_7": "少欲者，少欲者俱，相類、相聚、相應、相可；多欲者，多欲者俱，相類、相聚、相應、相可。",
    "T02n0111_001:0504c12_8": "不持戒者，不持戒者俱，相類、相聚、相應、相可；持戒者，持戒者俱，相類、相聚、相應、相可。",
    "T02n0111_001:0504c14_9": "難給者，難給者俱，相類、相聚、相應、相可；易給者，易給者俱，相類、相聚、相應、相可。",
    "T02n0111_001:0504c16_10": "不知足者，不知足者俱，相類、相聚、相應、相可；知足者，知足者俱，相類、相聚、相應、相可。",
    "T02n0111_001:0504c17_11": "不自守者，不自守者俱，相類、相聚、相應、相可；自守者，自守者俱，相類、相聚、相應、相可。」",
    "T02n0111_001:0504c19_12": "佛說：「比丘！",
    "T02n0111_001:0504c20_13": "如是慧人當分別是因緣，可行者行之，不可行者莫行。」",
    "T02n0111_001:0504c21_14": "佛說如是。",
    "T02n0111_001:0504c21_15": "比丘受行著意。",
    "T02n0111_001:0504c22_0": "佛說相應相可經"
}