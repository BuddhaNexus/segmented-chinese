[
    {
        "source_sentence": "西方合論卷之十",
        "from": "T47n1976_010:0417a17_0",
        "context_with_next_sentence": true
    },
    {
        "source_sentence": "10 釋異門第十釋異門",
        "from": "T47n1976_010:0417a19_0",
        "context_with_next_sentence": true
    },
    {
        "source_sentence": "夫西方大旨，經中自明；淨土要門，諸論具",
        "from": "T47n1976_010:0417a20_0",
        "context_with_next_sentence": true
    },
    {
        "source_sentence": "釋。",
        "from": "T47n1976_010:0417a21_1",
        "context_with_next_sentence": true
    },
    {
        "source_sentence": "如天親、智者、海東、越溪等，皆抉發幽微，舉揚宗趣；",
        "from": "T47n1976_010:0417a22_4",
        "context_with_next_sentence": true
    },
    {
        "source_sentence": "近則雲棲和尚，所著小本疏鈔，條分類析，精宏淵博，真照夜途之長炬，截苦海之輕舟。",
        "from": "T47n1976_010:0417a24_3",
        "context_with_next_sentence": true
    },
    {
        "source_sentence": "諸師所發，已無餘蘊。",
        "from": "T47n1976_010:0417a24_13",
        "context_with_next_sentence": true
    },
    {
        "source_sentence": "但諸經中，隨時立教，逗根說義，時有差別，致生學者疑畏。",
        "from": "T47n1976_010:0417a25_19",
        "context_with_next_sentence": true
    },
    {
        "source_sentence": "今略為拈出，博採諸論，附以管見，會歸一處，以便參攻。",
        "from": "T47n1976_010:0417a27_6",
        "context_with_next_sentence": true
    },
    {
        "source_sentence": "一、剎土遠近釋。",
        "from": "T47n1976_010:0417a28_7",
        "context_with_next_sentence": true
    },
    {
        "source_sentence": "　二、身城大小釋。",
        "from": "T47n1976_010:0417a28_16",
        "context_with_next_sentence": true
    },
    {
        "source_sentence": "三、壽量多少釋。",
        "from": "T47n1976_010:0417a29_7",
        "context_with_next_sentence": true
    },
    {
        "source_sentence": "　四、花輪大小釋。",
        "from": "T47n1976_010:0417a29_16",
        "context_with_next_sentence": true
    },
    {
        "source_sentence": "五、日月有無釋。",
        "from": "T47n1976_010:0417b01_7",
        "context_with_next_sentence": true
    },
    {
        "source_sentence": "　六、二乘有無釋。",
        "from": "T47n1976_010:0417b01_16",
        "context_with_next_sentence": true
    },
    {
        "source_sentence": "七、婦女有無釋。",
        "from": "T47n1976_010:0417b02_7",
        "context_with_next_sentence": true
    },
    {
        "source_sentence": "　八、發心大小釋。",
        "from": "T47n1976_010:0417b02_16",
        "context_with_next_sentence": true
    },
    {
        "source_sentence": "九、疑城胎生釋。",
        "from": "T47n1976_010:0417b03_7",
        "context_with_next_sentence": true
    },
    {
        "source_sentence": "　十、五逆往生釋。",
        "from": "T47n1976_010:0417b03_16",
        "context_with_next_sentence": true
    },
    {
        "source_sentence": "一、剎土遠近者，問：",
        "from": "T47n1976_010:0417b04_9",
        "context_with_next_sentence": true
    },
    {
        "source_sentence": "「大小本經，皆云西方去此十萬億剎，《觀經》獨云：",
        "from": "T47n1976_010:0417b05_11",
        "context_with_next_sentence": true
    },
    {
        "source_sentence": "『阿彌陀佛，去此不遠。",
        "from": "T47n1976_010:0417b05_22",
        "context_with_next_sentence": true
    },
    {
        "source_sentence": "』二說誰正？",
        "from": "T47n1976_010:0417b06_3",
        "context_with_next_sentence": true
    },
    {
        "source_sentence": "」釋：",
        "from": "T47n1976_010:0417b06_6",
        "context_with_next_sentence": true
    },
    {
        "source_sentence": "「以遠近無定故，故言亦遠亦近。",
        "from": "T47n1976_010:0417b06_21",
        "context_with_next_sentence": true
    },
    {
        "source_sentence": "何故？",
        "from": "T47n1976_010:0417b07_1",
        "context_with_next_sentence": true
    },
    {
        "source_sentence": "凡言某方者，某方至某方，至某方幾城幾剎者，是從色身建立；",
        "from": "T47n1976_010:0417b08_9",
        "context_with_next_sentence": true
    },
    {
        "source_sentence": "身相虛故，是故所計方向道里，亦皆不實，不得言誰近誰遠。",
        "from": "T47n1976_010:0417b09_17",
        "context_with_next_sentence": true
    },
    {
        "source_sentence": "如滇人言燕地遠，是從滇計故，燕實無遠；",
        "from": "T47n1976_010:0417b10_16",
        "context_with_next_sentence": true
    },
    {
        "source_sentence": "齊人言燕地近，是從齊計故，燕實無近。",
        "from": "T47n1976_010:0417b11_15",
        "context_with_next_sentence": true
    },
    {
        "source_sentence": "又如十步之地，蟻子即遠，大象即近，不應言遠是實。",
        "from": "T47n1976_010:0417b13_1",
        "context_with_next_sentence": true
    },
    {
        "source_sentence": "何故？",
        "from": "T47n1976_010:0417b13_4",
        "context_with_next_sentence": true
    },
    {
        "source_sentence": "是地不當從蟻計故。",
        "from": "T47n1976_010:0417b13_13",
        "context_with_next_sentence": true
    },
    {
        "source_sentence": "亦不應言近是實。",
        "from": "T47n1976_010:0417b14_1",
        "context_with_next_sentence": true
    },
    {
        "source_sentence": "何故？",
        "from": "T47n1976_010:0417b14_4",
        "context_with_next_sentence": true
    },
    {
        "source_sentence": "是地不當從象計故。",
        "from": "T47n1976_010:0417b14_13",
        "context_with_next_sentence": true
    },
    {
        "source_sentence": "又則計十步者，亦非是寔，何故？",
        "from": "T47n1976_010:0417b15_9",
        "context_with_next_sentence": true
    },
    {
        "source_sentence": "是地既不從蟻不從象，亦不當從人計故。",
        "from": "T47n1976_010:0417b16_6",
        "context_with_next_sentence": true
    },
    {
        "source_sentence": "《智度論》曰：",
        "from": "T47n1976_010:0417b16_13",
        "context_with_next_sentence": true
    },
    {
        "source_sentence": "『隨世俗所傳，故說有方，方實不可得。",
        "from": "T47n1976_010:0417b17_8",
        "context_with_next_sentence": true
    },
    {
        "source_sentence": "』問曰：",
        "from": "T47n1976_010:0417b17_12",
        "context_with_next_sentence": true
    },
    {
        "source_sentence": "『何以言無方是方，亦有亦常？",
        "from": "T47n1976_010:0417b18_3",
        "context_with_next_sentence": true
    },
    {
        "source_sentence": "如經中說日出處是東方，日沒處是西方，日行處是南方，日不行處是北方。",
        "from": "T47n1976_010:0417b19_17",
        "context_with_next_sentence": true
    },
    {
        "source_sentence": "日有三分合，若前合，若今合，若後合，隨方日分，初合是東方，南方西方亦如是，日不行處是無分。",
        "from": "T47n1976_010:0417b22_2",
        "context_with_next_sentence": true
    },
    {
        "source_sentence": "』答曰：",
        "from": "T47n1976_010:0417b22_6",
        "context_with_next_sentence": true
    },
    {
        "source_sentence": "『不然。",
        "from": "T47n1976_010:0417b22_10",
        "context_with_next_sentence": true
    },
    {
        "source_sentence": "須彌山在四域之中，日繞須彌照四天下。",
        "from": "T47n1976_010:0417b23_5",
        "context_with_next_sentence": true
    },
    {
        "source_sentence": "欝怛羅越日中，是弗婆提日出，於弗婆提人是東方；",
        "from": "T47n1976_010:0417b24_8",
        "context_with_next_sentence": true
    },
    {
        "source_sentence": "弗婆提日中，是閻浮提日出，於閻浮提人是東方，是實無初。",
        "from": "T47n1976_010:0417b25_16",
        "context_with_next_sentence": true
    },
    {
        "source_sentence": "何以故？",
        "from": "T47n1976_010:0417b26_1",
        "context_with_next_sentence": true
    },
    {
        "source_sentence": "一切方皆東方，皆南方，皆西方，皆北方。",
        "from": "T47n1976_010:0417b26_20",
        "context_with_next_sentence": true
    },
    {
        "source_sentence": "汝言日出處是東方，日行處是南方，日沒處是西方，日不行處是北方，是事不然。",
        "from": "T47n1976_010:0417b28_16",
        "context_with_next_sentence": true
    },
    {
        "source_sentence": "』問曰：",
        "from": "T47n1976_010:0417b28_20",
        "context_with_next_sentence": true
    },
    {
        "source_sentence": "『我說一國中方相，汝以四國為難。",
        "from": "T47n1976_010:0417b29_15",
        "context_with_next_sentence": true
    },
    {
        "source_sentence": "以是故東方非無初。",
        "from": "T47n1976_010:0417c01_4",
        "context_with_next_sentence": true
    },
    {
        "source_sentence": "』答曰：",
        "from": "T47n1976_010:0417c01_8",
        "context_with_next_sentence": true
    },
    {
        "source_sentence": "『若一國中日與東方合，是為有邊，有邊故無常，無常故是不遍，以是故但有方名而無實。",
        "from": "T47n1976_010:0417c03_6",
        "context_with_next_sentence": true
    },
    {
        "source_sentence": "是則方所尚不可得，豈有程途？",
        "from": "T47n1976_010:0417c04_1",
        "context_with_next_sentence": true
    },
    {
        "source_sentence": "然亦不廢方所及程途故，何故？",
        "from": "T47n1976_010:0417c04_15",
        "context_with_next_sentence": true
    },
    {
        "source_sentence": "以不當從閻浮提計，亦可即閻浮提計故。",
        "from": "T47n1976_010:0417c05_13",
        "context_with_next_sentence": true
    },
    {
        "source_sentence": "如日雖非東西出沒，亦可言東出西沒故。",
        "from": "T47n1976_010:0417c06_12",
        "context_with_next_sentence": true
    },
    {
        "source_sentence": "』」二、身城大小者，問：",
        "from": "T47n1976_010:0417c07_9",
        "context_with_next_sentence": true
    },
    {
        "source_sentence": "「《聲王經》曰：",
        "from": "T47n1976_010:0417c07_17",
        "context_with_next_sentence": true
    },
    {
        "source_sentence": "『阿彌陀佛與聲聞俱，其國號曰清泰。",
        "from": "T47n1976_010:0417c08_10",
        "context_with_next_sentence": true
    },
    {
        "source_sentence": "聖王所住，其城縱廣十千由旬。",
        "from": "T47n1976_010:0417c09_4",
        "context_with_next_sentence": true
    },
    {
        "source_sentence": "』《觀經》曰：",
        "from": "T47n1976_010:0417c09_11",
        "context_with_next_sentence": true
    },
    {
        "source_sentence": "『佛身高六十萬億那由他恒河沙由旬，眉間白毫右旋宛轉如五須彌山，佛眼如四大海水。",
        "from": "T47n1976_010:0417c11_9",
        "context_with_next_sentence": true
    },
    {
        "source_sentence": "』今計一海八萬四千由旬，四海合三十三萬六千由旬。",
        "from": "T47n1976_010:0417c12_14",
        "context_with_next_sentence": true
    },
    {
        "source_sentence": "身過其眼五百六十萬由旬，計所住城，尚少于眼三十二萬六千由旬，何況其身，不應身城懸絕如是。",
        "from": "T47n1976_010:0417c15_1",
        "context_with_next_sentence": true
    },
    {
        "source_sentence": "」釋：",
        "from": "T47n1976_010:0417c15_4",
        "context_with_next_sentence": true
    },
    {
        "source_sentence": "「海東《疏》中，亦有此問。",
        "from": "T47n1976_010:0417c15_17",
        "context_with_next_sentence": true
    },
    {
        "source_sentence": "《疏》曰：",
        "from": "T47n1976_010:0417c15_22",
        "context_with_next_sentence": true
    },
    {
        "source_sentence": "『彼佛有眾多城，隨眾大小城亦大小。",
        "from": "T47n1976_010:0417c16_10",
        "context_with_next_sentence": true
    },
    {
        "source_sentence": "大城之中，示以大身，小城之中，現以小身。",
        "from": "T47n1976_010:0417c17_11",
        "context_with_next_sentence": true
    },
    {
        "source_sentence": "《聲王經》言「十千由旬」者，是與聲聞俱住之城，當知佛身相當而住。",
        "from": "T47n1976_010:0417c18_19",
        "context_with_next_sentence": true
    },
    {
        "source_sentence": "《觀經》所說身高大者，當知其城亦隨廣大，與諸大眾俱住處。",
        "from": "T47n1976_010:0417c20_6",
        "context_with_next_sentence": true
    },
    {
        "source_sentence": "』故先德云：",
        "from": "T47n1976_010:0417c20_12",
        "context_with_next_sentence": true
    },
    {
        "source_sentence": "『《法華》中淨光莊嚴土，唯演頓故；",
        "from": "T47n1976_010:0417c21_6",
        "context_with_next_sentence": true
    },
    {
        "source_sentence": "《淨名》中眾香佛土，純菩薩故，所以彼佛但現高大之身。",
        "from": "T47n1976_010:0417c22_9",
        "context_with_next_sentence": true
    },
    {
        "source_sentence": "若安養土，頓漸俱談，聲聞菩薩共為僧故，故使佛示生身法身二種之相，三十二相，通于生法，大小共見；",
        "from": "T47n1976_010:0417c24_18",
        "context_with_next_sentence": true
    },
    {
        "source_sentence": "若八萬相，局在法身，大乘賢聖，方得見也。",
        "from": "T47n1976_010:0417c25_18",
        "context_with_next_sentence": true
    },
    {
        "source_sentence": "』是故應以藏塵尊特之相得四益者，佛為稱機現藏塵尊特身；",
        "from": "T47n1976_010:0417c27_5",
        "context_with_next_sentence": true
    },
    {
        "source_sentence": "應以八萬尊特之相得四益者，佛為稱機現八萬尊特身；",
        "from": "T47n1976_010:0417c28_10",
        "context_with_next_sentence": true
    },
    {
        "source_sentence": "應以三十二尊特之相得四益者，佛為稱機現三十二尊特身。",
        "from": "T47n1976_010:0417c29_18",
        "context_with_next_sentence": true
    },
    {
        "source_sentence": "如毘盧遮那，聲聞視聽，隔于對顏，不妨菩薩，更見大身。",
        "from": "T47n1976_010:0418a02_6",
        "context_with_next_sentence": true
    },
    {
        "source_sentence": "何故？",
        "from": "T47n1976_010:0418a02_9",
        "context_with_next_sentence": true
    },
    {
        "source_sentence": "佛身隨所被機，大小如日，光隨隙分大分小，而是日光無大小故。",
        "from": "T47n1976_010:0418a03_18",
        "context_with_next_sentence": true
    },
    {
        "source_sentence": "」三、壽量多少者，經云：",
        "from": "T47n1976_010:0418a04_10",
        "context_with_next_sentence": true
    },
    {
        "source_sentence": "「彼佛壽命無量無邊阿僧祇劫。",
        "from": "T47n1976_010:0418a05_3",
        "context_with_next_sentence": true
    },
    {
        "source_sentence": "」又云：",
        "from": "T47n1976_010:0418a05_7",
        "context_with_next_sentence": true
    },
    {
        "source_sentence": "「彼佛至般泥洹時，觀世音菩薩乃當作佛。",
        "from": "T47n1976_010:0418a06_4",
        "context_with_next_sentence": true
    },
    {
        "source_sentence": "」既當入滅，即是有量。",
        "from": "T47n1976_010:0418a06_15",
        "context_with_next_sentence": true
    },
    {
        "source_sentence": "釋：",
        "from": "T47n1976_010:0418a06_17",
        "context_with_next_sentence": true
    },
    {
        "source_sentence": "「先德云：",
        "from": "T47n1976_010:0418a06_22",
        "context_with_next_sentence": true
    },
    {
        "source_sentence": "『藏通補處彰佛有量；",
        "from": "T47n1976_010:0418a07_9",
        "context_with_next_sentence": true
    },
    {
        "source_sentence": "別圓補處顯佛無量。",
        "from": "T47n1976_010:0418a07_18",
        "context_with_next_sentence": true
    },
    {
        "source_sentence": "以十方三世一切如來，更無彼此，迭相見故；",
        "from": "T47n1976_010:0418a08_18",
        "context_with_next_sentence": true
    },
    {
        "source_sentence": "同一法身，一智慧故。",
        "from": "T47n1976_010:0418a09_8",
        "context_with_next_sentence": true
    },
    {
        "source_sentence": "菩薩機忘，如來應息，名補佛處，實異藏通，前佛定滅，後佛定生。",
        "from": "T47n1976_010:0418a10_17",
        "context_with_next_sentence": true
    },
    {
        "source_sentence": "故《金光明》四佛降室，《疏》乃釋云：",
        "from": "T47n1976_010:0418a11_13",
        "context_with_next_sentence": true
    },
    {
        "source_sentence": "「若見四佛同尊特身，一身一智慧，即是常身，弟子眾一故；",
        "from": "T47n1976_010:0418a12_16",
        "context_with_next_sentence": true
    },
    {
        "source_sentence": "若見四佛佛身不同，即是應化，弟子眾多故。",
        "from": "T47n1976_010:0418a13_16",
        "context_with_next_sentence": true
    },
    {
        "source_sentence": "」』故知全法界身，非生非滅，豈得竪分當現，橫論彼此；",
        "from": "T47n1976_010:0418a15_1",
        "context_with_next_sentence": true
    },
    {
        "source_sentence": "既非生滅，無量義成。",
        "from": "T47n1976_010:0418a15_11",
        "context_with_next_sentence": true
    },
    {
        "source_sentence": "且淨佛剎中，摩剎水樹，皆是佛身故。",
        "from": "T47n1976_010:0418a16_7",
        "context_with_next_sentence": true
    },
    {
        "source_sentence": "經中云：",
        "from": "T47n1976_010:0418a16_11",
        "context_with_next_sentence": true
    },
    {
        "source_sentence": "『是諸眾鳥，皆是阿彌陀佛變化所作。",
        "from": "T47n1976_010:0418a17_6",
        "context_with_next_sentence": true
    },
    {
        "source_sentence": "』《智度論》曰：",
        "from": "T47n1976_010:0418a17_14",
        "context_with_next_sentence": true
    },
    {
        "source_sentence": "『眾生甚多，若佛處處現身，眾生不信謂為幻化，心不敬重；",
        "from": "T47n1976_010:0418a18_17",
        "context_with_next_sentence": true
    },
    {
        "source_sentence": "有眾生從人聞法，心不開悟，若從畜生聞法，則便信受。",
        "from": "T47n1976_010:0418a20_2",
        "context_with_next_sentence": true
    },
    {
        "source_sentence": "如《本生經》說：",
        "from": "T47n1976_010:0418a20_10",
        "context_with_next_sentence": true
    },
    {
        "source_sentence": "菩薩受畜生身為人說法，人以說法希有故，無不信受。",
        "from": "T47n1976_010:0418a21_12",
        "context_with_next_sentence": true
    },
    {
        "source_sentence": "有人謂畜生是有情之物，以樹木無心而有音聲，則皆信受。",
        "from": "T47n1976_010:0418a22_19",
        "context_with_next_sentence": true
    },
    {
        "source_sentence": "』以是故水樹禽鳥，皆是佛身變現故。",
        "from": "T47n1976_010:0418a23_15",
        "context_with_next_sentence": true
    },
    {
        "source_sentence": "若佛壽量有盡者，道場國土及諸水鳥音聲，亦應有盡。",
        "from": "T47n1976_010:0418a25_1",
        "context_with_next_sentence": true
    },
    {
        "source_sentence": "若有盡者，不應有補；",
        "from": "T47n1976_010:0418a25_11",
        "context_with_next_sentence": true
    },
    {
        "source_sentence": "若無盡者，不應言滅。",
        "from": "T47n1976_010:0418a26_1",
        "context_with_next_sentence": true
    },
    {
        "source_sentence": "如虛空分齊，非有分齊，非無分齊，以不思議智照之可得。",
        "from": "T47n1976_010:0418a27_6",
        "context_with_next_sentence": true
    },
    {
        "source_sentence": "」四、花輪大小者，小本曰：",
        "from": "T47n1976_010:0418a28_11",
        "context_with_next_sentence": true
    },
    {
        "source_sentence": "「池中蓮華，大如車輪。",
        "from": "T47n1976_010:0418a28_22",
        "context_with_next_sentence": true
    },
    {
        "source_sentence": "」《觀經》云：",
        "from": "T47n1976_010:0418a29_5",
        "context_with_next_sentence": true
    },
    {
        "source_sentence": "「一一池中有六十億七寶蓮華，團圓正等，十二由旬。",
        "from": "T47n1976_010:0418b01_7",
        "context_with_next_sentence": true
    },
    {
        "source_sentence": "」大本云：",
        "from": "T47n1976_010:0418b01_12",
        "context_with_next_sentence": true
    },
    {
        "source_sentence": "「池中蓮華，或一由旬，乃至百由旬千由旬。",
        "from": "T47n1976_010:0418b02_10",
        "context_with_next_sentence": true
    },
    {
        "source_sentence": "」夫人世車輪，大不逾丈，縱復輪王千輻金輪，縱廣不過一由旬，何得大小相懸乃爾？",
        "from": "T47n1976_010:0418b04_7",
        "context_with_next_sentence": true
    },
    {
        "source_sentence": "釋：",
        "from": "T47n1976_010:0418b04_9",
        "context_with_next_sentence": true
    },
    {
        "source_sentence": "「花輪大小亦如身城，以眾生機有大小故，身城水樹現有大小，蓮華亦然。",
        "from": "T47n1976_010:0418b06_2",
        "context_with_next_sentence": true
    },
    {
        "source_sentence": "如初地化百佛剎，見佛百葉花；",
        "from": "T47n1976_010:0418b06_16",
        "context_with_next_sentence": true
    },
    {
        "source_sentence": "二地化千佛剎，即見千葉；",
        "from": "T47n1976_010:0418b07_8",
        "context_with_next_sentence": true
    },
    {
        "source_sentence": "三地萬葉；",
        "from": "T47n1976_010:0418b07_13",
        "context_with_next_sentence": true
    },
    {
        "source_sentence": "四地億葉；",
        "from": "T47n1976_010:0418b07_18",
        "context_with_next_sentence": true
    },
    {
        "source_sentence": "五地千億；",
        "from": "T47n1976_010:0418b08_2",
        "context_with_next_sentence": true
    },
    {
        "source_sentence": "六地百千億；",
        "from": "T47n1976_010:0418b08_8",
        "context_with_next_sentence": true
    },
    {
        "source_sentence": "七地百千億那由他；",
        "from": "T47n1976_010:0418b08_17",
        "context_with_next_sentence": true
    },
    {
        "source_sentence": "八地百千萬三千大千世界微塵數；",
        "from": "T47n1976_010:0418b09_12",
        "context_with_next_sentence": true
    },
    {
        "source_sentence": "九地百千萬億阿僧祇國土微塵數；",
        "from": "T47n1976_010:0418b10_9",
        "context_with_next_sentence": true
    },
    {
        "source_sentence": "十地十不可說百千億那由他佛微塵數。",
        "from": "T47n1976_010:0418b11_8",
        "context_with_next_sentence": true
    },
    {
        "source_sentence": "以自受用身有大小故，見花亦爾，非是花有大小故。",
        "from": "T47n1976_010:0418b12_12",
        "context_with_next_sentence": true
    },
    {
        "source_sentence": "甞聞僧言：",
        "from": "T47n1976_010:0418b12_17",
        "context_with_next_sentence": true
    },
    {
        "source_sentence": "『海邊有阿育王舍利塔，眾生見者光明各異，有見無光者，有見光如細豆許者，有見如棗炬者，有見如指頂大者，有見大如斗者，如斗者千不一見。",
        "from": "T47n1976_010:0418b16_5",
        "context_with_next_sentence": true
    },
    {
        "source_sentence": "』眾生同一肉眼所見尚異，何況菩薩聲聞乃至人天等，功用懸絕，所感花輪，焉得不殊。",
        "from": "T47n1976_010:0418b18_4",
        "context_with_next_sentence": true
    },
    {
        "source_sentence": "如此土中剎利貴種，飛樓傑閣遍滿城邑；",
        "from": "T47n1976_010:0418b19_3",
        "context_with_next_sentence": true
    },
    {
        "source_sentence": "寒微煢子，敝茅土窟乃至不得，不應難言大小懸殊。",
        "from": "T47n1976_010:0418b20_7",
        "context_with_next_sentence": true
    },
    {
        "source_sentence": "何故？",
        "from": "T47n1976_010:0418b20_10",
        "context_with_next_sentence": true
    },
    {
        "source_sentence": "是自福德所招故。",
        "from": "T47n1976_010:0418b20_18",
        "context_with_next_sentence": true
    },
    {
        "source_sentence": "寶池花相，應亦如是。",
        "from": "T47n1976_010:0418b21_8",
        "context_with_next_sentence": true
    },
    {
        "source_sentence": "」五、日月有無者，諸本或言日月虛空；",
        "from": "T47n1976_010:0418b22_16",
        "context_with_next_sentence": true
    },
    {
        "source_sentence": "或言處空而不運轉；",
        "from": "T47n1976_010:0418b23_5",
        "context_with_next_sentence": true
    },
    {
        "source_sentence": "或不言有無；",
        "from": "T47n1976_010:0418b23_11",
        "context_with_next_sentence": true
    },
    {
        "source_sentence": "或直言無有。",
        "from": "T47n1976_010:0418b23_17",
        "context_with_next_sentence": true
    },
    {
        "source_sentence": "又經曰：",
        "from": "T47n1976_010:0418b24_1",
        "context_with_next_sentence": true
    },
    {
        "source_sentence": "「彼佛光明普照佛剎，無量無數不可思議，映蔽日月。",
        "from": "T47n1976_010:0418b25_4",
        "context_with_next_sentence": true
    },
    {
        "source_sentence": "諸聲聞眾皆有身光，能照一尋；",
        "from": "T47n1976_010:0418b25_18",
        "context_with_next_sentence": true
    },
    {
        "source_sentence": "菩薩光照極百千尋；",
        "from": "T47n1976_010:0418b26_8",
        "context_with_next_sentence": true
    },
    {
        "source_sentence": "二菩薩光明，常照三千大千世界。",
        "from": "T47n1976_010:0418b27_4",
        "context_with_next_sentence": true
    },
    {
        "source_sentence": "」如是雖有日月，如爝火之處太陽，豈有光照？",
        "from": "T47n1976_010:0418b28_4",
        "context_with_next_sentence": true
    },
    {
        "source_sentence": "若日月不能照者，應無晝夜。",
        "from": "T47n1976_010:0418b28_17",
        "context_with_next_sentence": true
    },
    {
        "source_sentence": "何故？",
        "from": "T47n1976_010:0418b28_20",
        "context_with_next_sentence": true
    },
    {
        "source_sentence": "經言晝夜六時，及與清旦食時等事，明知亦是權說，借此晝夜喻彼時分，非為實事。",
        "from": "T47n1976_010:0418c01_18",
        "context_with_next_sentence": true
    },
    {
        "source_sentence": "且晝夜往來者，是眾生心明暗傾奪感有此相，故淨佛國土，不應有此。",
        "from": "T47n1976_010:0418c03_10",
        "context_with_next_sentence": true
    },
    {
        "source_sentence": "如忉利而上，尚不假明日月，何況極樂？",
        "from": "T47n1976_010:0418c04_8",
        "context_with_next_sentence": true
    },
    {
        "source_sentence": "縱令有者，亦是彼化國眾生，色空見未盡，現有如是日月相故，而實佛土，無有日月。",
        "from": "T47n1976_010:0418c06_6",
        "context_with_next_sentence": true
    },
    {
        "source_sentence": "如《大論》曰：",
        "from": "T47n1976_010:0418c06_13",
        "context_with_next_sentence": true
    },
    {
        "source_sentence": "「釋迦文佛更有淨國土如阿彌陀佛；",
        "from": "T47n1976_010:0418c07_6",
        "context_with_next_sentence": true
    },
    {
        "source_sentence": "阿彌陀佛亦有不嚴淨國如釋迦文佛。",
        "from": "T47n1976_010:0418c08_5",
        "context_with_next_sentence": true
    },
    {
        "source_sentence": "」此隨機感說，亦不妨說有故。",
        "from": "T47n1976_010:0418c08_19",
        "context_with_next_sentence": true
    },
    {
        "source_sentence": "六、二乘有無者，問：",
        "from": "T47n1976_010:0418c09_9",
        "context_with_next_sentence": true
    },
    {
        "source_sentence": "「天親菩薩無量壽偈曰：",
        "from": "T47n1976_010:0418c09_20",
        "context_with_next_sentence": true
    },
    {
        "source_sentence": "『大乘善根界，等無譏嫌名。",
        "from": "T47n1976_010:0418c10_10",
        "context_with_next_sentence": true
    },
    {
        "source_sentence": "』乃至『不聞二乘名，何況有實是？",
        "from": "T47n1976_010:0418c11_4",
        "context_with_next_sentence": true
    },
    {
        "source_sentence": "』諸經中皆言：",
        "from": "T47n1976_010:0418c11_11",
        "context_with_next_sentence": true
    },
    {
        "source_sentence": "『國土聲聞不可稱量。",
        "from": "T47n1976_010:0418c11_21",
        "context_with_next_sentence": true
    },
    {
        "source_sentence": "』何故？",
        "from": "T47n1976_010:0418c12_2",
        "context_with_next_sentence": true
    },
    {
        "source_sentence": "」釋：",
        "from": "T47n1976_010:0418c12_5",
        "context_with_next_sentence": true
    },
    {
        "source_sentence": "「先德云：",
        "from": "T47n1976_010:0418c12_10",
        "context_with_next_sentence": true
    },
    {
        "source_sentence": "『二乘生者，皆是臨終回小向大，以習小功深，聞佛所說及風柯水響，皆演小故，暫證小果漸次增進，至菩薩位，非是住小。",
        "from": "T47n1976_010:0418c15_2",
        "context_with_next_sentence": true
    },
    {
        "source_sentence": "』是故說無二乘者，有二義：",
        "from": "T47n1976_010:0418c15_15",
        "context_with_next_sentence": true
    },
    {
        "source_sentence": "一是決定二乘不生，是寔無故；",
        "from": "T47n1976_010:0418c16_8",
        "context_with_next_sentence": true
    },
    {
        "source_sentence": "二是不住二乘，是畢竟無故。",
        "from": "T47n1976_010:0418c17_1",
        "context_with_next_sentence": true
    },
    {
        "source_sentence": "辟如二人同官郎署，一人官止于此，一人將遷。",
        "from": "T47n1976_010:0418c18_2",
        "context_with_next_sentence": true
    },
    {
        "source_sentence": "止郎署者，可以稱郎，以無後官故；",
        "from": "T47n1976_010:0418c18_18",
        "context_with_next_sentence": true
    },
    {
        "source_sentence": "將遷官者，不定是即，以即畢竟改故。",
        "from": "T47n1976_010:0418c19_14",
        "context_with_next_sentence": true
    },
    {
        "source_sentence": "以是故淨土不得言有二乘，以畢竟至菩薩位故。",
        "from": "T47n1976_010:0418c20_15",
        "context_with_next_sentence": true
    },
    {
        "source_sentence": "」七、婦女有無者，《聲王經》中阿彌陀佛，亦有父母，何得言無女人？",
        "from": "T47n1976_010:0418c22_8",
        "context_with_next_sentence": true
    },
    {
        "source_sentence": "釋此亦化作，如化鸚鵡。",
        "from": "T47n1976_010:0418c22_19",
        "context_with_next_sentence": true
    },
    {
        "source_sentence": "《海東疏》曰：",
        "from": "T47n1976_010:0418c23_6",
        "context_with_next_sentence": true
    },
    {
        "source_sentence": "「《聲王經》說安樂世界阿彌陀佛有父母者，是變化女非寔報女；",
        "from": "T47n1976_010:0418c24_12",
        "context_with_next_sentence": true
    },
    {
        "source_sentence": "又復雖有父母，而非胎生，實是化生，假為父母。",
        "from": "T47n1976_010:0418c25_14",
        "context_with_next_sentence": true
    },
    {
        "source_sentence": "如彼經言：",
        "from": "T47n1976_010:0418c25_19",
        "context_with_next_sentence": true
    },
    {
        "source_sentence": "『若四眾能正受佛之名號，以此功德臨命終時，阿彌陀佛即與大眾，住此人所令其得見；",
        "from": "T47n1976_010:0418c28_1",
        "context_with_next_sentence": true
    },
    {
        "source_sentence": "見已慶悅倍增功德，以是因緣所生之處，永離胞胎穢欲之形，純處鮮妙寶蓮花中，自然化生，具大神通光明赫奕。",
        "from": "T47n1976_010:0419a01_13",
        "context_with_next_sentence": true
    },
    {
        "source_sentence": "』當知父母假寄之耳。",
        "from": "T47n1976_010:0419a02_4",
        "context_with_next_sentence": true
    },
    {
        "source_sentence": "」或說《聲王經》中說有父母，是顯彼佛所住穢土。",
        "from": "T47n1976_010:0419a03_5",
        "context_with_next_sentence": true
    },
    {
        "source_sentence": "是義不然。",
        "from": "T47n1976_010:0419a03_10",
        "context_with_next_sentence": true
    },
    {
        "source_sentence": "何故？",
        "from": "T47n1976_010:0419a03_13",
        "context_with_next_sentence": true
    },
    {
        "source_sentence": "彼經既說寶蓮化生，又言二菩薩侍立左右，此等悉是淨土相，不異《觀經》所說故。",
        "from": "T47n1976_010:0419a05_11",
        "context_with_next_sentence": true
    },
    {
        "source_sentence": "當知彼經所說，提婆達多及魔王等，悉于淨土變化所作，不由此等為非淨土，如化畜生非穢土故。",
        "from": "T47n1976_010:0419a07_13",
        "context_with_next_sentence": true
    },
    {
        "source_sentence": "八、發心大小者，魏譯三輩之中，皆有發菩提心，《觀經》下品，直言十念。",
        "from": "T47n1976_010:0419a09_13",
        "context_with_next_sentence": true
    },
    {
        "source_sentence": "諸經互異，今欲知會者，諸經皆是發大菩提心以為因故。",
        "from": "T47n1976_010:0419a10_15",
        "context_with_next_sentence": true
    },
    {
        "source_sentence": "何故？",
        "from": "T47n1976_010:0419a10_18",
        "context_with_next_sentence": true
    },
    {
        "source_sentence": "若是最初無大因者，其人雖復經耳，亦生疑難，何得頓聞頓信？",
        "from": "T47n1976_010:0419a12_6",
        "context_with_next_sentence": true
    },
    {
        "source_sentence": "是故當知下品十念者，亦是宿植大因，後生退墮，故其臨終遇善知識，如旱苗得雨，萌芽頓發故。",
        "from": "T47n1976_010:0419a14_10",
        "context_with_next_sentence": true
    },
    {
        "source_sentence": "若無因者，知識尚不得遇，何況信受。",
        "from": "T47n1976_010:0419a15_7",
        "context_with_next_sentence": true
    },
    {
        "source_sentence": "如聰慧貴遊之士，多有愈聞愈不信者，即知一聞頓念，非是小緣，不應以一生作惡，便謂此人無大因故。",
        "from": "T47n1976_010:0419a17_15",
        "context_with_next_sentence": true
    },
    {
        "source_sentence": "經云：",
        "from": "T47n1976_010:0419a17_18",
        "context_with_next_sentence": true
    },
    {
        "source_sentence": "「世間人民，得聞阿彌陀名號，若慈心喜悅，毛髮聳然，淚即出者，皆是累世嘗行佛道，或他方佛所嘗為菩薩。",
        "from": "T47n1976_010:0419a20_8",
        "context_with_next_sentence": true
    },
    {
        "source_sentence": "」是故不論顓愚黠慧，凡至心念佛者，皆是多劫深植善根，發大菩提心故。",
        "from": "T47n1976_010:0419a22_2",
        "context_with_next_sentence": true
    },
    {
        "source_sentence": "何故？",
        "from": "T47n1976_010:0419a22_5",
        "context_with_next_sentence": true
    },
    {
        "source_sentence": "所謂善根者，不專言智慧，若復無根，如種焦穀，豈有芽出？",
        "from": "T47n1976_010:0419a23_12",
        "context_with_next_sentence": true
    },
    {
        "source_sentence": "如世間弈棋小事，有無知賤流，頓學頓精者；",
        "from": "T47n1976_010:0419a24_13",
        "context_with_next_sentence": true
    },
    {
        "source_sentence": "有智士習之，終身居末品者，即知是因。",
        "from": "T47n1976_010:0419a25_11",
        "context_with_next_sentence": true
    },
    {
        "source_sentence": "小枝無因，尚不得入，何況大法？",
        "from": "T47n1976_010:0419a26_7",
        "context_with_next_sentence": true
    },
    {
        "source_sentence": "是故若有信是希有難信之法者，是人即是大心菩薩故。",
        "from": "T47n1976_010:0419a27_12",
        "context_with_next_sentence": true
    },
    {
        "source_sentence": "九、疑城胎生者，元魏譯曰：",
        "from": "T47n1976_010:0419a28_12",
        "context_with_next_sentence": true
    },
    {
        "source_sentence": "「若有眾生，墮于疑悔，積集善根希求佛智、普遍智、不思議智、無等智、威德智、廣大智，於自善根不能生信，由聞佛名起信心故，以此因緣於五百歲處花胎中，猶如苑觀宮殿之想，不見佛，不聞法，是名胎生。",
        "from": "T47n1976_010:0419b04_8",
        "context_with_next_sentence": true
    },
    {
        "source_sentence": "」魏譯曰：",
        "from": "T47n1976_010:0419b04_13",
        "context_with_next_sentence": true
    },
    {
        "source_sentence": "「不了佛智，然猶信罪福，修習善本，願生其國，是故胎生。",
        "from": "T47n1976_010:0419b05_17",
        "context_with_next_sentence": true
    },
    {
        "source_sentence": "」宋譯曰：",
        "from": "T47n1976_010:0419b06_1",
        "context_with_next_sentence": true
    },
    {
        "source_sentence": "「眾生所種善根，不能離相，不求佛慧，妄生分別，深著世樂，人間福報，是故胎生。",
        "from": "T47n1976_010:0419b07_18",
        "context_with_next_sentence": true
    },
    {
        "source_sentence": "」王氏本曰：",
        "from": "T47n1976_010:0419b08_3",
        "context_with_next_sentence": true
    },
    {
        "source_sentence": "「若有眾生，修諸功德，願生彼剎，後復疑悔，不信有彼佛剎，不信作善得福。",
        "from": "T47n1976_010:0419b09_16",
        "context_with_next_sentence": true
    },
    {
        "source_sentence": "其人雖爾，續有念心，暫信暫不信，臨命終時，佛乃化現其身，令彼目見。",
        "from": "T47n1976_010:0419b11_8",
        "context_with_next_sentence": true
    },
    {
        "source_sentence": "以心悔故，其過差少，亦生彼剎，是謂胎生。",
        "from": "T47n1976_010:0419b12_8",
        "context_with_next_sentence": true
    },
    {
        "source_sentence": "」今按前二譯，但不信自性，不了佛智，名胎生故。",
        "from": "T47n1976_010:0419b13_11",
        "context_with_next_sentence": true
    },
    {
        "source_sentence": "宋譯則直言修善求生人天者為胎生，極樂國中無胎生故。",
        "from": "T47n1976_010:0419b14_16",
        "context_with_next_sentence": true
    },
    {
        "source_sentence": "若王氏則又以不信佛剎，不信罪福，暫信暫不信為胎生，異前譯中聞名起信，及修習善本二種往生。",
        "from": "T47n1976_010:0419b17_5",
        "context_with_next_sentence": true
    },
    {
        "source_sentence": "大約淨土中，略言九品，廣言千萬品，亦不能盡。",
        "from": "T47n1976_010:0419b18_7",
        "context_with_next_sentence": true
    },
    {
        "source_sentence": "如今生人中者，種種福報，種種罪業，各各不同，是故諸譯雖互異，皆為實語。",
        "from": "T47n1976_010:0419b20_3",
        "context_with_next_sentence": true
    },
    {
        "source_sentence": "就中元魏譯，旨趣尤奧，以不信自善根故，依他起信即是疑城。",
        "from": "T47n1976_010:0419b21_12",
        "context_with_next_sentence": true
    },
    {
        "source_sentence": "信自善根者，即頓了自心不從他得，以入悟方能脫疑。",
        "from": "T47n1976_010:0419b22_16",
        "context_with_next_sentence": true
    },
    {
        "source_sentence": "是故未悟而修，終隔疑胎。",
        "from": "T47n1976_010:0419b23_9",
        "context_with_next_sentence": true
    },
    {
        "source_sentence": "胎以裹蔽為義，未悟之人，諸障未徹，合得是報。",
        "from": "T47n1976_010:0419b24_11",
        "context_with_next_sentence": true
    },
    {
        "source_sentence": "此等當在中下、下上品攝，何故？",
        "from": "T47n1976_010:0419b25_5",
        "context_with_next_sentence": true
    },
    {
        "source_sentence": "下品後二種，經歷六劫、十二劫方得花開，此但五百歲故。",
        "from": "T47n1976_010:0419b26_10",
        "context_with_next_sentence": true
    },
    {
        "source_sentence": "若如王本，則信佛猛利未若最後二種。",
        "from": "T47n1976_010:0419b27_7",
        "context_with_next_sentence": true
    },
    {
        "source_sentence": "又所生在其剎邊地，不應五百歲得見佛故。",
        "from": "T47n1976_010:0419b28_7",
        "context_with_next_sentence": true
    },
    {
        "source_sentence": "十、五逆往生者，《大經》曰：",
        "from": "T47n1976_010:0419b29_13",
        "context_with_next_sentence": true
    },
    {
        "source_sentence": "「唯除造五無間惡業，誹謗正法及諸聖人。",
        "from": "T47n1976_010:0419c01_8",
        "context_with_next_sentence": true
    },
    {
        "source_sentence": "」《觀經》則五逆十惡，臨終十念，皆得往生。",
        "from": "T47n1976_010:0419c02_7",
        "context_with_next_sentence": true
    },
    {
        "source_sentence": "當知《大經》揀五逆者，以誹謗故。",
        "from": "T47n1976_010:0419c03_2",
        "context_with_next_sentence": true
    },
    {
        "source_sentence": "何故？",
        "from": "T47n1976_010:0419c03_5",
        "context_with_next_sentence": true
    },
    {
        "source_sentence": "入淨土以信為導師，誹謗是信之賊。",
        "from": "T47n1976_010:0419c04_2",
        "context_with_next_sentence": true
    },
    {
        "source_sentence": "如水無所不容但不容火，以火自不能容故；",
        "from": "T47n1976_010:0419c05_2",
        "context_with_next_sentence": true
    },
    {
        "source_sentence": "如風無所不入但不入石，以石自不堪入故。",
        "from": "T47n1976_010:0419c06_2",
        "context_with_next_sentence": true
    },
    {
        "source_sentence": "誹謗之人，燒正法如猛焰，障佛智如鐵壁，是故法海慧風，無因得受。",
        "from": "T47n1976_010:0419c07_13",
        "context_with_next_sentence": true
    },
    {
        "source_sentence": "《觀經》揀誹謗不揀五逆者，義同文異。",
        "from": "T47n1976_010:0419c08_10",
        "context_with_next_sentence": true
    },
    {
        "source_sentence": "以五逆雖至惡，尚無決定不信之見，不應揀故。",
        "from": "T47n1976_010:0419c09_11",
        "context_with_next_sentence": true
    },
    {
        "source_sentence": "然有大心之人，始或不信，後因啟發，猛省前失。",
        "from": "T47n1976_010:0419c10_13",
        "context_with_next_sentence": true
    },
    {
        "source_sentence": "如韓昌黎始斥佛骨，後歸依大顛；",
        "from": "T47n1976_010:0419c11_8",
        "context_with_next_sentence": true
    },
    {
        "source_sentence": "張無盡初詆佛書，欲著無佛論，後觀《淨名經》，大有省發，卒為宗門龍象，尤是法中希有之事。",
        "from": "T47n1976_010:0419c13_10",
        "context_with_next_sentence": true
    },
    {
        "source_sentence": "是故儒林英特，或有謬聽先入，誤謗佛法，但速圖改悔，即是盛事，不應以謗為障難故。",
        "from": "T47n1976_010:0419c15_11",
        "context_with_next_sentence": true
    },
    {
        "source_sentence": "西方合論卷之十終",
        "from": "T47n1976_010:0419c16_100",
        "context_with_next_sentence": false
    }
]