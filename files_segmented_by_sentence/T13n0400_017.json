[
    {
        "source_sentence": "佛說海意菩薩所問淨印法門經",
        "from": "T13n0400_017:0517b22_0",
        "context_with_next_sentence": true
    },
    {
        "source_sentence": "卷第十七",
        "from": "T13n0400_017:0517b23_0",
        "context_with_next_sentence": true
    },
    {
        "source_sentence": "西天譯經三藏朝散大夫試鴻臚卿傳",
        "from": "T13n0400_017:0517b25_0",
        "context_with_next_sentence": true
    },
    {
        "source_sentence": "梵大師賜紫沙門臣法護等奉　詔譯爾時，世尊，說是破魔法門時，一切魔宮皆悉暗暝，六種震動，如佛初坐菩提道場，未成正覺居菩薩位，爾時眉間放大光明，而諸魔宮亦皆暗瞑，同於今日，等無有異。",
        "from": "T13n0400_017:0517c01_15",
        "context_with_next_sentence": true
    },
    {
        "source_sentence": "是時諸惡魔眾，見斯廣大變異之相，速疾嚴整於四兵眾，猶如往昔詣菩提場所莊嚴相；",
        "from": "T13n0400_017:0517c03_15",
        "context_with_next_sentence": true
    },
    {
        "source_sentence": "今者亦然，領四兵眾，廣三十六由旬，皆悉遍滿，來至世尊大寶莊嚴大集會所。",
        "from": "T13n0400_017:0517c05_11",
        "context_with_next_sentence": true
    },
    {
        "source_sentence": "以佛世尊威神力故，而悉不能還復魔宮。",
        "from": "T13n0400_017:0517c06_11",
        "context_with_next_sentence": true
    },
    {
        "source_sentence": "又佛神力，魔眾來時，或見餘諸剎土有佛世尊，與不退轉諸菩薩眾，化度眾生，及斷諸有結證阿羅漢者，或有正見具足補特伽羅。",
        "from": "T13n0400_017:0517c09_10",
        "context_with_next_sentence": true
    },
    {
        "source_sentence": "爾時，世尊告海意菩薩言：",
        "from": "T13n0400_017:0517c10_11",
        "context_with_next_sentence": true
    },
    {
        "source_sentence": "「海意！",
        "from": "T13n0400_017:0517c10_15",
        "context_with_next_sentence": true
    },
    {
        "source_sentence": "汝今見此諸惡魔眾如是莊嚴來眾會不？",
        "from": "T13n0400_017:0517c11_11",
        "context_with_next_sentence": true
    },
    {
        "source_sentence": "」海意白佛言：",
        "from": "T13n0400_017:0517c11_18",
        "context_with_next_sentence": true
    },
    {
        "source_sentence": "「世尊！",
        "from": "T13n0400_017:0517c12_1",
        "context_with_next_sentence": true
    },
    {
        "source_sentence": "唯然已見。",
        "from": "T13n0400_017:0517c12_6",
        "context_with_next_sentence": true
    },
    {
        "source_sentence": "」佛言：",
        "from": "T13n0400_017:0517c12_10",
        "context_with_next_sentence": true
    },
    {
        "source_sentence": "「海意！",
        "from": "T13n0400_017:0517c12_14",
        "context_with_next_sentence": true
    },
    {
        "source_sentence": "是諸魔眾至此會中，於我正法欲興難事，而汝今者當何所為？",
        "from": "T13n0400_017:0517c13_19",
        "context_with_next_sentence": true
    },
    {
        "source_sentence": "」海意白言：",
        "from": "T13n0400_017:0517c14_4",
        "context_with_next_sentence": true
    },
    {
        "source_sentence": "「世尊！",
        "from": "T13n0400_017:0517c14_8",
        "context_with_next_sentence": true
    },
    {
        "source_sentence": "我今以此惡魔之眾，置於他方諸樂莊嚴世界之中。",
        "from": "T13n0400_017:0517c15_9",
        "context_with_next_sentence": true
    },
    {
        "source_sentence": "」爾時，會中尊者舍利子，即白海意菩薩言：",
        "from": "T13n0400_017:0517c16_18",
        "context_with_next_sentence": true
    },
    {
        "source_sentence": "「善哉，大士！",
        "from": "T13n0400_017:0517c17_4",
        "context_with_next_sentence": true
    },
    {
        "source_sentence": "諸樂莊嚴世界，為在何所？",
        "from": "T13n0400_017:0517c17_16",
        "context_with_next_sentence": true
    },
    {
        "source_sentence": "其佛說法復何名字？",
        "from": "T13n0400_017:0517c18_5",
        "context_with_next_sentence": true
    },
    {
        "source_sentence": "」海意菩薩言：",
        "from": "T13n0400_017:0517c18_12",
        "context_with_next_sentence": true
    },
    {
        "source_sentence": "「尊者舍利子！",
        "from": "T13n0400_017:0517c18_19",
        "context_with_next_sentence": true
    },
    {
        "source_sentence": "東方去此佛剎，過十二殑伽沙數等國土，有世界名諸樂莊嚴；",
        "from": "T13n0400_017:0517c20_7",
        "context_with_next_sentence": true
    },
    {
        "source_sentence": "其土有佛，號曰摧魔如來、應供、正等正覺，見在說法。",
        "from": "T13n0400_017:0517c21_12",
        "context_with_next_sentence": true
    },
    {
        "source_sentence": "以何緣故而此世界名諸樂莊嚴？",
        "from": "T13n0400_017:0517c22_6",
        "context_with_next_sentence": true
    },
    {
        "source_sentence": "尊者！",
        "from": "T13n0400_017:0517c22_9",
        "context_with_next_sentence": true
    },
    {
        "source_sentence": "謂彼世界有諸樂事、諸功德事、諸莊嚴事，若廣宣說彼勝妙事，縱一劫中說不能盡。",
        "from": "T13n0400_017:0517c24_6",
        "context_with_next_sentence": true
    },
    {
        "source_sentence": "以是緣故，其世界名諸樂莊嚴。",
        "from": "T13n0400_017:0517c25_1",
        "context_with_next_sentence": true
    },
    {
        "source_sentence": "又其佛號摧魔如來、應供、正等正覺者，謂彼世尊初坐菩提道場居菩薩位，未證一切智時，身放光明普照諸魔。",
        "from": "T13n0400_017:0517c27_11",
        "context_with_next_sentence": true
    },
    {
        "source_sentence": "其光所照，彼魔界中百俱胝魔眾，而一一魔各有千俱胝眷屬，是時諸魔詣菩薩所，欲於菩薩興諸難事。",
        "from": "T13n0400_017:0517c29_19",
        "context_with_next_sentence": true
    },
    {
        "source_sentence": "而此菩薩威神力故，其魔不能作諸障難，即時各發希有之心，向彼菩薩歸依頂禮，菩薩即為如應說法。",
        "from": "T13n0400_017:0518a03_6",
        "context_with_next_sentence": true
    },
    {
        "source_sentence": "魔聞法已深心清淨，即發阿耨多羅三藐三菩提心。",
        "from": "T13n0400_017:0518a04_9",
        "context_with_next_sentence": true
    },
    {
        "source_sentence": "其後彼佛證道果已，是故立名摧魔如來。",
        "from": "T13n0400_017:0518a05_8",
        "context_with_next_sentence": true
    },
    {
        "source_sentence": "又復彼佛，於過去世莊嚴劫中，居菩薩位時，名降伏魔。",
        "from": "T13n0400_017:0518a06_14",
        "context_with_next_sentence": true
    },
    {
        "source_sentence": "今此賢劫之中，得菩提已，能令諸魔發菩提心而為承事。",
        "from": "T13n0400_017:0518a08_2",
        "context_with_next_sentence": true
    },
    {
        "source_sentence": "其佛但為諸菩薩眾，唯說最上大乘之法，無復二乘之名。",
        "from": "T13n0400_017:0518a09_9",
        "context_with_next_sentence": true
    },
    {
        "source_sentence": "尊者！",
        "from": "T13n0400_017:0518a09_12",
        "context_with_next_sentence": true
    },
    {
        "source_sentence": "是故我今置此魔眾，往彼諸樂莊嚴世界之中，置於彼已，使諸魔眾不復興於魔之事業。",
        "from": "T13n0400_017:0518a11_12",
        "context_with_next_sentence": true
    },
    {
        "source_sentence": "於彼佛剎，與其降伏魔菩薩，同發菩提心已，圓滿菩提分法。",
        "from": "T13n0400_017:0518a13_1",
        "context_with_next_sentence": true
    },
    {
        "source_sentence": "」爾時，諸惡魔眾聞是語已，生大驚怖身毛悚豎，即欲離彼眾會，以佛威神力不能去，又不能隱蔽其身而極增懼，即各向佛歸依頂禮，作是白言：",
        "from": "T13n0400_017:0518a16_7",
        "context_with_next_sentence": true
    },
    {
        "source_sentence": "「救我。",
        "from": "T13n0400_017:0518a16_11",
        "context_with_next_sentence": true
    },
    {
        "source_sentence": "世尊！",
        "from": "T13n0400_017:0518a16_14",
        "context_with_next_sentence": true
    },
    {
        "source_sentence": "救我。",
        "from": "T13n0400_017:0518a16_17",
        "context_with_next_sentence": true
    },
    {
        "source_sentence": "善逝！",
        "from": "T13n0400_017:0518a16_20",
        "context_with_next_sentence": true
    },
    {
        "source_sentence": "無令海意菩薩置我於彼世界之中。",
        "from": "T13n0400_017:0518a17_13",
        "context_with_next_sentence": true
    },
    {
        "source_sentence": "」爾時，佛告諸魔眾言：",
        "from": "T13n0400_017:0518a18_9",
        "context_with_next_sentence": true
    },
    {
        "source_sentence": "「汝等諸魔勿生驚怖，菩薩大士於諸眾生不起嬈害。",
        "from": "T13n0400_017:0518a19_11",
        "context_with_next_sentence": true
    },
    {
        "source_sentence": "汝等應當自於海意菩薩之前求忍悔謝，必當為汝善作救護。",
        "from": "T13n0400_017:0518a21_1",
        "context_with_next_sentence": true
    },
    {
        "source_sentence": "」爾時，魔眾即各合掌，向海意菩薩稽首白言：",
        "from": "T13n0400_017:0518a22_1",
        "context_with_next_sentence": true
    },
    {
        "source_sentence": "「我今悔謝，大士忍可！",
        "from": "T13n0400_017:0518a22_12",
        "context_with_next_sentence": true
    },
    {
        "source_sentence": "勿置我於諸樂莊嚴世界之中。",
        "from": "T13n0400_017:0518a23_5",
        "context_with_next_sentence": true
    },
    {
        "source_sentence": "如我所作，不復第二往彼眾會。",
        "from": "T13n0400_017:0518a24_1",
        "context_with_next_sentence": true
    },
    {
        "source_sentence": "」海意菩薩言：",
        "from": "T13n0400_017:0518a24_8",
        "context_with_next_sentence": true
    },
    {
        "source_sentence": "「諸魔當知！",
        "from": "T13n0400_017:0518a24_14",
        "context_with_next_sentence": true
    },
    {
        "source_sentence": "我今於汝無復可忍。",
        "from": "T13n0400_017:0518a25_2",
        "context_with_next_sentence": true
    },
    {
        "source_sentence": "何以故？",
        "from": "T13n0400_017:0518a25_6",
        "context_with_next_sentence": true
    },
    {
        "source_sentence": "菩薩於一切眾生，究竟常忍。",
        "from": "T13n0400_017:0518a25_19",
        "context_with_next_sentence": true
    },
    {
        "source_sentence": "汝等諸魔今宜往彼諸樂莊嚴世界之中，觀彼世界眾莊嚴事。",
        "from": "T13n0400_017:0518a27_7",
        "context_with_next_sentence": true
    },
    {
        "source_sentence": "彼摧魔如來，於汝魔眾無所嬈害。",
        "from": "T13n0400_017:0518a28_3",
        "context_with_next_sentence": true
    },
    {
        "source_sentence": "」爾時海意菩薩，即舒右臂金色晃耀，安於魔頂而為加持，作如是言：",
        "from": "T13n0400_017:0518a29_13",
        "context_with_next_sentence": true
    },
    {
        "source_sentence": "「若法真實，此真實語，諸菩薩者於法無慳亦無祕吝，以此真實語故，如我所有如是神力，令此魔眾皆悉獲得。",
        "from": "T13n0400_017:0518b03_5",
        "context_with_next_sentence": true
    },
    {
        "source_sentence": "」海意菩薩作是語已，而諸魔眾即得自在神力具足。",
        "from": "T13n0400_017:0518b04_8",
        "context_with_next_sentence": true
    },
    {
        "source_sentence": "爾時，此三千大千世界六種震動，而諸魔眾，於此會中隱身不現，於須臾頃，到彼諸樂莊嚴世界之中，皆是海意菩薩加持力故。",
        "from": "T13n0400_017:0518b07_7",
        "context_with_next_sentence": true
    },
    {
        "source_sentence": "是時魔眾到彼國已，即詣摧魔如來、應供、正等正覺所，頭面著地禮佛雙足，右繞七匝退住一面。",
        "from": "T13n0400_017:0518b09_11",
        "context_with_next_sentence": true
    },
    {
        "source_sentence": "於是彼佛剎中有一菩薩，名降伏魔，見是相已，白其佛言：",
        "from": "T13n0400_017:0518b10_18",
        "context_with_next_sentence": true
    },
    {
        "source_sentence": "「世尊！",
        "from": "T13n0400_017:0518b11_1",
        "context_with_next_sentence": true
    },
    {
        "source_sentence": "今此劣弱尠有威光，狀貌異常人可惡者，從何所來？",
        "from": "T13n0400_017:0518b12_4",
        "context_with_next_sentence": true
    },
    {
        "source_sentence": "」其佛答言：",
        "from": "T13n0400_017:0518b12_10",
        "context_with_next_sentence": true
    },
    {
        "source_sentence": "「善男子！",
        "from": "T13n0400_017:0518b12_15",
        "context_with_next_sentence": true
    },
    {
        "source_sentence": "西方去此佛剎，過十二殑伽沙數等世界，有一世界名曰娑婆，彼佛世尊號釋迦牟尼如來、應供、正等正覺，今現在彼大寶莊嚴道場，廣大宣說大集會正法。",
        "from": "T13n0400_017:0518b16_5",
        "context_with_next_sentence": true
    },
    {
        "source_sentence": "復有十方世界無量阿僧祇出過算數諸大菩薩，皆悉來集聽受正法。",
        "from": "T13n0400_017:0518b17_16",
        "context_with_next_sentence": true
    },
    {
        "source_sentence": "而彼會中有一菩薩，名曰海意，善被不可思議大堅固鎧，而能請問釋迦牟尼如來如是正法。",
        "from": "T13n0400_017:0518b20_1",
        "context_with_next_sentence": true
    },
    {
        "source_sentence": "當說法時有惡魔眾，至彼會中欲興難事，於是海意菩薩大士，置其魔眾而來至此，為欲化度作成辦故。",
        "from": "T13n0400_017:0518b22_7",
        "context_with_next_sentence": true
    },
    {
        "source_sentence": "」爾時，降伏魔菩薩白諸魔言：",
        "from": "T13n0400_017:0518b23_12",
        "context_with_next_sentence": true
    },
    {
        "source_sentence": "「我等今者與汝諸魔，同發阿耨多羅三藐三菩提心。",
        "from": "T13n0400_017:0518b24_15",
        "context_with_next_sentence": true
    },
    {
        "source_sentence": "何以故？",
        "from": "T13n0400_017:0518b24_19",
        "context_with_next_sentence": true
    },
    {
        "source_sentence": "我昔亦甞處於魔類，於諸眾生種善根時而生障難，其後於此如來法中，發阿耨多羅三藐三菩提心。",
        "from": "T13n0400_017:0518b27_5",
        "context_with_next_sentence": true
    },
    {
        "source_sentence": "是故今時汝等諸魔，宜應速發阿耨多羅三藐三菩提心。",
        "from": "T13n0400_017:0518b28_10",
        "context_with_next_sentence": true
    },
    {
        "source_sentence": "」爾時諸魔深心堅固，各發阿耨多羅三藐三菩提心。",
        "from": "T13n0400_017:0518b29_14",
        "context_with_next_sentence": true
    },
    {
        "source_sentence": "既發心已咸作是言：",
        "from": "T13n0400_017:0518c01_4",
        "context_with_next_sentence": true
    },
    {
        "source_sentence": "「我等已發阿耨多羅三藐三菩提心，永不復作魔之事業。",
        "from": "T13n0400_017:0518c02_10",
        "context_with_next_sentence": true
    },
    {
        "source_sentence": "」於是降伏魔菩薩，即命其魔，同處於彼眾寶莊嚴師子之座，而勸請言：",
        "from": "T13n0400_017:0518c04_3",
        "context_with_next_sentence": true
    },
    {
        "source_sentence": "「善男子！",
        "from": "T13n0400_017:0518c04_8",
        "context_with_next_sentence": true
    },
    {
        "source_sentence": "云何是彼釋迦牟尼如來所說大集會正法，隨汝所樂今當演說。",
        "from": "T13n0400_017:0518c05_15",
        "context_with_next_sentence": true
    },
    {
        "source_sentence": "」爾時，諸魔承海意菩薩威神之力所加持故，尋即處于師子之座，從其口門及諸毛孔出清淨音，猶如釋迦牟尼如來所說大集會正法，如是文字、如是章句，一一宣說滿足無遺，於其中間亦無增減。",
        "from": "T13n0400_017:0518c10_7",
        "context_with_next_sentence": true
    },
    {
        "source_sentence": "時降伏魔菩薩，於其魔所，得聞如是大集會正法已，生希有心，白彼佛言：",
        "from": "T13n0400_017:0518c12_1",
        "context_with_next_sentence": true
    },
    {
        "source_sentence": "「世尊！",
        "from": "T13n0400_017:0518c12_5",
        "context_with_next_sentence": true
    },
    {
        "source_sentence": "我今欲見娑婆世界及釋迦牟尼如來；",
        "from": "T13n0400_017:0518c13_1",
        "context_with_next_sentence": true
    },
    {
        "source_sentence": "又欲見彼海意菩薩并十方世界所來集會諸大菩薩摩訶薩眾。",
        "from": "T13n0400_017:0518c14_9",
        "context_with_next_sentence": true
    },
    {
        "source_sentence": "」時彼世界摧魔如來，即於眉間放大光明，名曰普現一切色相，是光遍照西方去此十二殑伽沙數等諸佛剎土乃至娑婆世界，廣大明耀相續不斷。",
        "from": "T13n0400_017:0518c17_16",
        "context_with_next_sentence": true
    },
    {
        "source_sentence": "彼諸樂莊嚴世界諸菩薩眾，皆見釋迦牟尼如來在於大寶莊嚴道場之中，處百千種色相嚴飾寶師子座，為十方世界諸來集會大菩薩眾，廣大宣說大集會正法。",
        "from": "T13n0400_017:0518c21_11",
        "context_with_next_sentence": true
    },
    {
        "source_sentence": "又復見此娑婆世界大水盈滿，猶如大海，普觀是中悉無障礙。",
        "from": "T13n0400_017:0518c22_19",
        "context_with_next_sentence": true
    },
    {
        "source_sentence": "又見十方世界所來集會諸大菩薩，各各坐於眾寶莊嚴大蓮花上，聽受正法，其花縱廣一俱盧舍。",
        "from": "T13n0400_017:0518c25_4",
        "context_with_next_sentence": true
    },
    {
        "source_sentence": "而諸大士見是相已，生歡喜心適悅慶快，即以妙花，遙向釋迦牟尼如來散擲供養。",
        "from": "T13n0400_017:0518c27_2",
        "context_with_next_sentence": true
    },
    {
        "source_sentence": "所散之花，以佛世尊威神力故，悉於釋迦牟尼如來頂上，結成廣大殊妙花蓋。",
        "from": "T13n0400_017:0518c28_16",
        "context_with_next_sentence": true
    },
    {
        "source_sentence": "時此佛會，一切大眾見是花蓋於佛頂上乘空而住，生希有心，俱白佛言：",
        "from": "T13n0400_017:0519a01_11",
        "context_with_next_sentence": true
    },
    {
        "source_sentence": "「世尊！",
        "from": "T13n0400_017:0519a01_15",
        "context_with_next_sentence": true
    },
    {
        "source_sentence": "今此花蓋從何所來？",
        "from": "T13n0400_017:0519a02_2",
        "context_with_next_sentence": true
    },
    {
        "source_sentence": "」佛言：",
        "from": "T13n0400_017:0519a02_6",
        "context_with_next_sentence": true
    },
    {
        "source_sentence": "「諸仁者！",
        "from": "T13n0400_017:0519a02_11",
        "context_with_next_sentence": true
    },
    {
        "source_sentence": "而此花蓋，是彼諸樂莊嚴世界之中菩薩大眾，遙向此會散擲妙花而伸供養。",
        "from": "T13n0400_017:0519a04_3",
        "context_with_next_sentence": true
    },
    {
        "source_sentence": "」而此眾會，咸白佛言：",
        "from": "T13n0400_017:0519a04_14",
        "context_with_next_sentence": true
    },
    {
        "source_sentence": "「世尊！",
        "from": "T13n0400_017:0519a04_18",
        "context_with_next_sentence": true
    },
    {
        "source_sentence": "我等樂欲見彼諸樂莊嚴世界及彼世尊摧魔如來，亦欲見此所往諸魔之眾并其世界所施作事。",
        "from": "T13n0400_017:0519a07_1",
        "context_with_next_sentence": true
    },
    {
        "source_sentence": "」爾時，世尊，知其眾會之所樂欲，即告海意菩薩言：",
        "from": "T13n0400_017:0519a09_2",
        "context_with_next_sentence": true
    },
    {
        "source_sentence": "「善男子！",
        "from": "T13n0400_017:0519a09_7",
        "context_with_next_sentence": true
    },
    {
        "source_sentence": "今此眾會樂見諸樂莊嚴世界，亦欲見彼摧魔如來。",
        "from": "T13n0400_017:0519a10_8",
        "context_with_next_sentence": true
    },
    {
        "source_sentence": "汝可現之，使諸大眾咸悉瞻奉。",
        "from": "T13n0400_017:0519a11_3",
        "context_with_next_sentence": true
    },
    {
        "source_sentence": "」於是海意菩薩承佛教勅，即時於其足十指間，放十千光明，其光普照東方去此十二殑伽沙數等諸佛剎土乃至諸樂莊嚴世界，廣大明耀相續不斷。",
        "from": "T13n0400_017:0519a14_11",
        "context_with_next_sentence": true
    },
    {
        "source_sentence": "時此會中一切大眾，悉見諸樂莊嚴世界，及得見彼摧魔如來。",
        "from": "T13n0400_017:0519a16_1",
        "context_with_next_sentence": true
    },
    {
        "source_sentence": "又見諸魔在彼佛會，處于法座，廣為眾說大集會正法。",
        "from": "T13n0400_017:0519a17_6",
        "context_with_next_sentence": true
    },
    {
        "source_sentence": "此會大眾見是相已，生希有心，各各從於蓮花座起，遙向摧魔如來合掌頂禮，各以妙花散擲供養；",
        "from": "T13n0400_017:0519a19_11",
        "context_with_next_sentence": true
    },
    {
        "source_sentence": "所散之花，以佛世尊威神力故，於彼摧魔如來頂上，結成廣大妙花樓閣。",
        "from": "T13n0400_017:0519a21_5",
        "context_with_next_sentence": true
    },
    {
        "source_sentence": "爾時，魔眾白彼摧魔如來言：",
        "from": "T13n0400_017:0519a22_12",
        "context_with_next_sentence": true
    },
    {
        "source_sentence": "「世尊！",
        "from": "T13n0400_017:0519a22_16",
        "context_with_next_sentence": true
    },
    {
        "source_sentence": "我等今欲還復娑婆世界釋迦牟尼佛所。",
        "from": "T13n0400_017:0519a23_13",
        "context_with_next_sentence": true
    },
    {
        "source_sentence": "」彼佛告言：",
        "from": "T13n0400_017:0519a23_19",
        "context_with_next_sentence": true
    },
    {
        "source_sentence": "「諸善男子！",
        "from": "T13n0400_017:0519a24_5",
        "context_with_next_sentence": true
    },
    {
        "source_sentence": "汝可還復，今正是時。",
        "from": "T13n0400_017:0519a24_15",
        "context_with_next_sentence": true
    },
    {
        "source_sentence": "」於是諸魔頭面著地，禮彼佛足，右繞七匝，以海意菩薩威神力故，於彼剎中隱而不現，經須臾頃還於娑婆世界，到已頭面禮釋迦牟尼佛足，右繞七匝，退住一面攝心諦意恭敬歸向。",
        "from": "T13n0400_017:0519a28_16",
        "context_with_next_sentence": true
    },
    {
        "source_sentence": "爾時，尊者舍利子告諸魔言：",
        "from": "T13n0400_017:0519a29_12",
        "context_with_next_sentence": true
    },
    {
        "source_sentence": "「諸仁者！",
        "from": "T13n0400_017:0519a29_17",
        "context_with_next_sentence": true
    },
    {
        "source_sentence": "汝等見彼諸樂莊嚴世界不？",
        "from": "T13n0400_017:0519b01_9",
        "context_with_next_sentence": true
    },
    {
        "source_sentence": "」諸魔答言：",
        "from": "T13n0400_017:0519b01_15",
        "context_with_next_sentence": true
    },
    {
        "source_sentence": "「我等已見。",
        "from": "T13n0400_017:0519b01_21",
        "context_with_next_sentence": true
    },
    {
        "source_sentence": "尊者！",
        "from": "T13n0400_017:0519b02_2",
        "context_with_next_sentence": true
    },
    {
        "source_sentence": "彼土希有清淨可愛，是為清淨無垢最上所居。",
        "from": "T13n0400_017:0519b03_3",
        "context_with_next_sentence": true
    },
    {
        "source_sentence": "我等見已，皆發阿耨多羅三藐三菩提心。",
        "from": "T13n0400_017:0519b04_2",
        "context_with_next_sentence": true
    },
    {
        "source_sentence": "」尊者舍利子言：",
        "from": "T13n0400_017:0519b04_10",
        "context_with_next_sentence": true
    },
    {
        "source_sentence": "「諸仁者！",
        "from": "T13n0400_017:0519b04_15",
        "context_with_next_sentence": true
    },
    {
        "source_sentence": "汝等已發阿耨多羅三藐三菩提心，不應復作諸魔事業。",
        "from": "T13n0400_017:0519b05_18",
        "context_with_next_sentence": true
    },
    {
        "source_sentence": "」魔言：",
        "from": "T13n0400_017:0519b06_2",
        "context_with_next_sentence": true
    },
    {
        "source_sentence": "「不也。",
        "from": "T13n0400_017:0519b06_6",
        "context_with_next_sentence": true
    },
    {
        "source_sentence": "尊者！",
        "from": "T13n0400_017:0519b06_9",
        "context_with_next_sentence": true
    },
    {
        "source_sentence": "若有善住深固心者，諸菩薩眾乃能施作諸魔事業。",
        "from": "T13n0400_017:0519b07_10",
        "context_with_next_sentence": true
    },
    {
        "source_sentence": "何以故？",
        "from": "T13n0400_017:0519b07_14",
        "context_with_next_sentence": true
    },
    {
        "source_sentence": "如諸菩薩善住深固心者，即有力能隨其所應發起魔事。",
        "from": "T13n0400_017:0519b09_1",
        "context_with_next_sentence": true
    },
    {
        "source_sentence": "以是緣故，尊者當知！",
        "from": "T13n0400_017:0519b09_11",
        "context_with_next_sentence": true
    },
    {
        "source_sentence": "諸有菩薩施作魔事，此說即是佛之事業，非魔事業。",
        "from": "T13n0400_017:0519b10_15",
        "context_with_next_sentence": true
    },
    {
        "source_sentence": "」爾時，諸魔於此佛剎現神變已，此眾會中，有二萬人發阿耨多羅三藐三菩提心；",
        "from": "T13n0400_017:0519b12_14",
        "context_with_next_sentence": true
    },
    {
        "source_sentence": "於魔眾中，復有一萬天子，發阿耨多羅三藐三菩提心，異口同音作如是言：",
        "from": "T13n0400_017:0519b14_10",
        "context_with_next_sentence": true
    },
    {
        "source_sentence": "「世尊！",
        "from": "T13n0400_017:0519b14_14",
        "context_with_next_sentence": true
    },
    {
        "source_sentence": "我等悉願生彼諸樂莊嚴世界之中。",
        "from": "T13n0400_017:0519b15_9",
        "context_with_next_sentence": true
    },
    {
        "source_sentence": "」作是語已，於是釋迦牟尼如來即記之曰：",
        "from": "T13n0400_017:0519b16_8",
        "context_with_next_sentence": true
    },
    {
        "source_sentence": "「汝等當生彼佛剎中。",
        "from": "T13n0400_017:0519b16_18",
        "context_with_next_sentence": true
    },
    {
        "source_sentence": "」爾時，海意菩薩復白佛言：",
        "from": "T13n0400_017:0519b17_11",
        "context_with_next_sentence": true
    },
    {
        "source_sentence": "「世尊！",
        "from": "T13n0400_017:0519b17_15",
        "context_with_next_sentence": true
    },
    {
        "source_sentence": "諸佛如來菩提之法，諸魔外道多生障難。",
        "from": "T13n0400_017:0519b18_12",
        "context_with_next_sentence": true
    },
    {
        "source_sentence": "惟願世尊威神建立，令此正法久住世間，復於如是甚深經典攝受護持。",
        "from": "T13n0400_017:0519b20_5",
        "context_with_next_sentence": true
    },
    {
        "source_sentence": "世尊！",
        "from": "T13n0400_017:0519b20_8",
        "context_with_next_sentence": true
    },
    {
        "source_sentence": "若此經典，得佛如來所加持故而不隱沒，受持讀誦廣大流布，令諸魔眾伺不得便。",
        "from": "T13n0400_017:0519b22_5",
        "context_with_next_sentence": true
    },
    {
        "source_sentence": "」佛告海意菩薩言：",
        "from": "T13n0400_017:0519b22_14",
        "context_with_next_sentence": true
    },
    {
        "source_sentence": "「海意！",
        "from": "T13n0400_017:0519b22_18",
        "context_with_next_sentence": true
    },
    {
        "source_sentence": "我今建立此之正法。",
        "from": "T13n0400_017:0519b23_6",
        "context_with_next_sentence": true
    },
    {
        "source_sentence": "若有眾生欲發精進，種諸善根為作成熟，化度之者，當於如是甚深經典，如法受持為他演說。",
        "from": "T13n0400_017:0519b25_10",
        "context_with_next_sentence": true
    },
    {
        "source_sentence": "」復次，佛告海意菩薩言：",
        "from": "T13n0400_017:0519b26_10",
        "context_with_next_sentence": true
    },
    {
        "source_sentence": "「汝今諦聽，極善作意！",
        "from": "T13n0400_017:0519b26_21",
        "context_with_next_sentence": true
    },
    {
        "source_sentence": "今為汝說呼召四大天王祕密章句，而此章句速能召集四大天王，有此正法之處來為作護，亦當攝護其說法師。",
        "from": "T13n0400_017:0519b29_11",
        "context_with_next_sentence": true
    },
    {
        "source_sentence": "」爾時，世尊即說陀羅尼曰：",
        "from": "T13n0400_017:0519c01_3",
        "context_with_next_sentence": true
    },
    {
        "source_sentence": "「怛𭔞切身佗引一句　三彌引二　三摩散底三　薩囉尼引四　娑引囉嚩底五　達泥引六　達那嚩底七　度度彌引八　度度摩底九　阿引縛哩多二合泥引十　阿末里引十一　尾末里引十二　尾囉𡁠引十三　葛葛哩引十四　葛葛尼引十五　虎魯十六　虎魯嚩底十七　虎魯散提十八　儞哩伽二合、引薩儞十九　阿引嚩致引二十　尾嚩致引二十一　末末枯末底二十二　摩引囉𡁠帝引二十三　尾戍提引二十四　尾戍駄嚩底二十五　彌彌里引二十六　末努引賀囉莎引賀引二十七「海意！",
        "from": "T13n0400_017:0519c10_3",
        "context_with_next_sentence": true
    },
    {
        "source_sentence": "如是祕密章句，速能呼召四大天王來護持此甚深正法，及能攝護其說法師。",
        "from": "T13n0400_017:0519c11_16",
        "context_with_next_sentence": true
    },
    {
        "source_sentence": "又此章句，能令法師善說此法，如所作已諦觀四方起大慈心。",
        "from": "T13n0400_017:0519c13_5",
        "context_with_next_sentence": true
    },
    {
        "source_sentence": "是時四大天王以此秘密章句所呼召故，皆來攝受諸說法者。",
        "from": "T13n0400_017:0519c14_13",
        "context_with_next_sentence": true
    },
    {
        "source_sentence": "」爾時，四大天王現在此會，即從座起前詣佛所，合掌頂禮而白佛言：",
        "from": "T13n0400_017:0519c16_10",
        "context_with_next_sentence": true
    },
    {
        "source_sentence": "「世尊！",
        "from": "T13n0400_017:0519c16_14",
        "context_with_next_sentence": true
    },
    {
        "source_sentence": "若有眾生，於此最上甚深正法，真實了知，而能為他如理宣說者，我等四王并諸眷屬，常來營衛護持正法，復當攝護其說法師，令無障難及無衰惱。",
        "from": "T13n0400_017:0519c20_1",
        "context_with_next_sentence": true
    },
    {
        "source_sentence": "」佛說海意菩薩所問淨印法門經卷第十七",
        "from": "T13n0400_017:0519c21_100",
        "context_with_next_sentence": false
    }
]