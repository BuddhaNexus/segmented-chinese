[
    {
        "source_sentence": "佛說海八德經",
        "from": "T01n0035_001:0819a03_0",
        "context_with_next_sentence": true
    },
    {
        "source_sentence": "後秦龜茲國三藏鳩摩羅什譯",
        "from": "T01n0035_001:0819a05_0",
        "context_with_next_sentence": true
    },
    {
        "source_sentence": "聞如是：一時，佛遊無勝國。時在河邊，常以十",
        "from": "T01n0035_001:0819a06_0",
        "context_with_next_sentence": true
    },
    {
        "source_sentence": "五日，為諸沙門說戒經。",
        "from": "T01n0035_001:0819a07_10",
        "context_with_next_sentence": true
    },
    {
        "source_sentence": "佛坐寂寞，久而無言。",
        "from": "T01n0035_001:0819a08_1",
        "context_with_next_sentence": true
    },
    {
        "source_sentence": "阿難整服，長跪白曰：",
        "from": "T01n0035_001:0819a08_11",
        "context_with_next_sentence": true
    },
    {
        "source_sentence": "「沙門坐定，樂聞清法。",
        "from": "T01n0035_001:0819a09_1",
        "context_with_next_sentence": true
    },
    {
        "source_sentence": "」世尊默然。",
        "from": "T01n0035_001:0819a09_7",
        "context_with_next_sentence": true
    },
    {
        "source_sentence": "阿難三起白：",
        "from": "T01n0035_001:0819a09_13",
        "context_with_next_sentence": true
    },
    {
        "source_sentence": "「夜已半，可說戒經。",
        "from": "T01n0035_001:0819a10_1",
        "context_with_next_sentence": true
    },
    {
        "source_sentence": "」世尊乃曰：",
        "from": "T01n0035_001:0819a10_7",
        "context_with_next_sentence": true
    },
    {
        "source_sentence": "「諸沙門中，有穢濁者，心邪行違言與法，乖沙門之戒。",
        "from": "T01n0035_001:0819a11_9",
        "context_with_next_sentence": true
    },
    {
        "source_sentence": "威神致重，非彼下賤所能執行，清濁相違，故吾不說。",
        "from": "T01n0035_001:0819a12_13",
        "context_with_next_sentence": true
    },
    {
        "source_sentence": "」尊德目連，一心入定，道眼淨觀，具見彼心有可棄之行矣。",
        "from": "T01n0035_001:0819a13_18",
        "context_with_next_sentence": true
    },
    {
        "source_sentence": "目連即與謂之曰：",
        "from": "T01n0035_001:0819a14_6",
        "context_with_next_sentence": true
    },
    {
        "source_sentence": "「起！",
        "from": "T01n0035_001:0819a14_9",
        "context_with_next_sentence": true
    },
    {
        "source_sentence": "非爾俗夫所應坐處也。",
        "from": "T01n0035_001:0819a14_19",
        "context_with_next_sentence": true
    },
    {
        "source_sentence": "」彼不肯起，牽臂使出曰：",
        "from": "T01n0035_001:0819a15_9",
        "context_with_next_sentence": true
    },
    {
        "source_sentence": "「爾無至德，心懷六邪，何敢以臭溷之體，坐天香之座？",
        "from": "T01n0035_001:0819a16_12",
        "context_with_next_sentence": true
    },
    {
        "source_sentence": "爾是棄人，非沙門矣。",
        "from": "T01n0035_001:0819a17_3",
        "context_with_next_sentence": true
    },
    {
        "source_sentence": "」目連即還就清淨座。",
        "from": "T01n0035_001:0819a17_13",
        "context_with_next_sentence": true
    },
    {
        "source_sentence": "佛告目連：",
        "from": "T01n0035_001:0819a17_18",
        "context_with_next_sentence": true
    },
    {
        "source_sentence": "「子何一愚，好喻不出，牽臂乃去。",
        "from": "T01n0035_001:0819a18_12",
        "context_with_next_sentence": true
    },
    {
        "source_sentence": "」佛告沙門：",
        "from": "T01n0035_001:0819a18_18",
        "context_with_next_sentence": true
    },
    {
        "source_sentence": "「靖聽吾言。",
        "from": "T01n0035_001:0819a19_1",
        "context_with_next_sentence": true
    },
    {
        "source_sentence": "」諸沙門曰：",
        "from": "T01n0035_001:0819a19_7",
        "context_with_next_sentence": true
    },
    {
        "source_sentence": "「唯然受教。",
        "from": "T01n0035_001:0819a19_13",
        "context_with_next_sentence": true
    },
    {
        "source_sentence": "」「觀彼巨海，有八美德。",
        "from": "T01n0035_001:0819a20_1",
        "context_with_next_sentence": true
    },
    {
        "source_sentence": "其廣即汪洋無涯，其深則有不測之底，稍入稍深，無前所礙，斯一德也。",
        "from": "T01n0035_001:0819a21_13",
        "context_with_next_sentence": true
    },
    {
        "source_sentence": "海潮不過期先際，斯二德也。",
        "from": "T01n0035_001:0819a22_6",
        "context_with_next_sentence": true
    },
    {
        "source_sentence": "海含眾寶，靡所不包，死屍臭朽，海不容焉，神風吹漂上岸之邊，斯三德也。",
        "from": "T01n0035_001:0819a23_20",
        "context_with_next_sentence": true
    },
    {
        "source_sentence": "海懷眾珍，黃金白銀、瑠璃水精、珊瑚龍玫、明月神珠，千奇萬異，無求不得，斯四德也。",
        "from": "T01n0035_001:0819a25_19",
        "context_with_next_sentence": true
    },
    {
        "source_sentence": "普天之下，有五大河，流行注海，西流者名恒；",
        "from": "T01n0035_001:0819a26_19",
        "context_with_next_sentence": true
    },
    {
        "source_sentence": "南流者名邪云；",
        "from": "T01n0035_001:0819a27_5",
        "context_with_next_sentence": true
    },
    {
        "source_sentence": "東流者兩河：",
        "from": "T01n0035_001:0819a27_11",
        "context_with_next_sentence": true
    },
    {
        "source_sentence": "一名沙陸，一名阿夷越；",
        "from": "T01n0035_001:0819a28_2",
        "context_with_next_sentence": true
    },
    {
        "source_sentence": "北流名墨。",
        "from": "T01n0035_001:0819a28_7",
        "context_with_next_sentence": true
    },
    {
        "source_sentence": "五河流邁，俱入于海，皆去舊名，合為海，斯五德也。",
        "from": "T01n0035_001:0819a29_10",
        "context_with_next_sentence": true
    },
    {
        "source_sentence": "五河萬流，淋雨終時，立天地來，雨落河注，海水如故，盖無增減，斯六德也。",
        "from": "T01n0035_001:0819b02_4",
        "context_with_next_sentence": true
    },
    {
        "source_sentence": "海有眾魚，巨軀巍巍，第一魚身，長四千里，第二魚身，長八千里，第三魚身，長萬二千里，第四魚身，長萬六千里，第五魚身，長二萬里，第六魚身，長二萬四千里，第七魚身，長二萬八千里，斯七德也。",
        "from": "T01n0035_001:0819b06_11",
        "context_with_next_sentence": true
    },
    {
        "source_sentence": "海水通鹹，邊中如一，斯八德也。",
        "from": "T01n0035_001:0819b07_6",
        "context_with_next_sentence": true
    },
    {
        "source_sentence": "以斯之故，質亮神龍欣心樂之。",
        "from": "T01n0035_001:0819b07_20",
        "context_with_next_sentence": true
    },
    {
        "source_sentence": "「吾經妙典，亦有景德，讀之無盡，其義日深，梵魔帝釋，無能測度，猶海廣遠，甚深難測。",
        "from": "T01n0035_001:0819b09_18",
        "context_with_next_sentence": true
    },
    {
        "source_sentence": "以斯之故，諸沙門樂之，斯一德矣。",
        "from": "T01n0035_001:0819b10_13",
        "context_with_next_sentence": true
    },
    {
        "source_sentence": "吾諸弟子，更相檢率，誦經坐禪，禮儀景式，不失其時也，猶海之潮不過期先際，斯二德也。",
        "from": "T01n0035_001:0819b12_12",
        "context_with_next_sentence": true
    },
    {
        "source_sentence": "吾法清潔，志在憺怕，衣食供已，不畜微餘；",
        "from": "T01n0035_001:0819b13_12",
        "context_with_next_sentence": true
    },
    {
        "source_sentence": "若有沙門，志趣穢濁，以法彈遣，不得處廟，猶海弘裕不容臭屍，斯三德也。",
        "from": "T01n0035_001:0819b15_4",
        "context_with_next_sentence": true
    },
    {
        "source_sentence": "吾道眾經，其義備悉，沙門潛思，練去心垢，貪婬恚嫉，愚癡眾穢，猶若磨鏡瑩垢盡之，又蕩微曀照無不覩。",
        "from": "T01n0035_001:0819b17_13",
        "context_with_next_sentence": true
    },
    {
        "source_sentence": "一坐自思，存惟往古生死之源，得無不知；",
        "from": "T01n0035_001:0819b18_13",
        "context_with_next_sentence": true
    },
    {
        "source_sentence": "二惟天地萬物若幻，夫有合會，必當別離；",
        "from": "T01n0035_001:0819b19_13",
        "context_with_next_sentence": true
    },
    {
        "source_sentence": "三常慈心，愍世愚惑，作行顛倒，不自知誤；",
        "from": "T01n0035_001:0819b20_14",
        "context_with_next_sentence": true
    },
    {
        "source_sentence": "四自精思，既知往古，又照未然，眾生魂神，所當趣向。",
        "from": "T01n0035_001:0819b21_18",
        "context_with_next_sentence": true
    },
    {
        "source_sentence": "吾向道以心淨為珍寶，沙門去穢，得淨行者，其心喜之，猶彼質亮樂海眾寶，斯四德矣。",
        "from": "T01n0035_001:0819b23_16",
        "context_with_next_sentence": true
    },
    {
        "source_sentence": "吾道弘大，合眾為一，帝王種、梵志種、君子種、下賤種，來作沙門者，皆棄本姓，以道相親，明愚相進，意如兄弟，猶彼眾流合名曰海，以斯之故，沙門樂之，斯六德矣。",
        "from": "T01n0035_001:0819b27_8",
        "context_with_next_sentence": true
    },
    {
        "source_sentence": "吾道微妙，經典淵奧，上士得之，一號溝港、二號頻來、三號不還、四號應真。",
        "from": "T01n0035_001:0819b29_2",
        "context_with_next_sentence": true
    },
    {
        "source_sentence": "應真之道，其心清淨，猶天明珠，垢藏之德，分身散體，存亡自由，住壽無極，亦不老病，猶彼巨海，有神龍魚，以斯之故，沙門樂之。",
        "from": "T01n0035_001:0819c03_1",
        "context_with_next_sentence": true
    },
    {
        "source_sentence": "吾之經籍，義美甘露，仙聖所不聞，梵釋所希覩，往古來今，無物不記，邊中皆正，猶海通鹹，亦以斯故，沙門樂之。",
        "from": "T01n0035_001:0819c05_11",
        "context_with_next_sentence": true
    },
    {
        "source_sentence": "夫見吾經者，意皆趣無為矣。",
        "from": "T01n0035_001:0819c06_4",
        "context_with_next_sentence": true
    },
    {
        "source_sentence": "海有八德，吾經亦然。",
        "from": "T01n0035_001:0819c06_14",
        "context_with_next_sentence": true
    },
    {
        "source_sentence": "」阿難又起，稽首白曰：",
        "from": "T01n0035_001:0819c07_3",
        "context_with_next_sentence": true
    },
    {
        "source_sentence": "「東旦欲明，願說重戒。",
        "from": "T01n0035_001:0819c07_14",
        "context_with_next_sentence": true
    },
    {
        "source_sentence": "」世尊曰：",
        "from": "T01n0035_001:0819c07_19",
        "context_with_next_sentence": true
    },
    {
        "source_sentence": "「自今之後，吾不復說重戒之經。",
        "from": "T01n0035_001:0819c08_10",
        "context_with_next_sentence": true
    },
    {
        "source_sentence": "戒之不從，恐彼神雷威怒加之也，吾以斯故，不說戒經。",
        "from": "T01n0035_001:0819c09_16",
        "context_with_next_sentence": true
    },
    {
        "source_sentence": "自今以往，更相檢率，以十五日，會說戒經。",
        "from": "T01n0035_001:0819c10_16",
        "context_with_next_sentence": true
    },
    {
        "source_sentence": "」諸比丘起，為佛作禮。",
        "from": "T01n0035_001:0819c11_6",
        "context_with_next_sentence": true
    },
    {
        "source_sentence": "佛說海八德經按此經文，決非羅什之譯，似是後漢之經。",
        "from": "T01n0035_001:0819c14_1",
        "context_with_next_sentence": true
    },
    {
        "source_sentence": "疑此是彼竺法蘭譯，為失本者，藏中錯為羅什譯耳。",
        "from": "T01n0035_001:0819c15_5",
        "context_with_next_sentence": true
    }
]