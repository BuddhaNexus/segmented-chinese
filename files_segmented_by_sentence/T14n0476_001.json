[
    {
        "source_sentence": "說無垢稱經卷第一",
        "from": "T14n0476_001:0557c03_0",
        "context_with_next_sentence": true
    },
    {
        "source_sentence": "大唐三藏法師玄奘奉　詔譯",
        "from": "T14n0476_001:0557c05_0",
        "context_with_next_sentence": true
    },
    {
        "source_sentence": "1 序品序品第一",
        "from": "T14n0476_001:0557c06_0",
        "context_with_next_sentence": true
    },
    {
        "source_sentence": "如是我聞：",
        "from": "T14n0476_001:0557c07_4",
        "context_with_next_sentence": true
    },
    {
        "source_sentence": "一時薄伽梵住廣嚴城菴羅衛林，與大苾芻眾八千人俱、菩薩摩訶薩三萬二千——皆為一切眾望所識，大神通業修已成辦，諸佛威德常所加持，善護法城能攝正法，以大師子吼聲敷演，美音遐振周遍十方，為諸眾生不請善友，紹三寶種能使不絕，降伏魔怨、制諸外道，永離一切障及蓋纏，念、定、總持無不圓滿，建立無障解脫智門，逮得一切無斷殊勝念慧等持陀羅尼辯；",
        "from": "T14n0476_001:0557c16_1",
        "context_with_next_sentence": true
    },
    {
        "source_sentence": "皆獲第一布施、調伏寂靜尸羅、安忍、正勤、靜慮、般若、方便善巧、妙願、力、智波羅蜜多，成無所得不起法忍，已能隨轉不退法輪，咸得無相妙印所印，善知有情諸根勝劣，一切大眾所不能伏，而能調御得無所畏；",
        "from": "T14n0476_001:0557c20_15",
        "context_with_next_sentence": true
    },
    {
        "source_sentence": "已積無盡福智資糧，相好嚴身色像第一，捨諸世間所有飾好，名稱高遠踰於帝釋，意樂堅固猶若金剛；",
        "from": "T14n0476_001:0557c23_4",
        "context_with_next_sentence": true
    },
    {
        "source_sentence": "於諸佛法得不壞信、流法寶光、澍甘露雨，於眾言音微妙第一，於深法義廣大緣起；",
        "from": "T14n0476_001:0557c25_4",
        "context_with_next_sentence": true
    },
    {
        "source_sentence": "已斷二邊見習相續，演法無畏猶師子吼，其所講說乃如雷震，不可稱量過稱量境；",
        "from": "T14n0476_001:0557c27_3",
        "context_with_next_sentence": true
    },
    {
        "source_sentence": "集法寶慧為大導師，正直審諦柔和微密，妙達諸法難見難知；",
        "from": "T14n0476_001:0557c28_12",
        "context_with_next_sentence": true
    },
    {
        "source_sentence": "甚深實義隨入一切，有趣無趣意樂所歸，獲無等等佛智灌頂，近力無畏不共佛法；",
        "from": "T14n0476_001:0558a01_10",
        "context_with_next_sentence": true
    },
    {
        "source_sentence": "已除所有怖畏惡趣，復超一切險穢深坑，永棄緣起金剛刀仗，常思示現諸有趣生；",
        "from": "T14n0476_001:0558a03_10",
        "context_with_next_sentence": true
    },
    {
        "source_sentence": "為大醫王善知方術，應病與藥，愈疾施安；",
        "from": "T14n0476_001:0558a04_11",
        "context_with_next_sentence": true
    },
    {
        "source_sentence": "無量功德皆成就、無量佛土皆嚴淨，其見聞者無不蒙益；",
        "from": "T14n0476_001:0558a05_16",
        "context_with_next_sentence": true
    },
    {
        "source_sentence": "諸有所作亦不唐捐，設經無量百千俱胝那庾多劫讚其功德亦不能盡——其名曰：",
        "from": "T14n0476_001:0558a07_16",
        "context_with_next_sentence": true
    },
    {
        "source_sentence": "等觀菩薩、不等觀菩薩、等不等觀菩薩、定神變王菩薩、法自在菩薩、法幢菩薩、光幢菩薩、光嚴菩薩、大嚴菩薩、寶峯菩薩、辯峯菩薩、寶手菩薩、寶印手菩薩、常舉手菩薩、常下手菩薩、常延頸菩薩、常喜根菩薩、常喜王菩薩、無屈辯菩薩、虛空藏菩薩、執寶炬菩薩、寶吉祥菩薩、寶施菩薩、帝網菩薩、光網菩薩、無障靜慮菩薩、慧峯菩薩、天王菩薩、壞魔菩薩、電天菩薩、現神變王菩薩、峯相等嚴菩薩、師子吼菩薩、雲雷音菩薩、山相擊王菩薩、香象菩薩、大香象菩薩、常精進菩薩、不捨善軛菩薩、妙慧菩薩、妙生菩薩、蓮花勝藏菩薩、三摩地王菩薩、蓮花嚴菩薩、觀自在菩薩、得大勢菩薩、梵網菩薩、寶杖菩薩、無勝菩薩、勝魔菩薩、嚴土菩薩、金髻菩薩、珠髻菩薩、慈氏菩薩、妙吉祥菩薩、珠寶蓋菩薩，如是等上首菩薩摩訶薩三萬二千。",
        "from": "T14n0476_001:0558a24_5",
        "context_with_next_sentence": true
    },
    {
        "source_sentence": "復有萬梵，持髻梵王而為上首，從本無憂四大洲界為欲瞻禮供養世尊及聽法故來在會坐；",
        "from": "T14n0476_001:0558a26_8",
        "context_with_next_sentence": true
    },
    {
        "source_sentence": "復有萬二千天帝，各從餘方四大洲界亦為瞻禮供養世尊及聽法故來在會坐；",
        "from": "T14n0476_001:0558a28_7",
        "context_with_next_sentence": true
    },
    {
        "source_sentence": "并餘大威力諸天、龍、藥叉、健達縛、阿素洛、揭路荼、緊捺洛、莫呼洛伽、釋、梵、護世等悉來會坐；",
        "from": "T14n0476_001:0558b01_13",
        "context_with_next_sentence": true
    },
    {
        "source_sentence": "及諸四眾——苾芻、苾芻尼、鄔波索迦、鄔波斯迦——俱來會坐。",
        "from": "T14n0476_001:0558b02_19",
        "context_with_next_sentence": true
    },
    {
        "source_sentence": "爾時，世尊無量百千諸來大眾恭敬圍繞而為說法——譬如大寶妙高山王處于大海巍然逈出——踞大師子勝藏之座，顯耀威光蔽諸大眾。",
        "from": "T14n0476_001:0558b06_1",
        "context_with_next_sentence": true
    },
    {
        "source_sentence": "時廣嚴城有一菩薩，離呫毘種，名曰寶性，與離呫毘五百童子各持一蓋，七寶莊嚴，往菴羅林詣如來所，各以其蓋奉上世尊，奉已頂禮世尊雙足，右繞七匝却住一面。",
        "from": "T14n0476_001:0558b10_1",
        "context_with_next_sentence": true
    },
    {
        "source_sentence": "佛之威神令諸寶蓋合成一蓋，遍覆三千大千世界，而此世界廣長之相悉於中現。",
        "from": "T14n0476_001:0558b11_18",
        "context_with_next_sentence": true
    },
    {
        "source_sentence": "又，此三千大千世界所有大寶妙高山王、一切雪山、目真隣陀山、摩訶目真隣陀山、香山、寶山、金山、黑山、輪圍山、大輪圍山、大海、江河、陂泉、池沼，及百俱胝四大洲渚、日、月、星辰、天宮、龍宮、諸尊神宮，并諸國邑、王都、聚落，如是皆現此寶蓋中。",
        "from": "T14n0476_001:0558b17_8",
        "context_with_next_sentence": true
    },
    {
        "source_sentence": "又，十方界諸佛、如來所說正法皆如響應，於此蓋內無不見聞。",
        "from": "T14n0476_001:0558b18_16",
        "context_with_next_sentence": true
    },
    {
        "source_sentence": "時諸大眾覩佛神力，歡喜踊躍，歎未曾有，合掌禮佛瞻仰尊顏，目不暫捨默然而住。",
        "from": "T14n0476_001:0558b20_16",
        "context_with_next_sentence": true
    },
    {
        "source_sentence": "爾時，寶性即於佛前右膝著地，合掌恭敬，以妙伽他而讚佛曰：",
        "from": "T14n0476_001:0558b22_8",
        "context_with_next_sentence": true
    },
    {
        "source_sentence": "「目淨脩廣妙端嚴，　　皎如青紺蓮花葉，",
        "from": "T14n0476_001:0558b23_0",
        "context_with_next_sentence": true
    },
    {
        "source_sentence": "已證第一淨意樂，　　勝奢摩陀到彼岸。",
        "from": "T14n0476_001:0558b24_17",
        "context_with_next_sentence": true
    },
    {
        "source_sentence": "久積無邊清淨業，　　獲得廣大勝名聞，",
        "from": "T14n0476_001:0558b25_0",
        "context_with_next_sentence": true
    },
    {
        "source_sentence": "故我稽首大沙門，　　開導希夷寂路者。",
        "from": "T14n0476_001:0558b26_17",
        "context_with_next_sentence": true
    },
    {
        "source_sentence": "既見大聖以神變，　　普現十方無量土，",
        "from": "T14n0476_001:0558b27_0",
        "context_with_next_sentence": true
    },
    {
        "source_sentence": "其中諸佛演說法，　　於是一切悉見聞。",
        "from": "T14n0476_001:0558b28_17",
        "context_with_next_sentence": true
    },
    {
        "source_sentence": "法王法力超群生，　　常以法財施一切，",
        "from": "T14n0476_001:0558b29_0",
        "context_with_next_sentence": true
    },
    {
        "source_sentence": "能善分別諸法相，　　觀第一義摧怨敵，",
        "from": "T14n0476_001:0558c01_0",
        "context_with_next_sentence": true
    },
    {
        "source_sentence": "已於諸法得自在，　　是故稽首此法王。",
        "from": "T14n0476_001:0558c02_17",
        "context_with_next_sentence": true
    },
    {
        "source_sentence": "說法不有亦不無，　　一切皆得因緣立，",
        "from": "T14n0476_001:0558c03_0",
        "context_with_next_sentence": true
    },
    {
        "source_sentence": "無我、無造、無受者，　　善惡之業亦不亡。",
        "from": "T14n0476_001:0558c04_19",
        "context_with_next_sentence": true
    },
    {
        "source_sentence": "始在佛樹降魔力，　　得甘露滅勝菩提，",
        "from": "T14n0476_001:0558c05_0",
        "context_with_next_sentence": true
    },
    {
        "source_sentence": "此中非心意受行，　　外道、群邪所不測。",
        "from": "T14n0476_001:0558c06_18",
        "context_with_next_sentence": true
    },
    {
        "source_sentence": "三轉法輪於大千，　　其輪能寂本性寂，",
        "from": "T14n0476_001:0558c07_0",
        "context_with_next_sentence": true
    },
    {
        "source_sentence": "希有法智天人證，　　三寶於是現世間。",
        "from": "T14n0476_001:0558c08_17",
        "context_with_next_sentence": true
    },
    {
        "source_sentence": "以斯妙法濟群生，　　無思、無怖、常安寂，",
        "from": "T14n0476_001:0558c09_0",
        "context_with_next_sentence": true
    },
    {
        "source_sentence": "度生、老、死大醫王，　　稽首無邊功德海。",
        "from": "T14n0476_001:0558c10_19",
        "context_with_next_sentence": true
    },
    {
        "source_sentence": "八法不動如山王，　　於善、不善俱慈愍，",
        "from": "T14n0476_001:0558c11_0",
        "context_with_next_sentence": true
    },
    {
        "source_sentence": "心行如空平等住，　　孰不承敬此能仁？",
        "from": "T14n0476_001:0558c12_17",
        "context_with_next_sentence": true
    },
    {
        "source_sentence": "以斯微蓋奉世尊，　　於中普現三千界，",
        "from": "T14n0476_001:0558c13_0",
        "context_with_next_sentence": true
    },
    {
        "source_sentence": "諸天、龍、神宮殿等，　　故禮智見功德身。",
        "from": "T14n0476_001:0558c14_19",
        "context_with_next_sentence": true
    },
    {
        "source_sentence": "十力神變示世間，　　一切皆如光影等，",
        "from": "T14n0476_001:0558c15_0",
        "context_with_next_sentence": true
    },
    {
        "source_sentence": "眾覩驚歎未曾有，　　故禮十力大智見。",
        "from": "T14n0476_001:0558c16_17",
        "context_with_next_sentence": true
    },
    {
        "source_sentence": "眾會瞻仰大牟尼，　　靡不心生清淨信，",
        "from": "T14n0476_001:0558c17_0",
        "context_with_next_sentence": true
    },
    {
        "source_sentence": "各見世尊在其前，　　斯則如來不共相；",
        "from": "T14n0476_001:0558c18_17",
        "context_with_next_sentence": true
    },
    {
        "source_sentence": "佛以一音演說法，　　眾生隨類各得解，",
        "from": "T14n0476_001:0558c19_0",
        "context_with_next_sentence": true
    },
    {
        "source_sentence": "皆謂世尊同其語，　　斯則如來不共相；",
        "from": "T14n0476_001:0558c20_17",
        "context_with_next_sentence": true
    },
    {
        "source_sentence": "佛以一音演說法，　　眾生各各隨所解，",
        "from": "T14n0476_001:0558c21_0",
        "context_with_next_sentence": true
    },
    {
        "source_sentence": "普得受行獲其利，　　斯則如來不共相；",
        "from": "T14n0476_001:0558c22_17",
        "context_with_next_sentence": true
    },
    {
        "source_sentence": "佛以一音演說法，　　或有恐畏或歡喜，",
        "from": "T14n0476_001:0558c23_0",
        "context_with_next_sentence": true
    },
    {
        "source_sentence": "或生厭離或斷疑，　　斯則如來不共相。",
        "from": "T14n0476_001:0558c24_17",
        "context_with_next_sentence": true
    },
    {
        "source_sentence": "稽首十力諦勇猛、　　稽首已得無怖畏、",
        "from": "T14n0476_001:0558c25_0",
        "context_with_next_sentence": true
    },
    {
        "source_sentence": "稽首至定不共法、　　稽首一切大導師、",
        "from": "T14n0476_001:0558c26_0",
        "context_with_next_sentence": true
    },
    {
        "source_sentence": "稽首能斷眾結縛、　　稽首已住於彼岸、",
        "from": "T14n0476_001:0558c27_0",
        "context_with_next_sentence": true
    },
    {
        "source_sentence": "稽首普濟苦群生、　　稽首不依生死趣。",
        "from": "T14n0476_001:0558c28_17",
        "context_with_next_sentence": true
    },
    {
        "source_sentence": "已到有情平等趣，　　善於諸趣心解脫，",
        "from": "T14n0476_001:0558c29_0",
        "context_with_next_sentence": true
    },
    {
        "source_sentence": "牟尼如是善修空，　　猶如蓮花不著水。",
        "from": "T14n0476_001:0559a01_17",
        "context_with_next_sentence": true
    },
    {
        "source_sentence": "一切相遣無所遣、　　一切願滿無所願，",
        "from": "T14n0476_001:0559a02_0",
        "context_with_next_sentence": true
    },
    {
        "source_sentence": "大威神力不思議，　　稽首如空無所住。",
        "from": "T14n0476_001:0559a03_17",
        "context_with_next_sentence": true
    },
    {
        "source_sentence": "」爾時，寶性說此伽他讚世尊已，復白佛言：",
        "from": "T14n0476_001:0559a05_1",
        "context_with_next_sentence": true
    },
    {
        "source_sentence": "「如是五百童子菩薩皆已發趣阿耨多羅三藐三菩提，彼咸問我嚴淨佛土。",
        "from": "T14n0476_001:0559a06_15",
        "context_with_next_sentence": true
    },
    {
        "source_sentence": "唯願如來哀愍，為說淨佛土相。",
        "from": "T14n0476_001:0559a07_11",
        "context_with_next_sentence": true
    },
    {
        "source_sentence": "云何菩薩修淨佛土？",
        "from": "T14n0476_001:0559a08_1",
        "context_with_next_sentence": true
    },
    {
        "source_sentence": "」作是語已，佛言：",
        "from": "T14n0476_001:0559a08_10",
        "context_with_next_sentence": true
    },
    {
        "source_sentence": "「寶性！",
        "from": "T14n0476_001:0559a08_14",
        "context_with_next_sentence": true
    },
    {
        "source_sentence": "善哉善哉，汝今乃能為諸菩薩請問如來淨佛土相及問菩薩修淨佛土。",
        "from": "T14n0476_001:0559a10_5",
        "context_with_next_sentence": true
    },
    {
        "source_sentence": "汝今諦聽，善思念之，當為汝等分別解說。",
        "from": "T14n0476_001:0559a11_5",
        "context_with_next_sentence": true
    },
    {
        "source_sentence": "」於是寶性及諸菩薩咸作是言：",
        "from": "T14n0476_001:0559a12_1",
        "context_with_next_sentence": true
    },
    {
        "source_sentence": "「善哉，世尊！",
        "from": "T14n0476_001:0559a12_8",
        "context_with_next_sentence": true
    },
    {
        "source_sentence": "唯願為說，我等今者皆希聽受。",
        "from": "T14n0476_001:0559a13_1",
        "context_with_next_sentence": true
    },
    {
        "source_sentence": "」爾時，世尊告眾菩薩：",
        "from": "T14n0476_001:0559a13_12",
        "context_with_next_sentence": true
    },
    {
        "source_sentence": "「諸有情土是為菩薩嚴淨佛土。",
        "from": "T14n0476_001:0559a14_5",
        "context_with_next_sentence": true
    },
    {
        "source_sentence": "所以者何？",
        "from": "T14n0476_001:0559a14_10",
        "context_with_next_sentence": true
    },
    {
        "source_sentence": "諸善男子！",
        "from": "T14n0476_001:0559a14_15",
        "context_with_next_sentence": true
    },
    {
        "source_sentence": "一切菩薩隨諸有情增長饒益，即便攝受嚴淨佛土；",
        "from": "T14n0476_001:0559a15_17",
        "context_with_next_sentence": true
    },
    {
        "source_sentence": "隨諸有情發起種種清淨功德，即便攝受嚴淨佛土；",
        "from": "T14n0476_001:0559a17_4",
        "context_with_next_sentence": true
    },
    {
        "source_sentence": "隨諸有情應以如是嚴淨佛土而得調伏，即便攝受如是佛土；",
        "from": "T14n0476_001:0559a18_13",
        "context_with_next_sentence": true
    },
    {
        "source_sentence": "隨諸有情應以如是嚴淨佛土悟入佛智，即便攝受如是佛土；",
        "from": "T14n0476_001:0559a20_4",
        "context_with_next_sentence": true
    },
    {
        "source_sentence": "隨諸有情應以如是嚴淨佛土起聖根行，即便攝受如是佛土。",
        "from": "T14n0476_001:0559a21_14",
        "context_with_next_sentence": true
    },
    {
        "source_sentence": "所以者何？",
        "from": "T14n0476_001:0559a22_1",
        "context_with_next_sentence": true
    },
    {
        "source_sentence": "諸善男子！",
        "from": "T14n0476_001:0559a22_6",
        "context_with_next_sentence": true
    },
    {
        "source_sentence": "菩薩攝受嚴淨佛土，皆為有情增長、饒益、發起種種清淨功德。",
        "from": "T14n0476_001:0559a23_15",
        "context_with_next_sentence": true
    },
    {
        "source_sentence": "諸善男子！",
        "from": "T14n0476_001:0559a24_1",
        "context_with_next_sentence": true
    },
    {
        "source_sentence": "譬如有人欲於空地造立宮室，或復莊嚴隨意無礙，若於虛空終不能成。",
        "from": "T14n0476_001:0559a25_15",
        "context_with_next_sentence": true
    },
    {
        "source_sentence": "菩薩如是，知一切法皆如虛空，唯為有情增長、饒益、生淨功德，即便攝受如是佛土。",
        "from": "T14n0476_001:0559a27_16",
        "context_with_next_sentence": true
    },
    {
        "source_sentence": "攝受如是淨佛土者非於空也。",
        "from": "T14n0476_001:0559a28_10",
        "context_with_next_sentence": true
    },
    {
        "source_sentence": "「復次，寶性！",
        "from": "T14n0476_001:0559a29_6",
        "context_with_next_sentence": true
    },
    {
        "source_sentence": "汝等當知：",
        "from": "T14n0476_001:0559a29_11",
        "context_with_next_sentence": true
    },
    {
        "source_sentence": "發起無上菩提心土是為菩薩嚴淨佛土，菩薩證得大菩提時，一切發起大乘有情來生其國；",
        "from": "T14n0476_001:0559b02_12",
        "context_with_next_sentence": true
    },
    {
        "source_sentence": "純意樂土是為菩薩嚴淨佛土，菩薩證得大菩提時，所有不諂、不誑有情來生其國；",
        "from": "T14n0476_001:0559b04_13",
        "context_with_next_sentence": true
    },
    {
        "source_sentence": "善加行土是為菩薩嚴淨佛土，菩薩證得大菩提時，發起住持妙善加行一切有情來生其國；",
        "from": "T14n0476_001:0559b06_15",
        "context_with_next_sentence": true
    },
    {
        "source_sentence": "上意樂土是為菩薩嚴淨佛土，菩薩證得大菩提時，具足成就善法有情來生其國；",
        "from": "T14n0476_001:0559b08_15",
        "context_with_next_sentence": true
    },
    {
        "source_sentence": "修布施土是為菩薩嚴淨佛土，菩薩證得大菩提時，一切能捨財法有情來生其國；",
        "from": "T14n0476_001:0559b10_14",
        "context_with_next_sentence": true
    },
    {
        "source_sentence": "修淨戒土是為菩薩嚴淨佛土，菩薩證得大菩提時，圓滿成就十善業道意樂有情來生其國；",
        "from": "T14n0476_001:0559b12_16",
        "context_with_next_sentence": true
    },
    {
        "source_sentence": "修安忍土是為菩薩嚴淨佛土，菩薩證得大菩提時，三十二相莊嚴其身、堪忍柔和寂靜有情來生其國；",
        "from": "T14n0476_001:0559b15_5",
        "context_with_next_sentence": true
    },
    {
        "source_sentence": "修精進土是為菩薩嚴淨佛土，菩薩證得大菩提時，諸善勇猛精進有情來生其國；",
        "from": "T14n0476_001:0559b17_5",
        "context_with_next_sentence": true
    },
    {
        "source_sentence": "修靜慮土是為菩薩嚴淨佛土，菩薩證得大菩提時，具足成就正念、正知、正定有情來生其國；",
        "from": "T14n0476_001:0559b19_8",
        "context_with_next_sentence": true
    },
    {
        "source_sentence": "修般若土是為菩薩嚴淨佛土，菩薩證得大菩提時，一切已入正定有情來生其國；",
        "from": "T14n0476_001:0559b21_6",
        "context_with_next_sentence": true
    },
    {
        "source_sentence": "四無量土是為菩薩嚴淨佛土，菩薩證得大菩提時，常住慈悲喜捨有情來生其國；",
        "from": "T14n0476_001:0559b23_4",
        "context_with_next_sentence": true
    },
    {
        "source_sentence": "四攝事土是為菩薩嚴淨佛土，菩薩證得大菩提時，諸有解脫所攝有情來生其國；",
        "from": "T14n0476_001:0559b25_3",
        "context_with_next_sentence": true
    },
    {
        "source_sentence": "巧方便土是為菩薩嚴淨佛土，菩薩證得大菩提時，善巧觀察諸法有情來生其國；",
        "from": "T14n0476_001:0559b27_1",
        "context_with_next_sentence": true
    },
    {
        "source_sentence": "修三十七菩提分土是為菩薩嚴淨佛土，菩薩證得大菩提時，通達一切念住、正斷、神足、根、力、覺支、道支圓滿有情來生其國；",
        "from": "T14n0476_001:0559b29_19",
        "context_with_next_sentence": true
    },
    {
        "source_sentence": "修迴向土是為菩薩嚴淨佛土，菩薩證得大菩提時，其國具足眾德莊嚴；",
        "from": "T14n0476_001:0559c02_11",
        "context_with_next_sentence": true
    },
    {
        "source_sentence": "善說息除八無暇土是為菩薩嚴淨佛土，菩薩證得大菩提時，其國永離惡趣無暇；",
        "from": "T14n0476_001:0559c04_10",
        "context_with_next_sentence": true
    },
    {
        "source_sentence": "自守戒行不譏彼土是為菩薩嚴淨佛土，菩薩證得大菩提時，其國無有犯禁之名；",
        "from": "T14n0476_001:0559c06_8",
        "context_with_next_sentence": true
    },
    {
        "source_sentence": "十善業道極清淨土是為菩薩嚴淨佛土，菩薩證得大菩提時，壽量決定大富梵行、所言誠諦、常以軟語、眷屬不離、善宣密意、離諸貪欲、心無瞋恚、正見有情來生其國。",
        "from": "T14n0476_001:0559c10_5",
        "context_with_next_sentence": true
    },
    {
        "source_sentence": "「諸善男子！",
        "from": "T14n0476_001:0559c11_5",
        "context_with_next_sentence": true
    },
    {
        "source_sentence": "如是，菩薩隨發菩提心則有純淨意樂，隨其純淨意樂則有妙善加行，隨其妙善加行則有增上意樂，隨其增上意樂則有止息，隨其止息則有發起，隨其發起則有迴向，隨其迴向則有寂靜，隨其寂靜則有清淨有情，隨其清淨有情則有嚴淨佛土，隨其嚴淨佛土則有清淨法教，隨其清淨法教即有清淨妙福，隨其清淨妙福則有清淨妙慧，隨其清淨妙慧則有清淨妙智，隨其清淨妙智則有清淨妙行，隨其清淨妙行則有清淨自心，隨其清淨自心則有清淨諸妙功德。",
        "from": "T14n0476_001:0559c22_9",
        "context_with_next_sentence": true
    },
    {
        "source_sentence": "「諸善男子！",
        "from": "T14n0476_001:0559c23_5",
        "context_with_next_sentence": true
    },
    {
        "source_sentence": "是故，菩薩若欲勤修嚴淨佛土，先應方便嚴淨自心。",
        "from": "T14n0476_001:0559c24_8",
        "context_with_next_sentence": true
    },
    {
        "source_sentence": "所以者何？",
        "from": "T14n0476_001:0559c24_13",
        "context_with_next_sentence": true
    },
    {
        "source_sentence": "隨諸菩薩自心嚴淨，即得如是嚴淨佛土。",
        "from": "T14n0476_001:0559c25_13",
        "context_with_next_sentence": true
    },
    {
        "source_sentence": "」爾時，舍利子承佛威神作如是念：",
        "from": "T14n0476_001:0559c26_14",
        "context_with_next_sentence": true
    },
    {
        "source_sentence": "「若諸菩薩心嚴淨故，佛土嚴淨；",
        "from": "T14n0476_001:0559c27_10",
        "context_with_next_sentence": true
    },
    {
        "source_sentence": "而我世尊行菩薩時心不嚴淨故，是佛土雜穢若此？",
        "from": "T14n0476_001:0559c28_13",
        "context_with_next_sentence": true
    },
    {
        "source_sentence": "」佛知其念即告之言：",
        "from": "T14n0476_001:0559c29_4",
        "context_with_next_sentence": true
    },
    {
        "source_sentence": "「於意云何？",
        "from": "T14n0476_001:0559c29_10",
        "context_with_next_sentence": true
    },
    {
        "source_sentence": "世間日、月豈不淨耶？",
        "from": "T14n0476_001:0559c29_20",
        "context_with_next_sentence": true
    },
    {
        "source_sentence": "而盲不見。",
        "from": "T14n0476_001:0560a01_4",
        "context_with_next_sentence": true
    },
    {
        "source_sentence": "」對曰：",
        "from": "T14n0476_001:0560a01_8",
        "context_with_next_sentence": true
    },
    {
        "source_sentence": "「不也。",
        "from": "T14n0476_001:0560a01_12",
        "context_with_next_sentence": true
    },
    {
        "source_sentence": "是盲者過，非日月咎。",
        "from": "T14n0476_001:0560a01_22",
        "context_with_next_sentence": true
    },
    {
        "source_sentence": "」佛言：",
        "from": "T14n0476_001:0560a02_2",
        "context_with_next_sentence": true
    },
    {
        "source_sentence": "「如是，眾生罪故不見世尊佛土嚴淨，非如來咎。",
        "from": "T14n0476_001:0560a03_4",
        "context_with_next_sentence": true
    },
    {
        "source_sentence": "舍利子！",
        "from": "T14n0476_001:0560a03_8",
        "context_with_next_sentence": true
    },
    {
        "source_sentence": "我土嚴淨而汝不見。",
        "from": "T14n0476_001:0560a03_17",
        "context_with_next_sentence": true
    },
    {
        "source_sentence": "」爾時，持髻梵王語舍利子：",
        "from": "T14n0476_001:0560a04_11",
        "context_with_next_sentence": true
    },
    {
        "source_sentence": "「勿作是意謂此佛土為不嚴淨。",
        "from": "T14n0476_001:0560a05_6",
        "context_with_next_sentence": true
    },
    {
        "source_sentence": "所以者何？",
        "from": "T14n0476_001:0560a05_11",
        "context_with_next_sentence": true
    },
    {
        "source_sentence": "如是佛土最極嚴淨。",
        "from": "T14n0476_001:0560a06_1",
        "context_with_next_sentence": true
    },
    {
        "source_sentence": "」舍利子言：",
        "from": "T14n0476_001:0560a06_7",
        "context_with_next_sentence": true
    },
    {
        "source_sentence": "「大梵天王！",
        "from": "T14n0476_001:0560a06_13",
        "context_with_next_sentence": true
    },
    {
        "source_sentence": "今此佛土嚴淨云何？",
        "from": "T14n0476_001:0560a06_22",
        "context_with_next_sentence": true
    },
    {
        "source_sentence": "」持髻梵言：",
        "from": "T14n0476_001:0560a07_4",
        "context_with_next_sentence": true
    },
    {
        "source_sentence": "「唯，舍利子！",
        "from": "T14n0476_001:0560a07_11",
        "context_with_next_sentence": true
    },
    {
        "source_sentence": "譬如他化自在天宮有無量寶功德莊嚴，我見世尊釋迦牟尼佛土嚴淨有無量寶功德莊嚴亦復如是。",
        "from": "T14n0476_001:0560a09_15",
        "context_with_next_sentence": true
    },
    {
        "source_sentence": "」舍利子言：",
        "from": "T14n0476_001:0560a10_3",
        "context_with_next_sentence": true
    },
    {
        "source_sentence": "「大梵天王！",
        "from": "T14n0476_001:0560a10_9",
        "context_with_next_sentence": true
    },
    {
        "source_sentence": "我見此土其地高下——丘陵、坑坎、毒刺、沙礫、土石、諸山——穢惡充滿。",
        "from": "T14n0476_001:0560a11_22",
        "context_with_next_sentence": true
    },
    {
        "source_sentence": "」持髻梵言：",
        "from": "T14n0476_001:0560a12_2",
        "context_with_next_sentence": true
    },
    {
        "source_sentence": "「唯，大尊者！",
        "from": "T14n0476_001:0560a12_9",
        "context_with_next_sentence": true
    },
    {
        "source_sentence": "心有高下不嚴淨故，謂佛智慧意樂亦爾，故見佛土為不嚴淨。",
        "from": "T14n0476_001:0560a13_15",
        "context_with_next_sentence": true
    },
    {
        "source_sentence": "若諸菩薩於諸有情其心平等、功德嚴淨，謂佛智慧意樂亦爾，便見佛土最極嚴淨。",
        "from": "T14n0476_001:0560a15_14",
        "context_with_next_sentence": true
    },
    {
        "source_sentence": "」爾時，世尊知諸大眾心懷猶豫，便以足指按此大地。",
        "from": "T14n0476_001:0560a16_17",
        "context_with_next_sentence": true
    },
    {
        "source_sentence": "即時三千大千世界無量百千妙寶莊嚴，譬如功德寶莊嚴佛無量功德寶莊嚴土。",
        "from": "T14n0476_001:0560a18_15",
        "context_with_next_sentence": true
    },
    {
        "source_sentence": "一切大眾歎未曾有，而皆自見坐寶蓮華。",
        "from": "T14n0476_001:0560a19_15",
        "context_with_next_sentence": true
    },
    {
        "source_sentence": "爾時，世尊告舍利子：",
        "from": "T14n0476_001:0560a20_9",
        "context_with_next_sentence": true
    },
    {
        "source_sentence": "「汝見如是眾德莊嚴淨佛土不？",
        "from": "T14n0476_001:0560a21_3",
        "context_with_next_sentence": true
    },
    {
        "source_sentence": "」舍利子言：",
        "from": "T14n0476_001:0560a21_9",
        "context_with_next_sentence": true
    },
    {
        "source_sentence": "「唯然，世尊！",
        "from": "T14n0476_001:0560a21_16",
        "context_with_next_sentence": true
    },
    {
        "source_sentence": "本所不見、本所不聞，今此佛土嚴淨悉現。",
        "from": "T14n0476_001:0560a22_12",
        "context_with_next_sentence": true
    },
    {
        "source_sentence": "」告舍利子：",
        "from": "T14n0476_001:0560a22_18",
        "context_with_next_sentence": true
    },
    {
        "source_sentence": "「我佛國土常淨若此，為欲成熟下劣有情，是故示現無量過失雜穢土耳。",
        "from": "T14n0476_001:0560a24_11",
        "context_with_next_sentence": true
    },
    {
        "source_sentence": "舍利子！",
        "from": "T14n0476_001:0560a24_15",
        "context_with_next_sentence": true
    },
    {
        "source_sentence": "譬如三十三天共寶器食，隨業所招其食有異。",
        "from": "T14n0476_001:0560a25_17",
        "context_with_next_sentence": true
    },
    {
        "source_sentence": "如是，舍利子！",
        "from": "T14n0476_001:0560a26_6",
        "context_with_next_sentence": true
    },
    {
        "source_sentence": "無量有情生一佛土，隨心淨穢所見有異，若人心淨便見此土無量功德妙寶莊嚴。",
        "from": "T14n0476_001:0560a28_4",
        "context_with_next_sentence": true
    },
    {
        "source_sentence": "」當佛現此嚴淨土時，寶性所將五百童子一切皆得無生法忍、八萬四千諸有情類皆發無上正等覺心。",
        "from": "T14n0476_001:0560b01_11",
        "context_with_next_sentence": true
    },
    {
        "source_sentence": "時佛、世尊即攝神足，於是世界還復如故。",
        "from": "T14n0476_001:0560b02_11",
        "context_with_next_sentence": true
    },
    {
        "source_sentence": "求聲聞乘三萬二千諸天及人，知有為法皆悉無常，遠塵離垢得法眼淨；",
        "from": "T14n0476_001:0560b04_5",
        "context_with_next_sentence": true
    },
    {
        "source_sentence": "八千苾芻永離諸漏，心善解脫。",
        "from": "T14n0476_001:0560b04_19",
        "context_with_next_sentence": true
    },
    {
        "source_sentence": "2 顯不思議方便善巧品說無垢稱經顯不思議方便善巧品第二爾時，廣嚴城中有大菩薩，離呫毘種，名無垢稱，已曾供養無量諸佛，於諸佛所深殖善根，得妙辯才、具無生忍、逮諸總持、遊戲神通，獲無所畏摧魔怨力。",
        "from": "T14n0476_001:0560b09_10",
        "context_with_next_sentence": true
    },
    {
        "source_sentence": "入深法門善於智度，通達方便大願成滿，明了有情意樂及行，善知有情諸根勝劣。",
        "from": "T14n0476_001:0560b11_10",
        "context_with_next_sentence": true
    },
    {
        "source_sentence": "智度成辦，說法淳熟，於大乘中決定修習，於所作業能善思量。",
        "from": "T14n0476_001:0560b12_17",
        "context_with_next_sentence": true
    },
    {
        "source_sentence": "住佛威儀，入心慧海，諸佛咨嗟稱揚顯說，釋、梵、護世常所禮敬，為欲成熟諸有情故，以善方便居廣嚴城。",
        "from": "T14n0476_001:0560b15_8",
        "context_with_next_sentence": true
    },
    {
        "source_sentence": "具無盡財，攝益貧窮、無依、無怙；",
        "from": "T14n0476_001:0560b16_5",
        "context_with_next_sentence": true
    },
    {
        "source_sentence": "具清淨戒，攝益一切有犯有越；",
        "from": "T14n0476_001:0560b16_19",
        "context_with_next_sentence": true
    },
    {
        "source_sentence": "以調順忍攝益瞋恨、暴嫉、楚毒；",
        "from": "T14n0476_001:0560b17_14",
        "context_with_next_sentence": true
    },
    {
        "source_sentence": "以大精進攝益一切懈怠懶惰；",
        "from": "T14n0476_001:0560b18_8",
        "context_with_next_sentence": true
    },
    {
        "source_sentence": "安住靜慮、正念解脫、等持等至，攝益一切諸有亂心；",
        "from": "T14n0476_001:0560b19_12",
        "context_with_next_sentence": true
    },
    {
        "source_sentence": "以正決擇攝益一切妄見、惡慧。",
        "from": "T14n0476_001:0560b20_8",
        "context_with_next_sentence": true
    },
    {
        "source_sentence": "雖為白衣而具沙門威儀功德，雖處居家不著三界，示有妻子常修梵行，現有眷屬常樂遠離。",
        "from": "T14n0476_001:0560b22_13",
        "context_with_next_sentence": true
    },
    {
        "source_sentence": "雖服寶飾而以相好莊嚴其身、雖現受食而以靜慮等至為味、雖同樂著博弈嬉戲而實恒為成熟有情、雖稟一切外道軌儀而於佛法意樂不壞、雖明一切世間書論而於內苑賞玩法樂、雖現一切邑會眾中而恒為最說法上首。",
        "from": "T14n0476_001:0560b28_6",
        "context_with_next_sentence": true
    },
    {
        "source_sentence": "為隨世教於尊卑等所作事業示無與乖，雖不希求世間財寶，然於俗利示有所習。",
        "from": "T14n0476_001:0560c01_7",
        "context_with_next_sentence": true
    },
    {
        "source_sentence": "為益含識遊諸市衢、為護群生理諸王務、入講論處導以大乘、入諸學堂誘開童蒙、入諸婬舍示欲之過，為令建立正念正知遊諸伎樂。",
        "from": "T14n0476_001:0560c04_14",
        "context_with_next_sentence": true
    },
    {
        "source_sentence": "若在長者，長者中尊為說勝法；",
        "from": "T14n0476_001:0560c05_10",
        "context_with_next_sentence": true
    },
    {
        "source_sentence": "若在居士，居士中尊斷其貪著；",
        "from": "T14n0476_001:0560c06_5",
        "context_with_next_sentence": true
    },
    {
        "source_sentence": "若在剎帝利，剎帝利中尊教以忍辱；",
        "from": "T14n0476_001:0560c07_3",
        "context_with_next_sentence": true
    },
    {
        "source_sentence": "若在婆羅門，婆羅門中尊除其我慢；",
        "from": "T14n0476_001:0560c08_1",
        "context_with_next_sentence": true
    },
    {
        "source_sentence": "若在大臣，大臣中尊教以正法；",
        "from": "T14n0476_001:0560c08_15",
        "context_with_next_sentence": true
    },
    {
        "source_sentence": "若在王子，王子中尊示以忠孝；",
        "from": "T14n0476_001:0560c09_10",
        "context_with_next_sentence": true
    },
    {
        "source_sentence": "若在內官，內官中尊化正宮女；",
        "from": "T14n0476_001:0560c10_4",
        "context_with_next_sentence": true
    },
    {
        "source_sentence": "若在庶人，庶人中尊修相似福殊勝意樂；",
        "from": "T14n0476_001:0560c11_4",
        "context_with_next_sentence": true
    },
    {
        "source_sentence": "若在梵天，梵天中尊示諸梵眾靜慮差別；",
        "from": "T14n0476_001:0560c12_4",
        "context_with_next_sentence": true
    },
    {
        "source_sentence": "若在帝釋，帝釋中尊示現自在悉皆無常；",
        "from": "T14n0476_001:0560c13_4",
        "context_with_next_sentence": true
    },
    {
        "source_sentence": "若在護世，護世中尊守護一切利益安樂。",
        "from": "T14n0476_001:0560c14_4",
        "context_with_next_sentence": true
    },
    {
        "source_sentence": "是無垢稱以如是等不可思議無量善巧方便慧門饒益有情，其以方便現身有疾。",
        "from": "T14n0476_001:0560c16_3",
        "context_with_next_sentence": true
    },
    {
        "source_sentence": "以其疾故，國王、大臣、長者、居士、婆羅門等，及諸王子并餘官屬無數千人，皆往問疾。",
        "from": "T14n0476_001:0560c18_2",
        "context_with_next_sentence": true
    },
    {
        "source_sentence": "時無垢稱因以身疾廣為說法，言：",
        "from": "T14n0476_001:0560c18_17",
        "context_with_next_sentence": true
    },
    {
        "source_sentence": "「諸仁者！",
        "from": "T14n0476_001:0560c19_2",
        "context_with_next_sentence": true
    },
    {
        "source_sentence": "是四大種所合成身，無常、無強、無堅、無力。",
        "from": "T14n0476_001:0560c20_1",
        "context_with_next_sentence": true
    },
    {
        "source_sentence": "朽故迅速，不可保信，為苦、為惱、眾病之器，多諸過患、變壞之法。",
        "from": "T14n0476_001:0560c21_11",
        "context_with_next_sentence": true
    },
    {
        "source_sentence": "諸仁者！",
        "from": "T14n0476_001:0560c21_15",
        "context_with_next_sentence": true
    },
    {
        "source_sentence": "如此之身，其聰慧者所不為怙。",
        "from": "T14n0476_001:0560c22_8",
        "context_with_next_sentence": true
    },
    {
        "source_sentence": "是身如聚沫不可撮摩、是身如浮泡不得久立、是身如陽焰從諸煩惱渴愛所生、是身如芭蕉都無有實、是身如幻從顛倒起、是身如夢為虛妄見、是身如影從業緣現、是身如響屬諸因緣、是身如雲須臾變滅、是身如電念念不住、是身無主為如地、是身無我為如水、是身無有情為如火、是身無命者為如風、是身無有補特伽羅與虛空等、是身不實四大為家、是身為空離我我所、是身無知如草木等、是身無作風力所轉、是身不淨穢惡充滿、是身虛偽雖假覆蔽飲食將養必歸磨滅、是身多患四百四病之所集成、是身易壞如水隧級常為朽老之所逼迫、是身無定為要當死、是身如怨害周遍毒蛇之所充滿、是身如空聚諸蘊界處所共合成。",
        "from": "T14n0476_001:0561a09_7",
        "context_with_next_sentence": true
    },
    {
        "source_sentence": "「諸仁者！",
        "from": "T14n0476_001:0561a09_12",
        "context_with_next_sentence": true
    },
    {
        "source_sentence": "於如是身應生厭離，於如來身應起欣樂。",
        "from": "T14n0476_001:0561a10_11",
        "context_with_next_sentence": true
    },
    {
        "source_sentence": "所以者何？",
        "from": "T14n0476_001:0561a10_16",
        "context_with_next_sentence": true
    },
    {
        "source_sentence": "如來身者，無量善法共所集成，從修無量殊勝福德智慧所生，從修無量勝戒定慧解脫解脫知見所生，從修慈悲喜捨所生，從修布施、調伏寂靜戒、忍、精進、靜慮、解脫、等持等至、般若、方便、願、力、智生，從修一切到彼岸生，修六通生，修三明生，修三十七菩提分生，修止觀生，從修十力、四無畏生，從修十八不共法生，從斷一切不善法、集一切善法生，從修諦實不放逸生，從修無量清淨業生。",
        "from": "T14n0476_001:0561a20_6",
        "context_with_next_sentence": true
    },
    {
        "source_sentence": "「諸仁者！",
        "from": "T14n0476_001:0561a20_11",
        "context_with_next_sentence": true
    },
    {
        "source_sentence": "如來之身功德如是，汝等皆應發心求證。",
        "from": "T14n0476_001:0561a21_11",
        "context_with_next_sentence": true
    },
    {
        "source_sentence": "汝等欲得如是之身、息除一切有情病者，當發阿耨多羅三藐三菩提心。",
        "from": "T14n0476_001:0561a23_6",
        "context_with_next_sentence": true
    },
    {
        "source_sentence": "」是無垢稱為諸集會來問疾者如應說法，令無數千人皆發阿耨多羅三藐三菩提心。",
        "from": "T14n0476_001:0561a25_5",
        "context_with_next_sentence": true
    },
    {
        "source_sentence": "說無垢稱經卷第一",
        "from": "T14n0476_001:0561a26_100",
        "context_with_next_sentence": false
    }
]