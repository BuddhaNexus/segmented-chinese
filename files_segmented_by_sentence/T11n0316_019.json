[
    {
        "source_sentence": "2佛說大乘菩薩藏正法經卷第十",
        "from": "T11n0316_019:0825c02_0",
        "context_with_next_sentence": true
    },
    {
        "source_sentence": "九",
        "from": "T11n0316_019:0825c03_0",
        "context_with_next_sentence": true
    },
    {
        "source_sentence": "西天譯經三藏朝散大夫",
        "from": "T11n0316_019:0825c05_0",
        "context_with_next_sentence": true
    },
    {
        "source_sentence": "試光祿卿傳梵大師賜紫沙門臣法護等奉　詔譯持戒波羅蜜多品第七之二佛言：",
        "from": "T11n0316_019:0825c09_2",
        "context_with_next_sentence": true
    },
    {
        "source_sentence": "「舍利子！",
        "from": "T11n0316_019:0825c09_7",
        "context_with_next_sentence": true
    },
    {
        "source_sentence": "云何名為善法？",
        "from": "T11n0316_019:0825c09_14",
        "context_with_next_sentence": true
    },
    {
        "source_sentence": "當知善法厥有三種，謂身、語、意善所行故。",
        "from": "T11n0316_019:0825c10_13",
        "context_with_next_sentence": true
    },
    {
        "source_sentence": "諸菩薩摩訶薩如是安住善所行者，能於菩薩藏正法勤求修習，即得菩提而常隨逐。",
        "from": "T11n0316_019:0825c12_10",
        "context_with_next_sentence": true
    },
    {
        "source_sentence": "」爾時世尊欲重明斯義說伽陀曰：",
        "from": "T11n0316_019:0825c13_13",
        "context_with_next_sentence": true
    },
    {
        "source_sentence": "「身業常當善修作，　　此是諸佛所宣說，",
        "from": "T11n0316_019:0825c14_0",
        "context_with_next_sentence": true
    },
    {
        "source_sentence": "隨處親近阿闍梨，　　即得多聞善境界。",
        "from": "T11n0316_019:0825c15_17",
        "context_with_next_sentence": true
    },
    {
        "source_sentence": "補特伽羅勝義者，　　常起慈心利眾生，",
        "from": "T11n0316_019:0825c16_0",
        "context_with_next_sentence": true
    },
    {
        "source_sentence": "語言妙樂無愛憎，　　所說聞者生樂欲。",
        "from": "T11n0316_019:0825c17_17",
        "context_with_next_sentence": true
    },
    {
        "source_sentence": "隨諸相法無恚惡，　　極善意樂悉平等，",
        "from": "T11n0316_019:0825c18_0",
        "context_with_next_sentence": true
    },
    {
        "source_sentence": "修習不生罪欲心，　　慈心觀察常尊重。",
        "from": "T11n0316_019:0825c19_17",
        "context_with_next_sentence": true
    },
    {
        "source_sentence": "得聞如來淨教已，　　應當尊重於正法，",
        "from": "T11n0316_019:0825c20_0",
        "context_with_next_sentence": true
    },
    {
        "source_sentence": "由其尊重正法因，　　速得成證菩提果。",
        "from": "T11n0316_019:0825c21_17",
        "context_with_next_sentence": true
    },
    {
        "source_sentence": "「如是十種善法，菩薩能安住已，即於菩薩藏正法勤求修習，親近承事諸阿闍梨，隨諸所作，總略乃至給奉水瓶。",
        "from": "T11n0316_019:0825c24_10",
        "context_with_next_sentence": true
    },
    {
        "source_sentence": "「復次舍利子！",
        "from": "T11n0316_019:0825c24_17",
        "context_with_next_sentence": true
    },
    {
        "source_sentence": "菩薩有十種發心。",
        "from": "T11n0316_019:0825c25_4",
        "context_with_next_sentence": true
    },
    {
        "source_sentence": "何等為十？",
        "from": "T11n0316_019:0825c25_9",
        "context_with_next_sentence": true
    },
    {
        "source_sentence": "一者菩薩發如是心：",
        "from": "T11n0316_019:0825c25_18",
        "context_with_next_sentence": true
    },
    {
        "source_sentence": "『痛哉！",
        "from": "T11n0316_019:0825c26_1",
        "context_with_next_sentence": true
    },
    {
        "source_sentence": "世間一切眾生疾惱之身，四蛇奮毒牙相違害，積集諸苦生多過失，癰疽瘡癬、風癀痰癊，起眾疾狀眼等諸病，歷多艱苦極增違害，速疾破壞是不堅實，羸劣衰朽速趣命終，棄於林中無一可樂。",
        "from": "T11n0316_019:0826a01_7",
        "context_with_next_sentence": true
    },
    {
        "source_sentence": "我當令一切眾生厭此不堅實身，悕取堅固真實之身。",
        "from": "T11n0316_019:0826a02_12",
        "context_with_next_sentence": true
    },
    {
        "source_sentence": "』「舍利子！",
        "from": "T11n0316_019:0826a03_4",
        "context_with_next_sentence": true
    },
    {
        "source_sentence": "此是菩薩第一發心。",
        "from": "T11n0316_019:0826a03_13",
        "context_with_next_sentence": true
    },
    {
        "source_sentence": "由發心已，能於菩薩藏正法勤求修習，親近承事諸阿闍梨，隨諸所作，總略乃至給奉水瓶。",
        "from": "T11n0316_019:0826a05_13",
        "context_with_next_sentence": true
    },
    {
        "source_sentence": "」爾時世尊欲重明斯義說伽陀曰：",
        "from": "T11n0316_019:0826a06_13",
        "context_with_next_sentence": true
    },
    {
        "source_sentence": "「諸界如蛇毒猛惡，　　四種互相為依止，",
        "from": "T11n0316_019:0826a07_0",
        "context_with_next_sentence": true
    },
    {
        "source_sentence": "各各咸興恚害多，　　於身廣生大病惱。",
        "from": "T11n0316_019:0826a08_17",
        "context_with_next_sentence": true
    },
    {
        "source_sentence": "眼耳二處生諸病，　　鼻舌所生病亦然，",
        "from": "T11n0316_019:0826a09_0",
        "context_with_next_sentence": true
    },
    {
        "source_sentence": "唇齒生病苦復深，　　及餘疾患徧身起，",
        "from": "T11n0316_019:0826a10_0",
        "context_with_next_sentence": true
    },
    {
        "source_sentence": "癰疽初起生疼苦，　　瘡癬旋生痛劇增，",
        "from": "T11n0316_019:0826a11_0",
        "context_with_next_sentence": true
    },
    {
        "source_sentence": "餘諸疾患起多門，　　由此於身遍纏繞。",
        "from": "T11n0316_019:0826a12_17",
        "context_with_next_sentence": true
    },
    {
        "source_sentence": "此身既生諸病惱，　　積集諸苦在其身，",
        "from": "T11n0316_019:0826a13_0",
        "context_with_next_sentence": true
    },
    {
        "source_sentence": "無義無利損害多，　　速疾銷亡身謝滅，",
        "from": "T11n0316_019:0826a14_0",
        "context_with_next_sentence": true
    },
    {
        "source_sentence": "一棄林中何所有，　　無常迅速不堅牢。",
        "from": "T11n0316_019:0826a15_17",
        "context_with_next_sentence": true
    },
    {
        "source_sentence": "諦觀如是臭穢身，　　與諸病苦為依聚，",
        "from": "T11n0316_019:0826a16_0",
        "context_with_next_sentence": true
    },
    {
        "source_sentence": "應修賢善諸事業，　　當來回作佛身因。",
        "from": "T11n0316_019:0826a17_17",
        "context_with_next_sentence": true
    },
    {
        "source_sentence": "捐棄如是眾惡身，　　破毀衰殘而迅速，",
        "from": "T11n0316_019:0826a18_0",
        "context_with_next_sentence": true
    },
    {
        "source_sentence": "佛身成辦圓眾德，　　不可思議大法身。",
        "from": "T11n0316_019:0826a19_17",
        "context_with_next_sentence": true
    },
    {
        "source_sentence": "回觀如是眾苦身，　　諸漏遍增不可樂，",
        "from": "T11n0316_019:0826a20_0",
        "context_with_next_sentence": true
    },
    {
        "source_sentence": "當知別無諸漏法，　　即以此身為漏因。",
        "from": "T11n0316_019:0826a21_17",
        "context_with_next_sentence": true
    },
    {
        "source_sentence": "暫居炎熱欲清涼，　　或處凝寒思庇覆，",
        "from": "T11n0316_019:0826a22_0",
        "context_with_next_sentence": true
    },
    {
        "source_sentence": "痛哉此身何所樂？",
        "from": "T11n0316_019:0826a23_7",
        "context_with_next_sentence": true
    },
    {
        "source_sentence": "　　老死常縈損害多。",
        "from": "T11n0316_019:0826a23_17",
        "context_with_next_sentence": true
    },
    {
        "source_sentence": "厭寒怖熱惱其心，　　一切墮落皆破壞。",
        "from": "T11n0316_019:0826a24_17",
        "context_with_next_sentence": true
    },
    {
        "source_sentence": "智者應修士夫業，　　願得最上真實身，",
        "from": "T11n0316_019:0826a25_0",
        "context_with_next_sentence": true
    },
    {
        "source_sentence": "堪任親近阿闍梨，　　厭棄此身虛幻體。",
        "from": "T11n0316_019:0826a26_17",
        "context_with_next_sentence": true
    },
    {
        "source_sentence": "「舍利子！",
        "from": "T11n0316_019:0826a27_4",
        "context_with_next_sentence": true
    },
    {
        "source_sentence": "此是菩薩第一發心。",
        "from": "T11n0316_019:0826a27_13",
        "context_with_next_sentence": true
    },
    {
        "source_sentence": "「復次舍利子！",
        "from": "T11n0316_019:0826a28_6",
        "context_with_next_sentence": true
    },
    {
        "source_sentence": "二者菩薩發如是心：",
        "from": "T11n0316_019:0826a28_15",
        "context_with_next_sentence": true
    },
    {
        "source_sentence": "『痛哉！",
        "from": "T11n0316_019:0826a28_19",
        "context_with_next_sentence": true
    },
    {
        "source_sentence": "世間一切眾生不堅實身，斷滅摧毀破壞離散。",
        "from": "T11n0316_019:0826a29_17",
        "context_with_next_sentence": true
    },
    {
        "source_sentence": "』舍利子！",
        "from": "T11n0316_019:0826b01_2",
        "context_with_next_sentence": true
    },
    {
        "source_sentence": "譬如世間工巧窯師，造諸瓶器隨量大小，雖有所成即歸破壞。",
        "from": "T11n0316_019:0826b02_10",
        "context_with_next_sentence": true
    },
    {
        "source_sentence": "世間眾生虛幻所成不堅實身，亦復如是。",
        "from": "T11n0316_019:0826b03_9",
        "context_with_next_sentence": true
    },
    {
        "source_sentence": "又如大樹，枝葉扶踈花果茂盛，雖可愛樂即歸墮落。",
        "from": "T11n0316_019:0826b04_12",
        "context_with_next_sentence": true
    },
    {
        "source_sentence": "世間眾生不堅實身，如成熟果亦復如是。",
        "from": "T11n0316_019:0826b05_11",
        "context_with_next_sentence": true
    },
    {
        "source_sentence": "又如清夜露滴草頭，日光照觸旋有即無。",
        "from": "T11n0316_019:0826b06_10",
        "context_with_next_sentence": true
    },
    {
        "source_sentence": "世間眾生不堅實身，不久暫停亦復如是。",
        "from": "T11n0316_019:0826b07_8",
        "context_with_next_sentence": true
    },
    {
        "source_sentence": "又如世間大海江河流注不斷，水中聚沫旋有即無。",
        "from": "T11n0316_019:0826b08_12",
        "context_with_next_sentence": true
    },
    {
        "source_sentence": "世間眾生身如聚沫不可撮摩亦復如是。",
        "from": "T11n0316_019:0826b09_10",
        "context_with_next_sentence": true
    },
    {
        "source_sentence": "又如天雨水滴成泡，旋滅旋生不能暫住。",
        "from": "T11n0316_019:0826b10_10",
        "context_with_next_sentence": true
    },
    {
        "source_sentence": "世間眾生不堅實身，自性劣弱亦復如是。",
        "from": "T11n0316_019:0826b11_8",
        "context_with_next_sentence": true
    },
    {
        "source_sentence": "舍利子！",
        "from": "T11n0316_019:0826b11_12",
        "context_with_next_sentence": true
    },
    {
        "source_sentence": "菩薩欲令眾生厭棄如是不堅實身，悕取堅固真實之身。",
        "from": "T11n0316_019:0826b12_17",
        "context_with_next_sentence": true
    },
    {
        "source_sentence": "此是菩薩第二發心。",
        "from": "T11n0316_019:0826b13_7",
        "context_with_next_sentence": true
    },
    {
        "source_sentence": "」爾時世尊欲重明斯義說伽陀曰：",
        "from": "T11n0316_019:0826b14_13",
        "context_with_next_sentence": true
    },
    {
        "source_sentence": "「如世巧匠造瓶盆，　　杖輪埿等共成器，",
        "from": "T11n0316_019:0826b15_0",
        "context_with_next_sentence": true
    },
    {
        "source_sentence": "一切同歸破壞門，　　眾生壽命亦如是。",
        "from": "T11n0316_019:0826b16_17",
        "context_with_next_sentence": true
    },
    {
        "source_sentence": "又如大樹盤根廣，　　枝葉扶踈花果繁，",
        "from": "T11n0316_019:0826b17_0",
        "context_with_next_sentence": true
    },
    {
        "source_sentence": "一切同歸墮落門，　　眾生壽命亦如是。",
        "from": "T11n0316_019:0826b18_17",
        "context_with_next_sentence": true
    },
    {
        "source_sentence": "又如草端承露水，　　日光照灼倏然無，",
        "from": "T11n0316_019:0826b19_0",
        "context_with_next_sentence": true
    },
    {
        "source_sentence": "眼境不停須臾間，　　眾生壽命亦如是。",
        "from": "T11n0316_019:0826b20_17",
        "context_with_next_sentence": true
    },
    {
        "source_sentence": "又如大海江河水，　　水中聚沫劣無堅，",
        "from": "T11n0316_019:0826b21_0",
        "context_with_next_sentence": true
    },
    {
        "source_sentence": "眾生虛幻羸弱身，　　等彼聚沫皆無實。",
        "from": "T11n0316_019:0826b22_17",
        "context_with_next_sentence": true
    },
    {
        "source_sentence": "又如天雨廣流注，　　水中旋復起浮泡，",
        "from": "T11n0316_019:0826b23_0",
        "context_with_next_sentence": true
    },
    {
        "source_sentence": "剎那觀境即空無，　　不堅實身亦如是。",
        "from": "T11n0316_019:0826b24_17",
        "context_with_next_sentence": true
    },
    {
        "source_sentence": "不堅實身生實想，　　實中還起不實心，",
        "from": "T11n0316_019:0826b25_0",
        "context_with_next_sentence": true
    },
    {
        "source_sentence": "彼人不入真實門，　　此邪思惟妄境界。",
        "from": "T11n0316_019:0826b26_17",
        "context_with_next_sentence": true
    },
    {
        "source_sentence": "實中若作真實想，　　不實當生不實心，",
        "from": "T11n0316_019:0826b27_0",
        "context_with_next_sentence": true
    },
    {
        "source_sentence": "彼人得入真實門，　　此正思惟真境界。",
        "from": "T11n0316_019:0826b28_17",
        "context_with_next_sentence": true
    },
    {
        "source_sentence": "若起真實心想已，　　承事師尊奉水鉼，",
        "from": "T11n0316_019:0826b29_0",
        "context_with_next_sentence": true
    },
    {
        "source_sentence": "回此虛幻不實身，　　當得堅固真實體。",
        "from": "T11n0316_019:0826c01_17",
        "context_with_next_sentence": true
    },
    {
        "source_sentence": "「舍利子！",
        "from": "T11n0316_019:0826c02_4",
        "context_with_next_sentence": true
    },
    {
        "source_sentence": "此是菩薩第二發心。",
        "from": "T11n0316_019:0826c02_13",
        "context_with_next_sentence": true
    },
    {
        "source_sentence": "「復次舍利子！",
        "from": "T11n0316_019:0826c03_6",
        "context_with_next_sentence": true
    },
    {
        "source_sentence": "三者菩薩發如是心：",
        "from": "T11n0316_019:0826c03_15",
        "context_with_next_sentence": true
    },
    {
        "source_sentence": "『痛哉！",
        "from": "T11n0316_019:0826c03_19",
        "context_with_next_sentence": true
    },
    {
        "source_sentence": "世間一切眾生不能如是思念：",
        "from": "T11n0316_019:0826c04_10",
        "context_with_next_sentence": true
    },
    {
        "source_sentence": "「我於生死長夜之中，遠離善知識、親近惡知識，發起懈怠下劣精進，邪見所覆癡冥疲乏，無施無愛無諸善作，唯造惡業果報成熟，感諸不善當得身相，貪愛增劇羸瘦憔悴。",
        "from": "T11n0316_019:0826c08_8",
        "context_with_next_sentence": true
    },
    {
        "source_sentence": "或生餓鬼趣中，不能活命以火為食，經多百歲多千歲多百千歲不聞水聲，何況得飲。",
        "from": "T11n0316_019:0826c10_8",
        "context_with_next_sentence": true
    },
    {
        "source_sentence": "」我今回發是心，願當親近習行善法、近善知識，由如是故當得人身，善能活命行諸布施，乃至損棄軀命親近承事諸阿闍梨，於菩薩藏正法勤求修習隨諸所作，總略乃至給奉水瓶。",
        "from": "T11n0316_019:0826c14_11",
        "context_with_next_sentence": true
    },
    {
        "source_sentence": "』此是菩薩第三發心。",
        "from": "T11n0316_019:0826c15_1",
        "context_with_next_sentence": true
    },
    {
        "source_sentence": "」爾時世尊欲重明斯義說伽陀曰：",
        "from": "T11n0316_019:0826c16_13",
        "context_with_next_sentence": true
    },
    {
        "source_sentence": "「世間所有善知識，　　應當往彼常親近，",
        "from": "T11n0316_019:0826c17_0",
        "context_with_next_sentence": true
    },
    {
        "source_sentence": "不能數數近善因，　　由是不生諸善行。",
        "from": "T11n0316_019:0826c18_17",
        "context_with_next_sentence": true
    },
    {
        "source_sentence": "以其親近惡友故，　　即常遠離賢善人，",
        "from": "T11n0316_019:0826c19_0",
        "context_with_next_sentence": true
    },
    {
        "source_sentence": "懈怠下劣精進心，　　慳疾諂誑生過失。",
        "from": "T11n0316_019:0826c20_17",
        "context_with_next_sentence": true
    },
    {
        "source_sentence": "不行布施無愛樂，　　一切善法不能行，",
        "from": "T11n0316_019:0826c21_0",
        "context_with_next_sentence": true
    },
    {
        "source_sentence": "果熟當招瘦弱身。",
        "from": "T11n0316_019:0826c22_7",
        "context_with_next_sentence": true
    },
    {
        "source_sentence": "長夜眠伏於生死，　　蘊報癡冥怖畏多，",
        "from": "T11n0316_019:0826c23_0",
        "context_with_next_sentence": true
    },
    {
        "source_sentence": "飲食俱無饑渴增，　　備受廣多諸苦惱，",
        "from": "T11n0316_019:0826c24_0",
        "context_with_next_sentence": true
    },
    {
        "source_sentence": "經歷多百千歲中，　　渴苦不聞水之聲，",
        "from": "T11n0316_019:0826c25_0",
        "context_with_next_sentence": true
    },
    {
        "source_sentence": "布施善道不復觀，　　不得世間諸善相。",
        "from": "T11n0316_019:0826c26_17",
        "context_with_next_sentence": true
    },
    {
        "source_sentence": "我今回發如是心，　　世間人身極難得，",
        "from": "T11n0316_019:0826c27_0",
        "context_with_next_sentence": true
    },
    {
        "source_sentence": "誓願親近阿闍梨，　　速獲圓滿諸善行。",
        "from": "T11n0316_019:0826c28_17",
        "context_with_next_sentence": true
    },
    {
        "source_sentence": "常當遠離惡知識，　　常得親近賢善人，",
        "from": "T11n0316_019:0826c29_0",
        "context_with_next_sentence": true
    },
    {
        "source_sentence": "捐棄身命不為難，　　願作菩提勝根本。",
        "from": "T11n0316_019:0827a01_17",
        "context_with_next_sentence": true
    },
    {
        "source_sentence": "於阿闍梨起尊重，　　恭信發生清淨心，",
        "from": "T11n0316_019:0827a02_0",
        "context_with_next_sentence": true
    },
    {
        "source_sentence": "頂奉承事我所行，　　願作菩提勝根本。",
        "from": "T11n0316_019:0827a03_17",
        "context_with_next_sentence": true
    },
    {
        "source_sentence": "「舍利子！",
        "from": "T11n0316_019:0827a04_4",
        "context_with_next_sentence": true
    },
    {
        "source_sentence": "此是菩薩第三發心。",
        "from": "T11n0316_019:0827a04_13",
        "context_with_next_sentence": true
    },
    {
        "source_sentence": "「復次舍利子！",
        "from": "T11n0316_019:0827a05_6",
        "context_with_next_sentence": true
    },
    {
        "source_sentence": "四者菩薩發如是心：",
        "from": "T11n0316_019:0827a05_15",
        "context_with_next_sentence": true
    },
    {
        "source_sentence": "『世間眾生應如是念：",
        "from": "T11n0316_019:0827a06_4",
        "context_with_next_sentence": true
    },
    {
        "source_sentence": "「我於長夜中，遠離善知識、親近惡知識，發起懈怠下劣精進，癡冥疲乏、無忍無愛、無諸善相，心困身倦如被打擊，眾苦逼迫嬈亂眾生。",
        "from": "T11n0316_019:0827a09_4",
        "context_with_next_sentence": true
    },
    {
        "source_sentence": "若無彼緣寧招罪至？",
        "from": "T11n0316_019:0827a09_13",
        "context_with_next_sentence": true
    },
    {
        "source_sentence": "由是廣造諸不善業，以其不善之業果報成熟，當墮牛畜駝驢趣中，不能活命。",
        "from": "T11n0316_019:0827a11_9",
        "context_with_next_sentence": true
    },
    {
        "source_sentence": "於彼趣中以草為食，咀嚼䶩齧捶打怖畏負重困苦，遠離一切施等善相。",
        "from": "T11n0316_019:0827a13_2",
        "context_with_next_sentence": true
    },
    {
        "source_sentence": "」我今回發是心，親近善友當得人身，不惜軀命廣行布施，作諸善業，親近承事諸阿闍梨，於菩薩藏正法，勤求修習隨諸所作，總略乃至給奉水瓶。",
        "from": "T11n0316_019:0827a16_8",
        "context_with_next_sentence": true
    },
    {
        "source_sentence": "』此是菩薩第四發心。",
        "from": "T11n0316_019:0827a16_18",
        "context_with_next_sentence": true
    },
    {
        "source_sentence": "」爾時世尊欲重明斯義說伽陀曰：",
        "from": "T11n0316_019:0827a17_13",
        "context_with_next_sentence": true
    },
    {
        "source_sentence": "「眾生長夜居險惡，　　於諸聖道不了知，",
        "from": "T11n0316_019:0827a18_0",
        "context_with_next_sentence": true
    },
    {
        "source_sentence": "駝驢畜類趣中生，　　備受廣多諸苦惱。",
        "from": "T11n0316_019:0827a19_17",
        "context_with_next_sentence": true
    },
    {
        "source_sentence": "當來若得人身相，　　廣作賢善諸事業，",
        "from": "T11n0316_019:0827a20_0",
        "context_with_next_sentence": true
    },
    {
        "source_sentence": "趣向菩提正道門，　　此是智者之勝相。",
        "from": "T11n0316_019:0827a21_17",
        "context_with_next_sentence": true
    },
    {
        "source_sentence": "我當發起尊重彼，　　已能善住佛法者，",
        "from": "T11n0316_019:0827a22_0",
        "context_with_next_sentence": true
    },
    {
        "source_sentence": "奉阿闍梨教誨言，　　願作菩提勝根本。",
        "from": "T11n0316_019:0827a23_17",
        "context_with_next_sentence": true
    },
    {
        "source_sentence": "過去不思議劫中，　　於生死輪循環轉，",
        "from": "T11n0316_019:0827a24_0",
        "context_with_next_sentence": true
    },
    {
        "source_sentence": "遍歷無義無利門，　　不能修作布施行。",
        "from": "T11n0316_019:0827a25_17",
        "context_with_next_sentence": true
    },
    {
        "source_sentence": "處世不能自活命，　　懈墮遠離善知識，",
        "from": "T11n0316_019:0827a26_0",
        "context_with_next_sentence": true
    },
    {
        "source_sentence": "常隨惡友教誨言，　　隨轉還歸惡趣地。",
        "from": "T11n0316_019:0827a27_17",
        "context_with_next_sentence": true
    },
    {
        "source_sentence": "相續駝驢中杻械，　　繫縛拘縶捶打身，",
        "from": "T11n0316_019:0827a28_0",
        "context_with_next_sentence": true
    },
    {
        "source_sentence": "遠離善友果報成，　　牛畜趣中業不壞。",
        "from": "T11n0316_019:0827a29_17",
        "context_with_next_sentence": true
    },
    {
        "source_sentence": "駝驢趣類受生已，　　連環執縛苦惡深，",
        "from": "T11n0316_019:0827b01_0",
        "context_with_next_sentence": true
    },
    {
        "source_sentence": "杖木鞭笞負重多，　　善友爾時難親近。",
        "from": "T11n0316_019:0827b02_17",
        "context_with_next_sentence": true
    },
    {
        "source_sentence": "人身最極為難得，　　善友親近亦復難，",
        "from": "T11n0316_019:0827b03_0",
        "context_with_next_sentence": true
    },
    {
        "source_sentence": "剎那親近善功成，　　歷久能扳諸艱苦。",
        "from": "T11n0316_019:0827b04_17",
        "context_with_next_sentence": true
    },
    {
        "source_sentence": "若能善修身語業，　　精進遠離諸過失，",
        "from": "T11n0316_019:0827b05_0",
        "context_with_next_sentence": true
    },
    {
        "source_sentence": "心安命活眾所行，　　我乃親近善知識。",
        "from": "T11n0316_019:0827b06_17",
        "context_with_next_sentence": true
    },
    {
        "source_sentence": "奉阿闍梨無諂曲，　　從是我發菩提心，",
        "from": "T11n0316_019:0827b07_0",
        "context_with_next_sentence": true
    },
    {
        "source_sentence": "菩提聖道廣宣揚，　　遵仰師尊常愛重。",
        "from": "T11n0316_019:0827b08_17",
        "context_with_next_sentence": true
    },
    {
        "source_sentence": "塗香種種妙香等，　　眾妙衣服及末香，",
        "from": "T11n0316_019:0827b09_0",
        "context_with_next_sentence": true
    },
    {
        "source_sentence": "異品莊嚴寶花鬘，　　二足聖尊伸供養。",
        "from": "T11n0316_019:0827b10_17",
        "context_with_next_sentence": true
    },
    {
        "source_sentence": "十方現住一切佛，　　開示勝義利眾生，",
        "from": "T11n0316_019:0827b11_0",
        "context_with_next_sentence": true
    },
    {
        "source_sentence": "普放金色大光明，　　無邊色相為供養。",
        "from": "T11n0316_019:0827b12_17",
        "context_with_next_sentence": true
    },
    {
        "source_sentence": "如佛所放妙光已，　　廣供人中調御尊，",
        "from": "T11n0316_019:0827b13_0",
        "context_with_next_sentence": true
    },
    {
        "source_sentence": "菩提正道清淨因，　　詣菩提場願證果。",
        "from": "T11n0316_019:0827b14_17",
        "context_with_next_sentence": true
    },
    {
        "source_sentence": "「舍利子！",
        "from": "T11n0316_019:0827b15_4",
        "context_with_next_sentence": true
    },
    {
        "source_sentence": "此是菩薩第四發心。",
        "from": "T11n0316_019:0827b15_13",
        "context_with_next_sentence": true
    },
    {
        "source_sentence": "「復次舍利子！",
        "from": "T11n0316_019:0827b16_6",
        "context_with_next_sentence": true
    },
    {
        "source_sentence": "五者菩薩發如是心：",
        "from": "T11n0316_019:0827b16_15",
        "context_with_next_sentence": true
    },
    {
        "source_sentence": "『世間眾生應如是念：",
        "from": "T11n0316_019:0827b17_4",
        "context_with_next_sentence": true
    },
    {
        "source_sentence": "「我於長夜中，遠離善知識、親近惡知識，發起懈怠下劣精進，癡冥疲乏、無忍無愛、無諸善相，都無所念。",
        "from": "T11n0316_019:0827b19_11",
        "context_with_next_sentence": true
    },
    {
        "source_sentence": "痛哉世間一切眾生不能思念，一切物命同一身肉，若存若壞其肉無異。",
        "from": "T11n0316_019:0827b21_3",
        "context_with_next_sentence": true
    },
    {
        "source_sentence": "食噉之者謂之無罪亦無罪相，謂之無福亦無福相，乃至海岸邊極遼敻之方，諸有眾生其見無異，無罪無福。",
        "from": "T11n0316_019:0827b23_12",
        "context_with_next_sentence": true
    },
    {
        "source_sentence": "由此緣故，若罪若福不能了知。",
        "from": "T11n0316_019:0827b24_6",
        "context_with_next_sentence": true
    },
    {
        "source_sentence": "以不知故，近惡見者增長癡暗，不知善道唯造罪業。",
        "from": "T11n0316_019:0827b25_10",
        "context_with_next_sentence": true
    },
    {
        "source_sentence": "以其廣造不善業故，果報成熟得下劣身相，乃至墮在地獄趣中受地獄苦，吞熱鐵丸、考掠捶打、杻縛懸吊，將趣死邊業還令活。",
        "from": "T11n0316_019:0827b28_8",
        "context_with_next_sentence": true
    },
    {
        "source_sentence": "經多千歲不聞樂聲，何況樂觸。",
        "from": "T11n0316_019:0827b29_3",
        "context_with_next_sentence": true
    },
    {
        "source_sentence": "斯由不知罪福不造施因，智者應念。",
        "from": "T11n0316_019:0827b29_19",
        "context_with_next_sentence": true
    },
    {
        "source_sentence": "」我今回發是心，親近善友，當得人身，不惜軀命，廣行布施作諸善業，親近承事諸阿闍梨，於菩薩藏正法，勤求修習隨諸所作，總略乃至給奉水瓶。",
        "from": "T11n0316_019:0827c04_7",
        "context_with_next_sentence": true
    },
    {
        "source_sentence": "』此是菩薩第五發心。",
        "from": "T11n0316_019:0827c04_17",
        "context_with_next_sentence": true
    },
    {
        "source_sentence": "」爾時世尊欲重明斯義說伽陀曰：",
        "from": "T11n0316_019:0827c05_13",
        "context_with_next_sentence": true
    },
    {
        "source_sentence": "「為由親近諸惡友，　　惡心欺誑於他人，",
        "from": "T11n0316_019:0827c06_0",
        "context_with_next_sentence": true
    },
    {
        "source_sentence": "罪業邪見為所依，　　故我廣興於罪業。",
        "from": "T11n0316_019:0827c07_17",
        "context_with_next_sentence": true
    },
    {
        "source_sentence": "邊極遼敻眾生類，　　恣噉飲食無足心，",
        "from": "T11n0316_019:0827c08_0",
        "context_with_next_sentence": true
    },
    {
        "source_sentence": "皆謂罪福悉無因，　　亦無苦楚諸報應。",
        "from": "T11n0316_019:0827c09_17",
        "context_with_next_sentence": true
    },
    {
        "source_sentence": "此等如是罪業見，　　數數親近於惡友，",
        "from": "T11n0316_019:0827c10_0",
        "context_with_next_sentence": true
    },
    {
        "source_sentence": "一向艱惡罪殃深，　　由斯速墮於地獄。",
        "from": "T11n0316_019:0827c11_17",
        "context_with_next_sentence": true
    },
    {
        "source_sentence": "縱得人身經千轉，　　旋墮三種惡趣中，",
        "from": "T11n0316_019:0827c12_0",
        "context_with_next_sentence": true
    },
    {
        "source_sentence": "不見正等正覺尊，　　出現世間堪歸向，",
        "from": "T11n0316_019:0827c13_0",
        "context_with_next_sentence": true
    },
    {
        "source_sentence": "所有世間善知識，　　極善名稱悉不聞。",
        "from": "T11n0316_019:0827c14_17",
        "context_with_next_sentence": true
    },
    {
        "source_sentence": "我若當來得人身，　　廣修賢善諸事業，",
        "from": "T11n0316_019:0827c15_0",
        "context_with_next_sentence": true
    },
    {
        "source_sentence": "世間人身最難得，　　眾生壽命亦復難。",
        "from": "T11n0316_019:0827c16_17",
        "context_with_next_sentence": true
    },
    {
        "source_sentence": "如來正法極難聞，　　諸佛出世實難值，",
        "from": "T11n0316_019:0827c17_0",
        "context_with_next_sentence": true
    },
    {
        "source_sentence": "縱得人身斯難者，　　速得聖道轉復難。",
        "from": "T11n0316_019:0827c18_17",
        "context_with_next_sentence": true
    },
    {
        "source_sentence": "我若值佛出興時，　　遵一切智清淨教，",
        "from": "T11n0316_019:0827c19_0",
        "context_with_next_sentence": true
    },
    {
        "source_sentence": "所有身語意三業，　　發起一切諸過罪，",
        "from": "T11n0316_019:0827c20_0",
        "context_with_next_sentence": true
    },
    {
        "source_sentence": "於不究竟苦果中，　　誓願不復還修作，",
        "from": "T11n0316_019:0827c21_0",
        "context_with_next_sentence": true
    },
    {
        "source_sentence": "若復內心清淨故，　　罪業因果亦復然。",
        "from": "T11n0316_019:0827c22_17",
        "context_with_next_sentence": true
    },
    {
        "source_sentence": "於不究竟苦果中，　　如彼內心皆清淨，",
        "from": "T11n0316_019:0827c23_0",
        "context_with_next_sentence": true
    },
    {
        "source_sentence": "所有極善身語意，　　世間無智誠難作，",
        "from": "T11n0316_019:0827c24_0",
        "context_with_next_sentence": true
    },
    {
        "source_sentence": "唯除親近阿闍梨，　　願作菩提勝根本。",
        "from": "T11n0316_019:0827c25_17",
        "context_with_next_sentence": true
    },
    {
        "source_sentence": "當知正道名聖道，　　如其意樂善宣說，",
        "from": "T11n0316_019:0827c26_0",
        "context_with_next_sentence": true
    },
    {
        "source_sentence": "當入無誑精進門，　　作佛菩提勝根本。",
        "from": "T11n0316_019:0827c27_17",
        "context_with_next_sentence": true
    },
    {
        "source_sentence": "菩薩如是發心已，　　頂重師尊給水瓶，",
        "from": "T11n0316_019:0827c28_0",
        "context_with_next_sentence": true
    },
    {
        "source_sentence": "智慧方便悉圓成，　　是為菩薩廣大行。",
        "from": "T11n0316_019:0827c29_17",
        "context_with_next_sentence": true
    },
    {
        "source_sentence": "「舍利子！",
        "from": "T11n0316_019:0828a01_4",
        "context_with_next_sentence": true
    },
    {
        "source_sentence": "此是菩薩第五發心。",
        "from": "T11n0316_019:0828a01_13",
        "context_with_next_sentence": true
    },
    {
        "source_sentence": "「復次舍利子！",
        "from": "T11n0316_019:0828a02_6",
        "context_with_next_sentence": true
    },
    {
        "source_sentence": "六者菩薩發如是心：",
        "from": "T11n0316_019:0828a02_15",
        "context_with_next_sentence": true
    },
    {
        "source_sentence": "『世間眾生應如是念：",
        "from": "T11n0316_019:0828a03_4",
        "context_with_next_sentence": true
    },
    {
        "source_sentence": "「我於長夜中，遠離善知識、親近惡知識，無善樂欲，於師尊智者不能謙下恭信、百種稱讚、親近禮奉、誠諦合掌、作諸善業，但以慢心增長造多不善。",
        "from": "T11n0316_019:0828a06_9",
        "context_with_next_sentence": true
    },
    {
        "source_sentence": "由其所作不善業因果報成熟，縱得人身，羸瘦憔悴不能活命，不能行施。",
        "from": "T11n0316_019:0828a08_3",
        "context_with_next_sentence": true
    },
    {
        "source_sentence": "雖生人中其性慳悋加復貧困，或作奴僕為他所使他所繫屬，如耽欲飛禽於空中行，隨所住處驚怖艱險。",
        "from": "T11n0316_019:0828a10_11",
        "context_with_next_sentence": true
    },
    {
        "source_sentence": "邪見眾生亦復如是，破毀淨戒而常習行三不善根，在四趣中，五蓋所覆，常行六種不能尊重師長之法，於其七種善妙正法不能遵奉，起八邪法入邪定聚，於九惱處常起惱害，常行十種不善業道。",
        "from": "T11n0316_019:0828a15_1",
        "context_with_next_sentence": true
    },
    {
        "source_sentence": "於非道中堅猛而入，向地獄門背生天道，遠善知識近惡知識，順魔意樂捨離善法行不善法，打擊怖畏艱苦隨生，施作種種不饒益事。",
        "from": "T11n0316_019:0828a18_2",
        "context_with_next_sentence": true
    },
    {
        "source_sentence": "以是緣故不能愛樂行布施等。",
        "from": "T11n0316_019:0828a18_15",
        "context_with_next_sentence": true
    },
    {
        "source_sentence": "」我今回發是心，親近善友，當得人身，不惜軀命廣行布施作諸善業，於菩薩藏正法，勤求修習隨諸所作，總略乃至給奉水瓶。",
        "from": "T11n0316_019:0828a21_12",
        "context_with_next_sentence": true
    },
    {
        "source_sentence": "』此是菩薩第六發心。",
        "from": "T11n0316_019:0828a22_2",
        "context_with_next_sentence": true
    },
    {
        "source_sentence": "」爾時世尊欲重明斯義說伽陀曰：",
        "from": "T11n0316_019:0828a23_13",
        "context_with_next_sentence": true
    },
    {
        "source_sentence": "「近惡友故增憍慢，　　親近還經多劫海，",
        "from": "T11n0316_019:0828a24_0",
        "context_with_next_sentence": true
    },
    {
        "source_sentence": "人中若受奴僕身，　　長夜輪回於三有。",
        "from": "T11n0316_019:0828a25_17",
        "context_with_next_sentence": true
    },
    {
        "source_sentence": "難得人身歷艱苦，　　最上身相極難得，",
        "from": "T11n0316_019:0828a26_0",
        "context_with_next_sentence": true
    },
    {
        "source_sentence": "善妙色相亦復難，　　諸佛出世極難值。",
        "from": "T11n0316_019:0828a27_17",
        "context_with_next_sentence": true
    },
    {
        "source_sentence": "我當親近賢善友，　　顯示菩薩正行道，",
        "from": "T11n0316_019:0828a28_0",
        "context_with_next_sentence": true
    },
    {
        "source_sentence": "菩提心寶廣大增，　　多俱胝劫願獲得。",
        "from": "T11n0316_019:0828a29_17",
        "context_with_next_sentence": true
    },
    {
        "source_sentence": "身不堅牢如泡沫，　　復如幻化歌戲等，",
        "from": "T11n0316_019:0828b01_0",
        "context_with_next_sentence": true
    },
    {
        "source_sentence": "如其所見在夢中，　　覺了無實悉虛假。",
        "from": "T11n0316_019:0828b02_17",
        "context_with_next_sentence": true
    },
    {
        "source_sentence": "壽數將盡命促少，　　猶如雲電不久停，",
        "from": "T11n0316_019:0828b03_0",
        "context_with_next_sentence": true
    },
    {
        "source_sentence": "剎那命盡轉蘊時，　　捨不實身求實體。",
        "from": "T11n0316_019:0828b04_17",
        "context_with_next_sentence": true
    },
    {
        "source_sentence": "時分轉易迅速住，　　當須摧墮憍慢山，",
        "from": "T11n0316_019:0828b05_0",
        "context_with_next_sentence": true
    },
    {
        "source_sentence": "虛假和合三世中，　　漂流不思議劫海。",
        "from": "T11n0316_019:0828b06_17",
        "context_with_next_sentence": true
    },
    {
        "source_sentence": "棄捨於身離諸愛，　　於其壽命亦無惜，",
        "from": "T11n0316_019:0828b07_0",
        "context_with_next_sentence": true
    },
    {
        "source_sentence": "蠲除憍倨我慢心，　　頂重師尊常承事。",
        "from": "T11n0316_019:0828b08_17",
        "context_with_next_sentence": true
    },
    {
        "source_sentence": "世間師尊極勝上，　　如其父母等無差，",
        "from": "T11n0316_019:0828b09_0",
        "context_with_next_sentence": true
    },
    {
        "source_sentence": "息除憍倨我慢心，　　尊重精勤奉諸作。",
        "from": "T11n0316_019:0828b10_17",
        "context_with_next_sentence": true
    },
    {
        "source_sentence": "菩薩無上菩提分，　　菩薩勝行同分者，",
        "from": "T11n0316_019:0828b11_0",
        "context_with_next_sentence": true
    },
    {
        "source_sentence": "愛樂尊重堅固心，　　願諸所作皆勤勇。",
        "from": "T11n0316_019:0828b12_17",
        "context_with_next_sentence": true
    },
    {
        "source_sentence": "慢愛行時慢增長，　　除斷慢法不能知，",
        "from": "T11n0316_019:0828b13_0",
        "context_with_next_sentence": true
    },
    {
        "source_sentence": "由智金剛碎無餘，　　大憍慢山皆摧墮。",
        "from": "T11n0316_019:0828b14_17",
        "context_with_next_sentence": true
    },
    {
        "source_sentence": "令他修勝菩提行，　　最勝安處菩提場，",
        "from": "T11n0316_019:0828b15_0",
        "context_with_next_sentence": true
    },
    {
        "source_sentence": "正法摧伏諸魔軍，　　救度四生煩惱眾。",
        "from": "T11n0316_019:0828b16_17",
        "context_with_next_sentence": true
    },
    {
        "source_sentence": "十方一切病苦者，　　不能自厭不淨身，",
        "from": "T11n0316_019:0828b17_0",
        "context_with_next_sentence": true
    },
    {
        "source_sentence": "我當發起慈悲心，　　願作三世所歸趣。",
        "from": "T11n0316_019:0828b18_17",
        "context_with_next_sentence": true
    },
    {
        "source_sentence": "廣行布施波羅蜜，　　復能學佛戒功德，",
        "from": "T11n0316_019:0828b19_0",
        "context_with_next_sentence": true
    },
    {
        "source_sentence": "諦觀忍辱行周圓，　　我發精進最上道。",
        "from": "T11n0316_019:0828b20_17",
        "context_with_next_sentence": true
    },
    {
        "source_sentence": "圓具禪定波羅蜜，　　隨心所起善安住，",
        "from": "T11n0316_019:0828b21_0",
        "context_with_next_sentence": true
    },
    {
        "source_sentence": "勝慧方便亦復然，　　願奉師尊修施行。",
        "from": "T11n0316_019:0828b22_17",
        "context_with_next_sentence": true
    },
    {
        "source_sentence": "增長此諸福威力，　　不可思議智慧善，",
        "from": "T11n0316_019:0828b23_0",
        "context_with_next_sentence": true
    },
    {
        "source_sentence": "自他意樂悉尊高，　　修學圓成真法器。",
        "from": "T11n0316_019:0828b24_17",
        "context_with_next_sentence": true
    },
    {
        "source_sentence": "「舍利子！",
        "from": "T11n0316_019:0828b25_4",
        "context_with_next_sentence": true
    },
    {
        "source_sentence": "此是菩薩第六發心。",
        "from": "T11n0316_019:0828b25_13",
        "context_with_next_sentence": true
    },
    {
        "source_sentence": "佛說大乘菩薩藏正法經卷第十九",
        "from": "T11n0316_019:0828b26_100",
        "context_with_next_sentence": false
    }
]