[
    {
        "source_sentence": "佛說老女人經",
        "from": "T14n0559_001:0911c22_0",
        "context_with_next_sentence": true
    },
    {
        "source_sentence": "吳月氏優婆塞支謙譯",
        "from": "T14n0559_001:0911c24_0",
        "context_with_next_sentence": true
    },
    {
        "source_sentence": "聞如是：一時，佛在墮舍羅，所止處名樂音。",
        "from": "T14n0559_001:0911c25_0",
        "context_with_next_sentence": true
    },
    {
        "source_sentence": "時有八百比丘、菩薩萬人俱。",
        "from": "T14n0559_001:0911c26_12",
        "context_with_next_sentence": true
    },
    {
        "source_sentence": "時有貧窮老女人來到佛所，以頭面著地，為佛作禮，白佛言：",
        "from": "T14n0559_001:0911c27_20",
        "context_with_next_sentence": true
    },
    {
        "source_sentence": "「願欲有所問。",
        "from": "T14n0559_001:0911c28_6",
        "context_with_next_sentence": true
    },
    {
        "source_sentence": "」佛言：",
        "from": "T14n0559_001:0911c28_10",
        "context_with_next_sentence": true
    },
    {
        "source_sentence": "「善哉！",
        "from": "T14n0559_001:0911c28_14",
        "context_with_next_sentence": true
    },
    {
        "source_sentence": "當問。",
        "from": "T14n0559_001:0911c28_17",
        "context_with_next_sentence": true
    },
    {
        "source_sentence": "」老女人言：",
        "from": "T14n0559_001:0911c28_23",
        "context_with_next_sentence": true
    },
    {
        "source_sentence": "「生從何所來，去至何所？",
        "from": "T14n0559_001:0911c29_11",
        "context_with_next_sentence": true
    },
    {
        "source_sentence": "老從何所來，去至何所？",
        "from": "T14n0559_001:0912a01_1",
        "context_with_next_sentence": true
    },
    {
        "source_sentence": "病從何所來，去至何所？",
        "from": "T14n0559_001:0912a01_12",
        "context_with_next_sentence": true
    },
    {
        "source_sentence": "死從何所來，去至何所？",
        "from": "T14n0559_001:0912a02_2",
        "context_with_next_sentence": true
    },
    {
        "source_sentence": "色、痛痒、思想、生死、識從何所來，去至何所？",
        "from": "T14n0559_001:0912a03_1",
        "context_with_next_sentence": true
    },
    {
        "source_sentence": "眼、耳、鼻、口、身、心從何所來，去至何所？",
        "from": "T14n0559_001:0912a03_22",
        "context_with_next_sentence": true
    },
    {
        "source_sentence": "地、水、火、風、空從何所來，去至何所？",
        "from": "T14n0559_001:0912a04_16",
        "context_with_next_sentence": true
    },
    {
        "source_sentence": "」佛言：",
        "from": "T14n0559_001:0912a04_20",
        "context_with_next_sentence": true
    },
    {
        "source_sentence": "「善哉！",
        "from": "T14n0559_001:0912a04_24",
        "context_with_next_sentence": true
    },
    {
        "source_sentence": "問是大快。",
        "from": "T14n0559_001:0912a05_4",
        "context_with_next_sentence": true
    },
    {
        "source_sentence": "生無所從來，去亦無所至；",
        "from": "T14n0559_001:0912a05_16",
        "context_with_next_sentence": true
    },
    {
        "source_sentence": "老無所從來，去亦無所至；",
        "from": "T14n0559_001:0912a06_8",
        "context_with_next_sentence": true
    },
    {
        "source_sentence": "病無所從來，去亦無所至；",
        "from": "T14n0559_001:0912a06_20",
        "context_with_next_sentence": true
    },
    {
        "source_sentence": "死無所從來，去亦無所至；",
        "from": "T14n0559_001:0912a07_11",
        "context_with_next_sentence": true
    },
    {
        "source_sentence": "色、痛痒、思想、生死、識無所從來，去亦無所至；",
        "from": "T14n0559_001:0912a08_11",
        "context_with_next_sentence": true
    },
    {
        "source_sentence": "眼、耳、鼻、口、身、心無所從來，去亦無所至；",
        "from": "T14n0559_001:0912a09_10",
        "context_with_next_sentence": true
    },
    {
        "source_sentence": "地、水、火、風、空無所從來，去亦無所至。",
        "from": "T14n0559_001:0912a10_7",
        "context_with_next_sentence": true
    },
    {
        "source_sentence": "諸法皆如是，譬如兩木相揩，火出還燒木；",
        "from": "T14n0559_001:0912a11_12",
        "context_with_next_sentence": true
    },
    {
        "source_sentence": "木盡火便滅。",
        "from": "T14n0559_001:0912a11_18",
        "context_with_next_sentence": true
    },
    {
        "source_sentence": "」佛問老女人：",
        "from": "T14n0559_001:0912a12_4",
        "context_with_next_sentence": true
    },
    {
        "source_sentence": "「是火從何所來，去至何所？",
        "from": "T14n0559_001:0912a12_17",
        "context_with_next_sentence": true
    },
    {
        "source_sentence": "」老女人言：",
        "from": "T14n0559_001:0912a13_1",
        "context_with_next_sentence": true
    },
    {
        "source_sentence": "「因緣合便得火，因緣離散火便滅。",
        "from": "T14n0559_001:0912a13_17",
        "context_with_next_sentence": true
    },
    {
        "source_sentence": "」佛言：",
        "from": "T14n0559_001:0912a13_21",
        "context_with_next_sentence": true
    },
    {
        "source_sentence": "「諸法亦如是，因緣合乃成，因緣離散即滅。",
        "from": "T14n0559_001:0912a14_19",
        "context_with_next_sentence": true
    },
    {
        "source_sentence": "法亦無所從來，去亦無所至。",
        "from": "T14n0559_001:0912a15_12",
        "context_with_next_sentence": true
    },
    {
        "source_sentence": "目見色即是意，意即是色，二者俱空，無所有成，滅亦如是。",
        "from": "T14n0559_001:0912a16_19",
        "context_with_next_sentence": true
    },
    {
        "source_sentence": "譬如鼓，不用一事成，有皮，有𣞙，有人持桴打鼓，鼓便有聲。",
        "from": "T14n0559_001:0912a18_6",
        "context_with_next_sentence": true
    },
    {
        "source_sentence": "是聲亦空，當來聲亦空，過去聲亦空。",
        "from": "T14n0559_001:0912a19_3",
        "context_with_next_sentence": true
    },
    {
        "source_sentence": "是聲亦不從皮，亦不從𣞙，亦不從桴、從人手出，合會諸物乃成鼓聲，聲從空盡空。",
        "from": "T14n0559_001:0912a21_1",
        "context_with_next_sentence": true
    },
    {
        "source_sentence": "萬物亦爾，本淨無所有，因作法，法亦無所有。",
        "from": "T14n0559_001:0912a22_2",
        "context_with_next_sentence": true
    },
    {
        "source_sentence": "譬如雲起，陰霧便雨，不從龍身出，亦不從龍心出，皆龍因緣所作乃致此雨。",
        "from": "T14n0559_001:0912a23_16",
        "context_with_next_sentence": true
    },
    {
        "source_sentence": "諸法亦無所從來，去亦無所至。",
        "from": "T14n0559_001:0912a24_11",
        "context_with_next_sentence": true
    },
    {
        "source_sentence": "譬如畫師先治壁板素，便和調諸彩，自在所作。",
        "from": "T14n0559_001:0912a25_13",
        "context_with_next_sentence": true
    },
    {
        "source_sentence": "是畫不從壁板素出，亦不從人手出，隨意所作，各各悉成。",
        "from": "T14n0559_001:0912a26_19",
        "context_with_next_sentence": true
    },
    {
        "source_sentence": "生死亦如是，各自隨所作行。",
        "from": "T14n0559_001:0912a27_12",
        "context_with_next_sentence": true
    },
    {
        "source_sentence": "譬禍生、泥犁、天上、人間亦爾。",
        "from": "T14n0559_001:0912a28_7",
        "context_with_next_sentence": true
    },
    {
        "source_sentence": "有餘是者不著，著便有。",
        "from": "T14n0559_001:0912a28_18",
        "context_with_next_sentence": true
    },
    {
        "source_sentence": "」老女人聞之，大歡喜言：",
        "from": "T14n0559_001:0912a29_9",
        "context_with_next_sentence": true
    },
    {
        "source_sentence": "「蒙佛恩，得法眼。",
        "from": "T14n0559_001:0912a29_18",
        "context_with_next_sentence": true
    },
    {
        "source_sentence": "雖身羸老，今得開解。",
        "from": "T14n0559_001:0912b01_6",
        "context_with_next_sentence": true
    },
    {
        "source_sentence": "」阿難政衣服，長跪，白佛言：",
        "from": "T14n0559_001:0912b01_20",
        "context_with_next_sentence": true
    },
    {
        "source_sentence": "「是老女人何以智慧乃爾？",
        "from": "T14n0559_001:0912b02_11",
        "context_with_next_sentence": true
    },
    {
        "source_sentence": "聞佛言即開解。",
        "from": "T14n0559_001:0912b02_18",
        "context_with_next_sentence": true
    },
    {
        "source_sentence": "」佛告阿難：",
        "from": "T14n0559_001:0912b03_3",
        "context_with_next_sentence": true
    },
    {
        "source_sentence": "「是老女人者，是我前世發意學道時母也。",
        "from": "T14n0559_001:0912b04_2",
        "context_with_next_sentence": true
    },
    {
        "source_sentence": "」阿難問佛言：",
        "from": "T14n0559_001:0912b04_9",
        "context_with_next_sentence": true
    },
    {
        "source_sentence": "「是母何以貧窮困苦乃爾？",
        "from": "T14n0559_001:0912b04_21",
        "context_with_next_sentence": true
    },
    {
        "source_sentence": "」佛言：",
        "from": "T14n0559_001:0912b05_2",
        "context_with_next_sentence": true
    },
    {
        "source_sentence": "「往昔拘留秦佛時，我欲作沙門。",
        "from": "T14n0559_001:0912b05_17",
        "context_with_next_sentence": true
    },
    {
        "source_sentence": "是母慈愛，不肯聽我去。",
        "from": "T14n0559_001:0912b06_7",
        "context_with_next_sentence": true
    },
    {
        "source_sentence": "我憂愁，不食一日。",
        "from": "T14n0559_001:0912b06_16",
        "context_with_next_sentence": true
    },
    {
        "source_sentence": "因是故，五百世來生世間輒貧窮。",
        "from": "T14n0559_001:0912b07_10",
        "context_with_next_sentence": true
    },
    {
        "source_sentence": "今壽盡當生阿彌陀佛國，供養諸佛。",
        "from": "T14n0559_001:0912b08_8",
        "context_with_next_sentence": true
    },
    {
        "source_sentence": "却後六十八億劫當作佛，號波犍，其國名化華。",
        "from": "T14n0559_001:0912b09_11",
        "context_with_next_sentence": true
    },
    {
        "source_sentence": "作佛時，人所有被服、飲食如忉利天上。",
        "from": "T14n0559_001:0912b10_7",
        "context_with_next_sentence": true
    },
    {
        "source_sentence": "其國中人民皆壽一劫。",
        "from": "T14n0559_001:0912b10_17",
        "context_with_next_sentence": true
    },
    {
        "source_sentence": "」佛說經已，老女人及阿難，諸菩薩、比丘僧，諸鬼神、龍、天、人、阿須倫，皆大歡喜，前為佛作禮而去。",
        "from": "T14n0559_001:0912b13_3",
        "context_with_next_sentence": true
    },
    {
        "source_sentence": "佛說老女人經",
        "from": "T14n0559_001:0912b14_100",
        "context_with_next_sentence": false
    }
]