[
    {
        "source_sentence": "佛說長者子懊惱三處經",
        "from": "T14n0525_001:0800a03_0",
        "context_with_next_sentence": true
    },
    {
        "source_sentence": "後漢安息國三藏安世高譯",
        "from": "T14n0525_001:0800a05_0",
        "context_with_next_sentence": true
    },
    {
        "source_sentence": "聞如是：一時，佛在舍衛國祇樹給孤獨精舍，",
        "from": "T14n0525_001:0800a06_0",
        "context_with_next_sentence": true
    },
    {
        "source_sentence": "與大比丘眾千二百五十人俱。",
        "from": "T14n0525_001:0800a07_12",
        "context_with_next_sentence": true
    },
    {
        "source_sentence": "爾時，舍衛城有大長者，財富無數，田宅牛馬不可稱計，家無親子。",
        "from": "T14n0525_001:0800a09_4",
        "context_with_next_sentence": true
    },
    {
        "source_sentence": "其國俗法，若無子者，壽終之後，財沒入官。",
        "from": "T14n0525_001:0800a10_4",
        "context_with_next_sentence": true
    },
    {
        "source_sentence": "長者夫婦禱祠諸天、日月星辰，求索子息，竪立門戶，亦不能得。",
        "from": "T14n0525_001:0800a11_14",
        "context_with_next_sentence": true
    },
    {
        "source_sentence": "時，長者婦歸命三寶奉受五戒，晨夜精進，不敢懈怠，便得懷軀。",
        "from": "T14n0525_001:0800a13_3",
        "context_with_next_sentence": true
    },
    {
        "source_sentence": "婦人黠者有五事應知：",
        "from": "T14n0525_001:0800a13_13",
        "context_with_next_sentence": true
    },
    {
        "source_sentence": "一者、知夫婿意；",
        "from": "T14n0525_001:0800a14_2",
        "context_with_next_sentence": true
    },
    {
        "source_sentence": "二者、知夫婿念不念；",
        "from": "T14n0525_001:0800a14_12",
        "context_with_next_sentence": true
    },
    {
        "source_sentence": "三者、知所因懷軀；",
        "from": "T14n0525_001:0800a14_21",
        "context_with_next_sentence": true
    },
    {
        "source_sentence": "四者、別知男女；",
        "from": "T14n0525_001:0800a15_7",
        "context_with_next_sentence": true
    },
    {
        "source_sentence": "五者、別善惡。",
        "from": "T14n0525_001:0800a15_14",
        "context_with_next_sentence": true
    },
    {
        "source_sentence": "是長者婦，報長者言：",
        "from": "T14n0525_001:0800a16_3",
        "context_with_next_sentence": true
    },
    {
        "source_sentence": "「我已懷軀。",
        "from": "T14n0525_001:0800a16_9",
        "context_with_next_sentence": true
    },
    {
        "source_sentence": "」長者歡喜，日日供養衣被飲食，極使精細。",
        "from": "T14n0525_001:0800a17_8",
        "context_with_next_sentence": true
    },
    {
        "source_sentence": "十月已滿，便生得男，五乳母共供養子：",
        "from": "T14n0525_001:0800a18_6",
        "context_with_next_sentence": true
    },
    {
        "source_sentence": "乳、哺者、洗浴者、衣被者、抱持者。",
        "from": "T14n0525_001:0800a19_2",
        "context_with_next_sentence": true
    },
    {
        "source_sentence": "兒即長大，年十五、六，長者夫婦，為子索婦。",
        "from": "T14n0525_001:0800a20_2",
        "context_with_next_sentence": true
    },
    {
        "source_sentence": "得長者女，端正姝好。",
        "from": "T14n0525_001:0800a20_12",
        "context_with_next_sentence": true
    },
    {
        "source_sentence": "於城外園館大請人客，飲食娛樂，餚饍精細，四方來者，無所拒逆。",
        "from": "T14n0525_001:0800a22_3",
        "context_with_next_sentence": true
    },
    {
        "source_sentence": "如是賓從，至于七日。",
        "from": "T14n0525_001:0800a22_13",
        "context_with_next_sentence": true
    },
    {
        "source_sentence": "時兒夫婦遊行園中，有樹名曰無憂，其上有花，色甚鮮好，如弱緋色。",
        "from": "T14n0525_001:0800a24_6",
        "context_with_next_sentence": true
    },
    {
        "source_sentence": "婦語夫言：",
        "from": "T14n0525_001:0800a24_11",
        "context_with_next_sentence": true
    },
    {
        "source_sentence": "「欲得此華。",
        "from": "T14n0525_001:0800a24_17",
        "context_with_next_sentence": true
    },
    {
        "source_sentence": "」夫便上樹，為取此華，樹枝細劣，即時摧折，兒便墮地，斷絕而死。",
        "from": "T14n0525_001:0800a26_6",
        "context_with_next_sentence": true
    },
    {
        "source_sentence": "父母聞之，知墮樹死，便走奔趣，母抱其頭，父抱兩脚，摩挲瞻視，永絕不穌。",
        "from": "T14n0525_001:0800a28_1",
        "context_with_next_sentence": true
    },
    {
        "source_sentence": "父母悲哀，五內摧傷，眾客見之，亦代哀痛：",
        "from": "T14n0525_001:0800a29_1",
        "context_with_next_sentence": true
    },
    {
        "source_sentence": "死何急疾，眾客飲食、娛樂未畢，而反墮樹死亡無常？",
        "from": "T14n0525_001:0800b01_4",
        "context_with_next_sentence": true
    },
    {
        "source_sentence": "時佛世尊與阿難俱，著衣持鉢，入城分衛，見長者夫婦，獨有一子而墮樹死，啼哭悲傷，甚不可言。",
        "from": "T14n0525_001:0800b03_8",
        "context_with_next_sentence": true
    },
    {
        "source_sentence": "佛見此兒所從來生，從忉利天壽命終盡，過生於長者家，死即生龍中，金翅鳥王復取食之，三處悲哀，悉共發喪。",
        "from": "T14n0525_001:0800b05_18",
        "context_with_next_sentence": true
    },
    {
        "source_sentence": "佛告阿難：",
        "from": "T14n0525_001:0800b06_4",
        "context_with_next_sentence": true
    },
    {
        "source_sentence": "「詣長者所，解喻其意，為除其患；",
        "from": "T14n0525_001:0800b06_20",
        "context_with_next_sentence": true
    },
    {
        "source_sentence": "設不爾者，恐愁憂死。",
        "from": "T14n0525_001:0800b07_9",
        "context_with_next_sentence": true
    },
    {
        "source_sentence": "」阿難言：",
        "from": "T14n0525_001:0800b07_14",
        "context_with_next_sentence": true
    },
    {
        "source_sentence": "「唯然！",
        "from": "T14n0525_001:0800b07_18",
        "context_with_next_sentence": true
    },
    {
        "source_sentence": "」即從佛行到長者所。",
        "from": "T14n0525_001:0800b08_5",
        "context_with_next_sentence": true
    },
    {
        "source_sentence": "長者聞佛來到其所，心即歡喜，稽首佛足。",
        "from": "T14n0525_001:0800b09_6",
        "context_with_next_sentence": true
    },
    {
        "source_sentence": "佛問長者：",
        "from": "T14n0525_001:0800b09_11",
        "context_with_next_sentence": true
    },
    {
        "source_sentence": "「何為愁憂，乃如是乎？",
        "from": "T14n0525_001:0800b10_1",
        "context_with_next_sentence": true
    },
    {
        "source_sentence": "」長者白佛：",
        "from": "T14n0525_001:0800b10_7",
        "context_with_next_sentence": true
    },
    {
        "source_sentence": "「我身無相，由有一子，為其娶婦，請客飲食、娛樂未畢，上樹取華，墮地便死。",
        "from": "T14n0525_001:0800b12_1",
        "context_with_next_sentence": true
    },
    {
        "source_sentence": "我身如石，心如剛鐵，適得一子，而捨我死。",
        "from": "T14n0525_001:0800b13_1",
        "context_with_next_sentence": true
    },
    {
        "source_sentence": "」佛告長者：",
        "from": "T14n0525_001:0800b13_7",
        "context_with_next_sentence": true
    },
    {
        "source_sentence": "「人生有死，物成有敗，對至命盡，不可避藏。",
        "from": "T14n0525_001:0800b14_6",
        "context_with_next_sentence": true
    },
    {
        "source_sentence": "捐去憂念，勿復憂慼。",
        "from": "T14n0525_001:0800b14_16",
        "context_with_next_sentence": true
    },
    {
        "source_sentence": "」時，佛出光明遍照十方，使長者見天上龍中父母啼哭。",
        "from": "T14n0525_001:0800b16_1",
        "context_with_next_sentence": true
    },
    {
        "source_sentence": "佛語長者：",
        "from": "T14n0525_001:0800b16_6",
        "context_with_next_sentence": true
    },
    {
        "source_sentence": "「此兒本從忉利天上壽盡命終，來生卿家，壽盡便生龍中，金翅鳥王即取噉之，三處一時共啼哭，為是誰子？",
        "from": "T14n0525_001:0800b18_15",
        "context_with_next_sentence": true
    },
    {
        "source_sentence": "」佛即說偈言：",
        "from": "T14n0525_001:0800b19_2",
        "context_with_next_sentence": true
    },
    {
        "source_sentence": "「天上諸天子，　　為是卿子乎？",
        "from": "T14n0525_001:0800b20_14",
        "context_with_next_sentence": true
    },
    {
        "source_sentence": "為在諸龍中，　　龍神之子耶？",
        "from": "T14n0525_001:0800b21_13",
        "context_with_next_sentence": true
    },
    {
        "source_sentence": "」時佛自解言：",
        "from": "T14n0525_001:0800b22_5",
        "context_with_next_sentence": true
    },
    {
        "source_sentence": "　　「非是諸天子，亦非為卿子，　　復非諸龍子。",
        "from": "T14n0525_001:0800b23_13",
        "context_with_next_sentence": true
    },
    {
        "source_sentence": "生死諸因緣，　　無常譬如幻，",
        "from": "T14n0525_001:0800b24_0",
        "context_with_next_sentence": true
    },
    {
        "source_sentence": "一切不久立，　　譬若如過客。",
        "from": "T14n0525_001:0800b25_13",
        "context_with_next_sentence": true
    },
    {
        "source_sentence": "」佛語長者：",
        "from": "T14n0525_001:0800b26_4",
        "context_with_next_sentence": true
    },
    {
        "source_sentence": "「死不可得，離去事不追。",
        "from": "T14n0525_001:0800b26_16",
        "context_with_next_sentence": true
    },
    {
        "source_sentence": "」長者白佛言：",
        "from": "T14n0525_001:0800b27_2",
        "context_with_next_sentence": true
    },
    {
        "source_sentence": "「此兒宿命罪福云何？",
        "from": "T14n0525_001:0800b27_12",
        "context_with_next_sentence": true
    },
    {
        "source_sentence": "生豪富家其命早夭，此為何應？",
        "from": "T14n0525_001:0800b28_7",
        "context_with_next_sentence": true
    },
    {
        "source_sentence": "」佛言：",
        "from": "T14n0525_001:0800b28_11",
        "context_with_next_sentence": true
    },
    {
        "source_sentence": "「此兒前世好喜布施，尊敬於人，緣此福德，生豪富家；",
        "from": "T14n0525_001:0800b29_14",
        "context_with_next_sentence": true
    },
    {
        "source_sentence": "喜射獵戲，傷害群生，用是之故，令身命短。",
        "from": "T14n0525_001:0800c01_14",
        "context_with_next_sentence": true
    },
    {
        "source_sentence": "罪福隨人，如影隨形。",
        "from": "T14n0525_001:0800c02_4",
        "context_with_next_sentence": true
    },
    {
        "source_sentence": "」長者踊躍，逮得法忍。",
        "from": "T14n0525_001:0800c02_15",
        "context_with_next_sentence": true
    },
    {
        "source_sentence": "佛說如是，長者夫婦、一切眾會，皆歡喜受。",
        "from": "T14n0525_001:0800c03_14",
        "context_with_next_sentence": true
    },
    {
        "source_sentence": "佛說長者子懊惱三處經",
        "from": "T14n0525_001:0800c04_100",
        "context_with_next_sentence": false
    }
]