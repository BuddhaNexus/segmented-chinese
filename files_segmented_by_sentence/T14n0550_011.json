[
    {
        "source_sentence": "金色童子因緣經卷第十一",
        "from": "T14n0550_011:0888a04_0",
        "context_with_next_sentence": true
    },
    {
        "source_sentence": "西天譯經三藏朝散大夫",
        "from": "T14n0550_011:0888a06_0",
        "context_with_next_sentence": true
    },
    {
        "source_sentence": "試鴻臚卿傳梵大師賜紫",
        "from": "T14n0550_011:0888a07_0",
        "context_with_next_sentence": true
    },
    {
        "source_sentence": "沙門臣法護等奉　詔譯「爾時，妙耳商主即作是念：",
        "from": "T14n0550_011:0888a09_12",
        "context_with_next_sentence": true
    },
    {
        "source_sentence": "『我於此城，昔時富盛而今貧困，以此少物如何行施？",
        "from": "T14n0550_011:0888a10_14",
        "context_with_next_sentence": true
    },
    {
        "source_sentence": "今雖如是，或此城中臣佐、吏民、諸婆羅門、長者、居士、眾商主等及多人民，咸悉覩見我以少物奉上世尊，我今應求一葉而用裹覆，勿使他見。",
        "from": "T14n0550_011:0888a13_17",
        "context_with_next_sentence": true
    },
    {
        "source_sentence": "』作是念已，即時入己殘破舍中，遍求其葉竟不能得。",
        "from": "T14n0550_011:0888a15_1",
        "context_with_next_sentence": true
    },
    {
        "source_sentence": "是時，商主內自毀責：",
        "from": "T14n0550_011:0888a15_11",
        "context_with_next_sentence": true
    },
    {
        "source_sentence": "『苦哉！",
        "from": "T14n0550_011:0888a15_15",
        "context_with_next_sentence": true
    },
    {
        "source_sentence": "我今無福斯極。",
        "from": "T14n0550_011:0888a15_22",
        "context_with_next_sentence": true
    },
    {
        "source_sentence": "』傷感吁嗟，即時出自舍中，發生廣大清淨信心，但持一餅奉上世尊毘婆尸如來、應供、正等正覺清淨鉢中。",
        "from": "T14n0550_011:0888a18_7",
        "context_with_next_sentence": true
    },
    {
        "source_sentence": "施已，肅恭頂禮雙足，發是願言：",
        "from": "T14n0550_011:0888a19_2",
        "context_with_next_sentence": true
    },
    {
        "source_sentence": "『世尊！",
        "from": "T14n0550_011:0888a19_6",
        "context_with_next_sentence": true
    },
    {
        "source_sentence": "願我以此淨信施法微少善根，過此生後，當來不於一日之中受斯貧苦，得大富盛，諸所受用隨心圓滿。",
        "from": "T14n0550_011:0888a21_11",
        "context_with_next_sentence": true
    },
    {
        "source_sentence": "』妙耳商主發此誓願，禮奉毘婆尸如來之間，以佛神力彰現勝報，即時枯瘦羸弱容儀隱而不現，還復昔日圓滿妙好顯明色相，妙耳商主勝願所資適悅而住。",
        "from": "T14n0550_011:0888a25_4",
        "context_with_next_sentence": true
    },
    {
        "source_sentence": "于是，毘婆尸如來、應供、正等正覺出滿度摩城，還復曠野佛遊止處。",
        "from": "T14n0550_011:0888a26_14",
        "context_with_next_sentence": true
    },
    {
        "source_sentence": "「是時城中與妙耳商主先知識者、諸長者等中有一人，乃謂眾言：",
        "from": "T14n0550_011:0888a28_4",
        "context_with_next_sentence": true
    },
    {
        "source_sentence": "『汝等今時咸共見彼妙耳商主破散貧困艱苦若斯，不應棄捨，多能濟一一不贍多。",
        "from": "T14n0550_011:0888b01_2",
        "context_with_next_sentence": true
    },
    {
        "source_sentence": "仁者咸應共均所施，隨有施者同置一處。",
        "from": "T14n0550_011:0888b02_1",
        "context_with_next_sentence": true
    },
    {
        "source_sentence": "』言已，即時諸長者等，各以無數真珠、妙寶、耳璫、環釧及餘種種殊妙服飾，多百千種而用助施，於剎那間金銀、珠寶、眾莊嚴具其量高積。",
        "from": "T14n0550_011:0888b05_1",
        "context_with_next_sentence": true
    },
    {
        "source_sentence": "時，妙耳商主見眾所施殊勝事已，即謂妻言：",
        "from": "T14n0550_011:0888b06_1",
        "context_with_next_sentence": true
    },
    {
        "source_sentence": "『汝且觀此淨施種子能生善牙。",
        "from": "T14n0550_011:0888b06_15",
        "context_with_next_sentence": true
    },
    {
        "source_sentence": "』其妻即時心大歡喜，遙向毘婆尸佛肅恭頂禮，即時運置所施衣服莊嚴等具入自舍中。",
        "from": "T14n0550_011:0888b08_13",
        "context_with_next_sentence": true
    },
    {
        "source_sentence": "「是時醜相童子先往翁父園中，以其飢渴苦惱逼迫醜惡增甚，童子心極愁憂厭惡，即自惟忖：",
        "from": "T14n0550_011:0888b10_17",
        "context_with_next_sentence": true
    },
    {
        "source_sentence": "『我今云何罪業所感，無福醜陋苦惱侵逼，命存何益？",
        "from": "T14n0550_011:0888b12_1",
        "context_with_next_sentence": true
    },
    {
        "source_sentence": "我今宜應自求殞絕。",
        "from": "T14n0550_011:0888b12_10",
        "context_with_next_sentence": true
    },
    {
        "source_sentence": "』念已，即詣波吒梨樹極高抄枝攀樹而上，枝折隨墜身，身體損傷極受苦惱。",
        "from": "T14n0550_011:0888b14_4",
        "context_with_next_sentence": true
    },
    {
        "source_sentence": "諸佛世尊無所不知、無所不見、無不解了。",
        "from": "T14n0550_011:0888b15_3",
        "context_with_next_sentence": true
    },
    {
        "source_sentence": "是時，毘婆尸如來以淨佛眼過於肉眼，見是醜相童子受斯苦惱，即時起大悲心，乃運神力詣彼園中，以百劫積集慈愛光明照觸彼身。",
        "from": "T14n0550_011:0888b18_5",
        "context_with_next_sentence": true
    },
    {
        "source_sentence": "童子蒙光照觸之時，身支苦痛悉得銷散，息除飢渴速獲輕安，即時舉身乃見毘婆尸如來、應供、正等正覺，百千俱胝那庾多劫積集清淨最上難得三十二相，微妙莊嚴光明普照。",
        "from": "T14n0550_011:0888b22_7",
        "context_with_next_sentence": true
    },
    {
        "source_sentence": "「童子爾時見佛清淨相好，殊特起淨信樂，脫自身中黃色片衣可及尺量，持以奉上毘婆尸如來，發生最勝清淨之心，置於佛上，及持一莖迦蘭膩迦花亦以奉之。",
        "from": "T14n0550_011:0888b26_2",
        "context_with_next_sentence": true
    },
    {
        "source_sentence": "由毘婆尸如來、應供、正等正覺威神力故，其衣分量稱可佛身，花猶傘蓋，大如車輪住於佛上。",
        "from": "T14n0550_011:0888b28_5",
        "context_with_next_sentence": true
    },
    {
        "source_sentence": "「時醜相童子見是相己，轉復增勝發生廣大淨信之心，即時恭敬禮佛雙足，發大誓願，說伽陀曰：",
        "from": "T14n0550_011:0888c01_9",
        "context_with_next_sentence": true
    },
    {
        "source_sentence": "「『醜相童子隨力施，　　如來最上二足尊，",
        "from": "T14n0550_011:0888c02_0",
        "context_with_next_sentence": true
    },
    {
        "source_sentence": "願我從今過此生，　　當來獲得妙色相。",
        "from": "T14n0550_011:0888c03_17",
        "context_with_next_sentence": true
    },
    {
        "source_sentence": "身有金色妙衣飾，　　金光晃耀所莊嚴，",
        "from": "T14n0550_011:0888c04_0",
        "context_with_next_sentence": true
    },
    {
        "source_sentence": "口中優鉢羅花香，　　身有旃檀妙香馥；",
        "from": "T14n0550_011:0888c05_17",
        "context_with_next_sentence": true
    },
    {
        "source_sentence": "身如金色膚體妙，　　一切見者適悅生，",
        "from": "T14n0550_011:0888c06_0",
        "context_with_next_sentence": true
    },
    {
        "source_sentence": "一切愛染悉蠲除，　　一切教義皆明了。",
        "from": "T14n0550_011:0888c07_17",
        "context_with_next_sentence": true
    },
    {
        "source_sentence": "如理語義悉合集，　　遠離一切非義利，",
        "from": "T14n0550_011:0888c08_0",
        "context_with_next_sentence": true
    },
    {
        "source_sentence": "最上一切諸所觀，　　諸相莊嚴咸具足。",
        "from": "T14n0550_011:0888c09_17",
        "context_with_next_sentence": true
    },
    {
        "source_sentence": "願當得佛普成就，　　慈心愛念諸眾生，",
        "from": "T14n0550_011:0888c10_0",
        "context_with_next_sentence": true
    },
    {
        "source_sentence": "眾德清淨大吉祥，　　諸妙珍財悉圓具。",
        "from": "T14n0550_011:0888c11_17",
        "context_with_next_sentence": true
    },
    {
        "source_sentence": "』「醜相童子說是伽陀發大願時，以佛神力現彰勝報，即時童子極醜惡相隱而不現，轉成殊妙端嚴色相身如金色，自然忽有金色可愛嚴好衣服，從空而來被童子身，復有環釧瓔珞等莊嚴具。",
        "from": "T14n0550_011:0888c16_6",
        "context_with_next_sentence": true
    },
    {
        "source_sentence": "又諸天子空中雨眾殊妙天花，所謂迦蘭膩迦花、優鉢羅花、瞻波迦花、鉢訥摩花、俱母陀花、曼陀羅花等，及天妙香，謂旃檀香沈水香、恭俱摩香、多摩羅鉢多羅香、及抹香等。",
        "from": "T14n0550_011:0888c20_8",
        "context_with_next_sentence": true
    },
    {
        "source_sentence": "又復空中發大聲言：",
        "from": "T14n0550_011:0888c20_17",
        "context_with_next_sentence": true
    },
    {
        "source_sentence": "『奇哉！",
        "from": "T14n0550_011:0888c21_1",
        "context_with_next_sentence": true
    },
    {
        "source_sentence": "能於佛如來所種植淨施可愛種子，最勝牙莖現獲出生。",
        "from": "T14n0550_011:0888c22_6",
        "context_with_next_sentence": true
    },
    {
        "source_sentence": "』是時空中所雨香花，廣大無數量積于膝。",
        "from": "T14n0550_011:0888c23_5",
        "context_with_next_sentence": true
    },
    {
        "source_sentence": "「爾時，毘婆尸如來即出園中，還復曠野佛遊止處。",
        "from": "T14n0550_011:0888c25_1",
        "context_with_next_sentence": true
    },
    {
        "source_sentence": "彼妙耳商主於自舍中，忽謂妻言：",
        "from": "T14n0550_011:0888c25_16",
        "context_with_next_sentence": true
    },
    {
        "source_sentence": "『我之有子今在何處？",
        "from": "T14n0550_011:0888c26_5",
        "context_with_next_sentence": true
    },
    {
        "source_sentence": "』妻答夫言：",
        "from": "T14n0550_011:0888c26_11",
        "context_with_next_sentence": true
    },
    {
        "source_sentence": "『童子一時來謂我言：",
        "from": "T14n0550_011:0888c26_21",
        "context_with_next_sentence": true
    },
    {
        "source_sentence": "「欲往翁父園中。",
        "from": "T14n0550_011:0888c27_7",
        "context_with_next_sentence": true
    },
    {
        "source_sentence": "」今未迴復。",
        "from": "T14n0550_011:0888c27_13",
        "context_with_next_sentence": true
    },
    {
        "source_sentence": "夫宜速往園中尋訪，或彼童子自殞其命。",
        "from": "T14n0550_011:0888c28_10",
        "context_with_next_sentence": true
    },
    {
        "source_sentence": "』夫主復言：",
        "from": "T14n0550_011:0888c28_16",
        "context_with_next_sentence": true
    },
    {
        "source_sentence": "『何故我子致如是邪？",
        "from": "T14n0550_011:0888c29_5",
        "context_with_next_sentence": true
    },
    {
        "source_sentence": "』妻復答言：",
        "from": "T14n0550_011:0888c29_11",
        "context_with_next_sentence": true
    },
    {
        "source_sentence": "『子以醜陋加復貧困，飢渴所逼事至于茲。",
        "from": "T14n0550_011:0889a01_8",
        "context_with_next_sentence": true
    },
    {
        "source_sentence": "』「商主即時速詣園中，尋求其子。",
        "from": "T14n0550_011:0889a02_3",
        "context_with_next_sentence": true
    },
    {
        "source_sentence": "到已，乃見有一童子，妙相端嚴身如金色，其所被衣亦復金色，眾莊嚴具而為莊嚴，人所瞻愛如天童子勝相光明。",
        "from": "T14n0550_011:0889a04_14",
        "context_with_next_sentence": true
    },
    {
        "source_sentence": "見已，驚異即作是言：",
        "from": "T14n0550_011:0889a05_4",
        "context_with_next_sentence": true
    },
    {
        "source_sentence": "『奇哉！",
        "from": "T14n0550_011:0889a05_8",
        "context_with_next_sentence": true
    },
    {
        "source_sentence": "奇哉！",
        "from": "T14n0550_011:0889a05_11",
        "context_with_next_sentence": true
    },
    {
        "source_sentence": "具福之人能生此子。",
        "from": "T14n0550_011:0889a05_20",
        "context_with_next_sentence": true
    },
    {
        "source_sentence": "』言已，即時謂童子言：",
        "from": "T14n0550_011:0889a06_8",
        "context_with_next_sentence": true
    },
    {
        "source_sentence": "『汝是何人之子？",
        "from": "T14n0550_011:0889a06_16",
        "context_with_next_sentence": true
    },
    {
        "source_sentence": "』童子答言：",
        "from": "T14n0550_011:0889a06_22",
        "context_with_next_sentence": true
    },
    {
        "source_sentence": "『我是妙耳商主之子。",
        "from": "T14n0550_011:0889a07_9",
        "context_with_next_sentence": true
    },
    {
        "source_sentence": "』商主即時深自惟忖：",
        "from": "T14n0550_011:0889a07_19",
        "context_with_next_sentence": true
    },
    {
        "source_sentence": "『今此童子豈非於我而翫戲邪？",
        "from": "T14n0550_011:0889a08_11",
        "context_with_next_sentence": true
    },
    {
        "source_sentence": "』念已，轉復心生疑惑，審細觀已，而復謂言：",
        "from": "T14n0550_011:0889a09_12",
        "context_with_next_sentence": true
    },
    {
        "source_sentence": "『童子！",
        "from": "T14n0550_011:0889a09_16",
        "context_with_next_sentence": true
    },
    {
        "source_sentence": "汝應如實而說，的是何人之子？",
        "from": "T14n0550_011:0889a10_9",
        "context_with_next_sentence": true
    },
    {
        "source_sentence": "』童子復言：",
        "from": "T14n0550_011:0889a10_15",
        "context_with_next_sentence": true
    },
    {
        "source_sentence": "『仁今何故如是推求？",
        "from": "T14n0550_011:0889a11_4",
        "context_with_next_sentence": true
    },
    {
        "source_sentence": "如實言者，我是妙耳商主之子。",
        "from": "T14n0550_011:0889a11_18",
        "context_with_next_sentence": true
    },
    {
        "source_sentence": "』商主又言：",
        "from": "T14n0550_011:0889a12_3",
        "context_with_next_sentence": true
    },
    {
        "source_sentence": "『奇哉！",
        "from": "T14n0550_011:0889a12_7",
        "context_with_next_sentence": true
    },
    {
        "source_sentence": "童子！",
        "from": "T14n0550_011:0889a12_10",
        "context_with_next_sentence": true
    },
    {
        "source_sentence": "固相戲翫何至如斯？",
        "from": "T14n0550_011:0889a12_19",
        "context_with_next_sentence": true
    },
    {
        "source_sentence": "』商主即當審觀其事，如實知已，又復謂言：",
        "from": "T14n0550_011:0889a13_16",
        "context_with_next_sentence": true
    },
    {
        "source_sentence": "『童子！",
        "from": "T14n0550_011:0889a13_20",
        "context_with_next_sentence": true
    },
    {
        "source_sentence": "所以然者，我子本來容儀醜惡，汝今狀貌殊妙端嚴，因何醜陋成端嚴相？",
        "from": "T14n0550_011:0889a15_11",
        "context_with_next_sentence": true
    },
    {
        "source_sentence": "』「是時童子開󰭅怡目，即為商主說伽陀曰：",
        "from": "T14n0550_011:0889a16_10",
        "context_with_next_sentence": true
    },
    {
        "source_sentence": "「『我昔為彼貧窮火，　　炎熾燒然逼我心，",
        "from": "T14n0550_011:0889a17_0",
        "context_with_next_sentence": true
    },
    {
        "source_sentence": "投樹攀彼極高枝，　　隨枝墜地欲殞命，",
        "from": "T14n0550_011:0889a18_0",
        "context_with_next_sentence": true
    },
    {
        "source_sentence": "枝墜身傷苦侵逼，　　僵仆于地息微存，",
        "from": "T14n0550_011:0889a19_0",
        "context_with_next_sentence": true
    },
    {
        "source_sentence": "爾時迷悶不覺知，　　於剎那間命將謝。",
        "from": "T14n0550_011:0889a20_17",
        "context_with_next_sentence": true
    },
    {
        "source_sentence": "是時毘婆尸如來，　　觀已即起悲愍心，",
        "from": "T14n0550_011:0889a21_0",
        "context_with_next_sentence": true
    },
    {
        "source_sentence": "以悲愍故大聖尊，　　來降園中救度我。",
        "from": "T14n0550_011:0889a22_17",
        "context_with_next_sentence": true
    },
    {
        "source_sentence": "佛身光明真金色，　　三十二相眾莊嚴，",
        "from": "T14n0550_011:0889a23_0",
        "context_with_next_sentence": true
    },
    {
        "source_sentence": "明顯猶初出焰金，　　普遍照耀十方界，",
        "from": "T14n0550_011:0889a24_0",
        "context_with_next_sentence": true
    },
    {
        "source_sentence": "蒙光照觸我支體，　　觸時旋復得清涼，",
        "from": "T14n0550_011:0889a25_0",
        "context_with_next_sentence": true
    },
    {
        "source_sentence": "由是一切和悅生，　　無比甘露而灌注。",
        "from": "T14n0550_011:0889a26_17",
        "context_with_next_sentence": true
    },
    {
        "source_sentence": "飢渴煩惱眾苦集，　　一切不善居我身，",
        "from": "T14n0550_011:0889a27_0",
        "context_with_next_sentence": true
    },
    {
        "source_sentence": "由佛慈光照觸時，　　我於剎那皆息滅。",
        "from": "T14n0550_011:0889a28_17",
        "context_with_next_sentence": true
    },
    {
        "source_sentence": "我見牟尼大聖尊，　　最勝吉祥妙光聚，",
        "from": "T14n0550_011:0889a29_0",
        "context_with_next_sentence": true
    },
    {
        "source_sentence": "由斯發我勇猛心，　　見已我時能自舉。",
        "from": "T14n0550_011:0889b01_17",
        "context_with_next_sentence": true
    },
    {
        "source_sentence": "世尊最上大吉祥，　　猶如寶山而高顯，",
        "from": "T14n0550_011:0889b02_0",
        "context_with_next_sentence": true
    },
    {
        "source_sentence": "復如電光遍十方，　　我昔見已生淨信。",
        "from": "T14n0550_011:0889b03_17",
        "context_with_next_sentence": true
    },
    {
        "source_sentence": "由是心生大歡喜，　　脫身所著小片衣，",
        "from": "T14n0550_011:0889b04_0",
        "context_with_next_sentence": true
    },
    {
        "source_sentence": "持以奉上佛世尊，　　發生最上清淨信。",
        "from": "T14n0550_011:0889b05_17",
        "context_with_next_sentence": true
    },
    {
        "source_sentence": "迦蘭膩迦花有一，　　我亦持以奉於佛，",
        "from": "T14n0550_011:0889b06_0",
        "context_with_next_sentence": true
    },
    {
        "source_sentence": "以佛神力住空中，　　猶如傘蓋而遍覆。",
        "from": "T14n0550_011:0889b07_17",
        "context_with_next_sentence": true
    },
    {
        "source_sentence": "彼時見已心歡悅，　　恭敬頂禮佛雙足，",
        "from": "T14n0550_011:0889b08_0",
        "context_with_next_sentence": true
    },
    {
        "source_sentence": "我以真實清淨心，　　即於佛前發大願，",
        "from": "T14n0550_011:0889b09_0",
        "context_with_next_sentence": true
    },
    {
        "source_sentence": "願我以此施佛因，　　過今生已至當生，",
        "from": "T14n0550_011:0889b10_0",
        "context_with_next_sentence": true
    },
    {
        "source_sentence": "捨醜陋相獲妙容，　　畢竟出離生死海。",
        "from": "T14n0550_011:0889b11_17",
        "context_with_next_sentence": true
    },
    {
        "source_sentence": "言已天降金色衣，　　體相莊嚴亦金色，",
        "from": "T14n0550_011:0889b12_0",
        "context_with_next_sentence": true
    },
    {
        "source_sentence": "身出優鉢羅花香，　　口中旃檀香馥郁，",
        "from": "T14n0550_011:0889b13_0",
        "context_with_next_sentence": true
    },
    {
        "source_sentence": "由此最上勝願力，　　如我所作悉圓成，",
        "from": "T14n0550_011:0889b14_0",
        "context_with_next_sentence": true
    },
    {
        "source_sentence": "如是多種妙相嚴，　　所生諸相皆悅意。",
        "from": "T14n0550_011:0889b15_17",
        "context_with_next_sentence": true
    },
    {
        "source_sentence": "大雨無價妙衣飾，　　黃金之色復柔軟，",
        "from": "T14n0550_011:0889b16_0",
        "context_with_next_sentence": true
    },
    {
        "source_sentence": "此衣俱時從我身，　　於剎那間能出現。",
        "from": "T14n0550_011:0889b17_17",
        "context_with_next_sentence": true
    },
    {
        "source_sentence": "是時復有諸天眾，　　空中遍雨妙天花，",
        "from": "T14n0550_011:0889b18_0",
        "context_with_next_sentence": true
    },
    {
        "source_sentence": "及彼清淨諸妙香，　　所謂旃檀沈水等。",
        "from": "T14n0550_011:0889b19_17",
        "context_with_next_sentence": true
    },
    {
        "source_sentence": "空中復言大奇妙，　　又奏諸天妙樂音，",
        "from": "T14n0550_011:0889b20_0",
        "context_with_next_sentence": true
    },
    {
        "source_sentence": "咸稱歸命佛世尊，　　發如是聲遍一切。",
        "from": "T14n0550_011:0889b21_17",
        "context_with_next_sentence": true
    },
    {
        "source_sentence": "今此所作皆勝善，　　故我妙相獲如是，",
        "from": "T14n0550_011:0889b22_0",
        "context_with_next_sentence": true
    },
    {
        "source_sentence": "一切見者和悅心，　　色如金光淨無比。",
        "from": "T14n0550_011:0889b23_17",
        "context_with_next_sentence": true
    },
    {
        "source_sentence": "』「妙耳商主聞是伽陀已，即時踊躍身毛喜豎，於須臾間發生淨信，合掌遙向毘婆尸如來恭敬頂禮，審諦觀覩妙相童子已，作如是言：",
        "from": "T14n0550_011:0889b26_19",
        "context_with_next_sentence": true
    },
    {
        "source_sentence": "『童子！",
        "from": "T14n0550_011:0889b27_3",
        "context_with_next_sentence": true
    },
    {
        "source_sentence": "今宜與父同復本舍。",
        "from": "T14n0550_011:0889b27_12",
        "context_with_next_sentence": true
    },
    {
        "source_sentence": "』時妙相童子乃於其父起尊重心，即時趨前而伸拜奉，作是白言：",
        "from": "T14n0550_011:0889b29_1",
        "context_with_next_sentence": true
    },
    {
        "source_sentence": "『善來，尊父！",
        "from": "T14n0550_011:0889b29_8",
        "context_with_next_sentence": true
    },
    {
        "source_sentence": "』言已，即同還歸本舍。",
        "from": "T14n0550_011:0889b29_19",
        "context_with_next_sentence": true
    },
    {
        "source_sentence": "「爾時，帝釋天主遍觀下界具知其事，即作是念：",
        "from": "T14n0550_011:0889c01_16",
        "context_with_next_sentence": true
    },
    {
        "source_sentence": "『此妙耳商主能於佛所善作佛事，豈應棲止殘破舍中？",
        "from": "T14n0550_011:0889c03_2",
        "context_with_next_sentence": true
    },
    {
        "source_sentence": "』念已，即告毘首羯磨天子言：",
        "from": "T14n0550_011:0889c03_16",
        "context_with_next_sentence": true
    },
    {
        "source_sentence": "『汝今宜往妙耳商主殘破舍中，化成殊妙清淨舍宅，四寶所成八重層級。",
        "from": "T14n0550_011:0889c05_7",
        "context_with_next_sentence": true
    },
    {
        "source_sentence": "』「是時，毘首羯磨天子受教命已，於剎那間至滿度摩城商主之舍，化淨舍宅嚴以四寶，八柱棟樑層級次第高顯妙好，戶牖軒窓垣牆具足，門置樓閣象牙莊嚴，如菴羅果。",
        "from": "T14n0550_011:0889c09_4",
        "context_with_next_sentence": true
    },
    {
        "source_sentence": "寶繩交絡垂珠花瓔，豎立幢幡周匝妙好，潔白嚴淨狀如月光，復如雪聚，繒綵間錯及有無數，金銀瑠璃水精瑪瑙，帝青大青等，諸妙寶而為莊飾，四門各各置一金瓶。",
        "from": "T14n0550_011:0889c12_19",
        "context_with_next_sentence": true
    },
    {
        "source_sentence": "悉用滿盛八功德水，復有無數百千殊妙珍寶充滿其舍。",
        "from": "T14n0550_011:0889c14_5",
        "context_with_next_sentence": true
    },
    {
        "source_sentence": "「時妙耳商主還至自舍，見是殊勝寶嚴舍宅，見已驚異心生歡喜。",
        "from": "T14n0550_011:0889c15_14",
        "context_with_next_sentence": true
    },
    {
        "source_sentence": "其妻即時心喜躍故，持金瓶水授其夫主而用盥滌，作是白言：",
        "from": "T14n0550_011:0889c17_3",
        "context_with_next_sentence": true
    },
    {
        "source_sentence": "『仁者福力能招如是殊勝之事，此之最上寶嚴舍宅由何置邪？",
        "from": "T14n0550_011:0889c18_10",
        "context_with_next_sentence": true
    },
    {
        "source_sentence": "』妙耳商主加復踊躍最上喜悅，乃於毘婆尸如來發生廣大清淨信心，身毛喜豎，合掌遙向毘婆尸如來、應供、正等正覺，恭敬頂禮發如是言：",
        "from": "T14n0550_011:0889c21_15",
        "context_with_next_sentence": true
    },
    {
        "source_sentence": "『佛是不可思議大如意寶，能為無上最勝福田。",
        "from": "T14n0550_011:0889c22_15",
        "context_with_next_sentence": true
    },
    {
        "source_sentence": "』作是言已，面目󰭅怡如蓮花相，踊躍歡喜，說伽陀曰：",
        "from": "T14n0550_011:0889c24_1",
        "context_with_next_sentence": true
    },
    {
        "source_sentence": "「『功德所成大福田，　　遠離一切過失等，",
        "from": "T14n0550_011:0889c25_0",
        "context_with_next_sentence": true
    },
    {
        "source_sentence": "我植施種極纖微，　　現招勝報斯廣大。",
        "from": "T14n0550_011:0889c26_17",
        "context_with_next_sentence": true
    },
    {
        "source_sentence": "我昔隨心行小施，　　曾無最上施資緣，",
        "from": "T14n0550_011:0889c27_0",
        "context_with_next_sentence": true
    },
    {
        "source_sentence": "于今妙寶所莊嚴，　　清淨舍宅從何至？",
        "from": "T14n0550_011:0889c28_17",
        "context_with_next_sentence": true
    },
    {
        "source_sentence": "我昔舍中增憂苦，　　無餘所有唯垣牆，",
        "from": "T14n0550_011:0889c29_0",
        "context_with_next_sentence": true
    },
    {
        "source_sentence": "今何明豁狀雲開，　　絜白清淨如秋月？",
        "from": "T14n0550_011:0890a01_17",
        "context_with_next_sentence": true
    },
    {
        "source_sentence": "我昔舍中遍空缺，　　蟲鼠來還孔穴多，",
        "from": "T14n0550_011:0890a02_0",
        "context_with_next_sentence": true
    },
    {
        "source_sentence": "于今最上寶莊嚴，　　窓牖煥明悉清淨。",
        "from": "T14n0550_011:0890a03_17",
        "context_with_next_sentence": true
    },
    {
        "source_sentence": "我昔舍中多穢污，　　狐鳴犬吠眾惡聲，",
        "from": "T14n0550_011:0890a04_0",
        "context_with_next_sentence": true
    },
    {
        "source_sentence": "于今舍宇妙莊嚴，　　諸寶滿盈從何至？",
        "from": "T14n0550_011:0890a05_17",
        "context_with_next_sentence": true
    },
    {
        "source_sentence": "我昔舍中蛇蟲滿，　　片衣破弊無所有，",
        "from": "T14n0550_011:0890a06_0",
        "context_with_next_sentence": true
    },
    {
        "source_sentence": "于今具有微妙衣，　　寶拂垂珠而可愛。",
        "from": "T14n0550_011:0890a07_17",
        "context_with_next_sentence": true
    },
    {
        "source_sentence": "昔舍火爇亡人骨，　　犬來䶩齧惡增多，",
        "from": "T14n0550_011:0890a08_0",
        "context_with_next_sentence": true
    },
    {
        "source_sentence": "于今廣有妙香花，　　殊妙莊嚴從何至？",
        "from": "T14n0550_011:0890a09_17",
        "context_with_next_sentence": true
    },
    {
        "source_sentence": "昔時貧悴深憂苦，　　泣淚如雨日常流，",
        "from": "T14n0550_011:0890a10_0",
        "context_with_next_sentence": true
    },
    {
        "source_sentence": "于今寶地淨無塵，　　遍灑旃檀妙香水。",
        "from": "T14n0550_011:0890a11_17",
        "context_with_next_sentence": true
    },
    {
        "source_sentence": "昔為大火所焚燎，　　鵶棲門上穢污流，",
        "from": "T14n0550_011:0890a12_0",
        "context_with_next_sentence": true
    },
    {
        "source_sentence": "于今嚴以妙珠瓔，　　金寶色光從何至？",
        "from": "T14n0550_011:0890a13_17",
        "context_with_next_sentence": true
    },
    {
        "source_sentence": "昔居破舍門雙毀，　　空豁周圍無礙遮。",
        "from": "T14n0550_011:0890a14_17",
        "context_with_next_sentence": true
    },
    {
        "source_sentence": "于今門戶水精嚴，　　高廣妙好從何至？",
        "from": "T14n0550_011:0890a15_17",
        "context_with_next_sentence": true
    },
    {
        "source_sentence": "我昔久居殘破舍，　　傾危弊惡眾皆嫌，",
        "from": "T14n0550_011:0890a16_0",
        "context_with_next_sentence": true
    },
    {
        "source_sentence": "于今堂宇妙嚴成，　　悉是摩尼眾寶柱。",
        "from": "T14n0550_011:0890a17_17",
        "context_with_next_sentence": true
    },
    {
        "source_sentence": "我昔貧窮苦逼迫，　　悲聲普聞於四方，",
        "from": "T14n0550_011:0890a18_0",
        "context_with_next_sentence": true
    },
    {
        "source_sentence": "于今鼓吹振洪音，　　箜篌妙響復清美，",
        "from": "T14n0550_011:0890a19_0",
        "context_with_next_sentence": true
    },
    {
        "source_sentence": "我昔舍中多雜惡，　　焚餘枯骨悉充盈，",
        "from": "T14n0550_011:0890a20_0",
        "context_with_next_sentence": true
    },
    {
        "source_sentence": "于今多種妙愛珍，　　寶聚莊嚴充其內。",
        "from": "T14n0550_011:0890a21_17",
        "context_with_next_sentence": true
    },
    {
        "source_sentence": "往昔象牙寶嚴具，　　墜散燒爇悉無餘，",
        "from": "T14n0550_011:0890a22_0",
        "context_with_next_sentence": true
    },
    {
        "source_sentence": "帝青妙寶今復嚴，　　周匝盡成水精舍。",
        "from": "T14n0550_011:0890a23_17",
        "context_with_next_sentence": true
    },
    {
        "source_sentence": "諸妙座具昔焚蕩，　　觸目俱無藉於地，",
        "from": "T14n0550_011:0890a24_0",
        "context_with_next_sentence": true
    },
    {
        "source_sentence": "于今種種妙莊嚴，　　座具依次而周備。",
        "from": "T14n0550_011:0890a25_17",
        "context_with_next_sentence": true
    },
    {
        "source_sentence": "昔時藉地以為座，　　穢污諸物悉充盈，",
        "from": "T14n0550_011:0890a26_0",
        "context_with_next_sentence": true
    },
    {
        "source_sentence": "于今柔軟妙繒茵，　　處吉祥座而適悅。",
        "from": "T14n0550_011:0890a27_17",
        "context_with_next_sentence": true
    },
    {
        "source_sentence": "昔於雜穢荊棘地，　　鋪草為床而寢臥，",
        "from": "T14n0550_011:0890a28_0",
        "context_with_next_sentence": true
    },
    {
        "source_sentence": "于今柔軟兜羅綿，　　用作床敷深悅意。",
        "from": "T14n0550_011:0890a29_17",
        "context_with_next_sentence": true
    },
    {
        "source_sentence": "昔時焚毀多雜類，　　舍中穢氣廣充盈，",
        "from": "T14n0550_011:0890b01_0",
        "context_with_next_sentence": true
    },
    {
        "source_sentence": "于今殊妙眾香熏，　　滿室氤氳而可愛。",
        "from": "T14n0550_011:0890b02_17",
        "context_with_next_sentence": true
    },
    {
        "source_sentence": "昔時內外皆焚爇，　　誠哉破壞中破壞，",
        "from": "T14n0550_011:0890b03_0",
        "context_with_next_sentence": true
    },
    {
        "source_sentence": "于今種種妙珠珍，　　行列莊嚴深愛樂。",
        "from": "T14n0550_011:0890b04_17",
        "context_with_next_sentence": true
    },
    {
        "source_sentence": "昔居破舍踈復漏，　　鵶鳥來還糞穢多，",
        "from": "T14n0550_011:0890b05_0",
        "context_with_next_sentence": true
    },
    {
        "source_sentence": "于今廣大妙舍中，　　珠瓔垂布增嚴好。",
        "from": "T14n0550_011:0890b06_17",
        "context_with_next_sentence": true
    },
    {
        "source_sentence": "昔時貧苦深逼迫，　　伸手號聲怖畏多，",
        "from": "T14n0550_011:0890b07_0",
        "context_with_next_sentence": true
    },
    {
        "source_sentence": "于今建立寶幢幡，　　清淨莊嚴極勝妙。",
        "from": "T14n0550_011:0890b08_17",
        "context_with_next_sentence": true
    },
    {
        "source_sentence": "頂禮如來大聖尊，　　為福田師我歸敬，",
        "from": "T14n0550_011:0890b09_0",
        "context_with_next_sentence": true
    },
    {
        "source_sentence": "今起悲心來此中，　　救拔我出貧窮海。",
        "from": "T14n0550_011:0890b10_17",
        "context_with_next_sentence": true
    },
    {
        "source_sentence": "歸命世間最上尊，　　一切智號毘婆尸，",
        "from": "T14n0550_011:0890b11_0",
        "context_with_next_sentence": true
    },
    {
        "source_sentence": "今起悲心來此中，　　令我善得成就事。",
        "from": "T14n0550_011:0890b12_17",
        "context_with_next_sentence": true
    },
    {
        "source_sentence": "譬如天中廣勝殿，　　功德莊嚴不思議，",
        "from": "T14n0550_011:0890b13_0",
        "context_with_next_sentence": true
    },
    {
        "source_sentence": "今起悲心來此中，　　令我所居同彼勝。",
        "from": "T14n0550_011:0890b14_17",
        "context_with_next_sentence": true
    },
    {
        "source_sentence": "我今歸向三界師，　　高顯猶如枳羅峯，",
        "from": "T14n0550_011:0890b15_0",
        "context_with_next_sentence": true
    },
    {
        "source_sentence": "我今居止此亦同，　　狀秋天月而皎絜。",
        "from": "T14n0550_011:0890b16_17",
        "context_with_next_sentence": true
    },
    {
        "source_sentence": "我念昔於此大城，　　極受貧窮諸困苦，",
        "from": "T14n0550_011:0890b17_0",
        "context_with_next_sentence": true
    },
    {
        "source_sentence": "由佛悲心來此中，　　獲大財富而最勝。",
        "from": "T14n0550_011:0890b18_17",
        "context_with_next_sentence": true
    },
    {
        "source_sentence": "我今植種方微小，　　旋招果利廣復深，",
        "from": "T14n0550_011:0890b19_0",
        "context_with_next_sentence": true
    },
    {
        "source_sentence": "佛於世間勝上尊，　　何人不伸供養事。",
        "from": "T14n0550_011:0890b20_17",
        "context_with_next_sentence": true
    },
    {
        "source_sentence": "』「妙耳商主說是伽陀已，於佛世尊益生淨信，乃作是念：",
        "from": "T14n0550_011:0890b22_4",
        "context_with_next_sentence": true
    },
    {
        "source_sentence": "『我佛世尊來降于此，令我獲得多殊勝事，我今宜應請佛世尊及聲聞眾，首於自舍微伸供養。",
        "from": "T14n0550_011:0890b24_6",
        "context_with_next_sentence": true
    },
    {
        "source_sentence": "』作是念已，即時商主於毘婆尸如來及聲聞眾，發生廣大尊重之心，迎請于舍，備以百味淨妙飲食，於七日中虔伸供養，飯食事訖頂禮雙足，作是白言：",
        "from": "T14n0550_011:0890b27_15",
        "context_with_next_sentence": true
    },
    {
        "source_sentence": "『乃至盡壽，我以一切受用之具供給供養。",
        "from": "T14n0550_011:0890b28_14",
        "context_with_next_sentence": true
    },
    {
        "source_sentence": "』「當佛來應商主供時，他舍有一守田之人，於平旦時來詣主家受食而還，於其中路聞佛世尊有大聖德，彼妙耳商主持一豆餅而用獻佛，即時獲得吉祥勝相。",
        "from": "T14n0550_011:0890c03_6",
        "context_with_next_sentence": true
    },
    {
        "source_sentence": "聞已，即於近側問一優婆塞言：",
        "from": "T14n0550_011:0890c04_1",
        "context_with_next_sentence": true
    },
    {
        "source_sentence": "『仁者！",
        "from": "T14n0550_011:0890c04_5",
        "context_with_next_sentence": true
    },
    {
        "source_sentence": "彼佛世尊具何聖德神力？",
        "from": "T14n0550_011:0890c04_16",
        "context_with_next_sentence": true
    },
    {
        "source_sentence": "』「若斯優婆塞言：",
        "from": "T14n0550_011:0890c05_2",
        "context_with_next_sentence": true
    },
    {
        "source_sentence": "『子今當知，佛世尊者功德巍巍，不可度量廣大最勝，我何能說？",
        "from": "T14n0550_011:0890c06_10",
        "context_with_next_sentence": true
    },
    {
        "source_sentence": "然今為汝取要言之，汝應善聽。",
        "from": "T14n0550_011:0890c07_4",
        "context_with_next_sentence": true
    },
    {
        "source_sentence": "彼毘婆尸如來、應供、正等正覺，具足最上大丈夫相，清淨莊嚴色光晃耀，猶若金山，日月光明不能等比，是勇猛者、具善戒者、妙身相者、善語業者、寂靜心者、妙莊嚴者、善面目者、善所作者、善知法者、善忍辱者、善辯才者、善調伏者、善化他者、知律儀者、善柔順者、能知恩者、善觀矚者、寂諸根者、斷諸愛者、息瞋恚者、破癡暗者、開解脫者、立正法者、止非道者、示正道者、顯真實者、斷疑惑者、息煩惱者、破諸魔者、救世間者、真大法王、真實大士、世間大尊、大智慧幢、大勇利語、大福德藏、大法本源、大聖導師、大法荷擔、大法聞持、大施福田，梵王帝釋恭敬供養，勝出世間利益眾生，一切最上，諸漏已盡息苦邊際，是大阿羅漢廣大明了，一切法律自在無畏，諸論議中問答最勝。",
        "from": "T14n0550_011:0890c22_17",
        "context_with_next_sentence": true
    },
    {
        "source_sentence": "「『不為一切過失染污，開發一切勝妙之義，於諸色相戒行禪定精進智慧，雖復圓具無所取著，說法無礙，脫諸苦惱離諸戲論，為他開示損益之法，大慈方便普施眾生，具淨勝解以無上法開示調伏。",
        "from": "T14n0550_011:0890c27_8",
        "context_with_next_sentence": true
    },
    {
        "source_sentence": "「『為大醫王善療眾病，具自然智三界特尊，身相敦肅無量威光，少欲喜足知時知義，正智具足摧煩惱冤，息三毒火八法不動。",
        "from": "T14n0550_011:0891a01_5",
        "context_with_next_sentence": true
    },
    {
        "source_sentence": "世間眾生極大苦惱，陷溺無智大泥滓坑。",
        "from": "T14n0550_011:0891a02_4",
        "context_with_next_sentence": true
    },
    {
        "source_sentence": "普觀察已，佛以智力隨為救度，佛於一切眾生起悲愍心，以自色相威力聖智，最上施作使令出離，佛為世間解脫諸苦。",
        "from": "T14n0550_011:0891a04_17",
        "context_with_next_sentence": true
    },
    {
        "source_sentence": "諸驚怖者善為安慰，一切沈溺生死泥者善為提拔，一切炎熱燒煮心者善施清涼，懈怠眾生普為開發起精進行。",
        "from": "T14n0550_011:0891a07_9",
        "context_with_next_sentence": true
    },
    {
        "source_sentence": "「『佛於往昔無數百千生中，廣以飲食、衣服、座臥之具、象馬、車乘、妻子、奴婢、頭目、血肉割截支體種種行施，賢愚平等離諸有相。",
        "from": "T14n0550_011:0891a10_6",
        "context_with_next_sentence": true
    },
    {
        "source_sentence": "「『佛於一切眾生起諸方便思惟利益，於一切時普觀世間，一切眾生老病死苦，愚迷動亂沈沒無依，若其現前若不現前，佛悲愍心普觀察已，悉安慰之。",
        "from": "T14n0550_011:0891a13_15",
        "context_with_next_sentence": true
    },
    {
        "source_sentence": "「『如諸佛說，若無布施、持戒、忍辱、精進、禪定、智慧等諸功德，設經無數百千俱胝生中，終不能得無上寂靜大菩提果。",
        "from": "T14n0550_011:0891a16_7",
        "context_with_next_sentence": true
    },
    {
        "source_sentence": "所以然者？",
        "from": "T14n0550_011:0891a16_12",
        "context_with_next_sentence": true
    },
    {
        "source_sentence": "如來、應供、正等正覺勤修諸行，於一切眾生中最上最尊，具大名稱行安隱法，諸識圓明廣大精進，所發誓願畢竟無虛，破癡暗離諸過，具眾德寂靜心，調三業不染著諸根境，得自在無後有。",
        "from": "T14n0550_011:0891a20_18",
        "context_with_next_sentence": true
    },
    {
        "source_sentence": "具無量威德光，眾莊嚴大智藏，相清淨如滿月，天王龍王阿修羅王一切天眾，恭敬信奉禮拜讚歎。",
        "from": "T14n0550_011:0891a23_3",
        "context_with_next_sentence": true
    },
    {
        "source_sentence": "福慧圓滿仙中大仙，狀如金光初出其焰。",
        "from": "T14n0550_011:0891a24_2",
        "context_with_next_sentence": true
    },
    {
        "source_sentence": "法中自在法中最上，自度度他到於彼岸，一切上首為眾所尊，如大龍王，解脫無畏為天中天。",
        "from": "T14n0550_011:0891a26_5",
        "context_with_next_sentence": true
    },
    {
        "source_sentence": "善男子！",
        "from": "T14n0550_011:0891a26_9",
        "context_with_next_sentence": true
    },
    {
        "source_sentence": "如來、應供、正等正覺，具大功德最勝無量，以少言詞豈能讚歎。",
        "from": "T14n0550_011:0891a27_16",
        "context_with_next_sentence": true
    },
    {
        "source_sentence": "』金色童子因緣經卷第十一",
        "from": "T14n0550_011:0891a28_100",
        "context_with_next_sentence": false
    }
]