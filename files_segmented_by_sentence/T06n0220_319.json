{
    "T06n0220_319:0626a22_0": "大般若波羅蜜多經卷第三百一",
    "T06n0220_319:0626a23_0": "十九",
    "T06n0220_319:0626a25_0": "三藏法師玄奘奉　詔譯",
    "T06n0220_319:0626a26_0": "初分真如品第四十七之二",
    "T06n0220_319:0626a27_0": "爾時，世尊告欲、色界諸天子言：「如是！",
    "T06n0220_319:0626a27_1": "如是！",
    "T06n0220_319:0626a27_2": "如汝所說。",
    "T06n0220_319:0626a28_3": "「諸天子！",
    "T06n0220_319:0626a28_4": "色即是一切智智，一切智智即是色；受、想、行、識即是一切智智，一切智智即是受、想、行、識。",
    "T06n0220_319:0626b01_5": "「諸天子！",
    "T06n0220_319:0626b01_6": "眼處即是一切智智，一切智智即是眼處；耳、鼻、舌、身、意處即是一切智智，一切智智即是耳、鼻、舌、身、意處。",
    "T06n0220_319:0626b03_7": "「諸天子！",
    "T06n0220_319:0626b04_8": "色處即是一切智智，一切智智即是色處；聲、香、味、觸、法處即是一切智智，一切智智即是聲、香、味、觸、法處。",
    "T06n0220_319:0626b06_9": "「諸天子！",
    "T06n0220_319:0626b06_10": "眼界即是一切智智，一切智智即是眼界；耳、鼻、舌、身、意界即是一切智智，一切智智即是耳、鼻、舌、身、意界。",
    "T06n0220_319:0626b08_11": "「諸天子！",
    "T06n0220_319:0626b09_12": "色界即是一切智智，一切智智即是色界；聲、香、味、觸、法界即是一切智智，一切智智即是聲、香、味、觸、法界。",
    "T06n0220_319:0626b11_13": "「諸天子！",
    "T06n0220_319:0626b11_14": "眼識界即是一切智智，一切智智即是眼識界；耳、鼻、舌、身、意識界即是一切智智，一切智智即是耳、鼻、舌、身、意識界。",
    "T06n0220_319:0626b14_15": "「諸天子！",
    "T06n0220_319:0626b14_16": "眼觸即是一切智智，一切智智即是眼觸；耳、鼻、舌、身、意觸即是一切智智，一切智智即是耳、鼻、舌、身、意觸。",
    "T06n0220_319:0626b16_17": "「諸天子！",
    "T06n0220_319:0626b16_18": "眼觸為緣所生諸受即是一切智智，一切智智即是眼觸為緣所生諸受；耳、鼻、舌、身、意觸為緣所生諸受即是一切智智，一切智智即是耳、鼻、舌、身、意觸為緣所生諸受。",
    "T06n0220_319:0626b20_19": "「諸天子！",
    "T06n0220_319:0626b20_20": "地界即是一切智智，一切智智即是地界；水、火、風、空、識界即是一切智智，一切智智即是水、火、風、空、識界。",
    "T06n0220_319:0626b22_21": "「諸天子！",
    "T06n0220_319:0626b23_0": "無明即是一切智智，一切智智即是無明；行、識、名色、六處、觸、受、愛、取、有、生、老死即是一切智智，一切智智即是行乃至老死。",
    "T06n0220_319:0626b25_1": "「諸天子！",
    "T06n0220_319:0626b25_2": "布施波羅蜜多即是一切智智，一切智智即是布施波羅蜜多；淨戒、安忍、精進、靜慮、般若波羅蜜多即是一切智智，一切智智即是淨戒乃至般若波羅蜜多。",
    "T06n0220_319:0626b29_3": "「諸天子！",
    "T06n0220_319:0626b29_4": "內空即是一切智智，一切智智即是內空；外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空即是一切智智，一切智智即是外空乃至無性自性空。",
    "T06n0220_319:0626c05_5": "「諸天子！",
    "T06n0220_319:0626c05_6": "真如即是一切智智，一切智智即是真如；法界、法性、不虛妄性、不變異性、平等性、離生性、法定、法住、實際、虛空界、不思議界即是一切智智，一切智智即是法界乃至不思議界。",
    "T06n0220_319:0626c09_7": "「諸天子！",
    "T06n0220_319:0626c09_8": "四念住即是一切智智，一切智智即是四念住；四正斷、四神足、五根、五力、七等覺支、八聖道支即是一切智智，一切智智即是四正斷乃至八聖道支。",
    "T06n0220_319:0626c13_9": "「諸天子！",
    "T06n0220_319:0626c13_10": "苦聖諦即是一切智智，一切智智即是苦聖諦；集、滅、道聖諦即是一切智智，一切智智即是集、滅、道聖諦。",
    "T06n0220_319:0626c15_11": "「諸天子！",
    "T06n0220_319:0626c15_12": "四靜慮即是一切智智，一切智智即是四靜慮。",
    "T06n0220_319:0626c17_0": "「諸天子！",
    "T06n0220_319:0626c17_1": "四無量即是一切智智，一切智智即是四無量。",
    "T06n0220_319:0626c18_2": "「諸天子！",
    "T06n0220_319:0626c18_3": "四無色定即是一切智智，一切智智即是四無色定。",
    "T06n0220_319:0626c19_4": "「諸天子！",
    "T06n0220_319:0626c19_5": "八解脫即是一切智智，一切智智即是八解脫。",
    "T06n0220_319:0626c20_6": "「諸天子！",
    "T06n0220_319:0626c21_0": "八勝處即是一切智智，一切智智即是八勝處。",
    "T06n0220_319:0626c22_1": "「諸天子！",
    "T06n0220_319:0626c22_2": "九次第定即是一切智智，一切智智即是九次第定。",
    "T06n0220_319:0626c23_3": "「諸天子！",
    "T06n0220_319:0626c23_4": "十遍處即是一切智智，一切智智即是十遍處。",
    "T06n0220_319:0626c24_5": "「諸天子！",
    "T06n0220_319:0626c24_6": "空解脫門即是一切智智，一切智智即是空解脫門；無相、無願解脫門即是一切智智，一切智智即是無相、無願解脫門。",
    "T06n0220_319:0626c27_7": "「諸天子！",
    "T06n0220_319:0626c27_8": "五眼即是一切智智，一切智智即是五眼。",
    "T06n0220_319:0626c28_9": "「諸天子！",
    "T06n0220_319:0626c28_10": "六神通即是一切智智，一切智智即是六神通。",
    "T06n0220_319:0626c29_11": "「諸天子！",
    "T06n0220_319:0627a01_12": "三摩地門即是一切智智，一切智智即是三摩地門。",
    "T06n0220_319:0627a02_13": "「諸天子！",
    "T06n0220_319:0627a02_14": "陀羅尼門即是一切智智，一切智智即是陀羅尼門。",
    "T06n0220_319:0627a03_15": "「諸天子！",
    "T06n0220_319:0627a03_16": "佛十力即是一切智智，一切智智即是佛十力；四無所畏、四無礙解、大慈、大悲、大喜、大捨、十八佛不共法即是一切智智，一切智智即是四無所畏乃至十八佛不共法。",
    "T06n0220_319:0627a07_17": "「諸天子！",
    "T06n0220_319:0627a07_18": "預流果即是一切智智，一切智智即是預流果；一來、不還、阿羅漢果即是一切智智，一切智智即是一來、不還、阿羅漢果。",
    "T06n0220_319:0627a10_19": "「諸天子！",
    "T06n0220_319:0627a10_20": "獨覺菩提即是一切智智，一切智智即是獨覺菩提。",
    "T06n0220_319:0627a11_21": "「諸天子！",
    "T06n0220_319:0627a11_22": "一切智即是一切智智，一切智智即是一切智；道相智、一切相智即是一切智智，一切智智即是道相智、一切相智。",
    "T06n0220_319:0627a14_23": "「諸天子！",
    "T06n0220_319:0627a14_24": "諸佛無上正等菩提即是一切智智，一切智智即是諸佛無上正等菩提。",
    "T06n0220_319:0627a16_0": "「所以者何？",
    "T06n0220_319:0627a16_1": "諸天子！",
    "T06n0220_319:0627a16_2": "若色真如，若一切智智真如，若一切法真如，皆一真如無二無別，亦無窮盡。",
    "T06n0220_319:0627a18_3": "若受、想、行、識真如，若一切智智真如，若一切法真如，皆一真如無二無別，亦無窮盡。",
    "T06n0220_319:0627a20_0": "「諸天子！",
    "T06n0220_319:0627a20_1": "若眼處真如，若一切智智真如，若一切法真如，皆一真如無二無別，亦無窮盡。",
    "T06n0220_319:0627a21_2": "若耳、鼻、舌、身、意處真如，若一切智智真如，若一切法真如，皆一真如無二無別，亦無窮盡。",
    "T06n0220_319:0627a23_3": "「諸天子！",
    "T06n0220_319:0627a24_4": "若色處真如，若一切智智真如，若一切法真如，皆一真如無二無別，亦無窮盡。",
    "T06n0220_319:0627a25_5": "若聲、香、味、觸、法處真如，若一切智智真如，若一切法真如，皆一真如無二無別，亦無窮盡。",
    "T06n0220_319:0627a27_6": "「諸天子！",
    "T06n0220_319:0627a28_7": "若眼界真如，若一切智智真如，若一切法真如，皆一真如無二無別，亦無窮盡。",
    "T06n0220_319:0627a29_8": "若耳、鼻、舌、身、意界真如，若一切智智真如，若一切法真如，皆一真如無二無別，亦無窮盡。",
    "T06n0220_319:0627b02_9": "「諸天子！",
    "T06n0220_319:0627b03_0": "若色界真如，若一切智智真如，若一切法真如，皆一真如無二無別，亦無窮盡。",
    "T06n0220_319:0627b04_1": "若聲、香、味、觸、法界真如，若一切智智真如，若一切法真如，皆一真如無二無別，亦無窮盡。",
    "T06n0220_319:0627b06_2": "「諸天子！",
    "T06n0220_319:0627b06_3": "若眼識界真如，若一切智智真如，若一切法真如，皆一真如無二無別，亦無窮盡。",
    "T06n0220_319:0627b08_4": "若耳、鼻、舌、身、意識界真如，若一切智智真如，若一切法真如，皆一真如無二無別，亦無窮盡。",
    "T06n0220_319:0627b10_5": "「諸天子！",
    "T06n0220_319:0627b11_0": "若眼觸真如，若一切智智真如，若一切法真如，皆一真如無二無別，亦無窮盡。",
    "T06n0220_319:0627b12_1": "若耳、鼻、舌、身、意觸真如，若一切智智真如，若一切法真如，皆一真如無二無別，亦無窮盡。",
    "T06n0220_319:0627b14_2": "「諸天子！",
    "T06n0220_319:0627b14_3": "若眼觸為緣所生諸受真如，若一切智智真如，若一切法真如，皆一真如無二無別，亦無窮盡。",
    "T06n0220_319:0627b17_0": "若耳、鼻、舌、身、意觸為緣所生諸受真如，若一切智智真如，若一切法真如，皆一真如無二無別，亦無窮盡。",
    "T06n0220_319:0627b19_1": "「諸天子！",
    "T06n0220_319:0627b19_2": "若地界真如，若一切智智真如，若一切法真如，皆一真如無二無別，亦無窮盡。",
    "T06n0220_319:0627b21_3": "若水、火、風、空、識界真如，若一切智智真如，若一切法真如，皆一真如無二無別，亦無窮盡。",
    "T06n0220_319:0627b23_4": "「諸天子！",
    "T06n0220_319:0627b23_5": "若無明真如，若一切智智真如，若一切法真如，皆一真如無二無別，亦無窮盡。",
    "T06n0220_319:0627b25_6": "若行、識、名色、六處、觸、受、愛、取、有、生、老死真如，若一切智智真如，若一切法真如，皆一真如無二無別，亦無窮盡。",
    "T06n0220_319:0627b27_7": "「諸天子！",
    "T06n0220_319:0627b27_8": "若布施波羅蜜多真如，若一切智智真如，若一切法真如，皆一真如無二無別，亦無窮盡。",
    "T06n0220_319:0627b29_9": "若淨戒、安忍、精進、靜慮、般若波羅蜜多真如，若一切智智真如，若一切法真如，皆一真如無二無別，亦無窮盡。",
    "T06n0220_319:0627c03_10": "「諸天子！",
    "T06n0220_319:0627c03_11": "若內空真如，若一切智智真如，若一切法真如，皆一真如無二無別，亦無窮盡。",
    "T06n0220_319:0627c05_12": "若外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空真如，若一切智智真如，若一切法真如，皆一真如無二無別，亦無窮盡。",
    "T06n0220_319:0627c10_13": "「諸天子！",
    "T06n0220_319:0627c10_14": "若真如真如，若一切智智真如，若一切法真如，皆一真如無二無別，亦無窮盡。",
    "T06n0220_319:0627c12_15": "若法界、法性、不虛妄性、不變異性、平等性、離生性、法定、法住、實際、虛空界、不思議界真如，若一切智智真如，若一切法真如，皆一真如無二無別，亦無窮盡。",
    "T06n0220_319:0627c15_16": "「諸天子！",
    "T06n0220_319:0627c15_17": "若四念住真如，若一切智智真如，若一切法真如，皆一真如無二無別，亦無窮盡。",
    "T06n0220_319:0627c17_18": "若四正斷、四神足、五根、五力、七等覺支、八聖道支真如，若一切智智真如，若一切法真如，皆一真如無二無別，亦無窮盡。",
    "T06n0220_319:0627c20_19": "「諸天子！",
    "T06n0220_319:0627c20_20": "若苦聖諦真如，若一切智智真如，若一切法真如，皆一真如無二無別，亦無窮盡。",
    "T06n0220_319:0627c22_21": "若集、滅、道聖諦真如，若一切智智真如，若一切法真如，皆一真如無二無別，亦無窮盡。",
    "T06n0220_319:0627c24_22": "「諸天子！",
    "T06n0220_319:0627c24_23": "若四靜慮真如，若一切智智真如，若一切法真如，皆一真如無二無別，亦無窮盡。",
    "T06n0220_319:0627c26_24": "「諸天子！",
    "T06n0220_319:0627c26_25": "若四無量真如，若一切智智真如，若一切法真如，皆一真如無二無別，亦無窮盡。",
    "T06n0220_319:0627c28_26": "「諸天子！",
    "T06n0220_319:0627c28_27": "若四無色定真如，若一切智智真如，若一切法真如，皆一真如無二無別，亦無窮盡。",
    "T06n0220_319:0628a01_28": "「諸天子！",
    "T06n0220_319:0628a01_29": "若八解脫真如，若一切智智真如，若一切法真如，皆一真如無二無別，亦無窮盡。",
    "T06n0220_319:0628a03_30": "「諸天子！",
    "T06n0220_319:0628a03_31": "若八勝處真如，若一切智智真如，若一切法真如，皆一真如無二無別，亦無窮盡。",
    "T06n0220_319:0628a05_32": "「諸天子！",
    "T06n0220_319:0628a05_33": "若九次第定真如，若一切智智真如，若一切法真如，皆一真如無二無別，亦無窮盡。",
    "T06n0220_319:0628a07_34": "「諸天子！",
    "T06n0220_319:0628a07_35": "若十遍處真如，若一切智智真如，若一切法真如，皆一真如無二無別，亦無窮盡。",
    "T06n0220_319:0628a09_36": "「諸天子！",
    "T06n0220_319:0628a09_37": "若空解脫門真如，若一切智智真如，若一切法真如，皆一真如無二無別，亦無窮盡。",
    "T06n0220_319:0628a11_38": "若無相、無願解脫門真如，若一切智智真如，若一切法真如，皆一真如無二無別，亦無窮盡。",
    "T06n0220_319:0628a13_39": "「諸天子！",
    "T06n0220_319:0628a13_40": "若五眼真如，若一切智智真如，若一切法真如，皆一真如無二無別，亦無窮盡。",
    "T06n0220_319:0628a15_41": "「諸天子！",
    "T06n0220_319:0628a15_42": "若六神通真如，若一切智智真如，若一切法真如，皆一真如無二無別，亦無窮盡。",
    "T06n0220_319:0628a17_43": "「諸天子！",
    "T06n0220_319:0628a17_44": "若三摩地門真如，若一切智智真如，若一切法真如，皆一真如無二無別，亦無窮盡。",
    "T06n0220_319:0628a19_45": "「諸天子！",
    "T06n0220_319:0628a19_46": "若陀羅尼門真如，若一切智智真如，若一切法真如，皆一真如無二無別，亦無窮盡。",
    "T06n0220_319:0628a21_47": "「諸天子！",
    "T06n0220_319:0628a21_48": "若佛十力真如，若一切智智真如，若一切法真如，皆一真如無二無別，亦無窮盡。",
    "T06n0220_319:0628a23_49": "若四無所畏、四無礙解、大慈、大悲、大喜、大捨、十八佛不共法真如，若一切智智真如，若一切法真如，皆一真如無二無別，亦無窮盡。",
    "T06n0220_319:0628a26_50": "「諸天子！",
    "T06n0220_319:0628a26_51": "若預流果真如，若一切智智真如，若一切法真如，皆一真如無二無別，亦無窮盡。",
    "T06n0220_319:0628a28_52": "若一來、不還、阿羅漢果真如，若一切智智真如，若一切法真如，皆一真如無二無別，亦無窮盡。",
    "T06n0220_319:0628b01_53": "「諸天子！",
    "T06n0220_319:0628b01_54": "若獨覺菩提真如，若一切智智真如，若一切法真如，皆一真如無二無別，亦無窮盡。",
    "T06n0220_319:0628b03_55": "「諸天子！",
    "T06n0220_319:0628b03_56": "若一切智真如，若一切智智真如，若一切法真如，皆一真如無二無別，亦無窮盡。",
    "T06n0220_319:0628b05_57": "若道相智、一切相智真如，若一切智智真如，若一切法真如，皆一真如無二無別，亦無窮盡。",
    "T06n0220_319:0628b07_58": "「諸天子！",
    "T06n0220_319:0628b07_59": "若諸佛無上正等菩提真如，若一切智智真如，若一切法真如，皆一真如無二無別，亦無窮盡。",
    "T06n0220_319:0628b09_60": "「諸天子！",
    "T06n0220_319:0628b10_61": "我觀此義，心恒趣寂不樂說法。",
    "T06n0220_319:0628b10_62": "所以者何？",
    "T06n0220_319:0628b11_63": "此法甚深，難見難覺，不可尋思，過尋思境，微妙沖寂，聰敏智者之所能知，非諸世間卒能信受，謂深般若波羅蜜多即是如來、應、正等覺所證無上正等菩提。",
    "T06n0220_319:0628b14_64": "「諸天子！",
    "T06n0220_319:0628b14_65": "如是無上正等菩提，無能證、非所證、無證處、無證時。",
    "T06n0220_319:0628b15_66": "諸天子！",
    "T06n0220_319:0628b16_67": "此法深妙不二現行，非諸世間所能比度。",
    "T06n0220_319:0628b17_0": "「諸天子！",
    "T06n0220_319:0628b17_1": "虛空甚深故此法甚深，真如甚深故此法甚深，法界甚深故此法甚深，法性甚深故此法甚深，不虛妄性甚深故此法甚深，不變異性甚深故此法甚深，平等性甚深故此法甚深，離生性甚深故此法甚深，法定甚深故此法甚深，法住甚深故此法甚深，實際甚深故此法甚深，虛空界甚深故此法甚深，不思議界甚深故此法甚深。",
    "T06n0220_319:0628b24_2": "「諸天子！",
    "T06n0220_319:0628b24_3": "無量無邊甚深故此法甚深，無來無去甚深故此法甚深，無生無滅甚深故此法甚深，無染無淨甚深故此法甚深，無知無得甚深故此法甚深，無造無作甚深故此法甚深。",
    "T06n0220_319:0628b28_4": "「諸天子！",
    "T06n0220_319:0628b28_5": "我甚深故此法甚深，有情甚深故此法甚深，命者甚深故此法甚深，生者甚深故此法甚深，養者甚深故此法甚深，士夫甚深故此法甚深，補特伽羅甚深故此法甚深，意生甚深故此法甚深，儒童甚深故此法甚深，作者甚深故此法甚深，受者甚深故此法甚深，知者甚深故此法甚深，見者甚深故此法甚深。",
    "T06n0220_319:0628c06_6": "「諸天子！",
    "T06n0220_319:0628c06_7": "色甚深故此法甚深，受、想、行、識甚深故此法甚深。",
    "T06n0220_319:0628c08_8": "「諸天子！",
    "T06n0220_319:0628c08_9": "眼處甚深故此法甚深，耳、鼻、舌、身、意處甚深故此法甚深。",
    "T06n0220_319:0628c09_10": "「諸天子！",
    "T06n0220_319:0628c09_11": "色處甚深故此法甚深，聲、香、味、觸、法處甚深故此法甚深。",
    "T06n0220_319:0628c11_0": "「諸天子！",
    "T06n0220_319:0628c11_1": "眼界甚深故此法甚深，耳、鼻、舌、身、意界甚深故此法甚深。",
    "T06n0220_319:0628c12_2": "「諸天子！",
    "T06n0220_319:0628c12_3": "色界甚深故此法甚深，聲、香、味、觸、法界甚深故此法甚深。",
    "T06n0220_319:0628c13_4": "「諸天子！",
    "T06n0220_319:0628c14_5": "眼識界甚深故此法甚深，耳、鼻、舌、身、意識界甚深故此法甚深。",
    "T06n0220_319:0628c15_6": "「諸天子！",
    "T06n0220_319:0628c15_7": "眼觸甚深故此法甚深，耳、鼻、舌、身、意觸甚深故此法甚深。",
    "T06n0220_319:0628c17_0": "「諸天子！",
    "T06n0220_319:0628c17_1": "眼觸為緣所生諸受甚深故此法甚深，耳、鼻、舌、身、意觸為緣所生諸受甚深故此法甚深。",
    "T06n0220_319:0628c19_2": "「諸天子！",
    "T06n0220_319:0628c19_3": "地界甚深故此法甚深，水、火、風、空、識界甚深故此法甚深。",
    "T06n0220_319:0628c20_4": "「諸天子！",
    "T06n0220_319:0628c20_5": "無明甚深故此法甚深，行、識、名色、六處、觸、受、愛、取、有、生、老死甚深故此法甚深。",
    "T06n0220_319:0628c22_6": "「諸天子！",
    "T06n0220_319:0628c22_7": "布施波羅蜜多甚深故此法甚深，淨戒波羅蜜多甚深故此法甚深，安忍波羅蜜多甚深故此法甚深，精進波羅蜜多甚深故此法甚深，靜慮波羅蜜多甚深故此法甚深，般若波羅蜜多甚深故此法甚深。",
    "T06n0220_319:0628c27_8": "「諸天子！",
    "T06n0220_319:0628c27_9": "內空甚深故此法甚深，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空甚深故此法甚深。",
    "T06n0220_319:0629a02_10": "「諸天子！",
    "T06n0220_319:0629a02_11": "四念住甚深故此法甚深，四正斷、四神足、五根、五力、七等覺支、八聖道支甚深故此法甚深。",
    "T06n0220_319:0629a05_0": "「諸天子！",
    "T06n0220_319:0629a05_1": "苦聖諦甚深故此法甚深，集、滅、道聖諦甚深故此法甚深。",
    "T06n0220_319:0629a06_2": "「諸天子！",
    "T06n0220_319:0629a06_3": "四靜慮甚深故此法甚深，四無量甚深故此法甚深，四無色定甚深故此法甚深。",
    "T06n0220_319:0629a08_4": "「諸天子！",
    "T06n0220_319:0629a08_5": "八解脫甚深故此法甚深，八勝處甚深故此法甚深，九次第定甚深故此法甚深，十遍處甚深故此法甚深。",
    "T06n0220_319:0629a11_6": "「諸天子！",
    "T06n0220_319:0629a11_7": "空解脫門甚深故此法甚深，無相、無願解脫門甚深故此法甚深。",
    "T06n0220_319:0629a12_8": "「諸天子！",
    "T06n0220_319:0629a13_0": "五眼甚深故此法甚深，六神通甚深故此法甚深。",
    "T06n0220_319:0629a14_1": "「諸天子！",
    "T06n0220_319:0629a14_2": "三摩地門甚深故此法甚深，陀羅尼門甚深故此法甚深。",
    "T06n0220_319:0629a15_3": "「諸天子！",
    "T06n0220_319:0629a15_4": "佛十力甚深故此法甚深，四無所畏、四無礙解、大慈、大悲、大喜、大捨、十八佛不共法甚深故此法甚深。",
    "T06n0220_319:0629a18_5": "「諸天子！",
    "T06n0220_319:0629a18_6": "預流果甚深故此法甚深，一來、不還、阿羅漢果甚深故此法甚深。",
    "T06n0220_319:0629a19_7": "「諸天子！",
    "T06n0220_319:0629a20_0": "獨覺菩提甚深故此法甚深。",
    "T06n0220_319:0629a20_1": "「諸天子！",
    "T06n0220_319:0629a20_2": "一切智甚深故此法甚深，道相智、一切相智甚深故此法甚深。",
    "T06n0220_319:0629a22_3": "「諸天子！",
    "T06n0220_319:0629a22_4": "一切佛法甚深故此法甚深。」",
    "T06n0220_319:0629a24_0": "時，欲、色界諸天子白佛言：「世尊！",
    "T06n0220_319:0629a24_1": "此所說法甚深微妙，非諸世間卒能信受。",
    "T06n0220_319:0629a25_2": "「世尊！",
    "T06n0220_319:0629a25_3": "此深妙法不為攝取色故說，不為棄捨色故說；不為攝取受、想、行、識故說，不為棄捨受、想、行、識故說。",
    "T06n0220_319:0629a28_0": "「世尊！",
    "T06n0220_319:0629a28_1": "此深妙法不為攝取眼處故說，不為棄捨眼處故說；不為攝取耳、鼻、舌、身、意處故說，不為棄捨耳、鼻、舌、身、意處故說。",
    "T06n0220_319:0629b01_2": "「世尊！",
    "T06n0220_319:0629b01_3": "此深妙法不為攝取色處故說，不為棄捨色處故說；不為攝取聲、香、味、觸、法處故說，不為棄捨聲、香、味、觸、法處故說。",
    "T06n0220_319:0629b04_4": "「世尊！",
    "T06n0220_319:0629b04_5": "此深妙法不為攝取眼界故說，不為棄捨眼界故說；不為攝取耳、鼻、舌、身、意界故說，不為棄捨耳、鼻、舌、身、意界故說。",
    "T06n0220_319:0629b07_6": "「世尊！",
    "T06n0220_319:0629b07_7": "此深妙法不為攝取色界故說，不為棄捨色界故說；不為攝取聲、香、味、觸、法界故說，不為棄捨聲、香、味、觸、法界故說。",
    "T06n0220_319:0629b09_8": "「世尊！",
    "T06n0220_319:0629b09_9": "此深妙法不為攝取眼識界故說，不為棄捨眼識界故說；不為攝取耳、鼻、舌、身、意識界故說，不為棄捨耳、鼻、舌、身、意識界故說。",
    "T06n0220_319:0629b12_10": "「世尊！",
    "T06n0220_319:0629b12_11": "此深妙法不為攝取眼觸故說，不為棄捨眼觸故說；不為攝取耳、鼻、舌、身、意觸故說，不為棄捨耳、鼻、舌、身、意觸故說。",
    "T06n0220_319:0629b15_12": "「世尊！",
    "T06n0220_319:0629b15_13": "此深妙法不為攝取眼觸為緣所生諸受故說，不為棄捨眼觸為緣所生諸受故說；不為攝取耳、鼻、舌、身、意觸為緣所生諸受故說，不為棄捨耳、鼻、舌、身、意觸為緣所生諸受故說。",
    "T06n0220_319:0629b19_14": "「世尊！",
    "T06n0220_319:0629b19_15": "此深妙法不為攝取地界故說，不為棄捨地界故說；不為攝取水、火、風、空、識界故說，不為棄捨水、火、風、空、識界故說。",
    "T06n0220_319:0629b22_16": "「世尊！",
    "T06n0220_319:0629b22_17": "此深妙法不為攝取無明故說，不為棄捨無明故說；不為攝取行、識、名色、六處、觸、受、愛、取、有、生、老死故說，不為棄捨行乃至老死故說。",
    "T06n0220_319:0629b25_18": "「世尊！",
    "T06n0220_319:0629b25_19": "此深妙法不為攝取布施波羅蜜多故說，不為棄捨布施波羅蜜多故說；不為攝取淨戒波羅蜜多故說，不為棄捨淨戒波羅蜜多故說；不為攝取安忍波羅蜜多故說，不為棄捨安忍波羅蜜多故說；不為攝取精進波羅蜜多故說，不為棄捨精進波羅蜜多故說；不為攝取靜慮波羅蜜多故說，不為棄捨靜慮波羅蜜多故說；不為攝取般若波羅蜜多故說，不為棄捨般若波羅蜜多故說。",
    "T06n0220_319:0629c05_20": "「世尊！",
    "T06n0220_319:0629c05_21": "此深妙法不為攝取內空故說，不為棄捨內空故說；不為攝取外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空故說，不為棄捨外空乃至無性自性空故說。",
    "T06n0220_319:0629c10_22": "「世尊！",
    "T06n0220_319:0629c11_23": "此深妙法不為攝取真如故說，不為棄捨真如故說；不為攝取法界、法性、不虛妄性、不變異性、平等性、離生性、法定、法住、實際、虛空界、不思議界故說，不為棄捨法界乃至不思議界故說。",
    "T06n0220_319:0629c15_24": "「世尊！",
    "T06n0220_319:0629c15_25": "此深妙法不為攝取四念住故說，不為棄捨四念住故說；不為攝取四正斷、四神足、五根、五力、七等覺支、八聖道支故說，不為棄捨四正斷乃至八聖道支故說。",
    "T06n0220_319:0629c18_26": "「世尊！",
    "T06n0220_319:0629c19_0": "此深妙法不為攝取苦聖諦故說，不為棄捨苦聖諦故說；不為攝取集、滅、道聖諦故說，不為棄捨集、滅、道聖諦故說。",
    "T06n0220_319:0629c21_1": "「世尊！",
    "T06n0220_319:0629c21_2": "此深妙法不為攝取四靜慮故說，不為棄捨四靜慮故說；不為攝取四無量故說，不為棄捨四無量故說；不為攝取四無色定故說，不為棄捨四無色定故說。",
    "T06n0220_319:0629c25_3": "「世尊！",
    "T06n0220_319:0629c25_4": "此深妙法不為攝取八解脫故說，不為棄捨八解脫故說；不為攝取八勝處故說，不為棄捨八勝處故說；不為攝取九次第定故說，不為棄捨九次第定故說；不為攝取十遍處故說，不為棄捨十遍處故說。",
    "T06n0220_319:0629c29_5": "「世尊！",
    "T06n0220_319:0630a01_6": "此深妙法不為攝取空解脫門故說，不為棄捨空解脫門故說；不為攝取無相、無願解脫門故說，不為棄捨無相、無願解脫門故說。",
    "T06n0220_319:0630a04_0": "「世尊！",
    "T06n0220_319:0630a04_1": "此深妙法不為攝取五眼故說，不為棄捨五眼故說；不為攝取六神通故說，不為棄捨六神通故說。",
    "T06n0220_319:0630a06_2": "「世尊！",
    "T06n0220_319:0630a06_3": "此深妙法不為攝取三摩地門故說，不為棄捨三摩地門故說；不為攝取陀羅尼門故說，不為棄捨陀羅尼門故說。",
    "T06n0220_319:0630a09_4": "「世尊！",
    "T06n0220_319:0630a09_5": "此深妙法不為攝取佛十力故說，不為棄捨佛十力故說；不為攝取四無所畏、四無礙解、大慈、大悲、大喜、大捨、十八佛不共法故說，不為棄捨四無所畏乃至十八佛不共法故說。",
    "T06n0220_319:0630a13_6": "「世尊！",
    "T06n0220_319:0630a13_7": "此深妙法不為攝取預流果故說，不為棄捨預流果故說；不為攝取一來、不還、阿羅漢果故說，不為棄捨一來、不還、阿羅漢果故說。",
    "T06n0220_319:0630a16_8": "「世尊！",
    "T06n0220_319:0630a16_9": "此深妙法不為攝取獨覺菩提故說，不為棄捨獨覺菩提故說。",
    "T06n0220_319:0630a17_10": "「世尊！",
    "T06n0220_319:0630a18_11": "此深妙法不為攝取一切智故說，不為棄捨一切智故說；不為攝取道相智、一切相智故說，不為棄捨道相智、一切相智故說。",
    "T06n0220_319:0630a20_12": "「世尊！",
    "T06n0220_319:0630a21_0": "此深妙法不為攝取一切佛法故說，不為棄捨一切佛法故說。",
    "T06n0220_319:0630a22_1": "「世尊！",
    "T06n0220_319:0630a22_2": "諸世間有情多行攝取，行起我、我所執，謂色是我是我所，受、想、行、識是我是我所；眼處是我是我所，耳、鼻、舌、身、意處是我是我所；色處是我是我所，聲、香、味、觸、法處是我是我所；眼界是我是我所，耳、鼻、舌、身、意界是我是我所；色界是我是我所，聲、香、味、觸、法界是我是我所；眼識界是我是我所，耳、鼻、舌、身、意識界是我是我所；眼觸是我是我所，耳、鼻、舌、身、意觸是我是我所；眼觸為緣所生諸受是我是我所，耳、鼻、舌、身、意觸為緣所生諸受是我是我所；地界是我是我所，水、火、風、空、識界是我是我所；無明是我是我所，行、識、名色、六處、觸、受、愛、取、有、生、老死是我是我所；布施波羅蜜多是我是我所，淨戒波羅蜜多是我是我所，安忍波羅蜜多是我是我所，精進波羅蜜多是我是我所，靜慮波羅蜜多是我是我所，般若波羅蜜多是我是我所；內空是我是我所，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空是我是我所；真如是我是我所，法界、法性、不虛妄性、不變異性、平等性、離生性、法定、法住、實際、虛空界、不思議界是我是我所；四念住是我是我所，四正斷、四神足、五根、五力、七等覺支、八聖道支是我是我所；苦聖諦是我是我所，集、滅、道聖諦是我是我所；四靜慮是我是我所，四無量是我是我所，四無色定是我是我所；八解脫是我是我所，八勝處是我是我所，九次第定是我是我所，十遍處是我是我所；空解脫門是我是我所，無相、無願解脫門是我是我所；五眼是我是我所，六神通是我是我所；三摩地門是我是我所，陀羅尼門是我是我所；佛十力是我是我所，四無所畏、四無礙解、大慈、大悲、大喜、大捨、十八佛不共法是我是我所；預流果是我是我所，一來、不還、阿羅漢果是我是我所；獨覺菩提是我是我所；一切智是我是我所，道相智、一切相智是我是我所。」",
    "T06n0220_319:0630c01_0": "爾時，佛告諸天子言：「如是！",
    "T06n0220_319:0630c01_1": "如是！",
    "T06n0220_319:0630c01_2": "如汝所說。",
    "T06n0220_319:0630c01_3": "「諸天子！",
    "T06n0220_319:0630c02_4": "此深妙法不為攝取色故說，不為棄捨色故說；不為攝取受、想、行、識故說，不為棄捨受、想、行、識故說。",
    "T06n0220_319:0630c04_5": "「諸天子！",
    "T06n0220_319:0630c04_6": "此深妙法不為攝取眼處故說，不為棄捨眼處故說；不為攝取耳、鼻、舌、身、意處故說，不為棄捨耳、鼻、舌、身、意處故說。",
    "T06n0220_319:0630c07_7": "「諸天子！",
    "T06n0220_319:0630c07_8": "此深妙法不為攝取色處故說，不為棄捨色處故說；不為攝取聲、香、味、觸、法處故說，不為棄捨聲、香、味、觸、法處故說。",
    "T06n0220_319:0630c09_9": "「諸天子！",
    "T06n0220_319:0630c10_10": "此深妙法不為攝取眼界故說，不為棄捨眼界故說；不為攝取耳、鼻、舌、身、意界故說，不為棄捨耳、鼻、舌、身、意界故說。",
    "T06n0220_319:0630c12_11": "「諸天子！",
    "T06n0220_319:0630c12_12": "此深妙法不為攝取色界故說，不為棄捨色界故說；不為攝取聲、香、味、觸、法界故說，不為棄捨聲、香、味、觸、法界故說。",
    "T06n0220_319:0630c15_13": "「諸天子！",
    "T06n0220_319:0630c15_14": "此深妙法不為攝取眼識界故說，不為棄捨眼識界故說；不為攝取耳、鼻、舌、身、意識界故說，不為棄捨耳、鼻、舌、身、意識界故說。",
    "T06n0220_319:0630c18_15": "「諸天子！",
    "T06n0220_319:0630c18_16": "此深妙法不為攝取眼觸故說，不為棄捨眼觸故說；不為攝取耳、鼻、舌、身、意觸故說，不為棄捨耳、鼻、舌、身、意觸故說。",
    "T06n0220_319:0630c21_17": "「諸天子！",
    "T06n0220_319:0630c21_18": "此深妙法不為攝取眼觸為緣所生諸受故說，不為棄捨眼觸為緣所生諸受故說；不為攝取耳、鼻、舌、身、意觸為緣所生諸受故說，不為棄捨耳、鼻、舌、身、意觸為緣所生諸受故說。",
    "T06n0220_319:0630c25_19": "「諸天子！",
    "T06n0220_319:0630c25_20": "此深妙法不為攝取地界故說，不為棄捨地界故說；不為攝取水、火、風、空、識界故說，不為棄捨水、火、風、空、識界故說。",
    "T06n0220_319:0630c28_21": "「諸天子！",
    "T06n0220_319:0630c28_22": "此深妙法不為攝取無明故說，不為棄捨無明故說；不為攝取行、識、名色、六處、觸、受、愛、取、有、生、老死故說，不為棄捨行乃至老死故說。",
    "T06n0220_319:0631a02_23": "「諸天子！",
    "T06n0220_319:0631a02_24": "此深妙法不為攝取布施波羅蜜多故說，不為棄捨布施波羅蜜多故說；不為攝取淨戒波羅蜜多故說，不為棄捨淨戒波羅蜜多故說；不為攝取安忍波羅蜜多故說，不為棄捨安忍波羅蜜多故說；不為攝取精進波羅蜜多故說，不為棄捨精進波羅蜜多故說；不為攝取靜慮波羅蜜多故說，不為棄捨靜慮波羅蜜多故說；不為攝取般若波羅蜜多故說，不為棄捨般若波羅蜜多故說。",
    "T06n0220_319:0631a11_25": "「諸天子！",
    "T06n0220_319:0631a11_26": "此深妙法不為攝取內空故說，不為棄捨內空故說；不為攝取外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空故說，不為棄捨外空乃至無性自性空故說。",
    "T06n0220_319:0631a17_27": "「諸天子！",
    "T06n0220_319:0631a17_28": "此深妙法不為攝取真如故說，不為棄捨真如故說；不為攝取法界、法性、不虛妄性、不變異性、平等性、離生性、法定、法住、實際、虛空界、不思議界故說，不為棄捨法界乃至不思議界故說。",
    "T06n0220_319:0631a21_29": "「諸天子！",
    "T06n0220_319:0631a21_30": "此深妙法不為攝取四念住故說，不為棄捨四念住故說；不為攝取四正斷、四神足、五根、五力、七等覺支、八聖道支故說，不為棄捨四正斷乃至八聖道支故說。",
    "T06n0220_319:0631a25_31": "「諸天子！",
    "T06n0220_319:0631a25_32": "此深妙法不為攝取苦聖諦故說，不為棄捨苦聖諦故說；不為攝取集、滅、道聖諦故說，不為棄捨集、滅、道聖諦故說。",
    "T06n0220_319:0631a28_33": "「諸天子！",
    "T06n0220_319:0631a28_34": "此深妙法不為攝取四靜慮故說，不為棄捨四靜慮故說；不為攝取四無量故說，不為棄捨四無量故說；不為攝取四無色定故說，不為棄捨四無色定故說。",
    "T06n0220_319:0631b03_35": "「諸天子！",
    "T06n0220_319:0631b03_36": "此深妙法不為攝取八解脫故說，不為棄捨八解脫故說；不為攝取八勝處故說，不為棄捨八勝處故說；不為攝取九次第定故說，不為棄捨九次第定故說；不為攝取十遍處故說，不為棄捨十遍處故說。",
    "T06n0220_319:0631b08_0": "「諸天子！",
    "T06n0220_319:0631b08_1": "此深妙法不為攝取空解脫門故說，不為棄捨空解脫門故說；不為攝取無相、無願解脫門故說，不為棄捨無相、無願解脫門故說。",
    "T06n0220_319:0631b11_2": "「諸天子！",
    "T06n0220_319:0631b11_3": "此深妙法不為攝取五眼故說，不為棄捨五眼故說；不為攝取六神通故說，不為棄捨六神通故說。",
    "T06n0220_319:0631b13_4": "「諸天子！",
    "T06n0220_319:0631b13_5": "此深妙法不為攝取三摩地門故說，不為棄捨三摩地門故說；不為攝取陀羅尼門故說，不為棄捨陀羅尼門故說。",
    "T06n0220_319:0631b16_6": "「諸天子！",
    "T06n0220_319:0631b16_7": "此深妙法不為攝取佛十力故說，不為棄捨佛十力故說；不為攝取四無所畏、四無礙解、大慈、大悲、大喜、大捨、十八佛不共法故說，不為棄捨四無所畏乃至十八佛不共法故說。",
    "T06n0220_319:0631b20_8": "「諸天子！",
    "T06n0220_319:0631b20_9": "此深妙法不為攝取預流果故說，不為棄捨預流果故說；不為攝取一來、不還、阿羅漢果故說，不為棄捨一來、不還、阿羅漢果故說。",
    "T06n0220_319:0631b23_10": "「諸天子！",
    "T06n0220_319:0631b23_11": "此深妙法不為攝取獨覺菩提故說，不為棄捨獨覺菩提故說。",
    "T06n0220_319:0631b25_12": "「諸天子！",
    "T06n0220_319:0631b25_13": "此深妙法不為攝取一切智故說，不為棄捨一切智故說；不為攝取道相智、一切相智故說，不為棄捨道相智、一切相智故說。",
    "T06n0220_319:0631b28_14": "「諸天子！",
    "T06n0220_319:0631b28_15": "此深妙法不為攝取一切佛法故說，不為棄捨一切佛法故說。",
    "T06n0220_319:0631c01_0": "大般若波羅蜜多經卷第三百一十九"
}