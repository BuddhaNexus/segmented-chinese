[
    {
        "source_sentence": "佛說四不可得經",
        "from": "T17n0770_001:0706b03_0",
        "context_with_next_sentence": true
    },
    {
        "source_sentence": "西晉月支三藏竺法護譯",
        "from": "T17n0770_001:0706b05_0",
        "context_with_next_sentence": true
    },
    {
        "source_sentence": "聞如是：一時佛遊於舍衛祇樹給孤獨園，與",
        "from": "T17n0770_001:0706b06_0",
        "context_with_next_sentence": true
    },
    {
        "source_sentence": "大比丘俱，千二百五十人，及諸菩薩。",
        "from": "T17n0770_001:0706b07_16",
        "context_with_next_sentence": true
    },
    {
        "source_sentence": "佛明旦，著衣持鉢入城分衛，四輩皆從，諸天龍神各齎華香伎樂追於上侍。",
        "from": "T17n0770_001:0706b09_12",
        "context_with_next_sentence": true
    },
    {
        "source_sentence": "佛道眼覩見兄弟同產四人，遠家棄業山處閑居，得五神通皆號仙人。",
        "from": "T17n0770_001:0706b11_5",
        "context_with_next_sentence": true
    },
    {
        "source_sentence": "宿對來至自知壽盡，悉欲避終。",
        "from": "T17n0770_001:0706b11_19",
        "context_with_next_sentence": true
    },
    {
        "source_sentence": "各各思議：",
        "from": "T17n0770_001:0706b12_4",
        "context_with_next_sentence": true
    },
    {
        "source_sentence": "「吾等神足飛騰自恣，在所至到無所罣礙。",
        "from": "T17n0770_001:0706b13_3",
        "context_with_next_sentence": true
    },
    {
        "source_sentence": "今反當為非常所得便，危失身命。",
        "from": "T17n0770_001:0706b13_18",
        "context_with_next_sentence": true
    },
    {
        "source_sentence": "當造方便免斯患難，不可就之也。",
        "from": "T17n0770_001:0706b14_14",
        "context_with_next_sentence": true
    },
    {
        "source_sentence": "」於是一人則踊在空中而自藏形：",
        "from": "T17n0770_001:0706b15_9",
        "context_with_next_sentence": true
    },
    {
        "source_sentence": "「無常之對安知吾處？",
        "from": "T17n0770_001:0706b15_19",
        "context_with_next_sentence": true
    },
    {
        "source_sentence": "」一人則入市中人閙之處，廣大無量在中避命：",
        "from": "T17n0770_001:0706b17_1",
        "context_with_next_sentence": true
    },
    {
        "source_sentence": "「無常之對趣得一人，何必求吾？",
        "from": "T17n0770_001:0706b17_16",
        "context_with_next_sentence": true
    },
    {
        "source_sentence": "」一人則退入于大海三百三十六萬里，下不至底、上不至表，處於其中：",
        "from": "T17n0770_001:0706b19_7",
        "context_with_next_sentence": true
    },
    {
        "source_sentence": "「無常之對何所求耶？",
        "from": "T17n0770_001:0706b19_17",
        "context_with_next_sentence": true
    },
    {
        "source_sentence": "」一人則計竊至大山無人之處，擗山兩解入中還合：",
        "from": "T17n0770_001:0706b20_18",
        "context_with_next_sentence": true
    },
    {
        "source_sentence": "「非常之對安知吾處？",
        "from": "T17n0770_001:0706b21_9",
        "context_with_next_sentence": true
    },
    {
        "source_sentence": "」於時四人各各避命，竟不得脫；",
        "from": "T17n0770_001:0706b22_4",
        "context_with_next_sentence": true
    },
    {
        "source_sentence": "藏在空中者，便自墮地猶果熟落；",
        "from": "T17n0770_001:0706b22_19",
        "context_with_next_sentence": true
    },
    {
        "source_sentence": "其在山中，于彼喪亡；",
        "from": "T17n0770_001:0706b23_9",
        "context_with_next_sentence": true
    },
    {
        "source_sentence": "在大海中，則時夭命，魚鼈所食；",
        "from": "T17n0770_001:0706b24_3",
        "context_with_next_sentence": true
    },
    {
        "source_sentence": "入市中者，在于眾人而自終沒。",
        "from": "T17n0770_001:0706b24_17",
        "context_with_next_sentence": true
    },
    {
        "source_sentence": "於是世尊覩之如斯，謂此四人闇昧不達，欲捨宿對，三毒不除，不至三達無極之慧，古今以來誰脫此患？",
        "from": "T17n0770_001:0706b27_6",
        "context_with_next_sentence": true
    },
    {
        "source_sentence": "佛則頌曰：",
        "from": "T17n0770_001:0706b27_11",
        "context_with_next_sentence": true
    },
    {
        "source_sentence": "「雖欲藏在空，　　若處大海中，",
        "from": "T17n0770_001:0706b28_0",
        "context_with_next_sentence": true
    },
    {
        "source_sentence": "假使入諸山，　　而欲自翳形，",
        "from": "T17n0770_001:0706b29_0",
        "context_with_next_sentence": true
    },
    {
        "source_sentence": "欲求不死地，　　未曾可獲之。",
        "from": "T17n0770_001:0706c01_13",
        "context_with_next_sentence": true
    },
    {
        "source_sentence": "是故精進學，　　無身乃為寧。",
        "from": "T17n0770_001:0706c02_13",
        "context_with_next_sentence": true
    },
    {
        "source_sentence": "」佛告諸比丘：",
        "from": "T17n0770_001:0706c03_5",
        "context_with_next_sentence": true
    },
    {
        "source_sentence": "「世有四事不可獲致。",
        "from": "T17n0770_001:0706c03_15",
        "context_with_next_sentence": true
    },
    {
        "source_sentence": "何等為四？",
        "from": "T17n0770_001:0706c03_20",
        "context_with_next_sentence": true
    },
    {
        "source_sentence": "一曰年幼顏色煒曄、髮黑齒白，形貌光澤氣力堅強，行步舉止出入自遊，上車乘馬，眾人瞻戴莫不愛敬。",
        "from": "T17n0770_001:0706c06_6",
        "context_with_next_sentence": true
    },
    {
        "source_sentence": "一旦忽耄，頭白齒落面皺皮緩，體重拄杖短氣呻吟。",
        "from": "T17n0770_001:0706c07_11",
        "context_with_next_sentence": true
    },
    {
        "source_sentence": "欲使常少不至老者，終不可得。",
        "from": "T17n0770_001:0706c08_6",
        "context_with_next_sentence": true
    },
    {
        "source_sentence": "「二謂身體強健骨髓實盛，行步無雙飲食自恣，莊飾頭首謂為無比，張弓捻矢把執兵仗，有所危害不省曲直，罵詈衝口謂為豪強，自計吾我無有衰耗。",
        "from": "T17n0770_001:0706c12_8",
        "context_with_next_sentence": true
    },
    {
        "source_sentence": "疾病卒至，伏之著床不能動搖，身痛如搒，耳鼻口目不聞聲、香、美味、細滑，坐起須人惡露自出，身臥其上眾患難喻。",
        "from": "T17n0770_001:0706c15_2",
        "context_with_next_sentence": true
    },
    {
        "source_sentence": "假使欲免，常安無病，終不可得。",
        "from": "T17n0770_001:0706c15_17",
        "context_with_next_sentence": true
    },
    {
        "source_sentence": "「三謂欲求長壽在世無極。",
        "from": "T17n0770_001:0706c16_11",
        "context_with_next_sentence": true
    },
    {
        "source_sentence": "得于病死，命既甚短，懷萬歲慮壽少憂多，不察非常五樂自恣，放心逸意殺、盜、婬亂、兩舌、惡口、妄言、綺語、貪嫉、邪見、不孝父母、不順師友、輕易尊長。",
        "from": "T17n0770_001:0706c19_20",
        "context_with_next_sentence": true
    },
    {
        "source_sentence": "反逆無道，希望豪富謂可永存，譏謗聖道以邪無雙，噓天、推步，慕于世榮，不識天地表裏所由，不別四大因緣合成猶如幻化，不了古今所興之世，不受倡道，不知生所從來死之所歸，心存天地謂是吾許。",
        "from": "T17n0770_001:0706c24_12",
        "context_with_next_sentence": true
    },
    {
        "source_sentence": "非常對至如風吹雲，冀念長生，命忽然終，不得自在。",
        "from": "T17n0770_001:0706c25_18",
        "context_with_next_sentence": true
    },
    {
        "source_sentence": "欲使不爾，終不可得也。",
        "from": "T17n0770_001:0706c26_8",
        "context_with_next_sentence": true
    },
    {
        "source_sentence": "「四謂父母兄弟、家室親族，朋友知識恩愛榮樂，財物富貴官爵俸祿，騎乘遊觀妻妾子息，以自憍恣、飲食快意，兒客僕使趨行，騎視顧影而步，輕蔑眾人計己無雙，奴客庸罵獸類畜生，出入自在無有期度，不察前後，謂其眷屬從使之眾意可常得。",
        "from": "T17n0770_001:0707a03_12",
        "context_with_next_sentence": true
    },
    {
        "source_sentence": "宿對卒至如湯消雪，心乃懷懅請求濟患，安得如願？",
        "from": "T17n0770_001:0707a04_17",
        "context_with_next_sentence": true
    },
    {
        "source_sentence": "呼噏命斷魂神獨逝，父母、兄弟、妻子、親族、朋友、知識、恩愛皆自獨留，官爵、財物、僕從各散馳走如星。",
        "from": "T17n0770_001:0707a07_2",
        "context_with_next_sentence": true
    },
    {
        "source_sentence": "欲求不死，不可得也。",
        "from": "T17n0770_001:0707a07_12",
        "context_with_next_sentence": true
    },
    {
        "source_sentence": "」佛告比丘：",
        "from": "T17n0770_001:0707a08_4",
        "context_with_next_sentence": true
    },
    {
        "source_sentence": "「古今以來天地成立，無免此苦四難之患。",
        "from": "T17n0770_001:0707a09_3",
        "context_with_next_sentence": true
    },
    {
        "source_sentence": "以斯四苦佛興于世，設無此難，不現身相教化群黎。",
        "from": "T17n0770_001:0707a10_7",
        "context_with_next_sentence": true
    },
    {
        "source_sentence": "猶如四方有洪石山廣大且高，上生草木眾果藥樹華實悉茂，忽失野火四山俱發，暴疾相向速于日行。",
        "from": "T17n0770_001:0707a12_15",
        "context_with_next_sentence": true
    },
    {
        "source_sentence": "有人白王，說有此患，寧可避乎？",
        "from": "T17n0770_001:0707a13_11",
        "context_with_next_sentence": true
    },
    {
        "source_sentence": "」答曰：",
        "from": "T17n0770_001:0707a13_15",
        "context_with_next_sentence": true
    },
    {
        "source_sentence": "「不可得也。",
        "from": "T17n0770_001:0707a13_21",
        "context_with_next_sentence": true
    },
    {
        "source_sentence": "天中之天！",
        "from": "T17n0770_001:0707a14_2",
        "context_with_next_sentence": true
    },
    {
        "source_sentence": "唯有神通乃可濟矣。",
        "from": "T17n0770_001:0707a14_11",
        "context_with_next_sentence": true
    },
    {
        "source_sentence": "」佛言：",
        "from": "T17n0770_001:0707a15_2",
        "context_with_next_sentence": true
    },
    {
        "source_sentence": "「有心意識，不解深妙空無之慧，心計吾我，五陰所縛、六衰所惑，欲不老病，規拔此惡分離之患，志于常存，終不可得。",
        "from": "T17n0770_001:0707a17_15",
        "context_with_next_sentence": true
    },
    {
        "source_sentence": "唯成法身，陰、衰悉蠲，無內無外進退自在，乃能免此四難之患。",
        "from": "T17n0770_001:0707a19_4",
        "context_with_next_sentence": true
    },
    {
        "source_sentence": "如春種穀，令秋不熟，終不可得。",
        "from": "T17n0770_001:0707a19_19",
        "context_with_next_sentence": true
    },
    {
        "source_sentence": "殖老、病、死、別乖之本，欲離不終，不如志也。",
        "from": "T17n0770_001:0707a20_21",
        "context_with_next_sentence": true
    },
    {
        "source_sentence": "猶樹生果，欲使不落，終不可得也。",
        "from": "T17n0770_001:0707a21_15",
        "context_with_next_sentence": true
    },
    {
        "source_sentence": "猶人飲酒，欲使不醉，孰有獲願？",
        "from": "T17n0770_001:0707a22_11",
        "context_with_next_sentence": true
    },
    {
        "source_sentence": "種諸根本，欲令不終，不可得也。",
        "from": "T17n0770_001:0707a23_6",
        "context_with_next_sentence": true
    },
    {
        "source_sentence": "如人服毒，欲令不死，誰有獲願？",
        "from": "T17n0770_001:0707a24_1",
        "context_with_next_sentence": true
    },
    {
        "source_sentence": "種離根本，欲令不別，終不可得也。",
        "from": "T17n0770_001:0707a24_17",
        "context_with_next_sentence": true
    },
    {
        "source_sentence": "猶人入溷，欲令不臭，誰有獲願？",
        "from": "T17n0770_001:0707a25_12",
        "context_with_next_sentence": true
    },
    {
        "source_sentence": "植老、病、死，欲免斯患，未有如願。",
        "from": "T17n0770_001:0707a26_6",
        "context_with_next_sentence": true
    },
    {
        "source_sentence": "人不識此四苦，放心恣意沒沈五道，猶如車輪不得離地，悲哀呼嗟、轉相戀慕無有竟已。",
        "from": "T17n0770_001:0707a28_6",
        "context_with_next_sentence": true
    },
    {
        "source_sentence": "猶如狂逸裸形而遊，恍惚妄語謂為真諦。",
        "from": "T17n0770_001:0707a29_6",
        "context_with_next_sentence": true
    },
    {
        "source_sentence": "痛哉！",
        "from": "T17n0770_001:0707a29_9",
        "context_with_next_sentence": true
    },
    {
        "source_sentence": "誰了此義？",
        "from": "T17n0770_001:0707a29_14",
        "context_with_next_sentence": true
    },
    {
        "source_sentence": "唯有解道乃知之耳。",
        "from": "T17n0770_001:0707b01_3",
        "context_with_next_sentence": true
    },
    {
        "source_sentence": "」比丘白佛言：",
        "from": "T17n0770_001:0707b01_10",
        "context_with_next_sentence": true
    },
    {
        "source_sentence": "「何緣免濟此苦之難？",
        "from": "T17n0770_001:0707b01_20",
        "context_with_next_sentence": true
    },
    {
        "source_sentence": "」世尊告曰：",
        "from": "T17n0770_001:0707b02_4",
        "context_with_next_sentence": true
    },
    {
        "source_sentence": "「當求解脫。",
        "from": "T17n0770_001:0707b02_10",
        "context_with_next_sentence": true
    },
    {
        "source_sentence": "」「何謂解脫？",
        "from": "T17n0770_001:0707b02_17",
        "context_with_next_sentence": true
    },
    {
        "source_sentence": "」佛言：",
        "from": "T17n0770_001:0707b02_21",
        "context_with_next_sentence": true
    },
    {
        "source_sentence": "「護身口意，初、中、竟善，不為聲聞行，身不犯三罪、口不犯四過、意不念三惡，初、中、竟善也。",
        "from": "T17n0770_001:0707b04_18",
        "context_with_next_sentence": true
    },
    {
        "source_sentence": "又身、口、意和而歸三寶，除于三毒，入空、無相、不願之法，向三脫門，是初、中、竟善之德也。",
        "from": "T17n0770_001:0707b06_17",
        "context_with_next_sentence": true
    },
    {
        "source_sentence": "三界皆苦，生老病死視身如怨，行于四等慈、悲、喜、護。",
        "from": "T17n0770_001:0707b08_1",
        "context_with_next_sentence": true
    },
    {
        "source_sentence": "不遵大慈無極之哀，趣欲免身至于泥洹，不念一切，便得羅漢，不及十方，雖得免於四患，猶有限礙。",
        "from": "T17n0770_001:0707b10_6",
        "context_with_next_sentence": true
    },
    {
        "source_sentence": "」佛言：",
        "from": "T17n0770_001:0707b11_2",
        "context_with_next_sentence": true
    },
    {
        "source_sentence": "「發菩薩意，普令眾生常念遵六度無極之行。",
        "from": "T17n0770_001:0707b12_2",
        "context_with_next_sentence": true
    },
    {
        "source_sentence": "初、中、竟善者，謂發意菩薩也。",
        "from": "T17n0770_001:0707b12_17",
        "context_with_next_sentence": true
    },
    {
        "source_sentence": "初亦善者，視一切人如父、如母、如身，常等無異。",
        "from": "T17n0770_001:0707b13_19",
        "context_with_next_sentence": true
    },
    {
        "source_sentence": "中亦善者，不畏勤苦，在于生死無央數劫，不以為勞。",
        "from": "T17n0770_001:0707b15_1",
        "context_with_next_sentence": true
    },
    {
        "source_sentence": "竟亦善者，分別空慧不見吾我。",
        "from": "T17n0770_001:0707b15_15",
        "context_with_next_sentence": true
    },
    {
        "source_sentence": "「又初亦善者，本發大意願濟一切，不為己計。",
        "from": "T17n0770_001:0707b17_1",
        "context_with_next_sentence": true
    },
    {
        "source_sentence": "中亦善者，行四等心慈、悲、喜、護。",
        "from": "T17n0770_001:0707b17_18",
        "context_with_next_sentence": true
    },
    {
        "source_sentence": "竟亦善者，弘無極慈，欲導群黎遭諸惱患。",
        "from": "T17n0770_001:0707b18_13",
        "context_with_next_sentence": true
    },
    {
        "source_sentence": "初亦善者，觀身四大本無化合，緣于無緣。",
        "from": "T17n0770_001:0707b19_13",
        "context_with_next_sentence": true
    },
    {
        "source_sentence": "中亦善者，無我、無人、無壽、無命，有斯四事則受身矣。",
        "from": "T17n0770_001:0707b20_20",
        "context_with_next_sentence": true
    },
    {
        "source_sentence": "無緣無攀，何從得因？",
        "from": "T17n0770_001:0707b21_8",
        "context_with_next_sentence": true
    },
    {
        "source_sentence": "猶如立屋，有材、有土、有水、有草，四事別離各散異處，人合作舍因得屋名。",
        "from": "T17n0770_001:0707b23_1",
        "context_with_next_sentence": true
    },
    {
        "source_sentence": "計身四事亦復如是，各在一面，心著所有我、人、壽、命，四大合成因號為人。",
        "from": "T17n0770_001:0707b24_17",
        "context_with_next_sentence": true
    },
    {
        "source_sentence": "竟亦善者，了知無身，不倚三界，一切悉空。",
        "from": "T17n0770_001:0707b25_16",
        "context_with_next_sentence": true
    },
    {
        "source_sentence": "初亦善者，布施、持戒、忍辱、精進、一心、智慧之道。",
        "from": "T17n0770_001:0707b26_21",
        "context_with_next_sentence": true
    },
    {
        "source_sentence": "中亦善者，曉知六通之法，入柔順法忍。",
        "from": "T17n0770_001:0707b27_16",
        "context_with_next_sentence": true
    },
    {
        "source_sentence": "竟亦善者，知身自然、諸法自然、人物自然，一切如化如幻計皆本無。",
        "from": "T17n0770_001:0707b29_6",
        "context_with_next_sentence": true
    },
    {
        "source_sentence": "初亦善者，謂發無上正真之道。",
        "from": "T17n0770_001:0707c01_1",
        "context_with_next_sentence": true
    },
    {
        "source_sentence": "中亦善者，解音響慧，得無所從生不起法忍。",
        "from": "T17n0770_001:0707c02_2",
        "context_with_next_sentence": true
    },
    {
        "source_sentence": "竟亦善者，逮一生補處，勇猛之狀遊一切生，覩無所起救濟一切，如日普照無所不遍。",
        "from": "T17n0770_001:0707c04_1",
        "context_with_next_sentence": true
    },
    {
        "source_sentence": "是為菩薩初亦善者、中亦善者、竟亦善者。",
        "from": "T17n0770_001:0707c04_20",
        "context_with_next_sentence": true
    },
    {
        "source_sentence": "」佛言：",
        "from": "T17n0770_001:0707c05_2",
        "context_with_next_sentence": true
    },
    {
        "source_sentence": "「行菩薩道多所度脫，猶眾星中月而獨光、光如日初出一時悉遍、猶如炬火在所如照、療諸病如良醫、度群黎如船師、安三界猶國主、降異道如師子，道心普如虛空、心等如地、洗垢如水、燒諸罪如火、遊無礙如風。",
        "from": "T17n0770_001:0707c09_19",
        "context_with_next_sentence": true
    },
    {
        "source_sentence": "是為初中竟善菩薩之事，乃為究暢。",
        "from": "T17n0770_001:0707c10_15",
        "context_with_next_sentence": true
    },
    {
        "source_sentence": "」佛說如是，諸菩薩及眾比丘，諸天、龍神、阿須倫，聞經莫不歡喜。",
        "from": "T17n0770_001:0707c12_8",
        "context_with_next_sentence": true
    },
    {
        "source_sentence": "佛說四不可得經",
        "from": "T17n0770_001:0707c13_100",
        "context_with_next_sentence": false
    }
]