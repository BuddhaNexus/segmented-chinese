[
    {
        "source_sentence": "佛說須摩提菩薩經按《開元錄》，須摩提經亦直云須摩經",
        "from": "T12n0334_001:0076b03_0",
        "context_with_next_sentence": true
    },
    {
        "source_sentence": "西晉三藏竺法護譯",
        "from": "T12n0334_001:0076b05_0",
        "context_with_next_sentence": true
    },
    {
        "source_sentence": "聞如是：一時佛在羅閱祇靈鳥頂山中，與大",
        "from": "T12n0334_001:0076b06_0",
        "context_with_next_sentence": true
    },
    {
        "source_sentence": "比丘眾千二百五十人，菩薩萬人俱。",
        "from": "T12n0334_001:0076b07_15",
        "context_with_next_sentence": true
    },
    {
        "source_sentence": "爾時羅閱城大國，有長者號曰郁迦，郁迦有女，名須摩提，厥年八歲，歷世奉敬過去無數百千諸佛，積累功德不可稱計。",
        "from": "T12n0334_001:0076b10_11",
        "context_with_next_sentence": true
    },
    {
        "source_sentence": "時須摩提從羅閱祇大國出詣靈鳥山，行到佛所，前以頭面稽首佛足，禮畢却住一面，叉手白佛言：",
        "from": "T12n0334_001:0076b12_17",
        "context_with_next_sentence": true
    },
    {
        "source_sentence": "「願欲有所問，唯佛以善權方便，解說我之所疑。",
        "from": "T12n0334_001:0076b13_18",
        "context_with_next_sentence": true
    },
    {
        "source_sentence": "」時佛默然，即知女意。",
        "from": "T12n0334_001:0076b14_9",
        "context_with_next_sentence": true
    },
    {
        "source_sentence": "佛語須摩提：",
        "from": "T12n0334_001:0076b14_15",
        "context_with_next_sentence": true
    },
    {
        "source_sentence": "「恣所欲問，如來今當為汝具解說之，事事分別，令汝歡喜。",
        "from": "T12n0334_001:0076b16_1",
        "context_with_next_sentence": true
    },
    {
        "source_sentence": "」須摩提問佛言：",
        "from": "T12n0334_001:0076b16_9",
        "context_with_next_sentence": true
    },
    {
        "source_sentence": "「菩薩云何所生處，人見之常歡喜？",
        "from": "T12n0334_001:0076b17_4",
        "context_with_next_sentence": true
    },
    {
        "source_sentence": "云何得大富有常多財寶？",
        "from": "T12n0334_001:0076b17_15",
        "context_with_next_sentence": true
    },
    {
        "source_sentence": "云何不為他人之所別離？",
        "from": "T12n0334_001:0076b18_8",
        "context_with_next_sentence": true
    },
    {
        "source_sentence": "云何不在母人腹中，常得化生千葉蓮華中立法王前？",
        "from": "T12n0334_001:0076b19_13",
        "context_with_next_sentence": true
    },
    {
        "source_sentence": "云何得神足，從不可計億剎土，去到彼間禮諸佛？",
        "from": "T12n0334_001:0076b20_17",
        "context_with_next_sentence": true
    },
    {
        "source_sentence": "云何得無讎怨、無侵嫉者？",
        "from": "T12n0334_001:0076b21_9",
        "context_with_next_sentence": true
    },
    {
        "source_sentence": "云何所說聞者信從踊躍受行？",
        "from": "T12n0334_001:0076b22_3",
        "context_with_next_sentence": true
    },
    {
        "source_sentence": "云何得無殃罪，所作善行無能壞者？",
        "from": "T12n0334_001:0076b22_19",
        "context_with_next_sentence": true
    },
    {
        "source_sentence": "云何魔不能得其便？",
        "from": "T12n0334_001:0076b23_8",
        "context_with_next_sentence": true
    },
    {
        "source_sentence": "云何臨壽終時佛在前立，為說經法，即令不墮苦痛之處？",
        "from": "T12n0334_001:0076b24_15",
        "context_with_next_sentence": true
    },
    {
        "source_sentence": "所問如是。",
        "from": "T12n0334_001:0076b25_1",
        "context_with_next_sentence": true
    },
    {
        "source_sentence": "」是時佛語須摩提：",
        "from": "T12n0334_001:0076b25_10",
        "context_with_next_sentence": true
    },
    {
        "source_sentence": "「如汝所問如來義者，善哉大快乃如是乎。",
        "from": "T12n0334_001:0076b26_8",
        "context_with_next_sentence": true
    },
    {
        "source_sentence": "汝若欲聞，諦聽諦受，勤思念之，吾當解說。",
        "from": "T12n0334_001:0076b27_8",
        "context_with_next_sentence": true
    },
    {
        "source_sentence": "」時女即言：",
        "from": "T12n0334_001:0076b27_14",
        "context_with_next_sentence": true
    },
    {
        "source_sentence": "「甚善世尊！",
        "from": "T12n0334_001:0076b27_20",
        "context_with_next_sentence": true
    },
    {
        "source_sentence": "願樂欲聞。",
        "from": "T12n0334_001:0076b28_4",
        "context_with_next_sentence": true
    },
    {
        "source_sentence": "」於是須摩提受教而聽。",
        "from": "T12n0334_001:0076b28_15",
        "context_with_next_sentence": true
    },
    {
        "source_sentence": "佛言：",
        "from": "T12n0334_001:0076b28_18",
        "context_with_next_sentence": true
    },
    {
        "source_sentence": "「菩薩有四事法，人見之皆歡喜。",
        "from": "T12n0334_001:0076b29_11",
        "context_with_next_sentence": true
    },
    {
        "source_sentence": "何等為四？",
        "from": "T12n0334_001:0076b29_16",
        "context_with_next_sentence": true
    },
    {
        "source_sentence": "一者瞋恚不起，視冤家如善知識；",
        "from": "T12n0334_001:0076c01_12",
        "context_with_next_sentence": true
    },
    {
        "source_sentence": "二者常有慈心向於一切；",
        "from": "T12n0334_001:0076c02_4",
        "context_with_next_sentence": true
    },
    {
        "source_sentence": "三者常行求索無上要法；",
        "from": "T12n0334_001:0076c02_15",
        "context_with_next_sentence": true
    },
    {
        "source_sentence": "四者作佛形像；",
        "from": "T12n0334_001:0076c03_3",
        "context_with_next_sentence": true
    },
    {
        "source_sentence": "是為四法。",
        "from": "T12n0334_001:0076c03_8",
        "context_with_next_sentence": true
    },
    {
        "source_sentence": "菩薩用是四事故，人見之常歡喜。",
        "from": "T12n0334_001:0076c04_3",
        "context_with_next_sentence": true
    },
    {
        "source_sentence": "」佛於是說偈言：",
        "from": "T12n0334_001:0076c04_11",
        "context_with_next_sentence": true
    },
    {
        "source_sentence": "「不起恚毀本根，　　常行慈得要法，",
        "from": "T12n0334_001:0076c05_0",
        "context_with_next_sentence": true
    },
    {
        "source_sentence": "作佛象身好潔，　　心歡喜人喜見。",
        "from": "T12n0334_001:0076c06_15",
        "context_with_next_sentence": true
    },
    {
        "source_sentence": "」佛語須摩提：",
        "from": "T12n0334_001:0076c07_5",
        "context_with_next_sentence": true
    },
    {
        "source_sentence": "「菩薩復有四事法，得大富有。",
        "from": "T12n0334_001:0076c07_19",
        "context_with_next_sentence": true
    },
    {
        "source_sentence": "何等為四？",
        "from": "T12n0334_001:0076c08_3",
        "context_with_next_sentence": true
    },
    {
        "source_sentence": "一者布施以時，二者與已倍悅，三者與後不復悔，四者既與不求其報；",
        "from": "T12n0334_001:0076c09_14",
        "context_with_next_sentence": true
    },
    {
        "source_sentence": "是為四法。",
        "from": "T12n0334_001:0076c09_19",
        "context_with_next_sentence": true
    },
    {
        "source_sentence": "菩薩用是四事故，得大富有常多財寶。",
        "from": "T12n0334_001:0076c10_16",
        "context_with_next_sentence": true
    },
    {
        "source_sentence": "」佛於是說偈言：",
        "from": "T12n0334_001:0076c11_4",
        "context_with_next_sentence": true
    },
    {
        "source_sentence": "「以時施無悔心，　　喜悅與無希望，",
        "from": "T12n0334_001:0076c12_0",
        "context_with_next_sentence": true
    },
    {
        "source_sentence": "所作施有勇慧，　　所在處常大富。",
        "from": "T12n0334_001:0076c13_15",
        "context_with_next_sentence": true
    },
    {
        "source_sentence": "」佛語須摩提：",
        "from": "T12n0334_001:0076c14_5",
        "context_with_next_sentence": true
    },
    {
        "source_sentence": "「菩薩復有四事法，不為他人之所別離。",
        "from": "T12n0334_001:0076c15_3",
        "context_with_next_sentence": true
    },
    {
        "source_sentence": "何等為四？",
        "from": "T12n0334_001:0076c15_8",
        "context_with_next_sentence": true
    },
    {
        "source_sentence": "一者不傳惡說鬪亂彼此，二者導愚癡者使入佛道，三者若有毀敗正法護使不絕，四者勸勉諸人教使求佛令堅不動；",
        "from": "T12n0334_001:0076c18_2",
        "context_with_next_sentence": true
    },
    {
        "source_sentence": "是為四法。",
        "from": "T12n0334_001:0076c18_7",
        "context_with_next_sentence": true
    },
    {
        "source_sentence": "菩薩用是四事故，不為他人所別離。",
        "from": "T12n0334_001:0076c19_3",
        "context_with_next_sentence": true
    },
    {
        "source_sentence": "」佛於是說偈言：",
        "from": "T12n0334_001:0076c19_11",
        "context_with_next_sentence": true
    },
    {
        "source_sentence": "「不傳說鬪彼此，　　道愚冥護正法，",
        "from": "T12n0334_001:0076c20_0",
        "context_with_next_sentence": true
    },
    {
        "source_sentence": "勸進人使求佛，　　終無能別離者。",
        "from": "T12n0334_001:0076c21_15",
        "context_with_next_sentence": true
    },
    {
        "source_sentence": "」佛語須摩提：",
        "from": "T12n0334_001:0076c22_5",
        "context_with_next_sentence": true
    },
    {
        "source_sentence": "「菩薩復有四事法，得化生千葉蓮華中立法王前。",
        "from": "T12n0334_001:0076c23_7",
        "context_with_next_sentence": true
    },
    {
        "source_sentence": "何等為四？",
        "from": "T12n0334_001:0076c23_12",
        "context_with_next_sentence": true
    },
    {
        "source_sentence": "一者細擣紅蓮華、青蓮華、黃蓮華、白蓮華，合此四種末之如塵，使滿軟妙華，持是供養世尊若塔及舍利；",
        "from": "T12n0334_001:0076c26_1",
        "context_with_next_sentence": true
    },
    {
        "source_sentence": "二者不令他人起恚意；",
        "from": "T12n0334_001:0076c26_11",
        "context_with_next_sentence": true
    },
    {
        "source_sentence": "三者作佛形像使坐蓮華上；",
        "from": "T12n0334_001:0076c27_4",
        "context_with_next_sentence": true
    },
    {
        "source_sentence": "四者得最正覺便歡喜住；",
        "from": "T12n0334_001:0076c27_15",
        "context_with_next_sentence": true
    },
    {
        "source_sentence": "是為四法。",
        "from": "T12n0334_001:0076c28_1",
        "context_with_next_sentence": true
    },
    {
        "source_sentence": "菩薩用是四事故，常得化生千葉蓮華中立法王前。",
        "from": "T12n0334_001:0076c29_4",
        "context_with_next_sentence": true
    },
    {
        "source_sentence": "」佛於是說偈言：",
        "from": "T12n0334_001:0076c29_12",
        "context_with_next_sentence": true
    },
    {
        "source_sentence": "「施四華滿軟妙，　　除恚恨受法義，",
        "from": "T12n0334_001:0077a01_0",
        "context_with_next_sentence": true
    },
    {
        "source_sentence": "得上覺立佛前，　　作形像生花中。",
        "from": "T12n0334_001:0077a02_15",
        "context_with_next_sentence": true
    },
    {
        "source_sentence": "」佛語須摩提：",
        "from": "T12n0334_001:0077a03_5",
        "context_with_next_sentence": true
    },
    {
        "source_sentence": "「菩薩復有四事法，得神足，從一佛國復至一佛國。",
        "from": "T12n0334_001:0077a04_7",
        "context_with_next_sentence": true
    },
    {
        "source_sentence": "何等為四？",
        "from": "T12n0334_001:0077a04_12",
        "context_with_next_sentence": true
    },
    {
        "source_sentence": "一者見人作功德不行斷絕；",
        "from": "T12n0334_001:0077a05_5",
        "context_with_next_sentence": true
    },
    {
        "source_sentence": "二者見人說法而不中止；",
        "from": "T12n0334_001:0077a05_16",
        "context_with_next_sentence": true
    },
    {
        "source_sentence": "三者常然燈火於塔寺中；",
        "from": "T12n0334_001:0077a06_8",
        "context_with_next_sentence": true
    },
    {
        "source_sentence": "四者求三昧；",
        "from": "T12n0334_001:0077a06_14",
        "context_with_next_sentence": true
    },
    {
        "source_sentence": "是為四法。",
        "from": "T12n0334_001:0077a06_19",
        "context_with_next_sentence": true
    },
    {
        "source_sentence": "菩薩用是四事故，得神足，從一佛國至一佛國。",
        "from": "T12n0334_001:0077a08_1",
        "context_with_next_sentence": true
    },
    {
        "source_sentence": "」佛於是說偈言：",
        "from": "T12n0334_001:0077a08_9",
        "context_with_next_sentence": true
    },
    {
        "source_sentence": "「行功德為法施，　　聞經說不中止，",
        "from": "T12n0334_001:0077a09_0",
        "context_with_next_sentence": true
    },
    {
        "source_sentence": "常然燈於佛寺，　　入三昧遍諸國。",
        "from": "T12n0334_001:0077a10_15",
        "context_with_next_sentence": true
    },
    {
        "source_sentence": "」佛語須摩提：",
        "from": "T12n0334_001:0077a11_5",
        "context_with_next_sentence": true
    },
    {
        "source_sentence": "「菩薩復有四事法，得無讎冤、無侵嫉者。",
        "from": "T12n0334_001:0077a12_3",
        "context_with_next_sentence": true
    },
    {
        "source_sentence": "何等為四？",
        "from": "T12n0334_001:0077a12_8",
        "context_with_next_sentence": true
    },
    {
        "source_sentence": "一者於善知識無諛諂心，二者不慳貪妬他人物，三者見人布施助其喜。",
        "from": "T12n0334_001:0077a14_1",
        "context_with_next_sentence": true
    },
    {
        "source_sentence": "四者見菩薩諸所作為不行誹謗；",
        "from": "T12n0334_001:0077a14_15",
        "context_with_next_sentence": true
    },
    {
        "source_sentence": "是為四法。",
        "from": "T12n0334_001:0077a15_1",
        "context_with_next_sentence": true
    },
    {
        "source_sentence": "菩薩用是四事故，常行是行，得無讎冤、無侵嫉者。",
        "from": "T12n0334_001:0077a16_3",
        "context_with_next_sentence": true
    },
    {
        "source_sentence": "」佛於是說偈言：",
        "from": "T12n0334_001:0077a16_11",
        "context_with_next_sentence": true
    },
    {
        "source_sentence": "「於善友無諛諂，　　不慳惜他人物，",
        "from": "T12n0334_001:0077a17_0",
        "context_with_next_sentence": true
    },
    {
        "source_sentence": "見人施助其喜，　　行菩薩無讎冤。",
        "from": "T12n0334_001:0077a18_15",
        "context_with_next_sentence": true
    },
    {
        "source_sentence": "」佛語須摩提：",
        "from": "T12n0334_001:0077a19_5",
        "context_with_next_sentence": true
    },
    {
        "source_sentence": "「菩薩復有四事法，其所語言，聞者信從踊躍受行。",
        "from": "T12n0334_001:0077a20_7",
        "context_with_next_sentence": true
    },
    {
        "source_sentence": "何等為四？",
        "from": "T12n0334_001:0077a20_12",
        "context_with_next_sentence": true
    },
    {
        "source_sentence": "一者口之所說心亦無異，二者於善知識常有至誠，三者聞人說法心不是非，四者若見他人請令說法不求其短；",
        "from": "T12n0334_001:0077a23_5",
        "context_with_next_sentence": true
    },
    {
        "source_sentence": "是為四法。",
        "from": "T12n0334_001:0077a23_10",
        "context_with_next_sentence": true
    },
    {
        "source_sentence": "菩薩用是四事故，其所語言，聞者信從踊躍受行。",
        "from": "T12n0334_001:0077a24_13",
        "context_with_next_sentence": true
    },
    {
        "source_sentence": "」佛於是說偈言：",
        "from": "T12n0334_001:0077a25_1",
        "context_with_next_sentence": true
    },
    {
        "source_sentence": "「如所念言亦爾，　　於善友有至誠，",
        "from": "T12n0334_001:0077a26_0",
        "context_with_next_sentence": true
    },
    {
        "source_sentence": "聞講法不求短，　　若說經心喜踊。",
        "from": "T12n0334_001:0077a27_15",
        "context_with_next_sentence": true
    },
    {
        "source_sentence": "」佛語須摩提：",
        "from": "T12n0334_001:0077a28_5",
        "context_with_next_sentence": true
    },
    {
        "source_sentence": "「菩薩復有四事法，得無殃罪，所作善行疾得淨住。",
        "from": "T12n0334_001:0077a29_7",
        "context_with_next_sentence": true
    },
    {
        "source_sentence": "何等為四？",
        "from": "T12n0334_001:0077a29_12",
        "context_with_next_sentence": true
    },
    {
        "source_sentence": "一者心意所念常志於善，二者常持戒三昧智慧，三者初發菩薩意便起一切智多所度脫，四者常有大慈愍於一切；",
        "from": "T12n0334_001:0077b03_5",
        "context_with_next_sentence": true
    },
    {
        "source_sentence": "是為四法。",
        "from": "T12n0334_001:0077b03_10",
        "context_with_next_sentence": true
    },
    {
        "source_sentence": "菩薩用是四事故，得無殃罪疾得淨住。",
        "from": "T12n0334_001:0077b04_7",
        "context_with_next_sentence": true
    },
    {
        "source_sentence": "」佛於是說偈言：",
        "from": "T12n0334_001:0077b04_15",
        "context_with_next_sentence": true
    },
    {
        "source_sentence": "「常志善念廣度，　　戒等定不離慧，",
        "from": "T12n0334_001:0077b05_0",
        "context_with_next_sentence": true
    },
    {
        "source_sentence": "當教人一切智，　　行慈意得淨住。",
        "from": "T12n0334_001:0077b06_15",
        "context_with_next_sentence": true
    },
    {
        "source_sentence": "」佛語須摩提：",
        "from": "T12n0334_001:0077b07_5",
        "context_with_next_sentence": true
    },
    {
        "source_sentence": "「菩薩復有四事法，魔不能得其便。",
        "from": "T12n0334_001:0077b08_1",
        "context_with_next_sentence": true
    },
    {
        "source_sentence": "何者為四？",
        "from": "T12n0334_001:0077b08_6",
        "context_with_next_sentence": true
    },
    {
        "source_sentence": "一者常念於佛，二者常精進，三者常念經法，四者常立功德；",
        "from": "T12n0334_001:0077b09_12",
        "context_with_next_sentence": true
    },
    {
        "source_sentence": "是為四法。",
        "from": "T12n0334_001:0077b09_17",
        "context_with_next_sentence": true
    },
    {
        "source_sentence": "菩薩用是四事故，魔不能得其便。",
        "from": "T12n0334_001:0077b10_12",
        "context_with_next_sentence": true
    },
    {
        "source_sentence": "」佛於是說偈言：",
        "from": "T12n0334_001:0077b11_1",
        "context_with_next_sentence": true
    },
    {
        "source_sentence": "「常淨意念於佛，　　志精進在深法，",
        "from": "T12n0334_001:0077b12_0",
        "context_with_next_sentence": true
    },
    {
        "source_sentence": "自勗勉立功德，　　魔用是不得便。",
        "from": "T12n0334_001:0077b13_15",
        "context_with_next_sentence": true
    },
    {
        "source_sentence": "」佛語須摩提：",
        "from": "T12n0334_001:0077b14_5",
        "context_with_next_sentence": true
    },
    {
        "source_sentence": "「菩薩復有四事法，臨壽終時，佛在前立為說經法，令其不墮苦痛之處。",
        "from": "T12n0334_001:0077b15_16",
        "context_with_next_sentence": true
    },
    {
        "source_sentence": "何等為四？",
        "from": "T12n0334_001:0077b16_2",
        "context_with_next_sentence": true
    },
    {
        "source_sentence": "一者為一切人故，具滿諸願；",
        "from": "T12n0334_001:0077b16_15",
        "context_with_next_sentence": true
    },
    {
        "source_sentence": "二者若人布施諸不足者念欲足之；",
        "from": "T12n0334_001:0077b17_10",
        "context_with_next_sentence": true
    },
    {
        "source_sentence": "三者見人雜施若有短少便裨助之；",
        "from": "T12n0334_001:0077b18_7",
        "context_with_next_sentence": true
    },
    {
        "source_sentence": "四者常念供養於三寶；",
        "from": "T12n0334_001:0077b18_17",
        "context_with_next_sentence": true
    },
    {
        "source_sentence": "是為四法。",
        "from": "T12n0334_001:0077b19_3",
        "context_with_next_sentence": true
    },
    {
        "source_sentence": "菩薩用是四事故，臨壽終時即見諸佛，皆在前立為說經法，不令其人墮苦痛處。",
        "from": "T12n0334_001:0077b20_19",
        "context_with_next_sentence": true
    },
    {
        "source_sentence": "」佛於是說偈言：",
        "from": "T12n0334_001:0077b21_6",
        "context_with_next_sentence": true
    },
    {
        "source_sentence": "「為一切滿所願，　　無極哀勸足檀，",
        "from": "T12n0334_001:0077b22_0",
        "context_with_next_sentence": true
    },
    {
        "source_sentence": "以雜施致黠慧，　　供三寶得致佛。",
        "from": "T12n0334_001:0077b23_15",
        "context_with_next_sentence": true
    },
    {
        "source_sentence": "」爾時須摩提白佛言：",
        "from": "T12n0334_001:0077b24_8",
        "context_with_next_sentence": true
    },
    {
        "source_sentence": "「唯世尊！",
        "from": "T12n0334_001:0077b24_13",
        "context_with_next_sentence": true
    },
    {
        "source_sentence": "所說四十事，我當奉行令不缺減，悉使具足不違一事；",
        "from": "T12n0334_001:0077b25_17",
        "context_with_next_sentence": true
    },
    {
        "source_sentence": "若失一義，我為斷佛劫法減眾弟子。",
        "from": "T12n0334_001:0077b26_14",
        "context_with_next_sentence": true
    },
    {
        "source_sentence": "」是時大目揵連在大會中坐，即問須摩提：",
        "from": "T12n0334_001:0077b27_13",
        "context_with_next_sentence": true
    },
    {
        "source_sentence": "「此四十事，大士所行菩薩所為甚亦難，當如汝小女何能辦之？",
        "from": "T12n0334_001:0077b29_3",
        "context_with_next_sentence": true
    },
    {
        "source_sentence": "」時須摩提答目連言：",
        "from": "T12n0334_001:0077b29_13",
        "context_with_next_sentence": true
    },
    {
        "source_sentence": "「假令我今審實能行此四十事者，三千大千國土皆當為我六反震動，雨於天華，諸音樂器不鼓自鳴。",
        "from": "T12n0334_001:0077c02_19",
        "context_with_next_sentence": true
    },
    {
        "source_sentence": "」須摩提適發是言，應時三千大千國土六反震動，即雨天華，樂器皆鳴。",
        "from": "T12n0334_001:0077c04_13",
        "context_with_next_sentence": true
    },
    {
        "source_sentence": "女語目連：",
        "from": "T12n0334_001:0077c04_18",
        "context_with_next_sentence": true
    },
    {
        "source_sentence": "「是則證明我之至誠，若有未來起菩薩意者亦當如是。",
        "from": "T12n0334_001:0077c06_2",
        "context_with_next_sentence": true
    },
    {
        "source_sentence": "我後不久亦當如如來、無所著、等正覺。",
        "from": "T12n0334_001:0077c06_20",
        "context_with_next_sentence": true
    },
    {
        "source_sentence": "信如我言無有虛者，其在眾會皆當一等悉作金色。",
        "from": "T12n0334_001:0077c08_3",
        "context_with_next_sentence": true
    },
    {
        "source_sentence": "」尋如所語輒作金色。",
        "from": "T12n0334_001:0077c08_13",
        "context_with_next_sentence": true
    },
    {
        "source_sentence": "於是目連即從坐起，整衣服，下右膝，叉手為佛稽首作禮，前白佛言：",
        "from": "T12n0334_001:0077c10_4",
        "context_with_next_sentence": true
    },
    {
        "source_sentence": "「今諸一切初發大意為菩薩者，我當自歸為之作禮。",
        "from": "T12n0334_001:0077c11_7",
        "context_with_next_sentence": true
    },
    {
        "source_sentence": "所以者何？",
        "from": "T12n0334_001:0077c11_12",
        "context_with_next_sentence": true
    },
    {
        "source_sentence": "八歲女子感應如此，豈況高士摩訶薩乎？",
        "from": "T12n0334_001:0077c12_12",
        "context_with_next_sentence": true
    },
    {
        "source_sentence": "」是時座中有大菩薩，名文殊師利，謂須摩提言：",
        "from": "T12n0334_001:0077c13_14",
        "context_with_next_sentence": true
    },
    {
        "source_sentence": "「於何法住，所現感應乃如是乎？",
        "from": "T12n0334_001:0077c14_8",
        "context_with_next_sentence": true
    },
    {
        "source_sentence": "」須摩提答言：",
        "from": "T12n0334_001:0077c14_15",
        "context_with_next_sentence": true
    },
    {
        "source_sentence": "「諸法不可計數亦無所住，而仁問我住於何法？",
        "from": "T12n0334_001:0077c15_15",
        "context_with_next_sentence": true
    },
    {
        "source_sentence": "仁作是問，不如不問。",
        "from": "T12n0334_001:0077c16_6",
        "context_with_next_sentence": true
    },
    {
        "source_sentence": "」文殊師利問須摩提言：",
        "from": "T12n0334_001:0077c16_17",
        "context_with_next_sentence": true
    },
    {
        "source_sentence": "「此語言何乃致斯乎？",
        "from": "T12n0334_001:0077c17_5",
        "context_with_next_sentence": true
    },
    {
        "source_sentence": "」須摩提報文殊師利言：",
        "from": "T12n0334_001:0077c17_16",
        "context_with_next_sentence": true
    },
    {
        "source_sentence": "「不於諸法有所住，亦無所疑，亦不言是非。",
        "from": "T12n0334_001:0077c18_15",
        "context_with_next_sentence": true
    },
    {
        "source_sentence": "」文殊師利問須摩提言：",
        "from": "T12n0334_001:0077c19_6",
        "context_with_next_sentence": true
    },
    {
        "source_sentence": "「如來本不作行乎？",
        "from": "T12n0334_001:0077c19_15",
        "context_with_next_sentence": true
    },
    {
        "source_sentence": "」須摩提報言：",
        "from": "T12n0334_001:0077c20_1",
        "context_with_next_sentence": true
    },
    {
        "source_sentence": "「譬如月影現於水中，若夢野馬深山之響，如來本行亦如是也。",
        "from": "T12n0334_001:0077c21_10",
        "context_with_next_sentence": true
    },
    {
        "source_sentence": "」文殊師利問須摩提：",
        "from": "T12n0334_001:0077c21_20",
        "context_with_next_sentence": true
    },
    {
        "source_sentence": "「如仁所說，合會是事為能得佛不？",
        "from": "T12n0334_001:0077c22_15",
        "context_with_next_sentence": true
    },
    {
        "source_sentence": "」須摩提報言：",
        "from": "T12n0334_001:0077c23_1",
        "context_with_next_sentence": true
    },
    {
        "source_sentence": "「云何仁者謂癡黠行三事異乎？",
        "from": "T12n0334_001:0077c23_15",
        "context_with_next_sentence": true
    },
    {
        "source_sentence": "不為異也，一切諸法皆合。",
        "from": "T12n0334_001:0077c24_6",
        "context_with_next_sentence": true
    },
    {
        "source_sentence": "所以者何？",
        "from": "T12n0334_001:0077c24_11",
        "context_with_next_sentence": true
    },
    {
        "source_sentence": "若正法若不正法，適無所住亦無所取，亦無所放，空無有色。",
        "from": "T12n0334_001:0077c25_18",
        "context_with_next_sentence": true
    },
    {
        "source_sentence": "」文殊師利復問須摩提：",
        "from": "T12n0334_001:0077c26_8",
        "context_with_next_sentence": true
    },
    {
        "source_sentence": "「解是義者為有幾人？",
        "from": "T12n0334_001:0077c26_18",
        "context_with_next_sentence": true
    },
    {
        "source_sentence": "」須摩提報言：",
        "from": "T12n0334_001:0077c27_4",
        "context_with_next_sentence": true
    },
    {
        "source_sentence": "「夫作幻者恣意所化寧有限無？",
        "from": "T12n0334_001:0077c27_18",
        "context_with_next_sentence": true
    },
    {
        "source_sentence": "幻師所化猶尚無限，信解此法亦如是也。",
        "from": "T12n0334_001:0077c28_16",
        "context_with_next_sentence": true
    },
    {
        "source_sentence": "」文殊師利問須摩提言：",
        "from": "T12n0334_001:0077c29_7",
        "context_with_next_sentence": true
    },
    {
        "source_sentence": "「如我無化無幻，起行何法而與道合？",
        "from": "T12n0334_001:0078a01_4",
        "context_with_next_sentence": true
    },
    {
        "source_sentence": "」須摩提報言：",
        "from": "T12n0334_001:0078a01_11",
        "context_with_next_sentence": true
    },
    {
        "source_sentence": "「如仁所說致為大快，一切法處亦不有，亦不不有，至於如來無合無散。",
        "from": "T12n0334_001:0078a03_3",
        "context_with_next_sentence": true
    },
    {
        "source_sentence": "」文殊師利聞彼所說甚悅讚善，文殊師利白佛言：",
        "from": "T12n0334_001:0078a04_6",
        "context_with_next_sentence": true
    },
    {
        "source_sentence": "「甚善須摩提所說微妙，大可怪也，乃能深入逮得法忍，發意已來為幾何乎？",
        "from": "T12n0334_001:0078a06_2",
        "context_with_next_sentence": true
    },
    {
        "source_sentence": "」佛語文殊師利：",
        "from": "T12n0334_001:0078a06_10",
        "context_with_next_sentence": true
    },
    {
        "source_sentence": "「是須摩提發無上平等度意等住已來，積不可計，先仁之前三十億劫，仁乃於彼發無上正等度意，適甫乃入無所從生法忍，是仁本造發意時師。",
        "from": "T12n0334_001:0078a09_15",
        "context_with_next_sentence": true
    },
    {
        "source_sentence": "」文殊師利聞佛所說則前作禮，白須摩提言：",
        "from": "T12n0334_001:0078a10_15",
        "context_with_next_sentence": true
    },
    {
        "source_sentence": "「唯別久遠今乃講侍，與師相見得受法誨。",
        "from": "T12n0334_001:0078a11_15",
        "context_with_next_sentence": true
    },
    {
        "source_sentence": "」須摩提報言：",
        "from": "T12n0334_001:0078a12_3",
        "context_with_next_sentence": true
    },
    {
        "source_sentence": "「莫作是念。",
        "from": "T12n0334_001:0078a12_9",
        "context_with_next_sentence": true
    },
    {
        "source_sentence": "用何等故？",
        "from": "T12n0334_001:0078a12_14",
        "context_with_next_sentence": true
    },
    {
        "source_sentence": "無所從生法忍，亦無所念亦無有師。",
        "from": "T12n0334_001:0078a13_8",
        "context_with_next_sentence": true
    },
    {
        "source_sentence": "」文殊師利問言：",
        "from": "T12n0334_001:0078a13_16",
        "context_with_next_sentence": true
    },
    {
        "source_sentence": "「云何不轉女人身？",
        "from": "T12n0334_001:0078a14_4",
        "context_with_next_sentence": true
    },
    {
        "source_sentence": "」須摩提報言：",
        "from": "T12n0334_001:0078a14_11",
        "context_with_next_sentence": true
    },
    {
        "source_sentence": "「於是無所得。",
        "from": "T12n0334_001:0078a14_18",
        "context_with_next_sentence": true
    },
    {
        "source_sentence": "所以者何？",
        "from": "T12n0334_001:0078a15_1",
        "context_with_next_sentence": true
    },
    {
        "source_sentence": "法無男無女，今者我當斷仁所疑。",
        "from": "T12n0334_001:0078a15_16",
        "context_with_next_sentence": true
    },
    {
        "source_sentence": "」文殊師利言：",
        "from": "T12n0334_001:0078a16_2",
        "context_with_next_sentence": true
    },
    {
        "source_sentence": "「善哉！",
        "from": "T12n0334_001:0078a16_6",
        "context_with_next_sentence": true
    },
    {
        "source_sentence": "樂欲聞之。",
        "from": "T12n0334_001:0078a16_11",
        "context_with_next_sentence": true
    },
    {
        "source_sentence": "」須摩提謂文殊師利言：",
        "from": "T12n0334_001:0078a16_22",
        "context_with_next_sentence": true
    },
    {
        "source_sentence": "「如今我後亦當逮如來、無所著、等正覺、成慧行、安定、世間父、無上士、道法御、天人師、佛、天中天，如是審諦，我今便當變為男子。",
        "from": "T12n0334_001:0078a19_15",
        "context_with_next_sentence": true
    },
    {
        "source_sentence": "」適作是語，便成男子，頭髮即墮袈裟著身，便為沙彌。",
        "from": "T12n0334_001:0078a21_1",
        "context_with_next_sentence": true
    },
    {
        "source_sentence": "須摩提復謂文殊師利言：",
        "from": "T12n0334_001:0078a21_12",
        "context_with_next_sentence": true
    },
    {
        "source_sentence": "「審我來世當作佛時，使我國中莫有三事。",
        "from": "T12n0334_001:0078a22_11",
        "context_with_next_sentence": true
    },
    {
        "source_sentence": "何等為三？",
        "from": "T12n0334_001:0078a22_16",
        "context_with_next_sentence": true
    },
    {
        "source_sentence": "一者魔事，二者地獄，三者女人態。",
        "from": "T12n0334_001:0078a23_12",
        "context_with_next_sentence": true
    },
    {
        "source_sentence": "若我至誠，我身當如年三十沙門。",
        "from": "T12n0334_001:0078a24_6",
        "context_with_next_sentence": true
    },
    {
        "source_sentence": "」時須摩提，適作是語，形體顏色如年三十。",
        "from": "T12n0334_001:0078a25_6",
        "context_with_next_sentence": true
    },
    {
        "source_sentence": "時須摩提謂文殊師利言：",
        "from": "T12n0334_001:0078a25_17",
        "context_with_next_sentence": true
    },
    {
        "source_sentence": "「我作佛時，令我國人皆作金色，城郭及地周匝七寶，有七寶樹令八種行，七寶池水四邊中外皆生七寶雜色蓮華及諸雜寶，不多不少皆悉停等。",
        "from": "T12n0334_001:0078a29_5",
        "context_with_next_sentence": true
    },
    {
        "source_sentence": "」須摩提言：",
        "from": "T12n0334_001:0078a29_11",
        "context_with_next_sentence": true
    },
    {
        "source_sentence": "「如仁之國，我之剎土亦當如是。",
        "from": "T12n0334_001:0078b01_4",
        "context_with_next_sentence": true
    },
    {
        "source_sentence": "如我至誠者，今在會者當作金色。",
        "from": "T12n0334_001:0078b01_19",
        "context_with_next_sentence": true
    },
    {
        "source_sentence": "」適作是語，應時眾座皆作金色。",
        "from": "T12n0334_001:0078b02_13",
        "context_with_next_sentence": true
    },
    {
        "source_sentence": "時持地神即從地出，化作天身舉聲稱揚，歎須摩提，三言：",
        "from": "T12n0334_001:0078b03_20",
        "context_with_next_sentence": true
    },
    {
        "source_sentence": "「摩訶須摩提菩薩摩訶薩得作佛時，國土所有七寶池水樹及華實，皆當如是。",
        "from": "T12n0334_001:0078b05_14",
        "context_with_next_sentence": true
    },
    {
        "source_sentence": "」於是佛謂文殊師利：",
        "from": "T12n0334_001:0078b06_4",
        "context_with_next_sentence": true
    },
    {
        "source_sentence": "「是須摩提菩薩摩訶薩不久當得佛，號寶德合吉祥如來、無所著、等正覺、成慧行、安定、世間父、無上士、道法御、天人師、佛、天中天。",
        "from": "T12n0334_001:0078b09_2",
        "context_with_next_sentence": true
    },
    {
        "source_sentence": "」佛說是經、授須摩提莂時，三十億人發無上平等度意者，皆得立不退轉；",
        "from": "T12n0334_001:0078b10_16",
        "context_with_next_sentence": true
    },
    {
        "source_sentence": "六萬天子悉得諸法法眼生。",
        "from": "T12n0334_001:0078b11_10",
        "context_with_next_sentence": true
    },
    {
        "source_sentence": "座中有五百菩薩，聞文殊師利所言甚深，意用不解中欲墮落，見須摩提所說真誠尋皆有應，即解身衣以用上佛，亦不諛諂無所希望，持是功德用自堅固，於無上平等度意，即得住不退轉地，超九十劫，不復生死。",
        "from": "T12n0334_001:0078b16_9",
        "context_with_next_sentence": true
    },
    {
        "source_sentence": "時佛授與五百人決：",
        "from": "T12n0334_001:0078b16_18",
        "context_with_next_sentence": true
    },
    {
        "source_sentence": "「却後十劫，劫名無塵垢，佛號固受如來、無所著、等正覺，是五百人等當生彼國，國名焰氣，當同一劫俱得作佛，皆同一字，號莊飾預知人意如來、無所著、等正覺。",
        "from": "T12n0334_001:0078b20_13",
        "context_with_next_sentence": true
    },
    {
        "source_sentence": "」佛謂文殊師利：",
        "from": "T12n0334_001:0078b20_21",
        "context_with_next_sentence": true
    },
    {
        "source_sentence": "「乃如是經多所饒益，如是不乎？",
        "from": "T12n0334_001:0078b21_14",
        "context_with_next_sentence": true
    },
    {
        "source_sentence": "若今最後有菩薩摩訶薩及沙門，若善男子善女人等，求菩薩道奉行六度無極，未曉善權方便，不如書持是經諷誦讀轉，復教人常念其中事，諸欲聞者廣為解說。",
        "from": "T12n0334_001:0078b25_7",
        "context_with_next_sentence": true
    },
    {
        "source_sentence": "」佛復語文殊師利：",
        "from": "T12n0334_001:0078b25_16",
        "context_with_next_sentence": true
    },
    {
        "source_sentence": "「前所不聞、本所不行如是輩菩薩者當念習持。",
        "from": "T12n0334_001:0078b26_16",
        "context_with_next_sentence": true
    },
    {
        "source_sentence": "所以者何？",
        "from": "T12n0334_001:0078b27_2",
        "context_with_next_sentence": true
    },
    {
        "source_sentence": "譬如轉輪聖王治於世間，當時至竟七寶不為缺減，其王壽終七寶為散。",
        "from": "T12n0334_001:0078b28_15",
        "context_with_next_sentence": true
    },
    {
        "source_sentence": "如是文殊師利！",
        "from": "T12n0334_001:0078b29_3",
        "context_with_next_sentence": true
    },
    {
        "source_sentence": "若佛經道住於世間者，佛七覺意終不為滅；",
        "from": "T12n0334_001:0078c01_3",
        "context_with_next_sentence": true
    },
    {
        "source_sentence": "若佛法滅，覺意諸法皆為之盡。",
        "from": "T12n0334_001:0078c01_17",
        "context_with_next_sentence": true
    },
    {
        "source_sentence": "」佛謂文殊師利：",
        "from": "T12n0334_001:0078c02_4",
        "context_with_next_sentence": true
    },
    {
        "source_sentence": "「當求無數方便，具索諸經勤學書持，為他人說教授一切，廣解其義常當精進。",
        "from": "T12n0334_001:0078c03_19",
        "context_with_next_sentence": true
    },
    {
        "source_sentence": "是為法教，若善男子善女人欲求道者，莫中有悔。",
        "from": "T12n0334_001:0078c05_2",
        "context_with_next_sentence": true
    },
    {
        "source_sentence": "」佛說經已，須摩提菩薩、文殊師利菩薩、大目揵連等，諸天及人，其在會者阿修羅、揵沓和、持世者，皆歡喜樂聞。",
        "from": "T12n0334_001:0078c07_13",
        "context_with_next_sentence": true
    },
    {
        "source_sentence": "佛說須摩提菩薩經",
        "from": "T12n0334_001:0078c08_100",
        "context_with_next_sentence": false
    }
]