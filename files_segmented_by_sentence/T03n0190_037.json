[
    {
        "source_sentence": "佛本行集經卷第三十七",
        "from": "T03n0190_037:0824a07_0",
        "context_with_next_sentence": true
    },
    {
        "source_sentence": "隋天竺三藏闍那崛多譯",
        "from": "T03n0190_037:0824a09_0",
        "context_with_next_sentence": true
    },
    {
        "source_sentence": "40 富樓那出家品富樓那出家品第四十",
        "from": "T03n0190_037:0824a10_0",
        "context_with_next_sentence": true
    },
    {
        "source_sentence": "「爾時憍薩羅聚落，去迦毘羅婆蘇都城邑其間不遠，有一村陌，彼村有一大婆羅門，為淨飯王作於國師，其家巨富，多饒財寶，乃至屋宅，猶如北方毘沙門天宮殿無異。",
        "from": "T03n0190_037:0824a14_14",
        "context_with_next_sentence": true
    },
    {
        "source_sentence": "彼婆羅門，有於一子，名富樓那彌多羅尼子隋言滿足慈者，極大端正，可喜少雙，為諸眾人之所樂覩。",
        "from": "T03n0190_037:0824a16_17",
        "context_with_next_sentence": true
    },
    {
        "source_sentence": "巧智聰慧，細意細心，能誦一切韋陀論徹，既自解已，復能教他。",
        "from": "T03n0190_037:0824a18_6",
        "context_with_next_sentence": true
    },
    {
        "source_sentence": "具解三種韋陀舊解尼乾陀論，𭈢輈婆論，解破字論，又能宣說往昔諸事五明之論，一句半句，一偈半偈，皆能分別，亦復通解受記之論，於世辯中，悉皆具解六十種事，有大人相。",
        "from": "T03n0190_037:0824a22_7",
        "context_with_next_sentence": true
    },
    {
        "source_sentence": "「淨飯大王悉達太子當生之日，其彌多羅尼子亦共同時而生。",
        "from": "T03n0190_037:0824a24_7",
        "context_with_next_sentence": true
    },
    {
        "source_sentence": "彼人本性，厭離世間，志求解脫，於煩惱中，恒有驚怖，心常寂定。",
        "from": "T03n0190_037:0824a25_17",
        "context_with_next_sentence": true
    },
    {
        "source_sentence": "往昔已曾見諸佛來，彼諸佛邊，種諸善根，作多福業，薰習其心，志涅槃門，不樂煩惱。",
        "from": "T03n0190_037:0824a27_14",
        "context_with_next_sentence": true
    },
    {
        "source_sentence": "於一切有諸生死內，皆悉遠離，已作於行，諸纏壞爛，取因為力，至成熟地，到聖法故。",
        "from": "T03n0190_037:0824a29_12",
        "context_with_next_sentence": true
    },
    {
        "source_sentence": "時富樓那，獨坐思惟：",
        "from": "T03n0190_037:0824b01_2",
        "context_with_next_sentence": true
    },
    {
        "source_sentence": "『我父既為輸頭檀王而作國師，須多經營，備多種技，處王法中，代王斷事。",
        "from": "T03n0190_037:0824b02_16",
        "context_with_next_sentence": true
    },
    {
        "source_sentence": "又復其兒悉達太子，決定與彼輸頭檀王一種無異，應當必作轉輪聖王。",
        "from": "T03n0190_037:0824b04_8",
        "context_with_next_sentence": true
    },
    {
        "source_sentence": "我父若無，我身決定與彼悉達轉輪聖王而作國師。",
        "from": "T03n0190_037:0824b05_11",
        "context_with_next_sentence": true
    },
    {
        "source_sentence": "我父既為小王國師，今以如是無暫閑時，況復欲作轉輪聖王大國之師，普於國內，辨事有閑，終無是處。",
        "from": "T03n0190_037:0824b08_1",
        "context_with_next_sentence": true
    },
    {
        "source_sentence": "我今預前，當作何事？",
        "from": "T03n0190_037:0824b08_11",
        "context_with_next_sentence": true
    },
    {
        "source_sentence": "當作何計？",
        "from": "T03n0190_037:0824b08_16",
        "context_with_next_sentence": true
    },
    {
        "source_sentence": "我今唯有捨家出家。",
        "from": "T03n0190_037:0824b09_4",
        "context_with_next_sentence": true
    },
    {
        "source_sentence": "』「時富樓那如是念已，當菩薩夜出家之時，夜半默然，不諮父母，共其朋友，足三十人，從家而出，逕往至於波梨婆遮迦法之中，請乞出家，居在雪山，苦行求道。",
        "from": "T03n0190_037:0824b13_14",
        "context_with_next_sentence": true
    },
    {
        "source_sentence": "彼等諸人，勇猛精進，不暫休息，其三十人，一時成就，獲得四禪并及五通。",
        "from": "T03n0190_037:0824b15_6",
        "context_with_next_sentence": true
    },
    {
        "source_sentence": "「時富樓那苦行仙人，自思惟言：",
        "from": "T03n0190_037:0824b16_14",
        "context_with_next_sentence": true
    },
    {
        "source_sentence": "『我今應可內自觀察悉達太子受聖王位時節至未？",
        "from": "T03n0190_037:0824b17_16",
        "context_with_next_sentence": true
    },
    {
        "source_sentence": "』而富樓那以天眼觀，覩見世尊在波羅㮈鹿野苑中，證得無上阿耨多羅三藐三菩提，已轉無上微妙法輪，為諸天人分別說法。",
        "from": "T03n0190_037:0824b20_16",
        "context_with_next_sentence": true
    },
    {
        "source_sentence": "見已即至諸朋友邊而告之言：",
        "from": "T03n0190_037:0824b21_10",
        "context_with_next_sentence": true
    },
    {
        "source_sentence": "『汝等今可生歡喜心作大踊躍，今彼悉達大聖太子出家，已證無上菩提，證菩提已，已轉無上清淨法輪。",
        "from": "T03n0190_037:0824b23_18",
        "context_with_next_sentence": true
    },
    {
        "source_sentence": "世尊今日，現在於彼波羅㮈城鹿野苑內，為諸天人說法開示，汝等今可共我相隨至於彼邊行於梵行。",
        "from": "T03n0190_037:0824b26_6",
        "context_with_next_sentence": true
    },
    {
        "source_sentence": "』是時，彼等諸朋友輩，歡喜報言：",
        "from": "T03n0190_037:0824b27_1",
        "context_with_next_sentence": true
    },
    {
        "source_sentence": "『仁語善也，我等順從。",
        "from": "T03n0190_037:0824b27_12",
        "context_with_next_sentence": true
    },
    {
        "source_sentence": "』「時，富樓那苦行仙人，舉身即共三十朋友，從雪山下，飛昇而行猶如鴈王騰於虛空，至波羅㮈鹿野苑下，往詣佛邊。",
        "from": "T03n0190_037:0824c01_11",
        "context_with_next_sentence": true
    },
    {
        "source_sentence": "到佛所已，頂禮佛足，以兩手執世尊之足摩挲頂戴，舉頭以口嗚如來足，起在佛前胡跪，以偈讚歎佛言：",
        "from": "T03n0190_037:0824c04_1",
        "context_with_next_sentence": true
    },
    {
        "source_sentence": "「『昔在兜率陀天上，　　正念化作白象形，",
        "from": "T03n0190_037:0824c05_0",
        "context_with_next_sentence": true
    },
    {
        "source_sentence": "託身欲入摩耶胎，　　來至釋種家作子。",
        "from": "T03n0190_037:0824c06_17",
        "context_with_next_sentence": true
    },
    {
        "source_sentence": "如妙蓮花不著水，　　在於母胎不污身，",
        "from": "T03n0190_037:0824c07_0",
        "context_with_next_sentence": true
    },
    {
        "source_sentence": "彼母受樂無量歡，　　不貪五慾唯樂法。",
        "from": "T03n0190_037:0824c08_17",
        "context_with_next_sentence": true
    },
    {
        "source_sentence": "唯行善行捨諸惡，　　觀尊在胎如鑄金，",
        "from": "T03n0190_037:0824c09_0",
        "context_with_next_sentence": true
    },
    {
        "source_sentence": "歡喜踊躍不知厭，　　看不知足更復覩。",
        "from": "T03n0190_037:0824c10_17",
        "context_with_next_sentence": true
    },
    {
        "source_sentence": "尊在胎內常說法，　　諸天人起慈悲心，",
        "from": "T03n0190_037:0824c11_0",
        "context_with_next_sentence": true
    },
    {
        "source_sentence": "皆悉歡喜飲法膏。",
        "from": "T03n0190_037:0824c12_7",
        "context_with_next_sentence": true
    },
    {
        "source_sentence": "我脫眾生生死苦，　　右脇出已七步行，",
        "from": "T03n0190_037:0824c13_0",
        "context_with_next_sentence": true
    },
    {
        "source_sentence": "無畏猶如師子王，　　我是如來終滅苦。",
        "from": "T03n0190_037:0824c14_17",
        "context_with_next_sentence": true
    },
    {
        "source_sentence": "世尊初生浴池水，　　水不冷煖彌岸平，",
        "from": "T03n0190_037:0824c15_0",
        "context_with_next_sentence": true
    },
    {
        "source_sentence": "浴訖塗香莊嚴身，　　空中自然蓋拂現，",
        "from": "T03n0190_037:0824c16_0",
        "context_with_next_sentence": true
    },
    {
        "source_sentence": "世間希有見此事，　　是故我等頂禮尊。",
        "from": "T03n0190_037:0824c17_17",
        "context_with_next_sentence": true
    },
    {
        "source_sentence": "』「說是偈已，富樓那等若干仙人，舉聲從佛，乞求出家，如是白言：",
        "from": "T03n0190_037:0824c19_9",
        "context_with_next_sentence": true
    },
    {
        "source_sentence": "『唯願世尊！",
        "from": "T03n0190_037:0824c19_15",
        "context_with_next_sentence": true
    },
    {
        "source_sentence": "哀愍我等！",
        "from": "T03n0190_037:0824c19_20",
        "context_with_next_sentence": true
    },
    {
        "source_sentence": "我等心願，欲得出家，慈悲怜故，度脫我等。",
        "from": "T03n0190_037:0824c20_18",
        "context_with_next_sentence": true
    },
    {
        "source_sentence": "』「爾時，佛告富樓那言：",
        "from": "T03n0190_037:0824c21_10",
        "context_with_next_sentence": true
    },
    {
        "source_sentence": "『汝富樓那！",
        "from": "T03n0190_037:0824c21_16",
        "context_with_next_sentence": true
    },
    {
        "source_sentence": "今可速起，當隨汝意，我與汝等，從心所願。",
        "from": "T03n0190_037:0824c22_14",
        "context_with_next_sentence": true
    },
    {
        "source_sentence": "』時富樓那得如來聽其出家已，乞受具足，及其朋友二十九人。",
        "from": "T03n0190_037:0824c24_3",
        "context_with_next_sentence": true
    },
    {
        "source_sentence": "彼長老輩，既得出家受具戒竟，未久之間，各各用心，獨臥獨行，獨坐獨立，勇猛精進，行坐空閑阿蘭若處，各各別行用心謹慎，不曾放逸，恒住空閑，時節不久。",
        "from": "T03n0190_037:0824c27_14",
        "context_with_next_sentence": true
    },
    {
        "source_sentence": "若善男子，求大利故，正心正信，捨家出家，為欲求於無上梵行，已盡慾邊，見諸法相，欲修諸通，即證彼法，已斷諸生，得梵行報，所作已訖，不受後有。",
        "from": "T03n0190_037:0825a02_1",
        "context_with_next_sentence": true
    },
    {
        "source_sentence": "彼等一切，諸長老輩，既證知已，悉成羅漢，以心善得一切解脫，皆成大德，一切皆悉能作大事，利益眾生。",
        "from": "T03n0190_037:0825a04_9",
        "context_with_next_sentence": true
    },
    {
        "source_sentence": "「爾時，世尊告諸比丘，作如是言：",
        "from": "T03n0190_037:0825a05_15",
        "context_with_next_sentence": true
    },
    {
        "source_sentence": "『汝等當知！",
        "from": "T03n0190_037:0825a05_21",
        "context_with_next_sentence": true
    },
    {
        "source_sentence": "說法人中最第一者，即此富樓那彌多羅尼子是也。",
        "from": "T03n0190_037:0825a07_2",
        "context_with_next_sentence": true
    },
    {
        "source_sentence": "』而有偈說：",
        "from": "T03n0190_037:0825a07_8",
        "context_with_next_sentence": true
    },
    {
        "source_sentence": "「『世尊在於波羅㮈，　　微妙語告諸眾言，",
        "from": "T03n0190_037:0825a08_0",
        "context_with_next_sentence": true
    },
    {
        "source_sentence": "此是滿足真比丘，　　說法人中最第一。",
        "from": "T03n0190_037:0825a09_17",
        "context_with_next_sentence": true
    },
    {
        "source_sentence": "』「爾時，世間一切合成九十一阿羅漢，謂佛世尊，并五比丘，長老耶輸陀，及耶輸陀波羅㮈國同時所生有四朋友最勝長者，勝中復勝諸善男子，謂毘摩羅、善臂、滿足并及牛主；",
        "from": "T03n0190_037:0825a13_20",
        "context_with_next_sentence": true
    },
    {
        "source_sentence": "又耶輸陀，在家估客，行賈商人，五十朋友；",
        "from": "T03n0190_037:0825a14_19",
        "context_with_next_sentence": true
    },
    {
        "source_sentence": "次善男子長老富樓那彌多羅尼子，并及知舊二十九人。",
        "from": "T03n0190_037:0825a16_4",
        "context_with_next_sentence": true
    },
    {
        "source_sentence": "41 那羅陀出家品佛本行集經那羅陀出家品第四十一上「爾時，閻浮南天竺地有一國土，名阿槃提，彼國土中有一聚落，名獼猴食。",
        "from": "T03n0190_037:0825a19_13",
        "context_with_next_sentence": true
    },
    {
        "source_sentence": "其聚落內，有一巨富婆羅門，姓大迦旃延，其家多有資財珍寶，奴婢六畜，穀麥豆麻，屋宅園林，種種豐足，乃至如彼毘沙門宮，無有殊異。",
        "from": "T03n0190_037:0825a22_15",
        "context_with_next_sentence": true
    },
    {
        "source_sentence": "彼婆羅門，聰明智慧，讀誦受持三韋陀論，博通諸物，一事十名𭈢輈婆等，文句字論，往昔過去，一切諸事，五明之論，知句半句，分別世間諸受記論，及六十種大丈夫相，皆悉具足讀誦通知，與嚴熾王作國大師。",
        "from": "T03n0190_037:0825a27_8",
        "context_with_next_sentence": true
    },
    {
        "source_sentence": "時彼國師大婆羅門，第一長子，辭家遊歷他國學問，不知厭足，處處尋師，具解諸論，技成就已，還歸本家。",
        "from": "T03n0190_037:0825a29_17",
        "context_with_next_sentence": true
    },
    {
        "source_sentence": "既奉見父，即諮白言：",
        "from": "T03n0190_037:0825b01_7",
        "context_with_next_sentence": true
    },
    {
        "source_sentence": "『善哉阿爺！",
        "from": "T03n0190_037:0825b01_13",
        "context_with_next_sentence": true
    },
    {
        "source_sentence": "我今學問種種通達，為我聚集一切大眾，我欲誦出韋陀論等及諸技能。",
        "from": "T03n0190_037:0825b03_5",
        "context_with_next_sentence": true
    },
    {
        "source_sentence": "』父聞歡喜，即為集眾。",
        "from": "T03n0190_037:0825b03_16",
        "context_with_next_sentence": true
    },
    {
        "source_sentence": "兒見人集，即在眾前，所誦一切韋陀論等及諸技能，皆不隱藏，悉並誦出。",
        "from": "T03n0190_037:0825b05_11",
        "context_with_next_sentence": true
    },
    {
        "source_sentence": "而彼大眾，即便共尊彼國師子，推為上座，其父即將種種珍寶，而供養之。",
        "from": "T03n0190_037:0825b07_6",
        "context_with_next_sentence": true
    },
    {
        "source_sentence": "「時彼國師大婆羅門，復更別有第二之子，名那羅陀隋言不叫，其父告彼第二子言：",
        "from": "T03n0190_037:0825b09_1",
        "context_with_next_sentence": true
    },
    {
        "source_sentence": "『汝那羅陀！",
        "from": "T03n0190_037:0825b09_7",
        "context_with_next_sentence": true
    },
    {
        "source_sentence": "今可捨家出至他國，受學誦習韋陀諸論，令如汝兄。",
        "from": "T03n0190_037:0825b10_9",
        "context_with_next_sentence": true
    },
    {
        "source_sentence": "』而那羅陀童子之兄，當誦一切韋陀論時，其那羅陀一聞即便一切受持。",
        "from": "T03n0190_037:0825b12_2",
        "context_with_next_sentence": true
    },
    {
        "source_sentence": "時那羅陀聞此語已，即白父言：",
        "from": "T03n0190_037:0825b12_16",
        "context_with_next_sentence": true
    },
    {
        "source_sentence": "『善哉阿爺！",
        "from": "T03n0190_037:0825b13_1",
        "context_with_next_sentence": true
    },
    {
        "source_sentence": "我已通解一切韋陀及呪術等，阿爺今可為我，聚集一切大眾，我於眾前，誦諸韋陀及以技能。",
        "from": "T03n0190_037:0825b15_4",
        "context_with_next_sentence": true
    },
    {
        "source_sentence": "』其父聞子如是語已，心生希有！",
        "from": "T03n0190_037:0825b15_19",
        "context_with_next_sentence": true
    },
    {
        "source_sentence": "即集大眾，集大眾已，諸種安置。",
        "from": "T03n0190_037:0825b16_14",
        "context_with_next_sentence": true
    },
    {
        "source_sentence": "時那羅陀在大眾前，誦諸韋陀一切論等。",
        "from": "T03n0190_037:0825b17_12",
        "context_with_next_sentence": true
    },
    {
        "source_sentence": "爾時大眾，聞已各各心生歡喜，讚歎彼言：",
        "from": "T03n0190_037:0825b18_11",
        "context_with_next_sentence": true
    },
    {
        "source_sentence": "『善哉善哉！",
        "from": "T03n0190_037:0825b18_17",
        "context_with_next_sentence": true
    },
    {
        "source_sentence": "大智童子！",
        "from": "T03n0190_037:0825b19_2",
        "context_with_next_sentence": true
    },
    {
        "source_sentence": "快能誦習諸韋陀論。",
        "from": "T03n0190_037:0825b19_11",
        "context_with_next_sentence": true
    },
    {
        "source_sentence": "』其父復將種種財寶，以用供養。",
        "from": "T03n0190_037:0825b20_6",
        "context_with_next_sentence": true
    },
    {
        "source_sentence": "「爾時，長兄聞弟誦通一切諸論，心生苦惱，作如是念：",
        "from": "T03n0190_037:0825b22_3",
        "context_with_next_sentence": true
    },
    {
        "source_sentence": "『我無量年遊歷諸國，學習種種所誦呪論，心慮煩勞，方始誦持諸呪術得。",
        "from": "T03n0190_037:0825b23_16",
        "context_with_next_sentence": true
    },
    {
        "source_sentence": "其那羅陀，云何聞已，皆少時間，受持淨遍？",
        "from": "T03n0190_037:0825b24_16",
        "context_with_next_sentence": true
    },
    {
        "source_sentence": "而其少年，尚得如是，若後成長，必定應當作王國師。",
        "from": "T03n0190_037:0825b26_1",
        "context_with_next_sentence": true
    },
    {
        "source_sentence": "以是因緣，我須方便除滅其體，如是則我得成大利；",
        "from": "T03n0190_037:0825b27_4",
        "context_with_next_sentence": true
    },
    {
        "source_sentence": "若不然者，終奪我位。",
        "from": "T03n0190_037:0825b27_14",
        "context_with_next_sentence": true
    },
    {
        "source_sentence": "』「爾時，其父知自長子內心，如是於那羅陀私生惡念，既覺知已，作是思惟：",
        "from": "T03n0190_037:0825b29_13",
        "context_with_next_sentence": true
    },
    {
        "source_sentence": "『我此小兒，聰慧可憐，勿令為兄之所奪命。",
        "from": "T03n0190_037:0825c01_11",
        "context_with_next_sentence": true
    },
    {
        "source_sentence": "』作是念已，『應須方便莫令其知。",
        "from": "T03n0190_037:0825c02_5",
        "context_with_next_sentence": true
    },
    {
        "source_sentence": "』「爾時南方有一城，名優禪耶尼，去城不遠，有頻陀山，其山中有一老仙人，名阿私陀，在中居住。",
        "from": "T03n0190_037:0825c05_2",
        "context_with_next_sentence": true
    },
    {
        "source_sentence": "彼仙洞解一切韋陀并及諸論，以得四禪，具五神通。",
        "from": "T03n0190_037:0825c06_6",
        "context_with_next_sentence": true
    },
    {
        "source_sentence": "是那羅陀童子外舅。",
        "from": "T03n0190_037:0825c06_15",
        "context_with_next_sentence": true
    },
    {
        "source_sentence": "是時國師大婆羅門并及其婦，即將其子那羅陀身往彼山中，對共付囑阿私陀仙，以為弟子。",
        "from": "T03n0190_037:0825c08_17",
        "context_with_next_sentence": true
    },
    {
        "source_sentence": "其阿私陀既受領得那羅陀已，教詔顯示，不久成就，獲得四禪、具五神通。",
        "from": "T03n0190_037:0825c10_12",
        "context_with_next_sentence": true
    },
    {
        "source_sentence": "「爾時，梵志阿私陀仙，將其弟子那羅陀身，即出山向波羅㮈城，即於城外，造立草庵，在中居住。",
        "from": "T03n0190_037:0825c13_3",
        "context_with_next_sentence": true
    },
    {
        "source_sentence": "晝夜六時，作如是教，大聲唱言：",
        "from": "T03n0190_037:0825c13_18",
        "context_with_next_sentence": true
    },
    {
        "source_sentence": "『善哉善哉！",
        "from": "T03n0190_037:0825c14_2",
        "context_with_next_sentence": true
    },
    {
        "source_sentence": "汝那羅陀，佛今出世如是三稱。",
        "from": "T03n0190_037:0825c14_16",
        "context_with_next_sentence": true
    },
    {
        "source_sentence": "汝應彼邊，剃落出家，修行梵行，必當長夜大得利益，大得快樂，自利身已復應利他。",
        "from": "T03n0190_037:0825c16_11",
        "context_with_next_sentence": true
    },
    {
        "source_sentence": "』「爾時，彼老阿私陀仙作如是語，教其弟子那羅陀已，不經多時而取命終。",
        "from": "T03n0190_037:0825c18_12",
        "context_with_next_sentence": true
    },
    {
        "source_sentence": "阿私陀仙命終之後，時彼梵志私陀仙人所有世間利養名聞，悉是弟子那羅陀得。",
        "from": "T03n0190_037:0825c20_10",
        "context_with_next_sentence": true
    },
    {
        "source_sentence": "時那羅陀以世利養名聞多故，貪戀著心，無有正念，更不作想求覓勝上，不信有佛有法有僧。",
        "from": "T03n0190_037:0825c22_12",
        "context_with_next_sentence": true
    },
    {
        "source_sentence": "「爾時，海內伊羅鉢龍隋言藿香葉王，既受龍身，心生厭離，欲求解脫，不樂於彼穢濁惡想，而作是念：",
        "from": "T03n0190_037:0825c25_3",
        "context_with_next_sentence": true
    },
    {
        "source_sentence": "『往昔世尊迦葉如來、多陀阿伽度、阿羅呵、三藐三佛陀，親授我記：",
        "from": "T03n0190_037:0825c26_13",
        "context_with_next_sentence": true
    },
    {
        "source_sentence": "「汝大龍王！",
        "from": "T03n0190_037:0825c26_19",
        "context_with_next_sentence": true
    },
    {
        "source_sentence": "從今已去，過若干年，若干百年，若干千年，若干百千年，若干百千萬億年，當有一佛出現於世，號釋迦牟尼多陀阿伽度、阿羅呵、三藐三佛陀。",
        "from": "T03n0190_037:0826a01_2",
        "context_with_next_sentence": true
    },
    {
        "source_sentence": "」而今已過如是無量無邊億數百千萬年，叵有彼佛釋迦如來出世以不？",
        "from": "T03n0190_037:0826a02_14",
        "context_with_next_sentence": true
    },
    {
        "source_sentence": "』「爾時，復更有一龍王，名曰商佉隋言螺，彼龍王宮，常有無量龍眾聚會。",
        "from": "T03n0190_037:0826a04_10",
        "context_with_next_sentence": true
    },
    {
        "source_sentence": "而彼會處，多諸龍王百千雲集，伊羅鉢龍亦在彼宮。",
        "from": "T03n0190_037:0826a05_13",
        "context_with_next_sentence": true
    },
    {
        "source_sentence": "是時，有一夜叉之王，名曰金齊，與伊羅鉢龍王善友，亦在彼龍眾會中坐。",
        "from": "T03n0190_037:0826a07_6",
        "context_with_next_sentence": true
    },
    {
        "source_sentence": "「爾時，伊羅鉢龍王即於眾中，告夜叉王作如是言：",
        "from": "T03n0190_037:0826a09_2",
        "context_with_next_sentence": true
    },
    {
        "source_sentence": "『仁者！",
        "from": "T03n0190_037:0826a09_6",
        "context_with_next_sentence": true
    },
    {
        "source_sentence": "汝今頗知世間釋迦如來、多陀阿伽度、阿羅呵、三藐三佛陀出現世未？",
        "from": "T03n0190_037:0826a10_16",
        "context_with_next_sentence": true
    },
    {
        "source_sentence": "』是時夜叉報龍王言：",
        "from": "T03n0190_037:0826a11_5",
        "context_with_next_sentence": true
    },
    {
        "source_sentence": "『大善龍王！",
        "from": "T03n0190_037:0826a11_11",
        "context_with_next_sentence": true
    },
    {
        "source_sentence": "我實不知釋迦如來出現已未？",
        "from": "T03n0190_037:0826a12_4",
        "context_with_next_sentence": true
    },
    {
        "source_sentence": "雖然，龍王！",
        "from": "T03n0190_037:0826a12_10",
        "context_with_next_sentence": true
    },
    {
        "source_sentence": "但我今知，彼曠野中有於一城，其城本是夜叉宮殿，名阿羅迦槃陀隋言壙野宮殿，彼城先來有二偈文，而彼偈云：",
        "from": "T03n0190_037:0826a14_21",
        "context_with_next_sentence": true
    },
    {
        "source_sentence": "「若無有佛出現世間，終無人能讀此偈者；",
        "from": "T03n0190_037:0826a15_18",
        "context_with_next_sentence": true
    },
    {
        "source_sentence": "設復有讀，亦不能解此之偈意。",
        "from": "T03n0190_037:0826a16_12",
        "context_with_next_sentence": true
    },
    {
        "source_sentence": "若當有佛出現世時，即得讀知，無人解義，唯有如來、多陀阿伽度、阿羅呵、三藐三佛陀，能說此義，或有從佛聞而得解。",
        "from": "T03n0190_037:0826a19_5",
        "context_with_next_sentence": true
    },
    {
        "source_sentence": "」』「爾時，伊羅鉢龍告彼夜叉王如是言：",
        "from": "T03n0190_037:0826a20_16",
        "context_with_next_sentence": true
    },
    {
        "source_sentence": "『仁者！",
        "from": "T03n0190_037:0826a20_20",
        "context_with_next_sentence": true
    },
    {
        "source_sentence": "汝今可往至彼讀取彼偈得來以不？",
        "from": "T03n0190_037:0826a21_13",
        "context_with_next_sentence": true
    },
    {
        "source_sentence": "』是時金齊夜叉之王，從伊羅鉢龍王邊受如是言已，即便往至彼阿羅迦槃陀宮殿，受讀彼偈，得已速疾還向伊羅鉢龍王邊。",
        "from": "T03n0190_037:0826a24_10",
        "context_with_next_sentence": true
    },
    {
        "source_sentence": "到已即白伊羅鉢言：",
        "from": "T03n0190_037:0826a25_1",
        "context_with_next_sentence": true
    },
    {
        "source_sentence": "『大善龍王！",
        "from": "T03n0190_037:0826a25_7",
        "context_with_next_sentence": true
    },
    {
        "source_sentence": "今日應當心生歡喜。",
        "from": "T03n0190_037:0826a25_16",
        "context_with_next_sentence": true
    },
    {
        "source_sentence": "所以者何？",
        "from": "T03n0190_037:0826a25_21",
        "context_with_next_sentence": true
    },
    {
        "source_sentence": "釋迦牟尼多陀阿伽度、阿羅呵、三藐三佛陀大聖如來，今已出世。",
        "from": "T03n0190_037:0826a27_8",
        "context_with_next_sentence": true
    },
    {
        "source_sentence": "何以得知？",
        "from": "T03n0190_037:0826a27_13",
        "context_with_next_sentence": true
    },
    {
        "source_sentence": "遂能令我得讀彼偈，我已受持彼偈將來，若有人能解此偈意復能宣說，即應當知此是真佛。",
        "from": "T03n0190_037:0826a29_15",
        "context_with_next_sentence": true
    },
    {
        "source_sentence": "』「爾時，伊羅鉢龍王心大歡喜，踊躍遍身，不能自勝，即從金齊夜叉王邊受取彼偈。",
        "from": "T03n0190_037:0826b02_15",
        "context_with_next_sentence": true
    },
    {
        "source_sentence": "爾時，商佉龍王有女，名曰常分，端正可喜，最上花色，眾人所愛，世無有雙。",
        "from": "T03n0190_037:0826b04_9",
        "context_with_next_sentence": true
    },
    {
        "source_sentence": "「爾時，彼會諸龍王等作如是念：",
        "from": "T03n0190_037:0826b05_14",
        "context_with_next_sentence": true
    },
    {
        "source_sentence": "『我今應當至月八日、十四、十五，或二十三及二十九并三十日，將好金器滿盛銀粟，於銀器內滿盛金粟，將此龍女，莊飾其體，以妙種種瓔珞嚴身，從此龍宮出，置於彼恒河岸上，著於露地，說此二偈，以示眾人。",
        "from": "T03n0190_037:0826b10_8",
        "context_with_next_sentence": true
    },
    {
        "source_sentence": "「『在於何自在，　　染著名為染，",
        "from": "T03n0190_037:0826b11_0",
        "context_with_next_sentence": true
    },
    {
        "source_sentence": "彼云何清淨？",
        "from": "T03n0190_037:0826b12_5",
        "context_with_next_sentence": true
    },
    {
        "source_sentence": "　　云何得癡名？",
        "from": "T03n0190_037:0826b12_13",
        "context_with_next_sentence": true
    },
    {
        "source_sentence": "癡人何故迷？",
        "from": "T03n0190_037:0826b13_5",
        "context_with_next_sentence": true
    },
    {
        "source_sentence": "　　云何名智人？",
        "from": "T03n0190_037:0826b13_13",
        "context_with_next_sentence": true
    },
    {
        "source_sentence": "何會別離已，　　名曰盡因緣。",
        "from": "T03n0190_037:0826b14_13",
        "context_with_next_sentence": true
    },
    {
        "source_sentence": "』「時，彼龍王說此偈已，遍告一切諸世間言：",
        "from": "T03n0190_037:0826b15_19",
        "context_with_next_sentence": true
    },
    {
        "source_sentence": "『若有能解誦此偈者，我等即當以此金銀盛滿粟等，并及龍女，持用布施，即取彼人，作於佛想。",
        "from": "T03n0190_037:0826b18_1",
        "context_with_next_sentence": true
    },
    {
        "source_sentence": "若當有人傳從他聞來為我說，亦然布施。",
        "from": "T03n0190_037:0826b18_19",
        "context_with_next_sentence": true
    },
    {
        "source_sentence": "』時商佉王及伊羅鉢諸龍王等，欲見世尊，渴仰世尊，思遲世尊，恒以白月黑月八日、十四、十五，將好金器滿盛銀粟，於銀器內復盛金粟，及彼龍女種種嚴身，將至恒河岸上，安置住於陸地。",
        "from": "T03n0190_037:0826b23_4",
        "context_with_next_sentence": true
    },
    {
        "source_sentence": "彼二龍王相與而說此二偈言：",
        "from": "T03n0190_037:0826b23_17",
        "context_with_next_sentence": true
    },
    {
        "source_sentence": "『在於何自在，乃至盡因緣。",
        "from": "T03n0190_037:0826b24_10",
        "context_with_next_sentence": true
    },
    {
        "source_sentence": "』復作是言：",
        "from": "T03n0190_037:0826b24_16",
        "context_with_next_sentence": true
    },
    {
        "source_sentence": "『若有人能解此偈義，我等將此二器金銀，并及端正可憙龍女，以用布施。",
        "from": "T03n0190_037:0826b26_9",
        "context_with_next_sentence": true
    },
    {
        "source_sentence": "』而彼龍王說於此事，聲聞八方，所有山林，或復在水，或在陸地，或婆羅門，或復長者，各相謂言：",
        "from": "T03n0190_037:0826b28_12",
        "context_with_next_sentence": true
    },
    {
        "source_sentence": "『白月黑月，恒以六日，彼二龍王從水而出，將於二器，盛金銀粟，及一龍女，瓔珞嚴身，從恒河出，在岸某方陸地住立，說此二偈：",
        "from": "T03n0190_037:0826c02_9",
        "context_with_next_sentence": true
    },
    {
        "source_sentence": "「『「在於何自在，乃至盡因緣。",
        "from": "T03n0190_037:0826c03_14",
        "context_with_next_sentence": true
    },
    {
        "source_sentence": "」作如是語：",
        "from": "T03n0190_037:0826c03_20",
        "context_with_next_sentence": true
    },
    {
        "source_sentence": "「若有人能讀解此偈，我等將此二器及女而布施。",
        "from": "T03n0190_037:0826c04_17",
        "context_with_next_sentence": true
    },
    {
        "source_sentence": "」』彼時，婆羅門及長者等，從二龍王聞如是語，悉從八方競來集會彼龍王處，各自唱言：",
        "from": "T03n0190_037:0826c06_16",
        "context_with_next_sentence": true
    },
    {
        "source_sentence": "『我能讀解此之二偈。",
        "from": "T03n0190_037:0826c07_7",
        "context_with_next_sentence": true
    },
    {
        "source_sentence": "』及至龍邊，讀偈不得，又不解義。",
        "from": "T03n0190_037:0826c08_2",
        "context_with_next_sentence": true
    },
    {
        "source_sentence": "或復有人讀此偈已，反還問彼二龍王言：",
        "from": "T03n0190_037:0826c09_1",
        "context_with_next_sentence": true
    },
    {
        "source_sentence": "『此偈何也？",
        "from": "T03n0190_037:0826c09_7",
        "context_with_next_sentence": true
    },
    {
        "source_sentence": "』復問此偈其義云何？",
        "from": "T03n0190_037:0826c09_17",
        "context_with_next_sentence": true
    },
    {
        "source_sentence": "「時，那羅陀童子仙人，居止在於摩伽陀國，為諸人民而作導師，彼國男女，尊重供承讚歎歌詠那羅陀仙，各相謂言：",
        "from": "T03n0190_037:0826c12_11",
        "context_with_next_sentence": true
    },
    {
        "source_sentence": "『此摩那婆，自既知已，復教他知，自既見已，復教他見。",
        "from": "T03n0190_037:0826c13_16",
        "context_with_next_sentence": true
    },
    {
        "source_sentence": "』是時，彼國摩伽陀內所有人民，作如是念：",
        "from": "T03n0190_037:0826c14_13",
        "context_with_next_sentence": true
    },
    {
        "source_sentence": "『此那羅陀仙聖童子，既自知見，教他知見，我等於彼二龍王邊，聞斯二偈，無人能誦，無人能答，我等今可至那羅陀童子仙邊，到已應說如此之事。",
        "from": "T03n0190_037:0826c17_18",
        "context_with_next_sentence": true
    },
    {
        "source_sentence": "』作是念已，摩伽陀國諸婆羅門及長者等，即便往至那羅陀仙童子之所，到已詳共白那羅陀童子仙言：",
        "from": "T03n0190_037:0826c20_6",
        "context_with_next_sentence": true
    },
    {
        "source_sentence": "『仁若知時，恒河岸上有二龍王，一名商佉，二名伊羅鉢，常以白月黑月六日，從恒河水出於陸地，將金銀器，盛粟及女，乃至誰能解此偈義，即施與彼說此二偈，偈云：",
        "from": "T03n0190_037:0826c24_2",
        "context_with_next_sentence": true
    },
    {
        "source_sentence": "「在於何自在，乃至盡因緣。",
        "from": "T03n0190_037:0826c24_15",
        "context_with_next_sentence": true
    },
    {
        "source_sentence": "」』「爾時，那羅陀仙人童子作是思惟：",
        "from": "T03n0190_037:0826c25_15",
        "context_with_next_sentence": true
    },
    {
        "source_sentence": "『我今既為此摩伽陀國內人民作於尊師，此之人民皆供養我，尊重承事欽仰於我，又復謂我自知見已，轉能教他。",
        "from": "T03n0190_037:0826c28_7",
        "context_with_next_sentence": true
    },
    {
        "source_sentence": "我今若於是人民前，言我不解此二偈義，此之人民，即毀辱我，一切利養名聞闕少，我皆失之。",
        "from": "T03n0190_037:0827a01_9",
        "context_with_next_sentence": true
    },
    {
        "source_sentence": "』作是念已，即便告彼摩伽陀國諸婆羅門大長者等，作如是言：",
        "from": "T03n0190_037:0827a02_16",
        "context_with_next_sentence": true
    },
    {
        "source_sentence": "『我共汝等！",
        "from": "T03n0190_037:0827a03_2",
        "context_with_next_sentence": true
    },
    {
        "source_sentence": "一時往詣二龍王邊，請說二偈，尋取其義。",
        "from": "T03n0190_037:0827a04_1",
        "context_with_next_sentence": true
    },
    {
        "source_sentence": "』「爾時童子那羅陀仙，共摩伽陀長者人民婆羅門等，左右圍遶，推那羅陀童子仙人最為上首，向二龍邊。",
        "from": "T03n0190_037:0827a07_7",
        "context_with_next_sentence": true
    },
    {
        "source_sentence": "到已告言：",
        "from": "T03n0190_037:0827a07_12",
        "context_with_next_sentence": true
    },
    {
        "source_sentence": "『二大龍王！",
        "from": "T03n0190_037:0827a07_18",
        "context_with_next_sentence": true
    },
    {
        "source_sentence": "願為我等說於二偈，我得聞已，思惟取義。",
        "from": "T03n0190_037:0827a08_15",
        "context_with_next_sentence": true
    },
    {
        "source_sentence": "』爾時，商佉二龍王等，即為彼仙，說二偈云：",
        "from": "T03n0190_037:0827a09_14",
        "context_with_next_sentence": true
    },
    {
        "source_sentence": "『在於何自在，乃至盡因緣。",
        "from": "T03n0190_037:0827a10_5",
        "context_with_next_sentence": true
    },
    {
        "source_sentence": "』「爾時，童子那羅陀仙告彼二龍，作如是言：",
        "from": "T03n0190_037:0827a11_19",
        "context_with_next_sentence": true
    },
    {
        "source_sentence": "『我今於汝二龍王邊，受此二偈，從今已去，過七日外，當來汝邊答報偈意。",
        "from": "T03n0190_037:0827a13_11",
        "context_with_next_sentence": true
    },
    {
        "source_sentence": "』時彼二龍白那羅陀童子仙言：",
        "from": "T03n0190_037:0827a14_5",
        "context_with_next_sentence": true
    },
    {
        "source_sentence": "『如仁者教，作如是事。",
        "from": "T03n0190_037:0827a14_16",
        "context_with_next_sentence": true
    },
    {
        "source_sentence": "』「時，那羅陀從二龍王受得偈已，還向本處。",
        "from": "T03n0190_037:0827a15_19",
        "context_with_next_sentence": true
    },
    {
        "source_sentence": "時摩伽陀一切人民，憍薩羅國一切人民，及鳩留國、般遮羅國諸人民等，傳聞童子那羅陀仙，從商佉龍并伊羅鉢二龍王邊，受持二偈，謂言從今去出七日，還來到此說二偈義。",
        "from": "T03n0190_037:0827a19_17",
        "context_with_next_sentence": true
    },
    {
        "source_sentence": "而彼人民，駕諸雜乘，所謂象車馬車牛車，及步人等，相與雲集。",
        "from": "T03n0190_037:0827a21_7",
        "context_with_next_sentence": true
    },
    {
        "source_sentence": "「爾時，恒河此彼兩岸，有於八萬四千眾類，閦然集聚，皆共欲聽那羅陀仙及二龍王解說偈時。",
        "from": "T03n0190_037:0827a24_2",
        "context_with_next_sentence": true
    },
    {
        "source_sentence": "時波羅㮈居住在城，有諸六師，各自稱言：",
        "from": "T03n0190_037:0827a25_2",
        "context_with_next_sentence": true
    },
    {
        "source_sentence": "『我是尊者。",
        "from": "T03n0190_037:0827a25_8",
        "context_with_next_sentence": true
    },
    {
        "source_sentence": "』所謂富蘭迦葉、摩薩迦梨瞿奢梨迦、阿耆多祁奢迦摩羅、波羅浮多迦遮耶那、刪闍夷毘羅師誰富多羅、尼乾他若祁富多羅等。",
        "from": "T03n0190_037:0827a28_3",
        "context_with_next_sentence": true
    },
    {
        "source_sentence": "「時，那羅陀童子仙人，即便向彼諸六師邊，欲問偈義，到已即問此二偈意。",
        "from": "T03n0190_037:0827b01_12",
        "context_with_next_sentence": true
    },
    {
        "source_sentence": "而彼六師，既不能解此偈義意，更復增上，於仙人邊起瞋恚心，還反問於那羅陀仙，作如是言：",
        "from": "T03n0190_037:0827b03_15",
        "context_with_next_sentence": true
    },
    {
        "source_sentence": "『此之二偈，有何意也。",
        "from": "T03n0190_037:0827b04_4",
        "context_with_next_sentence": true
    },
    {
        "source_sentence": "』「爾時，世尊初證正覺，居住在彼波羅㮈城鹿野苑內舊仙人林。",
        "from": "T03n0190_037:0827b06_8",
        "context_with_next_sentence": true
    },
    {
        "source_sentence": "時那羅陀童子仙人，自心如是思惟念言：",
        "from": "T03n0190_037:0827b07_7",
        "context_with_next_sentence": true
    },
    {
        "source_sentence": "『此沙門在波羅㮈城鹿苑舊仙所居林內，我今可向彼邊借問此二偈意。",
        "from": "T03n0190_037:0827b09_1",
        "context_with_next_sentence": true
    },
    {
        "source_sentence": "』復重思惟：",
        "from": "T03n0190_037:0827b09_7",
        "context_with_next_sentence": true
    },
    {
        "source_sentence": "『自餘沙門，及婆羅門耆年大德，堪為一切國王作師，久來出家，所謂富蘭迦葉，乃至尼乾陀若祁富多羅等，我至彼邊，問此二偈，猶不能解，況復如此年少沙門，生來未久，出家始爾。",
        "from": "T03n0190_037:0827b13_9",
        "context_with_next_sentence": true
    },
    {
        "source_sentence": "我問於此二偈之意，彼詎能答？",
        "from": "T03n0190_037:0827b14_3",
        "context_with_next_sentence": true
    },
    {
        "source_sentence": "』更復思惟：",
        "from": "T03n0190_037:0827b14_9",
        "context_with_next_sentence": true
    },
    {
        "source_sentence": "『年少沙門，或婆羅門，不可輙輕。",
        "from": "T03n0190_037:0827b15_2",
        "context_with_next_sentence": true
    },
    {
        "source_sentence": "所以者何？",
        "from": "T03n0190_037:0827b15_7",
        "context_with_next_sentence": true
    },
    {
        "source_sentence": "或彼年少沙門之人，或婆羅門，亦有聰明快智慧者，我今但可往詣於彼大沙門邊，問此偈義。",
        "from": "T03n0190_037:0827b17_9",
        "context_with_next_sentence": true
    },
    {
        "source_sentence": "』「爾時，童子那羅陀仙即詣佛邊，到佛所已，共佛相瞻，慰喻面款，種種善言，巧語談話訖已，即便却一面坐。",
        "from": "T03n0190_037:0827b20_8",
        "context_with_next_sentence": true
    },
    {
        "source_sentence": "其那羅陀摩那婆仙一面坐已，即白佛言：",
        "from": "T03n0190_037:0827b21_7",
        "context_with_next_sentence": true
    },
    {
        "source_sentence": "『大德尊者！",
        "from": "T03n0190_037:0827b21_13",
        "context_with_next_sentence": true
    },
    {
        "source_sentence": "沙門瞿曇！",
        "from": "T03n0190_037:0827b21_18",
        "context_with_next_sentence": true
    },
    {
        "source_sentence": "我欲諮問尊者一義，未審尊者，許我以不？",
        "from": "T03n0190_037:0827b22_15",
        "context_with_next_sentence": true
    },
    {
        "source_sentence": "』是時佛告摩那婆言：",
        "from": "T03n0190_037:0827b23_4",
        "context_with_next_sentence": true
    },
    {
        "source_sentence": "『汝摩那婆！",
        "from": "T03n0190_037:0827b23_10",
        "context_with_next_sentence": true
    },
    {
        "source_sentence": "隨所有問，我當為解。",
        "from": "T03n0190_037:0827b23_20",
        "context_with_next_sentence": true
    },
    {
        "source_sentence": "』時，那羅陀摩那婆仙得佛許已，即便說偈，而問佛言：",
        "from": "T03n0190_037:0827b25_2",
        "context_with_next_sentence": true
    },
    {
        "source_sentence": "「『在何自在王，　　染著名為染，",
        "from": "T03n0190_037:0827b26_0",
        "context_with_next_sentence": true
    },
    {
        "source_sentence": "彼云何清淨？",
        "from": "T03n0190_037:0827b27_5",
        "context_with_next_sentence": true
    },
    {
        "source_sentence": "　　云何得癡名？",
        "from": "T03n0190_037:0827b27_13",
        "context_with_next_sentence": true
    },
    {
        "source_sentence": "癡人何故迷？",
        "from": "T03n0190_037:0827b28_5",
        "context_with_next_sentence": true
    },
    {
        "source_sentence": "　　云何名智者？",
        "from": "T03n0190_037:0827b28_13",
        "context_with_next_sentence": true
    },
    {
        "source_sentence": "何會別離已，　　名曰盡因緣。",
        "from": "T03n0190_037:0827b29_13",
        "context_with_next_sentence": true
    },
    {
        "source_sentence": "』「爾時世尊聞彼說已，即還以偈答那羅陀摩那婆言：",
        "from": "T03n0190_037:0827c02_3",
        "context_with_next_sentence": true
    },
    {
        "source_sentence": "「『第六自在故，　　王染名曰染，",
        "from": "T03n0190_037:0827c03_0",
        "context_with_next_sentence": true
    },
    {
        "source_sentence": "無染而有染，　　是故名為癡。",
        "from": "T03n0190_037:0827c04_13",
        "context_with_next_sentence": true
    },
    {
        "source_sentence": "以沒大水故，　　故名盡方便，",
        "from": "T03n0190_037:0827c05_0",
        "context_with_next_sentence": true
    },
    {
        "source_sentence": "一切方便盡，　　故名為智者。",
        "from": "T03n0190_037:0827c06_13",
        "context_with_next_sentence": true
    },
    {
        "source_sentence": "』「爾時，童子那羅陀仙從佛得聞如是偈已，心意開解，生大歡喜，踊躍遍身，不能自喻。",
        "from": "T03n0190_037:0827c08_18",
        "context_with_next_sentence": true
    },
    {
        "source_sentence": "聞已即便奔走往詣彼商佉所，及伊羅鉢二龍王邊，到彼二大龍王邊已，即便告彼二龍王言：",
        "from": "T03n0190_037:0827c10_19",
        "context_with_next_sentence": true
    },
    {
        "source_sentence": "『汝等龍王！",
        "from": "T03n0190_037:0827c11_5",
        "context_with_next_sentence": true
    },
    {
        "source_sentence": "說偈問我。",
        "from": "T03n0190_037:0827c11_10",
        "context_with_next_sentence": true
    },
    {
        "source_sentence": "』時二龍王，依以二偈，問那羅陀童子仙言：",
        "from": "T03n0190_037:0827c12_8",
        "context_with_next_sentence": true
    },
    {
        "source_sentence": "『在何自在王，乃至盡因緣。",
        "from": "T03n0190_037:0827c13_1",
        "context_with_next_sentence": true
    },
    {
        "source_sentence": "』「爾時，童子那羅陀仙，還以二偈答龍王言：",
        "from": "T03n0190_037:0827c14_19",
        "context_with_next_sentence": true
    },
    {
        "source_sentence": "『第六自在故，乃至名為智。",
        "from": "T03n0190_037:0827c15_10",
        "context_with_next_sentence": true
    },
    {
        "source_sentence": "』「爾時，伊羅鉢龍王聞此偈已，心作如是思惟念言：",
        "from": "T03n0190_037:0827c17_2",
        "context_with_next_sentence": true
    },
    {
        "source_sentence": "『我今已得無上世尊，我今已得勝修伽陀，我今已知世尊出現，知修伽陀，大聖世尊，今為我生，為我出世，為我覺悟如是再稱。",
        "from": "T03n0190_037:0827c19_18",
        "context_with_next_sentence": true
    },
    {
        "source_sentence": "』「時伊羅鉢二大龍王，如是念已，白那羅陀摩那婆言：",
        "from": "T03n0190_037:0827c21_3",
        "context_with_next_sentence": true
    },
    {
        "source_sentence": "『仁摩那婆！",
        "from": "T03n0190_037:0827c21_9",
        "context_with_next_sentence": true
    },
    {
        "source_sentence": "實為我說，此是仙意自辯才力，為從他聞而解此義？",
        "from": "T03n0190_037:0827c22_11",
        "context_with_next_sentence": true
    },
    {
        "source_sentence": "仙摩那婆！",
        "from": "T03n0190_037:0827c22_16",
        "context_with_next_sentence": true
    },
    {
        "source_sentence": "我實不見，今世間中及以天上，若有沙門婆羅門等，或天或人，能自辯才達是二偈，能自說者，無有是處。",
        "from": "T03n0190_037:0827c25_3",
        "context_with_next_sentence": true
    },
    {
        "source_sentence": "唯除如來無上世尊，或佛沙門，從彼等邊，聞而方辯。",
        "from": "T03n0190_037:0827c26_7",
        "context_with_next_sentence": true
    },
    {
        "source_sentence": "』「爾時，童子那羅陀仙，即便以偈告伊羅鉢二龍王言：",
        "from": "T03n0190_037:0827c28_3",
        "context_with_next_sentence": true
    },
    {
        "source_sentence": "「『如龍王說非我辯，　　大聖世尊已出興，",
        "from": "T03n0190_037:0827c29_0",
        "context_with_next_sentence": true
    },
    {
        "source_sentence": "諸相具足莊嚴身，　　彼能如是辯才說。",
        "from": "T03n0190_037:0828a01_17",
        "context_with_next_sentence": true
    },
    {
        "source_sentence": "』「爾時，伊羅鉢龍王即還以偈白仙童子那羅陀言：",
        "from": "T03n0190_037:0828a03_2",
        "context_with_next_sentence": true
    },
    {
        "source_sentence": "「『大仙言是佛語者，　　為當睡臥夢裏聞，",
        "from": "T03n0190_037:0828a04_0",
        "context_with_next_sentence": true
    },
    {
        "source_sentence": "若是分明對面承，　　唯願仁今重讚說。",
        "from": "T03n0190_037:0828a05_17",
        "context_with_next_sentence": true
    },
    {
        "source_sentence": "』「爾時，童子那羅陀仙依所覩見，即更以偈答龍王言：",
        "from": "T03n0190_037:0828a07_3",
        "context_with_next_sentence": true
    },
    {
        "source_sentence": "「『天人自在大丈夫，　　今居波羅鹿苑內，",
        "from": "T03n0190_037:0828a08_0",
        "context_with_next_sentence": true
    },
    {
        "source_sentence": "既轉無上法輪已，　　猶如師子吼勝林。",
        "from": "T03n0190_037:0828a09_17",
        "context_with_next_sentence": true
    },
    {
        "source_sentence": "』「爾時，伊羅鉢龍王復更以偈白那羅陀童子仙言：",
        "from": "T03n0190_037:0828a11_2",
        "context_with_next_sentence": true
    },
    {
        "source_sentence": "「『仁今所言佛世尊，　　我不聞久今聞說，",
        "from": "T03n0190_037:0828a12_0",
        "context_with_next_sentence": true
    },
    {
        "source_sentence": "既聞與仁相共詣，　　觀彼希現難思議。",
        "from": "T03n0190_037:0828a13_17",
        "context_with_next_sentence": true
    },
    {
        "source_sentence": "昔覩今復得重觀，　　正覺如來諸相好，",
        "from": "T03n0190_037:0828a14_0",
        "context_with_next_sentence": true
    },
    {
        "source_sentence": "今日始更出現世，　　難值猶若優曇花。",
        "from": "T03n0190_037:0828a15_17",
        "context_with_next_sentence": true
    },
    {
        "source_sentence": "經歷多時乃一興，　　清淨猶彼空中月，",
        "from": "T03n0190_037:0828a16_0",
        "context_with_next_sentence": true
    },
    {
        "source_sentence": "諸相具足莊嚴體，　　正覺最上勝菩提。",
        "from": "T03n0190_037:0828a17_17",
        "context_with_next_sentence": true
    },
    {
        "source_sentence": "久遠曠絕不聞聲，　　清亮猶如梵音響，",
        "from": "T03n0190_037:0828a18_0",
        "context_with_next_sentence": true
    },
    {
        "source_sentence": "若諸眾生得聞者，　　從佛得入解脫門。",
        "from": "T03n0190_037:0828a19_17",
        "context_with_next_sentence": true
    },
    {
        "source_sentence": "』「爾時，伊羅鉢龍王說偈讚歎佛世尊已，復更重白那羅陀仙作如是言：",
        "from": "T03n0190_037:0828a21_10",
        "context_with_next_sentence": true
    },
    {
        "source_sentence": "『那羅陀仙！",
        "from": "T03n0190_037:0828a21_16",
        "context_with_next_sentence": true
    },
    {
        "source_sentence": "仁言佛也！",
        "from": "T03n0190_037:0828a22_1",
        "context_with_next_sentence": true
    },
    {
        "source_sentence": "』時，那羅陀摩那婆仙答龍王言：",
        "from": "T03n0190_037:0828a22_16",
        "context_with_next_sentence": true
    },
    {
        "source_sentence": "『我言佛也梵本再問再答。",
        "from": "T03n0190_037:0828a23_6",
        "context_with_next_sentence": true
    },
    {
        "source_sentence": "』「龍王復言：",
        "from": "T03n0190_037:0828a24_5",
        "context_with_next_sentence": true
    },
    {
        "source_sentence": "『那羅陀仙！",
        "from": "T03n0190_037:0828a24_11",
        "context_with_next_sentence": true
    },
    {
        "source_sentence": "如此鳴吼，出世甚難，所謂彼佛佛世尊也。",
        "from": "T03n0190_037:0828a25_8",
        "context_with_next_sentence": true
    },
    {
        "source_sentence": "那羅陀仙！",
        "from": "T03n0190_037:0828a25_13",
        "context_with_next_sentence": true
    },
    {
        "source_sentence": "彼阿羅呵、三藐三佛陀，今在何方？",
        "from": "T03n0190_037:0828a26_9",
        "context_with_next_sentence": true
    },
    {
        "source_sentence": "』「時，那羅陀摩那婆仙即整衣服，偏袒右肩，合十指掌，向佛在方，示龍王言：",
        "from": "T03n0190_037:0828a28_13",
        "context_with_next_sentence": true
    },
    {
        "source_sentence": "『汝等龍王！",
        "from": "T03n0190_037:0828a28_19",
        "context_with_next_sentence": true
    },
    {
        "source_sentence": "若欲知者彼佛、如來、多陀阿伽度、阿羅呵、三藐三佛陀，今在某方。",
        "from": "T03n0190_037:0828b01_6",
        "context_with_next_sentence": true
    },
    {
        "source_sentence": "』「時，伊羅鉢龍王知佛處已，即整衣服，偏袒右肩，右膝著地，向佛所在，合十指掌，三稱此言：",
        "from": "T03n0190_037:0828b04_1",
        "context_with_next_sentence": true
    },
    {
        "source_sentence": "『南無世尊、多陀阿伽度、阿羅呵、三藐三佛陀如是三說。",
        "from": "T03n0190_037:0828b05_5",
        "context_with_next_sentence": true
    },
    {
        "source_sentence": "』「時伊羅鉢龍王白那羅陀童子仙言：",
        "from": "T03n0190_037:0828b06_15",
        "context_with_next_sentence": true
    },
    {
        "source_sentence": "『摩那婆仙！",
        "from": "T03n0190_037:0828b07_1",
        "context_with_next_sentence": true
    },
    {
        "source_sentence": "相隨共向彼世尊、多陀阿伽度、阿羅呵、三藐三佛陀所，禮拜供養。",
        "from": "T03n0190_037:0828b08_10",
        "context_with_next_sentence": true
    },
    {
        "source_sentence": "』時那羅陀報龍王言：",
        "from": "T03n0190_037:0828b08_20",
        "context_with_next_sentence": true
    },
    {
        "source_sentence": "『善哉龍王！",
        "from": "T03n0190_037:0828b09_5",
        "context_with_next_sentence": true
    },
    {
        "source_sentence": "我等共去。",
        "from": "T03n0190_037:0828b09_10",
        "context_with_next_sentence": true
    },
    {
        "source_sentence": "』「時伊羅鉢并及商佉二大龍王，自餘無量諸龍眷屬，那羅陀仙摩那婆等，八萬四千諸眾生輩，欲向佛所。",
        "from": "T03n0190_037:0828b12_7",
        "context_with_next_sentence": true
    },
    {
        "source_sentence": "「爾時，伊羅鉢龍王作是思惟：",
        "from": "T03n0190_037:0828b13_13",
        "context_with_next_sentence": true
    },
    {
        "source_sentence": "『我今若以變化之身見於佛者，此我不善，我今宜以自許報身，往見世尊。",
        "from": "T03n0190_037:0828b15_6",
        "context_with_next_sentence": true
    },
    {
        "source_sentence": "』「爾時，伊羅鉢龍王至其龍宮，以自報形而欲見佛。",
        "from": "T03n0190_037:0828b17_2",
        "context_with_next_sentence": true
    },
    {
        "source_sentence": "從北天竺特叉尸羅城，向波羅㮈國，強有三百六十由旬，時彼龍王出欲見佛，其頭已至佛世尊所，而尾猶尚在自本宮。",
        "from": "T03n0190_037:0828b19_16",
        "context_with_next_sentence": true
    },
    {
        "source_sentence": "而彼龍頭，其狀猶如獨樹造般，其項猶如象鼻放水，耳目猶如憍薩羅國銅鉢之器，口出光炎，猶如重雲出於閃電，氣息作聲，如雲雷鳴，作伽荼伽荼聲。",
        "from": "T03n0190_037:0828b23_6",
        "context_with_next_sentence": true
    },
    {
        "source_sentence": "而彼八萬四千眾類，一切悉隨伊羅鉢行。",
        "from": "T03n0190_037:0828b24_5",
        "context_with_next_sentence": true
    },
    {
        "source_sentence": "而伊羅鉢遙見如來，極大端正光相非常，心生歡喜，乃至猶如虛空中星莊嚴顯赫，既覩見已，向於佛邊，生清淨心正信之心，踊躍歡喜，進向佛所。",
        "from": "T03n0190_037:0828b27_12",
        "context_with_next_sentence": true
    },
    {
        "source_sentence": "「爾時，世尊既遙覩見伊羅鉢龍漸漸而來，見已告言：",
        "from": "T03n0190_037:0828b29_3",
        "context_with_next_sentence": true
    },
    {
        "source_sentence": "『善來善來！",
        "from": "T03n0190_037:0828b29_9",
        "context_with_next_sentence": true
    },
    {
        "source_sentence": "伊羅鉢龍王！",
        "from": "T03n0190_037:0828b29_15",
        "context_with_next_sentence": true
    },
    {
        "source_sentence": "經歷多時不曾相見，王今身體安隱以不？",
        "from": "T03n0190_037:0828c01_12",
        "context_with_next_sentence": true
    },
    {
        "source_sentence": "少病少惱，及諸親眷，並無疾耶？",
        "from": "T03n0190_037:0828c02_7",
        "context_with_next_sentence": true
    },
    {
        "source_sentence": "』佛本行集經卷第三十七",
        "from": "T03n0190_037:0828c03_100",
        "context_with_next_sentence": false
    }
]