[
    {
        "source_sentence": "佛說菩薩逝經",
        "from": "T14n0528_001:0803a08_0",
        "context_with_next_sentence": true
    },
    {
        "source_sentence": "西晉沙門白法祖譯",
        "from": "T14n0528_001:0803a10_0",
        "context_with_next_sentence": true
    },
    {
        "source_sentence": "佛在鷂山中，與諸比丘五百人，皆阿羅漢，",
        "from": "T14n0528_001:0803a11_0",
        "context_with_next_sentence": true
    },
    {
        "source_sentence": "平旦皆著衣持鉢，入城各行求食。",
        "from": "T14n0528_001:0803a12_14",
        "context_with_next_sentence": true
    },
    {
        "source_sentence": "時，城中有一豪富長者，國中第一所居，高燥舍宅樓觀甚好，垣牆周匝七重門，字檀尼加柰。",
        "from": "T14n0528_001:0803a14_16",
        "context_with_next_sentence": true
    },
    {
        "source_sentence": "檀尼加柰有子，字逝，年十六。",
        "from": "T14n0528_001:0803a15_11",
        "context_with_next_sentence": true
    },
    {
        "source_sentence": "檀尼加柰歿故，逝獨與母居。",
        "from": "T14n0528_001:0803a16_4",
        "context_with_next_sentence": true
    },
    {
        "source_sentence": "佛到檀尼加柰家求食。",
        "from": "T14n0528_001:0803a16_14",
        "context_with_next_sentence": true
    },
    {
        "source_sentence": "時，逝在內第三門中住。",
        "from": "T14n0528_001:0803a17_5",
        "context_with_next_sentence": true
    },
    {
        "source_sentence": "遙見佛來歡喜，逝即心念言：",
        "from": "T14n0528_001:0803a17_18",
        "context_with_next_sentence": true
    },
    {
        "source_sentence": "「是人何以端正無比好乃爾？",
        "from": "T14n0528_001:0803a18_10",
        "context_with_next_sentence": true
    },
    {
        "source_sentence": "好如明月珠，光明如日月，其色如黃金，好如月十五日盛滿。",
        "from": "T14n0528_001:0803a19_18",
        "context_with_next_sentence": true
    },
    {
        "source_sentence": "」時佛到，住於門外。",
        "from": "T14n0528_001:0803a20_7",
        "context_with_next_sentence": true
    },
    {
        "source_sentence": "逝便走入，語其母言：",
        "from": "T14n0528_001:0803a20_17",
        "context_with_next_sentence": true
    },
    {
        "source_sentence": "「我見一人來，大端正好，天下無有輩，我生以來未甞見人如是，今在門外住，欲求食。",
        "from": "T14n0528_001:0803a22_15",
        "context_with_next_sentence": true
    },
    {
        "source_sentence": "」逝語其母言：",
        "from": "T14n0528_001:0803a23_2",
        "context_with_next_sentence": true
    },
    {
        "source_sentence": "「我當與之。",
        "from": "T14n0528_001:0803a23_8",
        "context_with_next_sentence": true
    },
    {
        "source_sentence": "」其母大慳貪不肯與，逝語其母言：",
        "from": "T14n0528_001:0803a24_3",
        "context_with_next_sentence": true
    },
    {
        "source_sentence": "「夫天下人慳貪無益於身，是非恒人，當與之。",
        "from": "T14n0528_001:0803a25_5",
        "context_with_next_sentence": true
    },
    {
        "source_sentence": "」母復不應，逝復語母言：",
        "from": "T14n0528_001:0803a25_17",
        "context_with_next_sentence": true
    },
    {
        "source_sentence": "「是人過度天下之師也，與是人者如病者得善醫。",
        "from": "T14n0528_001:0803a26_17",
        "context_with_next_sentence": true
    },
    {
        "source_sentence": "」逝語母言：",
        "from": "T14n0528_001:0803a27_3",
        "context_with_next_sentence": true
    },
    {
        "source_sentence": "「當用我故與之，是人名聞於天下，今續在門外住。",
        "from": "T14n0528_001:0803a28_5",
        "context_with_next_sentence": true
    },
    {
        "source_sentence": "」其母復不肯與，逝數語母，母大瞋恚語逝言：",
        "from": "T14n0528_001:0803a29_6",
        "context_with_next_sentence": true
    },
    {
        "source_sentence": "「汝嬈我不止者令我煩亂，是人不用食故來，但欲調若耳，若小兒當何等知？",
        "from": "T14n0528_001:0803b02_1",
        "context_with_next_sentence": true
    },
    {
        "source_sentence": "若所索不止，會得我捶杖乃止。",
        "from": "T14n0528_001:0803b02_15",
        "context_with_next_sentence": true
    },
    {
        "source_sentence": "」佛豫知母慳貪，佛放威神徹照七重門內，逝見佛光明心即開解。",
        "from": "T14n0528_001:0803b04_5",
        "context_with_next_sentence": true
    },
    {
        "source_sentence": "逝即復到母所，語其母言：",
        "from": "T14n0528_001:0803b04_17",
        "context_with_next_sentence": true
    },
    {
        "source_sentence": "「愚人不知布施，譬如盲人墮於火中，其人但坐盲無目故耳。",
        "from": "T14n0528_001:0803b06_5",
        "context_with_next_sentence": true
    },
    {
        "source_sentence": "世間人但坐慳貪，心念惡、口言惡、身行惡，愚人不信於佛、不信於經，死後皆入地獄畜生鬼神中。",
        "from": "T14n0528_001:0803b08_8",
        "context_with_next_sentence": true
    },
    {
        "source_sentence": "人不慳貪，身行善、口言善、心念善，續自得其福，人有智者當供養飯食佛，人常當與智者相隨令人有知。",
        "from": "T14n0528_001:0803b10_15",
        "context_with_next_sentence": true
    },
    {
        "source_sentence": "」逝語母言：",
        "from": "T14n0528_001:0803b11_1",
        "context_with_next_sentence": true
    },
    {
        "source_sentence": "「不肯與者，自持我今日飯分來，我今日不食，自持我分與之，哀疾持我分來，我恐是人便棄我去，是人難得值。",
        "from": "T14n0528_001:0803b13_12",
        "context_with_next_sentence": true
    },
    {
        "source_sentence": "」母復不肯與，逝便自往取飯及所著細好褻衣，持出至佛所前，以頭面著佛足，却住叉手，白佛言：",
        "from": "T14n0528_001:0803b15_17",
        "context_with_next_sentence": true
    },
    {
        "source_sentence": "「持我所有衣被、飯食，願上佛。",
        "from": "T14n0528_001:0803b16_10",
        "context_with_next_sentence": true
    },
    {
        "source_sentence": "」佛默然不應。",
        "from": "T14n0528_001:0803b16_17",
        "context_with_next_sentence": true
    },
    {
        "source_sentence": "逝復白佛言：",
        "from": "T14n0528_001:0803b17_1",
        "context_with_next_sentence": true
    },
    {
        "source_sentence": "「今佛是天下人之父母，當度脫我曹。",
        "from": "T14n0528_001:0803b17_18",
        "context_with_next_sentence": true
    },
    {
        "source_sentence": "哀為受之，當令我得其福。",
        "from": "T14n0528_001:0803b18_9",
        "context_with_next_sentence": true
    },
    {
        "source_sentence": "」如是者三。",
        "from": "T14n0528_001:0803b18_15",
        "context_with_next_sentence": true
    },
    {
        "source_sentence": "佛便受逝衣被飯食，逝大歡喜。",
        "from": "T14n0528_001:0803b19_8",
        "context_with_next_sentence": true
    },
    {
        "source_sentence": "佛語逝言：",
        "from": "T14n0528_001:0803b20_4",
        "context_with_next_sentence": true
    },
    {
        "source_sentence": "「諸慳貪者若皆伏之，若今日施佛衣被、飯食，使若得心中所願。",
        "from": "T14n0528_001:0803b21_13",
        "context_with_next_sentence": true
    },
    {
        "source_sentence": "」逝大歡喜，復白佛言：",
        "from": "T14n0528_001:0803b22_2",
        "context_with_next_sentence": true
    },
    {
        "source_sentence": "「我心亦不願作第二忉利天王釋，亦不願梵天，亦不願世間豪貴，願使我光明智慧如佛。",
        "from": "T14n0528_001:0803b24_2",
        "context_with_next_sentence": true
    },
    {
        "source_sentence": "」佛言：",
        "from": "T14n0528_001:0803b24_6",
        "context_with_next_sentence": true
    },
    {
        "source_sentence": "「大善！",
        "from": "T14n0528_001:0803b24_10",
        "context_with_next_sentence": true
    },
    {
        "source_sentence": "若心所願皆得之。",
        "from": "T14n0528_001:0803b24_18",
        "context_with_next_sentence": true
    },
    {
        "source_sentence": "」天王釋聞逝言，即在佛後叉手住，釋於佛前語逝言：",
        "from": "T14n0528_001:0803b26_3",
        "context_with_next_sentence": true
    },
    {
        "source_sentence": "「若欲求作佛者甚難得，十劫、百劫、千劫、萬劫、億劫尚未能得佛，今汝持小飯食、衣被與佛，汝便欲作佛，不可得也。",
        "from": "T14n0528_001:0803b28_14",
        "context_with_next_sentence": true
    },
    {
        "source_sentence": "」釋復語逝言：",
        "from": "T14n0528_001:0803b29_5",
        "context_with_next_sentence": true
    },
    {
        "source_sentence": "「若持四寶如須彌山布施，復慈心念天下，十萬劫、百萬劫、千萬劫，若尚未能得佛。",
        "from": "T14n0528_001:0803c02_2",
        "context_with_next_sentence": true
    },
    {
        "source_sentence": "」逝報釋言：",
        "from": "T14n0528_001:0803c03_4",
        "context_with_next_sentence": true
    },
    {
        "source_sentence": "「譬如工師持斧入山斫樹木，會當索取好直可意，乃取耳。",
        "from": "T14n0528_001:0803c04_10",
        "context_with_next_sentence": true
    },
    {
        "source_sentence": "」逝語釋言：",
        "from": "T14n0528_001:0803c04_16",
        "context_with_next_sentence": true
    },
    {
        "source_sentence": "「我亦不用一飯食、衣被與佛，故欲得作佛也。",
        "from": "T14n0528_001:0803c05_15",
        "context_with_next_sentence": true
    },
    {
        "source_sentence": "我常持善心、精進思惟不懈，會當得佛。",
        "from": "T14n0528_001:0803c06_13",
        "context_with_next_sentence": true
    },
    {
        "source_sentence": "」釋復報逝言：",
        "from": "T14n0528_001:0803c07_5",
        "context_with_next_sentence": true
    },
    {
        "source_sentence": "「若欲求佛勤苦，不如求梵釋天也。",
        "from": "T14n0528_001:0803c08_1",
        "context_with_next_sentence": true
    },
    {
        "source_sentence": "」逝復報釋言：",
        "from": "T14n0528_001:0803c09_5",
        "context_with_next_sentence": true
    },
    {
        "source_sentence": "「若見閻浮利內，悉令滿其中火上至天，持我身投其中，會求作佛終不止。",
        "from": "T14n0528_001:0803c10_19",
        "context_with_next_sentence": true
    },
    {
        "source_sentence": "」釋報言：",
        "from": "T14n0528_001:0803c11_3",
        "context_with_next_sentence": true
    },
    {
        "source_sentence": "「若令閻浮利內滿其中火，是中有人民、畜生及蜎蜚蠕動之類，汝不當殺之，汝反心念惡，當入地獄中，汝當那得佛？",
        "from": "T14n0528_001:0803c13_15",
        "context_with_next_sentence": true
    },
    {
        "source_sentence": "」逝復報言：",
        "from": "T14n0528_001:0803c14_4",
        "context_with_next_sentence": true
    },
    {
        "source_sentence": "「世間人民及蜎蜚蠕動之類，我持慈心皆付彌勒佛，彌勒佛自當度脫之，我求佛道會不止。",
        "from": "T14n0528_001:0803c16_5",
        "context_with_next_sentence": true
    },
    {
        "source_sentence": "」逝復語釋言：",
        "from": "T14n0528_001:0803c16_12",
        "context_with_next_sentence": true
    },
    {
        "source_sentence": "「梵天王雖尊，會歸無常，無有脫於死者。",
        "from": "T14n0528_001:0803c17_10",
        "context_with_next_sentence": true
    },
    {
        "source_sentence": "」釋便叉手，報逝言：",
        "from": "T14n0528_001:0803c17_20",
        "context_with_next_sentence": true
    },
    {
        "source_sentence": "「卿持心志堅，乃念欲求佛不止，卿亦會當得佛。",
        "from": "T14n0528_001:0803c19_1",
        "context_with_next_sentence": true
    },
    {
        "source_sentence": "」逝復報釋言：",
        "from": "T14n0528_001:0803c19_8",
        "context_with_next_sentence": true
    },
    {
        "source_sentence": "「若莫恃天上自貢高，復有勝若者。",
        "from": "T14n0528_001:0803c20_3",
        "context_with_next_sentence": true
    },
    {
        "source_sentence": "」逝言：",
        "from": "T14n0528_001:0803c20_7",
        "context_with_next_sentence": true
    },
    {
        "source_sentence": "「我持慈心精進不懈求佛者，會當得作佛。",
        "from": "T14n0528_001:0803c21_4",
        "context_with_next_sentence": true
    },
    {
        "source_sentence": "」釋便默然，無所復語。",
        "from": "T14n0528_001:0803c21_15",
        "context_with_next_sentence": true
    },
    {
        "source_sentence": "佛便語逝言：",
        "from": "T14n0528_001:0803c21_21",
        "context_with_next_sentence": true
    },
    {
        "source_sentence": "「汝前後所供養飯食凡六萬佛，汝心常願欲作佛，汝常持善心供養於佛。",
        "from": "T14n0528_001:0803c23_12",
        "context_with_next_sentence": true
    },
    {
        "source_sentence": "」佛語逝言：",
        "from": "T14n0528_001:0803c23_18",
        "context_with_next_sentence": true
    },
    {
        "source_sentence": "「却後二百萬億劫，汝不復更地獄、畜生、鬼神中。",
        "from": "T14n0528_001:0803c24_20",
        "context_with_next_sentence": true
    },
    {
        "source_sentence": "」佛復語逝言：",
        "from": "T14n0528_001:0803c25_5",
        "context_with_next_sentence": true
    },
    {
        "source_sentence": "「汝常持慈心供養佛，若後當作金輪王，當有十億小國王皆屬，若當領四天下常當飛行，所行皆正，壽盡當生梵天及兜術天上。",
        "from": "T14n0528_001:0803c28_4",
        "context_with_next_sentence": true
    },
    {
        "source_sentence": "天上壽盡，當復下生作金輪王，壽盡當復上生梵天，如是上下二百萬億劫竟，汝當作佛字須彌加羅，度脫天上、天下人民。",
        "from": "T14n0528_001:0804a01_19",
        "context_with_next_sentence": true
    },
    {
        "source_sentence": "若生墮地，光明當照三千須彌山，上至二十八天，天地皆為大動，晝夜皆明。",
        "from": "T14n0528_001:0804a03_14",
        "context_with_next_sentence": true
    },
    {
        "source_sentence": "時人皆壽七千億歲，若身當長二百丈，當有萬二千城，城皆四百八十里，城門皆著刻鏤皆七寶。",
        "from": "T14n0528_001:0804a05_17",
        "context_with_next_sentence": true
    },
    {
        "source_sentence": "「若為佛時，當再會諸沙門說經。",
        "from": "T14n0528_001:0804a06_12",
        "context_with_next_sentence": true
    },
    {
        "source_sentence": "第一會說經時，六千億沙門皆得阿羅漢道；",
        "from": "T14n0528_001:0804a07_11",
        "context_with_next_sentence": true
    },
    {
        "source_sentence": "第二會說經時，四千億沙門皆得阿羅漢道。",
        "from": "T14n0528_001:0804a08_11",
        "context_with_next_sentence": true
    },
    {
        "source_sentence": "當爾時，人民無有偷盜者，男子女人皆同一心，人民無有作惡者，諸惡道勤苦之處皆閉塞，亦無有山林谿谷，地皆平正。",
        "from": "T14n0528_001:0804a11_9",
        "context_with_next_sentence": true
    },
    {
        "source_sentence": "人民無有疾病、無有憂苦，人民皆快樂，所居皆自守，天日三雨纔淹塵，人民欲所議語皆相聚會，夏月不大熱，冬月不大寒適得其中。",
        "from": "T14n0528_001:0804a14_9",
        "context_with_next_sentence": true
    },
    {
        "source_sentence": "「所講授精舍名難提陀，若有人布施與佛阿羅漢，欲求作佛、辟支佛、阿羅漢皆可得。",
        "from": "T14n0528_001:0804a16_8",
        "context_with_next_sentence": true
    },
    {
        "source_sentence": "佛道不可不求，佛智不可稱量，十方無窮極，佛智亦如是，無有窮極，天下人不知生從何所來，亦不知死趣何道。",
        "from": "T14n0528_001:0804a18_17",
        "context_with_next_sentence": true
    },
    {
        "source_sentence": "」佛說經已，逝及諸比丘、天王釋，皆為佛作禮。",
        "from": "T14n0528_001:0804a20_1",
        "context_with_next_sentence": true
    },
    {
        "source_sentence": "佛說菩薩逝經",
        "from": "T14n0528_001:0804a21_100",
        "context_with_next_sentence": false
    }
]