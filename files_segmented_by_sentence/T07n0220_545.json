{
    "T07n0220_545:0801c09_0": "大般若波羅蜜多經卷第五百四",
    "T07n0220_545:0801c10_0": "十五",
    "T07n0220_545:0801c12_0": "三藏法師玄奘奉　詔譯",
    "T07n0220_545:0801c13_0": "第四分清淨品第八",
    "T07n0220_545:0801c14_0": "爾時，具壽善現復白佛言：「世尊！",
    "T07n0220_545:0801c14_1": "諸愚癡人不勤精進，具諸惡行薄少善根，暗鈍無求少聞劣慧，為惡知識之所攝受，不事善友，不樂請問於諸勝善，不勤修學，聞佛所說甚深般若波羅蜜多實難信解。」",
    "T07n0220_545:0801c18_2": "佛告善現：「如是！",
    "T07n0220_545:0801c18_3": "如是！",
    "T07n0220_545:0801c18_4": "如汝所說。」",
    "T07n0220_545:0801c19_5": "爾時，善現復白佛言：「如是般若波羅蜜多云何甚深難信難解？」",
    "T07n0220_545:0801c20_6": "佛告善現：「色非縛非解。",
    "T07n0220_545:0801c21_7": "何以故？",
    "T07n0220_545:0801c21_8": "色以無性為自性故。",
    "T07n0220_545:0801c21_9": "受、想、行、識非縛非解。",
    "T07n0220_545:0801c22_10": "何以故？",
    "T07n0220_545:0801c22_11": "受、想、行、識以無性為自性故。",
    "T07n0220_545:0801c23_12": "「復次，善現！",
    "T07n0220_545:0801c23_13": "色前際非縛非解。",
    "T07n0220_545:0801c23_14": "何以故？",
    "T07n0220_545:0801c23_15": "色前際以無性為自性故。",
    "T07n0220_545:0801c24_16": "色後際非縛非解。",
    "T07n0220_545:0801c24_17": "何以故？",
    "T07n0220_545:0801c25_18": "色後際以無性為自性故。",
    "T07n0220_545:0801c25_19": "色中際非縛非解。",
    "T07n0220_545:0801c26_20": "何以故？",
    "T07n0220_545:0801c26_21": "色中際以無性為自性故。",
    "T07n0220_545:0801c26_22": "受、想、行、識前際非縛非解。",
    "T07n0220_545:0801c27_23": "何以故？",
    "T07n0220_545:0801c27_24": "受、想、行、識前際以無性為自性故。",
    "T07n0220_545:0801c28_25": "受、想、行、識後際非縛非解。",
    "T07n0220_545:0801c28_26": "何以故？",
    "T07n0220_545:0801c29_27": "受、想、行、識後際以無性為自性故。",
    "T07n0220_545:0801c29_28": "受、想、行、識中際非縛非解。",
    "T07n0220_545:0802a01_29": "何以故？",
    "T07n0220_545:0802a01_30": "受、想、行、識中際以無性為自性故。」",
    "T07n0220_545:0802a02_31": "具壽善現復白佛言：「甚深般若波羅蜜多甚難信解！",
    "T07n0220_545:0802a03_32": "甚深般若波羅蜜多極難信解！」",
    "T07n0220_545:0802a04_33": "佛告善現：「如是！",
    "T07n0220_545:0802a04_34": "如是！",
    "T07n0220_545:0802a04_35": "如汝所說。",
    "T07n0220_545:0802a05_36": "所以者何？",
    "T07n0220_545:0802a05_37": "善現！",
    "T07n0220_545:0802a05_38": "色清淨即果清淨，果清淨即色清淨。",
    "T07n0220_545:0802a06_39": "何以故？",
    "T07n0220_545:0802a06_40": "是色清淨與果清淨無二、無二分、無別、無斷故。",
    "T07n0220_545:0802a07_41": "受、想、行、識清淨即果清淨，果清淨即受、想、行、識清淨。",
    "T07n0220_545:0802a08_42": "何以故？",
    "T07n0220_545:0802a08_43": "是受、想、行、識清淨與果清淨無二、無二分、無別、無斷故。",
    "T07n0220_545:0802a10_44": "「復次，善現！",
    "T07n0220_545:0802a10_45": "色清淨即一切智清淨，一切智清淨即色清淨。",
    "T07n0220_545:0802a11_46": "何以故？",
    "T07n0220_545:0802a11_47": "是色清淨與一切智清淨無二、無二分、無別、無斷故。",
    "T07n0220_545:0802a12_48": "受、想、行、識清淨即一切智清淨，一切智清淨即受、想、行、識清淨。",
    "T07n0220_545:0802a14_49": "何以故？",
    "T07n0220_545:0802a14_50": "是受、想、行、識清淨與一切智清淨無二、無二分、無別、無斷故。」",
    "T07n0220_545:0802a16_0": "爾時，舍利子白佛言：「世尊！",
    "T07n0220_545:0802a16_1": "如是般若波羅蜜多最為甚深。」",
    "T07n0220_545:0802a17_2": "佛言：「如是！",
    "T07n0220_545:0802a17_3": "極清淨故。」",
    "T07n0220_545:0802a17_4": "舍利子言：「如是般若波羅蜜多甚能照了。」",
    "T07n0220_545:0802a18_5": "佛言：「如是！",
    "T07n0220_545:0802a19_0": "極清淨故。」",
    "T07n0220_545:0802a19_1": "舍利子言：「如是般若波羅蜜多是大光明。」",
    "T07n0220_545:0802a20_2": "佛言：「如是！",
    "T07n0220_545:0802a20_3": "極清淨故。」",
    "T07n0220_545:0802a20_4": "舍利子言：「如是般若波羅蜜多永不相續。」",
    "T07n0220_545:0802a21_5": "佛言：「如是！",
    "T07n0220_545:0802a21_6": "極清淨故。」",
    "T07n0220_545:0802a22_7": "舍利子言：「如是般若波羅蜜多本無雜染。」",
    "T07n0220_545:0802a23_0": "佛言：「如是！",
    "T07n0220_545:0802a23_1": "極清淨故。」",
    "T07n0220_545:0802a23_2": "舍利子言：「如是般若波羅蜜多無得、無現觀。」",
    "T07n0220_545:0802a24_3": "佛言：「如是！",
    "T07n0220_545:0802a24_4": "極清淨故。」",
    "T07n0220_545:0802a24_5": "舍利子言：「如是般若波羅蜜多無所生起。」",
    "T07n0220_545:0802a25_6": "佛言：「如是！",
    "T07n0220_545:0802a26_7": "極清淨故。」",
    "T07n0220_545:0802a26_8": "舍利子言：「如是般若波羅蜜多畢竟不生。」",
    "T07n0220_545:0802a27_9": "佛言：「如是！",
    "T07n0220_545:0802a27_10": "極清淨故。」",
    "T07n0220_545:0802a27_11": "舍利子言：「如是般若波羅蜜多不生欲界、不生色界、不生無色界。」",
    "T07n0220_545:0802a29_12": "佛言：「如是！",
    "T07n0220_545:0802a29_13": "極清淨故。」",
    "T07n0220_545:0802a29_14": "舍利子言：「如是般若波羅蜜多無知無解。」",
    "T07n0220_545:0802b01_15": "佛言：「如是！",
    "T07n0220_545:0802b01_16": "極清淨故。」",
    "T07n0220_545:0802b02_17": "舍利子言：「如是般若波羅蜜多於何等法無知無解？」",
    "T07n0220_545:0802b03_18": "佛言：「於色無知無解。",
    "T07n0220_545:0802b03_19": "何以故？",
    "T07n0220_545:0802b04_20": "極清淨故。",
    "T07n0220_545:0802b04_21": "於受、想、行、識無知無解。",
    "T07n0220_545:0802b04_22": "何以故？",
    "T07n0220_545:0802b05_0": "極清淨故。」",
    "T07n0220_545:0802b05_1": "舍利子言：「如是般若波羅蜜多於薩婆若無損無益。」",
    "T07n0220_545:0802b06_2": "佛言：「如是！",
    "T07n0220_545:0802b06_3": "極清淨故。」",
    "T07n0220_545:0802b06_4": "舍利子言：「如是般若波羅蜜多於一切法無取無捨。」",
    "T07n0220_545:0802b08_5": "佛言：「如是！",
    "T07n0220_545:0802b08_6": "極清淨故。」",
    "T07n0220_545:0802b09_0": "爾時，善現亦白佛言：「我清淨故色清淨。」",
    "T07n0220_545:0802b09_1": "佛言：「如是！",
    "T07n0220_545:0802b10_2": "畢竟淨故。」",
    "T07n0220_545:0802b10_3": "善現復言：「我清淨故受、想、行、識清淨。」",
    "T07n0220_545:0802b11_4": "佛言：「如是！",
    "T07n0220_545:0802b11_5": "畢竟淨故。」",
    "T07n0220_545:0802b11_6": "善現復言：「我清淨故果清淨。」",
    "T07n0220_545:0802b12_7": "佛言：「如是！",
    "T07n0220_545:0802b12_8": "畢竟淨故。」",
    "T07n0220_545:0802b12_9": "善現復言：「我清淨故一切智清淨。」",
    "T07n0220_545:0802b13_10": "佛言：「如是！",
    "T07n0220_545:0802b13_11": "畢竟淨故。」",
    "T07n0220_545:0802b14_0": "善現復言：「我清淨故無得、無現觀。」",
    "T07n0220_545:0802b14_1": "佛言：「如是！",
    "T07n0220_545:0802b15_0": "畢竟淨故。」",
    "T07n0220_545:0802b15_1": "善現復言：「我無邊故色無邊。」",
    "T07n0220_545:0802b15_2": "佛言：「如是！",
    "T07n0220_545:0802b16_3": "畢竟淨故。」",
    "T07n0220_545:0802b16_4": "善現復言：「我無邊故受、想、行、識無邊。」",
    "T07n0220_545:0802b17_5": "佛言：「如是！",
    "T07n0220_545:0802b17_6": "畢竟淨故。」",
    "T07n0220_545:0802b17_7": "善現復言：「若菩薩摩訶薩能如是覺，是為般若波羅蜜多。」",
    "T07n0220_545:0802b18_8": "佛言：「如是！",
    "T07n0220_545:0802b19_9": "畢竟淨故。」",
    "T07n0220_545:0802b19_10": "善現復言：「如是般若波羅蜜多非此岸、非彼岸、非住中間。」",
    "T07n0220_545:0802b20_11": "佛言：「如是！",
    "T07n0220_545:0802b20_12": "畢竟淨故。」",
    "T07n0220_545:0802b21_13": "善現復言：「若菩薩摩訶薩起如是想，棄捨般若波羅蜜多，遠離般若波羅蜜多。」",
    "T07n0220_545:0802b22_14": "佛告善現：「如是！",
    "T07n0220_545:0802b23_15": "如是！",
    "T07n0220_545:0802b23_16": "所以者何？",
    "T07n0220_545:0802b23_17": "是菩薩摩訶薩著名著相。」",
    "T07n0220_545:0802b24_18": "具壽善現便白佛言：「甚奇！",
    "T07n0220_545:0802b24_19": "世尊！",
    "T07n0220_545:0802b24_20": "希有！",
    "T07n0220_545:0802b25_21": "善逝！",
    "T07n0220_545:0802b25_22": "善為菩薩摩訶薩眾，於深般若波羅蜜多，開示分別究竟著相。」",
    "T07n0220_545:0802b26_23": "時，舍利子問善現言：「云何菩薩摩訶薩於深般若波羅蜜多所起著相？」",
    "T07n0220_545:0802b28_24": "善現答言：「若菩薩摩訶薩於色謂空起空想著，於受、想、行、識謂空起空想著，於過去法謂過去法起過去法想著，於未來法謂未來法起未來法想著，於現在法謂現在法起現在法想著，謂菩薩乘善男子等，初發心時生如是福，亦名著相。」",
    "T07n0220_545:0802c04_25": "時，天帝釋問善現言：「何緣如是名為著相？」",
    "T07n0220_545:0802c05_26": "善現答言：「若謂此是大菩提心，若執此是初菩提心，迴向無上正等菩提，是名著相。",
    "T07n0220_545:0802c07_27": "憍尸迦！",
    "T07n0220_545:0802c07_28": "心本性空不可迴向。",
    "T07n0220_545:0802c07_29": "住菩薩乘善男子等，若作是執：我趣大乘。",
    "T07n0220_545:0802c08_30": "諸如是等皆名著相。",
    "T07n0220_545:0802c09_31": "是故菩薩摩訶薩眾欲於無上正等菩提，示現、勸導、讚勵、慶喜發趣大乘諸有情者，應隨實相示現、勸導、讚勵、慶喜。",
    "T07n0220_545:0802c11_32": "彼諸有情若能如是示現、勸導、讚勵、慶喜他有情者，於自無損亦不損他，是諸如來所應許可。",
    "T07n0220_545:0802c14_0": "憍尸迦！",
    "T07n0220_545:0802c14_1": "安住大乘善男子等，若能如是示現、勸導、讚勵、慶喜趣菩薩乘諸有情者，便能遠離一切執著。」",
    "T07n0220_545:0802c16_2": "爾時，世尊讚善現曰：「善哉！",
    "T07n0220_545:0802c16_3": "善哉！",
    "T07n0220_545:0802c17_0": "汝今善能為諸菩薩說執著相，令諸菩薩覺知遠離。",
    "T07n0220_545:0802c18_1": "復有此餘微細執著當為汝說，汝應諦聽！",
    "T07n0220_545:0802c19_2": "極善作意。」",
    "T07n0220_545:0802c19_3": "善現白言：「唯然！",
    "T07n0220_545:0802c19_4": "願說！",
    "T07n0220_545:0802c19_5": "我等樂聞。」",
    "T07n0220_545:0802c20_6": "佛告善現：「安住大乘善男子等，欲趣無上正等菩提，於諸如來、應、正等覺，以淨信心取相憶念，隨所取相皆名執著。",
    "T07n0220_545:0802c22_7": "所以者何？",
    "T07n0220_545:0802c22_8": "諸取相者名執著故。",
    "T07n0220_545:0802c23_9": "若於過去未來現在一切如來、應、正等覺諸無漏法深生隨喜，復持如是隨喜善根，與諸有情平等共有迴向無上正等菩提，亦名執著。",
    "T07n0220_545:0802c26_10": "所以者何？",
    "T07n0220_545:0802c26_11": "諸法實性非過去非未來非現在，遠離三世。",
    "T07n0220_545:0802c27_12": "非離三世可能迴向，離三世法不可取相、不可攀緣亦無見聞覺知事故。」",
    "T07n0220_545:0802c29_13": "具壽善現便白佛言：「諸法實性最為甚深。」",
    "T07n0220_545:0803a01_14": "佛言：「如是！",
    "T07n0220_545:0803a01_15": "本性離故。」",
    "T07n0220_545:0803a01_16": "善現復言：「如是般若波羅蜜多本性甚深。」",
    "T07n0220_545:0803a02_17": "佛言：「如是！",
    "T07n0220_545:0803a02_18": "本性淨故。」",
    "T07n0220_545:0803a03_19": "善現復言：「如是般若波羅蜜多本性清淨。」",
    "T07n0220_545:0803a04_0": "佛言：「如是！",
    "T07n0220_545:0803a04_1": "本性離故。」",
    "T07n0220_545:0803a04_2": "善現復言：「如是般若波羅蜜多皆應敬禮。」",
    "T07n0220_545:0803a05_3": "佛言：「如是！",
    "T07n0220_545:0803a05_4": "以一切法本性離故。",
    "T07n0220_545:0803a06_5": "善現當知！",
    "T07n0220_545:0803a06_6": "若一切法本性遠離，即是般若波羅蜜多。",
    "T07n0220_545:0803a07_7": "所以者何？",
    "T07n0220_545:0803a07_8": "如來證覺諸法實性無造無作。」",
    "T07n0220_545:0803a08_9": "善現復言：「是故如來、應、正等覺於一切法無所證故名現等覺。」",
    "T07n0220_545:0803a09_10": "佛言：「如是！",
    "T07n0220_545:0803a09_11": "以一切法一性非二。",
    "T07n0220_545:0803a10_12": "善現當知！",
    "T07n0220_545:0803a10_13": "諸法一性即是無性，諸法無性即是一性，如是諸法一性、無性是本實性，此本實性即是一相，所謂無相。",
    "T07n0220_545:0803a12_14": "是故，善現！",
    "T07n0220_545:0803a13_15": "一切如來、應、正等覺於一切法無所證故名現等覺。",
    "T07n0220_545:0803a14_16": "所以者何？",
    "T07n0220_545:0803a14_17": "諸法本性唯一無二。",
    "T07n0220_545:0803a15_18": "善現當知！",
    "T07n0220_545:0803a15_19": "諸法本性即非本性，此非本性即是本性，能如是知即能遠離一切執著。」",
    "T07n0220_545:0803a16_20": "善現復言：「如是般若波羅蜜多難可覺知。」",
    "T07n0220_545:0803a17_21": "佛言：「如是！",
    "T07n0220_545:0803a18_22": "無知者故。」",
    "T07n0220_545:0803a18_23": "善現復言：「如是般若波羅蜜多不可思議。」",
    "T07n0220_545:0803a19_24": "佛言：「如是！",
    "T07n0220_545:0803a19_25": "非一切心所了知故。」",
    "T07n0220_545:0803a20_0": "善現復言：「如是般若波羅蜜多無所造作。」",
    "T07n0220_545:0803a20_1": "佛言：「如是！",
    "T07n0220_545:0803a21_2": "以諸作者不可得故。」",
    "T07n0220_545:0803a22_0": "爾時，具壽善現復白佛言：「世尊！",
    "T07n0220_545:0803a22_1": "云何菩薩摩訶薩應行般若波羅蜜多？」",
    "T07n0220_545:0803a23_2": "佛告善現：「諸菩薩摩訶薩若不行色，是行般若波羅蜜多；若不行受、想、行、識，是行般若波羅蜜多。",
    "T07n0220_545:0803a25_3": "復次，善現！",
    "T07n0220_545:0803a26_0": "諸菩薩摩訶薩若不行色空，是行般若波羅蜜多；若不行受、想、行、識空，是行般若波羅蜜多。",
    "T07n0220_545:0803a28_0": "復次，善現！",
    "T07n0220_545:0803a28_1": "諸菩薩摩訶薩若不行色不圓滿相，是行般若波羅蜜多；若不行受、想、行、識不圓滿相，是行般若波羅蜜多。",
    "T07n0220_545:0803b01_2": "所以者何？",
    "T07n0220_545:0803b01_3": "色不圓滿即非色，受、想、行、識不圓滿即非受、想、行、識，若不如是行，是行般若波羅蜜多。」",
    "T07n0220_545:0803b03_4": "爾時，善現便白佛言：「希有！",
    "T07n0220_545:0803b04_5": "世尊！",
    "T07n0220_545:0803b04_6": "甚奇！",
    "T07n0220_545:0803b04_7": "善逝！",
    "T07n0220_545:0803b04_8": "於諸著中說無著相。」",
    "T07n0220_545:0803b05_9": "佛告善現：「諸菩薩摩訶薩若不行色無所著相，是行般若波羅蜜多；若不行受、想、行、識無所著相，是行般若波羅蜜多。",
    "T07n0220_545:0803b07_10": "善現當知！",
    "T07n0220_545:0803b08_11": "諸菩薩摩訶薩若能如是行深般若波羅蜜多，於色不生著，於受、想、行、識不生著；於預流果不生著，於一來、不還、阿羅漢果不生著；於獨覺菩提不生著；於佛無上正等菩提不生著；於薩婆若亦不生著。",
    "T07n0220_545:0803b12_12": "所以者何？",
    "T07n0220_545:0803b12_13": "無著無縛超過一切，名薩婆若。",
    "T07n0220_545:0803b13_14": "如是，善現！",
    "T07n0220_545:0803b13_15": "諸菩薩摩訶薩超一切著行深般若波羅蜜多。」",
    "T07n0220_545:0803b14_16": "具壽善現便白佛言：「希有！",
    "T07n0220_545:0803b15_17": "世尊！",
    "T07n0220_545:0803b15_18": "甚奇！",
    "T07n0220_545:0803b15_19": "善逝！",
    "T07n0220_545:0803b15_20": "如是般若波羅蜜多所證法性最為甚深，若說不說俱無增減。」",
    "T07n0220_545:0803b17_21": "佛告善現：「如是！",
    "T07n0220_545:0803b17_22": "如是！",
    "T07n0220_545:0803b17_23": "如汝所說。",
    "T07n0220_545:0803b17_24": "譬如虛空，假使諸佛盡其壽量或讚或毀，而彼虛空無增無減，甚深法性亦復如是，若說、不說俱無增減。",
    "T07n0220_545:0803b20_25": "復次，善現！",
    "T07n0220_545:0803b20_26": "譬如幻士，於讚毀時無喜無憂、不增不減，甚深法性亦復如是，若說、不說如本無異。」",
    "T07n0220_545:0803b22_27": "具壽善現復白佛言：「諸菩薩摩訶薩行深般若波羅蜜多甚為難事，謂深般若波羅蜜多若修不修無增無減、無進無退。",
    "T07n0220_545:0803b25_28": "諸菩薩摩訶薩修行般若波羅蜜多，如修虛空都無所有，謂於此中無法可得而勤修學，乃至無上正等菩提常無退轉。",
    "T07n0220_545:0803b27_29": "「世尊！",
    "T07n0220_545:0803b27_30": "諸菩薩摩訶薩我等有情皆應敬禮，能被如是大功德鎧。",
    "T07n0220_545:0803b29_31": "所以者何？",
    "T07n0220_545:0803b29_32": "諸菩薩摩訶薩為度有情被功德鎧，譬如欲與虛空戰諍被堅固鎧。",
    "T07n0220_545:0803c01_33": "世尊！",
    "T07n0220_545:0803c02_34": "諸菩薩摩訶薩為度有情被功德鎧，如勇健者欲拔虛空置高勝處。",
    "T07n0220_545:0803c03_35": "世尊！",
    "T07n0220_545:0803c03_36": "諸菩薩摩訶薩甚為勇猛被功德鎧，為如虛空、法界、法性諸有情故，欲趣無上正等菩提。",
    "T07n0220_545:0803c05_37": "世尊！",
    "T07n0220_545:0803c05_38": "諸菩薩摩訶薩得大精進波羅蜜多，為如虛空一切法故被功德鎧。",
    "T07n0220_545:0803c07_39": "世尊！",
    "T07n0220_545:0803c07_40": "諸菩薩摩訶薩甚為希有，為如虛空諸有情類，脫如虛空生死苦故，得如虛空涅槃樂故，被功德鎧。」",
    "T07n0220_545:0803c09_41": "爾時，會中有一苾芻向佛合掌白言：「世尊！",
    "T07n0220_545:0803c10_42": "我應敬禮甚深般若波羅蜜多，謂此般若波羅蜜多無法可生、無法可滅。」",
    "T07n0220_545:0803c12_43": "時，天帝釋問善現言：「若菩薩摩訶薩欲學般若波羅蜜多，當如何學？」",
    "T07n0220_545:0803c13_44": "善現答言：「若菩薩摩訶薩欲學般若波羅蜜多，當如虛空精勤修學。」",
    "T07n0220_545:0803c15_45": "時，天帝釋便白佛言：「若善男子、善女人等於深般若波羅蜜多，至心聽聞、受持、讀誦、精勤修學、如理思惟、書寫、解說、廣令流布，我當守護令無損惱。」",
    "T07n0220_545:0803c18_46": "爾時，善現告帝釋言：「汝見有法可守護不？」",
    "T07n0220_545:0803c19_47": "天帝釋言：「不也！",
    "T07n0220_545:0803c20_0": "大德！",
    "T07n0220_545:0803c20_1": "我不見法是可守護。」",
    "T07n0220_545:0803c20_2": "善現告言：「若菩薩摩訶薩如深般若波羅蜜多所說而住，即為守護。",
    "T07n0220_545:0803c22_3": "若離般若波羅蜜多，人非人等欲為損惱即得其便。",
    "T07n0220_545:0803c23_4": "憍尸迦！",
    "T07n0220_545:0803c23_5": "若欲守護行深般若波羅蜜多諸菩薩者，不異有人發勤精進守護虛空。",
    "T07n0220_545:0803c25_6": "若欲守護行深般若波羅蜜多諸菩薩者，唐設劬勞都無所益。",
    "T07n0220_545:0803c26_7": "憍尸迦！",
    "T07n0220_545:0803c26_8": "於意云何？",
    "T07n0220_545:0803c26_9": "有能守護谷響等不？」",
    "T07n0220_545:0803c27_10": "天帝釋言：「不也！",
    "T07n0220_545:0803c27_11": "大德！」",
    "T07n0220_545:0803c27_12": "善現告言：「憍尸迦！",
    "T07n0220_545:0803c28_13": "若欲守護行深般若波羅蜜多諸菩薩者亦復如是，唐設劬勞都無所益。",
    "T07n0220_545:0803c29_14": "憍尸迦！",
    "T07n0220_545:0804a01_15": "諸菩薩摩訶薩行深般若波羅蜜多，雖知諸法皆如響等，而不觀見亦不顯示，以一切法都無所有、不可得故。",
    "T07n0220_545:0804a03_16": "若菩薩摩訶薩能如是住，是行般若波羅蜜多。」",
    "T07n0220_545:0804a04_17": "爾時，世尊威神力故，令此三千大千世界四大天王及天帝釋、大梵王等一切天眾來詣佛所，頂禮雙足，却住一面。",
    "T07n0220_545:0804a07_18": "以佛神力，於十方界各見千佛宣說般若波羅蜜多，義品名字皆同於此，請說般若波羅蜜多苾芻眾首皆名善現，問難般若波羅蜜多諸天眾首皆名帝釋。",
    "T07n0220_545:0804a10_19": "爾時，世尊告善現曰：「慈氏菩薩當證無上正等覺時即以此名，亦於此處宣說般若波羅蜜多。",
    "T07n0220_545:0804a12_20": "此賢劫中當來諸佛即以此名，亦於此處宣說般若波羅蜜多。」",
    "T07n0220_545:0804a15_0": "第四分讚歎品第九",
    "T07n0220_545:0804a16_0": "爾時，具壽善現便白佛言：「世尊！",
    "T07n0220_545:0804a16_1": "如是般若波羅蜜多但有名字，如是名字亦不可得，但依語言假施設有，是故般若波羅蜜多亦無所有、實不可得。",
    "T07n0220_545:0804a19_2": "名字、般若波羅蜜多，如是二法展轉相似，同無所有、俱不可得。",
    "T07n0220_545:0804a20_3": "何緣佛說：慈氏菩薩當證無上正等覺時即以此名，亦於此處宣說般若波羅蜜多。」",
    "T07n0220_545:0804a22_4": "佛告善現：「慈氏菩薩當證無上正等覺時，不證色空，不證受、想、行、識空；不證色縛，不證受、想、行、識縛；不證色脫，不證受、想、行、識脫。",
    "T07n0220_545:0804a25_5": "即以如是諸行、狀、相，慈氏菩薩當證無上正等菩提即以此名，亦於此處宣說般若波羅蜜多。」",
    "T07n0220_545:0804a27_6": "具壽善現復白佛言：「甚深般若波羅蜜多最為清淨。」",
    "T07n0220_545:0804a28_7": "佛告善現：「色清淨故，甚深般若波羅蜜多最為清淨；受、想、行、識清淨故，甚深般若波羅蜜多最為清淨；虛空清淨故，甚深般若波羅蜜多最為清淨；色無染故，甚深般若波羅蜜多最為清淨；受、想、行、識無染故，甚深般若波羅蜜多最為清淨；虛空無染故，甚深般若波羅蜜多最為清淨；一切有染及無染法不可得故，甚深般若波羅蜜多最為清淨。」",
    "T07n0220_545:0804b07_8": "具壽善現復白佛言：「若善男子、善女人等，但聞如是甚深般若波羅蜜多功德名號，尚為獲得廣大善利，況能受持、讀誦、修習、書寫、解說、廣令流布！",
    "T07n0220_545:0804b10_9": "是善男子、善女人等，終不橫死亦無橫病及諸殃禍，常為無量百千天神恭敬圍遶隨逐守護。",
    "T07n0220_545:0804b12_10": "若善男子、善女人等於黑白月各第八日、第十四日、第十五日，在在處處讀誦講說甚深般若波羅蜜多，當獲無邊功德勝利。」",
    "T07n0220_545:0804b15_11": "佛告善現：「如是！",
    "T07n0220_545:0804b15_12": "如是！",
    "T07n0220_545:0804b16_13": "如汝所說。",
    "T07n0220_545:0804b16_14": "是善男子、善女人等，讀誦、宣說甚深般若波羅蜜多，無量天神常來恭敬圍遶守護。",
    "T07n0220_545:0804b18_15": "所以者何？",
    "T07n0220_545:0804b18_16": "甚深般若波羅蜜多，是諸天、人、阿素洛等無上珍寶。",
    "T07n0220_545:0804b19_17": "由此因緣，是善男子、善女人等當獲無邊功德勝利。",
    "T07n0220_545:0804b20_18": "「復次，善現！",
    "T07n0220_545:0804b21_0": "甚深般若波羅蜜多聽聞、受持、讀誦、書寫、供養、修學、宣說等時，多有邪魔為作留難。",
    "T07n0220_545:0804b22_1": "所以者何？",
    "T07n0220_545:0804b23_2": "甚深般若波羅蜜多是大珍寶多諸怨賊，譬如世間所貴珍寶，隨所在處多諸怨賊。",
    "T07n0220_545:0804b25_0": "善現當知！",
    "T07n0220_545:0804b25_1": "甚深般若波羅蜜多是無上寶，能與世間利益安樂。",
    "T07n0220_545:0804b26_2": "「復次，善現！",
    "T07n0220_545:0804b26_3": "甚深般若波羅蜜多於一切法不生不滅、不成不壞、不向不背、不引不遣、不取不捨、不垢不淨、不增不減、不近不遠。",
    "T07n0220_545:0804b29_4": "所以者何？",
    "T07n0220_545:0804b29_5": "以一切法都無所有皆不可得。",
    "T07n0220_545:0804c01_6": "善現當知！",
    "T07n0220_545:0804c01_7": "甚深般若波羅蜜多於一切法無所得故，非能染污、非所染污。",
    "T07n0220_545:0804c02_8": "所以者何？",
    "T07n0220_545:0804c03_9": "無法不能染污無法。",
    "T07n0220_545:0804c03_10": "善現當知！",
    "T07n0220_545:0804c03_11": "色無染污故，甚深般若波羅蜜多亦無染污；受、想、行、識無染污故，甚深般若波羅蜜多亦無染污；甚深般若波羅蜜多無染污故，色等諸法亦無染污。",
    "T07n0220_545:0804c07_12": "若於如是亦不分別，是行般若波羅蜜多。",
    "T07n0220_545:0804c08_0": "善現當知！",
    "T07n0220_545:0804c08_1": "甚深般若波羅蜜多無分別故，於一切法無取無捨、無說無示、無引無遣。」",
    "T07n0220_545:0804c09_2": "時，有無量百千天子住虛空中，歡喜踊躍互相慶慰，同聲唱言：「我等今者於贍部洲見佛第二轉妙法輪。」",
    "T07n0220_545:0804c12_3": "爾時，世尊告善現曰：「如是法輪非第一轉亦非第二。",
    "T07n0220_545:0804c13_4": "所以者何？",
    "T07n0220_545:0804c13_5": "甚深般若波羅蜜多於一切法不為轉故、不為還故出現世間，但以無性自性空故出現世間。",
    "T07n0220_545:0804c15_6": "若菩薩摩訶薩能如是知無所分別，是行般若波羅蜜多。」",
    "T07n0220_545:0804c17_7": "具壽善現便白佛言：「甚深般若波羅蜜多是為廣大波羅蜜多，達一切法自性空故。",
    "T07n0220_545:0804c18_8": "雖達諸法自性皆空，而諸菩薩摩訶薩依深般若波羅蜜多，於一切法無縛無著，證得無上正等菩提，轉妙法輪度有情眾；雖證菩提而無所證，證不證法不可得故；雖轉法輪而無所轉，轉法還法不可得故；雖度有情而無所度，見不見法不可得故。",
    "T07n0220_545:0804c24_9": "世尊！",
    "T07n0220_545:0804c24_10": "此大般若波羅蜜多甚深教中，轉法輪事都不可得。",
    "T07n0220_545:0804c25_11": "所以者何？",
    "T07n0220_545:0804c26_0": "以於此中無法可顯、無法可示、無法可得、無法可轉、無法可還。",
    "T07n0220_545:0804c27_1": "所以者何？",
    "T07n0220_545:0804c27_2": "以一切法畢竟不生亦復不滅，不生滅故無轉無還。」",
    "T07n0220_545:0804c28_3": "爾時，世尊告善現曰：「如是！",
    "T07n0220_545:0804c29_4": "如是！",
    "T07n0220_545:0804c29_5": "所以者何？",
    "T07n0220_545:0804c29_6": "非空、無相、無願法中，可有能轉及能還法，轉還性法不可得故。",
    "T07n0220_545:0805a02_7": "若能如是宣說開示，是名善淨宣說般若波羅蜜多，此中都無說者、受者、所說受法。",
    "T07n0220_545:0805a04_8": "既無說者、受者及法，諸能證者亦不可得，無證者故，亦無有能得涅槃者，亦無說法作福田者，福田無故，福性亦空。",
    "T07n0220_545:0805a06_9": "表示名言皆不可得故，名廣大波羅蜜多。」",
    "T07n0220_545:0805a08_0": "爾時，善現復白佛言：「甚深般若波羅蜜多是為無邊波羅蜜多，如太虛空無邊際故；是為無等波羅蜜多，以一切法不可得故；是為遠離波羅蜜多，畢竟空故；是為難伏波羅蜜多，諸法性相不可得故；是為無跡波羅蜜多，無往無來無形體故；是為無性波羅蜜多，無往來故；是為無行波羅蜜多，以一切法無動轉故；是為無奪波羅蜜多，以一切法不可取故；是為無盡波羅蜜多，與無盡法恒相應故；是為無生波羅蜜多，以一切法不可生故；是為無作波羅蜜多，以諸作者不可得故；是為無知波羅蜜多，以一切法無知者故；是為無見波羅蜜多，以一切法無見者故；是為無轉波羅蜜多，以死生者不可得故；是為無壞波羅蜜多，前、後、中際不可得故；是為如幻波羅蜜多，諸法無生無表示故；是為如夢波羅蜜多，是諸意識平等性故；是無雜染波羅蜜多，以貪、瞋、癡無自性故；是無所得波羅蜜多，以所依止不可得故；是無戲論波羅蜜多，以一切法超思議故；是無思慮波羅蜜多，以一切法無動搖故；是無動轉波羅蜜多，住法界故；是為離染波羅蜜多，以一切法不虛妄故；是無等起波羅蜜多，以一切法無分別故；是為寂靜波羅蜜多，一切法相不可得故；是無過失波羅蜜多，修諸功德到彼岸故；是無有情波羅蜜多，證實際故；是為無斷波羅蜜多，以一切法無等起故；是為如實波羅蜜多，無分別故；是無二邊波羅蜜多，於一切法無執著故；是無雜壞波羅蜜多，以一切法不和合故；是無取著波羅蜜多，超諸聲聞、獨覺地故；是無尋伺波羅蜜多，至尋伺法平等性故；是為無量波羅蜜多，無量法故；是為無起波羅蜜多，離我法故；是無分別波羅蜜多，是諸分別平等性故；是不可得波羅蜜多，至一切法真實性故；是為無著波羅蜜多，於一切法皆無著故；是為無依波羅蜜多，無所依故；是為不生波羅蜜多，以一切法皆不生故；是為無常波羅蜜多，以一切法常無性故；是名為苦波羅蜜多，是逼惱法平等性故；是為無我波羅蜜多，於一切法無執著故；是名為空波羅蜜多，以一切法不可得故；是為無相波羅蜜多，以一切法離諸相故；是為無願波羅蜜多，無所成故；是名為力波羅蜜多，以一切法不可屈故；是無量佛法波羅蜜多，過數量故；是無所畏波羅蜜多，其心畢竟無怯畏故；是為真如波羅蜜多，是一切法無變性故；是為自然波羅蜜多，以一切法無自性故；是一切智智波羅蜜多，知一切法無自性故。」",
    "T07n0220_545:0805b26_1": "佛言：「善現！",
    "T07n0220_545:0805b26_2": "如是！",
    "T07n0220_545:0805b27_0": "如是！",
    "T07n0220_545:0805b27_1": "如汝所說。」",
    "T07n0220_545:0805b28_0": "第四分總持品第十之一",
    "T07n0220_545:0805b29_0": "時，天帝釋作是念言：「若善男子、善女人等，但聞如是甚深般若波羅蜜多功德名號，當知過去已曾供養無量如來、應、正等覺，發弘誓願、多種善根，況能受持、讀誦、書寫、如理思惟、為他演說，或能隨力如教修行！",
    "T07n0220_545:0805c04_1": "當知是人已於過去無量佛所親近供養、多種善根，曾聞般若波羅蜜多，聞已受持、思惟、讀誦、為他演說、如教修行，或於此經能問能答，由先福力今辦是事。",
    "T07n0220_545:0805c08_2": "若善男子、善女人等，已曾供養無量如來、應、正等覺，功德純淨，聞深般若波羅蜜多，其心不驚、不恐、不怖、不憂、不悔、不退、不沒。」",
    "T07n0220_545:0805c11_0": "爾時，世尊知天帝釋心之所念，即便告言：「如是！",
    "T07n0220_545:0805c12_1": "如是！",
    "T07n0220_545:0805c12_2": "如汝所念。」",
    "T07n0220_545:0805c12_3": "時，舍利子知天帝釋心之所念，便白佛言：「若善男子、善女人等，聞深般若波羅蜜多深生信解，受持、讀誦、如理思惟、書寫、解說、廣令流布、如教修行，當知是人如不退位諸大菩薩。",
    "T07n0220_545:0805c16_4": "所以者何？",
    "T07n0220_545:0805c16_5": "如是般若波羅蜜多義趣甚深難信難解，若於前世不久修行甚深般若波羅蜜多，不於佛前請問聽受，不於佛所多種善根，豈暫得聞甚深般若波羅蜜多即能信解？",
    "T07n0220_545:0805c20_6": "「世尊！",
    "T07n0220_545:0805c20_7": "若善男子、善女人等，聞說般若波羅蜜多甚深義趣，心不信解、誹謗、毀呰，當知是人先世已於甚深般若波羅蜜多誹謗、毀呰。",
    "T07n0220_545:0805c23_8": "所以者何？",
    "T07n0220_545:0805c23_9": "如是愚人善根少故、無正願故、近惡友故，聞說般若波羅蜜多甚深義趣，由宿習力不信、不樂、心不清淨、不忍、不欲。",
    "T07n0220_545:0805c25_10": "何以故？",
    "T07n0220_545:0805c26_11": "如是愚人於過去世，未曾親近諸佛、菩薩及餘賢聖，未曾請問如是般若波羅蜜多甚深義故。」",
    "T07n0220_545:0805c28_12": "爾時，天帝釋謂舍利子言：「如是般若波羅蜜多義趣甚深極難信解，諸有未久信樂修行甚深般若波羅蜜多，聞說此中甚深義趣，不能信解或生毀謗，未為希有。」",
    "T07n0220_545:0806a02_13": "時，天帝釋復白佛言：「我今敬禮甚深般若波羅蜜多，我若敬禮甚深般若波羅蜜多，即為敬禮一切智智。」",
    "T07n0220_545:0806a05_14": "爾時，佛告天帝釋言：「如是！",
    "T07n0220_545:0806a05_15": "如是！",
    "T07n0220_545:0806a05_16": "如汝所說。",
    "T07n0220_545:0806a06_17": "若能敬禮甚深般若波羅蜜多，即為敬禮一切智智。",
    "T07n0220_545:0806a07_18": "何以故？",
    "T07n0220_545:0806a07_19": "憍尸迦！",
    "T07n0220_545:0806a07_20": "諸佛所得一切智智，皆從般若波羅蜜多而得生故，甚深般若波羅蜜多復由諸佛一切智智而得有故。",
    "T07n0220_545:0806a10_0": "憍尸迦！",
    "T07n0220_545:0806a10_1": "諸菩薩摩訶薩應如是行甚深般若波羅蜜多，應如是住甚深般若波羅蜜多，應如是學甚深般若波羅蜜多。」",
    "T07n0220_545:0806a12_2": "爾時，天帝釋白佛言：「世尊！",
    "T07n0220_545:0806a13_3": "諸菩薩摩訶薩云何行深般若波羅蜜多，名住深般若波羅蜜多？",
    "T07n0220_545:0806a14_4": "云何行深般若波羅蜜多，名學深般若波羅蜜多？」",
    "T07n0220_545:0806a15_5": "爾時，佛告天帝釋言：「善哉！",
    "T07n0220_545:0806a16_6": "善哉！",
    "T07n0220_545:0806a16_7": "乃能請問如是深義，汝承佛力，能問如來、應、正等覺如是深義。",
    "T07n0220_545:0806a17_8": "「憍尸迦！",
    "T07n0220_545:0806a18_9": "諸菩薩摩訶薩行深般若波羅蜜多時，若於色不住，亦不住此是色，是為學色；若於受、想、行、識不住，亦不住此是受、想、行、識，是為學受、想、行、識。",
    "T07n0220_545:0806a21_10": "復次，憍尸迦！",
    "T07n0220_545:0806a21_11": "諸菩薩摩訶薩行深般若波羅蜜多時，若於色不學，亦不學此是色，是不住色；若於受、想、行、識不學，亦不學此是受、想、行、識，是不住受、想、行、識。",
    "T07n0220_545:0806a24_12": "憍尸迦！",
    "T07n0220_545:0806a24_13": "是名菩薩摩訶薩行深般若波羅蜜多，亦名住深般若波羅蜜多，亦名學深般若波羅蜜多。」",
    "T07n0220_545:0806a26_14": "時，舍利子便白佛言：「如是般若波羅蜜多最為甚深，如是般若波羅蜜多難可測量，如是般若波羅蜜多難可執取，如是般若波羅蜜多無有限量。」",
    "T07n0220_545:0806b01_15": "爾時，佛告舍利子言：「如是！",
    "T07n0220_545:0806b01_16": "如是！",
    "T07n0220_545:0806b01_17": "舍利子！",
    "T07n0220_545:0806b02_18": "諸菩薩摩訶薩行深般若波羅蜜多時，若於色甚深性不住，亦不住此是色甚深性，是名學色甚深性；若於受、想、行、識甚深性不住，亦不住此是受、想、行、識甚深性，是名學受、想、行、識甚深性。",
    "T07n0220_545:0806b06_19": "復次，舍利子！",
    "T07n0220_545:0806b06_20": "諸菩薩摩訶薩行深般若波羅蜜多時，若於色甚深性不學，亦不學此是色甚深性，是名不住色甚深性；若於受、想、行、識甚深性不學，亦不學此是受、想、行、識甚深性，是名不住受、想、行、識甚深性。」",
    "T07n0220_545:0806b10_21": "時，舍利子復白佛言：「如是般若波羅蜜多既最甚深，難可測量，難可執取，無有限量，則難信解，但應為彼不退轉位諸菩薩說。",
    "T07n0220_545:0806b13_22": "所以者何？",
    "T07n0220_545:0806b13_23": "彼聞如是甚深般若波羅蜜多，心不驚惶、恐怖、疑惑，不生毀謗、深心信解。」",
    "T07n0220_545:0806b15_24": "時，天帝釋便問具壽舍利子言：「若有為彼未得受記諸菩薩說甚深般若波羅蜜多，當有何失？」",
    "T07n0220_545:0806b17_25": "時，舍利子告帝釋言：「彼聞驚惶、恐怖、疑惑，不能信解或生毀謗，由斯造作增長能感墮惡趣業，沒三惡趣久受大苦，難證無上正等菩提。",
    "T07n0220_545:0806b20_26": "是故，不應為彼宣說甚深般若波羅蜜多。」",
    "T07n0220_545:0806b21_27": "天帝釋言：「頗有菩薩未得受記聞深般若波羅蜜多，心不驚惶、恐怖、疑惑，不生毀謗、深信解不？」",
    "T07n0220_545:0806b23_28": "舍利子言：「有！",
    "T07n0220_545:0806b24_29": "憍尸迦！",
    "T07n0220_545:0806b24_30": "是菩薩摩訶薩久發無上正等覺心，久修菩薩摩訶薩行，不久當受大菩提記。",
    "T07n0220_545:0806b26_31": "憍尸迦！",
    "T07n0220_545:0806b26_32": "若菩薩摩訶薩聞深般若波羅蜜多，心不驚惶、恐怖、疑惑，不生毀謗、深信解者，當知是菩薩摩訶薩已受無上大菩提記，設未受者，不過一佛或二佛所定當得受大菩提記。」",
    "T07n0220_545:0806c01_33": "爾時，佛告舍利子言：「如是！",
    "T07n0220_545:0806c01_34": "如是！",
    "T07n0220_545:0806c01_35": "如汝所說。",
    "T07n0220_545:0806c02_36": "舍利子！",
    "T07n0220_545:0806c02_37": "若菩薩摩訶薩久學大乘，久發大願，久修大行，供養多佛，事多善友，善根成熟，聞深般若波羅蜜多，心不驚惶、恐怖、疑惑，深心信解，常樂聽聞、受持、讀誦，恭敬供養、如理思惟，為他演說或復書寫，如說修行恒無懈惓。",
    "T07n0220_545:0806c07_38": "舍利子！",
    "T07n0220_545:0806c07_39": "是菩薩摩訶薩由此因緣，隨所生處常見諸佛、恒聞正法，供養恭敬、尊重讚歎；隨所見佛皆為受記，無空過者。」",
    "T07n0220_545:0806c09_40": "時，舍利子便白佛言：「我今樂說少分譬喻，唯願聽許！」",
    "T07n0220_545:0806c10_41": "爾時，佛告舍利子言：「隨汝意說。」",
    "T07n0220_545:0806c11_42": "時，舍利子白言：「世尊！",
    "T07n0220_545:0806c12_43": "如住大乘善男子等夢見自坐妙菩提座，當知是人近證無上正等菩提。",
    "T07n0220_545:0806c13_44": "如是若有善男子等，得聞般若波羅蜜多深心信敬，受持、讀誦、精勤修學、如理思惟、書寫、解說、廣令流布，當知是人久學大乘、善根成熟，或已得受大菩提記，或近當受大菩提記，疾證無上正等菩提。",
    "T07n0220_545:0806c18_45": "「世尊！",
    "T07n0220_545:0806c18_46": "譬如有人遊涉曠野，經過嶮道百踰繕那、或二、或三、或四五百，見諸城邑王都前相，謂放牧人園林田等，見是相已便作是念：『城邑王都去此非遠。』",
    "T07n0220_545:0806c21_47": "作是念已身意泰然，不畏惡獸惡賊饑渴。",
    "T07n0220_545:0806c22_48": "住菩薩乘善男子等亦復如是，若聞般若波羅蜜多深心信敬，受持、讀誦、精勤修學、如理思惟、書寫、解說、廣令流布；當知是人不久得受大菩提記，疾證無上正等菩提，無墮聲聞、獨覺地畏。",
    "T07n0220_545:0806c26_49": "何以故？",
    "T07n0220_545:0806c27_0": "已得見聞供養恭敬甚深般若波羅蜜多無上菩提之前相故。",
    "T07n0220_545:0806c28_1": "「世尊！",
    "T07n0220_545:0806c28_2": "譬如有人欲觀大海，漸次往趣經歷多時，不見山林便作是念：『今覩此相，大海非遠。",
    "T07n0220_545:0807a01_3": "所以者何？",
    "T07n0220_545:0807a01_4": "近大海岸，地必漸下無諸山林。』",
    "T07n0220_545:0807a02_5": "彼人爾時雖未見海而見近相歡喜踊躍。",
    "T07n0220_545:0807a03_6": "住菩薩乘善男子等亦復如是，若得聞此甚深般若波羅蜜多深生信敬，受持、讀誦、精勤修學、如理思惟、書寫、解說、廣令流布，當知是人不久得受大菩提記，疾證無上正等菩提。",
    "T07n0220_545:0807a07_7": "何以故？",
    "T07n0220_545:0807a07_8": "已得聞此甚深般若波羅蜜多無上菩提之前相故。",
    "T07n0220_545:0807a08_9": "「世尊！",
    "T07n0220_545:0807a08_10": "譬如春時花果樹等，故葉已墮枝條滋潤，眾人見之咸作是念：『新花果葉當出非久。",
    "T07n0220_545:0807a10_11": "所以者何？",
    "T07n0220_545:0807a10_12": "此諸樹等新花果葉先相現故。』",
    "T07n0220_545:0807a11_13": "住菩薩乘善男子等亦復如是，若得聞此甚深般若波羅蜜多深心信敬，受持、讀誦、精勤修學、如理思惟、書寫、解說、廣令流布；當知是人不久得受大菩提記，疾證無上正等菩提。",
    "T07n0220_545:0807a15_14": "「世尊！",
    "T07n0220_545:0807a15_15": "譬如女人懷孕漸久，其身轉重動止不安，飲食、睡眠悉皆減少，不喜多語厭常所作，受苦痛故眾事頓息，有異母人見是相已，即知此女不久產生。",
    "T07n0220_545:0807a18_16": "住菩薩乘善男子等亦復如是，若得聞此甚深般若波羅蜜多深心信敬，受持、讀誦、精勤修學、如理思惟、書寫、解說、廣令流布，當知是人不久得受大菩提記，疾證無上正等菩提，轉妙法輪度有情眾。」",
    "T07n0220_545:0807a23_17": "爾時，佛讚舍利子言：「善哉！",
    "T07n0220_545:0807a24_0": "善哉！",
    "T07n0220_545:0807a24_1": "汝能善說菩薩譬喻，當知皆是如來神力。」",
    "T07n0220_545:0807a26_0": "大般若波羅蜜多經卷第五百四十五"
}