{
    "T22n1425_032:0485b17_0": "摩訶僧祇律卷第三十二",
    "T22n1425_032:0485b19_0": "東晉天竺三藏佛陀跋陀羅",
    "T22n1425_032:0485b20_0": "共法顯譯",
    "T22n1425_032:0485b21_0": "明雜跋渠法之十",
    "T22n1425_032:0485b22_0": "共食法者，佛住舍衛城，爾時六群比丘共食，為世人所嫌：「云何沙門釋子如世間婬泆人共食？」",
    "T22n1425_032:0485b24_1": "乃至佛言：「呼六群比丘來。」",
    "T22n1425_032:0485b24_2": "來已，佛語比丘：「汝實爾不？」",
    "T22n1425_032:0485b25_3": "答言：「實爾世尊！」",
    "T22n1425_032:0485b25_4": "佛言：「從今日後不聽共食。」",
    "T22n1425_032:0485b26_5": "共食者，共一器食。",
    "T22n1425_032:0485b26_6": "食者，五正食、五雜正食，應別器食。",
    "T22n1425_032:0485b27_7": "若無鉢者，應用鉤鉢、若鍵[金*慈]。",
    "T22n1425_032:0485b28_8": "若復無者，應團飯著左手中，右手食。",
    "T22n1425_032:0485b29_9": "若復不能者，應置鉢著草葉上更互取食，不得俱下手。",
    "T22n1425_032:0485c01_10": "離五正食、五雜正食，若麨、若餅、果菜，共食無罪。",
    "T22n1425_032:0485c02_11": "若共器食者，越比尼罪。",
    "T22n1425_032:0485c02_12": "是名共食法。",
    "T22n1425_032:0485c03_13": "机食者，佛住舍衛城，如來以五事利益故，五日一行諸比丘房，見難陀、優波難陀房中食机種種畫色，佛知而故問：「此是誰食机，種種畫色？」",
    "T22n1425_032:0485c06_14": "諸比丘答言：「是難陀、優波難陀食机。」",
    "T22n1425_032:0485c07_15": "佛言：「從今日後不聽机上食。」",
    "T22n1425_032:0485c07_16": "復次佛住舍衛城，如來五事利益故，五日一行諸比丘房，見一痏手比丘，佛知而故問：「比丘調適安樂不？」",
    "T22n1425_032:0485c10_17": "答言：「世尊！",
    "T22n1425_032:0485c10_18": "我痏手破鉢，世尊制戒不聽机上食，故不樂。」",
    "T22n1425_032:0485c11_19": "佛言：「從今日聽病比丘机上食，不聽種種畫色。」",
    "T22n1425_032:0485c12_20": "若僧食机，種種畫色無罪。",
    "T22n1425_032:0485c13_21": "若私有，聽一種色。",
    "T22n1425_032:0485c13_22": "病比丘机上食，應先立心作念，得用無罪。",
    "T22n1425_032:0485c14_23": "若比丘不病，一切不聽机上食。",
    "T22n1425_032:0485c15_24": "若老病痏手、刺頭出血，若鉢重、若滿、若熱、若冷，得机上食無罪。",
    "T22n1425_032:0485c16_25": "若比丘不病机上食者，得越比尼罪。",
    "T22n1425_032:0485c17_26": "是名机法。",
    "T22n1425_032:0485c18_0": "　食蒜并覆鉢、　　鈎紐及腰帶、　騎乘及同床、　　共坐同器食、　食机種種色。",
    "T22n1425_032:0485c20_1": "　　第八跋渠竟。",
    "T22n1425_032:0485c21_0": "為殺者，佛住舍衛城時。",
    "T22n1425_032:0485c21_1": "難陀、優波難陀遊行還舍衛城。",
    "T22n1425_032:0485c22_2": "時有一舊檀越名阿跋吒，是比丘時到著入聚落衣持鉢入其家，檀越見已作是言：「阿闍梨！",
    "T22n1425_032:0485c24_3": "何故希行多時不見？」",
    "T22n1425_032:0485c24_4": "比丘言：「長壽！",
    "T22n1425_032:0485c25_5": "我希行來，欲與我作何等好食？」",
    "T22n1425_032:0485c25_6": "答言：「我明日當與阿闍梨作食。」",
    "T22n1425_032:0485c26_7": "比丘言：「汝莫作織師食。」",
    "T22n1425_032:0485c27_8": "便問言：「何等名織師食？」",
    "T22n1425_032:0485c27_9": "比丘言：「麁飯豆羹是。」",
    "T22n1425_032:0485c28_10": "檀越言：「我不與阿闍梨麁飯豆羹，當與肉食。」",
    "T22n1425_032:0485c29_11": "比丘言：「汝莫與我冷肉。」",
    "T22n1425_032:0485c29_12": "答言：「我不與阿闍梨冷肉食，當熱煮與。」",
    "T22n1425_032:0486a01_13": "比丘言：「我所言熱不謂此熱。」",
    "T22n1425_032:0486a02_14": "問言：「何等熱？」",
    "T22n1425_032:0486a02_15": "比丘答言：「新死熱肉。」",
    "T22n1425_032:0486a03_16": "檀越言：「若欲爾者明日早來，當在阿闍梨前殺者可得熱。」",
    "T22n1425_032:0486a04_17": "比丘答言：「可爾。」",
    "T22n1425_032:0486a04_18": "到明旦著衣持鉢往至其家，檀越即牽羊猪雞，羅列在比丘前殺。",
    "T22n1425_032:0486a06_19": "供食已去，檀越嫌言：「沙門瞿曇無數方便毀呰殺生、讚歎不殺，而此沙門目前教殺，與自殺何異？」",
    "T22n1425_032:0486a08_20": "諸比丘以是因緣往白世尊。",
    "T22n1425_032:0486a09_21": "佛言：「呼難陀、優波難陀來。」",
    "T22n1425_032:0486a09_22": "來已，佛問比丘：「汝實爾不？」",
    "T22n1425_032:0486a10_23": "答言：「實爾。",
    "T22n1425_032:0486a10_24": "世尊！」",
    "T22n1425_032:0486a10_25": "佛言：「比丘！",
    "T22n1425_032:0486a10_26": "此是惡事。」",
    "T22n1425_032:0486a11_27": "乃至佛言：「汝云何現前教殺？",
    "T22n1425_032:0486a11_28": "從今日後不聽為殺。」",
    "T22n1425_032:0486a12_29": "為殺者，為比丘殺。",
    "T22n1425_032:0486a12_30": "為比丘殺者，一切比丘、比丘尼、式叉摩尼、沙彌、沙彌尼、優婆塞、優婆夷盡不得食。",
    "T22n1425_032:0486a14_31": "如是乃至為優婆夷殺，一切比丘不得食，乃至優婆夷亦不得食。",
    "T22n1425_032:0486a15_32": "為有三事：見、聞、疑。",
    "T22n1425_032:0486a16_33": "見者，現前眼見為殺，不聽食，是名見。",
    "T22n1425_032:0486a17_34": "聞者，耳自聞、或從他聞為殺，不聽食。",
    "T22n1425_032:0486a18_35": "若前人是不可信，故欲擾亂比丘者，不應受語；當從可信人邊取定，是名聞。",
    "T22n1425_032:0486a19_36": "疑者，比丘至檀越家常見羊，後往正見頭脚在地，見已心即生疑，應問：「前所見羊為在何處？」",
    "T22n1425_032:0486a21_37": "若言：「已為阿闍梨殺。」",
    "T22n1425_032:0486a22_38": "者，不應食。",
    "T22n1425_032:0486a22_39": "若言：「尊者！",
    "T22n1425_032:0486a22_40": "我為祠天故殺，食不盡。」",
    "T22n1425_032:0486a23_41": "與得食，是名疑。",
    "T22n1425_032:0486a23_42": "如是一切眾生，若見、若聞，疑亦如是，是名為殺。",
    "T22n1425_032:0486a24_43": "人肉者，佛住舍衛城，爾時舍衛城中有優婆塞名[口*束]卑，其婦亦名[口*束]卑。",
    "T22n1425_032:0486a26_44": "有客比丘來亦名[口*束]卑，時優婆塞聞已便作是念：「阿闍梨與我等同字，當往請食。」",
    "T22n1425_032:0486a28_45": "即詣精舍請來家中，設種種飲食供養已，頭面禮足胡跪合掌，白言：「尊者！",
    "T22n1425_032:0486a29_46": "唯願受我四事請：衣、食、床臥具、病瘦湯藥。」",
    "T22n1425_032:0486b01_47": "比丘即便受請。",
    "T22n1425_032:0486b02_48": "時夫主欲逐商人遠行，囑婦言：「我遠行，汝在後當好供養阿闍梨，勿使有乏。」",
    "T22n1425_032:0486b03_49": "去後比丘不和，欲服下藥，語優婆夷言：「我欲服下藥，能隨時次第料理食不？」",
    "T22n1425_032:0486b05_50": "答言：「可爾。」",
    "T22n1425_032:0486b05_51": "服下藥已隨次第應病與食，清粥滰粥次須肉，持罽利沙槃與婢言：「持是往買肉來。」",
    "T22n1425_032:0486b07_52": "其婢入市，值齋日都無殺者而不得還。",
    "T22n1425_032:0486b08_53": "時優婆夷心生不悅言：「阿闍梨服藥，若不得隨病食者，或能增動。」",
    "T22n1425_032:0486b10_54": "即磨蕪菁子以油漬之，便入房內即以利刀割髀肉，諸婢言：「汝持此肉，以蕪菁子油淨洗作食與阿闍梨，問阿闍梨明日復須何等食。」",
    "T22n1425_032:0486b13_55": "其婢如教辦食送往，問言：「明日復須何食？」",
    "T22n1425_032:0486b14_56": "答言：「止！",
    "T22n1425_032:0486b14_57": "莫復更送。」",
    "T22n1425_032:0486b14_58": "時優婆夷患瘡而臥，其夫商人行還，作是念：「我常遠行還時，婦出二門、三門迎我。",
    "T22n1425_032:0486b16_59": "今何故不出？」",
    "T22n1425_032:0486b16_60": "入房見婦臥床上，便瞋恚言：「汝何故慢我不出耶？」",
    "T22n1425_032:0486b17_61": "其婦答言：「此行有何功？",
    "T22n1425_032:0486b18_62": "夫欲使我迎。」",
    "T22n1425_032:0486b18_63": "答言：「我行得百千萬來。」",
    "T22n1425_032:0486b19_64": "其婦答言：「此是外財何足為奇！",
    "T22n1425_032:0486b19_65": "我自割身肉供給阿闍梨。」",
    "T22n1425_032:0486b20_66": "其夫問言：「為割何處？」",
    "T22n1425_032:0486b20_67": "即褰衣示之，其夫見已迷悶倒地。",
    "T22n1425_032:0486b21_68": "時有鬼神即語比丘。",
    "T22n1425_032:0486b22_69": "時比丘聞已便入慈三昧，定力感之平復如故。",
    "T22n1425_032:0486b23_70": "其婦語夫言：「起！",
    "T22n1425_032:0486b23_71": "起！",
    "T22n1425_032:0486b23_72": "勿怖！",
    "T22n1425_032:0486b23_73": "阿闍梨威神故，我瘡已平復。」",
    "T22n1425_032:0486b24_74": "其夫起已見瘡平復，即大歡喜，往到店肆上作如是言：「我家婦精進如是割身供養。」",
    "T22n1425_032:0486b26_75": "眾人聞已嫌言：「云何沙門釋子噉人肉？」",
    "T22n1425_032:0486b27_76": "諸比丘以是因緣往白世尊。",
    "T22n1425_032:0486b27_77": "佛言：「呼是比丘來。」",
    "T22n1425_032:0486b28_78": "來已，佛問比丘：「汝實爾不？」",
    "T22n1425_032:0486b28_79": "答言：「實爾。",
    "T22n1425_032:0486b29_80": "世尊！",
    "T22n1425_032:0486b29_81": "我不入定故。」",
    "T22n1425_032:0486b29_82": "佛言：「從今日後不聽食人肉。」",
    "T22n1425_032:0486c01_83": "復次佛住波羅奈仙人鹿野苑，時有比丘黃病，醫師言：「尊者服人血者可差，若不服者便死，更無餘方。」",
    "T22n1425_032:0486c03_84": "時有人犯王事，反縛兩手著迦毘羅華鬘，打鼓唱令詣其刑處。",
    "T22n1425_032:0486c04_85": "比丘至魁膾邊作是言：「長壽！",
    "T22n1425_032:0486c05_86": "施我人血飲。」",
    "T22n1425_032:0486c05_87": "魁膾言：「若欲食肉亦當相與，何況血耶？」",
    "T22n1425_032:0486c06_88": "即坐罪人在地，以刀刺兩喉脈出血，比丘兩手承取血飲，為世人所嫌：「此非比丘，是噉人鬼。」",
    "T22n1425_032:0486c08_89": "即以瓦石土塊擲，是比丘劣而得脫。",
    "T22n1425_032:0486c09_90": "諸比丘以是因緣往白世尊。",
    "T22n1425_032:0486c10_91": "佛言：「呼是比丘來。」",
    "T22n1425_032:0486c10_92": "來已，佛問比丘：「汝實爾不？」",
    "T22n1425_032:0486c11_93": "答言：「實爾。",
    "T22n1425_032:0486c11_94": "世尊！」",
    "T22n1425_032:0486c11_95": "佛言：「比丘！",
    "T22n1425_032:0486c11_96": "此是惡事，愛命乃爾。」",
    "T22n1425_032:0486c12_97": "佛言：「從今已後不聽飲人血，乃至人髓一切不聽。」",
    "T22n1425_032:0486c13_98": "若比丘頭生瘡，醫言：「須人骨灰塗得差。」",
    "T22n1425_032:0486c14_99": "者，得塗。",
    "T22n1425_032:0486c14_100": "塗已不得眾中住，應在邊小房中住，差已應淨洗浴還入眾中。",
    "T22n1425_032:0486c16_101": "復次佛住毘舍離，時有一種姓食龍肉，諸比丘亦有食龍肉者，是故殺者眾多。",
    "T22n1425_032:0486c17_102": "時有一龍女到世尊床前立住而啼，佛知而故問：「汝何故啼耶？」",
    "T22n1425_032:0486c19_103": "時龍女白佛言：「世尊！",
    "T22n1425_032:0486c19_104": "毘舍離人食龍，諸比丘亦食，以是故殺者眾多。",
    "T22n1425_032:0486c20_105": "唯願世尊勿令諸比丘食龍。」",
    "T22n1425_032:0486c21_106": "爾時世尊為龍女隨順說法，示教利喜而去。",
    "T22n1425_032:0486c22_107": "時世尊往到眾多比丘所，敷尼師檀而坐，即為比丘具說上事：「從今日後不聽食龍肉、龍血、龍骨、龍筋、龍髓，一切不聽食。",
    "T22n1425_032:0486c25_108": "若身外有諸病，須骨灰塗者，得用無罪。」",
    "T22n1425_032:0486c27_0": "佛住王舍城，時瓶沙王象死，有諸小姓旃陀羅食肉，諸比丘亦有食者。",
    "T22n1425_032:0486c28_1": "時耆舊童子至佛所，頭面禮足却住一面白佛言：「世尊！",
    "T22n1425_032:0486c29_2": "瓶沙王象死，有諸小姓旃陀羅噉肉，諸比丘亦有噉者。",
    "T22n1425_032:0487a02_3": "比丘者，出家人，人所敬重，唯願世尊莫令食象肉。」",
    "T22n1425_032:0487a03_4": "世尊為童子隨順說法示教利喜，頭面禮足而退。",
    "T22n1425_032:0487a04_5": "時世尊往至眾多比丘所，敷尼師檀坐，為諸比丘具說上事，佛言：「從今已後不聽食象肉，乃至象髓亦不聽食。",
    "T22n1425_032:0487a06_6": "聽以象牙、骨作鉢支衣細結無罪。」",
    "T22n1425_032:0487a08_0": "佛住王舍城，時瓶沙王馬死，亦如上象中說。",
    "T22n1425_032:0487a09_0": "若外有癬疥病，須馬血塗者無罪。",
    "T22n1425_032:0487a09_1": "塗已不得眾中住，應在邊小房中住。",
    "T22n1425_032:0487a10_2": "佛住舍衛城，時諸比丘食狗肉，入聚落時為狗所逐競吠。",
    "T22n1425_032:0487a11_3": "諸比丘以是因緣往白世尊，乃至佛言：「從今日後不聽食狗肉，乃至狗髓不聽食。",
    "T22n1425_032:0487a13_4": "若為狗所齧，須燒狗毛塗瘡者得用無罪。」",
    "T22n1425_032:0487a14_5": "佛住舍衛城，時有比丘食烏肉，比丘入聚落乞食，或林中經行時，群烏逐鳴。",
    "T22n1425_032:0487a16_6": "諸比丘以是因緣往白世尊，乃至佛言：「從今日後不聽食烏肉，乃至烏髓亦不聽食，若須翅翮外用者無罪。」",
    "T22n1425_032:0487a19_0": "佛住舍衛城，時有比丘食鷲鳥肉，比丘近林中經行，有諸群鷲逐比丘鳴喚。",
    "T22n1425_032:0487a20_1": "諸比丘以是因緣往白世尊，乃至佛言：「從今已後不聽食鷲鳥肉，乃至鷲髓亦不聽食，若須翅翮外用者無罪。」",
    "T22n1425_032:0487a23_2": "一、人肉。",
    "T22n1425_032:0487a23_3": "二、龍肉。",
    "T22n1425_032:0487a23_4": "三、象肉。",
    "T22n1425_032:0487a23_5": "四、馬肉。",
    "T22n1425_032:0487a23_6": "五、狗肉。",
    "T22n1425_032:0487a24_7": "六、烏肉。",
    "T22n1425_032:0487a24_8": "七、鷲鳥肉。",
    "T22n1425_032:0487a24_9": "八、猪肉。",
    "T22n1425_032:0487a24_10": "九、獼猴肉。",
    "T22n1425_032:0487a25_0": "十、師子肉。",
    "T22n1425_032:0487a25_1": "蒜者，生熟皮葉，一切盡不聽食。",
    "T22n1425_032:0487a26_0": "若須外用塗瘡聽用。",
    "T22n1425_032:0487a26_1": "若塗已，不得眾中住，當在邊小房中住，差已應淨洗浴還聽入眾。",
    "T22n1425_032:0487a27_2": "是名肉蒜法。",
    "T22n1425_032:0487a29_0": "皮法者，佛住舍衛城，時難陀、優波難陀至牧牛家坐床上，有新生犢子見比丘衣色似母，跳踉來趣。",
    "T22n1425_032:0487b02_1": "比丘即以手摩額上，細滑觸手，便作是言：「此皮軟好，可作坐具。」",
    "T22n1425_032:0487b03_2": "時牧牛人便作是念：「此比丘是王大臣貴勝所識，有大力勢，故當欲得是皮。」",
    "T22n1425_032:0487b05_3": "即問：「阿闍梨欲須皮耶？",
    "T22n1425_032:0487b05_4": "我當與。」",
    "T22n1425_032:0487b06_5": "比丘便言：「正與我此犢皮。」",
    "T22n1425_032:0487b06_6": "牧牛人言：「我家中有成死犢皮亦軟好，當鞣治相與。」",
    "T22n1425_032:0487b07_7": "比丘言：「審與我者，正與我是，更不須餘者。」",
    "T22n1425_032:0487b08_8": "時牧牛人便作是念：「此比丘有大勢力，能作不饒益事。」",
    "T22n1425_032:0487b10_9": "畏難故即比丘前殺犢，剝皮與之。",
    "T22n1425_032:0487b10_10": "時犢母牧還，不見其子，循籬鳴喚。",
    "T22n1425_032:0487b11_11": "牧牛人嫌言：「沙門釋子而無慈心，使沙門在犢母處者意當云何？」",
    "T22n1425_032:0487b13_12": "諸比丘以是因緣往白世尊。",
    "T22n1425_032:0487b13_13": "佛言：「呼難陀、優波難陀來。」",
    "T22n1425_032:0487b14_14": "來已，佛問比丘：「汝實爾不？」",
    "T22n1425_032:0487b15_0": "答言：「實爾。",
    "T22n1425_032:0487b15_1": "世尊！」",
    "T22n1425_032:0487b15_2": "佛言：「比丘！",
    "T22n1425_032:0487b15_3": "此是惡事，汝云何現前教殺？",
    "T22n1425_032:0487b16_4": "從今已後不聽用皮。」",
    "T22n1425_032:0487b16_5": "皮者，牛皮、水牛皮、虎皮、豹皮、羆皮、鹿皮，如是一切皮不聽坐，唯聽恕奴邊地羊皮。",
    "T22n1425_032:0487b18_6": "羊皮有二種：一者羖羊，二者羺羊。",
    "T22n1425_032:0487b19_7": "羖羊、羺羊各有十種，如上說。",
    "T22n1425_032:0487b20_8": "若坐皮上，越比尼罪。",
    "T22n1425_032:0487b20_9": "若坐皮兜羅褥上者，二越比尼罪。",
    "T22n1425_032:0487b21_10": "若坐革屣上，越比尼罪。",
    "T22n1425_032:0487b22_0": "若臥革屣上齊膝以上，越比尼罪；膝已下無罪。",
    "T22n1425_032:0487b23_1": "若皮織床，坐上無罪。",
    "T22n1425_032:0487b24_0": "揩脚物者，佛住舍衛城，時難陀、優波難陀，作種種揩脚物洗足，外道弟子見已便作是念：「我等當共試擾亂優婆塞去。」",
    "T22n1425_032:0487b26_1": "如上屑末中廣說，乃至佛言：「從今日後不聽用種種物揩洗脚。」",
    "T22n1425_032:0487b28_2": "揩物者，若方、若圓刻上如摩沙豆、蒙具豆形，一切不聽用。",
    "T22n1425_032:0487b29_3": "脚底有垢破，得圓草、若塼瓦聽用。",
    "T22n1425_032:0487c01_4": "是名揩脚物。",
    "T22n1425_032:0487c01_5": "眼藥者，佛住王舍城，時世人節日男女出城遊觀，時六群比丘以空青黑物莊眼，為世人所嫌：「云何沙門釋子如貴勝童子以空青莊眼？」",
    "T22n1425_032:0487c04_6": "有見黑物莊者，復言：「沙門釋子如下賤使人，黑物莊眼而行。",
    "T22n1425_032:0487c06_0": "此壞敗人，何道之有？」",
    "T22n1425_032:0487c06_1": "諸比丘以是因緣往白世尊，乃至佛言：「從今日後不聽莊眼。」",
    "T22n1425_032:0487c07_2": "復次佛住舍衛城耆舊童子菴婆羅園，時諸比丘眼痛，耆舊童子言：「尊者！",
    "T22n1425_032:0487c09_3": "可以此藥塗眼。」",
    "T22n1425_032:0487c09_4": "諸比丘言：「世尊制戒不聽塗眼。」",
    "T22n1425_032:0487c10_5": "童子言：「我當往從世尊乞此願。」",
    "T22n1425_032:0487c11_6": "即往佛所頭面禮足，却住一面白佛言：「世尊！",
    "T22n1425_032:0487c12_7": "諸比丘是一食人，眼是人之所重，唯願世尊聽諸比丘著眼藥。」",
    "T22n1425_032:0487c13_8": "佛言：「從今已後聽用眼藥，除空青。",
    "T22n1425_032:0487c14_9": "若醫言：『尊者！",
    "T22n1425_032:0487c14_10": "此眼痛，得空青屑塗便差，更無餘方。』",
    "T22n1425_032:0487c15_11": "若爾者得塗。",
    "T22n1425_032:0487c15_12": "塗已不得眾中住，應在邊小房中，差已當淨洗得還入眾。」",
    "T22n1425_032:0487c17_13": "是名眼藥。",
    "T22n1425_032:0487c17_14": "眼藥筒者，佛住舍衛城，時諸比丘持樹葉盛眼藥。",
    "T22n1425_032:0487c18_15": "佛知而故問：「比丘此是何等？」",
    "T22n1425_032:0487c19_16": "答言：「是眼藥。」",
    "T22n1425_032:0487c19_17": "佛言：「眼藥是貴物，應用筒盛。」",
    "T22n1425_032:0487c20_18": "時諸比丘作金銀筒盛，佛言：「金銀及一切寶不聽用。",
    "T22n1425_032:0487c21_19": "應用銅、鐵、白臘、竹葦筐、鳥翮，下至皮裹。」",
    "T22n1425_032:0487c22_20": "是名藥筒。",
    "T22n1425_032:0487c22_21": "眼藥籌者，佛住舍衛城，時有比丘持竹作眼藥籌，佛知而故問：「比丘此是何等？」",
    "T22n1425_032:0487c24_22": "答言：「世尊！",
    "T22n1425_032:0487c24_23": "是眼藥籌。」",
    "T22n1425_032:0487c24_24": "佛言：「眼是軟物，應用滑物作籌。」",
    "T22n1425_032:0487c25_25": "時有比丘便以金銀作，佛言：「不聽金銀及一切寶物作，應用銅鐵、牙骨、栴檀堅木作，揩摩令滑澤，下至用指頭。」",
    "T22n1425_032:0487c28_26": "是名眼藥籌法。",
    "T22n1425_032:0487c28_27": "蓋法者，佛住王舍城，時世人節會日男女遊觀，時六群比丘持種種雜色傘蓋、有持樹皮傘蓋者，為世人所嫌：「云何沙門釋子如王子大臣，持種種雜色傘蓋？」",
    "T22n1425_032:0488a03_28": "見持樹葉者，復作是言：「云何沙門釋子如下賤使人，持樹葉傘蓋行。",
    "T22n1425_032:0488a04_29": "此壞敗人，何道之有？」",
    "T22n1425_032:0488a05_30": "諸比丘以是因緣往白世尊，乃至佛言：「從今已後不聽持傘蓋。」",
    "T22n1425_032:0488a06_31": "復次佛住舍衛城，時長老阿那律金毘羅，在塔山安居竟，還舍衛城禮拜世尊。",
    "T22n1425_032:0488a08_32": "佛知而故問：「比丘！",
    "T22n1425_032:0488a08_33": "衣何故醎污乃爾？」",
    "T22n1425_032:0488a09_34": "比丘答言：「世尊制戒不聽持傘蓋，我乞食被雨，是故如是。」",
    "T22n1425_032:0488a10_35": "佛言：「從今日後聽持傘蓋。」",
    "T22n1425_032:0488a11_36": "傘蓋者，樹皮蓋、樹葉蓋、竹蓋，如是等蓋聽用，不聽種種雜色傘蓋。",
    "T22n1425_032:0488a12_37": "是名傘蓋法也。",
    "T22n1425_032:0488a13_0": "扇法者，世人節會日男女遊觀，六群比丘持雲母莊挍扇、有持草扇者，為世人所嫌：「云何沙門釋子如王子大臣，持雲母莊挍扇？」",
    "T22n1425_032:0488a15_1": "見有持草扇者，復言：「云何沙門釋子如下賤人持草扇行？",
    "T22n1425_032:0488a17_2": "此壞敗人，何道之有？」",
    "T22n1425_032:0488a17_3": "諸比丘以是因緣往白世尊，乃至佛言：「從今已後不聽持扇。」",
    "T22n1425_032:0488a19_4": "復次佛住毘舍離，諸比丘在禪坊中患蚊子，以衣扇作聲。",
    "T22n1425_032:0488a20_5": "佛知而故問：「比丘作何等，如象振耳作聲？」",
    "T22n1425_032:0488a21_6": "比丘答言：「世尊制戒不得捉扇，諸比丘患蚊，以衣拂故作聲。」",
    "T22n1425_032:0488a22_7": "佛言：「從今已後聽捉竹扇、葦扇、樹葉扇，除雲母扇及種種畫色扇。」",
    "T22n1425_032:0488a24_8": "若僧扇作種種色無罪，若私扇壞色，若有持種種香塗扇來施者，聽洗已受用。",
    "T22n1425_032:0488a26_0": "是名扇法。",
    "T22n1425_032:0488a26_1": "拂法者，佛住王舍城，世人節會日男女遊觀，時六群比丘持白犛牛尾拂，以金銀作柄、有持馬尾拂者，為世人所嫌，乃至佛言：「從今已後不聽捉拂。」",
    "T22n1425_032:0488a29_2": "復次佛住毘舍離，諸比丘禪坊中患蚊故，以樹葉拂蚊作聲。",
    "T22n1425_032:0488b02_3": "佛知而故問：「比丘此何等聲？」",
    "T22n1425_032:0488b02_4": "答言：「世尊制戒不聽捉拂，是故諸比丘以樹葉拂蚊作聲。」",
    "T22n1425_032:0488b04_0": "佛言：「從今已後聽捉拂。」",
    "T22n1425_032:0488b04_1": "拂者，線拂、裂[疊*毛]拂、芒草拂、樹皮拂，是中除白犛牛尾、白馬尾、金銀柄，餘一切聽捉。",
    "T22n1425_032:0488b06_2": "若有白者當染壞色已聽用。",
    "T22n1425_032:0488b07_3": "捉拂時不得如婬女捉拂作姿作相，是名拂法。",
    "T22n1425_032:0488b09_0": "　為殺食人肉、　　眼藥并筒籌、　牛皮揩脚物、　　傘蓋及扇拂。",
    "T22n1425_032:0488b11_0": "　第九跋渠竟。",
    "T22n1425_032:0488b12_0": "刀治者，佛住舍衛城，時有比丘痔病語醫言：「長壽！",
    "T22n1425_032:0488b13_1": "能為我刀治不？」",
    "T22n1425_032:0488b13_2": "答言：「爾。」",
    "T22n1425_032:0488b13_3": "醫便作是念：「是諸沙門聰明智慧，見我治者便當學得，不復求我。」",
    "T22n1425_032:0488b15_4": "即遣諸比丘去已，欲作非法。",
    "T22n1425_032:0488b15_5": "時此比丘即生疑，喚諸比丘言：「長老來此，醫欲作非法。」",
    "T22n1425_032:0488b17_6": "諸比丘聞即便來入，醫怖畏棄刀而走。",
    "T22n1425_032:0488b18_7": "諸比丘以是因緣往白世尊。",
    "T22n1425_032:0488b18_8": "佛言：「呼彼比丘來。」",
    "T22n1425_032:0488b19_9": "來已，佛問比丘：「汝實爾不？」",
    "T22n1425_032:0488b19_10": "答言：「實爾。",
    "T22n1425_032:0488b20_0": "世尊！」",
    "T22n1425_032:0488b20_1": "佛言：「比丘！",
    "T22n1425_032:0488b20_2": "汝云何用刀治愛處。",
    "T22n1425_032:0488b20_3": "從今已後不聽用刀治愛處。」",
    "T22n1425_032:0488b21_4": "愛處者，離穀道邊各四指。",
    "T22n1425_032:0488b22_5": "若有癰痤癤，聽嚼小麥、雞屎塗上使熟，當令同和上、阿闍梨擿破。",
    "T22n1425_032:0488b23_6": "若餘處有癰痤癤等諸病，須刀治者聽用。",
    "T22n1425_032:0488b24_7": "用刀治愛處者，偷蘭罪。",
    "T22n1425_032:0488b25_0": "是名刀治。",
    "T22n1425_032:0488b26_0": "灌筒者，佛住舍衛城，有比丘[病丙+干]痟病，語醫言：「長壽！",
    "T22n1425_032:0488b27_1": "能為我灌病不？」",
    "T22n1425_032:0488b27_2": "答言：「可爾。」",
    "T22n1425_032:0488b27_3": "即作是念：「此諸沙門聰明智慧，見我灌者更不喚我。」",
    "T22n1425_032:0488b29_4": "乃至棄筒而走。",
    "T22n1425_032:0488b29_5": "諸比丘以是因緣往白世尊，乃至佛言：「汝云何用筒灌病？",
    "T22n1425_032:0488c01_6": "從今已後不聽用筒。」",
    "T22n1425_032:0488c02_7": "筒者，牛皮筒、水牛皮筒、羊皮筒，如是一切不聽用灌。",
    "T22n1425_032:0488c03_8": "若醫言：「此病須油灌。」",
    "T22n1425_032:0488c03_9": "者，應在浴室中穿板盛油，褰衣坐上、口含甘蔗。",
    "T22n1425_032:0488c04_10": "若復以[疊*毛]衣絮等內著油中，臨孔上按之，令油流入者無罪。",
    "T22n1425_032:0488c06_11": "若筒灌者，偷蘭罪。",
    "T22n1425_032:0488c06_12": "是名筒灌法。",
    "T22n1425_032:0488c07_0": "剃髮法者，佛住舍衛城，南方國土有邑名大林，時有商人驅八牛到北方俱哆國。",
    "T22n1425_032:0488c08_1": "復有一商人，共在澤中牧牛。",
    "T22n1425_032:0488c09_2": "時離車捕龍食之。",
    "T22n1425_032:0488c09_3": "捕得一龍女，龍女受布薩法無害心，能使人穿鼻牽行。",
    "T22n1425_032:0488c11_4": "商人見之形相端正，即起慈心，問離車言：「汝牽此欲作何等？」",
    "T22n1425_032:0488c12_5": "答言：「我欲殺噉。」",
    "T22n1425_032:0488c12_6": "商人言：「勿殺！",
    "T22n1425_032:0488c13_7": "我與汝一牛貿取，放之令去。」",
    "T22n1425_032:0488c13_8": "捕者不肯，乃至八牛方言：「此肉多美，今為汝故我當放之。」",
    "T22n1425_032:0488c15_9": "即取八牛，放龍女去。",
    "T22n1425_032:0488c15_10": "時商人尋復念言：「此是惡人，恐復追逐更還捕取。」",
    "T22n1425_032:0488c16_11": "即自隨逐看其向到池邊，龍變為人語商人言：「天施我命，我欲報恩，可共入宮，當報天恩。」",
    "T22n1425_032:0488c18_12": "商人答言：「不能，汝等龍性卒暴瞋恚無常，或能殺我。」",
    "T22n1425_032:0488c20_13": "答言：「不爾。",
    "T22n1425_032:0488c20_14": "前人繫我，我力能殺彼，但以受布薩法故都無殺心。",
    "T22n1425_032:0488c21_15": "何況天今施我壽命，而當加害？",
    "T22n1425_032:0488c22_16": "若不去者小住此中，我今先入拼擋宮中。」",
    "T22n1425_032:0488c23_17": "即便入去。",
    "T22n1425_032:0488c23_18": "是龍門邊見二龍繫在一處，見已商人問言：「汝為何事被繫？」",
    "T22n1425_032:0488c24_19": "答言：「此龍女半月中三日受齋法，我弟兄守護此龍女不堅固，為離車所捕得，以是故被繫，唯願天慈語令放我。",
    "T22n1425_032:0488c27_20": "此龍女若問：『欲食何等食？』",
    "T22n1425_032:0488c27_21": "者，龍宮中有食，盡壽乃能消者，有二十年消者、有七年消者、有閻浮提食，若索者當索閻浮提人間食。」",
    "T22n1425_032:0489a01_22": "龍女拼擋已，即便呼入坐寶床褥上，龍女白言：「天今欲食何等食？",
    "T22n1425_032:0489a02_23": "為欲食一食盡壽？」",
    "T22n1425_032:0489a03_24": "乃至答言：「欲食閻浮提人間食。」",
    "T22n1425_032:0489a03_25": "即持種種飲食與。",
    "T22n1425_032:0489a04_26": "問龍女言：「此何故被繫？」",
    "T22n1425_032:0489a04_27": "龍女言：「天但食，用問為？」",
    "T22n1425_032:0489a05_28": "「不爾！",
    "T22n1425_032:0489a05_29": "我要欲知之。」",
    "T22n1425_032:0489a05_30": "為問不已，即語言：「此人有過，我欲殺之。」",
    "T22n1425_032:0489a06_31": "商人言：「汝莫殺。」",
    "T22n1425_032:0489a07_32": "「不爾！",
    "T22n1425_032:0489a07_33": "要當殺之。」",
    "T22n1425_032:0489a07_34": "商人言：「汝放彼者，我當食耳。」",
    "T22n1425_032:0489a08_35": "白言：「不得直爾放之，當罰六月擯置人間。」",
    "T22n1425_032:0489a09_0": "即罰六月人間。",
    "T22n1425_032:0489a09_1": "商人見龍宮中種種寶物莊嚴宮殿，商人問言：「汝有如是莊嚴，用受布薩為？」",
    "T22n1425_032:0489a11_2": "答言：「我龍法有五事苦。",
    "T22n1425_032:0489a11_3": "何等五？",
    "T22n1425_032:0489a11_4": "生時龍、眠時龍、婬時龍、瞋時龍、死時龍。",
    "T22n1425_032:0489a12_5": "一日之中三過皮肉落地熱沙爆身。」",
    "T22n1425_032:0489a13_6": "復問：「汝欲求何等？」",
    "T22n1425_032:0489a14_0": "答言：「我欲求人道中生。",
    "T22n1425_032:0489a14_1": "所以者何？",
    "T22n1425_032:0489a14_2": "畜生道中苦，不知法故。」",
    "T22n1425_032:0489a15_3": "「我已得人身，應求何等？」",
    "T22n1425_032:0489a15_4": "龍女言：「出家難得。」",
    "T22n1425_032:0489a16_5": "又問：「當就誰出家？」",
    "T22n1425_032:0489a16_6": "答言：「如來、應供、正遍知今在舍衛城，未度者度、未脫者脫，汝可就出家。」",
    "T22n1425_032:0489a18_7": "便言：「我欲還歸。」",
    "T22n1425_032:0489a18_8": "龍女即與八鉼金，語言：「此是龍金，足汝父母眷屬終身用不盡。」",
    "T22n1425_032:0489a20_9": "語言：「汝合眼。」",
    "T22n1425_032:0489a20_10": "即以神變持著本國。",
    "T22n1425_032:0489a20_11": "行伴先至語其家言：「入龍宮去。」",
    "T22n1425_032:0489a21_12": "父母謂兒已死，眷屬宗親聚在一處悲啼哭。",
    "T22n1425_032:0489a22_13": "時放牧者及取薪草人見已，先還語其家言：「某甲來歸。」",
    "T22n1425_032:0489a23_14": "家人聞已即大歡喜出迎入家，入家已為作生會。",
    "T22n1425_032:0489a25_15": "作會時以八鉼金持與父母：「此是龍金，截已更生，盡壽用之不可盡也。",
    "T22n1425_032:0489a26_16": "唯願父母聽我出家。」",
    "T22n1425_032:0489a27_17": "其父母不放，即便走詣祇洹精舍，比丘即度出家。",
    "T22n1425_032:0489a28_18": "父母尋後來至精舍門，問諸比丘：「汝識某甲不？」",
    "T22n1425_032:0489a29_19": "皆言：「不見不聞。」",
    "T22n1425_032:0489a29_20": "有比丘語言：「汝但此門間住，若有者須臾自當出入。」",
    "T22n1425_032:0489b01_21": "即如其言須臾待之，便見兒出，作是嫌言：「沙門釋子妄語，見言不見、聞言不聞。」",
    "T22n1425_032:0489b03_22": "兒語父母：「莫作不饒益事，我此間出家誰都得知。」",
    "T22n1425_032:0489b04_23": "即往至佛所頭面禮足却坐一面，佛為說法示教利喜，得法眼淨已，即語兒言：「我等便是更生，汝今出家大得善利。」",
    "T22n1425_032:0489b07_24": "諸比丘聞向嫌言，以是因緣往白世尊。",
    "T22n1425_032:0489b08_25": "佛言：「呼彼比丘來。」",
    "T22n1425_032:0489b08_26": "來已，佛問比丘：「汝實爾不？」",
    "T22n1425_032:0489b09_27": "答言：「實爾。」",
    "T22n1425_032:0489b09_28": "佛語比丘：「汝云何不白眾度人出家，從今日後不聽不白僧度人出家，應白剃髮出家。」",
    "T22n1425_032:0489b11_29": "白者，白一切眾僧，下至白上座八人，應語令使如法白剃髮，不白出家得越比尼罪；若俱白出家俱無罪。",
    "T22n1425_032:0489b13_30": "若都不白出家、不白剃髮，二越比尼罪；二俱白者無罪。",
    "T22n1425_032:0489b15_31": "若出界度者無罪。",
    "T22n1425_032:0489b15_32": "是名剃髮。",
    "T22n1425_032:0489b15_33": "復次佛住王舍城迦蘭陀竹園，如來處處度人，比丘、比丘尼、優婆塞、優婆夷、國王、長者、外道、沙門、婆羅門。",
    "T22n1425_032:0489b18_34": "佛告比丘：「汝等從今已後亦當度人出家受具足。」",
    "T22n1425_032:0489b19_35": "爾時諸比丘亦學如來善來，度人出家鬚髮故在。",
    "T22n1425_032:0489b20_36": "佛語諸比丘：「何處一切得如來無畏口鬚髮自落？",
    "T22n1425_032:0489b21_37": "從今已後應剃髮。」",
    "T22n1425_032:0489b22_0": "剃髮時諸比丘剃髮不剃鬚，有比丘剃鬚不剃髮。",
    "T22n1425_032:0489b23_1": "諸比丘以是因緣往白世尊。",
    "T22n1425_032:0489b23_2": "佛言：「應一切剃。」",
    "T22n1425_032:0489b24_3": "剃者應先剃鬚後剃髮。",
    "T22n1425_032:0489b24_4": "若剃髮人難共語者，前剃髮無罪。",
    "T22n1425_032:0489b25_5": "若欲新出家者，不得便說出家樂，應說出家苦：「一食、一住、一眠、少食、少飲、多覺、少眠，長壽能不？」",
    "T22n1425_032:0489b27_6": "若言：「能。」",
    "T22n1425_032:0489b27_7": "應與剃。",
    "T22n1425_032:0489b28_8": "比丘先剃髮後剃鬚無罪。",
    "T22n1425_032:0489b28_9": "是名剃髮。",
    "T22n1425_032:0489b28_10": "剃髮具者，佛住俱薩羅國遊行，故名婆羅門聚落。",
    "T22n1425_032:0489c01_11": "摩訶羅父子持剃髮具出家，乃至佛言：「汝等云何剃髮人持作具與出家？",
    "T22n1425_032:0489c02_12": "從今日後不聽合剃髮具與出家。」",
    "T22n1425_032:0489c03_13": "若剃髮人持剃髮具欲求出家者，應語：「捨剃髮具，然後與汝出家。」",
    "T22n1425_032:0489c05_14": "出家已後欲須時得從借用。",
    "T22n1425_032:0489c05_15": "如是鍛師、木師、金銀師、皮師、織師，如是工師比不聽持作具度出家。",
    "T22n1425_032:0489c07_16": "若合度者，越比尼罪。",
    "T22n1425_032:0489c07_17": "是名作具。",
    "T22n1425_032:0489c09_0": "破僧者，佛住舍衛城，時尊者優波離往至佛所，頭面禮足却住一面白佛言：「世尊說破僧，云何名破僧？」",
    "T22n1425_032:0489c11_1": "佛告優波離：「如大德比丘如法如律善解深理，是比丘應禮拜恭敬隨順法教。",
    "T22n1425_032:0489c13_2": "若比丘謂彼比丘所說非法、不隨順行，僧諍非破僧，乃至一界一住同說戒共作羯磨。",
    "T22n1425_032:0489c15_0": "我已制一界一住中別作布薩自恣羯磨，是名破僧。」",
    "T22n1425_032:0489c16_1": "尊者優波離復白佛言：「破僧者得何等罪？」",
    "T22n1425_032:0489c17_2": "佛言：「一劫泥犁罪。」",
    "T22n1425_032:0489c17_3": "是名破僧。",
    "T22n1425_032:0489c18_0": "和合僧者，佛住舍衛城，爾時尊者優波離白佛言：「世尊說和合僧。",
    "T22n1425_032:0489c19_1": "云何名和合？」",
    "T22n1425_032:0489c19_2": "佛告優波離：「我已制如大德比丘如法如律善解深理，是比丘應禮拜恭敬。",
    "T22n1425_032:0489c21_3": "諸比丘隨順行法，共一界住共一布薩自恣、共作羯磨，是名僧和合。」",
    "T22n1425_032:0489c23_0": "尊者優波離往至佛所，頭面禮足却住一面白佛言：「世尊！",
    "T22n1425_032:0489c24_1": "和合僧有何功德？」",
    "T22n1425_032:0489c24_2": "佛言：「一劫善報。」",
    "T22n1425_032:0489c25_3": "是名和合僧。",
    "T22n1425_032:0489c26_0": "五百比丘集法藏者，佛住王舍城，爾時阿闍世王韋提希子與毘舍離有怨，如《大泥洹經》中廣說，乃至世尊在毘舍離於放弓杖塔邊捨壽，向拘尸那城熙連禪河側力士生地堅固林中雙樹間般泥洹，於天冠塔邊闍維，乃至諸天使火不然，待尊者大迦葉故。",
    "T22n1425_032:0490a02_1": "時尊者大迦葉在耆闍崛山賓鉢羅山窟中坐禪。",
    "T22n1425_032:0490a03_2": "時尊者大迦葉作是念：「世尊已捨壽，欲何處般泥洹？",
    "T22n1425_032:0490a05_3": "今在何處？",
    "T22n1425_032:0490a05_4": "少病少惱安樂住不？」",
    "T22n1425_032:0490a05_5": "作是念已即入正受三昧，以天眼觀一切世界，見世尊在拘尸那竭城熙連河側力士生地堅固林中雙樹間，天冠塔邊闍維，乃至火不然。",
    "T22n1425_032:0490a08_6": "見已慘然不悅，復作是念：「及世尊舍利未散，當往禮敬。」",
    "T22n1425_032:0490a10_7": "尋復念言：「我今往見世尊最後身，不宜乘神足往，宜應步詣。」",
    "T22n1425_032:0490a11_8": "時尊者大迦葉語諸比丘言：「諸長老！",
    "T22n1425_032:0490a12_9": "世尊已般泥洹，各持衣鉢共詣拘尸那竭禮覲世尊。」",
    "T22n1425_032:0490a13_10": "諸比丘聞已皆言：「善哉！」",
    "T22n1425_032:0490a14_11": "時尊者摩訶迦葉，即與眾多比丘俱詣拘尸那竭，路經一聚落。",
    "T22n1425_032:0490a15_12": "聚落中有一摩訶羅比丘，先在中住。",
    "T22n1425_032:0490a16_13": "尊者摩訶迦葉告摩訶羅言：「持衣鉢來，共汝詣拘尸那竭城禮覲世尊。」",
    "T22n1425_032:0490a18_14": "摩訶羅言：「長老大迦葉！",
    "T22n1425_032:0490a18_15": "且待前食後食訖，然後當去。」",
    "T22n1425_032:0490a19_16": "迦葉答言：「不宜待食。」",
    "T22n1425_032:0490a19_17": "摩訶羅勤勤至三，迦葉故言：「不宜待。」",
    "T22n1425_032:0490a20_18": "時摩訶羅恚言：「沙門有何急事怱怱乃爾？",
    "T22n1425_032:0490a21_19": "如死烏不直一錢，且待須臾，食已當去。」",
    "T22n1425_032:0490a22_20": "尊者大迦葉復言：「宜且置食，世尊今已泥洹，及未闍維，宜應速往。」",
    "T22n1425_032:0490a24_21": "時摩訶羅聞佛已般泥洹，語尊者摩訶迦葉言：「我今永得解脫。",
    "T22n1425_032:0490a25_22": "所以者何？",
    "T22n1425_032:0490a25_23": "彼阿羅訶在時常言：『是應行、是不應行。』",
    "T22n1425_032:0490a26_24": "今已泥洹，應行、不應行自在隨意。」",
    "T22n1425_032:0490a27_25": "時大迦葉聞此語已慘然不悅，即彈右指火出，右足蹈地。",
    "T22n1425_032:0490a28_26": "摩訶羅見已大怖而走。",
    "T22n1425_032:0490a29_27": "乃至大迦葉往詣佛所，世尊即現兩足，從棺雙出。",
    "T22n1425_032:0490b01_28": "時尊者大迦葉見佛足已，偏袒右肩頭面作禮，說此偈言：「如來足踝滿，　　千輻相輪現，　指纖長柔軟，　　合縵網文成；　是故我今日，　　頂禮最勝足。",
    "T22n1425_032:0490b06_0": "　最勝柔軟足，　　曾遊行世間，　大悲濟群生，　　從今永不會；　是故我今日，　　稽首如來足。",
    "T22n1425_032:0490b09_0": "　如來救濟我，　　解脫得應真，　我今最後見，　　永已不復覲。",
    "T22n1425_032:0490b11_0": "　斷世眾疑惑，　　離欲中最上，　利益一切眾，　　無不得歡喜；　是故我今日，　　頂禮最勝足。",
    "T22n1425_032:0490b14_0": "　佛有如是德，　　善答決眾疑，　今日時已過，　　慈慧光永滅；　是故我今日，　　稽首最勝足。",
    "T22n1425_032:0490b17_0": "　我證四真諦，　　說佛功德寶。」",
    "T22n1425_032:0490b18_0": "　偈讚禮敬訖，　　還攝雙足入。",
    "T22n1425_032:0490b19_0": "諸比丘各議言：「誰應闍維？」",
    "T22n1425_032:0490b19_1": "時尊者大迦葉言：「我是世尊長子，我應闍維。」",
    "T22n1425_032:0490b20_2": "是時大眾皆言：「善哉！」",
    "T22n1425_032:0490b21_3": "即便闍維。",
    "T22n1425_032:0490b21_4": "闍維已，迦葉憶聚落中摩訶羅比丘語，乃至欲行便行、不行則止。",
    "T22n1425_032:0490b22_5": "即語諸比丘言：「長老！",
    "T22n1425_032:0490b23_6": "世尊舍利非我等事，國王、長者、婆羅門、居士眾求福之人自當供養。",
    "T22n1425_032:0490b24_7": "我等事者宜應先結集法藏，勿令佛法速滅。」",
    "T22n1425_032:0490b25_8": "尋復議言：「我等宜應何處結集法藏？」",
    "T22n1425_032:0490b26_9": "時有言：「向舍衛。」",
    "T22n1425_032:0490b27_0": "者，有言：「向沙祇。」",
    "T22n1425_032:0490b27_1": "有言：「向瞻婆。」",
    "T22n1425_032:0490b27_2": "有言：「向毘舍離。」",
    "T22n1425_032:0490b28_3": "有言：「向迦維羅衛。」",
    "T22n1425_032:0490b28_4": "時大迦葉作是言：「應向王舍城結集法藏。",
    "T22n1425_032:0490b29_5": "所以者何？",
    "T22n1425_032:0490b29_6": "世尊記王舍城韋提希子阿闍世王，聲聞優婆塞無根信中最為第一，又彼王有五百人床臥供具，應當詣彼。」",
    "T22n1425_032:0490c03_7": "皆言：「爾。」",
    "T22n1425_032:0490c03_8": "世尊先語尊者阿那律言：「如來般泥洹，汝應守舍利，勿使諸天持去。",
    "T22n1425_032:0490c04_9": "所以然者，過去世時如來般泥洹，諸天持舍利去，世人不能得往，失諸功德。",
    "T22n1425_032:0490c06_10": "諸天能來人間供養，世人不能往彼，除其神足，是故應好守護。」",
    "T22n1425_032:0490c08_11": "侍者阿難復以供養故不去。",
    "T22n1425_032:0490c08_12": "時大迦葉即與千比丘俱，詣王舍城至剎帝山窟，敷置床褥莊嚴世尊座。",
    "T22n1425_032:0490c10_13": "世尊座左面敷尊者舍利弗座，右面敷尊者大目連座，次敷大迦葉座，如是次第安置床褥已辦四月供具，結集法藏故悉斷外緣。",
    "T22n1425_032:0490c13_14": "大眾集已，中有三明六通德力自在者、於中有從世尊面受誦一部比尼者、有從聲聞受誦一部比尼者、有從世尊面受誦二部比尼者、有從聲聞受誦二部比尼者，眾共論言：「此中應集三明六通德力自在，從世尊面受誦二部比尼者、從聲聞受二部比尼者。」",
    "T22n1425_032:0490c19_15": "集已數少二人，不滿五百。",
    "T22n1425_032:0490c20_0": "復議言：「應滿五百。」",
    "T22n1425_032:0490c20_1": "長老阿那律後到，猶少一人。",
    "T22n1425_032:0490c21_2": "時尊者大迦葉為第一上座，第二上座名那頭盧，第三上座名優波那頭盧。",
    "T22n1425_032:0490c22_3": "時尊者大迦葉自昇己座，唯留尊者舍利弗、目連阿難座已，諸比丘各隨次而坐。",
    "T22n1425_032:0490c24_4": "時尊者大迦葉告尊者目連共行弟子梨婆提長老：「汝至三十三天呼[口*束]提那比丘來，世尊已般涅槃，比丘僧集欲結集法藏。」",
    "T22n1425_032:0490c27_5": "即受命往三十三天白：「長老！",
    "T22n1425_032:0490c28_6": "世尊已般泥洹，比丘僧集欲結集法藏故來相呼。」",
    "T22n1425_032:0490c29_7": "比丘聞已慘然不悅：「世尊已般泥洹耶？」",
    "T22n1425_032:0491a01_8": "答言：「爾。」",
    "T22n1425_032:0491a01_9": "便言：「世尊在閻浮提者當往，世尊已般泥洹，世間眼滅。」",
    "T22n1425_032:0491a02_10": "即以神足上昇虛空，入火光三昧以自闍維。",
    "T22n1425_032:0491a03_11": "見已即還，來入僧中具說上事，乃至言入火光三昧。",
    "T22n1425_032:0491a04_12": "復遣至三十三天尸利沙翅宮，呼憍梵波提，次長老善見在香山、長老頗頭洗那在遊戲山、長老拔佉梨在瞻婆山、復有長老欝多羅在淨山、尊者目連弟子名大光在光山、尊者舍利弗弟子摩藪盧在慢陀山、尊者羅杜在摩羅山，如是等乃至聞喚，皆般泥洹。",
    "T22n1425_032:0491a10_13": "復遣使往毘沙門天宮，喚修蜜哆，使至已作是言：「長老！",
    "T22n1425_032:0491a11_14": "世尊已般泥洹，比丘僧集欲結集法藏，故來相喚。」",
    "T22n1425_032:0491a13_15": "比丘聞已慘然不悅言：「世尊已般泥洹耶？」",
    "T22n1425_032:0491a14_0": "答言：「爾。」",
    "T22n1425_032:0491a14_1": "便言：「世尊在閻浮提者我當詣彼，世尊般泥洹後世間眼滅。」",
    "T22n1425_032:0491a15_2": "即以神足上昇虛空，入火光三昧以自闍維，入於般泥洹。",
    "T22n1425_032:0491a16_3": "使還僧中具白僧如上，大迦葉言：「諸長老且止！",
    "T22n1425_032:0491a17_4": "勿復喚餘，諸聞喚者便自泥洹，若更喚者復當般泥洹，如是世間便空無有福田。」",
    "T22n1425_032:0491a19_5": "有比丘言：「諸長老！",
    "T22n1425_032:0491a20_6": "尊者阿難是佛侍者，親受法教，又復世尊記阿難有三事第一，宜應喚來。」",
    "T22n1425_032:0491a21_7": "大迦葉言：「不爾！",
    "T22n1425_032:0491a22_8": "如此學人入無學德力自在眾中，猶如疥瘙野干入師子群中。」",
    "T22n1425_032:0491a23_9": "時尊者阿難料理供養訖，來到一聚落中作是言：「我今此中宿，明日當往王舍城。」",
    "T22n1425_032:0491a25_10": "時有天來語阿難言：「大迦葉言：『尊者是疥瘙野干。』」",
    "T22n1425_032:0491a26_11": "阿難作是念：「世尊已泥洹，我今正欲依附。",
    "T22n1425_032:0491a27_12": "云何持我作疥瘙野干？」",
    "T22n1425_032:0491a28_0": "心生不悅，復作是念：「是大迦葉，足知我眷屬姓字，正當以我結使未盡故作是言耳。」",
    "T22n1425_032:0491a29_1": "時尊者阿難勤加精進，經行不懈欲盡有漏。",
    "T22n1425_032:0491b01_2": "時尊者阿難以行道疲苦，又復世尊泥洹憂惱纏心，先所聞持不復通徹，尋作是念：「世尊記我，於現法中心不放逸，得盡有漏用太苦為？」",
    "T22n1425_032:0491b04_3": "心不捨定傾身欲臥，頭未至枕得盡有漏，三明六通德力自在，即以神足乘空而去。",
    "T22n1425_032:0491b06_4": "到剎帝窟戶外，而說偈言：「多聞有辯才，　　給侍世尊者；　瞿曇子阿難，　　今在門外立。」",
    "T22n1425_032:0491b10_0": "　由不與開門。",
    "T22n1425_032:0491b11_0": "又復說偈言：「多聞利辯才，　　給侍世尊者，　已捨結使擔，　　瞿曇子在外。」",
    "T22n1425_032:0491b14_0": "爾時大迦葉而說偈言：「汝捨煩惱擔，　　自說言得證，　未入瞿曇子，　　來入瞿曇子。」",
    "T22n1425_032:0491b17_0": "阿難入已，禮世尊座訖次禮上座，到己座處便坐。",
    "T22n1425_032:0491b18_1": "時大迦葉語阿難言：「我不自高，亦不輕慢於汝，故作是言；但汝求道不進，欲使精勤盡諸有漏故，說此言耳。」",
    "T22n1425_032:0491b20_2": "阿難言：「我亦知，但以我結使未盡，欲使勤進斷諸有漏。」",
    "T22n1425_032:0491b21_3": "時尊者大迦葉問眾坐言：「今欲先集何藏？」",
    "T22n1425_032:0491b22_4": "眾人咸言：「先集法藏。」",
    "T22n1425_032:0491b23_5": "復問言：「誰應集者？」",
    "T22n1425_032:0491b23_6": "比丘言：「長老阿難。」",
    "T22n1425_032:0491b24_7": "阿難言：「不爾，更有餘長老比丘。」",
    "T22n1425_032:0491b24_8": "又言：「雖有餘長老比丘，但世尊記汝多聞第一，汝應結集。」",
    "T22n1425_032:0491b26_9": "阿難言：「諸長老！",
    "T22n1425_032:0491b26_10": "若使我集者，如法者隨喜，不如法者應遮。",
    "T22n1425_032:0491b27_11": "若不相應應遮，勿見尊重而不遮，是義非義願見告語。」",
    "T22n1425_032:0491b28_12": "眾皆言：「長老阿難！",
    "T22n1425_032:0491b29_13": "汝但集法藏，如法者隨喜，非法者臨時當知。」",
    "T22n1425_032:0491c01_14": "時尊者阿難即作是念：「我今云何結集法藏？」",
    "T22n1425_032:0491c02_15": "作是思惟已便說經言：「如是我聞，一時佛住欝毘羅尼連河側菩提曼陀羅。」",
    "T22n1425_032:0491c03_16": "尊者阿難適說是語，五百阿羅漢德力自在者，上昇虛空咸皆喟歎：「我等目見世尊！",
    "T22n1425_032:0491c05_17": "今已言聞。」",
    "T22n1425_032:0491c06_18": "悉稱南無佛已，還復本座。",
    "T22n1425_032:0491c06_19": "爾時阿難說此偈言：「勤修習正受，　　見諸法生滅，　知法從緣起，　　離癡滅煩惱。",
    "T22n1425_032:0491c10_0": "　勤修習正受，　　見諸法生滅，　知法從緣起，　　證諸法滅盡。",
    "T22n1425_032:0491c12_0": "　勤修習正受，　　見諸法生滅，　知法從緣起，　　摧伏諸魔軍。",
    "T22n1425_032:0491c14_0": "　勤修習正受，　　見諸法生滅，　知法從緣起，　　如日除眾冥。」",
    "T22n1425_032:0491c16_0": "尊者阿難誦如是等一切法藏，文句長者集為《長阿含》；文句中者集為《中阿含》；文句雜者集為《雜阿含》，所謂根雜、力雜、覺雜、道雜，如是比等名為雜；一增、二增、三增乃至百增，隨其數類相從，集為《增一阿含》；《雜藏》者，所謂辟支佛、阿羅漢自說本行因緣，如是等比諸偈誦，是名《雜藏》。",
    "T22n1425_032:0491c22_1": "爾時長老阿難說此偈言：「所有八萬諸法藏，　　如是等法從佛聞，　所有八萬諸法藏，　　如是等法從他聞；　如是等法我盡持，　　是佛所說趣泥洹。」",
    "T22n1425_032:0491c26_0": "　是名撰集諸法藏。",
    "T22n1425_032:0491c27_0": "次問：「誰復應集比尼藏者？」",
    "T22n1425_032:0491c27_1": "有言：「長老優波離。」",
    "T22n1425_032:0491c28_2": "優波離言：「不爾，更有餘長老比丘。」",
    "T22n1425_032:0491c28_3": "有言：「雖有長老比丘，但世尊記長老成就十四法，除如來、應供、正遍知，持律第一。」",
    "T22n1425_032:0492a01_4": "優波離言：「諸長老！",
    "T22n1425_032:0492a02_5": "若使我集者，如法者隨喜，不如法者應遮。",
    "T22n1425_032:0492a03_0": "若不相應應遮，勿見尊重，是義非義願見告示。」",
    "T22n1425_032:0492a04_1": "皆言：「長老優波離但集，如法者隨喜，非法者臨時當知。」",
    "T22n1425_032:0492a05_2": "尊者優波離即作是念：「我今云何結集律藏？",
    "T22n1425_032:0492a06_3": "五淨法，如法如律隨喜，不如法律者應遮。",
    "T22n1425_032:0492a07_4": "何等五？",
    "T22n1425_032:0492a07_5": "一、制限淨。",
    "T22n1425_032:0492a07_6": "二、方法淨。",
    "T22n1425_032:0492a07_7": "三、戒行淨。",
    "T22n1425_032:0492a08_8": "四、長老淨。",
    "T22n1425_032:0492a08_9": "五、風俗淨。",
    "T22n1425_032:0492a08_10": "制限淨者，諸比丘住處作制限，與四大教相應者用，不相應者捨，是名制限淨。",
    "T22n1425_032:0492a10_11": "方法淨者，國土法爾，與四大教相應者用，不相應者捨，是名方法淨。",
    "T22n1425_032:0492a11_12": "戒行淨者，我見某持戒比丘行是法，若與四大教相應者用，若不相應者捨，是名戒行淨。",
    "T22n1425_032:0492a13_13": "長老淨者，我見長老比丘尊者舍利弗、目連行此法，與四大教相應者用，不相應者捨，是名長老淨。",
    "T22n1425_032:0492a16_14": "風俗淨者，不得如本俗法非時食、飲酒、行婬，如是一切本是俗淨，非出家淨，是名風俗淨。",
    "T22n1425_032:0492a18_15": "如是諸長老！",
    "T22n1425_032:0492a18_16": "若如法者隨喜，若不如法應遮。」",
    "T22n1425_032:0492a19_17": "諸比丘答言：「相應者用，若不相應者臨時應當遮。」",
    "T22n1425_032:0492a20_18": "時尊者優波離語阿難：「長老有罪，清淨眾中應當悔過。」",
    "T22n1425_032:0492a21_19": "阿難言：「有何等罪？」",
    "T22n1425_032:0492a21_20": "答言：「世尊乃至三制不聽度女人出家，而汝三請，是越比尼罪。」",
    "T22n1425_032:0492a23_21": "時尊者大迦葉擲籌置地言：「是第一籌。」",
    "T22n1425_032:0492a24_22": "即時震動三千大千世界。",
    "T22n1425_032:0492a24_23": "「復次佛在毘舍離，佛告阿難：『毘舍離般樂放弓杖塔可樂，若得四神足者可住壽一劫、一劫有餘。",
    "T22n1425_032:0492a27_24": "若佛在世，世人得見。』",
    "T22n1425_032:0492a27_25": "汝言：『如是世尊！",
    "T22n1425_032:0492a28_0": "如是修伽陀！』",
    "T22n1425_032:0492a28_1": "汝不請佛住世，越比尼罪。」",
    "T22n1425_032:0492a28_2": "次擲第二籌。",
    "T22n1425_032:0492a29_3": "「復次汝右脚指躡世尊僧伽梨衣縫，而汝不知是僧伽梨是諸天世人塔應恭敬耶？",
    "T22n1425_032:0492b02_4": "是越比尼罪。」",
    "T22n1425_032:0492b02_5": "次下第三籌。",
    "T22n1425_032:0492b02_6": "「復次佛告阿難取水來，如是至三汝不與世尊取水，是越比尼罪。」",
    "T22n1425_032:0492b04_7": "下第四籌。",
    "T22n1425_032:0492b04_8": "「復次佛告阿難：『我臨般泥洹時當語我，我當為諸比丘捨細微戒。』",
    "T22n1425_032:0492b06_9": "而汝不白，越比尼罪。」",
    "T22n1425_032:0492b06_10": "下第五籌。",
    "T22n1425_032:0492b06_11": "「復次佛般泥洹，而汝以佛陰馬藏示比丘尼，是越比尼罪。」",
    "T22n1425_032:0492b08_12": "下第六籌。",
    "T22n1425_032:0492b08_13": "「復次佛般泥洹已，力士諸老母臨世尊足上啼，淚墮足上，汝為侍者不遮，是越比尼罪。」",
    "T22n1425_032:0492b10_14": "下第七籌。",
    "T22n1425_032:0492b10_15": "爾時阿難不受二罪，作是言：「長老！",
    "T22n1425_032:0492b11_16": "過去諸佛皆有四眾，是故三請度比丘尼。",
    "T22n1425_032:0492b12_17": "佛在毘舍離，三告不請佛住世者，我爾時是學人，為魔所蔽，是故不請。",
    "T22n1425_032:0492b14_0": "是中犯五越比尼罪。",
    "T22n1425_032:0492b14_1": "長老！",
    "T22n1425_032:0492b14_2": "如法作已。」",
    "T22n1425_032:0492b14_3": "時尊者優波離作是言：「諸長老！",
    "T22n1425_032:0492b15_4": "是九法序。",
    "T22n1425_032:0492b15_5": "何等九？",
    "T22n1425_032:0492b15_6": "一、波羅夷；二、僧伽婆尸沙；三、二不定法；四、三十尼薩耆；五、九十二波夜提；六、四波羅提提舍尼；七、眾學法；八、七滅諍法；九、法隨順法。",
    "T22n1425_032:0492b18_7": "世尊在某處為某甲比丘制此戒不？」",
    "T22n1425_032:0492b19_8": "皆言：「如是優波離！",
    "T22n1425_032:0492b20_9": "如是優波離！」",
    "T22n1425_032:0492b20_10": "復言：「比尼有五事記。",
    "T22n1425_032:0492b20_11": "何等五？",
    "T22n1425_032:0492b21_12": "一者、修多羅；二、比尼；三、義；四、教；五、輕重。",
    "T22n1425_032:0492b22_13": "修多羅者，五修多羅。",
    "T22n1425_032:0492b22_14": "比尼者，二部比尼略廣。",
    "T22n1425_032:0492b23_15": "義者，句句有義。",
    "T22n1425_032:0492b23_16": "教者，如世尊為剎利婆羅門居士說四大教法。",
    "T22n1425_032:0492b24_17": "輕重者，盜滿五，重；減五，偷蘭遮。",
    "T22n1425_032:0492b25_18": "是名五事記比尼。",
    "T22n1425_032:0492b25_19": "長老！",
    "T22n1425_032:0492b25_20": "如是應學。",
    "T22n1425_032:0492b26_21": "復有五比尼。",
    "T22n1425_032:0492b26_22": "何等五？",
    "T22n1425_032:0492b26_23": "一者略比尼；二者廣比尼；三者方面比尼；四者堅固比尼；五者應法比尼。",
    "T22n1425_032:0492b28_24": "略比尼者，五篇戒。",
    "T22n1425_032:0492b29_25": "廣比尼者，二部比尼。",
    "T22n1425_032:0492b29_26": "方面比尼者，輸奴、邊地聽五事。",
    "T22n1425_032:0492c01_27": "堅固比尼者，受迦絺那衣捨五罪、別眾食乃至不白離同食。",
    "T22n1425_032:0492c02_28": "應法比尼者，是中法羯磨、和合羯磨，是名應法比尼，餘者非羯磨。」",
    "T22n1425_032:0492c04_29": "如是集比尼藏竟。",
    "T22n1425_032:0492c04_30": "喚外千比丘入，語言：「諸長老！",
    "T22n1425_032:0492c05_31": "如是集法藏、如是集比尼藏。」",
    "T22n1425_032:0492c06_32": "有比丘言：「諸長老！",
    "T22n1425_032:0492c06_33": "世尊先語阿難：『欲為諸比丘捨細微戒。』",
    "T22n1425_032:0492c07_34": "為捨何等？」",
    "T22n1425_032:0492c07_35": "有比丘言：「世尊若捨細微戒者，正當捨威儀。」",
    "T22n1425_032:0492c08_36": "有言：「不正捨威儀，亦當捨眾學。」",
    "T22n1425_032:0492c09_37": "有言：「亦捨四波羅提提舍尼。」",
    "T22n1425_032:0492c10_38": "有言：「亦應捨九十二波夜提。」",
    "T22n1425_032:0492c10_39": "有言：「亦應捨三十尼薩耆波夜提。」",
    "T22n1425_032:0492c11_40": "有言：「亦應捨二不定法。」",
    "T22n1425_032:0492c12_41": "時六群比丘言：「諸長老！",
    "T22n1425_032:0492c12_42": "若世尊在者一切盡捨。」",
    "T22n1425_032:0492c13_43": "大迦葉威德嚴峻猶如世尊，作是言：「咄！",
    "T22n1425_032:0492c14_44": "咄！",
    "T22n1425_032:0492c14_45": "莫作是聲。」",
    "T22n1425_032:0492c14_46": "即時一切咸皆默然。",
    "T22n1425_032:0492c14_47": "大迦葉言：「諸長老！",
    "T22n1425_032:0492c15_48": "若已制復開者，當致外人言：『瞿曇在世儀法熾盛，今日泥洹法用頹毀。』",
    "T22n1425_032:0492c16_49": "諸長老！",
    "T22n1425_032:0492c17_50": "未制者莫制，已制者我等當隨順學。」",
    "T22n1425_032:0492c17_51": "此法從何處聞？",
    "T22n1425_032:0492c18_52": "從尊者道力聞，《比尼》、《阿毘曇》、《雜阿含》、《增一阿含》、《中阿含》、《長阿含》。",
    "T22n1425_032:0492c19_53": "道力復從誰聞？",
    "T22n1425_032:0492c20_54": "從尊者弗沙婆陀羅聞。",
    "T22n1425_032:0492c20_55": "尊者弗沙婆陀羅復從誰聞？",
    "T22n1425_032:0492c21_56": "從尊者法勝聞。",
    "T22n1425_032:0492c21_57": "法勝從誰聞？",
    "T22n1425_032:0492c22_0": "從尊者僧伽提婆聞。",
    "T22n1425_032:0492c22_1": "僧伽提婆從誰聞？",
    "T22n1425_032:0492c22_2": "從尊者龍覺聞。",
    "T22n1425_032:0492c23_3": "龍覺從誰聞？",
    "T22n1425_032:0492c23_4": "從尊者法錢聞。",
    "T22n1425_032:0492c23_5": "法錢從誰聞？",
    "T22n1425_032:0492c24_6": "從尊者提那伽聞。",
    "T22n1425_032:0492c24_7": "提那伽從誰聞？",
    "T22n1425_032:0492c24_8": "從尊者法護聞。",
    "T22n1425_032:0492c25_9": "法護從誰聞？",
    "T22n1425_032:0492c25_10": "從尊者耆婆伽聞。",
    "T22n1425_032:0492c26_0": "耆婆伽從誰聞？",
    "T22n1425_032:0492c26_1": "從尊者弗提羅聞。",
    "T22n1425_032:0492c26_2": "弗提羅從誰聞？",
    "T22n1425_032:0492c27_3": "從尊者耶舍聞。",
    "T22n1425_032:0492c27_4": "耶舍從誰聞？",
    "T22n1425_032:0492c27_5": "從尊者差陀聞。",
    "T22n1425_032:0492c28_6": "差陀從誰聞？",
    "T22n1425_032:0492c28_7": "從尊者護命聞。",
    "T22n1425_032:0492c28_8": "護命從誰聞？",
    "T22n1425_032:0492c29_9": "從尊者善護聞。",
    "T22n1425_032:0492c29_10": "善護從誰聞？",
    "T22n1425_032:0492c29_11": "從尊者牛護聞。",
    "T22n1425_032:0493a01_12": "牛護從誰聞？",
    "T22n1425_032:0493a01_13": "從尊者巨舍羅聞。",
    "T22n1425_032:0493a01_14": "巨舍羅從誰聞？",
    "T22n1425_032:0493a02_15": "從尊者摩求哆聞。",
    "T22n1425_032:0493a02_16": "摩求哆從誰聞？",
    "T22n1425_032:0493a03_0": "從尊者摩訶那聞。",
    "T22n1425_032:0493a03_1": "摩訶那從誰聞？",
    "T22n1425_032:0493a03_2": "從尊者能護聞。",
    "T22n1425_032:0493a04_3": "能護從誰聞？",
    "T22n1425_032:0493a04_4": "從尊者目哆聞。",
    "T22n1425_032:0493a04_5": "目哆從誰聞？",
    "T22n1425_032:0493a05_6": "從尊者巨醯聞。",
    "T22n1425_032:0493a05_7": "巨醯從誰聞？",
    "T22n1425_032:0493a05_8": "從尊者法高聞。",
    "T22n1425_032:0493a06_9": "法高從誰聞？",
    "T22n1425_032:0493a06_10": "從尊者根護聞。",
    "T22n1425_032:0493a06_11": "根護從誰聞？",
    "T22n1425_032:0493a07_0": "從尊者耆哆聞。",
    "T22n1425_032:0493a07_1": "耆哆從誰聞？",
    "T22n1425_032:0493a07_2": "從尊者樹提陀娑聞。",
    "T22n1425_032:0493a08_3": "樹提陀娑從誰聞？",
    "T22n1425_032:0493a08_4": "從尊者陀娑婆羅聞。",
    "T22n1425_032:0493a09_5": "陀娑婆羅從誰聞？",
    "T22n1425_032:0493a09_6": "從尊者優波離聞。",
    "T22n1425_032:0493a10_0": "優波離從誰聞？",
    "T22n1425_032:0493a10_1": "從佛聞。",
    "T22n1425_032:0493a10_2": "佛從誰聞？",
    "T22n1425_032:0493a10_3": "無師自悟更不從他聞。",
    "T22n1425_032:0493a11_4": "佛有無量智慧，為饒益諸眾生故授優波離。",
    "T22n1425_032:0493a12_5": "優波離授陀娑婆羅，陀娑婆羅授樹提陀娑，樹提陀娑如是乃至授尊者道力，道力授我及餘人。",
    "T22n1425_032:0493a15_0": "　我等因師教，　　從無上尊聞，　聞持誦比尼，　　賢聖所行法。",
    "T22n1425_032:0493a17_0": "　世尊內法藏，　　紹繼釋迦後，　各各共護持，　　令法得久住。",
    "T22n1425_032:0493a19_0": "是名五百結集法藏竟。",
    "T22n1425_032:0493a20_0": "摩訶僧祇律卷第三十二"
}