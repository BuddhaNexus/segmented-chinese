{
    "T26n1542_013:0744a11_0": "阿毘達磨品類足論卷第十三",
    "T26n1542_013:0744a13_0": "尊者世友造",
    "T26n1542_013:0744a14_0": "三藏法師玄奘奉　詔譯",
    "T26n1542_013:0744a15_0": "辯千問品第七之四",
    "T26n1542_013:0744a16_0": "此四聖諦，幾斷遍知所遍知等者，二是斷遍知所遍知，二非斷遍知所遍知。",
    "T26n1542_013:0744a17_1": "幾應斷等者，二應斷，二不應斷。",
    "T26n1542_013:0744a18_2": "幾應修等者，一應修，一不應修，二應分別，謂苦聖諦，或應修、或不應修。",
    "T26n1542_013:0744a20_3": "云何應修？",
    "T26n1542_013:0744a20_4": "謂善苦諦。",
    "T26n1542_013:0744a20_5": "云何不應修？",
    "T26n1542_013:0744a20_6": "謂不善無記苦諦。",
    "T26n1542_013:0744a21_7": "集聖諦亦爾。",
    "T26n1542_013:0744a21_8": "幾染污等者，二不染污，二應分別，謂苦聖諦，或染污、或不染污。",
    "T26n1542_013:0744a22_9": "云何染污？",
    "T26n1542_013:0744a23_10": "謂有覆苦諦。",
    "T26n1542_013:0744a23_11": "云何不染污？",
    "T26n1542_013:0744a23_12": "謂無覆苦諦。",
    "T26n1542_013:0744a24_13": "集聖諦亦爾。",
    "T26n1542_013:0744a24_14": "幾果非有果等者，三是果亦有果，一是果非有果。",
    "T26n1542_013:0744a25_15": "幾有執受等者，二無執受，二應分別，謂苦聖諦，或有執受，或無執受。",
    "T26n1542_013:0744a27_16": "云何有執受？",
    "T26n1542_013:0744a27_17": "謂自體所攝苦諦。",
    "T26n1542_013:0744a27_18": "云何無執受？",
    "T26n1542_013:0744a28_19": "謂非自體所攝苦諦。",
    "T26n1542_013:0744a28_20": "集聖諦亦爾。",
    "T26n1542_013:0744a28_21": "幾大種所造等者，一非大種所造，三應分別。",
    "T26n1542_013:0744a29_22": "謂苦聖諦，或大種所造、或非大種所造。",
    "T26n1542_013:0744b01_23": "云何大種所造？",
    "T26n1542_013:0744b02_24": "謂九處及二處少分。",
    "T26n1542_013:0744b02_25": "云何非大種所造？",
    "T26n1542_013:0744b02_26": "謂一處及二處少分。",
    "T26n1542_013:0744b03_27": "集聖諦亦爾。",
    "T26n1542_013:0744b03_28": "道聖諦所攝身語業是大種所造，餘皆非大種所造。",
    "T26n1542_013:0744b04_29": "幾有上等者，三有上，一無上。",
    "T26n1542_013:0744b05_30": "幾是有等者，二是有，二非有。",
    "T26n1542_013:0744b06_31": "幾因相應等者，一因不相應，三應分別。",
    "T26n1542_013:0744b07_32": "謂苦聖諦所攝色心不相應行是因不相應，餘皆因相應。",
    "T26n1542_013:0744b08_33": "集聖諦亦爾。",
    "T26n1542_013:0744b08_34": "道聖諦所攝身語業心不相應行是因不相應，餘皆因相應。",
    "T26n1542_013:0744b10_0": "此四聖諦，與六善處相攝者，六善處攝二諦及二諦少分，二諦及二諦少分亦攝六善處。",
    "T26n1542_013:0744b12_0": "與五不善處相攝者，五不善處攝二諦少分，二諦少分亦攝五不善處。",
    "T26n1542_013:0744b13_1": "與七無記處相攝者，應作四句。",
    "T26n1542_013:0744b14_2": "或是無記處非諦，謂虛空非擇滅。",
    "T26n1542_013:0744b15_3": "或是諦非無記處，謂二諦及二諦少分。",
    "T26n1542_013:0744b15_4": "或是無記處亦諦，謂二諦少分。",
    "T26n1542_013:0744b16_5": "或非無記處非諦，是事不可得。",
    "T26n1542_013:0744b17_6": "與三漏處相攝者，三漏處攝二諦少分，二諦少分亦攝三漏處。",
    "T26n1542_013:0744b18_7": "與五有漏處相攝者，五有漏處攝二諦，二諦亦攝五有漏處。",
    "T26n1542_013:0744b20_8": "與八無漏處相攝者，應作四句。",
    "T26n1542_013:0744b20_9": "或是無漏處非諦，謂虛空非擇滅。",
    "T26n1542_013:0744b21_10": "或是諦非無漏處，謂二諦。",
    "T26n1542_013:0744b22_11": "或無漏處亦諦，謂二諦。",
    "T26n1542_013:0744b22_12": "或非無漏處非諦，是事不可得。",
    "T26n1542_013:0744b23_13": "幾過去等者，三或過去或未來或現在，一非過去非未來非現在。",
    "T26n1542_013:0744b24_14": "幾善等者，二是善，二應分別。",
    "T26n1542_013:0744b25_15": "謂苦聖諦，或善、或不善、或無記。",
    "T26n1542_013:0744b26_16": "云何善？",
    "T26n1542_013:0744b26_17": "謂苦諦所攝善五蘊。",
    "T26n1542_013:0744b26_18": "云何不善？",
    "T26n1542_013:0744b27_19": "謂苦諦所攝不善五蘊。",
    "T26n1542_013:0744b27_20": "云何無記？",
    "T26n1542_013:0744b27_21": "謂苦諦所攝無記五蘊。",
    "T26n1542_013:0744b28_22": "集聖諦亦爾。",
    "T26n1542_013:0744b28_23": "幾欲界繫等者，二不繫，二應分別。",
    "T26n1542_013:0744b29_24": "謂苦聖諦，或欲界繫、或色界繫、或無色界繫。",
    "T26n1542_013:0744c01_25": "云何欲界繫？",
    "T26n1542_013:0744c01_26": "謂苦諦所攝欲界五蘊。",
    "T26n1542_013:0744c02_27": "云何色界繫？",
    "T26n1542_013:0744c02_28": "謂苦諦所攝色界五蘊。",
    "T26n1542_013:0744c03_29": "云何無色界繫？",
    "T26n1542_013:0744c03_30": "謂苦諦所攝無色界四蘊。",
    "T26n1542_013:0744c04_31": "集聖諦亦爾。",
    "T26n1542_013:0744c04_32": "幾學等者，三非學非無學，一應分別。",
    "T26n1542_013:0744c05_33": "謂道聖諦，或學、或無學。",
    "T26n1542_013:0744c05_34": "云何學，謂學五蘊。",
    "T26n1542_013:0744c06_35": "云何無學，謂無學五蘊。",
    "T26n1542_013:0744c07_0": "此四聖諦，幾見所斷等者，二非所斷，二應分別。",
    "T26n1542_013:0744c08_1": "謂苦聖諦，或見所斷，或修所斷。",
    "T26n1542_013:0744c08_2": "云何見所斷？",
    "T26n1542_013:0744c09_3": "謂苦諦隨信隨法行現觀邊忍所斷。",
    "T26n1542_013:0744c09_4": "此復云何？",
    "T26n1542_013:0744c10_5": "謂見所斷八十八隨眠，及彼相應苦諦，并彼等起心不相應行。",
    "T26n1542_013:0744c11_6": "云何修所斷？",
    "T26n1542_013:0744c11_7": "謂苦諦學見迹修所斷。",
    "T26n1542_013:0744c12_8": "此復云何？",
    "T26n1542_013:0744c12_9": "謂修所斷十隨眠，及彼相應苦諦，并彼等起身語業、心不相應行，若不染污苦諦。",
    "T26n1542_013:0744c14_10": "集聖諦亦爾。",
    "T26n1542_013:0744c14_11": "幾非心等者，一非心非心所非心相應，三應分別。",
    "T26n1542_013:0744c15_12": "謂苦聖諦所攝色心不相應行，非心非心所非心相應；受蘊想蘊相應行蘊，是心所與心相應；心意識，唯是心。",
    "T26n1542_013:0744c18_13": "集聖諦亦爾。",
    "T26n1542_013:0744c18_14": "道聖諦所攝身語業、心不相應行，非心非心所非心相應；受蘊想蘊相應行蘊，是心所與心相應；心意識，唯是心。",
    "T26n1542_013:0744c21_15": "幾隨心轉非受相應等者，一非隨心轉非受相應，三應分別。",
    "T26n1542_013:0744c22_16": "謂苦聖諦，有四句。",
    "T26n1542_013:0744c22_17": "或隨心轉非受相應，謂隨心轉身語業心不相應行及受。",
    "T26n1542_013:0744c24_18": "或受相應非隨心轉，謂心意識。",
    "T26n1542_013:0744c24_19": "或隨心轉亦受相應，謂想蘊及相應行蘊。",
    "T26n1542_013:0744c25_20": "或非隨心轉非受相應，謂除隨心轉身語業、心不相應行，諸餘色心不相應行。",
    "T26n1542_013:0744c27_21": "集聖諦亦爾。",
    "T26n1542_013:0744c27_22": "道聖諦有四句。",
    "T26n1542_013:0744c28_23": "或隨心轉非受相應，謂身語業，及隨心轉心不相應行并受。",
    "T26n1542_013:0744c29_24": "或受相應非隨心轉，謂心意識。",
    "T26n1542_013:0745a01_25": "或隨心轉亦受相應，謂想蘊及相應行蘊。",
    "T26n1542_013:0745a02_26": "或非隨心轉非受相應，謂除隨心轉心不相應行，諸餘心不相應行。",
    "T26n1542_013:0745a03_27": "幾隨心轉非想行相應等者，除其自性，如受應知。",
    "T26n1542_013:0745a04_28": "幾隨尋轉非伺相應等者，一非隨尋轉非伺相應，三應分別。",
    "T26n1542_013:0745a06_29": "謂苦聖諦有四句。",
    "T26n1542_013:0745a06_30": "或隨尋轉非伺相應，謂隨尋轉身語業心不相應行，及尋相應伺。",
    "T26n1542_013:0745a08_31": "或伺相應非隨尋轉，謂尋及尋不相應伺相應心心所苦諦。",
    "T26n1542_013:0745a09_32": "或隨尋轉亦伺相應，謂尋伺相應心心所苦諦。",
    "T26n1542_013:0745a10_33": "或非隨尋轉非伺相應，謂除隨尋轉身語業心不相應行，諸餘色心不相應行，及尋不相應伺，并無尋無伺心心所苦諦。",
    "T26n1542_013:0745a13_34": "集聖諦亦爾。",
    "T26n1542_013:0745a13_35": "道聖諦有四句。",
    "T26n1542_013:0745a13_36": "或隨尋轉非伺相應，謂隨尋轉身語業心不相應行，及尋相應伺。",
    "T26n1542_013:0745a15_37": "或伺相應非隨尋轉，謂尋及尋不相應伺相應心心所法。",
    "T26n1542_013:0745a16_38": "或隨尋轉亦伺相應，謂尋伺相應心心所法。",
    "T26n1542_013:0745a17_39": "或非隨尋轉非伺相應，謂除隨尋轉身語業心不相應行，諸餘身語業心不相應行，及尋不相應伺，并無尋無伺心心所法。",
    "T26n1542_013:0745a20_40": "幾見非見處等者，一非見非見處，三應分別。",
    "T26n1542_013:0745a21_41": "謂苦聖諦，或見亦見處、或見處非見。",
    "T26n1542_013:0745a22_42": "或見亦見處者，謂眼根五染污見世間正見，餘皆見處非見。",
    "T26n1542_013:0745a23_43": "集聖諦亦爾。",
    "T26n1542_013:0745a23_44": "道聖諦所攝盡無生智所不攝慧是見非見處，餘皆非見非見處。",
    "T26n1542_013:0745a25_45": "幾有身見為因非有身見因等者，二非有身見為因非有身見因，二應分別。",
    "T26n1542_013:0745a27_46": "謂苦聖諦，或有身見為因非有身見因、或有身見為因亦有身見因、或非有身見為因非有身見因。",
    "T26n1542_013:0745a29_47": "有身見為因非有身見因者，謂除過去現在見苦所斷隨眠及彼相應俱有等苦諦，亦除過去現在見集所斷遍行隨眠及彼相應俱有苦諦，亦除未來有身見因相應苦諦，亦除未來有身見及彼相應法生老住無常，諸餘染污苦諦。",
    "T26n1542_013:0745b05_48": "有身見為因亦有身見因者，謂前所除苦諦。",
    "T26n1542_013:0745b06_49": "非有身見為因非有身見因者，謂不染污苦諦。",
    "T26n1542_013:0745b07_50": "集聖諦亦爾。",
    "T26n1542_013:0745b07_51": "幾業非業異熟等者，一非業非業異熟，三應分別。",
    "T26n1542_013:0745b08_52": "謂苦聖諦有四句。",
    "T26n1542_013:0745b09_53": "或業非業異熟，謂身語業及業異熟所不攝思。",
    "T26n1542_013:0745b10_54": "或業異熟非業，謂思所不攝業異熟生苦諦。",
    "T26n1542_013:0745b11_55": "或業亦業異熟，謂業異熟生思。",
    "T26n1542_013:0745b12_56": "或非業非業異熟，謂除業及業異熟生苦諦，諸餘苦諦。",
    "T26n1542_013:0745b13_57": "集聖諦亦爾。",
    "T26n1542_013:0745b13_58": "道聖諦所攝身語業及思是業非業異熟，餘皆非業非業異熟。",
    "T26n1542_013:0745b15_59": "幾業非隨業轉等者，一非業非隨業轉，三應分別。",
    "T26n1542_013:0745b16_60": "謂苦聖諦有四句。",
    "T26n1542_013:0745b16_61": "或業非隨業轉，謂除隨業轉身語業，諸餘身語業及思。",
    "T26n1542_013:0745b17_62": "或隨業轉非業，謂受想識蘊及思所不攝隨業轉行蘊。",
    "T26n1542_013:0745b19_63": "或業亦隨業轉，謂隨業轉身語業。",
    "T26n1542_013:0745b19_64": "或非業非隨業轉，謂除業及隨業轉苦諦諸餘苦諦。",
    "T26n1542_013:0745b21_0": "集聖諦亦爾。",
    "T26n1542_013:0745b21_1": "道聖諦有四句。",
    "T26n1542_013:0745b21_2": "或業非隨業轉，謂思。",
    "T26n1542_013:0745b22_3": "或隨業轉非業，謂受想識蘊及思所不攝隨業轉行蘊。",
    "T26n1542_013:0745b23_4": "或業亦隨業轉，謂身語業。",
    "T26n1542_013:0745b23_5": "或非業非隨業轉，謂除隨業轉心不相應行，諸餘心不相應行。",
    "T26n1542_013:0745b25_6": "幾所造色非有見色等者，一非所造色非有見色，三應分別。",
    "T26n1542_013:0745b26_7": "謂苦聖諦有三句。",
    "T26n1542_013:0745b27_8": "或所造色非有見色，謂八處及二處少分。",
    "T26n1542_013:0745b28_9": "或所造色亦有見色，謂一處。",
    "T26n1542_013:0745b28_10": "或非所造色非有見色，謂一處及二處少分。",
    "T26n1542_013:0745b29_11": "集聖諦亦爾。",
    "T26n1542_013:0745c01_0": "道聖諦所攝身語業是所造色非有見色，餘皆非所造色非有見色。",
    "T26n1542_013:0745c03_0": "此四聖諦，幾所造色非有對色等者，一非所造色非有對色，三應分別。",
    "T26n1542_013:0745c04_1": "謂苦聖諦有四句。",
    "T26n1542_013:0745c05_0": "或所造色非有對色，謂一處少分。",
    "T26n1542_013:0745c05_1": "或有對色非所造色，謂一處少分。",
    "T26n1542_013:0745c06_2": "或所造色亦有對色，謂九處及一處少分。",
    "T26n1542_013:0745c07_3": "或非所造色非有對色，謂一處及一處少分。",
    "T26n1542_013:0745c08_4": "集聖諦亦爾。",
    "T26n1542_013:0745c08_5": "道聖諦所攝身語業是所造色非有對色，餘皆非所造色非有對色。",
    "T26n1542_013:0745c10_6": "幾難見故甚深等者，一切難見故甚深，甚深故難見。",
    "T26n1542_013:0745c11_7": "幾善非善為因等者，一是善非善為因，一是善亦善為因，二應分別。",
    "T26n1542_013:0745c13_0": "謂苦聖諦有三句。",
    "T26n1542_013:0745c13_1": "或善為因非善，謂善異熟生苦諦。",
    "T26n1542_013:0745c14_2": "或是善亦善為因，謂善苦諦。",
    "T26n1542_013:0745c14_3": "或非善非善為因，謂除善異熟生苦諦，諸餘無記及不善苦諦。",
    "T26n1542_013:0745c16_4": "集聖諦亦爾。",
    "T26n1542_013:0745c16_5": "幾不善非不善為因等者，二非不善非不善為因，二應分別。",
    "T26n1542_013:0745c17_6": "謂苦聖諦有三句。",
    "T26n1542_013:0745c18_7": "或不善為因非不善，謂不善異熟生苦諦，及欲界繫有身見邊執見，并彼相應俱有等苦諦。",
    "T26n1542_013:0745c20_8": "或不善亦不善為因，謂不善苦諦。",
    "T26n1542_013:0745c21_9": "或非不善非不善為因，謂除不善異熟生苦諦，及除欲界繫有身見邊執見并彼相應俱有等苦諦，諸餘無記及善苦諦。",
    "T26n1542_013:0745c23_10": "集聖諦亦爾。",
    "T26n1542_013:0745c24_11": "幾無記非無記為因等者，二非無記非無記為因，二應分別。",
    "T26n1542_013:0745c25_12": "謂苦聖諦有三句。",
    "T26n1542_013:0745c25_13": "或無記為因非無記，謂不善苦諦。",
    "T26n1542_013:0745c26_14": "或無記亦無記為因，謂無記苦諦。",
    "T26n1542_013:0745c27_15": "或非無記非無記為因，謂善苦諦。",
    "T26n1542_013:0745c28_16": "集聖諦亦爾。",
    "T26n1542_013:0745c28_17": "幾因緣非有因等者，三是因緣亦有因，一非因緣非有因。",
    "T26n1542_013:0745c29_18": "幾等無間非等無間緣等者，一非等無間非等無間緣，三應分別。",
    "T26n1542_013:0746a02_19": "謂苦聖諦有三句。",
    "T26n1542_013:0746a02_20": "或是等無間非等無間緣，謂未來現前正起心心所苦諦，及過去現在阿羅漢命終時心心所苦諦，并已生正起無想滅定。",
    "T26n1542_013:0746a05_21": "或是等無間亦等無間緣，謂除過去現在阿羅漢命終時心心所苦諦，諸餘過去現在心心所苦諦。",
    "T26n1542_013:0746a07_22": "或非等無間非等無間緣，謂除未來現前正起心心所苦諦諸餘未來心心所苦諦，除等無間心不相應行諸餘心不相應行，及色苦諦。",
    "T26n1542_013:0746a10_23": "集聖諦亦爾。",
    "T26n1542_013:0746a11_0": "道聖諦有三句。",
    "T26n1542_013:0746a11_1": "或是等無間非等無間緣，謂未來現前正起心心所道諦。",
    "T26n1542_013:0746a12_2": "或是等無間亦等無間緣，謂過去現在心心所道諦。",
    "T26n1542_013:0746a13_3": "或非等無間非等無間緣，謂除未來現前正起心心所道諦，諸餘未來心心所道諦，及身語業心不相應行道諦。",
    "T26n1542_013:0746a16_4": "幾所緣緣非有所緣等者，一是所緣緣非有所緣，三應分別。",
    "T26n1542_013:0746a17_5": "謂苦聖諦所攝色心不相應行是所緣緣非有所緣，諸餘苦諦皆是所緣緣亦有所緣。",
    "T26n1542_013:0746a19_6": "集聖諦亦爾。",
    "T26n1542_013:0746a19_7": "道聖諦所攝身語業心不相應行是所緣緣非有所緣，諸餘道諦皆所緣緣亦有所緣。",
    "T26n1542_013:0746a21_8": "幾增上緣非有增上等者，一是增上緣非有增上，三是增上緣亦有增上。",
    "T26n1542_013:0746a23_9": "幾暴流非順暴流等者，一非暴流非順暴流，二應分別。",
    "T26n1542_013:0746a24_10": "謂苦聖諦，或是暴流亦順暴流、或順暴流非暴流。",
    "T26n1542_013:0746a25_11": "是暴流亦順暴流者，謂四暴流。",
    "T26n1542_013:0746a26_12": "諸餘苦諦，是順暴流非暴流。",
    "T26n1542_013:0746a27_13": "集聖諦亦爾。",
    "T26n1542_013:0746a27_14": "四靜慮者，謂初靜慮、第二靜慮、第三靜慮、第四靜慮。",
    "T26n1542_013:0746a28_15": "此四靜慮幾有色等者，一切應分別，謂諸靜慮所攝身語業是有色，餘皆是無色。",
    "T26n1542_013:0746b01_16": "幾有見等者，一切無見。",
    "T26n1542_013:0746b02_17": "幾有對等者，一切無對。",
    "T26n1542_013:0746b02_18": "幾有漏等者，一切應分別，謂諸靜慮，或有漏、或無漏。",
    "T26n1542_013:0746b03_19": "云何有漏？",
    "T26n1542_013:0746b04_20": "謂靜慮所攝有漏五蘊。",
    "T26n1542_013:0746b04_21": "云何無漏？",
    "T26n1542_013:0746b04_22": "謂靜慮所攝無漏五蘊。",
    "T26n1542_013:0746b05_23": "幾有為等者，一切有為。",
    "T26n1542_013:0746b05_24": "幾有異熟等者，一切應分別，謂諸靜慮，若有漏有異熟、若無漏無異熟。",
    "T26n1542_013:0746b07_25": "幾是緣生等者，一切是緣生是因生是世攝。",
    "T26n1542_013:0746b08_26": "幾色攝等者，一切應分別，謂諸靜慮所攝身語業是色攝，餘皆是名攝。",
    "T26n1542_013:0746b10_27": "幾內處攝等者，一切應分別，謂諸靜慮所攝心意識內處攝，餘皆外處攝。",
    "T26n1542_013:0746b11_28": "幾智遍知所遍知等者，一切智遍知所遍知。",
    "T26n1542_013:0746b13_0": "此四靜慮，幾斷遍知所遍知等者，一切應分別，謂諸靜慮，若有漏斷遍知所遍知，若無漏非斷遍知所遍知。",
    "T26n1542_013:0746b15_1": "幾應斷等者，一切應分別，謂諸靜慮若有漏應斷，若無漏不應斷。",
    "T26n1542_013:0746b16_2": "幾應修等者，一切是應修。",
    "T26n1542_013:0746b17_3": "幾染污等者，一切不染污。",
    "T26n1542_013:0746b18_4": "幾果非有果等者，一切是果亦有果。",
    "T26n1542_013:0746b18_5": "幾有執受等者，一切無執受。",
    "T26n1542_013:0746b19_6": "幾大種所造等者，一切應分別，謂諸靜慮所攝身語業是大種所造，餘皆非大種所造。",
    "T26n1542_013:0746b21_7": "幾有上等者，一切是有上。",
    "T26n1542_013:0746b22_8": "幾是有等者，一切應分別，謂諸靜慮，若有漏是有，若無漏非有。",
    "T26n1542_013:0746b23_9": "幾因相應等者，一切應分別，謂諸靜慮所攝身語業、心不相應行因不相應，餘皆因相應。",
    "T26n1542_013:0746b26_0": "此四靜慮，與六善處相攝者，五善處少分攝四靜慮，四靜慮亦攝五善處少分。",
    "T26n1542_013:0746b27_1": "與五不善處相攝者，互不相攝。",
    "T26n1542_013:0746b28_2": "與七無記處相攝者，互不相攝。",
    "T26n1542_013:0746b29_3": "與三漏處相攝者，互不相攝。",
    "T26n1542_013:0746b29_4": "與五有漏處相攝者，應作四句。",
    "T26n1542_013:0746c01_5": "或有漏處非靜慮，謂靜慮所不攝有漏五蘊。",
    "T26n1542_013:0746c02_6": "或靜慮非有漏處，謂無漏四靜慮。",
    "T26n1542_013:0746c03_7": "或有漏處亦靜慮，謂有漏四靜慮。",
    "T26n1542_013:0746c04_8": "或非有漏處非靜慮，謂靜慮所不攝無漏五蘊及無為法。",
    "T26n1542_013:0746c05_9": "與八無漏處相攝者，應作四句。",
    "T26n1542_013:0746c06_10": "或無漏處非靜慮，謂靜慮所不攝無漏五蘊及無為法。",
    "T26n1542_013:0746c07_11": "或靜慮非無漏處，謂有漏四靜慮。",
    "T26n1542_013:0746c08_12": "或無漏處亦靜慮，謂無漏四靜慮。",
    "T26n1542_013:0746c08_13": "或非無漏處非靜慮，謂靜慮所不攝有漏五蘊。",
    "T26n1542_013:0746c09_14": "幾過去等者，一切或過去或未來或現在。",
    "T26n1542_013:0746c10_15": "幾善等者，一切是善。",
    "T26n1542_013:0746c11_16": "幾欲界繫等者，一切應分別，謂諸靜慮，若有漏色界繫，若無漏是不繫。",
    "T26n1542_013:0746c12_17": "幾學等者，一切應分別，謂諸靜慮，或學、或無學、或非學非無學。",
    "T26n1542_013:0746c14_18": "云何學？",
    "T26n1542_013:0746c14_19": "謂靜慮所攝學五蘊。",
    "T26n1542_013:0746c14_20": "云何無學？",
    "T26n1542_013:0746c15_21": "謂靜慮所攝無學五蘊。",
    "T26n1542_013:0746c15_22": "云何非學非無學？",
    "T26n1542_013:0746c16_23": "謂靜慮所攝有漏五蘊。",
    "T26n1542_013:0746c17_0": "此四靜慮，幾見所斷等者，一切應分別，謂諸靜慮，若有漏修所斷，若無漏非所斷。",
    "T26n1542_013:0746c18_1": "幾非心等者，一切應分別，謂靜慮所攝身語業、心不相應行，非心非心所非心相應；受蘊想蘊相應行蘊，是心所與心相應；心意識，唯是心。",
    "T26n1542_013:0746c22_0": "幾隨心轉非受相應等者，一切應分別，謂各有四句。",
    "T26n1542_013:0746c23_1": "或隨心轉非受相應，謂靜慮所攝身語業，及隨心轉心不相應行并受。",
    "T26n1542_013:0746c24_2": "或受相應非隨心轉，謂靜慮所攝心意識。",
    "T26n1542_013:0746c25_3": "或隨心轉亦受相應，謂靜慮所攝想蘊及相應行蘊。",
    "T26n1542_013:0746c26_4": "或非隨心轉非受相應，謂除靜慮所攝隨心轉心不相應行，諸餘靜慮所攝心不相應行。",
    "T26n1542_013:0746c28_5": "幾隨心轉非想行相應等者，除其自性，如受應知。",
    "T26n1542_013:0747a01_0": "幾隨尋轉非伺相應等者，三非隨尋轉非伺相應，一應分別。",
    "T26n1542_013:0747a02_1": "謂初靜慮，應作四句。",
    "T26n1542_013:0747a02_2": "或隨尋轉非伺相應，謂初靜慮所攝身語業，及隨尋轉心不相應行并伺。",
    "T26n1542_013:0747a04_3": "或伺相應非隨尋轉，謂初靜慮所攝尋。",
    "T26n1542_013:0747a05_4": "或隨尋轉亦伺相應，謂初靜慮所攝尋伺相應心心所法。",
    "T26n1542_013:0747a06_5": "或非隨尋轉非伺相應，謂除初靜慮所攝隨尋轉心不相應行，諸餘初靜慮所攝心不相應行。",
    "T26n1542_013:0747a08_6": "幾見非見處等者，一切應分別，謂各有四句。",
    "T26n1542_013:0747a09_7": "或見非見處，謂靜慮所攝盡無生智所不攝無漏慧。",
    "T26n1542_013:0747a10_8": "或見處非見，謂見所不攝有漏四靜慮。",
    "T26n1542_013:0747a11_9": "或見亦見處，謂靜慮所攝有漏慧。",
    "T26n1542_013:0747a12_10": "或非見非見處，謂見所不攝無漏四靜慮。",
    "T26n1542_013:0747a13_11": "幾有身見為因非有身見因等者，一切非有身見為因非有身見因。",
    "T26n1542_013:0747a15_12": "幾業非業異熟等者，一切應分別，謂諸靜慮所攝身語業及思是業非業異熟，餘皆非業非業異熟。",
    "T26n1542_013:0747a17_13": "幾業非隨業轉等者，一切應分別，謂各有四句。",
    "T26n1542_013:0747a18_14": "或業非隨業轉，謂靜慮所攝思。",
    "T26n1542_013:0747a19_15": "或隨業轉非業，謂靜慮所攝受想識蘊，及思所不攝隨業轉行蘊。",
    "T26n1542_013:0747a20_16": "或業亦隨業轉，謂靜慮所攝身語業。",
    "T26n1542_013:0747a21_17": "或非業非隨業轉，謂除靜慮所攝隨業轉心不相應行，諸餘靜慮所攝心不相應行。",
    "T26n1542_013:0747a23_18": "幾所造色非有見色等者，一切應分別，謂諸靜慮所攝身語業是所造色非有見色，餘皆非所造色非有見色。",
    "T26n1542_013:0747a26_0": "此四靜慮，幾所造色非有對色等者，一切應分別，謂諸靜慮所攝身語業是所造色非有對色，餘皆非所造色非有對色。",
    "T26n1542_013:0747a28_1": "幾難見故甚深等者，一切難見故甚深，甚深故難見。",
    "T26n1542_013:0747a29_2": "幾善非善為因等者，一切是善亦善為因。",
    "T26n1542_013:0747b01_3": "幾不善非不善為因等者，一切非不善非不善為因。",
    "T26n1542_013:0747b03_0": "幾無記非無記為因等者，一切非無記非無記為因。",
    "T26n1542_013:0747b04_1": "幾因緣非有因等者，一切是因緣亦有因。",
    "T26n1542_013:0747b05_2": "幾等無間非等無間緣等者，一切應分別，謂初靜慮有三句。",
    "T26n1542_013:0747b06_3": "或是等無間非等無間緣，謂未來現前正起心心所法。",
    "T26n1542_013:0747b07_4": "或是等無間亦等無間緣，謂過去現在心心所法。",
    "T26n1542_013:0747b08_5": "或非等無間非等無間緣，謂除未來現前正起心心所法，諸餘未來心心所法，及身語業心不相應行。",
    "T26n1542_013:0747b11_6": "第二第三靜慮亦爾。",
    "T26n1542_013:0747b11_7": "第四靜慮有三句。",
    "T26n1542_013:0747b12_0": "或是等無間非等無間緣，謂未來現前正起心心所法，及已生正起無想定。",
    "T26n1542_013:0747b13_1": "或是等無間亦等無間緣，謂過去現在心心所法。",
    "T26n1542_013:0747b14_2": "或非等無間非等無間緣，謂除未來現前正起心心所法諸餘未來心心所法，及除等無間心不相應行諸餘心不相應行并身語業。",
    "T26n1542_013:0747b17_3": "幾所緣緣非有所緣等者，一切應分別，謂諸靜慮所攝身語業心不相應行是所緣緣非有所緣，餘皆是所緣緣亦有所緣。",
    "T26n1542_013:0747b20_4": "幾增上緣非有增上等者，一切是增上緣亦有增上。",
    "T26n1542_013:0747b21_5": "幾暴流非順暴流等者，一切應分別，謂諸靜慮，若有漏順暴流非暴流，若無漏非暴流非順暴流。",
    "T26n1542_013:0747b23_6": "四無量者，謂慈無量、悲無量、喜無量、捨無量。",
    "T26n1542_013:0747b25_0": "此四無量幾有色等者，一切應分別，謂諸無量所攝身語業是有色，餘皆無色。",
    "T26n1542_013:0747b26_1": "幾有見等者，一切無見。",
    "T26n1542_013:0747b27_2": "幾有對等者，一切無對。",
    "T26n1542_013:0747b27_3": "幾有漏等者，一切有漏。",
    "T26n1542_013:0747b28_4": "幾有為等者，一切有為。",
    "T26n1542_013:0747b28_5": "幾有異熟等者，一切有異熟。",
    "T26n1542_013:0747b29_6": "幾是緣生等者，一切是緣生是因生是世攝。",
    "T26n1542_013:0747c01_7": "幾色攝等者，一切應分別，謂諸無量所攝身語業是色攝，餘皆是名攝。",
    "T26n1542_013:0747c03_8": "幾內處攝等者，一切應分別，謂諸無量所攝心意識內處攝，餘皆外處攝。",
    "T26n1542_013:0747c04_9": "幾智遍知所遍知等者，一切是智遍知所遍知。",
    "T26n1542_013:0747c06_0": "此四無量幾斷遍知所遍知等者，一切是斷遍知所遍知。",
    "T26n1542_013:0747c07_1": "幾應斷等者，一切是應斷。",
    "T26n1542_013:0747c07_2": "幾應修等者，一切是應修。",
    "T26n1542_013:0747c08_3": "幾染污等者，一切不染污。",
    "T26n1542_013:0747c09_4": "幾果非有果等者，一切是果亦有果。",
    "T26n1542_013:0747c09_5": "幾有執受等者，一切無執受。",
    "T26n1542_013:0747c10_6": "幾大種所造等者，一切應分別，謂諸無量所攝身語業是大種所造，餘皆非大種所造。",
    "T26n1542_013:0747c12_7": "幾有上等者，一切是有上。",
    "T26n1542_013:0747c13_8": "幾是有等者，一切是有。",
    "T26n1542_013:0747c13_9": "幾因相應等者，一切應分別，謂諸無量所攝身語業、心不相應行因不相應，餘皆因相應。",
    "T26n1542_013:0747c16_0": "此四無量，與六善處相攝者，五善處少分攝四無量，四無量亦攝五善處少分。",
    "T26n1542_013:0747c17_1": "與五不善處相攝者，互不相攝。",
    "T26n1542_013:0747c18_2": "與七無記處相攝者，互不相攝。",
    "T26n1542_013:0747c19_3": "與三漏處相攝者，互不相攝。",
    "T26n1542_013:0747c19_4": "與五有漏處相攝者，五有漏處少分攝四無量，四無量亦攝五有漏處少分。",
    "T26n1542_013:0747c21_5": "與八無漏處相攝者，互不相攝。",
    "T26n1542_013:0747c22_6": "幾過去等者，一切或過去或未來或現在。",
    "T26n1542_013:0747c23_7": "幾善等者，一切是善。",
    "T26n1542_013:0747c23_8": "幾欲界繫等者，一切色界繫。",
    "T26n1542_013:0747c24_9": "幾學等者，一切非學非無學。",
    "T26n1542_013:0747c25_0": "此四無量，幾見所斷等者，一切修所斷。",
    "T26n1542_013:0747c25_1": "幾非心等者，一切應分別，謂諸無量所攝身語業、心不相應行，非心非心所非心相應；受蘊想蘊相應行蘊，是心所與心相應；心意識，唯是心。",
    "T26n1542_013:0747c29_2": "幾隨心轉非受相應等者，一切應分別，謂各有四句。",
    "T26n1542_013:0748a01_3": "或隨心轉非受相應，謂無量所攝身語業，及隨心轉心不相應行并受。",
    "T26n1542_013:0748a02_4": "或受相應非隨心轉，謂無量所攝心意識。",
    "T26n1542_013:0748a03_5": "或隨心轉亦受相應，謂無量所攝想蘊，及相應行蘊。",
    "T26n1542_013:0748a05_6": "或非隨心轉非受相應，謂除無量所攝隨心轉心不相應行，諸餘無量所攝心不相應行。",
    "T26n1542_013:0748a07_7": "幾隨心轉非想行相應等者，除其自性，如受應知。",
    "T26n1542_013:0748a08_8": "幾隨尋轉非伺相應等者，一切應分別，謂慈無量有四句。",
    "T26n1542_013:0748a09_9": "或隨尋轉非伺相應，謂慈無量所攝隨尋轉身語業心不相應行，及尋相應伺。",
    "T26n1542_013:0748a11_10": "或伺相應非隨尋轉，謂慈無量所攝尋，及尋不相應伺相應心心所法。",
    "T26n1542_013:0748a12_11": "或隨尋轉亦伺相應，謂慈無量所攝尋伺相應心心所法。",
    "T26n1542_013:0748a14_12": "或非隨尋轉非伺相應，謂除慈無量所攝隨尋轉身語業心不相應行，諸餘慈無量所攝身語業心不相應行，及慈無量所攝尋不相應伺，并慈無量所攝無尋無伺心心所法。",
    "T26n1542_013:0748a18_13": "悲捨無量亦爾。",
    "T26n1542_013:0748a18_14": "喜無量有四句。",
    "T26n1542_013:0748a18_15": "或隨尋轉非伺相應，謂喜無量所攝隨尋轉身語業心不相應行及同。",
    "T26n1542_013:0748a20_16": "或伺相應非隨尋轉，謂喜無量所攝尋。",
    "T26n1542_013:0748a21_17": "或隨尋轉亦伺相應，謂喜無量所攝尋伺相應心心所法。",
    "T26n1542_013:0748a22_18": "或非隨尋轉非伺相應，謂除喜無量所攝隨尋轉身語業心不相應行，諸餘喜無量所攝身語業心不相應行，及喜無量所攝無尋無伺心心所法。",
    "T26n1542_013:0748a25_19": "幾見非見處等者，一切應分別，謂諸無量，或是見亦見處、或是見處非見。",
    "T26n1542_013:0748a27_20": "是見亦見處者，謂無量所攝慧，餘皆是見處非見。",
    "T26n1542_013:0748a28_21": "幾有身見為因非有身見因等者，一切非有身見為因非有身見因。",
    "T26n1542_013:0748b01_22": "幾業非業異熟等者，一切應分別，謂無量所攝身語業及思是業非業異熟，餘皆非業非業異熟。",
    "T26n1542_013:0748b03_23": "幾業非隨業轉等者，一切應分別，謂各有四句。",
    "T26n1542_013:0748b04_24": "或是業非隨業轉，謂無量所攝思。",
    "T26n1542_013:0748b05_25": "或隨業轉非業，謂無量所攝受想識蘊，及思所不攝隨業轉行蘊。",
    "T26n1542_013:0748b06_26": "或業亦隨業轉，謂無量所攝身語業。",
    "T26n1542_013:0748b07_27": "或非業非隨業轉，謂除無量所攝隨業轉心不相應行，諸餘無量所攝心不相應行。",
    "T26n1542_013:0748b09_28": "幾所造色非有見色等者，一切應分別，謂無量所攝身語業是所造色非有見色，餘皆非所造色非有見色。",
    "T26n1542_013:0748b11_29": "◎說一切有部品類足論卷第十三"
}