[
    {
        "source_sentence": "佛說八大靈塔名號經",
        "from": "T32n1685_001:0773a03_0",
        "context_with_next_sentence": true
    },
    {
        "source_sentence": "西天譯經三藏朝散大夫試光祿卿",
        "from": "T32n1685_001:0773a05_0",
        "context_with_next_sentence": true
    },
    {
        "source_sentence": "明教大師臣法賢奉　詔譯",
        "from": "T32n1685_001:0773a06_0",
        "context_with_next_sentence": true
    },
    {
        "source_sentence": "爾時世尊告諸苾芻：",
        "from": "T32n1685_001:0773a07_8",
        "context_with_next_sentence": true
    },
    {
        "source_sentence": "「我今稱揚八大靈塔名號。",
        "from": "T32n1685_001:0773a08_1",
        "context_with_next_sentence": true
    },
    {
        "source_sentence": "汝等諦聽，當為汝說。",
        "from": "T32n1685_001:0773a08_11",
        "context_with_next_sentence": true
    },
    {
        "source_sentence": "何等為八？",
        "from": "T32n1685_001:0773a08_16",
        "context_with_next_sentence": true
    },
    {
        "source_sentence": "所謂第一迦毘羅城龍彌儞園是佛生處，第二摩伽陀國泥連河邊菩提樹下佛證道果處，第三迦尸國波羅柰城轉大法輪處，第四舍衛國祇陀園現大神通處，第五曲女城從忉利天下降處，第六王舍城聲聞分別佛為化度處，第七廣嚴城靈塔思念壽量處，第八拘尸那城娑羅林內大雙樹間入涅槃處。",
        "from": "T32n1685_001:0773a15_12",
        "context_with_next_sentence": true
    },
    {
        "source_sentence": "如是八大靈塔。",
        "from": "T32n1685_001:0773a16_1",
        "context_with_next_sentence": true
    },
    {
        "source_sentence": "」重說頌曰：",
        "from": "T32n1685_001:0773a16_7",
        "context_with_next_sentence": true
    },
    {
        "source_sentence": "「淨飯王都迦毘城，　　龍彌儞園佛生處；",
        "from": "T32n1685_001:0773a17_18",
        "context_with_next_sentence": true
    },
    {
        "source_sentence": "摩伽陀泥連河側，　　菩提樹下成正覺；",
        "from": "T32n1685_001:0773a18_17",
        "context_with_next_sentence": true
    },
    {
        "source_sentence": "迦尸國波羅柰城，　　轉大法輪十二行；",
        "from": "T32n1685_001:0773a19_17",
        "context_with_next_sentence": true
    },
    {
        "source_sentence": "舍衛大城祇園內，　　遍滿三界現神通；",
        "from": "T32n1685_001:0773a20_17",
        "context_with_next_sentence": true
    },
    {
        "source_sentence": "桑迦尸國曲女城，　　忉利天宮而降下；",
        "from": "T32n1685_001:0773a21_17",
        "context_with_next_sentence": true
    },
    {
        "source_sentence": "王舍大城僧分別，　　如來善化行慈悲；",
        "from": "T32n1685_001:0773a22_17",
        "context_with_next_sentence": true
    },
    {
        "source_sentence": "廣嚴大城靈塔中，　　如來思念壽量處；",
        "from": "T32n1685_001:0773a23_17",
        "context_with_next_sentence": true
    },
    {
        "source_sentence": "拘尸那城大力地，　　娑羅雙樹入涅槃。",
        "from": "T32n1685_001:0773a24_17",
        "context_with_next_sentence": true
    },
    {
        "source_sentence": "「如是八大靈塔，若有婆羅門及善男子善女人等，發大信心修建塔廟、承事供養，是人得大利益、獲大果報、具大稱讚，名聞普遍甚深廣大，乃至諸苾芻亦應當學。",
        "from": "T32n1685_001:0773a28_12",
        "context_with_next_sentence": true
    },
    {
        "source_sentence": "「復次諸苾芻，若有淨信善男子善女人，能於此八大靈塔，向此生中至誠供養，是人命終速生天界。",
        "from": "T32n1685_001:0773b02_4",
        "context_with_next_sentence": true
    },
    {
        "source_sentence": "」爾時世尊復告諸苾芻：",
        "from": "T32n1685_001:0773b03_9",
        "context_with_next_sentence": true
    },
    {
        "source_sentence": "「汝等諦聽，我今當說，遊止國城及於住世。",
        "from": "T32n1685_001:0773b04_8",
        "context_with_next_sentence": true
    },
    {
        "source_sentence": "」而說頌曰：",
        "from": "T32n1685_001:0773b04_14",
        "context_with_next_sentence": true
    },
    {
        "source_sentence": "「二十九載處王宮，　　六年雪山修苦行，",
        "from": "T32n1685_001:0773b05_0",
        "context_with_next_sentence": true
    },
    {
        "source_sentence": "五歲王舍城化度，　　四年在於毘沙林，",
        "from": "T32n1685_001:0773b06_0",
        "context_with_next_sentence": true
    },
    {
        "source_sentence": "二年惹里巖安居，　　二十三載止舍衛，",
        "from": "T32n1685_001:0773b07_0",
        "context_with_next_sentence": true
    },
    {
        "source_sentence": "廣嚴城及鹿野苑，　　摩拘梨與忉利天，",
        "from": "T32n1685_001:0773b08_0",
        "context_with_next_sentence": true
    },
    {
        "source_sentence": "尸輸那及憍睒彌，　　寶塔山頂并大野，",
        "from": "T32n1685_001:0773b09_0",
        "context_with_next_sentence": true
    },
    {
        "source_sentence": "尾努聚落吠蘭帝，　　淨飯王都迦毘城，",
        "from": "T32n1685_001:0773b10_0",
        "context_with_next_sentence": true
    },
    {
        "source_sentence": "此等聖境各一年，　　釋迦如來而行住，",
        "from": "T32n1685_001:0773b11_0",
        "context_with_next_sentence": true
    },
    {
        "source_sentence": "如是八十年住也，　　然後牟尼入涅槃。",
        "from": "T32n1685_001:0773b12_17",
        "context_with_next_sentence": true
    },
    {
        "source_sentence": "」佛說八大靈塔名號經",
        "from": "T32n1685_001:0773b13_100",
        "context_with_next_sentence": false
    }
]