{
    "T32n1685_001:0773a03_0": "佛說八大靈塔名號經",
    "T32n1685_001:0773a05_0": "西天譯經三藏朝散大夫試光祿卿",
    "T32n1685_001:0773a06_0": "明教大師臣法賢奉　詔譯",
    "T32n1685_001:0773a07_0": "爾時世尊告諸苾芻。",
    "T32n1685_001:0773a07_1": "我今稱揚八大靈塔名號。",
    "T32n1685_001:0773a08_2": "汝等諦聽。",
    "T32n1685_001:0773a08_3": "當為汝說。",
    "T32n1685_001:0773a08_4": "何等為八。",
    "T32n1685_001:0773a08_5": "所謂第一迦毘羅城龍彌儞園是佛生處。",
    "T32n1685_001:0773a09_6": "第二摩伽陀國泥連河邊菩提樹下佛證道果處。",
    "T32n1685_001:0773a10_7": "第三迦尸國波羅柰城轉大法輪處。",
    "T32n1685_001:0773a11_8": "第四舍衛國祇陀園現大神通處。",
    "T32n1685_001:0773a12_9": "第五曲女城從忉利天下降處。",
    "T32n1685_001:0773a13_10": "第六王舍城聲聞分別佛為化度處。",
    "T32n1685_001:0773a13_11": "第七廣嚴城靈塔思念壽量處。",
    "T32n1685_001:0773a14_12": "第八拘尸那城娑羅林內大雙樹間入涅槃處。",
    "T32n1685_001:0773a15_13": "如是八大靈塔。",
    "T32n1685_001:0773a16_14": "重說頌曰。",
    "T32n1685_001:0773a17_0": "　淨飯王都迦毘城　　龍彌儞園佛生處　摩伽陀泥連河側　　菩提樹下成正覺　迦尸國波羅柰城　　轉大法輪十二行　舍衛大城祇園內　　遍滿三界現神通　桑迦尸國曲女城　　忉利天宮而降下　王舍大城僧分別　　如來善化行慈悲　廣嚴大城靈塔中　　如來思念壽量處　拘尸那城大力地　　娑羅雙樹入涅槃如是八大靈塔。",
    "T32n1685_001:0773a25_1": "若有婆羅門及善男子善女人等。",
    "T32n1685_001:0773a26_2": "發大信心修建塔廟承事供養。",
    "T32n1685_001:0773a26_3": "是人得大利益。",
    "T32n1685_001:0773a27_4": "獲大果報。",
    "T32n1685_001:0773a27_5": "具大稱讚。",
    "T32n1685_001:0773a27_6": "名聞普遍甚深廣大。",
    "T32n1685_001:0773a28_7": "乃至諸苾芻亦應當學。",
    "T32n1685_001:0773a29_0": "復次諸苾芻。",
    "T32n1685_001:0773a29_1": "若有淨信善男子善女人。",
    "T32n1685_001:0773a29_2": "能於此八大靈塔。",
    "T32n1685_001:0773b01_3": "向此生中至誠供養。",
    "T32n1685_001:0773b01_4": "是人命終速生天界。",
    "T32n1685_001:0773b03_0": "爾時世尊復告諸苾芻。",
    "T32n1685_001:0773b03_1": "汝等諦聽我今當說。",
    "T32n1685_001:0773b04_0": "遊止國城及於住世。",
    "T32n1685_001:0773b04_1": "而說頌曰。",
    "T32n1685_001:0773b05_0": "　二十九載處王宮　　六年雪山修苦行　五歲王舍城化度　　四年在於毘沙林　二年惹里巖安居　　二十三載止舍衛　廣嚴城及鹿野苑　　摩拘梨與忉利天　尸輸那及憍睒彌　　寶塔山頂并大野　尾努聚落吠蘭帝　　淨飯王都迦毘城　此等聖境各一年　　釋迦如來而行住　如是八十年住也　　然後牟尼入涅槃佛說八大靈塔名號經"
}