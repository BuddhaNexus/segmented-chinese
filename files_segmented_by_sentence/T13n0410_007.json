[
    {
        "source_sentence": "大方廣十輪經卷第七",
        "from": "T13n0410_007:0711a02_0",
        "context_with_next_sentence": true
    },
    {
        "source_sentence": "失譯人名今附北涼錄",
        "from": "T13n0410_007:0711a04_0",
        "context_with_next_sentence": true
    },
    {
        "source_sentence": "9 遠離譏嫌品遠離譏嫌品第九",
        "from": "T13n0410_007:0711a05_0",
        "context_with_next_sentence": true
    },
    {
        "source_sentence": "爾時，金剛藏菩薩復白佛言：",
        "from": "T13n0410_007:0711a06_12",
        "context_with_next_sentence": true
    },
    {
        "source_sentence": "「世尊！",
        "from": "T13n0410_007:0711a06_16",
        "context_with_next_sentence": true
    },
    {
        "source_sentence": "云何菩薩摩訶薩於聲聞乘、辟支佛乘不生譏嫌？",
        "from": "T13n0410_007:0711a07_17",
        "context_with_next_sentence": true
    },
    {
        "source_sentence": "於諸菩薩亦無譏嫌？",
        "from": "T13n0410_007:0711a08_8",
        "context_with_next_sentence": true
    },
    {
        "source_sentence": "云何於如來聲聞眾中，成器不成器得無譏嫌，於大乘道常善修行？",
        "from": "T13n0410_007:0711a10_2",
        "context_with_next_sentence": true
    },
    {
        "source_sentence": "云何得利智一切三昧諸陀羅尼及諸地忍？",
        "from": "T13n0410_007:0711a11_2",
        "context_with_next_sentence": true
    },
    {
        "source_sentence": "云何得昇進不退轉法？",
        "from": "T13n0410_007:0711a11_12",
        "context_with_next_sentence": true
    },
    {
        "source_sentence": "云何常得善知識？",
        "from": "T13n0410_007:0711a12_2",
        "context_with_next_sentence": true
    },
    {
        "source_sentence": "云何常得不離佛法，供養眾僧及諸菩薩？",
        "from": "T13n0410_007:0711a13_2",
        "context_with_next_sentence": true
    },
    {
        "source_sentence": "云何於善根不生厭足？",
        "from": "T13n0410_007:0711a13_12",
        "context_with_next_sentence": true
    },
    {
        "source_sentence": "云何於菩薩行願得無厭足？",
        "from": "T13n0410_007:0711a14_6",
        "context_with_next_sentence": true
    },
    {
        "source_sentence": "」爾時，世尊告金剛藏菩薩言：",
        "from": "T13n0410_007:0711a15_12",
        "context_with_next_sentence": true
    },
    {
        "source_sentence": "「善男子！",
        "from": "T13n0410_007:0711a15_17",
        "context_with_next_sentence": true
    },
    {
        "source_sentence": "菩薩摩訶薩有十種輪，若有成就如是輪者，則於聲聞、辟支佛乘無所譏嫌，乃至於菩薩乘亦無譏嫌。",
        "from": "T13n0410_007:0711a18_5",
        "context_with_next_sentence": true
    },
    {
        "source_sentence": "若於如來聲聞眾中，成器不成器者悉無譏嫌，常得昇進不退法輪。",
        "from": "T13n0410_007:0711a19_16",
        "context_with_next_sentence": true
    },
    {
        "source_sentence": "而於大乘亦得增長無有闕失，常得禪定諸陀羅尼及諸地忍。",
        "from": "T13n0410_007:0711a21_8",
        "context_with_next_sentence": true
    },
    {
        "source_sentence": "不離佛法，供養眾僧及諸菩薩，求於善根悉無厭足。",
        "from": "T13n0410_007:0711a22_13",
        "context_with_next_sentence": true
    },
    {
        "source_sentence": "得堅固精進，發無量行願。",
        "from": "T13n0410_007:0711a23_7",
        "context_with_next_sentence": true
    },
    {
        "source_sentence": "過去所作一切惡業，皆以賢聖金剛地智，令使永盡悉得究竟。",
        "from": "T13n0410_007:0711a24_15",
        "context_with_next_sentence": true
    },
    {
        "source_sentence": "一切現在所有惡業，皆使無餘更不復作。",
        "from": "T13n0410_007:0711a25_15",
        "context_with_next_sentence": true
    },
    {
        "source_sentence": "能速成就無上法輪，七覺意寶而無厭足，能除一切眾生結使，人所依止。",
        "from": "T13n0410_007:0711a27_11",
        "context_with_next_sentence": true
    },
    {
        "source_sentence": "「善男子！",
        "from": "T13n0410_007:0711a28_4",
        "context_with_next_sentence": true
    },
    {
        "source_sentence": "譬如轉輪聖王，若欲行時，寶輪最在其前，其餘諸寶皆悉隨後，能滅一切諸四天下眾生濁惡，亦令四天下一切人民身意受樂。",
        "from": "T13n0410_007:0711b02_3",
        "context_with_next_sentence": true
    },
    {
        "source_sentence": "菩薩摩訶薩亦復如是，若成就十輪，於聲聞乘無所譏嫌，乃至一切眾生亦依止而存。",
        "from": "T13n0410_007:0711b04_5",
        "context_with_next_sentence": true
    },
    {
        "source_sentence": "善男子！",
        "from": "T13n0410_007:0711b04_9",
        "context_with_next_sentence": true
    },
    {
        "source_sentence": "譬如大車具足四輪，多人依止乘於正路，邊有塊石眾草，乃至根、莖、華、果，為輪所輾皆悉消滅。",
        "from": "T13n0410_007:0711b06_14",
        "context_with_next_sentence": true
    },
    {
        "source_sentence": "如是菩薩摩訶薩為諸眾生，若有障法一切罪業，輾斷消滅令不受報。",
        "from": "T13n0410_007:0711b08_5",
        "context_with_next_sentence": true
    },
    {
        "source_sentence": "善男子！",
        "from": "T13n0410_007:0711b08_9",
        "context_with_next_sentence": true
    },
    {
        "source_sentence": "譬如劍輪悉能斬截怨敵等首，既斷支節、手、足更不任用。",
        "from": "T13n0410_007:0711b09_17",
        "context_with_next_sentence": true
    },
    {
        "source_sentence": "菩薩摩訶薩若能成就如是十輪，一切六趣欲界諸惡，皆悉斷除令盡無餘不復受報。",
        "from": "T13n0410_007:0711b11_15",
        "context_with_next_sentence": true
    },
    {
        "source_sentence": "「善男子！",
        "from": "T13n0410_007:0711b12_4",
        "context_with_next_sentence": true
    },
    {
        "source_sentence": "譬如五日出時，一切四天下大地，所有水處無不乾竭。",
        "from": "T13n0410_007:0711b13_7",
        "context_with_next_sentence": true
    },
    {
        "source_sentence": "如是菩薩成就十輪，能為眾生除諸業障及障法等罪，眾苦根本一切消滅。",
        "from": "T13n0410_007:0711b15_3",
        "context_with_next_sentence": true
    },
    {
        "source_sentence": "「譬如風災起時，四方大風一時俱起，能吹一切大石諸山皆為微塵。",
        "from": "T13n0410_007:0711b17_10",
        "context_with_next_sentence": true
    },
    {
        "source_sentence": "如是菩薩摩訶薩能成就十輪，為諸眾生同共依止，令四倒山結使諸業障法重罪，滅苦根本令得無餘。",
        "from": "T13n0410_007:0711b20_1",
        "context_with_next_sentence": true
    },
    {
        "source_sentence": "善男子！",
        "from": "T13n0410_007:0711b20_5",
        "context_with_next_sentence": true
    },
    {
        "source_sentence": "譬如師子王若欲吼時，一切畜生諸眾生等皆悉怖畏。",
        "from": "T13n0410_007:0711b21_10",
        "context_with_next_sentence": true
    },
    {
        "source_sentence": "如是菩薩摩訶薩亦復如是，乃至外道及諸異學惡知識等，皆令驚畏忘失言辯。",
        "from": "T13n0410_007:0711b23_7",
        "context_with_next_sentence": true
    },
    {
        "source_sentence": "「善男子！",
        "from": "T13n0410_007:0711b24_4",
        "context_with_next_sentence": true
    },
    {
        "source_sentence": "譬如釋提桓因以軍圍繞，手執金剛杵破壞阿修羅。",
        "from": "T13n0410_007:0711b25_7",
        "context_with_next_sentence": true
    },
    {
        "source_sentence": "如是菩薩摩訶薩成就十輪者，一切倒見外道之屬，惡知識等皆悉壞滅。",
        "from": "T13n0410_007:0711b27_2",
        "context_with_next_sentence": true
    },
    {
        "source_sentence": "「善男子！",
        "from": "T13n0410_007:0711b28_4",
        "context_with_next_sentence": true
    },
    {
        "source_sentence": "譬如如意寶珠，著高幢上雨種種寶。",
        "from": "T13n0410_007:0711b29_1",
        "context_with_next_sentence": true
    },
    {
        "source_sentence": "如是菩薩摩訶薩成就十種輪者，能持戒幢雨眾法雨，以施一切無量眾生。",
        "from": "T13n0410_007:0711c01_15",
        "context_with_next_sentence": true
    },
    {
        "source_sentence": "「善男子！",
        "from": "T13n0410_007:0711c02_4",
        "context_with_next_sentence": true
    },
    {
        "source_sentence": "譬如夜闇明月出現滅一切闇，若有一切迷失道者令得正道。",
        "from": "T13n0410_007:0711c03_11",
        "context_with_next_sentence": true
    },
    {
        "source_sentence": "如是菩薩摩訶薩成就十輪者，無明黑闇如是眾生失八正道，亦為眾生說種種法，令其照明盡諸苦際示八正道。",
        "from": "T13n0410_007:0711c06_7",
        "context_with_next_sentence": true
    },
    {
        "source_sentence": "善男子！",
        "from": "T13n0410_007:0711c06_11",
        "context_with_next_sentence": true
    },
    {
        "source_sentence": "譬如日初出時一切穀米皆悉增長，諸華開敷及諸藥穀盡得成熟，雪山消流諸河充溢，以漸次第滿於大海。",
        "from": "T13n0410_007:0711c09_3",
        "context_with_next_sentence": true
    },
    {
        "source_sentence": "「如是菩薩摩訶薩成就十輪者，但調伏戒慈悲炙暖故，為諸眾生說無量法，能生善根種種華果，一切結使業報惡行，及邪見山悉得消滅，乃至究竟證於涅槃，一切妙果無不悉得，信、戒、施、聞慧、無量三昧如是次第，猶如大河以漸滿足，以漸滿故能令眾生入於無畏涅槃之城。",
        "from": "T13n0410_007:0711c16_8",
        "context_with_next_sentence": true
    },
    {
        "source_sentence": "「善男子！",
        "from": "T13n0410_007:0711c17_4",
        "context_with_next_sentence": true
    },
    {
        "source_sentence": "云何名菩薩摩訶薩十種輪者？",
        "from": "T13n0410_007:0711c17_17",
        "context_with_next_sentence": true
    },
    {
        "source_sentence": "所謂十善是也。",
        "from": "T13n0410_007:0711c18_4",
        "context_with_next_sentence": true
    },
    {
        "source_sentence": "菩薩成就此十輪故，乃能成熟一切眾生。",
        "from": "T13n0410_007:0711c19_4",
        "context_with_next_sentence": true
    },
    {
        "source_sentence": "菩薩以離殺生故，能令一切眾生無驚無怖，無有一切憂悲苦惱，善根成熟具足果報。",
        "from": "T13n0410_007:0711c21_4",
        "context_with_next_sentence": true
    },
    {
        "source_sentence": "若於前際流轉六趣沒生死河，以如是等不殺生因緣，先世所作身、口、意等惡業諸罪一切煩惱，能令眾生障於正法，自作教他作乃至見作隨喜。",
        "from": "T13n0410_007:0711c24_10",
        "context_with_next_sentence": true
    },
    {
        "source_sentence": "受持如是不殺輪故，皆悉輾壞一切惡業障礙罪報令無有餘。",
        "from": "T13n0410_007:0711c26_2",
        "context_with_next_sentence": true
    },
    {
        "source_sentence": "亦以不殺因緣，能令一切諸天人等，皆生愛樂無有疑悔壽命得長。",
        "from": "T13n0410_007:0711c27_12",
        "context_with_next_sentence": true
    },
    {
        "source_sentence": "臨欲終時，所愛妻子及諸眷屬，悉皆圍繞身不受苦。",
        "from": "T13n0410_007:0711c29_1",
        "context_with_next_sentence": true
    },
    {
        "source_sentence": "乃至神逝所往之處，終不見閻羅王及諸獄卒。",
        "from": "T13n0410_007:0712a01_4",
        "context_with_next_sentence": true
    },
    {
        "source_sentence": "若臨死時遇善知識，清淨持戒心樂福田。",
        "from": "T13n0410_007:0712a02_3",
        "context_with_next_sentence": true
    },
    {
        "source_sentence": "捨此身已得生人中諸根聰利，復值善知識清淨持戒。",
        "from": "T13n0410_007:0712a03_8",
        "context_with_next_sentence": true
    },
    {
        "source_sentence": "常樂福田斷除諸惡，而求一切大菩薩行，入深智海遂得菩提。",
        "from": "T13n0410_007:0712a04_17",
        "context_with_next_sentence": true
    },
    {
        "source_sentence": "其所生處，常離刀杖諸惡國土，壽命長遠自在淨國離諸驚怖。",
        "from": "T13n0410_007:0712a06_9",
        "context_with_next_sentence": true
    },
    {
        "source_sentence": "如彼佛壽無量無邊，亦復能作如是壽命，為諸眾生說法教化，乃至佛涅槃後令法久住。",
        "from": "T13n0410_007:0712a08_12",
        "context_with_next_sentence": true
    },
    {
        "source_sentence": "善男子！",
        "from": "T13n0410_007:0712a08_16",
        "context_with_next_sentence": true
    },
    {
        "source_sentence": "是名菩薩摩訶薩最初輪也。",
        "from": "T13n0410_007:0712a09_10",
        "context_with_next_sentence": true
    },
    {
        "source_sentence": "「菩薩若成就此輪，於聲聞乘、辟支佛乘無所闕失，於一切如來聲聞弟子亦無闕失。",
        "from": "T13n0410_007:0712a11_17",
        "context_with_next_sentence": true
    },
    {
        "source_sentence": "不退大乘一切三昧諸陀羅尼及諸忍等，到於一切自在之地，常隨善知識佛及菩薩得聞正法，供養眾僧殖諸善根恒無厭足，修諸菩薩一切行願亦無厭足。",
        "from": "T13n0410_007:0712a15_14",
        "context_with_next_sentence": true
    },
    {
        "source_sentence": "何以故？",
        "from": "T13n0410_007:0712a15_18",
        "context_with_next_sentence": true
    },
    {
        "source_sentence": "過去諸佛於此十惡皆悉遠離，於一一惡不善業等亦不讚歎。",
        "from": "T13n0410_007:0712a17_7",
        "context_with_next_sentence": true
    },
    {
        "source_sentence": "以是之故，善男子！",
        "from": "T13n0410_007:0712a17_16",
        "context_with_next_sentence": true
    },
    {
        "source_sentence": "於此十善若能守一善業，以如是相所獲果報亦如前說。",
        "from": "T13n0410_007:0712a19_5",
        "context_with_next_sentence": true
    },
    {
        "source_sentence": "「復次，善男子！",
        "from": "T13n0410_007:0712a20_7",
        "context_with_next_sentence": true
    },
    {
        "source_sentence": "菩薩摩訶薩修行不盜，能施一切眾生無驚、無怖、無畏亦無愁惱。",
        "from": "T13n0410_007:0712a21_15",
        "context_with_next_sentence": true
    },
    {
        "source_sentence": "己所有物，如法飲食資身財業，恒求一切如法利益無非法欲。",
        "from": "T13n0410_007:0712a23_3",
        "context_with_next_sentence": true
    },
    {
        "source_sentence": "以此善根行業果報，假使曾於六趣流轉沒生死河，以不盜力故，身、口、意業所作眾罪能障正法，乃至財業等障，自作、教他、見作隨喜，以不盜輪，皆悉輾除令無有餘，亦令人天一切愛樂而無疑悔，乃至臨命終時，妻子眷屬一切圍繞身不受苦。",
        "from": "T13n0410_007:0712a28_16",
        "context_with_next_sentence": true
    },
    {
        "source_sentence": "若命終後神逝所往，不見閻羅王及諸獄卒，恒遇所愛諸善知識。",
        "from": "T13n0410_007:0712b01_7",
        "context_with_next_sentence": true
    },
    {
        "source_sentence": "持戒清淨心樂福田，乃至能離一切惡法，成就一切無量善法。",
        "from": "T13n0410_007:0712b02_15",
        "context_with_next_sentence": true
    },
    {
        "source_sentence": "隨所生處得大財業，有財業已能離怖畏，而悉不與水、火賊共。",
        "from": "T13n0410_007:0712b04_7",
        "context_with_next_sentence": true
    },
    {
        "source_sentence": "乃至到於菩提，悉得眾寶嚴飾佛國寶樹具足，無我、我所，無取無著，成就一切眾生行業。",
        "from": "T13n0410_007:0712b06_8",
        "context_with_next_sentence": true
    },
    {
        "source_sentence": "無我所、無所受，無壽、無眾生，而悉調伏於彼佛國。",
        "from": "T13n0410_007:0712b07_14",
        "context_with_next_sentence": true
    },
    {
        "source_sentence": "善男子！",
        "from": "T13n0410_007:0712b07_18",
        "context_with_next_sentence": true
    },
    {
        "source_sentence": "是名菩薩摩訶薩第二輪也。",
        "from": "T13n0410_007:0712b08_10",
        "context_with_next_sentence": true
    },
    {
        "source_sentence": "「若菩薩成就此輪，於聲聞、辟支佛乘悉無闕失，乃至如來聲聞弟子亦無譏嫌，而自於彼摩訶衍乘無有厭足，悉得一切諸三昧門及陀羅尼忍地，亦不捨於一切誓願。",
        "from": "T13n0410_007:0712b12_16",
        "context_with_next_sentence": true
    },
    {
        "source_sentence": "「復次，善男子！",
        "from": "T13n0410_007:0712b13_7",
        "context_with_next_sentence": true
    },
    {
        "source_sentence": "菩薩摩訶薩終身遠離邪婬，一切眾生皆為欲流之所沈沒，而能施於無畏、無嫉、無熱惱害，於己妻色恒生知足無非法欲。",
        "from": "T13n0410_007:0712b16_2",
        "context_with_next_sentence": true
    },
    {
        "source_sentence": "以是善根果報力故，若有宿世邪婬果報，六趣生死流轉諸有，自作、教他、見作隨喜，而令悉離諸邪婬輪，輾斷惡業令無有餘。",
        "from": "T13n0410_007:0712b19_2",
        "context_with_next_sentence": true
    },
    {
        "source_sentence": "乃至成菩提道生於淨國，無女人處第一清淨，彼諸眾生皆悉化生，不從父母和合受身。",
        "from": "T13n0410_007:0712b21_3",
        "context_with_next_sentence": true
    },
    {
        "source_sentence": "善男子！",
        "from": "T13n0410_007:0712b21_7",
        "context_with_next_sentence": true
    },
    {
        "source_sentence": "是名菩薩摩訶薩第三輪也。",
        "from": "T13n0410_007:0712b22_1",
        "context_with_next_sentence": true
    },
    {
        "source_sentence": "「菩薩摩訶薩成就此輪，乃至不捨一切願行。",
        "from": "T13n0410_007:0712b24_1",
        "context_with_next_sentence": true
    },
    {
        "source_sentence": "「復次，善男子！",
        "from": "T13n0410_007:0712b25_7",
        "context_with_next_sentence": true
    },
    {
        "source_sentence": "菩薩摩訶薩盡其形壽，離諸妄語常隨順語。",
        "from": "T13n0410_007:0712b26_5",
        "context_with_next_sentence": true
    },
    {
        "source_sentence": "以是因緣人天歡喜，乃至逮得菩提，不諂眾生而生其國。",
        "from": "T13n0410_007:0712b27_12",
        "context_with_next_sentence": true
    },
    {
        "source_sentence": "所言真實無有虛偽，是名菩薩摩訶薩第四輪也。",
        "from": "T13n0410_007:0712b28_15",
        "context_with_next_sentence": true
    },
    {
        "source_sentence": "「若菩薩成就此輪，乃至常求一切菩薩願行，而無厭足終不暫捨。",
        "from": "T13n0410_007:0712c01_8",
        "context_with_next_sentence": true
    },
    {
        "source_sentence": "「復次，善男子！",
        "from": "T13n0410_007:0712c02_7",
        "context_with_next_sentence": true
    },
    {
        "source_sentence": "菩薩摩訶薩於終身中常離兩舌，乃至以此善根至成菩提，調伏眾生修六和敬來生其國，皆共一心互相恭敬，而無違失修質直法。",
        "from": "T13n0410_007:0712c05_8",
        "context_with_next_sentence": true
    },
    {
        "source_sentence": "善男子！",
        "from": "T13n0410_007:0712c05_12",
        "context_with_next_sentence": true
    },
    {
        "source_sentence": "是名菩薩摩訶薩第五輪也。",
        "from": "T13n0410_007:0712c06_6",
        "context_with_next_sentence": true
    },
    {
        "source_sentence": "「菩薩摩訶薩成就此輪，乃至常求菩薩行願，無有厭足終不暫捨。",
        "from": "T13n0410_007:0712c08_8",
        "context_with_next_sentence": true
    },
    {
        "source_sentence": "「復次，善男子！",
        "from": "T13n0410_007:0712c09_7",
        "context_with_next_sentence": true
    },
    {
        "source_sentence": "菩薩摩訶薩遠離惡口乃至成就菩提，耳終不聞不適意事，常生佛國恒聞種種柔軟人聲及音樂聲，聞諸法聲周遍佛國。",
        "from": "T13n0410_007:0712c12_3",
        "context_with_next_sentence": true
    },
    {
        "source_sentence": "志念成就梵音清徹，如是眾生來生其國。",
        "from": "T13n0410_007:0712c13_3",
        "context_with_next_sentence": true
    },
    {
        "source_sentence": "善男子！",
        "from": "T13n0410_007:0712c13_7",
        "context_with_next_sentence": true
    },
    {
        "source_sentence": "是名菩薩摩訶薩第六輪也。",
        "from": "T13n0410_007:0712c14_1",
        "context_with_next_sentence": true
    },
    {
        "source_sentence": "「若有菩薩成就此輪，從初發心乃至成佛，恒求菩薩一切行願，而無厭足終不捨離。",
        "from": "T13n0410_007:0712c16_17",
        "context_with_next_sentence": true
    },
    {
        "source_sentence": "「復次，善男子！",
        "from": "T13n0410_007:0712c17_7",
        "context_with_next_sentence": true
    },
    {
        "source_sentence": "菩薩摩訶薩於其終身遠離綺語，乃至菩提。",
        "from": "T13n0410_007:0712c18_6",
        "context_with_next_sentence": true
    },
    {
        "source_sentence": "常於佛國聞諸菩薩摩訶薩百千法音周遍佛國，而恒遠離一切綺語。",
        "from": "T13n0410_007:0712c19_17",
        "context_with_next_sentence": true
    },
    {
        "source_sentence": "成就善語、法語，如是眾生來生其國。",
        "from": "T13n0410_007:0712c20_16",
        "context_with_next_sentence": true
    },
    {
        "source_sentence": "善男子！",
        "from": "T13n0410_007:0712c21_2",
        "context_with_next_sentence": true
    },
    {
        "source_sentence": "是名菩薩摩訶薩第七輪也。",
        "from": "T13n0410_007:0712c21_14",
        "context_with_next_sentence": true
    },
    {
        "source_sentence": "「若菩薩成就此輪，乃至菩提，常求菩薩一切行願，而無厭足終不暫捨。",
        "from": "T13n0410_007:0712c23_11",
        "context_with_next_sentence": true
    },
    {
        "source_sentence": "「復次，善男子！",
        "from": "T13n0410_007:0712c24_7",
        "context_with_next_sentence": true
    },
    {
        "source_sentence": "菩薩摩訶薩於其終身遠離貪欲，乃至菩提，常生淨國地平如掌眾寶充滿，亦以寶樹而嚴飾之。",
        "from": "T13n0410_007:0712c26_10",
        "context_with_next_sentence": true
    },
    {
        "source_sentence": "復有若干種無價寶衣，瓔珞、幢幡、金繩、珠瓔，而彼世界種種莊嚴羅網寶樹。",
        "from": "T13n0410_007:0712c28_6",
        "context_with_next_sentence": true
    },
    {
        "source_sentence": "彼中眾生遠離憍慢我心貢高，顏貌端嚴諸根具足其心平等，如是眾生來生其國。",
        "from": "T13n0410_007:0713a01_5",
        "context_with_next_sentence": true
    },
    {
        "source_sentence": "善男子！",
        "from": "T13n0410_007:0713a01_9",
        "context_with_next_sentence": true
    },
    {
        "source_sentence": "是名菩薩摩訶薩第八輪也。",
        "from": "T13n0410_007:0713a02_2",
        "context_with_next_sentence": true
    },
    {
        "source_sentence": "「若菩薩能成就此輪，乃至菩提，恒求菩薩一切行願，而無厭足終不暫捨。",
        "from": "T13n0410_007:0713a04_12",
        "context_with_next_sentence": true
    },
    {
        "source_sentence": "「復次，善男子！",
        "from": "T13n0410_007:0713a04_20",
        "context_with_next_sentence": true
    },
    {
        "source_sentence": "菩薩摩訶薩於其終身遠離瞋恚，乃至菩提，悉除一切垢惱穢濁塵雲暴風。",
        "from": "T13n0410_007:0713a06_14",
        "context_with_next_sentence": true
    },
    {
        "source_sentence": "於彼淨國無諸濁惡斷除憍慢，生彼國已形色端正，相好第一諸根不缺，禪定慈悲以自嚴飾，如是眾生來生其國。",
        "from": "T13n0410_007:0713a09_7",
        "context_with_next_sentence": true
    },
    {
        "source_sentence": "善男子！",
        "from": "T13n0410_007:0713a09_11",
        "context_with_next_sentence": true
    },
    {
        "source_sentence": "是名菩薩摩訶薩第九輪也。",
        "from": "T13n0410_007:0713a10_5",
        "context_with_next_sentence": true
    },
    {
        "source_sentence": "「若菩薩成就是輪，乃至菩提，恒求菩薩所作願行，而無厭足終不暫捨。",
        "from": "T13n0410_007:0713a12_11",
        "context_with_next_sentence": true
    },
    {
        "source_sentence": "「復次，善男子！",
        "from": "T13n0410_007:0713a13_7",
        "context_with_next_sentence": true
    },
    {
        "source_sentence": "菩薩摩訶薩於其終身遠離邪見，復能以此離邪見輪，令諸人天一切愛樂。",
        "from": "T13n0410_007:0713a15_1",
        "context_with_next_sentence": true
    },
    {
        "source_sentence": "若有眾生流轉六趣沒生死河，如是人等起身、口、意，一切業障及煩惱障而障正法，自作、教他、見作隨喜，以此離邪見輪，碾斷業結令滅無餘。",
        "from": "T13n0410_007:0713a18_8",
        "context_with_next_sentence": true
    },
    {
        "source_sentence": "妻子眷屬圍繞左右，臨命終時身不受苦，神逝所往亦終不見閻羅王等及諸獄卒，隨善知識持戒清淨，心樂福田恒生正信。",
        "from": "T13n0410_007:0713a21_10",
        "context_with_next_sentence": true
    },
    {
        "source_sentence": "命終之後得生人中，亦與善知識及諸持戒福田之人，而相遭遇，還相依止令得正見。",
        "from": "T13n0410_007:0713a23_10",
        "context_with_next_sentence": true
    },
    {
        "source_sentence": "為善知識之所教授，修習善法，恒離一切不善等惡，於諸善根皆悉成就，一切菩薩所行之道無不修習。",
        "from": "T13n0410_007:0713a26_1",
        "context_with_next_sentence": true
    },
    {
        "source_sentence": "以是因緣，能度一切眾生入摩訶衍正法大海，乃至得菩提道。",
        "from": "T13n0410_007:0713a27_10",
        "context_with_next_sentence": true
    },
    {
        "source_sentence": "一切疑網及諸吉相、常見斷見，離我我所見，如此眾生來生其國壽命無量，悉同法味皆是大乘，棄捨聲聞、辟支佛，及諸天魔一切外道并魔眷屬，皆悉已離如是等惡，來生其國。",
        "from": "T13n0410_007:0713b02_13",
        "context_with_next_sentence": true
    },
    {
        "source_sentence": "彼佛壽命無量無邊，恒於其中而作佛事。",
        "from": "T13n0410_007:0713b03_13",
        "context_with_next_sentence": true
    },
    {
        "source_sentence": "般涅槃後令法久住，無所損減而更熾然皆悉一味。",
        "from": "T13n0410_007:0713b04_17",
        "context_with_next_sentence": true
    },
    {
        "source_sentence": "善男子！",
        "from": "T13n0410_007:0713b05_3",
        "context_with_next_sentence": true
    },
    {
        "source_sentence": "是名菩薩第十輪也。",
        "from": "T13n0410_007:0713b05_12",
        "context_with_next_sentence": true
    },
    {
        "source_sentence": "「若菩薩摩訶薩成就此輪，於聲聞乘、辟支佛乘不生譏嫌，及二乘人亦無譏嫌，乃至大乘亦復如是。",
        "from": "T13n0410_007:0713b08_5",
        "context_with_next_sentence": true
    },
    {
        "source_sentence": "於大乘人能令增廣熾然三寶，於諸如來聲聞弟子，成器及不成器者，亦無譏嫌，而能莊嚴摩訶衍道。",
        "from": "T13n0410_007:0713b10_12",
        "context_with_next_sentence": true
    },
    {
        "source_sentence": "一切三昧諸陀羅尼乃至忍地，恒善修學，證勝進法，不離諸佛及大菩薩善知識等，聽法信受。",
        "from": "T13n0410_007:0713b12_16",
        "context_with_next_sentence": true
    },
    {
        "source_sentence": "樂供養眾心無厭足，求諸善根終不暫捨，菩薩所行六波羅蜜亦無厭足。",
        "from": "T13n0410_007:0713b14_11",
        "context_with_next_sentence": true
    },
    {
        "source_sentence": "「善男子！",
        "from": "T13n0410_007:0713b14_16",
        "context_with_next_sentence": true
    },
    {
        "source_sentence": "若能成就如是十輪者，菩薩摩訶薩疾成無上正真道覺。",
        "from": "T13n0410_007:0713b16_3",
        "context_with_next_sentence": true
    },
    {
        "source_sentence": "何以故？",
        "from": "T13n0410_007:0713b16_7",
        "context_with_next_sentence": true
    },
    {
        "source_sentence": "過去諸佛修行十善離一切惡，能現如是種種果報因緣無量相貌，具菩提道，悉斷一切煩惱結使，盡竭三惡皆使無餘。",
        "from": "T13n0410_007:0713b19_4",
        "context_with_next_sentence": true
    },
    {
        "source_sentence": "是故能令紹三寶種，久住於世常得熾然，使不復受三有之身，向於涅槃，為斷陰、入、界等入無畏城。",
        "from": "T13n0410_007:0713b21_12",
        "context_with_next_sentence": true
    },
    {
        "source_sentence": "以此遠離十惡因緣，具足果報如上所說，以是義故，善男子！",
        "from": "T13n0410_007:0713b23_1",
        "context_with_next_sentence": true
    },
    {
        "source_sentence": "若於此十善不修一者，求於佛道而復自言：",
        "from": "T13n0410_007:0713b24_3",
        "context_with_next_sentence": true
    },
    {
        "source_sentence": "『我是大乘，皆應當得無上菩提。",
        "from": "T13n0410_007:0713b24_18",
        "context_with_next_sentence": true
    },
    {
        "source_sentence": "』如此之人是大妄語，多行諂曲種種欺誑，於諸佛所能斷一切眾生善根，趣向三惡。",
        "from": "T13n0410_007:0713b26_15",
        "context_with_next_sentence": true
    },
    {
        "source_sentence": "是故，善男子！",
        "from": "T13n0410_007:0713b27_3",
        "context_with_next_sentence": true
    },
    {
        "source_sentence": "具足十善剎利大姓，婆羅門大家，四天王天，乃至非想非非想天，聲聞、乘辟支佛乘，修行如是十善功德，悉能具足阿耨多羅三藐三菩提故。",
        "from": "T13n0410_007:0713c01_8",
        "context_with_next_sentence": true
    },
    {
        "source_sentence": "善男子！",
        "from": "T13n0410_007:0713c01_12",
        "context_with_next_sentence": true
    },
    {
        "source_sentence": "以此十善而自莊嚴，求無上果修學大乘疾成佛道者，此則安立一切功德善根處所。",
        "from": "T13n0410_007:0713c03_12",
        "context_with_next_sentence": true
    },
    {
        "source_sentence": "若能守護十善，便於善根誓願滿足成無上道。",
        "from": "T13n0410_007:0713c04_14",
        "context_with_next_sentence": true
    },
    {
        "source_sentence": "」爾時，世尊欲重宣此義而說偈言：",
        "from": "T13n0410_007:0713c05_10",
        "context_with_next_sentence": true
    },
    {
        "source_sentence": "「以十輪覺悟，　　欲離一切苦；",
        "from": "T13n0410_007:0713c06_14",
        "context_with_next_sentence": true
    },
    {
        "source_sentence": "不應譏聲聞，　　惱著袈裟者。",
        "from": "T13n0410_007:0713c07_13",
        "context_with_next_sentence": true
    },
    {
        "source_sentence": "隨順緣覺乘，　　信心勤精進；",
        "from": "T13n0410_007:0713c08_13",
        "context_with_next_sentence": true
    },
    {
        "source_sentence": "安樂諸眾生，　　而受行大乘。",
        "from": "T13n0410_007:0713c09_13",
        "context_with_next_sentence": true
    },
    {
        "source_sentence": "一切諸緣覺，　　覺了最勝法；",
        "from": "T13n0410_007:0713c10_13",
        "context_with_next_sentence": true
    },
    {
        "source_sentence": "淨修於佛道，　　速證得菩提。",
        "from": "T13n0410_007:0713c11_13",
        "context_with_next_sentence": true
    },
    {
        "source_sentence": "遠離於殺生，　　人天皆愛念；",
        "from": "T13n0410_007:0713c12_13",
        "context_with_next_sentence": true
    },
    {
        "source_sentence": "生生得長壽，　　善修無害業。",
        "from": "T13n0410_007:0713c13_13",
        "context_with_next_sentence": true
    },
    {
        "source_sentence": "一切所生處，　　常樂於佛法；",
        "from": "T13n0410_007:0713c14_13",
        "context_with_next_sentence": true
    },
    {
        "source_sentence": "親近世尊者，　　速證得菩提。",
        "from": "T13n0410_007:0713c15_13",
        "context_with_next_sentence": true
    },
    {
        "source_sentence": "若離於偷盜，　　一切智所敬；",
        "from": "T13n0410_007:0713c16_13",
        "context_with_next_sentence": true
    },
    {
        "source_sentence": "悉滅諸慳貪，　　守護不盜戒。",
        "from": "T13n0410_007:0713c17_13",
        "context_with_next_sentence": true
    },
    {
        "source_sentence": "生處常大富，　　為他作施主；",
        "from": "T13n0410_007:0713c18_13",
        "context_with_next_sentence": true
    },
    {
        "source_sentence": "而得嚴淨國，　　以眾寶莊飾。",
        "from": "T13n0410_007:0713c19_13",
        "context_with_next_sentence": true
    },
    {
        "source_sentence": "滅除煩惱穢，　　乾竭於愛欲；",
        "from": "T13n0410_007:0713c20_13",
        "context_with_next_sentence": true
    },
    {
        "source_sentence": "能遠離邪婬，　　速得清淨國。",
        "from": "T13n0410_007:0713c21_13",
        "context_with_next_sentence": true
    },
    {
        "source_sentence": "永離欲淤泥，　　解脫淨眾生；",
        "from": "T13n0410_007:0713c22_13",
        "context_with_next_sentence": true
    },
    {
        "source_sentence": "令入於大乘，　　由離邪婬故。",
        "from": "T13n0410_007:0713c23_13",
        "context_with_next_sentence": true
    },
    {
        "source_sentence": "欲得聖智者，　　讚歎於實語；",
        "from": "T13n0410_007:0713c24_13",
        "context_with_next_sentence": true
    },
    {
        "source_sentence": "棄捨諸妄語，　　悉滅於苦惱。",
        "from": "T13n0410_007:0713c25_13",
        "context_with_next_sentence": true
    },
    {
        "source_sentence": "究竟得實語，　　常值於諸佛；",
        "from": "T13n0410_007:0713c26_13",
        "context_with_next_sentence": true
    },
    {
        "source_sentence": "速疾成菩提。",
        "from": "T13n0410_007:0713c27_5",
        "context_with_next_sentence": true
    },
    {
        "source_sentence": "　　遠離妄語故，堪任為善器。",
        "from": "T13n0410_007:0713c28_5",
        "context_with_next_sentence": true
    },
    {
        "source_sentence": "常與諸佛會，　　永捨於斷見，",
        "from": "T13n0410_007:0713c29_0",
        "context_with_next_sentence": true
    },
    {
        "source_sentence": "得聖無染著，　　逮總持辯才，",
        "from": "T13n0410_007:0714a01_0",
        "context_with_next_sentence": true
    },
    {
        "source_sentence": "能知深法海，　　不久得菩提。",
        "from": "T13n0410_007:0714a02_13",
        "context_with_next_sentence": true
    },
    {
        "source_sentence": "常說柔軟語，　　遠離於惡口；",
        "from": "T13n0410_007:0714a03_13",
        "context_with_next_sentence": true
    },
    {
        "source_sentence": "眾生所愛樂，　　能滅先世業。",
        "from": "T13n0410_007:0714a04_13",
        "context_with_next_sentence": true
    },
    {
        "source_sentence": "令眾得歡悅，　　菩薩之法將；",
        "from": "T13n0410_007:0714a05_13",
        "context_with_next_sentence": true
    },
    {
        "source_sentence": "悉知諸佛行，　　得入第十地。",
        "from": "T13n0410_007:0714a06_13",
        "context_with_next_sentence": true
    },
    {
        "source_sentence": "智者所愛敬，　　遠離於綺語；",
        "from": "T13n0410_007:0714a07_13",
        "context_with_next_sentence": true
    },
    {
        "source_sentence": "具足五功德，　　所說皆覺了。",
        "from": "T13n0410_007:0714a08_13",
        "context_with_next_sentence": true
    },
    {
        "source_sentence": "欲聞尊賢教，　　及與求聖道；",
        "from": "T13n0410_007:0714a09_13",
        "context_with_next_sentence": true
    },
    {
        "source_sentence": "供養諸佛海，　　速得一切智。",
        "from": "T13n0410_007:0714a10_13",
        "context_with_next_sentence": true
    },
    {
        "source_sentence": "一心除貪婬，　　不壞於正法；",
        "from": "T13n0410_007:0714a11_13",
        "context_with_next_sentence": true
    },
    {
        "source_sentence": "供養染衣者，　　熾然三乘道。",
        "from": "T13n0410_007:0714a12_13",
        "context_with_next_sentence": true
    },
    {
        "source_sentence": "常生清淨國，　　法將之住處；",
        "from": "T13n0410_007:0714a13_13",
        "context_with_next_sentence": true
    },
    {
        "source_sentence": "於彼獲妙智，　　第一無上乘。",
        "from": "T13n0410_007:0714a14_13",
        "context_with_next_sentence": true
    },
    {
        "source_sentence": "常行於慈心，　　遠離諸瞋恚；",
        "from": "T13n0410_007:0714a15_13",
        "context_with_next_sentence": true
    },
    {
        "source_sentence": "速疾得禪定，　　志樂賢聖行。",
        "from": "T13n0410_007:0714a16_13",
        "context_with_next_sentence": true
    },
    {
        "source_sentence": "生於清淨國，　　遠離一切過；",
        "from": "T13n0410_007:0714a17_13",
        "context_with_next_sentence": true
    },
    {
        "source_sentence": "隨佛所住處，　　永離一切瞋。",
        "from": "T13n0410_007:0714a18_13",
        "context_with_next_sentence": true
    },
    {
        "source_sentence": "專一修純信，　　遠離諸邪見；",
        "from": "T13n0410_007:0714a19_13",
        "context_with_next_sentence": true
    },
    {
        "source_sentence": "顯示三乘道，　　是名法供養。",
        "from": "T13n0410_007:0714a20_13",
        "context_with_next_sentence": true
    },
    {
        "source_sentence": "免離於惡趣，　　解脫值賢聖；",
        "from": "T13n0410_007:0714a21_13",
        "context_with_next_sentence": true
    },
    {
        "source_sentence": "具足菩薩行，　　逮得最上智。",
        "from": "T13n0410_007:0714a22_13",
        "context_with_next_sentence": true
    },
    {
        "source_sentence": "安住而說法，　　能成於菩提；",
        "from": "T13n0410_007:0714a23_13",
        "context_with_next_sentence": true
    },
    {
        "source_sentence": "三昧總持忍，　　皆由十善故。",
        "from": "T13n0410_007:0714a24_13",
        "context_with_next_sentence": true
    },
    {
        "source_sentence": "具足輪威德，　　悉碾除惡趣；",
        "from": "T13n0410_007:0714a25_13",
        "context_with_next_sentence": true
    },
    {
        "source_sentence": "盡滅業結障，　　疾成正法將。",
        "from": "T13n0410_007:0714a26_13",
        "context_with_next_sentence": true
    },
    {
        "source_sentence": "10 布施品大方廣十輪經布施品第十「復次，善男子！",
        "from": "T13n0410_007:0714a28_7",
        "context_with_next_sentence": true
    },
    {
        "source_sentence": "若成就十輪菩薩摩訶薩，從初發心一切五欲皆悉捨離，勝於一切聲聞、辟支佛人，亦能為彼二乘而作福田。",
        "from": "T13n0410_007:0714b01_15",
        "context_with_next_sentence": true
    },
    {
        "source_sentence": "何等為十？",
        "from": "T13n0410_007:0714b02_2",
        "context_with_next_sentence": true
    },
    {
        "source_sentence": "常行布施，所謂飲食、衣服、象、馬、輦輿，乃至己身手足、頭目、髓腦、耳鼻、皮骨、血肉一一皆捨。",
        "from": "T13n0410_007:0714b04_2",
        "context_with_next_sentence": true
    },
    {
        "source_sentence": "若行施時不著軀命，亦不為己求世間法、出世間樂，恒念度脫一切眾生，修大慈悲巧方便智。",
        "from": "T13n0410_007:0714b06_6",
        "context_with_next_sentence": true
    },
    {
        "source_sentence": "如是心施於諸眾生，為令一切皆得安樂故施，為滅一切眾生結使故施，不受後有故施，不麁心故施，無嫉妬故施，乃至最下乞人亦如是施，不為受報故施，不求聲聞、辟支佛故施，求一切種智故施，乃至一人亦常如是修行於施；",
        "from": "T13n0410_007:0714b11_16",
        "context_with_next_sentence": true
    },
    {
        "source_sentence": "是名菩薩摩訶薩心施，成就初輪莊嚴法施。",
        "from": "T13n0410_007:0714b12_17",
        "context_with_next_sentence": true
    },
    {
        "source_sentence": "「如是菩薩從初發心，能為一切聲聞、辟支佛作大福田，應當守護恭敬供養。",
        "from": "T13n0410_007:0714b14_13",
        "context_with_next_sentence": true
    },
    {
        "source_sentence": "何以故？",
        "from": "T13n0410_007:0714b14_17",
        "context_with_next_sentence": true
    },
    {
        "source_sentence": "一切聲聞、辟支佛，為斷己身三惡趣貧，但自饒益而不為他修行布施。",
        "from": "T13n0410_007:0714b16_9",
        "context_with_next_sentence": true
    },
    {
        "source_sentence": "菩薩摩訶薩為斷一切眾生苦惱，以大慈悲哀愍心施，是故能為聲聞、辟支佛而作福田。",
        "from": "T13n0410_007:0714b18_11",
        "context_with_next_sentence": true
    },
    {
        "source_sentence": "不為於己而求果報，唯為最上第一樂故常行於施，終不染著人、天生死五欲樂故修行於施，而為利益一切眾生不念自身所受善、惡修行於施，為斷一切眾生苦報修行於施。",
        "from": "T13n0410_007:0714b22_15",
        "context_with_next_sentence": true
    },
    {
        "source_sentence": "菩薩能如是行檀波羅蜜故，堪任為聲聞、辟支佛福田。",
        "from": "T13n0410_007:0714b24_3",
        "context_with_next_sentence": true
    },
    {
        "source_sentence": "若不染著世間五欲，而為具足大慈大悲能如是施，名為菩薩摩訶薩，亦名聲聞、辟支佛福田。",
        "from": "T13n0410_007:0714b26_9",
        "context_with_next_sentence": true
    },
    {
        "source_sentence": "假設修行無量布施，若不斷於世間五欲不名為施，亦不名菩薩，不能與聲聞、辟支佛作大福田，不為賢聖所印，是故應斷五欲無染著施。",
        "from": "T13n0410_007:0714b29_15",
        "context_with_next_sentence": true
    },
    {
        "source_sentence": "若染五欲則不名菩薩，亦非福田。",
        "from": "T13n0410_007:0714c01_12",
        "context_with_next_sentence": true
    },
    {
        "source_sentence": "如斯施者，不能滅於煩惱少分，何況能除一切結習。",
        "from": "T13n0410_007:0714c03_1",
        "context_with_next_sentence": true
    },
    {
        "source_sentence": "」爾時，世尊欲重宣此義而說偈曰：",
        "from": "T13n0410_007:0714c04_14",
        "context_with_next_sentence": true
    },
    {
        "source_sentence": "「成就於施輪，　　智者清淨心，",
        "from": "T13n0410_007:0714c05_0",
        "context_with_next_sentence": true
    },
    {
        "source_sentence": "盡離於五欲，　　令眾得妙樂。",
        "from": "T13n0410_007:0714c06_13",
        "context_with_next_sentence": true
    },
    {
        "source_sentence": "乃至施少分，　　皆為除眾苦，",
        "from": "T13n0410_007:0714c07_0",
        "context_with_next_sentence": true
    },
    {
        "source_sentence": "不令受少果，　　應獲上福田。",
        "from": "T13n0410_007:0714c08_13",
        "context_with_next_sentence": true
    },
    {
        "source_sentence": "雖復種種施，　　而不離五欲，",
        "from": "T13n0410_007:0714c09_0",
        "context_with_next_sentence": true
    },
    {
        "source_sentence": "此施非聖印，　　不墮決定聚。",
        "from": "T13n0410_007:0714c10_13",
        "context_with_next_sentence": true
    },
    {
        "source_sentence": "捨欲而行施，　　施微而報重，",
        "from": "T13n0410_007:0714c11_0",
        "context_with_next_sentence": true
    },
    {
        "source_sentence": "聲聞、辟支佛，　　俱以為福田。",
        "from": "T13n0410_007:0714c12_14",
        "context_with_next_sentence": true
    },
    {
        "source_sentence": "是故應離欲，　　常為清淨施，",
        "from": "T13n0410_007:0714c13_0",
        "context_with_next_sentence": true
    },
    {
        "source_sentence": "安樂諸眾生，　　是名真福田。",
        "from": "T13n0410_007:0714c14_13",
        "context_with_next_sentence": true
    },
    {
        "source_sentence": "「復次，善男子！",
        "from": "T13n0410_007:0714c15_7",
        "context_with_next_sentence": true
    },
    {
        "source_sentence": "菩薩摩訶薩有十種法施輪，若能成就十種法施輪者，速疾得日光三昧，能為一切聲聞、辟支佛作大福田。",
        "from": "T13n0410_007:0714c17_14",
        "context_with_next_sentence": true
    },
    {
        "source_sentence": "何等為十？",
        "from": "T13n0410_007:0714c18_1",
        "context_with_next_sentence": true
    },
    {
        "source_sentence": "所謂依止佛法，依止聲聞法，依止辟支佛法，依止摩訶衍法，依止世間、出世間法，依止有漏、無漏法，尊重恭敬一切聽受，隨順受持為他廣說。",
        "from": "T13n0410_007:0714c21_6",
        "context_with_next_sentence": true
    },
    {
        "source_sentence": "「若為聲聞人，說應四諦法究竟涅槃，而無嫉妬憍慢之心，不為利養一切名稱；",
        "from": "T13n0410_007:0714c23_15",
        "context_with_next_sentence": true
    },
    {
        "source_sentence": "亦不自舉亦不輕他，恒為一切發大慈悲分別演說，不為說辟支佛法及與大乘。",
        "from": "T13n0410_007:0714c25_15",
        "context_with_next_sentence": true
    },
    {
        "source_sentence": "「若為辟支佛人，說應十二因緣法，離老、病、死得盡苦際，都不為說聲聞小乘菩薩等法。",
        "from": "T13n0410_007:0714c28_1",
        "context_with_next_sentence": true
    },
    {
        "source_sentence": "「若為大乘人，說應六波羅蜜，具足諸行證無上道，亦不為說聲聞、辟支佛法。",
        "from": "T13n0410_007:0715a01_15",
        "context_with_next_sentence": true
    },
    {
        "source_sentence": "但隨諸眾生所應修行而為說之，於諸如來所演言教，乃至一句一偈，恭敬、尊重終不誹謗，亦不隱沒而作障礙。",
        "from": "T13n0410_007:0715a04_8",
        "context_with_next_sentence": true
    },
    {
        "source_sentence": "於說法人作世尊想，於聽法者作病人想，於正法中作妙藥想，棄捨五欲，為欲說法心常平等而不取相。",
        "from": "T13n0410_007:0715a06_17",
        "context_with_next_sentence": true
    },
    {
        "source_sentence": "善男子！",
        "from": "T13n0410_007:0715a07_3",
        "context_with_next_sentence": true
    },
    {
        "source_sentence": "是名菩薩摩訶薩十種法施輪也。",
        "from": "T13n0410_007:0715a07_17",
        "context_with_next_sentence": true
    },
    {
        "source_sentence": "若菩薩成就如是十種法施輪者，便速疾得日光三昧，能為一切聲聞、辟支佛作大福田，常為一切守護供養。",
        "from": "T13n0410_007:0715a10_11",
        "context_with_next_sentence": true
    },
    {
        "source_sentence": "」爾時，世尊欲重宣此義，而說偈言：",
        "from": "T13n0410_007:0715a11_8",
        "context_with_next_sentence": true
    },
    {
        "source_sentence": "「智者修法施，　　演說於三乘；",
        "from": "T13n0410_007:0715a12_14",
        "context_with_next_sentence": true
    },
    {
        "source_sentence": "不堪法器者，　　終不令謗法。",
        "from": "T13n0410_007:0715a13_13",
        "context_with_next_sentence": true
    },
    {
        "source_sentence": "聲聞及緣覺，　　多人而修習；",
        "from": "T13n0410_007:0715a14_13",
        "context_with_next_sentence": true
    },
    {
        "source_sentence": "辟支佛利智，　　教令入大乘。",
        "from": "T13n0410_007:0715a15_13",
        "context_with_next_sentence": true
    },
    {
        "source_sentence": "但為成法器，　　非器不妄說；",
        "from": "T13n0410_007:0715a16_13",
        "context_with_next_sentence": true
    },
    {
        "source_sentence": "隨諸根利鈍，　　漸教令昇進。",
        "from": "T13n0410_007:0715a17_13",
        "context_with_next_sentence": true
    },
    {
        "source_sentence": "於法常恭敬，　　信受不誹謗；",
        "from": "T13n0410_007:0715a18_13",
        "context_with_next_sentence": true
    },
    {
        "source_sentence": "有能說法者，　　供養如世尊。",
        "from": "T13n0410_007:0715a19_13",
        "context_with_next_sentence": true
    },
    {
        "source_sentence": "聽法諸眾生，　　令滅於煩惱；",
        "from": "T13n0410_007:0715a20_13",
        "context_with_next_sentence": true
    },
    {
        "source_sentence": "不貪著名譽，　　利養而說法。",
        "from": "T13n0410_007:0715a21_13",
        "context_with_next_sentence": true
    },
    {
        "source_sentence": "11 戒相品大方廣十輪經戒相品第十一「復次，善男子！",
        "from": "T13n0410_007:0715a23_7",
        "context_with_next_sentence": true
    },
    {
        "source_sentence": "菩薩摩訶薩發大莊嚴具足戒輪，若成就此輪，從初發心遠離五欲，於聲聞、辟支佛中，第一最勝為大福田，皆應供養而守護之。",
        "from": "T13n0410_007:0715a26_5",
        "context_with_next_sentence": true
    },
    {
        "source_sentence": "「何等為菩薩摩訶薩莊嚴戒輪？",
        "from": "T13n0410_007:0715a27_13",
        "context_with_next_sentence": true
    },
    {
        "source_sentence": "善男子！",
        "from": "T13n0410_007:0715a27_17",
        "context_with_next_sentence": true
    },
    {
        "source_sentence": "菩薩摩訶薩，有能出家受其具足，成就波羅提木叉，而不與聲聞、辟支佛共。",
        "from": "T13n0410_007:0715a29_13",
        "context_with_next_sentence": true
    },
    {
        "source_sentence": "若菩薩不以此戒能為眾生除諸煩惱一切邪見，是則不名為摩訶薩，亦不名為聲聞、辟支佛大福田也。",
        "from": "T13n0410_007:0715b03_3",
        "context_with_next_sentence": true
    },
    {
        "source_sentence": "善男子！",
        "from": "T13n0410_007:0715b03_7",
        "context_with_next_sentence": true
    },
    {
        "source_sentence": "若菩薩摩訶薩，於一切眾生心常平等，護持淨戒志念堅固而不退轉，心恒專一不生異想。",
        "from": "T13n0410_007:0715b05_10",
        "context_with_next_sentence": true
    },
    {
        "source_sentence": "若見持戒、破戒、慳貪、布施，上、中、下等，有若干種無量眾生，瞋恚、惱害行、住、坐、臥，於三有中陰、入、諸界而無分別。",
        "from": "T13n0410_007:0715b08_1",
        "context_with_next_sentence": true
    },
    {
        "source_sentence": "如是持戒，不著欲界持戒，不著色、無色界持戒，不分別觀察有想持戒，不為到不到故持戒。",
        "from": "T13n0410_007:0715b10_7",
        "context_with_next_sentence": true
    },
    {
        "source_sentence": "「善男子！",
        "from": "T13n0410_007:0715b11_4",
        "context_with_next_sentence": true
    },
    {
        "source_sentence": "菩薩摩訶薩，以如是相貌，發大莊嚴清淨戒輪，從初發心常離五欲，如是菩薩摩訶薩，則能為一切聲聞、辟支佛作大福田，亦為眾生守護供養。",
        "from": "T13n0410_007:0715b14_11",
        "context_with_next_sentence": true
    },
    {
        "source_sentence": "」爾時，世尊欲重宣此義，而說偈言：",
        "from": "T13n0410_007:0715b15_8",
        "context_with_next_sentence": true
    },
    {
        "source_sentence": "「優婆塞律儀，　　住於解脫戒；",
        "from": "T13n0410_007:0715b16_14",
        "context_with_next_sentence": true
    },
    {
        "source_sentence": "雖與二乘共，　　不名摩訶薩。",
        "from": "T13n0410_007:0715b17_13",
        "context_with_next_sentence": true
    },
    {
        "source_sentence": "若修於空法，　　不依於世間；",
        "from": "T13n0410_007:0715b18_13",
        "context_with_next_sentence": true
    },
    {
        "source_sentence": "亦不依諸有，　　智者護淨戒。",
        "from": "T13n0410_007:0715b19_13",
        "context_with_next_sentence": true
    },
    {
        "source_sentence": "不取於戒相，　　清淨離諸漏；",
        "from": "T13n0410_007:0715b20_13",
        "context_with_next_sentence": true
    },
    {
        "source_sentence": "如是護戒者，　　最勝之福田。",
        "from": "T13n0410_007:0715b21_13",
        "context_with_next_sentence": true
    },
    {
        "source_sentence": "12 忍辱品大方廣十輪經忍辱品第十二「復次，善男子！",
        "from": "T13n0410_007:0715b23_7",
        "context_with_next_sentence": true
    },
    {
        "source_sentence": "云何名菩薩摩訶薩發大莊嚴具足忍輪？",
        "from": "T13n0410_007:0715b24_4",
        "context_with_next_sentence": true
    },
    {
        "source_sentence": "若菩薩成就此輪者，從初發意能除五欲，堪為聲聞、辟支佛作大福田，亦為眾生尊重恭敬供養守護。",
        "from": "T13n0410_007:0715b26_11",
        "context_with_next_sentence": true
    },
    {
        "source_sentence": "「善男子！",
        "from": "T13n0410_007:0715b27_4",
        "context_with_next_sentence": true
    },
    {
        "source_sentence": "菩薩摩訶薩忍辱有二種：",
        "from": "T13n0410_007:0715b27_15",
        "context_with_next_sentence": true
    },
    {
        "source_sentence": "一者、世間，二者、出世間。",
        "from": "T13n0410_007:0715b28_8",
        "context_with_next_sentence": true
    },
    {
        "source_sentence": "又菩薩有漏忍者則受諸有，亦不能無眾生之想，依止果報、依止功德，亦名住色、聲、香、味、觸忍，亦名羸劣忍，無所堪忍，悲愍念眾生而修行忍。",
        "from": "T13n0410_007:0715c02_14",
        "context_with_next_sentence": true
    },
    {
        "source_sentence": "但是諂曲悅彼故忍，不為安樂眾生故忍。",
        "from": "T13n0410_007:0715c03_15",
        "context_with_next_sentence": true
    },
    {
        "source_sentence": "如是忍者，則與聲聞、辟支佛同，非大莊嚴亦非菩薩但有假名。",
        "from": "T13n0410_007:0715c05_8",
        "context_with_next_sentence": true
    },
    {
        "source_sentence": "如是菩薩，終不堪任為諸聲聞、辟支佛作大福田；",
        "from": "T13n0410_007:0715c06_13",
        "context_with_next_sentence": true
    },
    {
        "source_sentence": "是名菩薩世間忍輪。",
        "from": "T13n0410_007:0715c07_4",
        "context_with_next_sentence": true
    },
    {
        "source_sentence": "「云何名菩薩以大莊嚴出世間忍？",
        "from": "T13n0410_007:0715c08_14",
        "context_with_next_sentence": true
    },
    {
        "source_sentence": "為諸眾生故，修行於忍而不染著，若於一切所作事務，言語、相貌、音聲、名字、聖所住處，皆悉隨順而不捨於三結、三受、三相、三世、三有、三業，如是等事悉不依止，心恒寂滅而修行忍；",
        "from": "T13n0410_007:0715c12_17",
        "context_with_next_sentence": true
    },
    {
        "source_sentence": "是名菩薩出世間忍輪。",
        "from": "T13n0410_007:0715c13_9",
        "context_with_next_sentence": true
    },
    {
        "source_sentence": "「善男子！",
        "from": "T13n0410_007:0715c14_4",
        "context_with_next_sentence": true
    },
    {
        "source_sentence": "菩薩摩訶薩成就如是大莊嚴忍輪，從初發心常離五欲，是諸菩薩摩訶薩，能為聲聞、辟支佛作大福田，為一切眾生守護供養。",
        "from": "T13n0410_007:0715c17_3",
        "context_with_next_sentence": true
    },
    {
        "source_sentence": "」爾時，世尊欲重宣此義，而說偈言：",
        "from": "T13n0410_007:0715c18_1",
        "context_with_next_sentence": true
    },
    {
        "source_sentence": "「此忍說二種，　　有相及無相，",
        "from": "T13n0410_007:0715c19_0",
        "context_with_next_sentence": true
    },
    {
        "source_sentence": "有相修行忍，　　智者所不貴。",
        "from": "T13n0410_007:0715c20_13",
        "context_with_next_sentence": true
    },
    {
        "source_sentence": "有相說三業，　　即依於忍聚，",
        "from": "T13n0410_007:0715c21_0",
        "context_with_next_sentence": true
    },
    {
        "source_sentence": "是名有漏忍，　　非是大人相。",
        "from": "T13n0410_007:0715c22_13",
        "context_with_next_sentence": true
    },
    {
        "source_sentence": "於四顛倒中，　　修於無著忍，",
        "from": "T13n0410_007:0715c23_0",
        "context_with_next_sentence": true
    },
    {
        "source_sentence": "寂滅於三業，　　是忍為最勝。",
        "from": "T13n0410_007:0715c24_13",
        "context_with_next_sentence": true
    },
    {
        "source_sentence": "滅於一切行，　　不依相無相，",
        "from": "T13n0410_007:0715c25_0",
        "context_with_next_sentence": true
    },
    {
        "source_sentence": "心猶如虛空，　　是忍為最勝。",
        "from": "T13n0410_007:0715c26_13",
        "context_with_next_sentence": true
    },
    {
        "source_sentence": "眾生皆一相，　　諸法空寂滅，",
        "from": "T13n0410_007:0715c27_0",
        "context_with_next_sentence": true
    },
    {
        "source_sentence": "心無有所著，　　是忍最大利。",
        "from": "T13n0410_007:0715c28_13",
        "context_with_next_sentence": true
    },
    {
        "source_sentence": "大方廣十輪經卷第七",
        "from": "T13n0410_007:0715c29_100",
        "context_with_next_sentence": false
    }
]