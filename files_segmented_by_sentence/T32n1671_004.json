[
    {
        "source_sentence": "福蓋正行所集經卷第四",
        "from": "T32n1671_004:0724c13_0",
        "context_with_next_sentence": true
    },
    {
        "source_sentence": "龍樹菩薩集",
        "from": "T32n1671_004:0724c15_0",
        "context_with_next_sentence": true
    },
    {
        "source_sentence": "西天譯經三藏朝散大夫試鴻臚卿",
        "from": "T32n1671_004:0724c16_0",
        "context_with_next_sentence": true
    },
    {
        "source_sentence": "宣梵大師賜紫沙門臣日稱等奉　詔譯以何義故名祇陀林華言戰勝林，順古不譯也？",
        "from": "T32n1671_004:0724c19_19",
        "context_with_next_sentence": true
    },
    {
        "source_sentence": "昔勝軍王與其隣國鬪戰獲勝，當於是時誕生太子，乃以戰勝而立名焉。",
        "from": "T32n1671_004:0724c21_7",
        "context_with_next_sentence": true
    },
    {
        "source_sentence": "林屬彼故，稱祇陀林，富貴自在、無量莊嚴，一切人民咸悉喜見。",
        "from": "T32n1671_004:0724c22_16",
        "context_with_next_sentence": true
    },
    {
        "source_sentence": "於此林中，廣以人財營治守護，為嬉遊處。",
        "from": "T32n1671_004:0724c23_15",
        "context_with_next_sentence": true
    },
    {
        "source_sentence": "其林稠密、枝葉欝茂，清陰彌布蔽諸炎光，夏多清涼、冬無嚴風、雨無泥淖，奇蘤芬馥周遍開敷，樛枝偃亞其狀如蓋。",
        "from": "T32n1671_004:0724c26_6",
        "context_with_next_sentence": true
    },
    {
        "source_sentence": "多諸警衛，無聞盜寇，其地清勝，侔歡喜園。",
        "from": "T32n1671_004:0724c27_7",
        "context_with_next_sentence": true
    },
    {
        "source_sentence": "以何義故名給孤獨？",
        "from": "T32n1671_004:0724c28_8",
        "context_with_next_sentence": true
    },
    {
        "source_sentence": "於無親者施與飲食而周給故，如毘奈耶藏中廣明其事。",
        "from": "T32n1671_004:0724c29_14",
        "context_with_next_sentence": true
    },
    {
        "source_sentence": "由彼長者宿善根力，欲請世尊供養恭敬，先與如來造立精舍。",
        "from": "T32n1671_004:0725a02_3",
        "context_with_next_sentence": true
    },
    {
        "source_sentence": "即以百千俱胝黃金為其價直，於太子所貿易其地。",
        "from": "T32n1671_004:0725a03_6",
        "context_with_next_sentence": true
    },
    {
        "source_sentence": "既遂其志，召集諸方一切奇巧，造作最上宮殿樓閣，門軒戶牖、流泉浴池，種種莊嚴皆悉具備，崇峻垣牆周匝圍繞。",
        "from": "T32n1671_004:0725a05_17",
        "context_with_next_sentence": true
    },
    {
        "source_sentence": "於是長者詣王舍城，頂禮佛足而作是言：",
        "from": "T32n1671_004:0725a06_16",
        "context_with_next_sentence": true
    },
    {
        "source_sentence": "「我今請佛詣舍衛城，唯願如來大慈允諾，彼有伽藍廣大清淨，及諸弟子同往安居。",
        "from": "T32n1671_004:0725a08_14",
        "context_with_next_sentence": true
    },
    {
        "source_sentence": "」是時長者白已而還。",
        "from": "T32n1671_004:0725a09_5",
        "context_with_next_sentence": true
    },
    {
        "source_sentence": "時王舍城有一長者其名善寂，白世尊言：",
        "from": "T32n1671_004:0725a10_6",
        "context_with_next_sentence": true
    },
    {
        "source_sentence": "「不須往彼。",
        "from": "T32n1671_004:0725a10_12",
        "context_with_next_sentence": true
    },
    {
        "source_sentence": "我當與佛造立精舍。",
        "from": "T32n1671_004:0725a11_1",
        "context_with_next_sentence": true
    },
    {
        "source_sentence": "」佛即止之。",
        "from": "T32n1671_004:0725a11_7",
        "context_with_next_sentence": true
    },
    {
        "source_sentence": "時佛至彼舍衛城已，長者乃以所造伽藍奉施如來。",
        "from": "T32n1671_004:0725a12_8",
        "context_with_next_sentence": true
    },
    {
        "source_sentence": "哀愍彼故，佛即受之，復為稱讚：",
        "from": "T32n1671_004:0725a13_4",
        "context_with_next_sentence": true
    },
    {
        "source_sentence": "「彼地方所最上吉祥、第一安隱，過去諸佛亦於此地利益安樂一切眾生。",
        "from": "T32n1671_004:0725a14_15",
        "context_with_next_sentence": true
    },
    {
        "source_sentence": "汝於先佛久植德本，由昔願力，今復如是。",
        "from": "T32n1671_004:0725a15_16",
        "context_with_next_sentence": true
    },
    {
        "source_sentence": "」時有外道名摩多唧致那，居止草菴脩習苦行，於諸世間一切眾生言論智慧皆悉通達，謂：",
        "from": "T32n1671_004:0725a17_17",
        "context_with_next_sentence": true
    },
    {
        "source_sentence": "「祇陀林最上殊妙、極諸奢麗，云何世尊及諸比丘而得受用？",
        "from": "T32n1671_004:0725a19_6",
        "context_with_next_sentence": true
    },
    {
        "source_sentence": "」佛知是已，以大方便憐愍彼類而語之曰：",
        "from": "T32n1671_004:0725a20_6",
        "context_with_next_sentence": true
    },
    {
        "source_sentence": "「我諸弟子得盡苦際，善達出世經律論藏，斷煩惱故。",
        "from": "T32n1671_004:0725a21_10",
        "context_with_next_sentence": true
    },
    {
        "source_sentence": "」於是世尊為彼外道說伽陀曰：",
        "from": "T32n1671_004:0725a22_4",
        "context_with_next_sentence": true
    },
    {
        "source_sentence": "「汝雖如大龍，　　尚為貪所染，",
        "from": "T32n1671_004:0725a23_0",
        "context_with_next_sentence": true
    },
    {
        "source_sentence": "於讚毀二種，　　則為彼所動。",
        "from": "T32n1671_004:0725a24_13",
        "context_with_next_sentence": true
    },
    {
        "source_sentence": "身若有眾瘡，　　飛蠅則隨逐，",
        "from": "T32n1671_004:0725a25_0",
        "context_with_next_sentence": true
    },
    {
        "source_sentence": "循環三有中，　　如蟲居糞壤。",
        "from": "T32n1671_004:0725a26_13",
        "context_with_next_sentence": true
    },
    {
        "source_sentence": "」時彼外道聞佛說已，心生悟解，以偈讚佛：",
        "from": "T32n1671_004:0725a27_18",
        "context_with_next_sentence": true
    },
    {
        "source_sentence": "「如來出世間，　　慧日破諸暗，",
        "from": "T32n1671_004:0725a28_0",
        "context_with_next_sentence": true
    },
    {
        "source_sentence": "況我微劣智，　　何由得悟解？",
        "from": "T32n1671_004:0725a29_13",
        "context_with_next_sentence": true
    },
    {
        "source_sentence": "設於多劫中，　　復以百千舌，",
        "from": "T32n1671_004:0725b01_0",
        "context_with_next_sentence": true
    },
    {
        "source_sentence": "稱讚佛功德，　　少分不能盡。",
        "from": "T32n1671_004:0725b02_13",
        "context_with_next_sentence": true
    },
    {
        "source_sentence": "佛為天中僊，　　知眾生諸行，",
        "from": "T32n1671_004:0725b03_0",
        "context_with_next_sentence": true
    },
    {
        "source_sentence": "於四威儀中，　　唯利樂含識。",
        "from": "T32n1671_004:0725b04_13",
        "context_with_next_sentence": true
    },
    {
        "source_sentence": "」時舍衛城多諸外道及婆羅門，聰叡智者聞佛至此競來詰難。",
        "from": "T32n1671_004:0725b06_7",
        "context_with_next_sentence": true
    },
    {
        "source_sentence": "如來方便隨宜為說，如師子吼怖諸群獸，悉令了悟、離諸癡暗。",
        "from": "T32n1671_004:0725b07_16",
        "context_with_next_sentence": true
    },
    {
        "source_sentence": "時有智者名羅護羅，聞讚佛德而說偈言：",
        "from": "T32n1671_004:0725b08_14",
        "context_with_next_sentence": true
    },
    {
        "source_sentence": "「大悲無上尊，　　專修利他行，",
        "from": "T32n1671_004:0725b09_0",
        "context_with_next_sentence": true
    },
    {
        "source_sentence": "不求世名聞，　　及增長財利。",
        "from": "T32n1671_004:0725b10_13",
        "context_with_next_sentence": true
    },
    {
        "source_sentence": "初降生王宮，　　於四方瞻視，",
        "from": "T32n1671_004:0725b11_0",
        "context_with_next_sentence": true
    },
    {
        "source_sentence": "現微笑思惟，　　皆為度群有。",
        "from": "T32n1671_004:0725b12_13",
        "context_with_next_sentence": true
    },
    {
        "source_sentence": "」是時復有妙臂童子，亦說伽陀而讚於佛：",
        "from": "T32n1671_004:0725b13_17",
        "context_with_next_sentence": true
    },
    {
        "source_sentence": "「牟尼尊大僊，　　善說諸法要，",
        "from": "T32n1671_004:0725b14_0",
        "context_with_next_sentence": true
    },
    {
        "source_sentence": "離過無希望，　　聞者皆蒙益。",
        "from": "T32n1671_004:0725b15_13",
        "context_with_next_sentence": true
    },
    {
        "source_sentence": "諸天及世人，　　咸供養恭敬，",
        "from": "T32n1671_004:0725b16_0",
        "context_with_next_sentence": true
    },
    {
        "source_sentence": "歸命十力尊，　　唯願見攝受。",
        "from": "T32n1671_004:0725b17_13",
        "context_with_next_sentence": true
    },
    {
        "source_sentence": "」此祇陀林給孤獨園，由五種因咸生愛樂：",
        "from": "T32n1671_004:0725b18_17",
        "context_with_next_sentence": true
    },
    {
        "source_sentence": "一者廣博居城中央、二者比丘乞食不遠、三者幽寂離諸喧閙、四者清潔無諸蚊虻、五者善人多遊其中。",
        "from": "T32n1671_004:0725b21_5",
        "context_with_next_sentence": true
    },
    {
        "source_sentence": "是故世尊多樂居此。",
        "from": "T32n1671_004:0725b21_14",
        "context_with_next_sentence": true
    },
    {
        "source_sentence": "住如實智、離無慚行，一切功德依止顯現，具足十力、福智莊嚴，為彼世間第一導師，故能成熟眾生善根，猶如蓮華出於淤泥，自利利他悉圓滿故。",
        "from": "T32n1671_004:0725b25_1",
        "context_with_next_sentence": true
    },
    {
        "source_sentence": "時勝軍王并諸人民，及諸外道、婆羅門等，皆悉往詣祇園精舍，合掌志心頂禮佛足。",
        "from": "T32n1671_004:0725b27_16",
        "context_with_next_sentence": true
    },
    {
        "source_sentence": "時佛世尊憐愍攝受諸有情故，破諸異見令生信解，由不善因馳流五趣，當依正法而求出離。",
        "from": "T32n1671_004:0725c01_1",
        "context_with_next_sentence": true
    },
    {
        "source_sentence": "為彼宣說六念之法。",
        "from": "T32n1671_004:0725c01_10",
        "context_with_next_sentence": true
    },
    {
        "source_sentence": "「善男子！",
        "from": "T32n1671_004:0725c01_15",
        "context_with_next_sentence": true
    },
    {
        "source_sentence": "於我法中信受教誨、具諸正見，是名念佛。",
        "from": "T32n1671_004:0725c02_14",
        "context_with_next_sentence": true
    },
    {
        "source_sentence": "若樂廣大聽聞正法、如理思惟，是名念法。",
        "from": "T32n1671_004:0725c03_13",
        "context_with_next_sentence": true
    },
    {
        "source_sentence": "於諸比丘，常生尊重善知識想，是名念僧。",
        "from": "T32n1671_004:0725c04_11",
        "context_with_next_sentence": true
    },
    {
        "source_sentence": "於諸善法，愛樂攝受、具足威儀，是名念戒。",
        "from": "T32n1671_004:0725c05_11",
        "context_with_next_sentence": true
    },
    {
        "source_sentence": "常以飲食施佛及僧，住如是因，是名念施。",
        "from": "T32n1671_004:0725c06_11",
        "context_with_next_sentence": true
    },
    {
        "source_sentence": "常樂禮敬諸大菩薩、隨順佛勅，名念賢聖。",
        "from": "T32n1671_004:0725c07_11",
        "context_with_next_sentence": true
    },
    {
        "source_sentence": "「若諸眾生依佛所說，住正思惟則除疑惑，依止正念則無散亂。",
        "from": "T32n1671_004:0725c09_7",
        "context_with_next_sentence": true
    },
    {
        "source_sentence": "是為六念，生長諸善。",
        "from": "T32n1671_004:0725c09_17",
        "context_with_next_sentence": true
    },
    {
        "source_sentence": "」以何義故名為比丘？",
        "from": "T32n1671_004:0725c10_7",
        "context_with_next_sentence": true
    },
    {
        "source_sentence": "謂能永斷諸煩惱故。",
        "from": "T32n1671_004:0725c10_16",
        "context_with_next_sentence": true
    },
    {
        "source_sentence": "所有世間生苦、老苦、病苦、死苦、憂悲苦惱、五取蘊苦、求不得苦、愛別離苦、怨憎會苦，如是諸苦皆已盡故。",
        "from": "T32n1671_004:0725c13_6",
        "context_with_next_sentence": true
    },
    {
        "source_sentence": "此明世間五取蘊苦，作如是說。",
        "from": "T32n1671_004:0725c14_1",
        "context_with_next_sentence": true
    },
    {
        "source_sentence": "何義名生？",
        "from": "T32n1671_004:0725c15_4",
        "context_with_next_sentence": true
    },
    {
        "source_sentence": "如世尊說：",
        "from": "T32n1671_004:0725c15_9",
        "context_with_next_sentence": true
    },
    {
        "source_sentence": "彼彼有情。",
        "from": "T32n1671_004:0725c15_14",
        "context_with_next_sentence": true
    },
    {
        "source_sentence": "造種種行，招感命根，蘊處界等展轉相續五根發生，五根生故眾同分生，由是增長形色圓滿。",
        "from": "T32n1671_004:0725c17_15",
        "context_with_next_sentence": true
    },
    {
        "source_sentence": "是名為生。",
        "from": "T32n1671_004:0725c18_1",
        "context_with_next_sentence": true
    },
    {
        "source_sentence": "何義名老？",
        "from": "T32n1671_004:0725c19_4",
        "context_with_next_sentence": true
    },
    {
        "source_sentence": "如世尊說：",
        "from": "T32n1671_004:0725c19_9",
        "context_with_next_sentence": true
    },
    {
        "source_sentence": "行蘊遷壞，諸根衰朽、身形傴曲、肌肉枯槁、皮膚緩皺多生黶點、舉止沈重行須倚仗、疲乏無堪、假人守護。",
        "from": "T32n1671_004:0725c21_16",
        "context_with_next_sentence": true
    },
    {
        "source_sentence": "如是老相。",
        "from": "T32n1671_004:0725c22_2",
        "context_with_next_sentence": true
    },
    {
        "source_sentence": "此有二種，一者須人承事、二者無所依怙。",
        "from": "T32n1671_004:0725c23_1",
        "context_with_next_sentence": true
    },
    {
        "source_sentence": "是名為老。",
        "from": "T32n1671_004:0725c23_6",
        "context_with_next_sentence": true
    },
    {
        "source_sentence": "何義名病？",
        "from": "T32n1671_004:0725c24_4",
        "context_with_next_sentence": true
    },
    {
        "source_sentence": "如世尊說：",
        "from": "T32n1671_004:0725c24_9",
        "context_with_next_sentence": true
    },
    {
        "source_sentence": "四大增損，界不平等，猶如毒蛇，生諸苦惱。",
        "from": "T32n1671_004:0725c25_8",
        "context_with_next_sentence": true
    },
    {
        "source_sentence": "此有二種，一者內所發起、二者外緣損害。",
        "from": "T32n1671_004:0725c26_6",
        "context_with_next_sentence": true
    },
    {
        "source_sentence": "復有三種，一者業報所招、二者橫難侵損、三者為他呪詛。",
        "from": "T32n1671_004:0725c27_12",
        "context_with_next_sentence": true
    },
    {
        "source_sentence": "委細分別有無數種，謂風癀痰癊、疥癩癰疽、嗽瀉熱毒、羸瘠疼痛等。",
        "from": "T32n1671_004:0725c29_5",
        "context_with_next_sentence": true
    },
    {
        "source_sentence": "是名為病。",
        "from": "T32n1671_004:0725c29_10",
        "context_with_next_sentence": true
    },
    {
        "source_sentence": "何義名死？",
        "from": "T32n1671_004:0726a01_4",
        "context_with_next_sentence": true
    },
    {
        "source_sentence": "如世尊說：",
        "from": "T32n1671_004:0726a01_9",
        "context_with_next_sentence": true
    },
    {
        "source_sentence": "謂彼有情捨眾同分，諸蘊散亂、煖觸漸微、命根斷滅。",
        "from": "T32n1671_004:0726a02_13",
        "context_with_next_sentence": true
    },
    {
        "source_sentence": "此有二類，一者自盡、二者往詣。",
        "from": "T32n1671_004:0726a03_7",
        "context_with_next_sentence": true
    },
    {
        "source_sentence": "初復有三，謂命根雖盡其福未盡、或福雖盡其命未盡、或命與福俱時而盡。",
        "from": "T32n1671_004:0726a05_1",
        "context_with_next_sentence": true
    },
    {
        "source_sentence": "二者往詣亦有三種，一者自往捕猛獸等、二者他詣被劫掠等、三者自他相遇如鬪戰等。",
        "from": "T32n1671_004:0726a06_17",
        "context_with_next_sentence": true
    },
    {
        "source_sentence": "復有三類，一者放逸、二者毀戒、三者報盡。",
        "from": "T32n1671_004:0726a07_12",
        "context_with_next_sentence": true
    },
    {
        "source_sentence": "由放逸故斷其慧命，由毀戒故破諸威儀，由報盡故內外眷屬圍繞悲戀不能捨去。",
        "from": "T32n1671_004:0726a09_9",
        "context_with_next_sentence": true
    },
    {
        "source_sentence": "是名為死。",
        "from": "T32n1671_004:0726a09_14",
        "context_with_next_sentence": true
    },
    {
        "source_sentence": "云何名憂？",
        "from": "T32n1671_004:0726a10_1",
        "context_with_next_sentence": true
    },
    {
        "source_sentence": "內心愁慼如火逼切，亦如炎日炙水如湯。",
        "from": "T32n1671_004:0726a11_1",
        "context_with_next_sentence": true
    },
    {
        "source_sentence": "是名為憂。",
        "from": "T32n1671_004:0726a11_6",
        "context_with_next_sentence": true
    },
    {
        "source_sentence": "云何名悲？",
        "from": "T32n1671_004:0726a11_11",
        "context_with_next_sentence": true
    },
    {
        "source_sentence": "涕泣流淚哽咽難言，如其孝子追念慈父及餘親屬，一切皆然，意不寂靜。",
        "from": "T32n1671_004:0726a13_3",
        "context_with_next_sentence": true
    },
    {
        "source_sentence": "是名為悲。",
        "from": "T32n1671_004:0726a13_8",
        "context_with_next_sentence": true
    },
    {
        "source_sentence": "云何為苦？",
        "from": "T32n1671_004:0726a13_13",
        "context_with_next_sentence": true
    },
    {
        "source_sentence": "磣辣荼毒與樂相違，同五識身相應領納。",
        "from": "T32n1671_004:0726a14_11",
        "context_with_next_sentence": true
    },
    {
        "source_sentence": "是名為苦。",
        "from": "T32n1671_004:0726a14_16",
        "context_with_next_sentence": true
    },
    {
        "source_sentence": "云何為惱？",
        "from": "T32n1671_004:0726a15_1",
        "context_with_next_sentence": true
    },
    {
        "source_sentence": "譬如枯木中以火燒，令彼有情煩惋懆擾，與意識身相應領納。",
        "from": "T32n1671_004:0726a16_10",
        "context_with_next_sentence": true
    },
    {
        "source_sentence": "是名為惱。",
        "from": "T32n1671_004:0726a16_15",
        "context_with_next_sentence": true
    },
    {
        "source_sentence": "云何名為求不得苦？",
        "from": "T32n1671_004:0726a17_5",
        "context_with_next_sentence": true
    },
    {
        "source_sentence": "謂於所求諸相應事未得如意，心生疲極，如陶家輪，此心隨轉。",
        "from": "T32n1671_004:0726a18_14",
        "context_with_next_sentence": true
    },
    {
        "source_sentence": "云何名為愛別離苦？",
        "from": "T32n1671_004:0726a19_3",
        "context_with_next_sentence": true
    },
    {
        "source_sentence": "於所樂境、相應眷屬所有色相，剎那變異。",
        "from": "T32n1671_004:0726a20_2",
        "context_with_next_sentence": true
    },
    {
        "source_sentence": "云何名為冤憎會苦？",
        "from": "T32n1671_004:0726a20_11",
        "context_with_next_sentence": true
    },
    {
        "source_sentence": "謂於一切非相應人互生嫌惡，而返值遇。",
        "from": "T32n1671_004:0726a21_10",
        "context_with_next_sentence": true
    },
    {
        "source_sentence": "此中所說生等次第，展轉推求皆為熱惱，如曠野鹿被火圍繞，不能自出必為所焚。",
        "from": "T32n1671_004:0726a23_7",
        "context_with_next_sentence": true
    },
    {
        "source_sentence": "唯除如來初降生時，增長善法、寂靜安隱，體性自然、離諸熱惱。",
        "from": "T32n1671_004:0726a24_17",
        "context_with_next_sentence": true
    },
    {
        "source_sentence": "如契經偈云：",
        "from": "T32n1671_004:0726a25_2",
        "context_with_next_sentence": true
    },
    {
        "source_sentence": "「諸佛出世樂，　　演說正法樂，",
        "from": "T32n1671_004:0726a26_0",
        "context_with_next_sentence": true
    },
    {
        "source_sentence": "眾僧和合樂，　　令修諸善行。",
        "from": "T32n1671_004:0726a27_13",
        "context_with_next_sentence": true
    },
    {
        "source_sentence": "若佛不興世，　　三界何有樂？",
        "from": "T32n1671_004:0726a28_13",
        "context_with_next_sentence": true
    },
    {
        "source_sentence": "由佛出現故，　　我等獲安樂。",
        "from": "T32n1671_004:0726a29_13",
        "context_with_next_sentence": true
    },
    {
        "source_sentence": "」由諸有情不善種子以為其因，而能生長苦樹境界，常為三毒苦火所燒。",
        "from": "T32n1671_004:0726b02_12",
        "context_with_next_sentence": true
    },
    {
        "source_sentence": "於彼世間富樂等事，但聞他說，何由識知？",
        "from": "T32n1671_004:0726b03_12",
        "context_with_next_sentence": true
    },
    {
        "source_sentence": "馳涉曠野險難惡道，砂礫荊棘受諸艱辛，以乞自濟，無所歸趣。",
        "from": "T32n1671_004:0726b05_1",
        "context_with_next_sentence": true
    },
    {
        "source_sentence": "如是有情宿乏善本，沈溺惡道輪轉無窮，如俳優者易其形色。",
        "from": "T32n1671_004:0726b06_10",
        "context_with_next_sentence": true
    },
    {
        "source_sentence": "設得為人，生貧窮家，於母胎中受種種苦。",
        "from": "T32n1671_004:0726b07_10",
        "context_with_next_sentence": true
    },
    {
        "source_sentence": "云何有情處胎藏中受諸苦惱？",
        "from": "T32n1671_004:0726b08_12",
        "context_with_next_sentence": true
    },
    {
        "source_sentence": "如世尊說：",
        "from": "T32n1671_004:0726b08_17",
        "context_with_next_sentence": true
    },
    {
        "source_sentence": "初結生時，攬其父母赤白二物不淨為緣，漸次增長成其形質，居生藏下熟藏之上，處其中間極惡臭穢。",
        "from": "T32n1671_004:0726b11_5",
        "context_with_next_sentence": true
    },
    {
        "source_sentence": "母或飽食、或時飢渴，身肢動轉及染欲事，皆受其苦。",
        "from": "T32n1671_004:0726b12_10",
        "context_with_next_sentence": true
    },
    {
        "source_sentence": "又將產時，於母胎中不樂居止，起不淨想迴趣生門。",
        "from": "T32n1671_004:0726b13_14",
        "context_with_next_sentence": true
    },
    {
        "source_sentence": "二手乍觸胎子身分，受大苦楚，極重熱惱。",
        "from": "T32n1671_004:0726b14_15",
        "context_with_next_sentence": true
    },
    {
        "source_sentence": "彼初生子由飢渴故，發聲啼哭向母求乳。",
        "from": "T32n1671_004:0726b15_14",
        "context_with_next_sentence": true
    },
    {
        "source_sentence": "又其乳者轉血所成，或食不充受其熱惱。",
        "from": "T32n1671_004:0726b16_14",
        "context_with_next_sentence": true
    },
    {
        "source_sentence": "漸為孾兒臥於便利、或時戲劇墜於溝坑。",
        "from": "T32n1671_004:0726b17_13",
        "context_with_next_sentence": true
    },
    {
        "source_sentence": "此名生已所受熱惱。",
        "from": "T32n1671_004:0726b18_3",
        "context_with_next_sentence": true
    },
    {
        "source_sentence": "餘世間人亦皆如此。",
        "from": "T32n1671_004:0726b18_12",
        "context_with_next_sentence": true
    },
    {
        "source_sentence": "又彼有情年漸長大，色力充滿，憍恣放逸，念念追求五欲塵境。",
        "from": "T32n1671_004:0726b20_2",
        "context_with_next_sentence": true
    },
    {
        "source_sentence": "由染慧故，耽著不捨，自任其情速至于斃。",
        "from": "T32n1671_004:0726b21_1",
        "context_with_next_sentence": true
    },
    {
        "source_sentence": "云何衰老所有諸苦？",
        "from": "T32n1671_004:0726b22_8",
        "context_with_next_sentence": true
    },
    {
        "source_sentence": "形色羸瘦、面頰凹戾、牙齒疎缺、髮毛稀白、頸臂胸脇悉皆骨現，火力漸微飲食薄少，猶如飛禽置於籠內，日漸消瘦唯一毛聚，朝有所作暮即廢忘，初欲施為後則懈退，言如小兒無有期度。",
        "from": "T32n1671_004:0726b26_12",
        "context_with_next_sentence": true
    },
    {
        "source_sentence": "或時終日口不欲語，於晝夜中唯務睡眠，縱眠不寐喘嗽無時，欲說所苦言不明了。",
        "from": "T32n1671_004:0726b28_10",
        "context_with_next_sentence": true
    },
    {
        "source_sentence": "如遠行人不樂久住，諸有所作難可如意，小不稱心則生悲惱，親友慰諭宜自安懷。",
        "from": "T32n1671_004:0726c01_10",
        "context_with_next_sentence": true
    },
    {
        "source_sentence": "目視境界不能受用，諸快樂事但耳聞說，意欲遊行足不能動，唯假几杖以為其伴，為諸女人之所輕笑。",
        "from": "T32n1671_004:0726c04_1",
        "context_with_next_sentence": true
    },
    {
        "source_sentence": "因念昔日諸根康愈、受諸欲樂，剎那變壞，深自悔惱，久活何為？",
        "from": "T32n1671_004:0726c05_11",
        "context_with_next_sentence": true
    },
    {
        "source_sentence": "是名衰老熱惱行相。",
        "from": "T32n1671_004:0726c06_1",
        "context_with_next_sentence": true
    },
    {
        "source_sentence": "云何病苦所有熱惱？",
        "from": "T32n1671_004:0726c07_8",
        "context_with_next_sentence": true
    },
    {
        "source_sentence": "謂諸愚夫盛年壯色，放逸著欲，漸成怯弱，縈纏痼疾，眾苦現前。",
        "from": "T32n1671_004:0726c08_18",
        "context_with_next_sentence": true
    },
    {
        "source_sentence": "善人覩之深生憐愍，善言誨誘使其發露。",
        "from": "T32n1671_004:0726c09_16",
        "context_with_next_sentence": true
    },
    {
        "source_sentence": "聞已憂怖，恐墮惡道。",
        "from": "T32n1671_004:0726c10_7",
        "context_with_next_sentence": true
    },
    {
        "source_sentence": "形貌端正病所侵奪，上妙飲食不能飡噉，雖處豪富如貧窶者。",
        "from": "T32n1671_004:0726c11_14",
        "context_with_next_sentence": true
    },
    {
        "source_sentence": "世有智人常自省察，當知病苦不可愛樂，如雹損苗頓傷榮盛，如陸地龜常思其水，如白晝月無彼光輝，如渴乏人墮其枯井，如油盡燈不得久住，如腐牆壁無有堅牢，如癡騃童人所輕侮，如彼狂象壞蓮花池。",
        "from": "T32n1671_004:0726c16_10",
        "context_with_next_sentence": true
    },
    {
        "source_sentence": "是名病苦所有熱惱。",
        "from": "T32n1671_004:0726c16_19",
        "context_with_next_sentence": true
    },
    {
        "source_sentence": "如何愚夫數數貪著，減損壽命、焚燬善根、無明所覆、邪命邪求，貪彼世間飲食衣服，身漏心漏破壞正智，不樂依止寂靜山林，受持讀誦大乘經典，不能堅固護持淨戒，何由能趣菩提彼岸？",
        "from": "T32n1671_004:0726c21_4",
        "context_with_next_sentence": true
    },
    {
        "source_sentence": "若心寂靜棄背欲境，或先所作諸放逸行皆悉厭患不復思惟，猶如深冤心不樂見，如甘蔗滓不可再味，如焚枯枿令盡無餘。",
        "from": "T32n1671_004:0726c24_1",
        "context_with_next_sentence": true
    },
    {
        "source_sentence": "如是覺了，是人不為琰摩羅王之所逼切。",
        "from": "T32n1671_004:0726c24_19",
        "context_with_next_sentence": true
    },
    {
        "source_sentence": "又諸女人多諸貪很，心懷怨嫉、樂為主宰，猶如漏瓶貯其不淨，如牝馬藏深可厭惡，如以毒藥和其美膳，如冤執劍不應俯近，如彼火聚觸生熱惱。",
        "from": "T32n1671_004:0726c28_5",
        "context_with_next_sentence": true
    },
    {
        "source_sentence": "若樂欲境心則錯亂，破諸梵行如無戒者，斷其樂因、喪失慧命，死軍現前獨一而往趣彼險難，無能救者。",
        "from": "T32n1671_004:0727a01_12",
        "context_with_next_sentence": true
    },
    {
        "source_sentence": "皆由染欲生諸妄念，無慚無愧、捨知足行，為世間人種種譏謗。",
        "from": "T32n1671_004:0727a03_1",
        "context_with_next_sentence": true
    },
    {
        "source_sentence": "云何名死？",
        "from": "T32n1671_004:0727a04_4",
        "context_with_next_sentence": true
    },
    {
        "source_sentence": "如有頌云：",
        "from": "T32n1671_004:0727a04_9",
        "context_with_next_sentence": true
    },
    {
        "source_sentence": "「慧為最勝眼，　　癡為極重暗，",
        "from": "T32n1671_004:0727a05_0",
        "context_with_next_sentence": true
    },
    {
        "source_sentence": "病必由其冤，　　死稱第一怖。",
        "from": "T32n1671_004:0727a06_13",
        "context_with_next_sentence": true
    },
    {
        "source_sentence": "當意樂正法，　　以慧善修作，",
        "from": "T32n1671_004:0727a07_0",
        "context_with_next_sentence": true
    },
    {
        "source_sentence": "是故命終時，　　決定離險難。",
        "from": "T32n1671_004:0727a08_13",
        "context_with_next_sentence": true
    },
    {
        "source_sentence": "」是名為死所有熱惱。",
        "from": "T32n1671_004:0727a09_8",
        "context_with_next_sentence": true
    },
    {
        "source_sentence": "福蓋正行所集經卷第四",
        "from": "T32n1671_004:0727a10_100",
        "context_with_next_sentence": false
    }
]