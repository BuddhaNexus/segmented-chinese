[
    {
        "source_sentence": "施設論卷第一",
        "from": "T26n1538_001:0514a14_0",
        "context_with_next_sentence": true
    },
    {
        "source_sentence": "西天譯經三藏朝散大夫",
        "from": "T26n1538_001:0514a16_0",
        "context_with_next_sentence": true
    },
    {
        "source_sentence": "試光祿卿傳梵大師賜紫",
        "from": "T26n1538_001:0514a17_0",
        "context_with_next_sentence": true
    },
    {
        "source_sentence": "沙門臣法護等奉　詔譯對法大論中世間施設門第一按釋論有此門，梵本元闕對法大論中因施設門第二論中問曰：",
        "from": "T26n1538_001:0514a21_4",
        "context_with_next_sentence": true
    },
    {
        "source_sentence": "有何所因，轉輪聖王所有女寶，妙色端嚴眾所樂見，超人狀貌如天色相？",
        "from": "T26n1538_001:0514a22_16",
        "context_with_next_sentence": true
    },
    {
        "source_sentence": "答：",
        "from": "T26n1538_001:0514a22_18",
        "context_with_next_sentence": true
    },
    {
        "source_sentence": "轉輪聖王彼女寶者，往昔修因其事廣大，能以清淨諸物布施，所謂清淨眾莊嚴具，并餘飲食衣服、塗香粖香、床座舍宇及燈明等。",
        "from": "T26n1538_001:0514a25_17",
        "context_with_next_sentence": true
    },
    {
        "source_sentence": "以如是因故，輪王女寶妙色端嚴眾所樂見，超人狀貌如天色相。",
        "from": "T26n1538_001:0514a27_6",
        "context_with_next_sentence": true
    },
    {
        "source_sentence": "又問：",
        "from": "T26n1538_001:0514a28_2",
        "context_with_next_sentence": true
    },
    {
        "source_sentence": "何因輪王女寶，不白不黑膚色中均，不長不短、不肥不瘦身分亭等？",
        "from": "T26n1538_001:0514a29_12",
        "context_with_next_sentence": true
    },
    {
        "source_sentence": "答：",
        "from": "T26n1538_001:0514a29_14",
        "context_with_next_sentence": true
    },
    {
        "source_sentence": "彼女寶者，往昔修因其事廣大，能行布施，謂以諸色香味皆具足者飲食等物，自手持奉，起無慢心行於布施。",
        "from": "T26n1538_001:0514b03_3",
        "context_with_next_sentence": true
    },
    {
        "source_sentence": "以如是因故，所有女寶不白不黑膚色中均，不長不短、不肥不瘦身分亭等。",
        "from": "T26n1538_001:0514b04_17",
        "context_with_next_sentence": true
    },
    {
        "source_sentence": "又問：",
        "from": "T26n1538_001:0514b05_2",
        "context_with_next_sentence": true
    },
    {
        "source_sentence": "何因輪王女寶，寒時溫暖適意快樂？",
        "from": "T26n1538_001:0514b05_18",
        "context_with_next_sentence": true
    },
    {
        "source_sentence": "答：",
        "from": "T26n1538_001:0514b05_20",
        "context_with_next_sentence": true
    },
    {
        "source_sentence": "彼女寶者，往昔修因其事廣大，謂若有時冬際嚴凝大風吹擊，境色極寒人所惶畏。",
        "from": "T26n1538_001:0514b07_16",
        "context_with_next_sentence": true
    },
    {
        "source_sentence": "女寶是時，於其父母知識及師尊所并餘沙門婆羅門眾不生惱害，而復愛樂不惱害者，即以溫暖事用所攝，所謂衣服臥具、塗香粖香、床座舍宇、爐炭火具并餘溫暖應用等物，廣行布施。",
        "from": "T26n1538_001:0514b12_2",
        "context_with_next_sentence": true
    },
    {
        "source_sentence": "以如是因故，輪王女寶，寒時溫暖適意快樂。",
        "from": "T26n1538_001:0514b13_2",
        "context_with_next_sentence": true
    },
    {
        "source_sentence": "又問：",
        "from": "T26n1538_001:0514b14_2",
        "context_with_next_sentence": true
    },
    {
        "source_sentence": "何因輪王女寶，熱時清涼適悅快樂？",
        "from": "T26n1538_001:0514b14_18",
        "context_with_next_sentence": true
    },
    {
        "source_sentence": "答：",
        "from": "T26n1538_001:0514b14_20",
        "context_with_next_sentence": true
    },
    {
        "source_sentence": "彼女寶者，往昔修因其事廣大，謂若有時熱際炎燠日光熾逼，隨熱生蟲，人極增惱。",
        "from": "T26n1538_001:0514b16_17",
        "context_with_next_sentence": true
    },
    {
        "source_sentence": "女寶是時，於其父母知識及師尊所并餘沙門婆羅門眾不生惱害，而復愛樂不惱害者，即以清涼事用所攝，謂持衣服臥具、塗香粖香、床座舍宇、承足寶机、寶嚴環釧、多摩羅香，及多羅香所成眾具并餘應用等物，廣行布施。",
        "from": "T26n1538_001:0514b21_17",
        "context_with_next_sentence": true
    },
    {
        "source_sentence": "以如是因故，輪王女寶，熱時清涼適悅快樂。",
        "from": "T26n1538_001:0514b22_18",
        "context_with_next_sentence": true
    },
    {
        "source_sentence": "又問：",
        "from": "T26n1538_001:0514b23_2",
        "context_with_next_sentence": true
    },
    {
        "source_sentence": "何因輪王女寶，身諸毛孔有旃檀香，口中常出優鉢羅花香？",
        "from": "T26n1538_001:0514b24_8",
        "context_with_next_sentence": true
    },
    {
        "source_sentence": "答：",
        "from": "T26n1538_001:0514b24_10",
        "context_with_next_sentence": true
    },
    {
        "source_sentence": "彼女寶者，往昔修因其事廣大，謂於父母知識及師尊所并餘沙門婆羅門眾不生惱害，而復愛樂不惱害者，即以沈水、薰陸、欝金、多摩羅等及餘上妙諸香，廣行布施。",
        "from": "T26n1538_001:0514b28_6",
        "context_with_next_sentence": true
    },
    {
        "source_sentence": "以如是因故，身諸毛孔有旃檀香，口中常出優鉢羅花香。",
        "from": "T26n1538_001:0514b29_12",
        "context_with_next_sentence": true
    },
    {
        "source_sentence": "又問：",
        "from": "T26n1538_001:0514c01_2",
        "context_with_next_sentence": true
    },
    {
        "source_sentence": "何因輪王女寶，侍從轉輪聖王，先起後坐不失規儀，隨何所作悉能承奉，勤力無慢而復愛語？",
        "from": "T26n1538_001:0514c03_5",
        "context_with_next_sentence": true
    },
    {
        "source_sentence": "答：",
        "from": "T26n1538_001:0514c03_7",
        "context_with_next_sentence": true
    },
    {
        "source_sentence": "轉輪聖王於長時中，隨所作用善業增強，長養成熟現前勝報。",
        "from": "T26n1538_001:0514c04_15",
        "context_with_next_sentence": true
    },
    {
        "source_sentence": "以如是因故，獲感女寶愛語承順。",
        "from": "T26n1538_001:0514c05_12",
        "context_with_next_sentence": true
    },
    {
        "source_sentence": "又問：",
        "from": "T26n1538_001:0514c06_2",
        "context_with_next_sentence": true
    },
    {
        "source_sentence": "何因輪王女寶能令轉輪聖王悅意稱順，然無染心，況乎身語無不調柔？",
        "from": "T26n1538_001:0514c07_15",
        "context_with_next_sentence": true
    },
    {
        "source_sentence": "答：",
        "from": "T26n1538_001:0514c07_17",
        "context_with_next_sentence": true
    },
    {
        "source_sentence": "轉輪聖王具大威德，於彼彼眾生曾無異心，超人意表。",
        "from": "T26n1538_001:0514c09_2",
        "context_with_next_sentence": true
    },
    {
        "source_sentence": "以如是因故，所感女寶悅意稱順，然無染心。",
        "from": "T26n1538_001:0514c10_2",
        "context_with_next_sentence": true
    },
    {
        "source_sentence": "又問：",
        "from": "T26n1538_001:0514c11_2",
        "context_with_next_sentence": true
    },
    {
        "source_sentence": "何因輪王女寶，王欲行時或坐立時而悉先知，即向王前作是白言：",
        "from": "T26n1538_001:0514c12_12",
        "context_with_next_sentence": true
    },
    {
        "source_sentence": "「快哉聖王！",
        "from": "T26n1538_001:0514c12_18",
        "context_with_next_sentence": true
    },
    {
        "source_sentence": "所欲行邪或坐立邪，悉當隨從。",
        "from": "T26n1538_001:0514c13_11",
        "context_with_next_sentence": true
    },
    {
        "source_sentence": "」答：",
        "from": "T26n1538_001:0514c13_14",
        "context_with_next_sentence": true
    },
    {
        "source_sentence": "彼女寶者，往昔修因其事廣大，謂具慈心，於欲界中觀諸眾生，於義所欲、於利所欲及安樂欲，或若眾生起無利欲、不安樂欲，悉起慈心、慈眼觀視。",
        "from": "T26n1538_001:0514c16_19",
        "context_with_next_sentence": true
    },
    {
        "source_sentence": "以如是因故，輪王女寶，於王進止而悉先知。",
        "from": "T26n1538_001:0514c17_18",
        "context_with_next_sentence": true
    },
    {
        "source_sentence": "又問：",
        "from": "T26n1538_001:0514c18_2",
        "context_with_next_sentence": true
    },
    {
        "source_sentence": "何因輪王女寶，超勝世間常品女人，如星中月？",
        "from": "T26n1538_001:0514c19_4",
        "context_with_next_sentence": true
    },
    {
        "source_sentence": "答：",
        "from": "T26n1538_001:0514c19_6",
        "context_with_next_sentence": true
    },
    {
        "source_sentence": "彼女寶者，往昔修因其事廣大，謂自不殺生，復教他人持不殺戒。",
        "from": "T26n1538_001:0514c20_14",
        "context_with_next_sentence": true
    },
    {
        "source_sentence": "自不偷盜、不邪染、不妄語、不飲酒，復教他人一一修持。",
        "from": "T26n1538_001:0514c22_2",
        "context_with_next_sentence": true
    },
    {
        "source_sentence": "以如是因故，輪王女寶超勝諸女，如星中月。",
        "from": "T26n1538_001:0514c23_2",
        "context_with_next_sentence": true
    },
    {
        "source_sentence": "又問：",
        "from": "T26n1538_001:0514c23_5",
        "context_with_next_sentence": true
    },
    {
        "source_sentence": "何因輪王女寶不乳產邪？",
        "from": "T26n1538_001:0514c23_16",
        "context_with_next_sentence": true
    },
    {
        "source_sentence": "答：",
        "from": "T26n1538_001:0514c23_18",
        "context_with_next_sentence": true
    },
    {
        "source_sentence": "一切女人共所病者，謂即胎藏乳產之苦。",
        "from": "T26n1538_001:0514c24_15",
        "context_with_next_sentence": true
    },
    {
        "source_sentence": "彼女寶者，於長時中少病少惱，作諸善業長養成熟，現前勝妙果報克成。",
        "from": "T26n1538_001:0514c26_10",
        "context_with_next_sentence": true
    },
    {
        "source_sentence": "以如是因故，輪王女寶而不乳產。",
        "from": "T26n1538_001:0514c27_5",
        "context_with_next_sentence": true
    },
    {
        "source_sentence": "又問：",
        "from": "T26n1538_001:0514c28_2",
        "context_with_next_sentence": true
    },
    {
        "source_sentence": "何因輪王女寶先於輪王而趣命終？",
        "from": "T26n1538_001:0514c28_17",
        "context_with_next_sentence": true
    },
    {
        "source_sentence": "答：",
        "from": "T26n1538_001:0514c29_1",
        "context_with_next_sentence": true
    },
    {
        "source_sentence": "彼女寶者，修諸善業長時不斷，現前勝妙果報克成。",
        "from": "T26n1538_001:0515a01_4",
        "context_with_next_sentence": true
    },
    {
        "source_sentence": "以如是因故，輪王女寶，先於轉輪聖王而趣命終。",
        "from": "T26n1538_001:0515a02_6",
        "context_with_next_sentence": true
    },
    {
        "source_sentence": "又問：",
        "from": "T26n1538_001:0515a02_9",
        "context_with_next_sentence": true
    },
    {
        "source_sentence": "何因輪王女寶，於諸女中獨得生天？",
        "from": "T26n1538_001:0515a03_5",
        "context_with_next_sentence": true
    },
    {
        "source_sentence": "答：",
        "from": "T26n1538_001:0515a03_7",
        "context_with_next_sentence": true
    },
    {
        "source_sentence": "彼女寶者，本性賢善而復廣修十善業道。",
        "from": "T26n1538_001:0515a04_6",
        "context_with_next_sentence": true
    },
    {
        "source_sentence": "以如是因故，輪王女寶於諸女中獨得生天。",
        "from": "T26n1538_001:0515a05_6",
        "context_with_next_sentence": true
    },
    {
        "source_sentence": "又問：",
        "from": "T26n1538_001:0515a06_2",
        "context_with_next_sentence": true
    },
    {
        "source_sentence": "何因轉輪聖王得有主藏臣寶？",
        "from": "T26n1538_001:0515a06_15",
        "context_with_next_sentence": true
    },
    {
        "source_sentence": "答：",
        "from": "T26n1538_001:0515a06_17",
        "context_with_next_sentence": true
    },
    {
        "source_sentence": "轉輪聖王，往昔修因其事廣大，謂若有時極寒極熱，王於彼等寒熱時中，於其父母知識及師尊所及餘沙門婆羅門眾不生惱害，而復愛樂不惱害者，隨時應用妙好醫藥，及所愛樂上味飲食并餘所須，承事供給。",
        "from": "T26n1538_001:0515a11_13",
        "context_with_next_sentence": true
    },
    {
        "source_sentence": "彼等受已，身無不潔、衣無不覆，於晝夜中常受快樂。",
        "from": "T26n1538_001:0515a12_18",
        "context_with_next_sentence": true
    },
    {
        "source_sentence": "以如是因故，轉輪聖王而能獲得主藏臣寶。",
        "from": "T26n1538_001:0515a13_17",
        "context_with_next_sentence": true
    },
    {
        "source_sentence": "彼主藏臣寶者，大富自在、廣多眷屬、庫藏珍寶、財穀豐盈、受用增積。",
        "from": "T26n1538_001:0515a15_11",
        "context_with_next_sentence": true
    },
    {
        "source_sentence": "善業報生而具天眼，能見伏藏，若有主宰、若無主宰、若水若陸、若近若遠。",
        "from": "T26n1538_001:0515a17_6",
        "context_with_next_sentence": true
    },
    {
        "source_sentence": "來詣轉輪王所，乃至種種豐足供給勤力無倦，恭白王言：",
        "from": "T26n1538_001:0515a18_11",
        "context_with_next_sentence": true
    },
    {
        "source_sentence": "「天子所須財寶等事，悉能奉上。",
        "from": "T26n1538_001:0515a19_6",
        "context_with_next_sentence": true
    },
    {
        "source_sentence": "」過去一時，有轉輪聖王意欲試驗主藏臣寶，即命寶船涉水游行，乃召主藏臣寶而謂之曰：",
        "from": "T26n1538_001:0515a21_7",
        "context_with_next_sentence": true
    },
    {
        "source_sentence": "「汝今宜應以財寶等供我所須。",
        "from": "T26n1538_001:0515a22_2",
        "context_with_next_sentence": true
    },
    {
        "source_sentence": "」時主藏臣寶白彼轉輪聖王言：",
        "from": "T26n1538_001:0515a22_16",
        "context_with_next_sentence": true
    },
    {
        "source_sentence": "「聖王就岸，我當奉上王之所須。",
        "from": "T26n1538_001:0515a23_11",
        "context_with_next_sentence": true
    },
    {
        "source_sentence": "若不就岸，事應難作。",
        "from": "T26n1538_001:0515a24_1",
        "context_with_next_sentence": true
    },
    {
        "source_sentence": "」時王即當迴以寶船安泊岸側。",
        "from": "T26n1538_001:0515a24_15",
        "context_with_next_sentence": true
    },
    {
        "source_sentence": "彼主藏臣寶前詣王所，右膝著地，肅恭嚴奉作潔淨已，二手捧持四金所成上妙寶瓶，滿盛眾寶獻奉王前，白言聖王：",
        "from": "T26n1538_001:0515a27_10",
        "context_with_next_sentence": true
    },
    {
        "source_sentence": "「受我所奉上妙眾寶。",
        "from": "T26n1538_001:0515a27_20",
        "context_with_next_sentence": true
    },
    {
        "source_sentence": "」即說頌曰：",
        "from": "T26n1538_001:0515a28_4",
        "context_with_next_sentence": true
    },
    {
        "source_sentence": "「清陰細雨從天降，　　俯近炎天盛夏時，",
        "from": "T26n1538_001:0515a29_0",
        "context_with_next_sentence": true
    },
    {
        "source_sentence": "舉以眾寶奉輪王，　　及施餘諸貧匱者，",
        "from": "T26n1538_001:0515b01_0",
        "context_with_next_sentence": true
    },
    {
        "source_sentence": "彼等受已皆快樂，　　丐者咸生歡喜心。",
        "from": "T26n1538_001:0515b02_17",
        "context_with_next_sentence": true
    },
    {
        "source_sentence": "由斯業報廣無窮，　　獲得最勝大財富，",
        "from": "T26n1538_001:0515b03_0",
        "context_with_next_sentence": true
    },
    {
        "source_sentence": "有大神力具天眼，　　當為轉輪聖王尊。",
        "from": "T26n1538_001:0515b04_17",
        "context_with_next_sentence": true
    },
    {
        "source_sentence": "」又問：",
        "from": "T26n1538_001:0515b05_2",
        "context_with_next_sentence": true
    },
    {
        "source_sentence": "何因主藏臣寶，獲得大富、廣多庫藏、受用增積？",
        "from": "T26n1538_001:0515b06_3",
        "context_with_next_sentence": true
    },
    {
        "source_sentence": "答：",
        "from": "T26n1538_001:0515b06_5",
        "context_with_next_sentence": true
    },
    {
        "source_sentence": "主藏臣寶，往昔修因其事廣大，謂能布施一切沙門婆羅門眾、諸貧窮者、諸往來者、諸乞丐者，授以飲食衣服、花鬘塗香、床座舍宇、燈明等物。",
        "from": "T26n1538_001:0515b09_8",
        "context_with_next_sentence": true
    },
    {
        "source_sentence": "以如是因故，主藏臣寶獲得大富、廣多庫藏、受用增積。",
        "from": "T26n1538_001:0515b10_13",
        "context_with_next_sentence": true
    },
    {
        "source_sentence": "又問：",
        "from": "T26n1538_001:0515b11_2",
        "context_with_next_sentence": true
    },
    {
        "source_sentence": "何因主藏臣寶，勝業報生能具天眼，於諸伏藏，若有主宰、若無主宰、若水若陸、若近若遠而悉觀見？",
        "from": "T26n1538_001:0515b13_6",
        "context_with_next_sentence": true
    },
    {
        "source_sentence": "答：",
        "from": "T26n1538_001:0515b13_8",
        "context_with_next_sentence": true
    },
    {
        "source_sentence": "主藏臣寶，往昔修因其事廣大，謂於父母知識及師尊所并餘沙門婆羅門眾不生惱害，而復愛樂不惱害者，又於世間普為一切癡黑暗冥作光明照，授與燈明及然燈具，破諸冥暗悉使明亮。",
        "from": "T26n1538_001:0515b17_14",
        "context_with_next_sentence": true
    },
    {
        "source_sentence": "以如是因故，主藏臣寶勝業報生能具天眼，水陸遠近悉見伏藏。",
        "from": "T26n1538_001:0515b19_4",
        "context_with_next_sentence": true
    },
    {
        "source_sentence": "復次頌曰：",
        "from": "T26n1538_001:0515b20_4",
        "context_with_next_sentence": true
    },
    {
        "source_sentence": "「飲食衣服花鬘等，　　往昔曾興清淨心，",
        "from": "T26n1538_001:0515b21_0",
        "context_with_next_sentence": true
    },
    {
        "source_sentence": "自手持奉開施門，　　復以燈明照諸暗。",
        "from": "T26n1538_001:0515b22_17",
        "context_with_next_sentence": true
    },
    {
        "source_sentence": "得為主藏大臣寶，　　近侍名稱轉輪王，",
        "from": "T26n1538_001:0515b23_0",
        "context_with_next_sentence": true
    },
    {
        "source_sentence": "廣多富盛具大財，　　能獲天眼見伏藏。",
        "from": "T26n1538_001:0515b24_17",
        "context_with_next_sentence": true
    },
    {
        "source_sentence": "」又問：",
        "from": "T26n1538_001:0515b25_2",
        "context_with_next_sentence": true
    },
    {
        "source_sentence": "何因轉輪聖王得有主兵臣寶？",
        "from": "T26n1538_001:0515b25_15",
        "context_with_next_sentence": true
    },
    {
        "source_sentence": "答：",
        "from": "T26n1538_001:0515b25_17",
        "context_with_next_sentence": true
    },
    {
        "source_sentence": "轉輪聖王，往昔修因其事廣大，謂於父母知識及師尊所并餘沙門婆羅門眾不生惱害，而復愛樂不惱害者，於諸昏黑暗冥作光明照，施以燈具悉使明亮。",
        "from": "T26n1538_001:0515b29_7",
        "context_with_next_sentence": true
    },
    {
        "source_sentence": "以如是因故，轉輪聖王得有主兵臣寶。",
        "from": "T26n1538_001:0515c01_5",
        "context_with_next_sentence": true
    },
    {
        "source_sentence": "彼主兵臣寶者，聰叡明利、善喻善察、智慧具足。",
        "from": "T26n1538_001:0515c02_7",
        "context_with_next_sentence": true
    },
    {
        "source_sentence": "至於王所，以現世事正法義利輔贊於王，於他世事正法義利亦悉輔贊。",
        "from": "T26n1538_001:0515c04_1",
        "context_with_next_sentence": true
    },
    {
        "source_sentence": "於兵眾中，知其王意，存者存之、去者去之；",
        "from": "T26n1538_001:0515c05_1",
        "context_with_next_sentence": true
    },
    {
        "source_sentence": "不勞王力，亦復不假四兵運用，無使疲懈，而彼一切自然歸伏。",
        "from": "T26n1538_001:0515c06_8",
        "context_with_next_sentence": true
    },
    {
        "source_sentence": "復次頌曰：",
        "from": "T26n1538_001:0515c07_4",
        "context_with_next_sentence": true
    },
    {
        "source_sentence": "「世間昏黑暗冥者，　　普作燈明為照曜，",
        "from": "T26n1538_001:0515c08_0",
        "context_with_next_sentence": true
    },
    {
        "source_sentence": "施諸燈具及光明，　　悉使廣大皆明亮。",
        "from": "T26n1538_001:0515c09_17",
        "context_with_next_sentence": true
    },
    {
        "source_sentence": "又於父母及知識，　　并餘沙門婆羅門，",
        "from": "T26n1538_001:0515c10_0",
        "context_with_next_sentence": true
    },
    {
        "source_sentence": "廣作燈明普照明，　　咸得破暗而煥曜。",
        "from": "T26n1538_001:0515c11_17",
        "context_with_next_sentence": true
    },
    {
        "source_sentence": "由斯善業施安樂，　　并餘善作諸勝事，",
        "from": "T26n1538_001:0515c12_0",
        "context_with_next_sentence": true
    },
    {
        "source_sentence": "輪王以此勝報因，　　獲得大智主兵寶。",
        "from": "T26n1538_001:0515c13_17",
        "context_with_next_sentence": true
    },
    {
        "source_sentence": "」又問：",
        "from": "T26n1538_001:0515c14_2",
        "context_with_next_sentence": true
    },
    {
        "source_sentence": "何因主兵臣寶，聰叡明利、善喻善察、具有智慧？",
        "from": "T26n1538_001:0515c15_3",
        "context_with_next_sentence": true
    },
    {
        "source_sentence": "答：",
        "from": "T26n1538_001:0515c15_5",
        "context_with_next_sentence": true
    },
    {
        "source_sentence": "彼主兵臣寶，往昔生中昔因建立，乃至極遠生生之前已盡已滅得為人時，於諸沙門婆羅門聰叡明利、具有智慧、善伺察者，故往親近恭敬請問：",
        "from": "T26n1538_001:0515c18_10",
        "context_with_next_sentence": true
    },
    {
        "source_sentence": "何者是善？",
        "from": "T26n1538_001:0515c18_15",
        "context_with_next_sentence": true
    },
    {
        "source_sentence": "何者不善？",
        "from": "T26n1538_001:0515c18_20",
        "context_with_next_sentence": true
    },
    {
        "source_sentence": "何者有罪？",
        "from": "T26n1538_001:0515c19_4",
        "context_with_next_sentence": true
    },
    {
        "source_sentence": "何者無罪？",
        "from": "T26n1538_001:0515c19_9",
        "context_with_next_sentence": true
    },
    {
        "source_sentence": "何者所作當得勝上、離諸罪業？",
        "from": "T26n1538_001:0515c20_3",
        "context_with_next_sentence": true
    },
    {
        "source_sentence": "隨所聞已依法修行，常善伺察、常善思惟，若事若因勤求請益，作極拔事、行普救因，增極恪志逼切而行。",
        "from": "T26n1538_001:0515c22_11",
        "context_with_next_sentence": true
    },
    {
        "source_sentence": "以如是因故，聰叡明利、具有智慧。",
        "from": "T26n1538_001:0515c23_7",
        "context_with_next_sentence": true
    },
    {
        "source_sentence": "復次頌曰：",
        "from": "T26n1538_001:0515c24_4",
        "context_with_next_sentence": true
    },
    {
        "source_sentence": "「往昔親近諸智者，　　勤求伺察眾善因，",
        "from": "T26n1538_001:0515c25_0",
        "context_with_next_sentence": true
    },
    {
        "source_sentence": "發起最上利益心，　　於一切處無退倦。",
        "from": "T26n1538_001:0515c26_17",
        "context_with_next_sentence": true
    },
    {
        "source_sentence": "主兵臣寶由斯力，　　今得聰叡具智明，",
        "from": "T26n1538_001:0515c27_0",
        "context_with_next_sentence": true
    },
    {
        "source_sentence": "迅疾發興精進心，　　今為輪王主兵寶。",
        "from": "T26n1538_001:0515c28_17",
        "context_with_next_sentence": true
    },
    {
        "source_sentence": "」對法大論中因施設門第三總說頌曰：",
        "from": "T26n1538_001:0516a01_4",
        "context_with_next_sentence": true
    },
    {
        "source_sentence": "轉輪聖王而具有，　　輪寶象馬并珠寶，",
        "from": "T26n1538_001:0516a02_0",
        "context_with_next_sentence": true
    },
    {
        "source_sentence": "女寶主藏及主兵，　　長壽無病具色相，",
        "from": "T26n1538_001:0516a03_0",
        "context_with_next_sentence": true
    },
    {
        "source_sentence": "適意自在復多子，　　廣如第三蘊中說。",
        "from": "T26n1538_001:0516a04_17",
        "context_with_next_sentence": true
    },
    {
        "source_sentence": "如論中說，轉輪聖王即同如來、應供、正等正覺。",
        "from": "T26n1538_001:0516a06_1",
        "context_with_next_sentence": true
    },
    {
        "source_sentence": "復次頌曰：",
        "from": "T26n1538_001:0516a07_4",
        "context_with_next_sentence": true
    },
    {
        "source_sentence": "「如論所說轉輪王，　　即同無上大法王，",
        "from": "T26n1538_001:0516a08_0",
        "context_with_next_sentence": true
    },
    {
        "source_sentence": "於此大地境界中，　　轉大法輪作善利。",
        "from": "T26n1538_001:0516a09_17",
        "context_with_next_sentence": true
    },
    {
        "source_sentence": "以彼轉輪聖王者，　　應觀即同佛如來，",
        "from": "T26n1538_001:0516a10_0",
        "context_with_next_sentence": true
    },
    {
        "source_sentence": "咸起悲心愍世間，　　廣利一切大寂默。",
        "from": "T26n1538_001:0516a11_17",
        "context_with_next_sentence": true
    },
    {
        "source_sentence": "」如轉輪聖王有輪寶者，應知即同如來、應供、正等正覺出現世間所說聖八正道法。",
        "from": "T26n1538_001:0516a13_15",
        "context_with_next_sentence": true
    },
    {
        "source_sentence": "以佛所說八正道者，能破世間一切煩惱，於諸法中得無障礙。",
        "from": "T26n1538_001:0516a15_5",
        "context_with_next_sentence": true
    },
    {
        "source_sentence": "復次頌曰：",
        "from": "T26n1538_001:0516a16_4",
        "context_with_next_sentence": true
    },
    {
        "source_sentence": "「轉輪聖王輪寶者，　　於此大地能摧伏；",
        "from": "T26n1538_001:0516a17_18",
        "context_with_next_sentence": true
    },
    {
        "source_sentence": "如佛開演八正門，　　解除一切魔怨縛。",
        "from": "T26n1538_001:0516a18_17",
        "context_with_next_sentence": true
    },
    {
        "source_sentence": "」如轉輪聖王有象寶者，應知即同如來、應供、正等正覺所說四神足法。",
        "from": "T26n1538_001:0516a20_10",
        "context_with_next_sentence": true
    },
    {
        "source_sentence": "以佛所說四神足者，能破世間一切煩惱，於諸法中得無障礙。",
        "from": "T26n1538_001:0516a21_19",
        "context_with_next_sentence": true
    },
    {
        "source_sentence": "復次頌曰：",
        "from": "T26n1538_001:0516a22_4",
        "context_with_next_sentence": true
    },
    {
        "source_sentence": "「轉輪聖王白龍象，　　騰空來往悉自在；",
        "from": "T26n1538_001:0516a23_18",
        "context_with_next_sentence": true
    },
    {
        "source_sentence": "如來神足亦復然，　　瞿曇名稱廣神化。",
        "from": "T26n1538_001:0516a24_17",
        "context_with_next_sentence": true
    },
    {
        "source_sentence": "」如轉輪聖王有馬寶者，應知即同如來、應供、正等正覺所說四正斷法。",
        "from": "T26n1538_001:0516a26_10",
        "context_with_next_sentence": true
    },
    {
        "source_sentence": "以佛所說四正斷者，能破世間一切煩惱，於諸法中得無障礙。",
        "from": "T26n1538_001:0516a28_1",
        "context_with_next_sentence": true
    },
    {
        "source_sentence": "復次頌曰：",
        "from": "T26n1538_001:0516a29_4",
        "context_with_next_sentence": true
    },
    {
        "source_sentence": "「輪王青身妙馬寶，　　圓具調馴迅若風；",
        "from": "T26n1538_001:0516b01_18",
        "context_with_next_sentence": true
    },
    {
        "source_sentence": "如佛四正斷法門，　　速證無為寂靜果。",
        "from": "T26n1538_001:0516b02_17",
        "context_with_next_sentence": true
    },
    {
        "source_sentence": "馬相嚴好頭頂黑，　　而彼馬寶輪王乘；",
        "from": "T26n1538_001:0516b03_17",
        "context_with_next_sentence": true
    },
    {
        "source_sentence": "四正斷法亦復然，　　瞿曇名稱廣自在。",
        "from": "T26n1538_001:0516b04_17",
        "context_with_next_sentence": true
    },
    {
        "source_sentence": "」如轉輪聖王有珠寶者，應知即同如來、應供、正等正覺天眼具足。",
        "from": "T26n1538_001:0516b06_8",
        "context_with_next_sentence": true
    },
    {
        "source_sentence": "以佛如來具天眼者，隨諸眾生有所樂欲，佛以天眼悉能觀察。",
        "from": "T26n1538_001:0516b07_16",
        "context_with_next_sentence": true
    },
    {
        "source_sentence": "復次頌曰：",
        "from": "T26n1538_001:0516b08_4",
        "context_with_next_sentence": true
    },
    {
        "source_sentence": "「輪王瑠璃妙珠寶，　　普遍照曜悉光明；",
        "from": "T26n1538_001:0516b09_18",
        "context_with_next_sentence": true
    },
    {
        "source_sentence": "如來天眼亦復然，　　普遍觀照悉無礙。",
        "from": "T26n1538_001:0516b10_17",
        "context_with_next_sentence": true
    },
    {
        "source_sentence": "」如轉輪聖王有女寶者，應知即同如來、應供、正等正覺喜覺支法。",
        "from": "T26n1538_001:0516b12_8",
        "context_with_next_sentence": true
    },
    {
        "source_sentence": "復次頌曰：",
        "from": "T26n1538_001:0516b13_4",
        "context_with_next_sentence": true
    },
    {
        "source_sentence": "「轉輪聖王妙女寶，　　眾所樂觀復悅意；",
        "from": "T26n1538_001:0516b14_18",
        "context_with_next_sentence": true
    },
    {
        "source_sentence": "喜覺支法亦復然，　　瞿曇名稱善適悅。",
        "from": "T26n1538_001:0516b15_17",
        "context_with_next_sentence": true
    },
    {
        "source_sentence": "」如轉輪聖王有主藏臣寶者，應知即同如來、應供、正等正覺四姓親近，謂剎帝利、婆羅門、吠舍、首陀，於佛世尊現所恭敬，持以飲食衣服及餘床座病緣醫藥奉上世尊。",
        "from": "T26n1538_001:0516b19_13",
        "context_with_next_sentence": true
    },
    {
        "source_sentence": "復次頌曰：",
        "from": "T26n1538_001:0516b20_4",
        "context_with_next_sentence": true
    },
    {
        "source_sentence": "「如彼轉輪大聖王，　　最上大富具大財；",
        "from": "T26n1538_001:0516b21_18",
        "context_with_next_sentence": true
    },
    {
        "source_sentence": "瞿曇聖主大名稱，　　四姓恭敬亦如是。",
        "from": "T26n1538_001:0516b22_17",
        "context_with_next_sentence": true
    },
    {
        "source_sentence": "」如轉輪聖王有主兵臣寶者，應知即同如來、應供、正等正覺具大勝慧。",
        "from": "T26n1538_001:0516b24_11",
        "context_with_next_sentence": true
    },
    {
        "source_sentence": "以佛大慧，能破世間一切煩惱、解除魔縛，於諸法中得無障礙。",
        "from": "T26n1538_001:0516b26_1",
        "context_with_next_sentence": true
    },
    {
        "source_sentence": "復次頌曰：",
        "from": "T26n1538_001:0516b27_4",
        "context_with_next_sentence": true
    },
    {
        "source_sentence": "「主兵臣寶善伺察，　　復能決擇諸義利；",
        "from": "T26n1538_001:0516b28_18",
        "context_with_next_sentence": true
    },
    {
        "source_sentence": "如來大慧亦復然，　　解除魔怨諸結縛。",
        "from": "T26n1538_001:0516b29_17",
        "context_with_next_sentence": true
    },
    {
        "source_sentence": "」如轉輪聖王壽命長遠久住世者，應知即同如來、應供、正等正覺久住世間，隨諸眾生所有願求悉令圓滿。",
        "from": "T26n1538_001:0516c03_7",
        "context_with_next_sentence": true
    },
    {
        "source_sentence": "若住一劫或過一劫，是謂長壽。",
        "from": "T26n1538_001:0516c04_2",
        "context_with_next_sentence": true
    },
    {
        "source_sentence": "轉輪聖王正法化世住壽一劫，亦復如是。",
        "from": "T26n1538_001:0516c05_2",
        "context_with_next_sentence": true
    },
    {
        "source_sentence": "如轉輪聖王少病惱者，應知即同如來、應供、正等正覺無諸損惱病苦不生。",
        "from": "T26n1538_001:0516c07_12",
        "context_with_next_sentence": true
    },
    {
        "source_sentence": "復次頌曰：",
        "from": "T26n1538_001:0516c08_4",
        "context_with_next_sentence": true
    },
    {
        "source_sentence": "「轉輪聖王少病惱，　　最上正法化世間；",
        "from": "T26n1538_001:0516c09_18",
        "context_with_next_sentence": true
    },
    {
        "source_sentence": "世尊大師具名稱，　　無病無惱常安樂。",
        "from": "T26n1538_001:0516c10_17",
        "context_with_next_sentence": true
    },
    {
        "source_sentence": "」如轉輪聖王妙色端嚴具三十二大丈夫相，一切人眾傾渴瞻仰者，應知即同如來、應供、正等正覺三十二相清淨圓滿，一切眾生瞻仰無厭。",
        "from": "T26n1538_001:0516c14_3",
        "context_with_next_sentence": true
    },
    {
        "source_sentence": "復次頌曰：",
        "from": "T26n1538_001:0516c15_4",
        "context_with_next_sentence": true
    },
    {
        "source_sentence": "「輪王正法化於世，　　相好端嚴眾樂觀；",
        "from": "T26n1538_001:0516c16_18",
        "context_with_next_sentence": true
    },
    {
        "source_sentence": "亦如世尊妙相嚴，　　最勝功德皆具足。",
        "from": "T26n1538_001:0516c17_17",
        "context_with_next_sentence": true
    },
    {
        "source_sentence": "」如轉輪聖王眾所瞻覩生悅意者，應知即同如來、應供、正等正覺一切眾生欣樂瞻仰，覩者咸生適悅之心。",
        "from": "T26n1538_001:0516c20_7",
        "context_with_next_sentence": true
    },
    {
        "source_sentence": "復次頌曰：",
        "from": "T26n1538_001:0516c21_4",
        "context_with_next_sentence": true
    },
    {
        "source_sentence": "「輪王正法化世間，　　見者咸生欣悅意；",
        "from": "T26n1538_001:0516c22_18",
        "context_with_next_sentence": true
    },
    {
        "source_sentence": "如來大師最上尊，　　眾生瞻覩皆欣慶。",
        "from": "T26n1538_001:0516c23_17",
        "context_with_next_sentence": true
    },
    {
        "source_sentence": "」如轉輪聖王千子圓滿色相妙好勇猛無畏善伏他軍者，應知即同如來、應供、正等正覺善化一切眾生修行得果，勇猛無畏，摧煩惱力，趣真實道。",
        "from": "T26n1538_001:0516c27_4",
        "context_with_next_sentence": true
    },
    {
        "source_sentence": "復次頌曰：",
        "from": "T26n1538_001:0516c28_4",
        "context_with_next_sentence": true
    },
    {
        "source_sentence": "「轉輪聖王有千子，　　勇猛無畏色相嚴，",
        "from": "T26n1538_001:0516c29_0",
        "context_with_next_sentence": true
    },
    {
        "source_sentence": "能摧他軍具力能，　　正法真實而治化；",
        "from": "T26n1538_001:0517a01_17",
        "context_with_next_sentence": true
    },
    {
        "source_sentence": "如來大師化眾生，　　悉使修行住果位，",
        "from": "T26n1538_001:0517a02_0",
        "context_with_next_sentence": true
    },
    {
        "source_sentence": "四向四果無畏尊，　　此等是謂八人地。",
        "from": "T26n1538_001:0517a03_17",
        "context_with_next_sentence": true
    },
    {
        "source_sentence": "」施設論卷第一",
        "from": "T26n1538_001:0517a04_100",
        "context_with_next_sentence": false
    }
]