[
    {
        "source_sentence": "金色童子因緣經卷第三",
        "from": "T14n0550_003:0869a20_0",
        "context_with_next_sentence": true
    },
    {
        "source_sentence": "譯經三藏朝散大夫試鴻",
        "from": "T14n0550_003:0869a22_0",
        "context_with_next_sentence": true
    },
    {
        "source_sentence": "臚卿光梵大師賜紫沙門",
        "from": "T14n0550_003:0869a23_0",
        "context_with_next_sentence": true
    },
    {
        "source_sentence": "臣惟淨等奉　詔譯爾時，諸巡警官相與議言：",
        "from": "T14n0550_003:0869a25_11",
        "context_with_next_sentence": true
    },
    {
        "source_sentence": "「眾所共觀，今此童子儀相調善，諒其不能發斯重業，又復于今無餘異狀，我等隨處遇斯艱苦，今者云何理行其事？",
        "from": "T14n0550_003:0869a28_3",
        "context_with_next_sentence": true
    },
    {
        "source_sentence": "」中一人言：",
        "from": "T14n0550_003:0869a28_9",
        "context_with_next_sentence": true
    },
    {
        "source_sentence": "「此事狀者，誠非我等所能參議，國有刑司大臣掌法，今宜監領童子、女人詣彼詳辯。",
        "from": "T14n0550_003:0869b01_6",
        "context_with_next_sentence": true
    },
    {
        "source_sentence": "」眾議定已，舉彼女人臥置竹輿，執持童子俱詣法司。",
        "from": "T14n0550_003:0869b02_10",
        "context_with_next_sentence": true
    },
    {
        "source_sentence": "爾時，勇戾大臣職當掌法，與諸法官共會一處。",
        "from": "T14n0550_003:0869b04_1",
        "context_with_next_sentence": true
    },
    {
        "source_sentence": "遙見彼諸巡警官來漸至其前，即發問言：",
        "from": "T14n0550_003:0869b04_19",
        "context_with_next_sentence": true
    },
    {
        "source_sentence": "「汝等諸官斯來何為？",
        "from": "T14n0550_003:0869b05_9",
        "context_with_next_sentence": true
    },
    {
        "source_sentence": "有何事耶？",
        "from": "T14n0550_003:0869b05_14",
        "context_with_next_sentence": true
    },
    {
        "source_sentence": "」諸官答言：",
        "from": "T14n0550_003:0869b05_20",
        "context_with_next_sentence": true
    },
    {
        "source_sentence": "「今此女人於日照商主園中，不知何人殺害其命，我等審諦于三伺察，於其園內唯見金色童子，餘無事狀，我等即時詢童子言：",
        "from": "T14n0550_003:0869b08_16",
        "context_with_next_sentence": true
    },
    {
        "source_sentence": "『今此女人誰致殺耶？",
        "from": "T14n0550_003:0869b09_6",
        "context_with_next_sentence": true
    },
    {
        "source_sentence": "』童子答言：",
        "from": "T14n0550_003:0869b09_12",
        "context_with_next_sentence": true
    },
    {
        "source_sentence": "『諸官明察，我於是事雖覩其狀，而實不知何人所殺。",
        "from": "T14n0550_003:0869b10_15",
        "context_with_next_sentence": true
    },
    {
        "source_sentence": "』我等今時監領至此，願賜明辯。",
        "from": "T14n0550_003:0869b11_10",
        "context_with_next_sentence": true
    },
    {
        "source_sentence": "」時大臣言：",
        "from": "T14n0550_003:0869b12_4",
        "context_with_next_sentence": true
    },
    {
        "source_sentence": "「汝等小待須臾，俟當審察。",
        "from": "T14n0550_003:0869b12_17",
        "context_with_next_sentence": true
    },
    {
        "source_sentence": "」後詣王所求從理斷。",
        "from": "T14n0550_003:0869b13_5",
        "context_with_next_sentence": true
    },
    {
        "source_sentence": "是時，掌法大臣即詣阿闍世王宮，見守門者監護王門，即前問言：",
        "from": "T14n0550_003:0869b15_9",
        "context_with_next_sentence": true
    },
    {
        "source_sentence": "「王止何處，復何所作？",
        "from": "T14n0550_003:0869b15_20",
        "context_with_next_sentence": true
    },
    {
        "source_sentence": "」守門者言：",
        "from": "T14n0550_003:0869b16_3",
        "context_with_next_sentence": true
    },
    {
        "source_sentence": "「王今登殿，召諸宮女鼓吹歌音方當娛樂。",
        "from": "T14n0550_003:0869b17_2",
        "context_with_next_sentence": true
    },
    {
        "source_sentence": "」是時，大臣即於宮門求掌執者，托以其事陳奏于王：",
        "from": "T14n0550_003:0869b18_5",
        "context_with_next_sentence": true
    },
    {
        "source_sentence": "「今有日照商主之子，於自園中殺害迦尸孫那利妓女，若今不受王者詔命，我等諸臣莫能宰判。",
        "from": "T14n0550_003:0869b20_8",
        "context_with_next_sentence": true
    },
    {
        "source_sentence": "」是時，掌執宮嬪速詣王所具陳上事，王正娛樂未暇審詳，乃勅宮嬪：",
        "from": "T14n0550_003:0869b21_19",
        "context_with_next_sentence": true
    },
    {
        "source_sentence": "「汝往語彼勇戾大臣，宜當審細如實詳察。",
        "from": "T14n0550_003:0869b22_18",
        "context_with_next_sentence": true
    },
    {
        "source_sentence": "」女使受命出宣王勅，令勇戾大臣等諸法官審明其事。",
        "from": "T14n0550_003:0869b24_3",
        "context_with_next_sentence": true
    },
    {
        "source_sentence": "遍宣示已，時勇戾大臣還復法司，謂諸巡警官言：",
        "from": "T14n0550_003:0869b25_5",
        "context_with_next_sentence": true
    },
    {
        "source_sentence": "「汝可往召膾宰之人，令速至此。",
        "from": "T14n0550_003:0869b25_20",
        "context_with_next_sentence": true
    },
    {
        "source_sentence": "」到已，謂言：",
        "from": "T14n0550_003:0869b26_5",
        "context_with_next_sentence": true
    },
    {
        "source_sentence": "「今此童子於自園中殺害迦尸孫那利妓女，汝今宜往執縛其人，擊鼓告令四衢巷陌普使聞知，出城南門往詣棄屍林中，投以鐵叉使令命絕，然後同其死女置於柴積舉火焚之。",
        "from": "T14n0550_003:0869c01_5",
        "context_with_next_sentence": true
    },
    {
        "source_sentence": "」是時，膾宰之人雖聞是命，覩其金色童子色相嚴好猶如金山，痛切其心互相謂曰：",
        "from": "T14n0550_003:0869c03_3",
        "context_with_next_sentence": true
    },
    {
        "source_sentence": "「汝等云何斯人可殺？",
        "from": "T14n0550_003:0869c03_13",
        "context_with_next_sentence": true
    },
    {
        "source_sentence": "今此童子人中難得容止可觀，我等雖預膾宰亦有悲心，如斯輩人豈忍害耶？",
        "from": "T14n0550_003:0869c05_7",
        "context_with_next_sentence": true
    },
    {
        "source_sentence": "寧使我等自壞其命，終不於斯敢行刑戮。",
        "from": "T14n0550_003:0869c06_6",
        "context_with_next_sentence": true
    },
    {
        "source_sentence": "」是時，勇戾大臣聞膾宰人議已，復作怒言：",
        "from": "T14n0550_003:0869c07_18",
        "context_with_next_sentence": true
    },
    {
        "source_sentence": "「汝等何故稽延時久？",
        "from": "T14n0550_003:0869c08_7",
        "context_with_next_sentence": true
    },
    {
        "source_sentence": "而不速疾從其命耶？",
        "from": "T14n0550_003:0869c08_16",
        "context_with_next_sentence": true
    },
    {
        "source_sentence": "」時膾宰人合掌趨前，咸哀告言：",
        "from": "T14n0550_003:0869c09_13",
        "context_with_next_sentence": true
    },
    {
        "source_sentence": "「大臣王者！",
        "from": "T14n0550_003:0869c09_19",
        "context_with_next_sentence": true
    },
    {
        "source_sentence": "願今止息，我等雖預膾宰之人，而亦不能勇行其事。",
        "from": "T14n0550_003:0869c11_2",
        "context_with_next_sentence": true
    },
    {
        "source_sentence": "何以故？",
        "from": "T14n0550_003:0869c11_6",
        "context_with_next_sentence": true
    },
    {
        "source_sentence": "今此童子色相端嚴人所愛念，如何今時忍致殺耶？",
        "from": "T14n0550_003:0869c12_8",
        "context_with_next_sentence": true
    },
    {
        "source_sentence": "」大臣聞已，轉復瞋恚，告彼人言：",
        "from": "T14n0550_003:0869c13_3",
        "context_with_next_sentence": true
    },
    {
        "source_sentence": "「汝等若不從王命者，定於今日汝等所有妻子、眷屬悉同其死。",
        "from": "T14n0550_003:0869c14_11",
        "context_with_next_sentence": true
    },
    {
        "source_sentence": "」諸膾宰人聞是言已，咸生驚怖，復相謂言：",
        "from": "T14n0550_003:0869c15_11",
        "context_with_next_sentence": true
    },
    {
        "source_sentence": "「今此何故，掌法大臣不依正法如理而行？",
        "from": "T14n0550_003:0869c16_8",
        "context_with_next_sentence": true
    },
    {
        "source_sentence": "此童子者，色相嚴好人中難得，堅令棄置使害其命，復謂我等若不殺者妻子眷屬悉同其死。",
        "from": "T14n0550_003:0869c18_10",
        "context_with_next_sentence": true
    },
    {
        "source_sentence": "何故我等受斯艱苦？",
        "from": "T14n0550_003:0869c19_1",
        "context_with_next_sentence": true
    },
    {
        "source_sentence": "我等今時云何所行？",
        "from": "T14n0550_003:0869c19_10",
        "context_with_next_sentence": true
    },
    {
        "source_sentence": "」是時，諸膾宰人死怖所逼，即生計智：",
        "from": "T14n0550_003:0869c20_7",
        "context_with_next_sentence": true
    },
    {
        "source_sentence": "「今此童子眾所愛念，宜應引詣四衢巷陌多人聚處，眾觀其事。",
        "from": "T14n0550_003:0869c21_14",
        "context_with_next_sentence": true
    },
    {
        "source_sentence": "而是童子旋踵之間，彼多人眾應起悲念，不忍觀矚，必為設其方計救護。",
        "from": "T14n0550_003:0869c23_7",
        "context_with_next_sentence": true
    },
    {
        "source_sentence": "」其後諸膾宰人身心逼迫，如切如割，皆悉涕淚，咸作是言：",
        "from": "T14n0550_003:0869c24_14",
        "context_with_next_sentence": true
    },
    {
        "source_sentence": "「苦哉！",
        "from": "T14n0550_003:0869c24_18",
        "context_with_next_sentence": true
    },
    {
        "source_sentence": "我等作何罪業，如是逼切，使我成辦無義利事？",
        "from": "T14n0550_003:0869c25_17",
        "context_with_next_sentence": true
    },
    {
        "source_sentence": "」爾時，勇戾大臣後極增恚，謂膾宰言：",
        "from": "T14n0550_003:0869c26_16",
        "context_with_next_sentence": true
    },
    {
        "source_sentence": "「汝等何故加復延久？",
        "from": "T14n0550_003:0869c27_5",
        "context_with_next_sentence": true
    },
    {
        "source_sentence": "」諸膾宰人聞是語已，而悉涕泣勉抑而為，乃詣童子執取其衣繫縛雙臂。",
        "from": "T14n0550_003:0869c28_17",
        "context_with_next_sentence": true
    },
    {
        "source_sentence": "彼繫縛已，勇戾大臣具觀其事，即時驅離掌法之司，往詣棄屍林中。",
        "from": "T14n0550_003:0870a01_9",
        "context_with_next_sentence": true
    },
    {
        "source_sentence": "時諸人眾觀者，皆生別離忿恚而悉墮淚，咸作是言：",
        "from": "T14n0550_003:0870a02_13",
        "context_with_next_sentence": true
    },
    {
        "source_sentence": "「苦哉！",
        "from": "T14n0550_003:0870a02_17",
        "context_with_next_sentence": true
    },
    {
        "source_sentence": "危逼！",
        "from": "T14n0550_003:0870a02_20",
        "context_with_next_sentence": true
    },
    {
        "source_sentence": "今此童子人中難得，即期殞謝。",
        "from": "T14n0550_003:0870a03_12",
        "context_with_next_sentence": true
    },
    {
        "source_sentence": "」諸膾宰人監執童子，周行巷陌時中容緩慮其可救，又復引詣闤闠之所。",
        "from": "T14n0550_003:0870a05_5",
        "context_with_next_sentence": true
    },
    {
        "source_sentence": "是時，王舍城中內外所居男女大小，及餘方處所來人眾，而悉會聚，共觀金色童子執縛其臂。",
        "from": "T14n0550_003:0870a07_7",
        "context_with_next_sentence": true
    },
    {
        "source_sentence": "見已，咸生苦切悲念，荒惑其心，俱發問言：",
        "from": "T14n0550_003:0870a08_7",
        "context_with_next_sentence": true
    },
    {
        "source_sentence": "「此人何故如是執縛？",
        "from": "T14n0550_003:0870a08_17",
        "context_with_next_sentence": true
    },
    {
        "source_sentence": "」時諸膾宰哽咽悲泣，答眾人言：",
        "from": "T14n0550_003:0870a09_11",
        "context_with_next_sentence": true
    },
    {
        "source_sentence": "「或謂此童子殺害迦尸孫那利女，故此執持將欲棄置，遍一切處眾所共聞，今詣棄屍林中，而後非久即當殞謝。",
        "from": "T14n0550_003:0870a12_2",
        "context_with_next_sentence": true
    },
    {
        "source_sentence": "」眾人聞已，咸生悲苦，異口同音唱如是言：",
        "from": "T14n0550_003:0870a13_1",
        "context_with_next_sentence": true
    },
    {
        "source_sentence": "「苦哉！",
        "from": "T14n0550_003:0870a13_5",
        "context_with_next_sentence": true
    },
    {
        "source_sentence": "苦哉！",
        "from": "T14n0550_003:0870a13_8",
        "context_with_next_sentence": true
    },
    {
        "source_sentence": "一何危逼？",
        "from": "T14n0550_003:0870a13_13",
        "context_with_next_sentence": true
    },
    {
        "source_sentence": "而此童子色相端嚴眾所樂見，身支圓具有金色光，悅目適心眾共瞻覩。",
        "from": "T14n0550_003:0870a15_3",
        "context_with_next_sentence": true
    },
    {
        "source_sentence": "儀相調寂智慧明利，悲心具足愛念眾生，常起法欲具大威德，如是之人豈可殺耶？",
        "from": "T14n0550_003:0870a17_1",
        "context_with_next_sentence": true
    },
    {
        "source_sentence": "賢聖彰明今何隱沒？",
        "from": "T14n0550_003:0870a17_10",
        "context_with_next_sentence": true
    },
    {
        "source_sentence": "覆蔽正法非法熾然，王者統臨現居尊極，一何如是枉橫逼人？",
        "from": "T14n0550_003:0870a18_17",
        "context_with_next_sentence": true
    },
    {
        "source_sentence": "」是時，人眾說伽陀曰：",
        "from": "T14n0550_003:0870a19_9",
        "context_with_next_sentence": true
    },
    {
        "source_sentence": "「色相謙恭復尊貴，　　最上增勝所莊嚴，",
        "from": "T14n0550_003:0870a20_0",
        "context_with_next_sentence": true
    },
    {
        "source_sentence": "我等如是觀復觀，　　殊妙愛樂昔未有。",
        "from": "T14n0550_003:0870a21_17",
        "context_with_next_sentence": true
    },
    {
        "source_sentence": "我等皆見此童子，　　今為膾宰所執持，",
        "from": "T14n0550_003:0870a22_0",
        "context_with_next_sentence": true
    },
    {
        "source_sentence": "最極悲苦眾咸生，　　破壞摧毀諸身意，",
        "from": "T14n0550_003:0870a23_0",
        "context_with_next_sentence": true
    },
    {
        "source_sentence": "能開多人悅意目，　　復為多人所愛樂，",
        "from": "T14n0550_003:0870a24_0",
        "context_with_next_sentence": true
    },
    {
        "source_sentence": "云何於此妙身中，　　王者嚴刑可能及？",
        "from": "T14n0550_003:0870a25_17",
        "context_with_next_sentence": true
    },
    {
        "source_sentence": "大眾若常觀矚時，　　彼欣樂心皆無足，",
        "from": "T14n0550_003:0870a26_0",
        "context_with_next_sentence": true
    },
    {
        "source_sentence": "云何棄已付法人？",
        "from": "T14n0550_003:0870a27_7",
        "context_with_next_sentence": true
    },
    {
        "source_sentence": "　　苦哉臣輔無悲愍。",
        "from": "T14n0550_003:0870a27_17",
        "context_with_next_sentence": true
    },
    {
        "source_sentence": "口中常說諸法律，　　隨其所說善能行，",
        "from": "T14n0550_003:0870a28_0",
        "context_with_next_sentence": true
    },
    {
        "source_sentence": "審觀如是調善人，　　何能起發斯罪業？",
        "from": "T14n0550_003:0870a29_17",
        "context_with_next_sentence": true
    },
    {
        "source_sentence": "此即乃行於非法，　　正法隱沒或滅亡，",
        "from": "T14n0550_003:0870b01_0",
        "context_with_next_sentence": true
    },
    {
        "source_sentence": "若今運用此功能，　　我等咸生離散苦。",
        "from": "T14n0550_003:0870b02_17",
        "context_with_next_sentence": true
    },
    {
        "source_sentence": "」時諸人眾說伽陀已。",
        "from": "T14n0550_003:0870b03_8",
        "context_with_next_sentence": true
    },
    {
        "source_sentence": "城中復有諸女人眾，於此童子極生愛念，是中或有一類女人，以別離苦所逼惱，故宛轉于地，或有女人拊膝傷痛，或有女人心識癡迷，一一皆如離散親子受大苦惱。",
        "from": "T14n0550_003:0870b07_4",
        "context_with_next_sentence": true
    },
    {
        "source_sentence": "是時，王舍城中內外所有一切人眾，以此童子將期命殞，咸生別離逼切之苦，互相叫唱聲言雜亂，戰怖慞惶，悲苦無救。",
        "from": "T14n0550_003:0870b10_14",
        "context_with_next_sentence": true
    },
    {
        "source_sentence": "時日照商主舍中有一童女，因適衢市竊聞其事，即時悲泣速還自舍，詣金色童子母所。",
        "from": "T14n0550_003:0870b12_19",
        "context_with_next_sentence": true
    },
    {
        "source_sentence": "到已，趨前舉身投地，是時金色童子之母疑惑迷亂，即發問言：",
        "from": "T14n0550_003:0870b14_8",
        "context_with_next_sentence": true
    },
    {
        "source_sentence": "「汝有何事，宜今速說？",
        "from": "T14n0550_003:0870b14_19",
        "context_with_next_sentence": true
    },
    {
        "source_sentence": "」童女白言：",
        "from": "T14n0550_003:0870b15_2",
        "context_with_next_sentence": true
    },
    {
        "source_sentence": "「尊母當知，金色童子執縛其臂膾宰監逐，眾皆謂言：",
        "from": "T14n0550_003:0870b16_6",
        "context_with_next_sentence": true
    },
    {
        "source_sentence": "『於自園中殺彼迦尸孫那利女，非久即詣棄屍林中，命將殞謝。",
        "from": "T14n0550_003:0870b17_13",
        "context_with_next_sentence": true
    },
    {
        "source_sentence": "』四衢巷陌一切人眾，咸悉聞知。",
        "from": "T14n0550_003:0870b18_8",
        "context_with_next_sentence": true
    },
    {
        "source_sentence": "」時童子母聞是語已，憂苦極深悶絕躃地，以水灑面，良久乃蘇，從地而起，唱如是言：",
        "from": "T14n0550_003:0870b20_6",
        "context_with_next_sentence": true
    },
    {
        "source_sentence": "「苦哉！",
        "from": "T14n0550_003:0870b20_10",
        "context_with_next_sentence": true
    },
    {
        "source_sentence": "我子！",
        "from": "T14n0550_003:0870b20_13",
        "context_with_next_sentence": true
    },
    {
        "source_sentence": "苦哉！",
        "from": "T14n0550_003:0870b20_16",
        "context_with_next_sentence": true
    },
    {
        "source_sentence": "我子！",
        "from": "T14n0550_003:0870b20_19",
        "context_with_next_sentence": true
    },
    {
        "source_sentence": "」即時戰怖驚惶失次，拊膝軫悲頭髮蓬亂，自舍而出奔，詣四衢及諸巷陌，以子別離憂苦所逼，力劣心疲舉聲叫唱，凡所見者皆發問言：",
        "from": "T14n0550_003:0870b23_15",
        "context_with_next_sentence": true
    },
    {
        "source_sentence": "「我子金色童子今何所在？",
        "from": "T14n0550_003:0870b24_7",
        "context_with_next_sentence": true
    },
    {
        "source_sentence": "苦哉！",
        "from": "T14n0550_003:0870b24_10",
        "context_with_next_sentence": true
    },
    {
        "source_sentence": "今時不見我子。",
        "from": "T14n0550_003:0870b24_17",
        "context_with_next_sentence": true
    },
    {
        "source_sentence": "汝諸仁者，願賜救護！",
        "from": "T14n0550_003:0870b25_7",
        "context_with_next_sentence": true
    },
    {
        "source_sentence": "願賜救護！",
        "from": "T14n0550_003:0870b25_12",
        "context_with_next_sentence": true
    },
    {
        "source_sentence": "令我于今得見其子。",
        "from": "T14n0550_003:0870b26_1",
        "context_with_next_sentence": true
    },
    {
        "source_sentence": "」如是悲泣，周遍街巷隨處而住。",
        "from": "T14n0550_003:0870b26_16",
        "context_with_next_sentence": true
    },
    {
        "source_sentence": "是時日照商主之妻，以不見其金色童子，最極憂苦所逼切故，周行迷亂高聲叫唱，凡所見者而悉禮奉合掌告言：",
        "from": "T14n0550_003:0870b29_10",
        "context_with_next_sentence": true
    },
    {
        "source_sentence": "「願速救護！",
        "from": "T14n0550_003:0870b29_16",
        "context_with_next_sentence": true
    },
    {
        "source_sentence": "願速救護！",
        "from": "T14n0550_003:0870c01_1",
        "context_with_next_sentence": true
    },
    {
        "source_sentence": "乃至我子未到林所，其中容受令我得見。",
        "from": "T14n0550_003:0870c01_19",
        "context_with_next_sentence": true
    },
    {
        "source_sentence": "」又復告言：",
        "from": "T14n0550_003:0870c02_4",
        "context_with_next_sentence": true
    },
    {
        "source_sentence": "「汝應悲念為令我子未至破壞，使我得見。",
        "from": "T14n0550_003:0870c03_3",
        "context_with_next_sentence": true
    },
    {
        "source_sentence": "」時童子母發苦切言，告諸人已，未見子間，又復唱言：",
        "from": "T14n0550_003:0870c05_3",
        "context_with_next_sentence": true
    },
    {
        "source_sentence": "「苦哉！",
        "from": "T14n0550_003:0870c05_7",
        "context_with_next_sentence": true
    },
    {
        "source_sentence": "云何不見我子？",
        "from": "T14n0550_003:0870c05_14",
        "context_with_next_sentence": true
    },
    {
        "source_sentence": "」是時舉身自投于地，盤桓宛轉地中跳躑，如魚出水在枯涸地，踧踖周慞不遑安處，心如割切悲復增悲，猶如新生犢子失其牛母，多種驚惶，危逼唱言：",
        "from": "T14n0550_003:0870c09_1",
        "context_with_next_sentence": true
    },
    {
        "source_sentence": "「苦哉！",
        "from": "T14n0550_003:0870c09_5",
        "context_with_next_sentence": true
    },
    {
        "source_sentence": "我之子！",
        "from": "T14n0550_003:0870c09_9",
        "context_with_next_sentence": true
    },
    {
        "source_sentence": "苦哉！",
        "from": "T14n0550_003:0870c09_12",
        "context_with_next_sentence": true
    },
    {
        "source_sentence": "意所樂。",
        "from": "T14n0550_003:0870c09_16",
        "context_with_next_sentence": true
    },
    {
        "source_sentence": "苦哉！",
        "from": "T14n0550_003:0870c09_19",
        "context_with_next_sentence": true
    },
    {
        "source_sentence": "善忍者！",
        "from": "T14n0550_003:0870c09_23",
        "context_with_next_sentence": true
    },
    {
        "source_sentence": "苦哉！",
        "from": "T14n0550_003:0870c10_2",
        "context_with_next_sentence": true
    },
    {
        "source_sentence": "大孝人！",
        "from": "T14n0550_003:0870c10_6",
        "context_with_next_sentence": true
    },
    {
        "source_sentence": "苦哉！",
        "from": "T14n0550_003:0870c10_9",
        "context_with_next_sentence": true
    },
    {
        "source_sentence": "多願求所獲之愛子！",
        "from": "T14n0550_003:0870c10_18",
        "context_with_next_sentence": true
    },
    {
        "source_sentence": "苦哉！",
        "from": "T14n0550_003:0870c10_21",
        "context_with_next_sentence": true
    },
    {
        "source_sentence": "妙相人所樂觀。",
        "from": "T14n0550_003:0870c11_6",
        "context_with_next_sentence": true
    },
    {
        "source_sentence": "苦哉！",
        "from": "T14n0550_003:0870c11_9",
        "context_with_next_sentence": true
    },
    {
        "source_sentence": "身支圓滿具足。",
        "from": "T14n0550_003:0870c11_16",
        "context_with_next_sentence": true
    },
    {
        "source_sentence": "苦哉！",
        "from": "T14n0550_003:0870c11_19",
        "context_with_next_sentence": true
    },
    {
        "source_sentence": "艶赫金色之身。",
        "from": "T14n0550_003:0870c12_5",
        "context_with_next_sentence": true
    },
    {
        "source_sentence": "苦哉！",
        "from": "T14n0550_003:0870c12_8",
        "context_with_next_sentence": true
    },
    {
        "source_sentence": "人眾悅目瞻覩。",
        "from": "T14n0550_003:0870c12_15",
        "context_with_next_sentence": true
    },
    {
        "source_sentence": "苦哉！",
        "from": "T14n0550_003:0870c12_18",
        "context_with_next_sentence": true
    },
    {
        "source_sentence": "眾中開󰭅怡目。",
        "from": "T14n0550_003:0870c13_4",
        "context_with_next_sentence": true
    },
    {
        "source_sentence": "苦哉！",
        "from": "T14n0550_003:0870c13_7",
        "context_with_next_sentence": true
    },
    {
        "source_sentence": "聰利有智之者，廣出無畏悅意善言。",
        "from": "T14n0550_003:0870c14_3",
        "context_with_next_sentence": true
    },
    {
        "source_sentence": "苦哉！",
        "from": "T14n0550_003:0870c14_6",
        "context_with_next_sentence": true
    },
    {
        "source_sentence": "廣有悲愍心者，法欲具足愛念眾生。",
        "from": "T14n0550_003:0870c15_2",
        "context_with_next_sentence": true
    },
    {
        "source_sentence": "苦哉！",
        "from": "T14n0550_003:0870c15_5",
        "context_with_next_sentence": true
    },
    {
        "source_sentence": "最上煥耀家族。",
        "from": "T14n0550_003:0870c15_12",
        "context_with_next_sentence": true
    },
    {
        "source_sentence": "苦哉！",
        "from": "T14n0550_003:0870c15_15",
        "context_with_next_sentence": true
    },
    {
        "source_sentence": "我之族中明炬。",
        "from": "T14n0550_003:0870c16_1",
        "context_with_next_sentence": true
    },
    {
        "source_sentence": "苦哉！",
        "from": "T14n0550_003:0870c16_4",
        "context_with_next_sentence": true
    },
    {
        "source_sentence": "我心所愛樂者。",
        "from": "T14n0550_003:0870c16_11",
        "context_with_next_sentence": true
    },
    {
        "source_sentence": "苦哉！",
        "from": "T14n0550_003:0870c16_14",
        "context_with_next_sentence": true
    },
    {
        "source_sentence": "我之心中大寶。",
        "from": "T14n0550_003:0870c16_21",
        "context_with_next_sentence": true
    },
    {
        "source_sentence": "苦哉！",
        "from": "T14n0550_003:0870c17_2",
        "context_with_next_sentence": true
    },
    {
        "source_sentence": "我之集真實者。",
        "from": "T14n0550_003:0870c17_9",
        "context_with_next_sentence": true
    },
    {
        "source_sentence": "苦哉！",
        "from": "T14n0550_003:0870c17_12",
        "context_with_next_sentence": true
    },
    {
        "source_sentence": "我之妙甘露眼。",
        "from": "T14n0550_003:0870c17_19",
        "context_with_next_sentence": true
    },
    {
        "source_sentence": "苦哉！",
        "from": "T14n0550_003:0870c18_1",
        "context_with_next_sentence": true
    },
    {
        "source_sentence": "我之相續深愛。",
        "from": "T14n0550_003:0870c18_8",
        "context_with_next_sentence": true
    },
    {
        "source_sentence": "苦哉！",
        "from": "T14n0550_003:0870c18_11",
        "context_with_next_sentence": true
    },
    {
        "source_sentence": "我之族中大寶。",
        "from": "T14n0550_003:0870c18_18",
        "context_with_next_sentence": true
    },
    {
        "source_sentence": "苦哉！",
        "from": "T14n0550_003:0870c18_21",
        "context_with_next_sentence": true
    },
    {
        "source_sentence": "苦哉！",
        "from": "T14n0550_003:0870c19_2",
        "context_with_next_sentence": true
    },
    {
        "source_sentence": "云何如是掌法之官不審伺察，而置我子將殞命耶？",
        "from": "T14n0550_003:0870c20_5",
        "context_with_next_sentence": true
    },
    {
        "source_sentence": "」是時童子之母，重復合掌，再陳哀告一切人眾，力劣心疲，說伽陀曰：",
        "from": "T14n0550_003:0870c22_11",
        "context_with_next_sentence": true
    },
    {
        "source_sentence": "「苦哉！",
        "from": "T14n0550_003:0870c23_3",
        "context_with_next_sentence": true
    },
    {
        "source_sentence": "我今無告語。",
        "from": "T14n0550_003:0870c23_9",
        "context_with_next_sentence": true
    },
    {
        "source_sentence": "　　云何令我今所行？",
        "from": "T14n0550_003:0870c23_19",
        "context_with_next_sentence": true
    },
    {
        "source_sentence": "我今如夢亦如癡，　　逼切我心大迷亂。",
        "from": "T14n0550_003:0870c24_17",
        "context_with_next_sentence": true
    },
    {
        "source_sentence": "為子憂苦深逼迫，　　最極哀危散亂心，",
        "from": "T14n0550_003:0870c25_0",
        "context_with_next_sentence": true
    },
    {
        "source_sentence": "我今懇禱一切人，　　數數哀聲增涕泣。",
        "from": "T14n0550_003:0870c26_17",
        "context_with_next_sentence": true
    },
    {
        "source_sentence": "意不調寂非色容，　　我心都無所愛樂，",
        "from": "T14n0550_003:0870c27_0",
        "context_with_next_sentence": true
    },
    {
        "source_sentence": "我子將置棄屍林，　　汝等今時願救護。",
        "from": "T14n0550_003:0870c28_17",
        "context_with_next_sentence": true
    },
    {
        "source_sentence": "汝等若有悲愍心，　　即有善護者功能，",
        "from": "T14n0550_003:0870c29_0",
        "context_with_next_sentence": true
    },
    {
        "source_sentence": "如我心意實所求，　　願今得見於我子。",
        "from": "T14n0550_003:0871a01_17",
        "context_with_next_sentence": true
    },
    {
        "source_sentence": "我今一切無所樂，　　紫栴檀等妙塗香，",
        "from": "T14n0550_003:0871a02_0",
        "context_with_next_sentence": true
    },
    {
        "source_sentence": "乃至多種眾莊嚴，　　以悲苦救悉捐棄，",
        "from": "T14n0550_003:0871a03_0",
        "context_with_next_sentence": true
    },
    {
        "source_sentence": "手釧等諸莊嚴具，　　令悉非我所嚴身，",
        "from": "T14n0550_003:0871a04_0",
        "context_with_next_sentence": true
    },
    {
        "source_sentence": "愛子將離困苦深，　　不獲抱持親撫惜。",
        "from": "T14n0550_003:0871a05_17",
        "context_with_next_sentence": true
    },
    {
        "source_sentence": "我今不復三旋繞，　　亦不禮奉於雙足，",
        "from": "T14n0550_003:0871a06_0",
        "context_with_next_sentence": true
    },
    {
        "source_sentence": "未曉今時以何緣，　　置我子於棄屍所？",
        "from": "T14n0550_003:0871a07_17",
        "context_with_next_sentence": true
    },
    {
        "source_sentence": "我觀十方皆空廓，　　唯覩破壞及焚燒，",
        "from": "T14n0550_003:0871a08_0",
        "context_with_next_sentence": true
    },
    {
        "source_sentence": "我心燒爇亦復然，　　情意癡迷無所措。",
        "from": "T14n0550_003:0871a09_17",
        "context_with_next_sentence": true
    },
    {
        "source_sentence": "速疾置於棄屍林，　　為執法者所刑戮，",
        "from": "T14n0550_003:0871a10_0",
        "context_with_next_sentence": true
    },
    {
        "source_sentence": "後不復見大苦哉！",
        "from": "T14n0550_003:0871a11_7",
        "context_with_next_sentence": true
    },
    {
        "source_sentence": "非我現生所作罪，　　必以他生有餘殃，",
        "from": "T14n0550_003:0871a12_0",
        "context_with_next_sentence": true
    },
    {
        "source_sentence": "我今為子憂苦深，　　猶如猛火燒輕草。",
        "from": "T14n0550_003:0871a13_17",
        "context_with_next_sentence": true
    },
    {
        "source_sentence": "若復我心真實者，　　怨亦如親無罪業，",
        "from": "T14n0550_003:0871a14_0",
        "context_with_next_sentence": true
    },
    {
        "source_sentence": "我子因緣若實時，　　願今脫免斯危難。",
        "from": "T14n0550_003:0871a15_17",
        "context_with_next_sentence": true
    },
    {
        "source_sentence": "」金色童子因緣經卷第三",
        "from": "T14n0550_003:0871a16_100",
        "context_with_next_sentence": false
    }
]