{
    "T08n0260_003:0859a16_0": "佛說開覺自性般若波羅蜜多",
    "T08n0260_003:0859a17_0": "經卷第三",
    "T08n0260_003:0859a18_0": "西天譯經三藏朝散大夫試光祿",
    "T08n0260_003:0859a19_0": "卿傳梵大師賜紫沙門臣法護等",
    "T08n0260_003:0859a20_0": "奉　詔譯",
    "T08n0260_003:0859a21_0": "「復次，須菩提！",
    "T08n0260_003:0859a21_1": "菩薩摩訶薩於色法中，應當了知五種見法，知已捨離。",
    "T08n0260_003:0859a22_2": "何等為五？",
    "T08n0260_003:0859a22_3": "一、自性顛倒見，二、有見，三、誣謗見，四、見，五、大見。",
    "T08n0260_003:0859a23_4": "「須菩提！",
    "T08n0260_003:0859a24_5": "受、想、行、識亦復如是。",
    "T08n0260_003:0859a24_6": "菩薩摩訶薩於識法中，應當了知五種見法，知已捨離。",
    "T08n0260_003:0859a25_7": "何等為五？",
    "T08n0260_003:0859a26_0": "一、自性顛倒見，二、有見，三、誣謗見，四、見，五、大見。",
    "T08n0260_003:0859a27_1": "「須菩提！",
    "T08n0260_003:0859a27_2": "菩薩摩訶薩於色法中，若能捨離此五見已，即於諸色自性無所得；若色自性無所得時，即色中色亦無所得；若色中色無所得時，即色中色而有所得；若色中色有所得者，即彼色中色而無所得。",
    "T08n0260_003:0859b02_3": "由如是故，於諸色中若有所得、若無所得，諸種類色而悉超越，即能出離，成就阿耨多羅三藐三菩提果。",
    "T08n0260_003:0859b05_0": "「須菩提！",
    "T08n0260_003:0859b05_1": "受、想、行、識亦復如是。",
    "T08n0260_003:0859b05_2": "菩薩摩訶薩於識法中，若能捨離此五見已，即於諸識自性無所得；若識自性無所得時，即識中識亦無所得；若識中識無所得時，即識中識而有所得；若識中識有所得者，即彼識中識而無所得。",
    "T08n0260_003:0859b10_3": "由如是故，於諸識中若有所得、若無所得，諸種類識而悉超越，即能出離，成就阿耨多羅三藐三菩提果。",
    "T08n0260_003:0859b13_0": "「復次，須菩提！",
    "T08n0260_003:0859b13_1": "菩薩摩訶薩於色法中，應當了知五種疑法，知已捨離。",
    "T08n0260_003:0859b14_2": "何等為五？",
    "T08n0260_003:0859b14_3": "一、法疑，二、諸趣苦疑，三、佛菩薩法寂靜疑，四、疑，五、大疑。",
    "T08n0260_003:0859b16_0": "「須菩提！",
    "T08n0260_003:0859b16_1": "受、想、行、識亦復如是。",
    "T08n0260_003:0859b16_2": "菩薩摩訶薩於識法中，應當了知五種疑法，知已捨離。",
    "T08n0260_003:0859b17_3": "何等為五？",
    "T08n0260_003:0859b18_4": "一、法疑，二、諸趣苦疑，三、佛菩薩法寂靜疑，四、疑，五、大疑。",
    "T08n0260_003:0859b19_5": "「須菩提！",
    "T08n0260_003:0859b19_6": "菩薩摩訶薩於色法中，若能捨離此五疑已，即於諸色自性無所得；若色自性無所得時，即色中色亦無所得；若色中色無所得時，即色中色而有所得；若色中色有所得者，即彼色中色而無所得。",
    "T08n0260_003:0859b23_7": "由如是故，於諸色中若有所得、若無所得，諸種類色而悉超越，即能出離，成就阿耨多羅三藐三菩提果。",
    "T08n0260_003:0859b26_8": "「須菩提！",
    "T08n0260_003:0859b26_9": "受、想、行、識亦復如是。",
    "T08n0260_003:0859b27_10": "菩薩摩訶薩於識法中，若能捨離此五疑已，即於諸識自性無所得；若識自性無所得時，即識中識亦無所得；若識中識無所得時，即識中識而有所得；若識中識有所得者，即彼識中識而無所得。",
    "T08n0260_003:0859c02_11": "由如是故，於諸識中若有所得、若無所得，諸種類識而悉超越，即能出離，成就阿耨多羅三藐三菩提果。",
    "T08n0260_003:0859c06_0": "「復次，須菩提！",
    "T08n0260_003:0859c06_1": "菩薩摩訶薩於色法中若有所求，或於色中有所說法，或於色中清淨身語意業，乃於彼色如言如說、如所稱讚；以如是求故，如是說法故，如是清淨身、語、意業故，而是菩薩摩訶薩於彼色中返求於苦，當知是菩薩摩訶薩不正說法，不能清淨身、語、意業。",
    "T08n0260_003:0859c12_0": "「須菩提！",
    "T08n0260_003:0859c12_1": "若菩薩摩訶薩雖求於色，色中說法，色中清淨身、語、意業，而於色中不如言如說，不如所稱讚；以不如是求故，不如是說法故，不如是清淨身語意業故，菩薩摩訶薩能於色中如是求者，當知是菩薩摩訶薩能正說法，能於色中清淨身、語、意業。",
    "T08n0260_003:0859c17_2": "「須菩提！",
    "T08n0260_003:0859c17_3": "受、想、行、識亦復如是。",
    "T08n0260_003:0859c18_4": "菩薩摩訶薩於識法中若有所求，或於識中有所說法，或於識中清淨身、語、意業，乃於彼識如言如說、如所稱讚；以如是求故，如是說法故，如是清淨身語意業故，而是菩薩摩訶薩於彼識中返求於苦，當知是菩薩摩訶薩不正說法，不能清淨身、語、意業。",
    "T08n0260_003:0859c24_0": "「須菩提！",
    "T08n0260_003:0859c24_1": "若菩薩摩訶薩雖求於識，識中說法，識中清淨身、語、意業；而於識中不如言如說，不如所稱讚；以不如是求故，不如是說法故，不如是清淨身、語、意業故，菩薩摩訶薩若於識中如是求者，當知是菩薩摩訶薩能正說法，能於識中清淨身、語、意業。",
    "T08n0260_003:0860a01_0": "「復次，須菩提！",
    "T08n0260_003:0860a01_1": "若菩薩摩訶薩起心欲住平等界中，於彼色法起信解時，即二中二而有所得，謂所信解色及能信解色。",
    "T08n0260_003:0860a03_2": "是菩薩摩訶薩乃於色中隨所信解說能信解，隨能信解說所信解，當知是菩薩摩訶薩於諸色中不正說法。",
    "T08n0260_003:0860a06_3": "何以故？",
    "T08n0260_003:0860a06_4": "須菩提！",
    "T08n0260_003:0860a06_5": "以所信解色與能信解色無有異相。",
    "T08n0260_003:0860a07_6": "須菩提！",
    "T08n0260_003:0860a07_7": "若於色中能所信解有異相者，即一切眾生種種信解，平等法中有差別相可見可得，即非夢等無所緣信解可得。",
    "T08n0260_003:0860a10_8": "由是愚夫異生於諸色中而起實見，不與無分別信解如理相應。",
    "T08n0260_003:0860a11_9": "「須菩提！",
    "T08n0260_003:0860a11_10": "若於色中無所信解轉者，是故一切眾生種種信解而悉平等，於所信解中無差別相可見可得，即如夢等無所緣信解而有所得。",
    "T08n0260_003:0860a14_11": "由是愚夫異生於諸色中不起實見，即與無分別信解如理相應，是故應知能信解色與所信解色無有異相。",
    "T08n0260_003:0860a17_12": "諸菩薩摩訶薩當如是見，如是見者即無異相可見，乃於色中隨能信解所起即是所信解，此中所說是義明顯。",
    "T08n0260_003:0860a19_13": "若菩薩摩訶薩如是觀者，諸有所說是為正說。",
    "T08n0260_003:0860a20_14": "由如是故，當知色中能所信解二法和合，離能無所，非不有故。",
    "T08n0260_003:0860a22_15": "諸菩薩摩訶薩先於能信解色想如實而觀，次復於二色想亦如實觀，如是觀已，即於一切色悉無所得。",
    "T08n0260_003:0860a24_16": "若一切色無所得時，即色中動亂而有所得；若色中動亂有所得時，即色動亂相而有所得；若色動亂相有所得時，即色動亂法有所合集；色動亂法有所集故，即彼色中無動亂平等法而有所集。",
    "T08n0260_003:0860a28_17": "諸菩薩摩訶薩若於如是如前所說色中，所有動亂及無動亂法不合集者，即於色中無彼動亂法及無動亂平等法而為依止，即當修集一切佛法，成熟有情嚴淨佛土，速疾成就阿耨多羅三藐三菩提果。",
    "T08n0260_003:0860b04_18": "諸菩薩摩訶薩於諸色中若能如是善開覺時，諸有所說是為正說。",
    "T08n0260_003:0860b06_19": "「須菩提！",
    "T08n0260_003:0860b06_20": "受、想、行、識亦復如是。",
    "T08n0260_003:0860b06_21": "若菩薩摩訶薩起心欲住平等界中，於彼識法起信解時，即二中二而有所得，謂所信解識及能信解識。",
    "T08n0260_003:0860b09_22": "是菩薩摩訶薩乃於識中隨所信解說能信解，隨能信解說所信解，當知是菩薩摩訶薩於諸識中不正說法。",
    "T08n0260_003:0860b11_23": "何以故？",
    "T08n0260_003:0860b11_24": "須菩提！",
    "T08n0260_003:0860b12_0": "以所信解識與能信解識無有異相。",
    "T08n0260_003:0860b12_1": "須菩提！",
    "T08n0260_003:0860b13_0": "若於識中能所信解有異相者，即一切眾生種種信解，平等法中有差別相可見可得，即非夢等無所緣信解可得。",
    "T08n0260_003:0860b15_1": "由是愚夫異生於諸識中而起實見，不與無分別信解如理相應。",
    "T08n0260_003:0860b17_2": "須菩提！",
    "T08n0260_003:0860b17_3": "若於識中無所信解轉者，是故一切眾生種種信解而悉平等，於所信解中無差別相可見可得，即如夢中無所緣信解而有所得。",
    "T08n0260_003:0860b20_4": "由是愚夫異生於諸識中不起實見，即與無分別信解如理相應，是故應知能信解識與所信解識無有異相。",
    "T08n0260_003:0860b22_5": "諸菩薩摩訶薩當如是見，如是見者即無異相可見，乃於識中隨能信解所起即是所信解，此中所說是義明顯。",
    "T08n0260_003:0860b25_6": "若菩薩摩訶薩如是觀者，諸有所說是為正說。",
    "T08n0260_003:0860b26_7": "由如是故，當知識中能所信解二法和合，離能無所，非不有故。",
    "T08n0260_003:0860b27_8": "諸菩薩摩訶薩先於能信解識想如實而觀，次復於二識想亦如實觀，如是觀已，即於一切識悉無所得；若一切識無所得時，即識中動亂而有所得；若識中動亂有所得時，即識動亂相而有所得；若識動亂相有所得時，即識動亂法有所合集；識動亂法有所集故，即彼識中無動亂平等法而有所集。",
    "T08n0260_003:0860c05_9": "諸菩薩摩訶薩若於如是如前所說識中，所有動亂及無動亂法不合集者，即於識中無彼動亂法及無動亂平等法而為依止，即當修集一切佛法，成熟有情嚴淨佛土，速疾成就阿耨多羅三藐三菩提果。",
    "T08n0260_003:0860c10_10": "諸菩薩摩訶薩於諸識中若能如是善開覺時，諸有所說是為正說。",
    "T08n0260_003:0860c12_0": "「復次，須菩提！",
    "T08n0260_003:0860c12_1": "菩薩摩訶薩於色法中，應當了知有五種相，修行慈法。",
    "T08n0260_003:0860c13_2": "何等為五？",
    "T08n0260_003:0860c13_3": "一、攝受正法慈，二、攝受世間諸樂慈，三、攝受出世勝妙樂慈，四、慈，五、大慈。",
    "T08n0260_003:0860c15_4": "「須菩提！",
    "T08n0260_003:0860c15_5": "受、想、行、識亦復如是。",
    "T08n0260_003:0860c16_6": "菩薩摩訶薩於識法中，應當了知有五種相，修行慈法。",
    "T08n0260_003:0860c17_7": "何等為五？",
    "T08n0260_003:0860c17_8": "一、攝受正法慈，二、攝受世間諸樂慈，三、攝受出世勝妙樂慈，四、慈，五、大慈。",
    "T08n0260_003:0860c20_0": "「復次，須菩提！",
    "T08n0260_003:0860c20_1": "菩薩摩訶薩於色法中，應當了知有五種相，修行悲法。",
    "T08n0260_003:0860c21_2": "何等為五？",
    "T08n0260_003:0860c21_3": "一、無取著悲，二、和合悲，三、離散悲，四、悲，五、大悲。",
    "T08n0260_003:0860c22_4": "「須菩提！",
    "T08n0260_003:0860c23_5": "受、想、行、識亦復如是。",
    "T08n0260_003:0860c23_6": "菩薩摩訶薩於識法中，應當了知有五種相，修行悲法。",
    "T08n0260_003:0860c24_7": "何等為五？",
    "T08n0260_003:0860c25_8": "一、無取著悲，二、和合悲，三、離散悲，四、悲，五、大悲。",
    "T08n0260_003:0860c27_0": "「復次，須菩提！",
    "T08n0260_003:0860c27_1": "菩薩摩訶薩於色法中，應當了知有五種相，修行喜法。",
    "T08n0260_003:0860c28_2": "何等為五？",
    "T08n0260_003:0860c28_3": "一、正法清淨不壞隨喜攝受喜，二、世間諸樂不壞隨喜攝受喜，三、出世妙樂不壞隨喜攝受喜，四、喜，五、大喜。",
    "T08n0260_003:0861a02_4": "「須菩提！",
    "T08n0260_003:0861a02_5": "受、想、行、識亦復如是。",
    "T08n0260_003:0861a02_6": "菩薩摩訶薩於識法中，應當了知有五種相，修行喜法。",
    "T08n0260_003:0861a04_7": "何等為五？",
    "T08n0260_003:0861a04_8": "一、正法清淨不壞隨喜攝受喜，二、世間諸樂不壞隨喜攝受喜，三、出世妙樂不壞隨喜攝受喜，四、喜，五、大喜。",
    "T08n0260_003:0861a07_0": "「復次，須菩提！",
    "T08n0260_003:0861a07_1": "菩薩摩訶薩於色法中，應當了知有五種相，修行捨法。",
    "T08n0260_003:0861a08_2": "何等為五？",
    "T08n0260_003:0861a08_3": "一、蠲除諸不正見及諸雜染捨，二、遠離一切過失蠲除諸雜染捨，三、攝聚一切功德蠲除諸雜染捨，四、捨，五、大捨。",
    "T08n0260_003:0861a11_4": "「須菩提！",
    "T08n0260_003:0861a11_5": "受、想、行、識亦復如是。",
    "T08n0260_003:0861a12_0": "菩薩摩訶薩於識法中，應當了知有五種相，修行捨法。",
    "T08n0260_003:0861a13_1": "何等為五？",
    "T08n0260_003:0861a13_2": "一、蠲除諸不正見及諸雜染捨，二、遠離一切過失蠲除諸雜染捨，三、攝聚一切功德蠲除諸雜染捨，四、捨，五、大捨。",
    "T08n0260_003:0861a16_0": "「復次，須菩提！",
    "T08n0260_003:0861a16_1": "菩薩摩訶薩於色法中，應當了知有五種相，修行布施波羅蜜多。",
    "T08n0260_003:0861a17_2": "何等為五？",
    "T08n0260_003:0861a18_0": "一、誓願施，二、財及無畏施，三、法施，四、施，五、大施。",
    "T08n0260_003:0861a19_1": "「須菩提！",
    "T08n0260_003:0861a19_2": "受、想、行、識亦復如是。",
    "T08n0260_003:0861a19_3": "菩薩摩訶薩於識法中，應當了知有五種相，修行布施波羅蜜多。",
    "T08n0260_003:0861a21_4": "何等為五？",
    "T08n0260_003:0861a21_5": "一、誓願施，二、財及無畏施，三、法施，四、施，五、大施。",
    "T08n0260_003:0861a23_0": "「復次，須菩提！",
    "T08n0260_003:0861a23_1": "菩薩摩訶薩於色法中，應當了知有五種相，修行持戒波羅蜜多。",
    "T08n0260_003:0861a24_2": "何等為五？",
    "T08n0260_003:0861a25_0": "一、饒益有情戒，二、定法戒，三、無漏法戒，四、戒，五、大戒。",
    "T08n0260_003:0861a26_1": "「須菩提！",
    "T08n0260_003:0861a26_2": "受、想、行、識亦復如是。",
    "T08n0260_003:0861a26_3": "菩薩摩訶薩於識法中，應當了知有五種相，修行持戒波羅蜜多。",
    "T08n0260_003:0861a28_4": "何等為五？",
    "T08n0260_003:0861a28_5": "一、饒益有情戒，二、定法戒，三、無漏法戒，四、戒，五、大戒。",
    "T08n0260_003:0861b01_0": "「復次，須菩提！",
    "T08n0260_003:0861b01_1": "菩薩摩訶薩於色法中，應當了知有五種相，修行忍辱波羅蜜多。",
    "T08n0260_003:0861b02_2": "何等為五？",
    "T08n0260_003:0861b03_0": "一、耐怨害忍，二、安受苦忍，三、諦察法忍，四、忍，五、大忍。",
    "T08n0260_003:0861b04_1": "「須菩提！",
    "T08n0260_003:0861b04_2": "受、想、行、識亦復如是。",
    "T08n0260_003:0861b04_3": "菩薩摩訶薩於識法中，應當了知有五種相，修行忍辱波羅蜜多。",
    "T08n0260_003:0861b06_4": "何等為五？",
    "T08n0260_003:0861b06_5": "一、耐怨害忍，二、安受苦忍，三、諦察法忍，四、忍，五、大忍。",
    "T08n0260_003:0861b08_0": "「復次，須菩提！",
    "T08n0260_003:0861b08_1": "菩薩摩訶薩於色法中，應當了知有五種相，修行精進波羅蜜多。",
    "T08n0260_003:0861b09_2": "何等為五？",
    "T08n0260_003:0861b10_0": "一、解說讀誦思惟精進，二、遠離一切過失精進，三、攝聚一切功德精進，四、精進，五、大精進。",
    "T08n0260_003:0861b12_1": "「須菩提！",
    "T08n0260_003:0861b12_2": "受、想、行、識亦復如是。",
    "T08n0260_003:0861b12_3": "菩薩摩訶薩於識法中，應當了知有五種相，修行精進波羅蜜多。",
    "T08n0260_003:0861b14_4": "何等為五？",
    "T08n0260_003:0861b14_5": "一、解說讀誦思惟精進，二、遠離一切過失精進，三、攝聚一切功德精進，四、精進，五、大精進。",
    "T08n0260_003:0861b17_0": "「復次，須菩提！",
    "T08n0260_003:0861b17_1": "菩薩摩訶薩於色法中，應當了知有五種相，修行禪定波羅蜜多。",
    "T08n0260_003:0861b18_2": "何等為五？",
    "T08n0260_003:0861b19_0": "一、善解不離文字定，二、善離文字最初清淨世間定，三、出世間定，四、定，五、大定。",
    "T08n0260_003:0861b20_1": "「須菩提！",
    "T08n0260_003:0861b21_0": "受、想、行、識亦復如是。",
    "T08n0260_003:0861b21_1": "菩薩摩訶薩於識法中，應當了知有五種相，修行禪定波羅蜜多。",
    "T08n0260_003:0861b22_2": "何等為五？",
    "T08n0260_003:0861b23_3": "一、善解不離文字定，二、善離文字最初清淨世間定，三、出世間定，四、定，五、大定。",
    "T08n0260_003:0861b25_0": "「復次，須菩提！",
    "T08n0260_003:0861b25_1": "菩薩摩訶薩於色法中，應當了知有五種相，修行般若波羅蜜多。",
    "T08n0260_003:0861b26_2": "何等為五？",
    "T08n0260_003:0861b27_0": "一、善解不離文字定所依止慧，二、善離文字最初清淨世間定所依止慧，三、出世間定所依止慧，四、慧，五、大慧。",
    "T08n0260_003:0861b29_1": "「須菩提！",
    "T08n0260_003:0861b29_2": "受、想、行、識亦復如是。",
    "T08n0260_003:0861c01_3": "菩薩摩訶薩於識法中，應當了知有五種相，修行般若波羅蜜多。",
    "T08n0260_003:0861c02_4": "何等為五？",
    "T08n0260_003:0861c02_5": "一、善解不離文字定所依止慧，二、善離文字最初清淨世間定所依止慧，三、出世間定所依止慧，四、慧，五、大慧。",
    "T08n0260_003:0861c06_0": "佛說開覺自性般若波羅蜜多經卷第三"
}