[
    {
        "source_sentence": "佛說犯戒罪報輕重經",
        "from": "T24n1467a_001:0910b09_0",
        "context_with_next_sentence": true
    },
    {
        "source_sentence": "後漢安息三藏安世高譯",
        "from": "T24n1467a_001:0910b11_0",
        "context_with_next_sentence": true
    },
    {
        "source_sentence": "如是我聞：一時佛住王舍城迦蘭陀竹園。爾",
        "from": "T24n1467a_001:0910b12_0",
        "context_with_next_sentence": true
    },
    {
        "source_sentence": "時尊者目連，晡時從禪定覺，往至世尊所，頭面禮足却住一面。",
        "from": "T24n1467a_001:0910b14_10",
        "context_with_next_sentence": true
    },
    {
        "source_sentence": "時尊者大目連白佛言：",
        "from": "T24n1467a_001:0910b15_3",
        "context_with_next_sentence": true
    },
    {
        "source_sentence": "「世尊！",
        "from": "T24n1467a_001:0910b15_7",
        "context_with_next_sentence": true
    },
    {
        "source_sentence": "意有所疑，今欲請問。",
        "from": "T24n1467a_001:0910b15_17",
        "context_with_next_sentence": true
    },
    {
        "source_sentence": "唯願聽許。",
        "from": "T24n1467a_001:0910b16_1",
        "context_with_next_sentence": true
    },
    {
        "source_sentence": "」佛告目連：",
        "from": "T24n1467a_001:0910b16_7",
        "context_with_next_sentence": true
    },
    {
        "source_sentence": "「聽汝所問。",
        "from": "T24n1467a_001:0910b16_13",
        "context_with_next_sentence": true
    },
    {
        "source_sentence": "當為汝說。",
        "from": "T24n1467a_001:0910b16_18",
        "context_with_next_sentence": true
    },
    {
        "source_sentence": "」目連即白佛言：",
        "from": "T24n1467a_001:0910b17_3",
        "context_with_next_sentence": true
    },
    {
        "source_sentence": "「世尊！",
        "from": "T24n1467a_001:0910b17_7",
        "context_with_next_sentence": true
    },
    {
        "source_sentence": "若比丘、比丘尼，無慚愧心，輕慢佛語，犯眾學戒，如是犯波羅提提舍尼、波夜提、偷蘭遮、僧伽婆尸沙、波羅夷，得幾所不饒益罪？",
        "from": "T24n1467a_001:0910b20_5",
        "context_with_next_sentence": true
    },
    {
        "source_sentence": "唯願解說。",
        "from": "T24n1467a_001:0910b20_10",
        "context_with_next_sentence": true
    },
    {
        "source_sentence": "」佛告目連：",
        "from": "T24n1467a_001:0910b20_16",
        "context_with_next_sentence": true
    },
    {
        "source_sentence": "「諦聽諦聽。",
        "from": "T24n1467a_001:0910b21_1",
        "context_with_next_sentence": true
    },
    {
        "source_sentence": "當為汝說。",
        "from": "T24n1467a_001:0910b21_6",
        "context_with_next_sentence": true
    },
    {
        "source_sentence": "若比丘、比丘尼無慚無愧，輕慢佛語，犯眾學戒。",
        "from": "T24n1467a_001:0910b22_8",
        "context_with_next_sentence": true
    },
    {
        "source_sentence": "如四天王天壽五百歲墮泥犁中，於人間數九百千歲。",
        "from": "T24n1467a_001:0910b23_13",
        "context_with_next_sentence": true
    },
    {
        "source_sentence": "」佛告目連：",
        "from": "T24n1467a_001:0910b23_19",
        "context_with_next_sentence": true
    },
    {
        "source_sentence": "「無慚無愧，輕慢佛語，犯波羅提提舍尼。",
        "from": "T24n1467a_001:0910b24_18",
        "context_with_next_sentence": true
    },
    {
        "source_sentence": "如三十三天壽一千歲墮泥犁中，於人間數三億六十千歲。",
        "from": "T24n1467a_001:0910b26_5",
        "context_with_next_sentence": true
    },
    {
        "source_sentence": "」佛告目連：",
        "from": "T24n1467a_001:0910b26_11",
        "context_with_next_sentence": true
    },
    {
        "source_sentence": "「無慚無愧，輕慢佛語，犯波夜提。",
        "from": "T24n1467a_001:0910b27_6",
        "context_with_next_sentence": true
    },
    {
        "source_sentence": "如夜摩天壽二千歲，墮泥犁中，於人間數二十億四十千歲。",
        "from": "T24n1467a_001:0910b28_13",
        "context_with_next_sentence": true
    },
    {
        "source_sentence": "」佛告目連：",
        "from": "T24n1467a_001:0910b28_19",
        "context_with_next_sentence": true
    },
    {
        "source_sentence": "「無慚無愧，輕慢佛語，犯偷蘭遮。",
        "from": "T24n1467a_001:0910b29_15",
        "context_with_next_sentence": true
    },
    {
        "source_sentence": "如兜率天壽四千歲墮泥犁中，於人間數五十億六十千歲。",
        "from": "T24n1467a_001:0910c02_2",
        "context_with_next_sentence": true
    },
    {
        "source_sentence": "」佛告目連：",
        "from": "T24n1467a_001:0910c02_8",
        "context_with_next_sentence": true
    },
    {
        "source_sentence": "「無慚無愧，輕慢佛語，犯僧伽婆尸沙。",
        "from": "T24n1467a_001:0910c03_5",
        "context_with_next_sentence": true
    },
    {
        "source_sentence": "如不憍樂天壽八千歲，墮泥犁中，於人間數二百三十億四十千歲。",
        "from": "T24n1467a_001:0910c04_15",
        "context_with_next_sentence": true
    },
    {
        "source_sentence": "」佛告目連：",
        "from": "T24n1467a_001:0910c05_2",
        "context_with_next_sentence": true
    },
    {
        "source_sentence": "「無慚無愧，輕慢佛語，犯波羅夷。",
        "from": "T24n1467a_001:0910c05_18",
        "context_with_next_sentence": true
    },
    {
        "source_sentence": "如他化自在天壽十六千歲墮泥犁中，於人間數九百二十一億六十千歲。",
        "from": "T24n1467a_001:0910c07_10",
        "context_with_next_sentence": true
    },
    {
        "source_sentence": "」時尊者目連聞佛所說歡喜奉行。",
        "from": "T24n1467a_001:0910c08_7",
        "context_with_next_sentence": true
    },
    {
        "source_sentence": "爾時尊者目連即說偈言：",
        "from": "T24n1467a_001:0910c09_10",
        "context_with_next_sentence": true
    },
    {
        "source_sentence": "「因緣輕慢故，　　命終墮惡道；",
        "from": "T24n1467a_001:0910c10_14",
        "context_with_next_sentence": true
    },
    {
        "source_sentence": "因緣修善者，　　於此生天上。",
        "from": "T24n1467a_001:0910c11_13",
        "context_with_next_sentence": true
    },
    {
        "source_sentence": "緣斯修福業，　　離惡得解脫；",
        "from": "T24n1467a_001:0910c12_13",
        "context_with_next_sentence": true
    },
    {
        "source_sentence": "不善觀因緣，　　身壞入惡道。",
        "from": "T24n1467a_001:0910c13_13",
        "context_with_next_sentence": true
    },
    {
        "source_sentence": "比丘謹慎樂，　　放逸多憂譴，",
        "from": "T24n1467a_001:0910c14_0",
        "context_with_next_sentence": true
    },
    {
        "source_sentence": "變諍小致大，　　積惡入火𤆶。",
        "from": "T24n1467a_001:0910c15_13",
        "context_with_next_sentence": true
    },
    {
        "source_sentence": "持戒福致喜，　　破戒有懼心，",
        "from": "T24n1467a_001:0910c16_0",
        "context_with_next_sentence": true
    },
    {
        "source_sentence": "永斷三界漏，　　爾乃得涅槃。",
        "from": "T24n1467a_001:0910c17_13",
        "context_with_next_sentence": true
    },
    {
        "source_sentence": "戒德可恃怙，　　福報常隨己，",
        "from": "T24n1467a_001:0910c18_0",
        "context_with_next_sentence": true
    },
    {
        "source_sentence": "見法為人長，　　眾遠三惡道。",
        "from": "T24n1467a_001:0910c19_13",
        "context_with_next_sentence": true
    },
    {
        "source_sentence": "戒慎除恐畏，　　福德三界尊，",
        "from": "T24n1467a_001:0910c20_0",
        "context_with_next_sentence": true
    },
    {
        "source_sentence": "鬼龍蛇毒害，　　不犯持戒人。",
        "from": "T24n1467a_001:0910c21_13",
        "context_with_next_sentence": true
    },
    {
        "source_sentence": "神仙五通人，　　造世諸呪術，",
        "from": "T24n1467a_001:0910c22_0",
        "context_with_next_sentence": true
    },
    {
        "source_sentence": "為諸慚愧者，　　斷諸無慚愧。",
        "from": "T24n1467a_001:0911a01_13",
        "context_with_next_sentence": true
    },
    {
        "source_sentence": "如來制禁戒，　　半月半月說，",
        "from": "T24n1467a_001:0911a02_0",
        "context_with_next_sentence": true
    },
    {
        "source_sentence": "已說戒利益，　　稽首禮諸佛。",
        "from": "T24n1467a_001:0911a03_13",
        "context_with_next_sentence": true
    },
    {
        "source_sentence": "」佛說犯戒罪報輕重經",
        "from": "T24n1467a_001:0911a04_100",
        "context_with_next_sentence": false
    }
]