{
    "T24n1467a_001:0910b09_0": "◎佛說犯戒罪報輕重經",
    "T24n1467a_001:0910b11_0": "後漢安息三藏安世高譯",
    "T24n1467a_001:0910b12_0": "如是我聞：一時佛住王舍城迦蘭陀竹園。",
    "T24n1467a_001:0910b12_1": "爾時尊者目連，晡時從禪定覺，往至世尊所，頭面禮足却住一面。",
    "T24n1467a_001:0910b14_2": "時尊者大目連白佛言：「世尊！",
    "T24n1467a_001:0910b15_3": "意有所疑，今欲請問。",
    "T24n1467a_001:0910b15_4": "唯願聽許。」",
    "T24n1467a_001:0910b16_5": "佛告目連：「聽汝所問。",
    "T24n1467a_001:0910b16_6": "當為汝說。」",
    "T24n1467a_001:0910b16_7": "目連即白佛言：「世尊！",
    "T24n1467a_001:0910b17_8": "若比丘、比丘尼，無慚愧心，輕慢佛語，犯眾學戒，如是犯波羅提提舍尼、波夜提、偷蘭遮、僧伽婆尸沙、波羅夷，得幾所不饒益罪？",
    "T24n1467a_001:0910b20_9": "唯願解說。」",
    "T24n1467a_001:0910b20_10": "佛告目連：「諦聽諦聽。",
    "T24n1467a_001:0910b21_11": "當為汝說。",
    "T24n1467a_001:0910b21_12": "若比丘、比丘尼無慚無愧，輕慢佛語，犯眾學戒。",
    "T24n1467a_001:0910b22_13": "如四天王天壽五百歲墮泥犁中，於人間數九百千歲。」",
    "T24n1467a_001:0910b23_14": "佛告目連：「無慚無愧，輕慢佛語，犯波羅提提舍尼。",
    "T24n1467a_001:0910b24_15": "如三十三天壽一千歲墮泥犁中，於人間數三億六十千歲。」",
    "T24n1467a_001:0910b26_16": "佛告目連：「無慚無愧，輕慢佛語，犯波夜提。",
    "T24n1467a_001:0910b27_17": "如夜摩天壽二千歲，墮泥犁中，於人間數二十億四十千歲。」",
    "T24n1467a_001:0910b28_18": "佛告目連：「無慚無愧，輕慢佛語，犯偷蘭遮。",
    "T24n1467a_001:0910b29_19": "如兜率天壽四千歲墮泥犁中，於人間數五十億六十千歲。」",
    "T24n1467a_001:0910c02_20": "佛告目連：「無慚無愧，輕慢佛語，犯僧伽婆尸沙。",
    "T24n1467a_001:0910c03_21": "如不憍樂天壽八千歲，墮泥犁中，於人間數二百三十億四十千歲。」",
    "T24n1467a_001:0910c04_22": "佛告目連：「無慚無愧，輕慢佛語，犯波羅夷。",
    "T24n1467a_001:0910c05_23": "如他化自在天壽十六千歲墮泥犁中，於人間數九百二十一億六十千歲。」",
    "T24n1467a_001:0910c07_24": "時尊者目連聞佛所說歡喜奉行。",
    "T24n1467a_001:0910c09_0": "爾時尊者目連即說偈言：「因緣輕慢故，　　命終墮惡道；　因緣修善者，　　於此生天上。",
    "T24n1467a_001:0910c12_0": "　緣斯修福業，　　離惡得解脫；　不善觀因緣，　　身壞入惡道。",
    "T24n1467a_001:0910c14_0": "　比丘謹慎樂，　　放逸多憂譴，　變諍小致大，　　積惡入火焚。",
    "T24n1467a_001:0910c16_0": "　持戒福致喜，　　破戒有懼心，　永斷三界漏，　　爾乃得涅槃。",
    "T24n1467a_001:0910c18_0": "　戒德可恃怙，　　福報常隨己，　見法為人長，　　眾遠三惡道。",
    "T24n1467a_001:0910c20_0": "　戒慎除恐畏，　　福德三界尊，　鬼龍蛇毒害，　　不犯持戒人。",
    "T24n1467a_001:0910c22_0": "　神仙五通人，　　造世諸呪術，　為諸慚愧者，　　斷諸無慚愧。",
    "T24n1467a_001:0911a02_0": "　如來制禁戒，　　半月半月說，　已說戒利益，　　稽首禮諸佛。」",
    "T24n1467a_001:0911a04_0": "佛說犯戒罪報輕重經"
}