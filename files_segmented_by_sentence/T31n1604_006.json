[
    {
        "source_sentence": "大乘莊嚴經論卷第六",
        "from": "T31n1604_006:0618c02_0",
        "context_with_next_sentence": true
    },
    {
        "source_sentence": "無著菩薩造",
        "from": "T31n1604_006:0618c04_0",
        "context_with_next_sentence": true
    },
    {
        "source_sentence": "大唐天竺三藏波羅頗蜜多羅譯",
        "from": "T31n1604_006:0618c05_0",
        "context_with_next_sentence": true
    },
    {
        "source_sentence": "13 弘法品弘法品第十三釋曰：",
        "from": "T31n1604_006:0618c07_2",
        "context_with_next_sentence": true
    },
    {
        "source_sentence": "已說求法，次應以法為人演說。",
        "from": "T31n1604_006:0618c07_16",
        "context_with_next_sentence": true
    },
    {
        "source_sentence": "偈曰：",
        "from": "T31n1604_006:0618c07_19",
        "context_with_next_sentence": true
    },
    {
        "source_sentence": "難得復不堅，　　愍苦恒喜施，",
        "from": "T31n1604_006:0618c08_0",
        "context_with_next_sentence": true
    },
    {
        "source_sentence": "況以法利世，　　增長亦無盡。",
        "from": "T31n1604_006:0618c09_13",
        "context_with_next_sentence": true
    },
    {
        "source_sentence": "釋曰：",
        "from": "T31n1604_006:0618c10_2",
        "context_with_next_sentence": true
    },
    {
        "source_sentence": "此偈先遮法慳。",
        "from": "T31n1604_006:0618c10_9",
        "context_with_next_sentence": true
    },
    {
        "source_sentence": "難得復不堅者，謂身命財。",
        "from": "T31n1604_006:0618c11_1",
        "context_with_next_sentence": true
    },
    {
        "source_sentence": "愍苦恒喜施者，菩薩尚能於一切時捨此三種不堅之法施諸苦厄眾生，由慈悲故。",
        "from": "T31n1604_006:0618c12_17",
        "context_with_next_sentence": true
    },
    {
        "source_sentence": "況以法利世增長亦無盡者，何況大法得之不難而生慳悋？",
        "from": "T31n1604_006:0618c14_5",
        "context_with_next_sentence": true
    },
    {
        "source_sentence": "是故菩薩應以此法廣利世間。",
        "from": "T31n1604_006:0618c14_18",
        "context_with_next_sentence": true
    },
    {
        "source_sentence": "何以故？",
        "from": "T31n1604_006:0618c15_3",
        "context_with_next_sentence": true
    },
    {
        "source_sentence": "法得增長亦無盡故。",
        "from": "T31n1604_006:0618c15_12",
        "context_with_next_sentence": true
    },
    {
        "source_sentence": "已遮法慳，次說利益。",
        "from": "T31n1604_006:0618c16_2",
        "context_with_next_sentence": true
    },
    {
        "source_sentence": "偈曰：",
        "from": "T31n1604_006:0618c16_5",
        "context_with_next_sentence": true
    },
    {
        "source_sentence": "自證不可說，　　引物說法性，",
        "from": "T31n1604_006:0618c17_0",
        "context_with_next_sentence": true
    },
    {
        "source_sentence": "法身寂滅口，　　悲流如蟒吸。",
        "from": "T31n1604_006:0618c18_13",
        "context_with_next_sentence": true
    },
    {
        "source_sentence": "釋曰：",
        "from": "T31n1604_006:0618c19_2",
        "context_with_next_sentence": true
    },
    {
        "source_sentence": "自證不可說引物說法性者，世尊不說自所證法，由不可說故。",
        "from": "T31n1604_006:0618c20_10",
        "context_with_next_sentence": true
    },
    {
        "source_sentence": "為引接眾生，復以方便而說法性。",
        "from": "T31n1604_006:0618c21_5",
        "context_with_next_sentence": true
    },
    {
        "source_sentence": "問：",
        "from": "T31n1604_006:0618c21_7",
        "context_with_next_sentence": true
    },
    {
        "source_sentence": "云何方便：",
        "from": "T31n1604_006:0618c21_12",
        "context_with_next_sentence": true
    },
    {
        "source_sentence": "答：",
        "from": "T31n1604_006:0618c21_14",
        "context_with_next_sentence": true
    },
    {
        "source_sentence": "法身寂滅口悲流如蟒吸。",
        "from": "T31n1604_006:0618c22_4",
        "context_with_next_sentence": true
    },
    {
        "source_sentence": "諸佛以法性為身、寂滅為口，極廣清淨，離二障故。",
        "from": "T31n1604_006:0618c23_7",
        "context_with_next_sentence": true
    },
    {
        "source_sentence": "以大慈悲流出教網引接眾生，譬如大蟒張口吐涎吸引諸物。",
        "from": "T31n1604_006:0618c24_14",
        "context_with_next_sentence": true
    },
    {
        "source_sentence": "一切諸佛身口悲同引接亦爾，大悲無盡，由畢竟故。",
        "from": "T31n1604_006:0618c25_18",
        "context_with_next_sentence": true
    },
    {
        "source_sentence": "偈曰：",
        "from": "T31n1604_006:0618c26_1",
        "context_with_next_sentence": true
    },
    {
        "source_sentence": "彼修得果故，　　修說非無義，",
        "from": "T31n1604_006:0618c27_0",
        "context_with_next_sentence": true
    },
    {
        "source_sentence": "但聞及不聞，　　修說則無理。",
        "from": "T31n1604_006:0618c28_13",
        "context_with_next_sentence": true
    },
    {
        "source_sentence": "釋曰：",
        "from": "T31n1604_006:0618c29_2",
        "context_with_next_sentence": true
    },
    {
        "source_sentence": "彼修得果故修說非無義者，諸佛以方便說自所證引接世間，由能行者修力自在而得果故，是故彼修及佛所說得非無義。",
        "from": "T31n1604_006:0619a02_17",
        "context_with_next_sentence": true
    },
    {
        "source_sentence": "但聞及不聞修說則無理者，若但聞法得見真義，彼修則無利益。",
        "from": "T31n1604_006:0619a04_8",
        "context_with_next_sentence": true
    },
    {
        "source_sentence": "若不聞法得入於修，彼說則無利益。",
        "from": "T31n1604_006:0619a05_5",
        "context_with_next_sentence": true
    },
    {
        "source_sentence": "已說說法利益，次說說法差別。",
        "from": "T31n1604_006:0619a06_1",
        "context_with_next_sentence": true
    },
    {
        "source_sentence": "偈曰：",
        "from": "T31n1604_006:0619a06_4",
        "context_with_next_sentence": true
    },
    {
        "source_sentence": "阿含說證說，　　謂口謂通力，",
        "from": "T31n1604_006:0619a07_0",
        "context_with_next_sentence": true
    },
    {
        "source_sentence": "通力謂相好，　　餘色及虛空。",
        "from": "T31n1604_006:0619a08_13",
        "context_with_next_sentence": true
    },
    {
        "source_sentence": "釋曰：",
        "from": "T31n1604_006:0619a09_2",
        "context_with_next_sentence": true
    },
    {
        "source_sentence": "諸菩薩說法有二種差別。",
        "from": "T31n1604_006:0619a09_13",
        "context_with_next_sentence": true
    },
    {
        "source_sentence": "一者阿含說，謂以口力而說；",
        "from": "T31n1604_006:0619a10_6",
        "context_with_next_sentence": true
    },
    {
        "source_sentence": "二者證說，謂以通力而說。",
        "from": "T31n1604_006:0619a10_18",
        "context_with_next_sentence": true
    },
    {
        "source_sentence": "通力說復有多種，或相好說、或樹林說、或樂器說、或空中說。",
        "from": "T31n1604_006:0619a12_6",
        "context_with_next_sentence": true
    },
    {
        "source_sentence": "已說說法差別，次說說法成就。",
        "from": "T31n1604_006:0619a12_20",
        "context_with_next_sentence": true
    },
    {
        "source_sentence": "偈曰：",
        "from": "T31n1604_006:0619a13_2",
        "context_with_next_sentence": true
    },
    {
        "source_sentence": "無畏及斷疑，　　令信亦顯實，",
        "from": "T31n1604_006:0619a14_0",
        "context_with_next_sentence": true
    },
    {
        "source_sentence": "如此諸菩薩，　　說成就應知。",
        "from": "T31n1604_006:0619a15_13",
        "context_with_next_sentence": true
    },
    {
        "source_sentence": "釋曰：",
        "from": "T31n1604_006:0619a16_2",
        "context_with_next_sentence": true
    },
    {
        "source_sentence": "諸菩薩說法成就，由四種義：",
        "from": "T31n1604_006:0619a16_15",
        "context_with_next_sentence": true
    },
    {
        "source_sentence": "一者無畏、二者斷疑、三者令信、四者顯實，如《梵天王問經》說。",
        "from": "T31n1604_006:0619a18_4",
        "context_with_next_sentence": true
    },
    {
        "source_sentence": "菩薩四法具足，則能開於廣大法施。",
        "from": "T31n1604_006:0619a18_20",
        "context_with_next_sentence": true
    },
    {
        "source_sentence": "何等為四？",
        "from": "T31n1604_006:0619a19_4",
        "context_with_next_sentence": true
    },
    {
        "source_sentence": "一者攝治妙法、二者自慧明淨、三者作善丈夫業、四者顯示染淨。",
        "from": "T31n1604_006:0619a20_13",
        "context_with_next_sentence": true
    },
    {
        "source_sentence": "此中第一多聞故得無畏；",
        "from": "T31n1604_006:0619a21_5",
        "context_with_next_sentence": true
    },
    {
        "source_sentence": "第二大慧故能斷疑；",
        "from": "T31n1604_006:0619a21_14",
        "context_with_next_sentence": true
    },
    {
        "source_sentence": "第三不依名利故令他信受；",
        "from": "T31n1604_006:0619a22_7",
        "context_with_next_sentence": true
    },
    {
        "source_sentence": "第四由通達世諦第一義諦故，能顯二種真實，謂染相真實、淨相真實。",
        "from": "T31n1604_006:0619a23_20",
        "context_with_next_sentence": true
    },
    {
        "source_sentence": "偈曰：",
        "from": "T31n1604_006:0619a24_2",
        "context_with_next_sentence": true
    },
    {
        "source_sentence": "美語及離醉，　　無退無不盡，",
        "from": "T31n1604_006:0619a25_0",
        "context_with_next_sentence": true
    },
    {
        "source_sentence": "種種及相應，　　令解非求利，",
        "from": "T31n1604_006:0619a26_0",
        "context_with_next_sentence": true
    },
    {
        "source_sentence": "及以遍教授，　　復次成就說。",
        "from": "T31n1604_006:0619a27_13",
        "context_with_next_sentence": true
    },
    {
        "source_sentence": "釋曰：",
        "from": "T31n1604_006:0619a28_2",
        "context_with_next_sentence": true
    },
    {
        "source_sentence": "美語者，他瞋罵時不惡報故。",
        "from": "T31n1604_006:0619a28_15",
        "context_with_next_sentence": true
    },
    {
        "source_sentence": "離醉者，醉有二種：",
        "from": "T31n1604_006:0619a29_3",
        "context_with_next_sentence": true
    },
    {
        "source_sentence": "一他稱讚時醉；",
        "from": "T31n1604_006:0619a29_10",
        "context_with_next_sentence": true
    },
    {
        "source_sentence": "二自成就時醉，謂家色財等成就生愛喜故。",
        "from": "T31n1604_006:0619b01_9",
        "context_with_next_sentence": true
    },
    {
        "source_sentence": "離者，如此二醉於心滅故。",
        "from": "T31n1604_006:0619b02_2",
        "context_with_next_sentence": true
    },
    {
        "source_sentence": "無退者，不懈怠故。",
        "from": "T31n1604_006:0619b02_11",
        "context_with_next_sentence": true
    },
    {
        "source_sentence": "無不盡者，離於法慳一切說故。",
        "from": "T31n1604_006:0619b03_5",
        "context_with_next_sentence": true
    },
    {
        "source_sentence": "種種者，不重說故。",
        "from": "T31n1604_006:0619b03_14",
        "context_with_next_sentence": true
    },
    {
        "source_sentence": "相應者，不違現比量故。",
        "from": "T31n1604_006:0619b04_5",
        "context_with_next_sentence": true
    },
    {
        "source_sentence": "令解者，字句可解故。",
        "from": "T31n1604_006:0619b04_15",
        "context_with_next_sentence": true
    },
    {
        "source_sentence": "非求利者，不為財利令彼信故。",
        "from": "T31n1604_006:0619b05_10",
        "context_with_next_sentence": true
    },
    {
        "source_sentence": "遍教授者，被三乘故。",
        "from": "T31n1604_006:0619b05_20",
        "context_with_next_sentence": true
    },
    {
        "source_sentence": "已說說法成就，次說語成就。",
        "from": "T31n1604_006:0619b06_12",
        "context_with_next_sentence": true
    },
    {
        "source_sentence": "偈曰：",
        "from": "T31n1604_006:0619b06_15",
        "context_with_next_sentence": true
    },
    {
        "source_sentence": "不細及調和，　　善巧亦明了，",
        "from": "T31n1604_006:0619b07_0",
        "context_with_next_sentence": true
    },
    {
        "source_sentence": "應機亦離求，　　分量與無盡。",
        "from": "T31n1604_006:0619b08_13",
        "context_with_next_sentence": true
    },
    {
        "source_sentence": "釋曰：",
        "from": "T31n1604_006:0619b09_2",
        "context_with_next_sentence": true
    },
    {
        "source_sentence": "不細者，遍徒眾故。",
        "from": "T31n1604_006:0619b09_11",
        "context_with_next_sentence": true
    },
    {
        "source_sentence": "調和者，悅可意故。",
        "from": "T31n1604_006:0619b09_20",
        "context_with_next_sentence": true
    },
    {
        "source_sentence": "善巧者，開示字句分明故。",
        "from": "T31n1604_006:0619b10_11",
        "context_with_next_sentence": true
    },
    {
        "source_sentence": "明了者，令易解故。",
        "from": "T31n1604_006:0619b10_20",
        "context_with_next_sentence": true
    },
    {
        "source_sentence": "應機者，隨宜說故。",
        "from": "T31n1604_006:0619b11_8",
        "context_with_next_sentence": true
    },
    {
        "source_sentence": "離求者，不依名利說故。",
        "from": "T31n1604_006:0619b11_19",
        "context_with_next_sentence": true
    },
    {
        "source_sentence": "分量者，樂聞無厭故。",
        "from": "T31n1604_006:0619b12_8",
        "context_with_next_sentence": true
    },
    {
        "source_sentence": "無盡者，不可窮故。",
        "from": "T31n1604_006:0619b12_17",
        "context_with_next_sentence": true
    },
    {
        "source_sentence": "已說語成就，次說字成就。",
        "from": "T31n1604_006:0619b13_8",
        "context_with_next_sentence": true
    },
    {
        "source_sentence": "偈曰：",
        "from": "T31n1604_006:0619b13_11",
        "context_with_next_sentence": true
    },
    {
        "source_sentence": "舉名及釋義，　　隨乘亦柔軟，",
        "from": "T31n1604_006:0619b14_0",
        "context_with_next_sentence": true
    },
    {
        "source_sentence": "易解而應機，　　出離隨順故。",
        "from": "T31n1604_006:0619b15_13",
        "context_with_next_sentence": true
    },
    {
        "source_sentence": "釋曰：",
        "from": "T31n1604_006:0619b16_2",
        "context_with_next_sentence": true
    },
    {
        "source_sentence": "舉名者，相應諸字句，不違驗故。",
        "from": "T31n1604_006:0619b16_17",
        "context_with_next_sentence": true
    },
    {
        "source_sentence": "釋義者，釋言諸字句，不違理故。",
        "from": "T31n1604_006:0619b17_10",
        "context_with_next_sentence": true
    },
    {
        "source_sentence": "隨乘者，隨乘諸字句，不違三乘故。",
        "from": "T31n1604_006:0619b18_5",
        "context_with_next_sentence": true
    },
    {
        "source_sentence": "柔軟者，離難諸字句，不違於聲故。",
        "from": "T31n1604_006:0619b19_1",
        "context_with_next_sentence": true
    },
    {
        "source_sentence": "易解者，聚集諸字句，得義易故。",
        "from": "T31n1604_006:0619b19_16",
        "context_with_next_sentence": true
    },
    {
        "source_sentence": "應機者，應物諸字句，逗機宜故。",
        "from": "T31n1604_006:0619b20_10",
        "context_with_next_sentence": true
    },
    {
        "source_sentence": "出離者，不在諸字句，向涅槃故。",
        "from": "T31n1604_006:0619b21_4",
        "context_with_next_sentence": true
    },
    {
        "source_sentence": "隨順者，正行諸字句，隨順八支聖道故。",
        "from": "T31n1604_006:0619b22_2",
        "context_with_next_sentence": true
    },
    {
        "source_sentence": "偈曰：",
        "from": "T31n1604_006:0619b22_5",
        "context_with_next_sentence": true
    },
    {
        "source_sentence": "菩薩字成就，　　如前義應知，",
        "from": "T31n1604_006:0619b23_0",
        "context_with_next_sentence": true
    },
    {
        "source_sentence": "聲有六十種，　　是說如來事。",
        "from": "T31n1604_006:0619b24_13",
        "context_with_next_sentence": true
    },
    {
        "source_sentence": "釋曰：",
        "from": "T31n1604_006:0619b25_2",
        "context_with_next_sentence": true
    },
    {
        "source_sentence": "如來有六十種不可思議音聲，如《佛祕密經》中說：",
        "from": "T31n1604_006:0619b26_5",
        "context_with_next_sentence": true
    },
    {
        "source_sentence": "寂靜慧！",
        "from": "T31n1604_006:0619b26_9",
        "context_with_next_sentence": true
    },
    {
        "source_sentence": "如來具足六十種聲語，所謂潤澤、柔軟、可意、意樂、清淨，如是廣說。",
        "from": "T31n1604_006:0619b27_20",
        "context_with_next_sentence": true
    },
    {
        "source_sentence": "此中潤澤聲者，眾生善根能持攝故。",
        "from": "T31n1604_006:0619b28_13",
        "context_with_next_sentence": true
    },
    {
        "source_sentence": "柔軟聲者，現前聞法得樂觸故。",
        "from": "T31n1604_006:0619b29_7",
        "context_with_next_sentence": true
    },
    {
        "source_sentence": "可意聲者，由善義故。",
        "from": "T31n1604_006:0619b29_17",
        "context_with_next_sentence": true
    },
    {
        "source_sentence": "意樂聲者，由善字故。",
        "from": "T31n1604_006:0619c01_7",
        "context_with_next_sentence": true
    },
    {
        "source_sentence": "清淨聲者，無上出世後得故。",
        "from": "T31n1604_006:0619c02_1",
        "context_with_next_sentence": true
    },
    {
        "source_sentence": "無垢聲者，諸惑習氣不相應故。",
        "from": "T31n1604_006:0619c02_15",
        "context_with_next_sentence": true
    },
    {
        "source_sentence": "明亮聲者，字句易解故。",
        "from": "T31n1604_006:0619c03_5",
        "context_with_next_sentence": true
    },
    {
        "source_sentence": "善力聲者，具足功德，破諸外道惡邪見故。",
        "from": "T31n1604_006:0619c04_4",
        "context_with_next_sentence": true
    },
    {
        "source_sentence": "樂聞聲者，信順出離故。",
        "from": "T31n1604_006:0619c04_15",
        "context_with_next_sentence": true
    },
    {
        "source_sentence": "不絕聲者，一切外道無能斷故。",
        "from": "T31n1604_006:0619c05_10",
        "context_with_next_sentence": true
    },
    {
        "source_sentence": "調伏聲者，貪等煩惱能對治故。",
        "from": "T31n1604_006:0619c06_5",
        "context_with_next_sentence": true
    },
    {
        "source_sentence": "無刺聲者，制戒樂方便故。",
        "from": "T31n1604_006:0619c06_17",
        "context_with_next_sentence": true
    },
    {
        "source_sentence": "不澁聲者，令犯戒人得正出故。",
        "from": "T31n1604_006:0619c07_12",
        "context_with_next_sentence": true
    },
    {
        "source_sentence": "善調聲者，教化教授故。",
        "from": "T31n1604_006:0619c08_4",
        "context_with_next_sentence": true
    },
    {
        "source_sentence": "悅耳聲者，亂心對治故。",
        "from": "T31n1604_006:0619c08_15",
        "context_with_next_sentence": true
    },
    {
        "source_sentence": "身倚聲者，能引三摩提故。",
        "from": "T31n1604_006:0619c09_9",
        "context_with_next_sentence": true
    },
    {
        "source_sentence": "心了聲者，能引毘鉢舍那故。",
        "from": "T31n1604_006:0619c10_4",
        "context_with_next_sentence": true
    },
    {
        "source_sentence": "心喜聲者，善斷疑故。",
        "from": "T31n1604_006:0619c10_14",
        "context_with_next_sentence": true
    },
    {
        "source_sentence": "喜樂生聲者，決定拔邪故。",
        "from": "T31n1604_006:0619c11_7",
        "context_with_next_sentence": true
    },
    {
        "source_sentence": "無熱惱聲者，信受不悔故。",
        "from": "T31n1604_006:0619c11_19",
        "context_with_next_sentence": true
    },
    {
        "source_sentence": "能持智聲者，成就聞因，智依止故。",
        "from": "T31n1604_006:0619c12_15",
        "context_with_next_sentence": true
    },
    {
        "source_sentence": "能持解聲者，成就思因，智依止故。",
        "from": "T31n1604_006:0619c13_11",
        "context_with_next_sentence": true
    },
    {
        "source_sentence": "不隱覆聲者，不慳法而說故。",
        "from": "T31n1604_006:0619c14_4",
        "context_with_next_sentence": true
    },
    {
        "source_sentence": "可愛聲者，令得自利果故。",
        "from": "T31n1604_006:0619c14_16",
        "context_with_next_sentence": true
    },
    {
        "source_sentence": "渴仰聲者，已得果人深願樂故。",
        "from": "T31n1604_006:0619c15_11",
        "context_with_next_sentence": true
    },
    {
        "source_sentence": "教勅聲者，不思議法正說故。",
        "from": "T31n1604_006:0619c16_4",
        "context_with_next_sentence": true
    },
    {
        "source_sentence": "令解聲者，思議法正說故。",
        "from": "T31n1604_006:0619c16_16",
        "context_with_next_sentence": true
    },
    {
        "source_sentence": "相應聲者，不違驗故。",
        "from": "T31n1604_006:0619c17_6",
        "context_with_next_sentence": true
    },
    {
        "source_sentence": "有益聲者，如其所應教示導故。",
        "from": "T31n1604_006:0619c17_20",
        "context_with_next_sentence": true
    },
    {
        "source_sentence": "離重聲者，不虛說故。",
        "from": "T31n1604_006:0619c18_9",
        "context_with_next_sentence": true
    },
    {
        "source_sentence": "師子聲者，怖外道故。",
        "from": "T31n1604_006:0619c18_19",
        "context_with_next_sentence": true
    },
    {
        "source_sentence": "象聲者，振大故。",
        "from": "T31n1604_006:0619c19_6",
        "context_with_next_sentence": true
    },
    {
        "source_sentence": "雷聲者，深遠故。",
        "from": "T31n1604_006:0619c19_14",
        "context_with_next_sentence": true
    },
    {
        "source_sentence": "龍聲者，令信受故。",
        "from": "T31n1604_006:0619c20_2",
        "context_with_next_sentence": true
    },
    {
        "source_sentence": "緊那羅聲者，歌音美故。",
        "from": "T31n1604_006:0619c20_13",
        "context_with_next_sentence": true
    },
    {
        "source_sentence": "迦陵頻伽聲者，韻清亮故。",
        "from": "T31n1604_006:0619c21_6",
        "context_with_next_sentence": true
    },
    {
        "source_sentence": "梵聲者，出遠去故。",
        "from": "T31n1604_006:0619c21_15",
        "context_with_next_sentence": true
    },
    {
        "source_sentence": "命命鳥聲者，初得吉祥，一切事成故。",
        "from": "T31n1604_006:0619c22_12",
        "context_with_next_sentence": true
    },
    {
        "source_sentence": "天王聲者，無敢違故。",
        "from": "T31n1604_006:0619c23_1",
        "context_with_next_sentence": true
    },
    {
        "source_sentence": "天鼓聲者，破魔初故。",
        "from": "T31n1604_006:0619c23_11",
        "context_with_next_sentence": true
    },
    {
        "source_sentence": "離慢聲者，讚毀不高故。",
        "from": "T31n1604_006:0619c24_1",
        "context_with_next_sentence": true
    },
    {
        "source_sentence": "入一切聲者，入毘伽羅論一切種相故。",
        "from": "T31n1604_006:0619c24_18",
        "context_with_next_sentence": true
    },
    {
        "source_sentence": "離不正聲者，憶不忘故。",
        "from": "T31n1604_006:0619c25_10",
        "context_with_next_sentence": true
    },
    {
        "source_sentence": "應時聲者，教化事一切時起故。",
        "from": "T31n1604_006:0619c26_4",
        "context_with_next_sentence": true
    },
    {
        "source_sentence": "無羞聲者，不依利養故。",
        "from": "T31n1604_006:0619c26_15",
        "context_with_next_sentence": true
    },
    {
        "source_sentence": "不怖聲者，離慚羞故。",
        "from": "T31n1604_006:0619c27_6",
        "context_with_next_sentence": true
    },
    {
        "source_sentence": "歡喜聲者，聞無厭故。",
        "from": "T31n1604_006:0619c27_16",
        "context_with_next_sentence": true
    },
    {
        "source_sentence": "隨捨聲者，一切明處善巧入故。",
        "from": "T31n1604_006:0619c28_10",
        "context_with_next_sentence": true
    },
    {
        "source_sentence": "善友聲者，一切眾生利成就故。",
        "from": "T31n1604_006:0619c29_4",
        "context_with_next_sentence": true
    },
    {
        "source_sentence": "常流聲者，相續不斷故。",
        "from": "T31n1604_006:0619c29_15",
        "context_with_next_sentence": true
    },
    {
        "source_sentence": "嚴飾聲者，種種顯現故。",
        "from": "T31n1604_006:0620a01_5",
        "context_with_next_sentence": true
    },
    {
        "source_sentence": "滿足聲者，一音無量聲說法故。",
        "from": "T31n1604_006:0620a01_19",
        "context_with_next_sentence": true
    },
    {
        "source_sentence": "眾生根喜聲者，一語無量義顯現故。",
        "from": "T31n1604_006:0620a02_15",
        "context_with_next_sentence": true
    },
    {
        "source_sentence": "不毀呰聲者，如所立義信順故。",
        "from": "T31n1604_006:0620a03_10",
        "context_with_next_sentence": true
    },
    {
        "source_sentence": "不增減聲者，應時量說故。",
        "from": "T31n1604_006:0620a04_2",
        "context_with_next_sentence": true
    },
    {
        "source_sentence": "不躁急聲者，不疾疾說故。",
        "from": "T31n1604_006:0620a04_14",
        "context_with_next_sentence": true
    },
    {
        "source_sentence": "遍一切聲者，遠近徒眾同依止故。",
        "from": "T31n1604_006:0620a05_8",
        "context_with_next_sentence": true
    },
    {
        "source_sentence": "一切種成就聲者，世間法義皆譬喻令解故。",
        "from": "T31n1604_006:0620a06_8",
        "context_with_next_sentence": true
    },
    {
        "source_sentence": "已說字成就，次說說法大。",
        "from": "T31n1604_006:0620a07_1",
        "context_with_next_sentence": true
    },
    {
        "source_sentence": "偈曰：",
        "from": "T31n1604_006:0620a07_4",
        "context_with_next_sentence": true
    },
    {
        "source_sentence": "開演及施設，　　建立并總舉，",
        "from": "T31n1604_006:0620a08_0",
        "context_with_next_sentence": true
    },
    {
        "source_sentence": "別說與斷疑，　　略廣皆令解。",
        "from": "T31n1604_006:0620a09_13",
        "context_with_next_sentence": true
    },
    {
        "source_sentence": "釋曰：",
        "from": "T31n1604_006:0620a10_2",
        "context_with_next_sentence": true
    },
    {
        "source_sentence": "開演者，謂言說也。",
        "from": "T31n1604_006:0620a10_11",
        "context_with_next_sentence": true
    },
    {
        "source_sentence": "施設者，謂諸句也。",
        "from": "T31n1604_006:0620a10_20",
        "context_with_next_sentence": true
    },
    {
        "source_sentence": "建立者，謂善相應也。",
        "from": "T31n1604_006:0620a11_9",
        "context_with_next_sentence": true
    },
    {
        "source_sentence": "如是分別開示，如其次第總舉別說，斷疑使義淺近易解，令聽受者於所說法得決定故。",
        "from": "T31n1604_006:0620a13_8",
        "context_with_next_sentence": true
    },
    {
        "source_sentence": "略者一說，彼利根人速得解故。",
        "from": "T31n1604_006:0620a14_3",
        "context_with_next_sentence": true
    },
    {
        "source_sentence": "廣者重說，彼鈍根人遲得解故。",
        "from": "T31n1604_006:0620a14_17",
        "context_with_next_sentence": true
    },
    {
        "source_sentence": "偈曰：",
        "from": "T31n1604_006:0620a15_1",
        "context_with_next_sentence": true
    },
    {
        "source_sentence": "說者及所說、　　受者三輪淨，",
        "from": "T31n1604_006:0620a16_0",
        "context_with_next_sentence": true
    },
    {
        "source_sentence": "復離八種過，　　說者淨應知。",
        "from": "T31n1604_006:0620a17_13",
        "context_with_next_sentence": true
    },
    {
        "source_sentence": "釋曰：",
        "from": "T31n1604_006:0620a18_2",
        "context_with_next_sentence": true
    },
    {
        "source_sentence": "說者及所說受者三輪淨者，何等三輪？",
        "from": "T31n1604_006:0620a19_1",
        "context_with_next_sentence": true
    },
    {
        "source_sentence": "一是說者，謂諸佛菩薩。",
        "from": "T31n1604_006:0620a19_12",
        "context_with_next_sentence": true
    },
    {
        "source_sentence": "二是所說，謂總說名字等諸種。",
        "from": "T31n1604_006:0620a20_5",
        "context_with_next_sentence": true
    },
    {
        "source_sentence": "三是受者，謂前略說得解人、廣說得解人。",
        "from": "T31n1604_006:0620a21_4",
        "context_with_next_sentence": true
    },
    {
        "source_sentence": "復離八種過說者淨應知者，說者清淨，應知復離八種過失。",
        "from": "T31n1604_006:0620a22_11",
        "context_with_next_sentence": true
    },
    {
        "source_sentence": "問：",
        "from": "T31n1604_006:0620a22_13",
        "context_with_next_sentence": true
    },
    {
        "source_sentence": "何者八耶？",
        "from": "T31n1604_006:0620a22_18",
        "context_with_next_sentence": true
    },
    {
        "source_sentence": "偈曰：",
        "from": "T31n1604_006:0620a22_21",
        "context_with_next_sentence": true
    },
    {
        "source_sentence": "懈怠及不解，　　拒請不開義，",
        "from": "T31n1604_006:0620a23_0",
        "context_with_next_sentence": true
    },
    {
        "source_sentence": "及以不斷疑，　　斷疑不堅固，",
        "from": "T31n1604_006:0620a24_0",
        "context_with_next_sentence": true
    },
    {
        "source_sentence": "厭退及有悋，　　如是八種過，",
        "from": "T31n1604_006:0620a25_0",
        "context_with_next_sentence": true
    },
    {
        "source_sentence": "諸佛無彼體，　　故成無上說。",
        "from": "T31n1604_006:0620a26_13",
        "context_with_next_sentence": true
    },
    {
        "source_sentence": "釋曰：",
        "from": "T31n1604_006:0620a27_2",
        "context_with_next_sentence": true
    },
    {
        "source_sentence": "八種過者，一懈怠；",
        "from": "T31n1604_006:0620a27_11",
        "context_with_next_sentence": true
    },
    {
        "source_sentence": "二不解義；",
        "from": "T31n1604_006:0620a27_16",
        "context_with_next_sentence": true
    },
    {
        "source_sentence": "三拒請、四不開義；",
        "from": "T31n1604_006:0620a28_4",
        "context_with_next_sentence": true
    },
    {
        "source_sentence": "五不斷疑；",
        "from": "T31n1604_006:0620a28_9",
        "context_with_next_sentence": true
    },
    {
        "source_sentence": "六斷疑不決定；",
        "from": "T31n1604_006:0620a28_16",
        "context_with_next_sentence": true
    },
    {
        "source_sentence": "七心有厭退，不一切時說故；",
        "from": "T31n1604_006:0620a29_9",
        "context_with_next_sentence": true
    },
    {
        "source_sentence": "八有悋，不盡開示故。",
        "from": "T31n1604_006:0620a29_19",
        "context_with_next_sentence": true
    },
    {
        "source_sentence": "一切諸佛如是八過悉皆遠離，是故得成無上說法。",
        "from": "T31n1604_006:0620b02_3",
        "context_with_next_sentence": true
    },
    {
        "source_sentence": "已說說法大，次說義成就。",
        "from": "T31n1604_006:0620b02_15",
        "context_with_next_sentence": true
    },
    {
        "source_sentence": "偈曰：",
        "from": "T31n1604_006:0620b02_18",
        "context_with_next_sentence": true
    },
    {
        "source_sentence": "此法隨時善，　　生信喜覺因，",
        "from": "T31n1604_006:0620b03_0",
        "context_with_next_sentence": true
    },
    {
        "source_sentence": "義正及語巧，　　能開四梵行。",
        "from": "T31n1604_006:0620b04_13",
        "context_with_next_sentence": true
    },
    {
        "source_sentence": "釋曰：",
        "from": "T31n1604_006:0620b05_2",
        "context_with_next_sentence": true
    },
    {
        "source_sentence": "此法隨時善生信喜覺因者，隨時善謂初中後善。",
        "from": "T31n1604_006:0620b06_4",
        "context_with_next_sentence": true
    },
    {
        "source_sentence": "如其次第，聞思修時為信因故、為喜因故、為覺因故。",
        "from": "T31n1604_006:0620b07_8",
        "context_with_next_sentence": true
    },
    {
        "source_sentence": "為覺因者，定心觀察此法道理，得如實智故。",
        "from": "T31n1604_006:0620b08_8",
        "context_with_next_sentence": true
    },
    {
        "source_sentence": "義正及語巧能開四梵行者，義正謂善義及妙義，與世諦第一義諦相應故。",
        "from": "T31n1604_006:0620b10_2",
        "context_with_next_sentence": true
    },
    {
        "source_sentence": "語巧謂易受及易解，由文顯義現故。",
        "from": "T31n1604_006:0620b10_18",
        "context_with_next_sentence": true
    },
    {
        "source_sentence": "由此故能開示四種梵行。",
        "from": "T31n1604_006:0620b11_9",
        "context_with_next_sentence": true
    },
    {
        "source_sentence": "問：",
        "from": "T31n1604_006:0620b11_11",
        "context_with_next_sentence": true
    },
    {
        "source_sentence": "何者四耶？",
        "from": "T31n1604_006:0620b11_16",
        "context_with_next_sentence": true
    },
    {
        "source_sentence": "偈曰：",
        "from": "T31n1604_006:0620b11_19",
        "context_with_next_sentence": true
    },
    {
        "source_sentence": "不共他相應，　　具斷三界惑，",
        "from": "T31n1604_006:0620b12_0",
        "context_with_next_sentence": true
    },
    {
        "source_sentence": "自性及無垢，　　是行為四種。",
        "from": "T31n1604_006:0620b13_13",
        "context_with_next_sentence": true
    },
    {
        "source_sentence": "釋曰：",
        "from": "T31n1604_006:0620b14_2",
        "context_with_next_sentence": true
    },
    {
        "source_sentence": "四梵行者，一者獨、二者滿、三者清、四者白。",
        "from": "T31n1604_006:0620b15_2",
        "context_with_next_sentence": true
    },
    {
        "source_sentence": "不共他相應者是獨義，由此行不共外道同行故。",
        "from": "T31n1604_006:0620b16_4",
        "context_with_next_sentence": true
    },
    {
        "source_sentence": "具斷三界惑者是滿義，由此行具斷三界煩惱故。",
        "from": "T31n1604_006:0620b17_6",
        "context_with_next_sentence": true
    },
    {
        "source_sentence": "自性者是清義，由此行是無漏自性淨故。",
        "from": "T31n1604_006:0620b18_5",
        "context_with_next_sentence": true
    },
    {
        "source_sentence": "無垢者是白義，由此行在漏盡身種類得無垢淨故。",
        "from": "T31n1604_006:0620b19_8",
        "context_with_next_sentence": true
    },
    {
        "source_sentence": "已說說法義成就，次說說法節。",
        "from": "T31n1604_006:0620b20_3",
        "context_with_next_sentence": true
    },
    {
        "source_sentence": "偈曰：",
        "from": "T31n1604_006:0620b20_6",
        "context_with_next_sentence": true
    },
    {
        "source_sentence": "所謂令入節，　　相節對治節，",
        "from": "T31n1604_006:0620b21_0",
        "context_with_next_sentence": true
    },
    {
        "source_sentence": "及以祕密節，　　是名為四節。",
        "from": "T31n1604_006:0620b22_13",
        "context_with_next_sentence": true
    },
    {
        "source_sentence": "釋曰：",
        "from": "T31n1604_006:0620b23_2",
        "context_with_next_sentence": true
    },
    {
        "source_sentence": "諸佛說法不離四節，一者令入節、二者相節、三者對治節、四者祕密節。",
        "from": "T31n1604_006:0620b24_14",
        "context_with_next_sentence": true
    },
    {
        "source_sentence": "問：",
        "from": "T31n1604_006:0620b24_16",
        "context_with_next_sentence": true
    },
    {
        "source_sentence": "此四節依何義？",
        "from": "T31n1604_006:0620b25_2",
        "context_with_next_sentence": true
    },
    {
        "source_sentence": "偈曰：",
        "from": "T31n1604_006:0620b25_5",
        "context_with_next_sentence": true
    },
    {
        "source_sentence": "聲聞及自性，　　斷過亦語深，",
        "from": "T31n1604_006:0620b26_0",
        "context_with_next_sentence": true
    },
    {
        "source_sentence": "次第依四義，　　說節有四種。",
        "from": "T31n1604_006:0620b27_13",
        "context_with_next_sentence": true
    },
    {
        "source_sentence": "釋曰：",
        "from": "T31n1604_006:0620b28_2",
        "context_with_next_sentence": true
    },
    {
        "source_sentence": "令入節者，應知教諸聲聞入於法義令得不怖，說色等是有故。",
        "from": "T31n1604_006:0620b29_10",
        "context_with_next_sentence": true
    },
    {
        "source_sentence": "相節者，應知於分別等三種自性，無體無起自性清淨，說一切法故。",
        "from": "T31n1604_006:0620c02_1",
        "context_with_next_sentence": true
    },
    {
        "source_sentence": "對治節者，應知依斷諸過對治八種障故。",
        "from": "T31n1604_006:0620c02_19",
        "context_with_next_sentence": true
    },
    {
        "source_sentence": "如大乘中說：",
        "from": "T31n1604_006:0620c03_5",
        "context_with_next_sentence": true
    },
    {
        "source_sentence": "受持二偈得爾所功德。",
        "from": "T31n1604_006:0620c03_15",
        "context_with_next_sentence": true
    },
    {
        "source_sentence": "皆為對治故說。",
        "from": "T31n1604_006:0620c04_3",
        "context_with_next_sentence": true
    },
    {
        "source_sentence": "此對治後當解。",
        "from": "T31n1604_006:0620c04_10",
        "context_with_next_sentence": true
    },
    {
        "source_sentence": "祕密節者，應知依諸深語，由迴語方得義故。",
        "from": "T31n1604_006:0620c05_10",
        "context_with_next_sentence": true
    },
    {
        "source_sentence": "如大乘經偈說：",
        "from": "T31n1604_006:0620c05_17",
        "context_with_next_sentence": true
    },
    {
        "source_sentence": "不堅堅固解，善住於顛倒，為煩惱所惱，速得大菩提。",
        "from": "T31n1604_006:0620c07_1",
        "context_with_next_sentence": true
    },
    {
        "source_sentence": "此節中不堅堅固解者，不堅謂諸眾生其心不亂，於此不亂作堅固解，此解最勝能得菩提。",
        "from": "T31n1604_006:0620c09_2",
        "context_with_next_sentence": true
    },
    {
        "source_sentence": "亂者心馳堅著，不能至得菩提故。",
        "from": "T31n1604_006:0620c09_17",
        "context_with_next_sentence": true
    },
    {
        "source_sentence": "此是第一句義。",
        "from": "T31n1604_006:0620c10_5",
        "context_with_next_sentence": true
    },
    {
        "source_sentence": "善住於顛倒者，顛倒謂常樂我淨執。",
        "from": "T31n1604_006:0620c11_2",
        "context_with_next_sentence": true
    },
    {
        "source_sentence": "若人能於顛倒中解無常無樂無我無淨善住不退，即能速得菩提，不爾不得故。",
        "from": "T31n1604_006:0620c12_18",
        "context_with_next_sentence": true
    },
    {
        "source_sentence": "此是第二句義。",
        "from": "T31n1604_006:0620c13_5",
        "context_with_next_sentence": true
    },
    {
        "source_sentence": "為煩惱所惱者，長時勤修難行苦行，由極疲倦能得菩提，不爾不得故。",
        "from": "T31n1604_006:0620c14_17",
        "context_with_next_sentence": true
    },
    {
        "source_sentence": "此是第三句義。",
        "from": "T31n1604_006:0620c15_4",
        "context_with_next_sentence": true
    },
    {
        "source_sentence": "已說說法節，次說說法意。",
        "from": "T31n1604_006:0620c15_16",
        "context_with_next_sentence": true
    },
    {
        "source_sentence": "偈曰：",
        "from": "T31n1604_006:0620c15_19",
        "context_with_next_sentence": true
    },
    {
        "source_sentence": "平等及別義，　　別時及別欲，",
        "from": "T31n1604_006:0620c16_0",
        "context_with_next_sentence": true
    },
    {
        "source_sentence": "依此四種意，　　諸佛說應知。",
        "from": "T31n1604_006:0620c17_13",
        "context_with_next_sentence": true
    },
    {
        "source_sentence": "釋曰：",
        "from": "T31n1604_006:0620c18_2",
        "context_with_next_sentence": true
    },
    {
        "source_sentence": "諸佛說法不離四意，一平等意、二別義意、三別時意、四別欲意。",
        "from": "T31n1604_006:0620c19_11",
        "context_with_next_sentence": true
    },
    {
        "source_sentence": "平等意者，如佛說：",
        "from": "T31n1604_006:0620c19_20",
        "context_with_next_sentence": true
    },
    {
        "source_sentence": "往昔毘婆尸佛即我身是。",
        "from": "T31n1604_006:0620c20_10",
        "context_with_next_sentence": true
    },
    {
        "source_sentence": "由法身無差別故，如是等說，是名平等意。",
        "from": "T31n1604_006:0620c21_10",
        "context_with_next_sentence": true
    },
    {
        "source_sentence": "別義意者，如佛說：",
        "from": "T31n1604_006:0620c21_19",
        "context_with_next_sentence": true
    },
    {
        "source_sentence": "一切諸法無自性故、無生故。",
        "from": "T31n1604_006:0620c22_11",
        "context_with_next_sentence": true
    },
    {
        "source_sentence": "如是等說，是名別義意。",
        "from": "T31n1604_006:0620c23_2",
        "context_with_next_sentence": true
    },
    {
        "source_sentence": "別時意者，如佛說：",
        "from": "T31n1604_006:0620c23_11",
        "context_with_next_sentence": true
    },
    {
        "source_sentence": "若人願見阿彌陀佛，一切皆得往生。",
        "from": "T31n1604_006:0620c24_8",
        "context_with_next_sentence": true
    },
    {
        "source_sentence": "此由別時得生故如是說，如是等說，是名別時意。",
        "from": "T31n1604_006:0620c25_10",
        "context_with_next_sentence": true
    },
    {
        "source_sentence": "別欲意者，彼人有如是善根，如來或時讚歎或時毀呰，由得少善根便為足故。",
        "from": "T31n1604_006:0620c27_5",
        "context_with_next_sentence": true
    },
    {
        "source_sentence": "如是等說，是名別欲意。",
        "from": "T31n1604_006:0620c27_16",
        "context_with_next_sentence": true
    },
    {
        "source_sentence": "已說說法意，次說受持大乘功德。",
        "from": "T31n1604_006:0620c28_11",
        "context_with_next_sentence": true
    },
    {
        "source_sentence": "偈曰：",
        "from": "T31n1604_006:0620c28_14",
        "context_with_next_sentence": true
    },
    {
        "source_sentence": "輕佛及輕法，　　懈怠少知足，",
        "from": "T31n1604_006:0620c29_0",
        "context_with_next_sentence": true
    },
    {
        "source_sentence": "貪行及慢行，　　悔行不定等，",
        "from": "T31n1604_006:0621a01_0",
        "context_with_next_sentence": true
    },
    {
        "source_sentence": "如是八種障，　　大乘說對治，",
        "from": "T31n1604_006:0621a02_0",
        "context_with_next_sentence": true
    },
    {
        "source_sentence": "如是諸障斷，　　是人入正法。",
        "from": "T31n1604_006:0621a03_13",
        "context_with_next_sentence": true
    },
    {
        "source_sentence": "釋曰：",
        "from": "T31n1604_006:0621a04_2",
        "context_with_next_sentence": true
    },
    {
        "source_sentence": "此二偈顯示大乘斷障功德。",
        "from": "T31n1604_006:0621a04_14",
        "context_with_next_sentence": true
    },
    {
        "source_sentence": "障有八種：",
        "from": "T31n1604_006:0621a04_19",
        "context_with_next_sentence": true
    },
    {
        "source_sentence": "一者輕佛障、二者輕法障、三者懈怠障、四者少知足障、五者貪行障、六者慢行障、七者悔行障、八者不定障。",
        "from": "T31n1604_006:0621a07_8",
        "context_with_next_sentence": true
    },
    {
        "source_sentence": "為對治輕佛障故，大乘經說：",
        "from": "T31n1604_006:0621a08_1",
        "context_with_next_sentence": true
    },
    {
        "source_sentence": "往昔毘婆尸佛即我身是。",
        "from": "T31n1604_006:0621a08_12",
        "context_with_next_sentence": true
    },
    {
        "source_sentence": "為對治輕法障故，大乘經說：",
        "from": "T31n1604_006:0621a09_6",
        "context_with_next_sentence": true
    },
    {
        "source_sentence": "於無量恒河沙佛所修行大乘乃得生解。",
        "from": "T31n1604_006:0621a10_4",
        "context_with_next_sentence": true
    },
    {
        "source_sentence": "為對治懈怠障故，大乘經說：",
        "from": "T31n1604_006:0621a10_17",
        "context_with_next_sentence": true
    },
    {
        "source_sentence": "若有眾生願生安樂國土，一切當得往生；",
        "from": "T31n1604_006:0621a11_15",
        "context_with_next_sentence": true
    },
    {
        "source_sentence": "稱念無垢月光佛名，決定當得作佛。",
        "from": "T31n1604_006:0621a12_13",
        "context_with_next_sentence": true
    },
    {
        "source_sentence": "為對治少知足障故，大乘經說：",
        "from": "T31n1604_006:0621a13_8",
        "context_with_next_sentence": true
    },
    {
        "source_sentence": "有處讚歎檀等行、有處毀呰檀等行。",
        "from": "T31n1604_006:0621a14_4",
        "context_with_next_sentence": true
    },
    {
        "source_sentence": "為對治貪行障故，大乘經說：",
        "from": "T31n1604_006:0621a14_17",
        "context_with_next_sentence": true
    },
    {
        "source_sentence": "諸佛國土極妙樂事。",
        "from": "T31n1604_006:0621a15_6",
        "context_with_next_sentence": true
    },
    {
        "source_sentence": "為對治慢行障故，大乘經說：",
        "from": "T31n1604_006:0621a15_19",
        "context_with_next_sentence": true
    },
    {
        "source_sentence": "或有佛土最勝成就。",
        "from": "T31n1604_006:0621a16_8",
        "context_with_next_sentence": true
    },
    {
        "source_sentence": "為對治悔行障故，大乘經說：",
        "from": "T31n1604_006:0621a17_2",
        "context_with_next_sentence": true
    },
    {
        "source_sentence": "或有眾生於佛菩薩起不饒益事得生善道。",
        "from": "T31n1604_006:0621a18_2",
        "context_with_next_sentence": true
    },
    {
        "source_sentence": "為對治不定障故，大乘經說：",
        "from": "T31n1604_006:0621a18_15",
        "context_with_next_sentence": true
    },
    {
        "source_sentence": "諸佛授記聲聞當得作佛，及說一乘。",
        "from": "T31n1604_006:0621a19_11",
        "context_with_next_sentence": true
    },
    {
        "source_sentence": "是名受持大乘得離八障。",
        "from": "T31n1604_006:0621a20_3",
        "context_with_next_sentence": true
    },
    {
        "source_sentence": "偈曰：",
        "from": "T31n1604_006:0621a20_6",
        "context_with_next_sentence": true
    },
    {
        "source_sentence": "若文及若義，　　二偈勤受持，",
        "from": "T31n1604_006:0621a21_0",
        "context_with_next_sentence": true
    },
    {
        "source_sentence": "功德數有十，　　是名勝慧者。",
        "from": "T31n1604_006:0621a22_13",
        "context_with_next_sentence": true
    },
    {
        "source_sentence": "善種得圓滿，　　死時歡喜勝，",
        "from": "T31n1604_006:0621a23_0",
        "context_with_next_sentence": true
    },
    {
        "source_sentence": "受生隨所欲，　　念生智亦成。",
        "from": "T31n1604_006:0621a24_13",
        "context_with_next_sentence": true
    },
    {
        "source_sentence": "生生恒值佛，　　聞法得信慧，",
        "from": "T31n1604_006:0621a25_0",
        "context_with_next_sentence": true
    },
    {
        "source_sentence": "遠離於二障，　　速成無上道。",
        "from": "T31n1604_006:0621a26_13",
        "context_with_next_sentence": true
    },
    {
        "source_sentence": "釋曰：",
        "from": "T31n1604_006:0621a27_2",
        "context_with_next_sentence": true
    },
    {
        "source_sentence": "此三偈顯示受持大乘集得功德。",
        "from": "T31n1604_006:0621a27_16",
        "context_with_next_sentence": true
    },
    {
        "source_sentence": "此功德有十種：",
        "from": "T31n1604_006:0621a28_4",
        "context_with_next_sentence": true
    },
    {
        "source_sentence": "一者成就一切善根種子圓滿依止、二者臨命終時得無上喜悅、三者於一切處得隨願受生、四者於一切生處得自性念生智、五者所生之處恒得值佛、六者恒在佛邊聞大乘法、七者成就增上信根、八者成就增上慧根、九者得遠離惑智二障、十者速得成就無上菩提。",
        "from": "T31n1604_006:0621b05_6",
        "context_with_next_sentence": true
    },
    {
        "source_sentence": "若人於一切大乘經典，若文若義乃至一句，正勤受持，則得如是十種功德。",
        "from": "T31n1604_006:0621b07_1",
        "context_with_next_sentence": true
    },
    {
        "source_sentence": "此中應知，於現在世得初二種功德，於未來世得餘八種功德，漸漸增勝。",
        "from": "T31n1604_006:0621b08_13",
        "context_with_next_sentence": true
    },
    {
        "source_sentence": "已說持法功德，次說說法功德。",
        "from": "T31n1604_006:0621b09_8",
        "context_with_next_sentence": true
    },
    {
        "source_sentence": "偈曰：",
        "from": "T31n1604_006:0621b09_11",
        "context_with_next_sentence": true
    },
    {
        "source_sentence": "慧善及不退，　　大悲名稱遠，",
        "from": "T31n1604_006:0621b10_0",
        "context_with_next_sentence": true
    },
    {
        "source_sentence": "巧便說諸法，　　如日朗世間。",
        "from": "T31n1604_006:0621b11_13",
        "context_with_next_sentence": true
    },
    {
        "source_sentence": "釋曰：",
        "from": "T31n1604_006:0621b12_2",
        "context_with_next_sentence": true
    },
    {
        "source_sentence": "若諸菩薩具足五因，名善說法。",
        "from": "T31n1604_006:0621b12_16",
        "context_with_next_sentence": true
    },
    {
        "source_sentence": "一者不倒說，由慧善故。",
        "from": "T31n1604_006:0621b13_7",
        "context_with_next_sentence": true
    },
    {
        "source_sentence": "二者恒時說，由不退故。",
        "from": "T31n1604_006:0621b13_18",
        "context_with_next_sentence": true
    },
    {
        "source_sentence": "三者離求說，由大悲故。",
        "from": "T31n1604_006:0621b14_8",
        "context_with_next_sentence": true
    },
    {
        "source_sentence": "四者令信說，由名稱遠故。",
        "from": "T31n1604_006:0621b14_20",
        "context_with_next_sentence": true
    },
    {
        "source_sentence": "五者隨機說，由巧便故。",
        "from": "T31n1604_006:0621b15_10",
        "context_with_next_sentence": true
    },
    {
        "source_sentence": "由此五因能善說法，導引眾生多生恭敬，譬如日出照朗世間。",
        "from": "T31n1604_006:0621b16_17",
        "context_with_next_sentence": true
    },
    {
        "source_sentence": "弘法品究竟。",
        "from": "T31n1604_006:0621b17_4",
        "context_with_next_sentence": true
    },
    {
        "source_sentence": "14 隨修品大乘莊嚴經論隨修品第十四釋曰：",
        "from": "T31n1604_006:0621b19_2",
        "context_with_next_sentence": true
    },
    {
        "source_sentence": "已說菩薩弘法，次說菩薩隨法修行。",
        "from": "T31n1604_006:0621b19_18",
        "context_with_next_sentence": true
    },
    {
        "source_sentence": "此中隨修，有知義、有知法、有隨法、有同得、有隨行，今當次第顯示。",
        "from": "T31n1604_006:0621b21_8",
        "context_with_next_sentence": true
    },
    {
        "source_sentence": "偈曰：",
        "from": "T31n1604_006:0621b21_11",
        "context_with_next_sentence": true
    },
    {
        "source_sentence": "於二知無我，　　於三離邪正，",
        "from": "T31n1604_006:0621b22_0",
        "context_with_next_sentence": true
    },
    {
        "source_sentence": "菩薩如是解，　　是名知義人。",
        "from": "T31n1604_006:0621b23_13",
        "context_with_next_sentence": true
    },
    {
        "source_sentence": "釋曰：",
        "from": "T31n1604_006:0621b24_2",
        "context_with_next_sentence": true
    },
    {
        "source_sentence": "此偈明菩薩知義。",
        "from": "T31n1604_006:0621b24_10",
        "context_with_next_sentence": true
    },
    {
        "source_sentence": "於二知無我者，謂於人法二種而知無我，由知能取所取無有體故。",
        "from": "T31n1604_006:0621b26_1",
        "context_with_next_sentence": true
    },
    {
        "source_sentence": "於三離邪正者，三謂三種三昧，即空、無相、無願。",
        "from": "T31n1604_006:0621b27_2",
        "context_with_next_sentence": true
    },
    {
        "source_sentence": "由空三昧知無有體，解分別性故。",
        "from": "T31n1604_006:0621b27_17",
        "context_with_next_sentence": true
    },
    {
        "source_sentence": "由無相無願三昧知無自體，由解依他真實性故。",
        "from": "T31n1604_006:0621b28_18",
        "context_with_next_sentence": true
    },
    {
        "source_sentence": "離邪正者，此三三昧引出世智故不邪，是世間故不正。",
        "from": "T31n1604_006:0621c01_4",
        "context_with_next_sentence": true
    },
    {
        "source_sentence": "菩薩如是解是名知義人者，菩薩若知人法二種無我，能知三種三昧離邪離正，如此則名知義。",
        "from": "T31n1604_006:0621c03_8",
        "context_with_next_sentence": true
    },
    {
        "source_sentence": "偈曰：",
        "from": "T31n1604_006:0621c03_11",
        "context_with_next_sentence": true
    },
    {
        "source_sentence": "如是知義已，　　知法猶如栰，",
        "from": "T31n1604_006:0621c04_0",
        "context_with_next_sentence": true
    },
    {
        "source_sentence": "聞法不應喜，　　捨法名知法。",
        "from": "T31n1604_006:0621c05_13",
        "context_with_next_sentence": true
    },
    {
        "source_sentence": "釋曰：",
        "from": "T31n1604_006:0621c06_2",
        "context_with_next_sentence": true
    },
    {
        "source_sentence": "此偈明菩薩知法。",
        "from": "T31n1604_006:0621c06_10",
        "context_with_next_sentence": true
    },
    {
        "source_sentence": "初學菩薩得知義已，次應知法。",
        "from": "T31n1604_006:0621c07_4",
        "context_with_next_sentence": true
    },
    {
        "source_sentence": "謂能知修多羅等經法，猶如栰喻，不得但聞而生歡喜。",
        "from": "T31n1604_006:0621c08_10",
        "context_with_next_sentence": true
    },
    {
        "source_sentence": "何以故？",
        "from": "T31n1604_006:0621c08_14",
        "context_with_next_sentence": true
    },
    {
        "source_sentence": "是法應捨，譬如栰故。",
        "from": "T31n1604_006:0621c09_3",
        "context_with_next_sentence": true
    },
    {
        "source_sentence": "是名知法。",
        "from": "T31n1604_006:0621c09_8",
        "context_with_next_sentence": true
    },
    {
        "source_sentence": "偈曰：",
        "from": "T31n1604_006:0621c09_11",
        "context_with_next_sentence": true
    },
    {
        "source_sentence": "凡夫有二智，　　即通二無我，",
        "from": "T31n1604_006:0621c10_0",
        "context_with_next_sentence": true
    },
    {
        "source_sentence": "為成彼智故，　　如說隨法行。",
        "from": "T31n1604_006:0621c11_13",
        "context_with_next_sentence": true
    },
    {
        "source_sentence": "釋曰：",
        "from": "T31n1604_006:0621c12_2",
        "context_with_next_sentence": true
    },
    {
        "source_sentence": "此偈明菩薩隨法。",
        "from": "T31n1604_006:0621c12_10",
        "context_with_next_sentence": true
    },
    {
        "source_sentence": "凡夫有二智者，謂知義智、知法智。",
        "from": "T31n1604_006:0621c13_6",
        "context_with_next_sentence": true
    },
    {
        "source_sentence": "即通二無我者，由此二智故，亦能通達人法二種無我。",
        "from": "T31n1604_006:0621c14_9",
        "context_with_next_sentence": true
    },
    {
        "source_sentence": "為成彼智故如說隨法行者，菩薩為成就彼二種智，應如所說法隨順修行。",
        "from": "T31n1604_006:0621c16_4",
        "context_with_next_sentence": true
    },
    {
        "source_sentence": "是名隨法。",
        "from": "T31n1604_006:0621c16_9",
        "context_with_next_sentence": true
    },
    {
        "source_sentence": "偈曰：",
        "from": "T31n1604_006:0621c16_12",
        "context_with_next_sentence": true
    },
    {
        "source_sentence": "成就彼智時，　　出世間無上，",
        "from": "T31n1604_006:0621c17_0",
        "context_with_next_sentence": true
    },
    {
        "source_sentence": "凡住初地者，　　所得皆同得。",
        "from": "T31n1604_006:0621c18_13",
        "context_with_next_sentence": true
    },
    {
        "source_sentence": "釋曰：",
        "from": "T31n1604_006:0621c19_2",
        "context_with_next_sentence": true
    },
    {
        "source_sentence": "此偈明菩薩同得。",
        "from": "T31n1604_006:0621c19_10",
        "context_with_next_sentence": true
    },
    {
        "source_sentence": "成就彼智時出世間無上者，由彼智體最勝故。",
        "from": "T31n1604_006:0621c20_11",
        "context_with_next_sentence": true
    },
    {
        "source_sentence": "初地，謂歡喜地。",
        "from": "T31n1604_006:0621c20_19",
        "context_with_next_sentence": true
    },
    {
        "source_sentence": "一切住歡喜地菩薩所得功德，彼初入地人亦皆同得故。",
        "from": "T31n1604_006:0621c22_4",
        "context_with_next_sentence": true
    },
    {
        "source_sentence": "偈曰：",
        "from": "T31n1604_006:0621c22_7",
        "context_with_next_sentence": true
    },
    {
        "source_sentence": "見道所滅惑，　　應知一切盡，",
        "from": "T31n1604_006:0621c23_0",
        "context_with_next_sentence": true
    },
    {
        "source_sentence": "隨次修餘地，　　為斷智障故。",
        "from": "T31n1604_006:0621c24_13",
        "context_with_next_sentence": true
    },
    {
        "source_sentence": "應知諸地中，　　無分別建立，",
        "from": "T31n1604_006:0621c25_0",
        "context_with_next_sentence": true
    },
    {
        "source_sentence": "次第無間起，　　如是說隨行。",
        "from": "T31n1604_006:0621c26_13",
        "context_with_next_sentence": true
    },
    {
        "source_sentence": "釋曰：",
        "from": "T31n1604_006:0621c27_2",
        "context_with_next_sentence": true
    },
    {
        "source_sentence": "此二偈明菩薩隨行。",
        "from": "T31n1604_006:0621c27_11",
        "context_with_next_sentence": true
    },
    {
        "source_sentence": "此中見道所滅煩惱，入初地時一切悉盡，是故修習餘地但為斷於智障。",
        "from": "T31n1604_006:0621c29_4",
        "context_with_next_sentence": true
    },
    {
        "source_sentence": "然於諸地各有二智：",
        "from": "T31n1604_006:0621c29_13",
        "context_with_next_sentence": true
    },
    {
        "source_sentence": "一無分別智、二地建立智。",
        "from": "T31n1604_006:0622a01_5",
        "context_with_next_sentence": true
    },
    {
        "source_sentence": "菩薩若在正觀，於剎那剎那得爾所法而不分別，是名無分別智。",
        "from": "T31n1604_006:0622a02_14",
        "context_with_next_sentence": true
    },
    {
        "source_sentence": "菩薩出觀後，分別觀中所得法如是如是分數，是名地建立智。",
        "from": "T31n1604_006:0622a04_3",
        "context_with_next_sentence": true
    },
    {
        "source_sentence": "如此二智不得並起及間餘法起，恒無間行，是名菩薩隨行。",
        "from": "T31n1604_006:0622a05_10",
        "context_with_next_sentence": true
    },
    {
        "source_sentence": "菩薩能如是隨行，有四種不放逸輪：",
        "from": "T31n1604_006:0622a06_6",
        "context_with_next_sentence": true
    },
    {
        "source_sentence": "一者勝土輪、二者善人輪、三者自正輪、四者先福輪。",
        "from": "T31n1604_006:0622a07_10",
        "context_with_next_sentence": true
    },
    {
        "source_sentence": "如此四輪，今當次第說。",
        "from": "T31n1604_006:0622a08_1",
        "context_with_next_sentence": true
    },
    {
        "source_sentence": "偈曰：",
        "from": "T31n1604_006:0622a08_4",
        "context_with_next_sentence": true
    },
    {
        "source_sentence": "易求及善護，　　善地亦善伴，",
        "from": "T31n1604_006:0622a09_0",
        "context_with_next_sentence": true
    },
    {
        "source_sentence": "善寂此勝土，　　菩薩則往生。",
        "from": "T31n1604_006:0622a10_13",
        "context_with_next_sentence": true
    },
    {
        "source_sentence": "釋曰：",
        "from": "T31n1604_006:0622a11_2",
        "context_with_next_sentence": true
    },
    {
        "source_sentence": "此偈明勝土輪。",
        "from": "T31n1604_006:0622a11_9",
        "context_with_next_sentence": true
    },
    {
        "source_sentence": "土勝有五因緣：",
        "from": "T31n1604_006:0622a11_16",
        "context_with_next_sentence": true
    },
    {
        "source_sentence": "一者易求，謂四事供身不難得故。",
        "from": "T31n1604_006:0622a12_11",
        "context_with_next_sentence": true
    },
    {
        "source_sentence": "二者善護，謂國王如法，惡人盜賊不得住故。",
        "from": "T31n1604_006:0622a13_11",
        "context_with_next_sentence": true
    },
    {
        "source_sentence": "三者善地，處所調和無疫癘故。",
        "from": "T31n1604_006:0622a14_5",
        "context_with_next_sentence": true
    },
    {
        "source_sentence": "四者善伴，謂同戒同見為伴侶故。",
        "from": "T31n1604_006:0622a15_1",
        "context_with_next_sentence": true
    },
    {
        "source_sentence": "五者善寂，謂晝日無喧夜絕聲故。",
        "from": "T31n1604_006:0622a15_16",
        "context_with_next_sentence": true
    },
    {
        "source_sentence": "偈曰：",
        "from": "T31n1604_006:0622a15_19",
        "context_with_next_sentence": true
    },
    {
        "source_sentence": "多聞及見諦，　　巧說亦憐愍，",
        "from": "T31n1604_006:0622a16_0",
        "context_with_next_sentence": true
    },
    {
        "source_sentence": "不退此丈夫，　　菩薩勝依止。",
        "from": "T31n1604_006:0622a17_13",
        "context_with_next_sentence": true
    },
    {
        "source_sentence": "釋曰：",
        "from": "T31n1604_006:0622a18_2",
        "context_with_next_sentence": true
    },
    {
        "source_sentence": "此偈明善人輪。",
        "from": "T31n1604_006:0622a18_9",
        "context_with_next_sentence": true
    },
    {
        "source_sentence": "善人亦具五因緣：",
        "from": "T31n1604_006:0622a18_17",
        "context_with_next_sentence": true
    },
    {
        "source_sentence": "一者多聞，成就阿含故。",
        "from": "T31n1604_006:0622a19_8",
        "context_with_next_sentence": true
    },
    {
        "source_sentence": "二者見諦，得聖果故。",
        "from": "T31n1604_006:0622a19_18",
        "context_with_next_sentence": true
    },
    {
        "source_sentence": "三者巧說，能分別法故。",
        "from": "T31n1604_006:0622a20_8",
        "context_with_next_sentence": true
    },
    {
        "source_sentence": "四者憐愍，不貪利故。",
        "from": "T31n1604_006:0622a20_18",
        "context_with_next_sentence": true
    },
    {
        "source_sentence": "五者不退，無疲倦故。",
        "from": "T31n1604_006:0622a21_7",
        "context_with_next_sentence": true
    },
    {
        "source_sentence": "偈曰：",
        "from": "T31n1604_006:0622a21_10",
        "context_with_next_sentence": true
    },
    {
        "source_sentence": "善緣及善聚，　　善修及善說，",
        "from": "T31n1604_006:0622a22_0",
        "context_with_next_sentence": true
    },
    {
        "source_sentence": "善出此五種，　　是名自正勝。",
        "from": "T31n1604_006:0622a23_13",
        "context_with_next_sentence": true
    },
    {
        "source_sentence": "釋曰：",
        "from": "T31n1604_006:0622a24_2",
        "context_with_next_sentence": true
    },
    {
        "source_sentence": "此偈明自正輪。",
        "from": "T31n1604_006:0622a24_9",
        "context_with_next_sentence": true
    },
    {
        "source_sentence": "自正亦具五因緣：",
        "from": "T31n1604_006:0622a24_17",
        "context_with_next_sentence": true
    },
    {
        "source_sentence": "一者善緣，妙法為緣故。",
        "from": "T31n1604_006:0622a25_8",
        "context_with_next_sentence": true
    },
    {
        "source_sentence": "二者善聚，福智具足故。",
        "from": "T31n1604_006:0622a25_19",
        "context_with_next_sentence": true
    },
    {
        "source_sentence": "三者善修，止觀諸相應時修故。",
        "from": "T31n1604_006:0622a26_12",
        "context_with_next_sentence": true
    },
    {
        "source_sentence": "四者善說，無求利故。",
        "from": "T31n1604_006:0622a27_2",
        "context_with_next_sentence": true
    },
    {
        "source_sentence": "五者善出，所有上法恭敬修故。",
        "from": "T31n1604_006:0622a27_16",
        "context_with_next_sentence": true
    },
    {
        "source_sentence": "偈曰：",
        "from": "T31n1604_006:0622a27_19",
        "context_with_next_sentence": true
    },
    {
        "source_sentence": "可樂及無難，　　無病與寂靜，",
        "from": "T31n1604_006:0622a28_0",
        "context_with_next_sentence": true
    },
    {
        "source_sentence": "觀察此五種，　　宿植善根故。",
        "from": "T31n1604_006:0622a29_13",
        "context_with_next_sentence": true
    },
    {
        "source_sentence": "釋曰：",
        "from": "T31n1604_006:0622b01_2",
        "context_with_next_sentence": true
    },
    {
        "source_sentence": "此偈明先福輪。",
        "from": "T31n1604_006:0622b01_9",
        "context_with_next_sentence": true
    },
    {
        "source_sentence": "先福亦具五因緣：",
        "from": "T31n1604_006:0622b01_17",
        "context_with_next_sentence": true
    },
    {
        "source_sentence": "一者可樂、二者無難、三者無病、四者三昧、五者智慧。",
        "from": "T31n1604_006:0622b03_1",
        "context_with_next_sentence": true
    },
    {
        "source_sentence": "第一事由住勝土為因，第二事由值善人為因，後三事由自正成就為因。",
        "from": "T31n1604_006:0622b04_13",
        "context_with_next_sentence": true
    },
    {
        "source_sentence": "已說四種不放逸輪，次說煩惱出煩惱。",
        "from": "T31n1604_006:0622b05_11",
        "context_with_next_sentence": true
    },
    {
        "source_sentence": "偈曰：",
        "from": "T31n1604_006:0622b05_14",
        "context_with_next_sentence": true
    },
    {
        "source_sentence": "遠離於法界，　　無別有貪法，",
        "from": "T31n1604_006:0622b06_0",
        "context_with_next_sentence": true
    },
    {
        "source_sentence": "是故諸佛說，　　貪出貪餘爾。",
        "from": "T31n1604_006:0622b07_13",
        "context_with_next_sentence": true
    },
    {
        "source_sentence": "釋曰：",
        "from": "T31n1604_006:0622b08_2",
        "context_with_next_sentence": true
    },
    {
        "source_sentence": "如佛先說，我不說有異貪之法能出於貪，瞋癡亦爾。",
        "from": "T31n1604_006:0622b09_6",
        "context_with_next_sentence": true
    },
    {
        "source_sentence": "由離法界則別無體故，是故貪等法性得貪等名。",
        "from": "T31n1604_006:0622b10_9",
        "context_with_next_sentence": true
    },
    {
        "source_sentence": "此說貪等法性能出貪等，此義是經旨趣。",
        "from": "T31n1604_006:0622b11_9",
        "context_with_next_sentence": true
    },
    {
        "source_sentence": "偈曰：",
        "from": "T31n1604_006:0622b11_12",
        "context_with_next_sentence": true
    },
    {
        "source_sentence": "由離法性外，　　無別有諸法，",
        "from": "T31n1604_006:0622b12_0",
        "context_with_next_sentence": true
    },
    {
        "source_sentence": "是故如是說，　　煩惱即菩提。",
        "from": "T31n1604_006:0622b13_13",
        "context_with_next_sentence": true
    },
    {
        "source_sentence": "釋曰：",
        "from": "T31n1604_006:0622b14_2",
        "context_with_next_sentence": true
    },
    {
        "source_sentence": "如經中說，無明與菩提同一。",
        "from": "T31n1604_006:0622b14_15",
        "context_with_next_sentence": true
    },
    {
        "source_sentence": "此謂無明法性施設菩提名，此義是經旨趣。",
        "from": "T31n1604_006:0622b15_14",
        "context_with_next_sentence": true
    },
    {
        "source_sentence": "偈曰：",
        "from": "T31n1604_006:0622b15_17",
        "context_with_next_sentence": true
    },
    {
        "source_sentence": "於貪起正思，　　於貪得解脫，",
        "from": "T31n1604_006:0622b16_0",
        "context_with_next_sentence": true
    },
    {
        "source_sentence": "故說貪出貪，　　瞋癡出亦爾。",
        "from": "T31n1604_006:0622b17_13",
        "context_with_next_sentence": true
    },
    {
        "source_sentence": "釋曰：",
        "from": "T31n1604_006:0622b18_2",
        "context_with_next_sentence": true
    },
    {
        "source_sentence": "若人於貪起正思觀察，如是知已於貪即得解脫。",
        "from": "T31n1604_006:0622b19_4",
        "context_with_next_sentence": true
    },
    {
        "source_sentence": "故說以貪出離於貪，出離瞋癡亦復如是。",
        "from": "T31n1604_006:0622b20_3",
        "context_with_next_sentence": true
    },
    {
        "source_sentence": "已說煩惱出煩惱，次說遠離二乘心。",
        "from": "T31n1604_006:0622b20_19",
        "context_with_next_sentence": true
    },
    {
        "source_sentence": "偈曰：",
        "from": "T31n1604_006:0622b21_2",
        "context_with_next_sentence": true
    },
    {
        "source_sentence": "菩薩處地獄，　　為物不辭苦；",
        "from": "T31n1604_006:0622b22_13",
        "context_with_next_sentence": true
    },
    {
        "source_sentence": "捨有發小心，　　此苦則為劇。",
        "from": "T31n1604_006:0622b23_13",
        "context_with_next_sentence": true
    },
    {
        "source_sentence": "釋曰：",
        "from": "T31n1604_006:0622b24_2",
        "context_with_next_sentence": true
    },
    {
        "source_sentence": "菩薩慈悲為諸眾生入大地獄，不辭大苦。",
        "from": "T31n1604_006:0622b25_1",
        "context_with_next_sentence": true
    },
    {
        "source_sentence": "若滅三有功德起小乘心，菩薩以此為苦最為深重。",
        "from": "T31n1604_006:0622b26_4",
        "context_with_next_sentence": true
    },
    {
        "source_sentence": "問：",
        "from": "T31n1604_006:0622b26_6",
        "context_with_next_sentence": true
    },
    {
        "source_sentence": "此義云何？",
        "from": "T31n1604_006:0622b26_11",
        "context_with_next_sentence": true
    },
    {
        "source_sentence": "偈曰：",
        "from": "T31n1604_006:0622b26_14",
        "context_with_next_sentence": true
    },
    {
        "source_sentence": "雖恒處地獄，　　不障大菩提；",
        "from": "T31n1604_006:0622b27_13",
        "context_with_next_sentence": true
    },
    {
        "source_sentence": "若起自利心，　　是大菩提障。",
        "from": "T31n1604_006:0622b28_13",
        "context_with_next_sentence": true
    },
    {
        "source_sentence": "釋曰：",
        "from": "T31n1604_006:0622b29_2",
        "context_with_next_sentence": true
    },
    {
        "source_sentence": "菩薩雖為眾生長時入大地獄，不以為苦。",
        "from": "T31n1604_006:0622c01_1",
        "context_with_next_sentence": true
    },
    {
        "source_sentence": "何以故？",
        "from": "T31n1604_006:0622c01_5",
        "context_with_next_sentence": true
    },
    {
        "source_sentence": "於廣淨菩提不為障故。",
        "from": "T31n1604_006:0622c01_15",
        "context_with_next_sentence": true
    },
    {
        "source_sentence": "若起異乘樂涅槃心，即為大苦。",
        "from": "T31n1604_006:0622c02_9",
        "context_with_next_sentence": true
    },
    {
        "source_sentence": "何以故？",
        "from": "T31n1604_006:0622c02_13",
        "context_with_next_sentence": true
    },
    {
        "source_sentence": "於大乘樂住而為障故。",
        "from": "T31n1604_006:0622c03_3",
        "context_with_next_sentence": true
    },
    {
        "source_sentence": "此偈顯前偈義應知。",
        "from": "T31n1604_006:0622c03_12",
        "context_with_next_sentence": true
    },
    {
        "source_sentence": "已說遮二乘心，次說遮怖畏心。",
        "from": "T31n1604_006:0622c04_6",
        "context_with_next_sentence": true
    },
    {
        "source_sentence": "偈曰：",
        "from": "T31n1604_006:0622c04_9",
        "context_with_next_sentence": true
    },
    {
        "source_sentence": "無體及可得，　　此事猶如幻，",
        "from": "T31n1604_006:0622c05_0",
        "context_with_next_sentence": true
    },
    {
        "source_sentence": "性淨與無垢，　　此事則如空。",
        "from": "T31n1604_006:0622c06_13",
        "context_with_next_sentence": true
    },
    {
        "source_sentence": "釋曰：",
        "from": "T31n1604_006:0622c07_2",
        "context_with_next_sentence": true
    },
    {
        "source_sentence": "無體及可得此事猶如幻者，一切諸法無有自性，故曰無體。",
        "from": "T31n1604_006:0622c08_9",
        "context_with_next_sentence": true
    },
    {
        "source_sentence": "而復見有相貌顯現，故曰可得。",
        "from": "T31n1604_006:0622c09_3",
        "context_with_next_sentence": true
    },
    {
        "source_sentence": "諸凡夫人於此二處互生怖畏，此不應爾。",
        "from": "T31n1604_006:0622c10_2",
        "context_with_next_sentence": true
    },
    {
        "source_sentence": "何以故？",
        "from": "T31n1604_006:0622c10_6",
        "context_with_next_sentence": true
    },
    {
        "source_sentence": "幻相似故。",
        "from": "T31n1604_006:0622c10_11",
        "context_with_next_sentence": true
    },
    {
        "source_sentence": "譬如幻等實無有體而顯現可見，諸法無體可得亦爾，是故於此二處不應怖畏。",
        "from": "T31n1604_006:0622c12_6",
        "context_with_next_sentence": true
    },
    {
        "source_sentence": "性淨與無垢此事則如空者，法界本來清淨，故曰性淨。",
        "from": "T31n1604_006:0622c13_11",
        "context_with_next_sentence": true
    },
    {
        "source_sentence": "後時離塵清淨，故曰無垢。",
        "from": "T31n1604_006:0622c14_3",
        "context_with_next_sentence": true
    },
    {
        "source_sentence": "諸凡夫人於此二處互生怖畏，此不應爾。",
        "from": "T31n1604_006:0622c15_2",
        "context_with_next_sentence": true
    },
    {
        "source_sentence": "何以故？",
        "from": "T31n1604_006:0622c15_6",
        "context_with_next_sentence": true
    },
    {
        "source_sentence": "空相似故。",
        "from": "T31n1604_006:0622c15_11",
        "context_with_next_sentence": true
    },
    {
        "source_sentence": "譬如虛空本性清淨，後時亦說離塵清淨。",
        "from": "T31n1604_006:0622c16_8",
        "context_with_next_sentence": true
    },
    {
        "source_sentence": "法界性淨及以無垢亦復如是，是故於此二處不應怖畏。",
        "from": "T31n1604_006:0622c17_14",
        "context_with_next_sentence": true
    },
    {
        "source_sentence": "復次更有似畫譬喻，能遮前二怖畏。",
        "from": "T31n1604_006:0622c18_11",
        "context_with_next_sentence": true
    },
    {
        "source_sentence": "偈曰：",
        "from": "T31n1604_006:0622c18_14",
        "context_with_next_sentence": true
    },
    {
        "source_sentence": "譬如工畫師，　　畫平起凹凸，",
        "from": "T31n1604_006:0622c19_0",
        "context_with_next_sentence": true
    },
    {
        "source_sentence": "如是虛分別，　　於無見能所。",
        "from": "T31n1604_006:0622c20_13",
        "context_with_next_sentence": true
    },
    {
        "source_sentence": "釋曰：",
        "from": "T31n1604_006:0622c21_2",
        "context_with_next_sentence": true
    },
    {
        "source_sentence": "譬如善巧畫師能畫平壁起凹凸相，實無高下而見高下。",
        "from": "T31n1604_006:0622c22_7",
        "context_with_next_sentence": true
    },
    {
        "source_sentence": "不真分別亦復如是，於平等法界無二相處而常見有能所二相，是故不應怖畏。",
        "from": "T31n1604_006:0622c24_4",
        "context_with_next_sentence": true
    },
    {
        "source_sentence": "此中復有似水譬喻，能遮後二怖畏。",
        "from": "T31n1604_006:0622c25_1",
        "context_with_next_sentence": true
    },
    {
        "source_sentence": "偈曰：",
        "from": "T31n1604_006:0622c25_4",
        "context_with_next_sentence": true
    },
    {
        "source_sentence": "譬如清水濁，　　穢除還本清，",
        "from": "T31n1604_006:0622c26_0",
        "context_with_next_sentence": true
    },
    {
        "source_sentence": "自心淨亦爾，　　唯離客塵故。",
        "from": "T31n1604_006:0622c27_13",
        "context_with_next_sentence": true
    },
    {
        "source_sentence": "釋曰：",
        "from": "T31n1604_006:0622c28_2",
        "context_with_next_sentence": true
    },
    {
        "source_sentence": "譬如清水，垢來則濁；",
        "from": "T31n1604_006:0622c28_12",
        "context_with_next_sentence": true
    },
    {
        "source_sentence": "後時若清，唯除垢耳。",
        "from": "T31n1604_006:0622c29_1",
        "context_with_next_sentence": true
    },
    {
        "source_sentence": "清非外來，本性清故。",
        "from": "T31n1604_006:0622c29_11",
        "context_with_next_sentence": true
    },
    {
        "source_sentence": "心方便淨亦復如是，心性本淨客塵故染，後時清淨除客塵耳，淨非外來本性淨故。",
        "from": "T31n1604_006:0623a02_7",
        "context_with_next_sentence": true
    },
    {
        "source_sentence": "是故不應怖畏。",
        "from": "T31n1604_006:0623a02_14",
        "context_with_next_sentence": true
    },
    {
        "source_sentence": "偈曰：",
        "from": "T31n1604_006:0623a02_17",
        "context_with_next_sentence": true
    },
    {
        "source_sentence": "已說心性淨，　　而為客塵染，",
        "from": "T31n1604_006:0623a03_0",
        "context_with_next_sentence": true
    },
    {
        "source_sentence": "不離心真如，　　別有心性淨。",
        "from": "T31n1604_006:0623a04_13",
        "context_with_next_sentence": true
    },
    {
        "source_sentence": "釋曰：",
        "from": "T31n1604_006:0623a05_2",
        "context_with_next_sentence": true
    },
    {
        "source_sentence": "譬如水性自清而為客垢所濁，如是心性自淨而為客塵所染，此義已成。",
        "from": "T31n1604_006:0623a06_14",
        "context_with_next_sentence": true
    },
    {
        "source_sentence": "由是義故，不離心之真如別有異心，謂依他相說為自性清淨。",
        "from": "T31n1604_006:0623a08_3",
        "context_with_next_sentence": true
    },
    {
        "source_sentence": "此中應知，說心真如名之為心，即說此心為自性清淨，此心即是阿摩羅識。",
        "from": "T31n1604_006:0623a09_16",
        "context_with_next_sentence": true
    },
    {
        "source_sentence": "已遮怖畏，次遮貪罪。",
        "from": "T31n1604_006:0623a10_7",
        "context_with_next_sentence": true
    },
    {
        "source_sentence": "偈曰：",
        "from": "T31n1604_006:0623a10_10",
        "context_with_next_sentence": true
    },
    {
        "source_sentence": "菩薩念眾生，　　愛之徹骨髓，",
        "from": "T31n1604_006:0623a11_0",
        "context_with_next_sentence": true
    },
    {
        "source_sentence": "恒時欲利益，　　猶如一子故。",
        "from": "T31n1604_006:0623a12_13",
        "context_with_next_sentence": true
    },
    {
        "source_sentence": "釋曰：",
        "from": "T31n1604_006:0623a13_2",
        "context_with_next_sentence": true
    },
    {
        "source_sentence": "諸菩薩愛諸眾生，此名為貪。",
        "from": "T31n1604_006:0623a13_15",
        "context_with_next_sentence": true
    },
    {
        "source_sentence": "餘如偈說。",
        "from": "T31n1604_006:0623a13_20",
        "context_with_next_sentence": true
    },
    {
        "source_sentence": "偈曰：",
        "from": "T31n1604_006:0623a14_2",
        "context_with_next_sentence": true
    },
    {
        "source_sentence": "由利群生意，　　起貪不得罪，",
        "from": "T31n1604_006:0623a15_0",
        "context_with_next_sentence": true
    },
    {
        "source_sentence": "瞋則與彼違，　　恒欲損他故。",
        "from": "T31n1604_006:0623a16_13",
        "context_with_next_sentence": true
    },
    {
        "source_sentence": "釋曰：",
        "from": "T31n1604_006:0623a17_2",
        "context_with_next_sentence": true
    },
    {
        "source_sentence": "若謂菩薩愛諸眾生起貪名罪者，此義不然。",
        "from": "T31n1604_006:0623a18_2",
        "context_with_next_sentence": true
    },
    {
        "source_sentence": "何以故？",
        "from": "T31n1604_006:0623a18_6",
        "context_with_next_sentence": true
    },
    {
        "source_sentence": "此貪恒作利益眾生因故。",
        "from": "T31n1604_006:0623a18_17",
        "context_with_next_sentence": true
    },
    {
        "source_sentence": "偈曰：",
        "from": "T31n1604_006:0623a19_1",
        "context_with_next_sentence": true
    },
    {
        "source_sentence": "如鴿於自子，　　普覆生極愛，",
        "from": "T31n1604_006:0623a20_0",
        "context_with_next_sentence": true
    },
    {
        "source_sentence": "如是有悲人，　　於生愛亦爾。",
        "from": "T31n1604_006:0623a21_13",
        "context_with_next_sentence": true
    },
    {
        "source_sentence": "釋曰：",
        "from": "T31n1604_006:0623a22_2",
        "context_with_next_sentence": true
    },
    {
        "source_sentence": "譬如鴿鳥多貪，愛念諸子最得增上。",
        "from": "T31n1604_006:0623a22_18",
        "context_with_next_sentence": true
    },
    {
        "source_sentence": "如是菩薩多悲，愛諸眾生增上亦爾。",
        "from": "T31n1604_006:0623a23_14",
        "context_with_next_sentence": true
    },
    {
        "source_sentence": "偈曰：",
        "from": "T31n1604_006:0623a23_17",
        "context_with_next_sentence": true
    },
    {
        "source_sentence": "慈與瞋心違，　　息苦苦心反，",
        "from": "T31n1604_006:0623a24_0",
        "context_with_next_sentence": true
    },
    {
        "source_sentence": "利則違無利，　　無畏違畏心。",
        "from": "T31n1604_006:0623a25_13",
        "context_with_next_sentence": true
    },
    {
        "source_sentence": "釋曰：",
        "from": "T31n1604_006:0623a26_2",
        "context_with_next_sentence": true
    },
    {
        "source_sentence": "菩薩於諸眾生，由得慈心故，與瞋心相違；",
        "from": "T31n1604_006:0623a27_1",
        "context_with_next_sentence": true
    },
    {
        "source_sentence": "由得息苦心故，與作苦心相違；",
        "from": "T31n1604_006:0623a27_15",
        "context_with_next_sentence": true
    },
    {
        "source_sentence": "由得利益心故，與無利心相違；",
        "from": "T31n1604_006:0623a28_9",
        "context_with_next_sentence": true
    },
    {
        "source_sentence": "由得無畏心故，與作畏心相違。",
        "from": "T31n1604_006:0623a29_3",
        "context_with_next_sentence": true
    },
    {
        "source_sentence": "是故菩薩起如是貪，不得名罪。",
        "from": "T31n1604_006:0623a29_17",
        "context_with_next_sentence": true
    },
    {
        "source_sentence": "已遮貪罪，次說修行差別。",
        "from": "T31n1604_006:0623b01_9",
        "context_with_next_sentence": true
    },
    {
        "source_sentence": "偈曰：",
        "from": "T31n1604_006:0623b01_12",
        "context_with_next_sentence": true
    },
    {
        "source_sentence": "善行於生死，　　如病服苦藥；",
        "from": "T31n1604_006:0623b02_13",
        "context_with_next_sentence": true
    },
    {
        "source_sentence": "善行於眾生，　　如醫近病者；",
        "from": "T31n1604_006:0623b03_13",
        "context_with_next_sentence": true
    },
    {
        "source_sentence": "善行於自心，　　如調未成奴；",
        "from": "T31n1604_006:0623b04_13",
        "context_with_next_sentence": true
    },
    {
        "source_sentence": "善行於欲塵，　　如商善販賣；",
        "from": "T31n1604_006:0623b05_13",
        "context_with_next_sentence": true
    },
    {
        "source_sentence": "善行於三業，　　如人善浣衣；",
        "from": "T31n1604_006:0623b06_13",
        "context_with_next_sentence": true
    },
    {
        "source_sentence": "善行不惱他，　　如父於愛子；",
        "from": "T31n1604_006:0623b07_13",
        "context_with_next_sentence": true
    },
    {
        "source_sentence": "善行於修習，　　如鑽火不息；",
        "from": "T31n1604_006:0623b08_13",
        "context_with_next_sentence": true
    },
    {
        "source_sentence": "善行於三昧，　　如財與信人；",
        "from": "T31n1604_006:0623b09_13",
        "context_with_next_sentence": true
    },
    {
        "source_sentence": "善行於般若，　　如幻師知幻。",
        "from": "T31n1604_006:0623b10_13",
        "context_with_next_sentence": true
    },
    {
        "source_sentence": "是名諸菩薩，　　善行諸境界。",
        "from": "T31n1604_006:0623b11_13",
        "context_with_next_sentence": true
    },
    {
        "source_sentence": "釋曰：",
        "from": "T31n1604_006:0623b12_2",
        "context_with_next_sentence": true
    },
    {
        "source_sentence": "諸菩薩修行有九種差別。",
        "from": "T31n1604_006:0623b12_13",
        "context_with_next_sentence": true
    },
    {
        "source_sentence": "一者善行生死，譬如病久服苦澁藥，但為差病不生貪染。",
        "from": "T31n1604_006:0623b13_19",
        "context_with_next_sentence": true
    },
    {
        "source_sentence": "菩薩亦爾，親近生死但為思惟策勵，非為染著。",
        "from": "T31n1604_006:0623b15_1",
        "context_with_next_sentence": true
    },
    {
        "source_sentence": "二者善行眾生，譬如良醫親近病者，菩薩亦爾，有大悲故不捨煩惱病苦眾生。",
        "from": "T31n1604_006:0623b16_15",
        "context_with_next_sentence": true
    },
    {
        "source_sentence": "三者善行自心，譬如有智之主善能調服未成就奴，菩薩亦爾，善能調伏未調伏心。",
        "from": "T31n1604_006:0623b18_13",
        "context_with_next_sentence": true
    },
    {
        "source_sentence": "四者善行欲塵，譬如商人善於販賣，菩薩亦爾，於檀等諸度增長資財。",
        "from": "T31n1604_006:0623b20_5",
        "context_with_next_sentence": true
    },
    {
        "source_sentence": "五者善行三業，譬如善浣衣師能除穢垢，菩薩亦爾，修治三業能令清淨。",
        "from": "T31n1604_006:0623b21_18",
        "context_with_next_sentence": true
    },
    {
        "source_sentence": "六者善行不惱眾生，譬如慈父愛於小兒雖穢不惡，菩薩亦爾，眾生加損未甞瞋惱。",
        "from": "T31n1604_006:0623b23_16",
        "context_with_next_sentence": true
    },
    {
        "source_sentence": "七者善行修習，譬如鑽火未熱不息，菩薩亦爾，修習善法曾無間心。",
        "from": "T31n1604_006:0623b25_6",
        "context_with_next_sentence": true
    },
    {
        "source_sentence": "八者善行三昧，譬如出財得保信人日日滋益，菩薩亦爾，修習諸定不亂不味功德增長。",
        "from": "T31n1604_006:0623b27_6",
        "context_with_next_sentence": true
    },
    {
        "source_sentence": "九者善行般若，譬如幻師知幻非實，菩薩亦爾，於所觀法得不顛倒。",
        "from": "T31n1604_006:0623b28_17",
        "context_with_next_sentence": true
    },
    {
        "source_sentence": "是名菩薩修行差別。",
        "from": "T31n1604_006:0623b29_6",
        "context_with_next_sentence": true
    },
    {
        "source_sentence": "已說修行差別，次說三輪清淨。",
        "from": "T31n1604_006:0623c01_1",
        "context_with_next_sentence": true
    },
    {
        "source_sentence": "偈曰：",
        "from": "T31n1604_006:0623c01_4",
        "context_with_next_sentence": true
    },
    {
        "source_sentence": "常勤大精進，　　熟二令清淨，",
        "from": "T31n1604_006:0623c02_0",
        "context_with_next_sentence": true
    },
    {
        "source_sentence": "淨覺無分別，　　漸漸得菩提。",
        "from": "T31n1604_006:0623c03_13",
        "context_with_next_sentence": true
    },
    {
        "source_sentence": "釋曰：",
        "from": "T31n1604_006:0623c04_2",
        "context_with_next_sentence": true
    },
    {
        "source_sentence": "常勤大精進熟二令清淨者，菩薩以大精進力勤行自他二利，是故眾生及自並得成熟，是名清淨。",
        "from": "T31n1604_006:0623c06_7",
        "context_with_next_sentence": true
    },
    {
        "source_sentence": "淨覺無分別漸漸得菩提者，淨覺謂法無我智，此智不分別三輪，謂修者、所修、正修，故得清淨。",
        "from": "T31n1604_006:0623c08_10",
        "context_with_next_sentence": true
    },
    {
        "source_sentence": "由此淨故，漸漸得成無上菩提。",
        "from": "T31n1604_006:0623c09_3",
        "context_with_next_sentence": true
    },
    {
        "source_sentence": "隨修品究竟。",
        "from": "T31n1604_006:0623c09_9",
        "context_with_next_sentence": true
    },
    {
        "source_sentence": "大乘莊嚴經論卷第六",
        "from": "T31n1604_006:0623c10_100",
        "context_with_next_sentence": false
    }
]