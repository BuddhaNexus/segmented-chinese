[
    {
        "source_sentence": "佛說大乘無量壽莊嚴經卷中",
        "from": "T12n0363_002:0320c02_0",
        "context_with_next_sentence": true
    },
    {
        "source_sentence": "西天譯經三藏朝散大夫試光祿卿",
        "from": "T12n0363_002:0320c04_0",
        "context_with_next_sentence": true
    },
    {
        "source_sentence": "明教大師臣法賢奉　詔譯",
        "from": "T12n0363_002:0320c05_0",
        "context_with_next_sentence": true
    },
    {
        "source_sentence": "「爾時，作法苾芻白世尊言：",
        "from": "T12n0363_002:0320c06_12",
        "context_with_next_sentence": true
    },
    {
        "source_sentence": "『我得菩提成正覺已，所有一切眾生聞我名號，永離熱惱心得清涼，行正信行得生我剎，坐寶樹下證無生忍；",
        "from": "T12n0363_002:0320c09_1",
        "context_with_next_sentence": true
    },
    {
        "source_sentence": "成就阿耨多羅三藐三菩提。",
        "from": "T12n0363_002:0320c09_13",
        "context_with_next_sentence": true
    },
    {
        "source_sentence": "「『世尊！",
        "from": "T12n0363_002:0320c09_18",
        "context_with_next_sentence": true
    },
    {
        "source_sentence": "我得菩提成正覺已，所有十方一切佛剎諸菩薩眾，聞我名號，應時證得寂靜三摩地。",
        "from": "T12n0363_002:0320c11_14",
        "context_with_next_sentence": true
    },
    {
        "source_sentence": "住是定已，於一念中，得見無量無邊不可思議諸佛世尊，承事供養；",
        "from": "T12n0363_002:0320c13_6",
        "context_with_next_sentence": true
    },
    {
        "source_sentence": "成就阿耨多羅三藐三菩提。",
        "from": "T12n0363_002:0320c13_18",
        "context_with_next_sentence": true
    },
    {
        "source_sentence": "「『世尊！",
        "from": "T12n0363_002:0320c14_1",
        "context_with_next_sentence": true
    },
    {
        "source_sentence": "我得菩提成正覺已，所有十方一切佛剎聲聞、菩薩，聞我名號證無生忍，成就一切平等善根，住無功用離加行故；",
        "from": "T12n0363_002:0320c16_12",
        "context_with_next_sentence": true
    },
    {
        "source_sentence": "不久令得阿耨多羅三藐三菩提。",
        "from": "T12n0363_002:0320c17_7",
        "context_with_next_sentence": true
    },
    {
        "source_sentence": "「『世尊！",
        "from": "T12n0363_002:0320c17_12",
        "context_with_next_sentence": true
    },
    {
        "source_sentence": "我得菩提成正覺已，所有十方一切佛剎諸菩薩眾，聞我名已生希有心，是人即得普遍菩薩三摩地。",
        "from": "T12n0363_002:0320c19_15",
        "context_with_next_sentence": true
    },
    {
        "source_sentence": "住此定已，於一念中，得至無量無數不可思議諸佛剎中，恭敬尊重供養諸佛；",
        "from": "T12n0363_002:0320c21_11",
        "context_with_next_sentence": true
    },
    {
        "source_sentence": "成就阿耨多羅三藐三菩提。",
        "from": "T12n0363_002:0320c22_5",
        "context_with_next_sentence": true
    },
    {
        "source_sentence": "「『世尊！",
        "from": "T12n0363_002:0320c22_10",
        "context_with_next_sentence": true
    },
    {
        "source_sentence": "我得菩提成正覺已，於我剎中所有菩薩，或樂說法、或樂聽法、或現神足、或往他方，隨意修習無不圓滿；",
        "from": "T12n0363_002:0320c24_15",
        "context_with_next_sentence": true
    },
    {
        "source_sentence": "皆令證得阿耨多羅三藐三菩提。",
        "from": "T12n0363_002:0320c25_9",
        "context_with_next_sentence": true
    },
    {
        "source_sentence": "「『世尊！",
        "from": "T12n0363_002:0320c25_14",
        "context_with_next_sentence": true
    },
    {
        "source_sentence": "我得菩提成正覺已，所有十方一切佛剎聞我名者，應時即得初忍、二忍乃至無生法忍；",
        "from": "T12n0363_002:0320c27_12",
        "context_with_next_sentence": true
    },
    {
        "source_sentence": "成就阿耨多羅三藐三菩提。",
        "from": "T12n0363_002:0320c28_5",
        "context_with_next_sentence": true
    },
    {
        "source_sentence": "』「爾時作法苾芻，向彼佛前發如是願已，承佛威神，即說頌曰：",
        "from": "T12n0363_002:0320c29_13",
        "context_with_next_sentence": true
    },
    {
        "source_sentence": "「『我今對佛前，　　而發誠實願。",
        "from": "T12n0363_002:0321a01_15",
        "context_with_next_sentence": true
    },
    {
        "source_sentence": "獲佛十力身，　　威德無等等；",
        "from": "T12n0363_002:0321a02_13",
        "context_with_next_sentence": true
    },
    {
        "source_sentence": "復為大國王，　　富豪而自在。",
        "from": "T12n0363_002:0321a03_13",
        "context_with_next_sentence": true
    },
    {
        "source_sentence": "廣以諸財寶，　　普施於貧苦；",
        "from": "T12n0363_002:0321a04_13",
        "context_with_next_sentence": true
    },
    {
        "source_sentence": "令彼諸群生，　　長夜無憂惱；",
        "from": "T12n0363_002:0321a05_13",
        "context_with_next_sentence": true
    },
    {
        "source_sentence": "出生眾善根，　　成就菩提果。",
        "from": "T12n0363_002:0321a06_13",
        "context_with_next_sentence": true
    },
    {
        "source_sentence": "我若成正覺，　　立名無量壽；",
        "from": "T12n0363_002:0321a07_13",
        "context_with_next_sentence": true
    },
    {
        "source_sentence": "眾生聞此號，　　俱來我剎中。",
        "from": "T12n0363_002:0321a08_13",
        "context_with_next_sentence": true
    },
    {
        "source_sentence": "如佛金色身，　　妙相悉圓滿，",
        "from": "T12n0363_002:0321a09_0",
        "context_with_next_sentence": true
    },
    {
        "source_sentence": "亦以大慈心，　　利益諸群品。",
        "from": "T12n0363_002:0321a10_13",
        "context_with_next_sentence": true
    },
    {
        "source_sentence": "願我智慧光，　　廣照十方剎；",
        "from": "T12n0363_002:0321a11_13",
        "context_with_next_sentence": true
    },
    {
        "source_sentence": "除滅諸有情，　　貪、瞋、煩惱闇。",
        "from": "T12n0363_002:0321a12_15",
        "context_with_next_sentence": true
    },
    {
        "source_sentence": "地獄、鬼、畜生，　　悉捨三塗苦；",
        "from": "T12n0363_002:0321a13_15",
        "context_with_next_sentence": true
    },
    {
        "source_sentence": "亦生我剎中，　　修習清淨行。",
        "from": "T12n0363_002:0321a14_13",
        "context_with_next_sentence": true
    },
    {
        "source_sentence": "獲彼光明身，　　如佛普照曜；",
        "from": "T12n0363_002:0321a15_13",
        "context_with_next_sentence": true
    },
    {
        "source_sentence": "日月珠寶光，　　其明不可比。",
        "from": "T12n0363_002:0321a16_13",
        "context_with_next_sentence": true
    },
    {
        "source_sentence": "願我未來世，　　常作天人師；",
        "from": "T12n0363_002:0321a17_13",
        "context_with_next_sentence": true
    },
    {
        "source_sentence": "百億世界中，　　而作師子吼。",
        "from": "T12n0363_002:0321a18_13",
        "context_with_next_sentence": true
    },
    {
        "source_sentence": "如彼過去佛，　　所行慈愍行，",
        "from": "T12n0363_002:0321a19_0",
        "context_with_next_sentence": true
    },
    {
        "source_sentence": "廣無量無邊，　　俱胝諸有情，",
        "from": "T12n0363_002:0321a20_0",
        "context_with_next_sentence": true
    },
    {
        "source_sentence": "圓滿昔所願，　　一切皆成佛。",
        "from": "T12n0363_002:0321a21_13",
        "context_with_next_sentence": true
    },
    {
        "source_sentence": "發是大願時，　　三千大千界，",
        "from": "T12n0363_002:0321a22_0",
        "context_with_next_sentence": true
    },
    {
        "source_sentence": "震動遍十方，　　天人空界中；",
        "from": "T12n0363_002:0321a23_13",
        "context_with_next_sentence": true
    },
    {
        "source_sentence": "散雨一切花，　　栴檀及沈水，",
        "from": "T12n0363_002:0321a24_0",
        "context_with_next_sentence": true
    },
    {
        "source_sentence": "稱讚大苾芻，　　願力甚希有；",
        "from": "T12n0363_002:0321a25_13",
        "context_with_next_sentence": true
    },
    {
        "source_sentence": "決定當作佛，　　廣利眾生界。",
        "from": "T12n0363_002:0321a26_13",
        "context_with_next_sentence": true
    },
    {
        "source_sentence": "「復次，阿難！",
        "from": "T12n0363_002:0321a27_6",
        "context_with_next_sentence": true
    },
    {
        "source_sentence": "時作法苾芻，對世自在王如來，及天人、魔、梵、沙門、婆羅門、阿修羅等，發是願已，住真實慧，勇猛精進，修習無量功德，莊嚴佛剎，入三摩地。",
        "from": "T12n0363_002:0321b01_8",
        "context_with_next_sentence": true
    },
    {
        "source_sentence": "歷大阿僧祇劫，修菩薩行。",
        "from": "T12n0363_002:0321b01_20",
        "context_with_next_sentence": true
    },
    {
        "source_sentence": "不生慳貪心、瞋恚心、愚癡心；",
        "from": "T12n0363_002:0321b02_13",
        "context_with_next_sentence": true
    },
    {
        "source_sentence": "亦無欲想、瞋想、癡想、色、聲、香、味、觸想。",
        "from": "T12n0363_002:0321b03_13",
        "context_with_next_sentence": true
    },
    {
        "source_sentence": "心不迷亂，口不瘖瘂，身不懈怠，但樂憶念過去諸佛所修善根行寂靜行，遠離虛妄堅守律儀。",
        "from": "T12n0363_002:0321b05_11",
        "context_with_next_sentence": true
    },
    {
        "source_sentence": "常以愛語饒益眾生，於佛法僧信重恭敬調順柔軟。",
        "from": "T12n0363_002:0321b06_14",
        "context_with_next_sentence": true
    },
    {
        "source_sentence": "依真諦門植眾德本，了空、無相、無願、無為、無生、無滅。",
        "from": "T12n0363_002:0321b07_22",
        "context_with_next_sentence": true
    },
    {
        "source_sentence": "善護口業不譏他過，善護身業不失律儀，善護意業清淨無染。",
        "from": "T12n0363_002:0321b09_6",
        "context_with_next_sentence": true
    },
    {
        "source_sentence": "所有國城聚落，男、女眷屬，金、銀、珍寶，乃至色、聲、香、味、觸等，都無所著。",
        "from": "T12n0363_002:0321b10_24",
        "context_with_next_sentence": true
    },
    {
        "source_sentence": "恒以布施、持戒、忍辱、精進、禪定、智慧六度之行，利樂眾生。",
        "from": "T12n0363_002:0321b12_6",
        "context_with_next_sentence": true
    },
    {
        "source_sentence": "軌範具足，善根圓滿。",
        "from": "T12n0363_002:0321b12_16",
        "context_with_next_sentence": true
    },
    {
        "source_sentence": "所生之處，有無量無數百千俱胝那由他珍寶之藏，從地湧出。",
        "from": "T12n0363_002:0321b14_4",
        "context_with_next_sentence": true
    },
    {
        "source_sentence": "攝受無量無數百千俱胝那由他眾生，發阿耨多羅三藐三菩提心。",
        "from": "T12n0363_002:0321b15_14",
        "context_with_next_sentence": true
    },
    {
        "source_sentence": "如是之行無量無邊說不能盡。",
        "from": "T12n0363_002:0321b16_8",
        "context_with_next_sentence": true
    },
    {
        "source_sentence": "「復次，阿難！",
        "from": "T12n0363_002:0321b16_15",
        "context_with_next_sentence": true
    },
    {
        "source_sentence": "作法苾芻行菩薩行時，於諸佛所尊重恭敬，承事供養未曾間斷；",
        "from": "T12n0363_002:0321b18_3",
        "context_with_next_sentence": true
    },
    {
        "source_sentence": "為四大天王，恒詣佛所，恭敬禮拜承事供養；",
        "from": "T12n0363_002:0321b19_3",
        "context_with_next_sentence": true
    },
    {
        "source_sentence": "為忉利天王，恒詣佛所，恭敬禮拜承事供養；",
        "from": "T12n0363_002:0321b20_3",
        "context_with_next_sentence": true
    },
    {
        "source_sentence": "為夜摩天王、兜率天王、化樂天王、他化自在天王，乃至大梵天王等，恒詣佛所，恭敬禮拜承事供養。",
        "from": "T12n0363_002:0321b22_8",
        "context_with_next_sentence": true
    },
    {
        "source_sentence": "「復次，阿難！",
        "from": "T12n0363_002:0321b22_15",
        "context_with_next_sentence": true
    },
    {
        "source_sentence": "處閻浮提，為轉輪王，受灌頂位，及大臣官族等，恒詣佛所，恭敬禮拜承事供養；",
        "from": "T12n0363_002:0321b24_10",
        "context_with_next_sentence": true
    },
    {
        "source_sentence": "為剎帝利、婆羅門等，恒詣佛所，恭敬禮拜承事供養。",
        "from": "T12n0363_002:0321b25_13",
        "context_with_next_sentence": true
    },
    {
        "source_sentence": "如是經無量無數百千萬億劫，親近諸佛植眾德本，所集阿耨多羅三藐三菩提。",
        "from": "T12n0363_002:0321b27_9",
        "context_with_next_sentence": true
    },
    {
        "source_sentence": "「復次，阿難！",
        "from": "T12n0363_002:0321b28_6",
        "context_with_next_sentence": true
    },
    {
        "source_sentence": "作法苾芻行菩薩行時，口中常出栴檀之香，身諸毛孔出優鉢羅華香，其香普薰無量無邊不可思議那由他百千由旬；",
        "from": "T12n0363_002:0321c01_16",
        "context_with_next_sentence": true
    },
    {
        "source_sentence": "有情聞此香者，皆發阿耨多羅三藐三菩提心。",
        "from": "T12n0363_002:0321c02_18",
        "context_with_next_sentence": true
    },
    {
        "source_sentence": "「復次，阿難！",
        "from": "T12n0363_002:0321c03_6",
        "context_with_next_sentence": true
    },
    {
        "source_sentence": "作法苾芻行菩薩行時，色相端嚴，三十二相、八十種好，悉皆具足。",
        "from": "T12n0363_002:0321c04_14",
        "context_with_next_sentence": true
    },
    {
        "source_sentence": "復以一切珍寶莊嚴兩臂，手中恒出一切衣服，一切飲食，一切幢幡，一切傘蓋，一切音樂，乃至一切最上所須之物，利樂一切眾生，令發阿耨多羅三藐三菩提心。",
        "from": "T12n0363_002:0321c08_7",
        "context_with_next_sentence": true
    },
    {
        "source_sentence": "」爾時，阿難聞佛說彼作法苾芻菩薩之行，白世尊言：",
        "from": "T12n0363_002:0321c10_3",
        "context_with_next_sentence": true
    },
    {
        "source_sentence": "「作法苾芻，為是過去佛耶？",
        "from": "T12n0363_002:0321c10_16",
        "context_with_next_sentence": true
    },
    {
        "source_sentence": "未來佛耶？",
        "from": "T12n0363_002:0321c11_1",
        "context_with_next_sentence": true
    },
    {
        "source_sentence": "現在佛耶？",
        "from": "T12n0363_002:0321c11_6",
        "context_with_next_sentence": true
    },
    {
        "source_sentence": "」世尊告言：",
        "from": "T12n0363_002:0321c11_12",
        "context_with_next_sentence": true
    },
    {
        "source_sentence": "「彼佛如來，來無所來，去無所去；",
        "from": "T12n0363_002:0321c12_6",
        "context_with_next_sentence": true
    },
    {
        "source_sentence": "無生無滅，非過、現、未來。",
        "from": "T12n0363_002:0321c12_19",
        "context_with_next_sentence": true
    },
    {
        "source_sentence": "但以酬願度生，現在西方；",
        "from": "T12n0363_002:0321c13_9",
        "context_with_next_sentence": true
    },
    {
        "source_sentence": "去閻浮提百千俱胝那由他佛剎，有世界名曰極樂，佛名無量壽，成佛已來於今十劫。",
        "from": "T12n0363_002:0321c15_7",
        "context_with_next_sentence": true
    },
    {
        "source_sentence": "有無量無數菩薩摩訶薩，及無量無數聲聞之眾，恭敬圍繞而為說法。",
        "from": "T12n0363_002:0321c16_18",
        "context_with_next_sentence": true
    },
    {
        "source_sentence": "彼佛光明，照於東方恒河沙數百千俱胝那由他不可稱量佛剎；",
        "from": "T12n0363_002:0321c18_8",
        "context_with_next_sentence": true
    },
    {
        "source_sentence": "如是南、西、北方，四維、上、下，亦復如是。",
        "from": "T12n0363_002:0321c19_6",
        "context_with_next_sentence": true
    },
    {
        "source_sentence": "「復次，阿難！",
        "from": "T12n0363_002:0321c19_13",
        "context_with_next_sentence": true
    },
    {
        "source_sentence": "彼佛無量壽，若化圓光，或一由旬、二由旬、三由旬，或百由旬、千由旬、百千由旬，或俱胝那由他百千由旬，乃至遍滿無量無邊無數佛剎。",
        "from": "T12n0363_002:0321c22_11",
        "context_with_next_sentence": true
    },
    {
        "source_sentence": "「復次，阿難！",
        "from": "T12n0363_002:0321c22_18",
        "context_with_next_sentence": true
    },
    {
        "source_sentence": "今此光明，名無量光、無礙光、常照光、不空光、利益光、愛樂光、安隱光、解脫光、無等光、不思議光、過日月光、奪一切世間光、無垢清淨光，如是光明，普照十方一切世界。",
        "from": "T12n0363_002:0321c26_16",
        "context_with_next_sentence": true
    },
    {
        "source_sentence": "天、龍、藥叉、乾闥婆、阿修羅、迦樓羅、緊那羅、摩睺羅伽、人、非人等，見此光明發菩提心，獲利樂故。",
        "from": "T12n0363_002:0321c28_19",
        "context_with_next_sentence": true
    },
    {
        "source_sentence": "」佛告阿難：",
        "from": "T12n0363_002:0321c29_3",
        "context_with_next_sentence": true
    },
    {
        "source_sentence": "「我住一劫，說此光明功德利益，亦不能盡。",
        "from": "T12n0363_002:0322a01_3",
        "context_with_next_sentence": true
    },
    {
        "source_sentence": "「復次，阿難！",
        "from": "T12n0363_002:0322a01_10",
        "context_with_next_sentence": true
    },
    {
        "source_sentence": "無量壽如來，有如是百、千、萬、十萬、百萬，一俱胝、百俱胝、千俱胝，緊迦囉數，頻婆囉數，那由他數，阿由他數，毘婆訶數，嚩娑那數，穰伽數，阿僧祇數，十阿僧祇數，百阿僧祇數，千阿僧祇數，百千阿僧祇數，阿摩儞野數，不可思議數，如是無量無數聲聞之眾，譬喻算數數不能及。",
        "from": "T12n0363_002:0322a07_15",
        "context_with_next_sentence": true
    },
    {
        "source_sentence": "「阿難！",
        "from": "T12n0363_002:0322a07_19",
        "context_with_next_sentence": true
    },
    {
        "source_sentence": "彼大目乾連神通第一，三千大千世界所有一切童男、童女，於一晝夜悉知其數。",
        "from": "T12n0363_002:0322a09_15",
        "context_with_next_sentence": true
    },
    {
        "source_sentence": "假使百千俱胝聲聞，神通之力皆如大目乾連，又一一聲聞，壽百千俱胝那由他歲，盡其壽命數彼聲聞，百分之中不及一分。",
        "from": "T12n0363_002:0322a12_12",
        "context_with_next_sentence": true
    },
    {
        "source_sentence": "「復次，阿難！",
        "from": "T12n0363_002:0322a12_19",
        "context_with_next_sentence": true
    },
    {
        "source_sentence": "譬如大海，深八萬四千由旬，廣闊無邊。",
        "from": "T12n0363_002:0322a13_15",
        "context_with_next_sentence": true
    },
    {
        "source_sentence": "假使有人出身一毛，碎為百俱胝細如微塵，以一一塵投海出水，水在塵上形量亦爾。",
        "from": "T12n0363_002:0322a15_14",
        "context_with_next_sentence": true
    },
    {
        "source_sentence": "如是投盡毛塵，於意云何？",
        "from": "T12n0363_002:0322a16_7",
        "context_with_next_sentence": true
    },
    {
        "source_sentence": "毛塵水多？",
        "from": "T12n0363_002:0322a16_12",
        "context_with_next_sentence": true
    },
    {
        "source_sentence": "海中水多？",
        "from": "T12n0363_002:0322a16_17",
        "context_with_next_sentence": true
    },
    {
        "source_sentence": "」阿難白佛言：",
        "from": "T12n0363_002:0322a17_3",
        "context_with_next_sentence": true
    },
    {
        "source_sentence": "「世尊！",
        "from": "T12n0363_002:0322a17_7",
        "context_with_next_sentence": true
    },
    {
        "source_sentence": "毛塵出水未及半合，海水無量。",
        "from": "T12n0363_002:0322a18_1",
        "context_with_next_sentence": true
    },
    {
        "source_sentence": "」佛言：",
        "from": "T12n0363_002:0322a18_5",
        "context_with_next_sentence": true
    },
    {
        "source_sentence": "「阿難！",
        "from": "T12n0363_002:0322a18_9",
        "context_with_next_sentence": true
    },
    {
        "source_sentence": "彼目乾連等聲聞之眾，盡其形壽，數知數者如毛塵之水，數未盡者如海中水。",
        "from": "T12n0363_002:0322a20_1",
        "context_with_next_sentence": true
    },
    {
        "source_sentence": "如是彼佛，有如是無量不可算數聲聞弟子。",
        "from": "T12n0363_002:0322a21_1",
        "context_with_next_sentence": true
    },
    {
        "source_sentence": "又彼佛國土大富無量，唯受快樂無有眾苦；",
        "from": "T12n0363_002:0322a22_1",
        "context_with_next_sentence": true
    },
    {
        "source_sentence": "無地獄、餓鬼、畜生、焰魔羅界及八難之報。",
        "from": "T12n0363_002:0322a22_21",
        "context_with_next_sentence": true
    },
    {
        "source_sentence": "唯有清淨菩薩摩訶薩及聲聞之眾。",
        "from": "T12n0363_002:0322a23_14",
        "context_with_next_sentence": true
    },
    {
        "source_sentence": "「復次，阿難！",
        "from": "T12n0363_002:0322a24_1",
        "context_with_next_sentence": true
    },
    {
        "source_sentence": "彼佛國土，有種種寶柱，皆以百千珍寶，而用莊嚴。",
        "from": "T12n0363_002:0322a25_4",
        "context_with_next_sentence": true
    },
    {
        "source_sentence": "所謂金柱、銀柱、瑠璃柱、頗梨柱、真珠柱、硨磲柱、瑪瑙柱，復有金、銀二寶柱，金、銀、瑠璃三寶柱，金、銀、瑠璃、頗梨四寶柱，金、銀、瑠璃、頗梨、真珠五寶柱，金、銀、瑠璃、頗梨、真珠、硨磲六寶柱，金、銀、瑠璃、頗梨、真珠、硨磲、瑪瑙七寶柱。",
        "from": "T12n0363_002:0322b01_7",
        "context_with_next_sentence": true
    },
    {
        "source_sentence": "「復次，阿難！",
        "from": "T12n0363_002:0322b01_14",
        "context_with_next_sentence": true
    },
    {
        "source_sentence": "彼佛國土，復有種種寶樹，根、莖、枝幹黃金所成，華、葉、菓實白銀化作。",
        "from": "T12n0363_002:0322b03_4",
        "context_with_next_sentence": true
    },
    {
        "source_sentence": "亦有寶樹，根、莖、枝幹白銀所成，花、葉、菓實瑠璃化作。",
        "from": "T12n0363_002:0322b04_8",
        "context_with_next_sentence": true
    },
    {
        "source_sentence": "亦有寶樹，根、莖、枝幹瑠璃所成，華、葉、菓實頗梨化作。",
        "from": "T12n0363_002:0322b05_14",
        "context_with_next_sentence": true
    },
    {
        "source_sentence": "亦有寶樹，根、莖、枝、葉頗梨所成，華、葉、菓實真珠化作。",
        "from": "T12n0363_002:0322b06_22",
        "context_with_next_sentence": true
    },
    {
        "source_sentence": "亦有寶樹，根、莖、枝幹真珠所成，華、葉、菓實硨磲化作。",
        "from": "T12n0363_002:0322b08_4",
        "context_with_next_sentence": true
    },
    {
        "source_sentence": "亦有寶樹，根、莖、枝幹硨磲所成，花、葉、菓實、瑪瑙化作。",
        "from": "T12n0363_002:0322b09_11",
        "context_with_next_sentence": true
    },
    {
        "source_sentence": "亦有寶樹，根、莖、枝幹瑪瑙所成，花、葉、菓實黃金化作。",
        "from": "T12n0363_002:0322b10_15",
        "context_with_next_sentence": true
    },
    {
        "source_sentence": "亦有寶樹，黃金為根，白銀為身，瑠璃為枝，頗梨為梢，真珠為葉，硨磲為花，瑪瑙為菓。",
        "from": "T12n0363_002:0322b12_14",
        "context_with_next_sentence": true
    },
    {
        "source_sentence": "亦有寶樹，白銀為根，瑠璃為身，頗梨為枝，真珠為梢，硨磲為葉，瑪瑙為花，黃金為菓。",
        "from": "T12n0363_002:0322b14_14",
        "context_with_next_sentence": true
    },
    {
        "source_sentence": "亦有寶樹，瑠璃為根，頗梨為身，真珠為枝，硨磲為梢，瑪瑙為葉，黃金為花，白銀為菓。",
        "from": "T12n0363_002:0322b16_14",
        "context_with_next_sentence": true
    },
    {
        "source_sentence": "亦有寶樹，頗梨為根，真珠為身，硨磲為枝，瑪瑙為梢，黃金為葉，白銀為花，瑠璃為菓。",
        "from": "T12n0363_002:0322b18_14",
        "context_with_next_sentence": true
    },
    {
        "source_sentence": "亦有寶樹，真珠為根，硨磲為身，瑪瑙為枝，黃金為梢，白銀為葉，瑠璃為花，頗梨為菓。",
        "from": "T12n0363_002:0322b20_14",
        "context_with_next_sentence": true
    },
    {
        "source_sentence": "亦有寶樹，硨磲為根，瑪瑙為身，黃金為枝，白銀為梢，瑠璃為葉，頗梨為花，真珠為菓。",
        "from": "T12n0363_002:0322b22_16",
        "context_with_next_sentence": true
    },
    {
        "source_sentence": "亦有寶樹，瑪瑙為根，黃金為身，白銀為枝，瑠璃為梢，頗梨為葉，真珠為花，硨磲為菓。",
        "from": "T12n0363_002:0322b24_17",
        "context_with_next_sentence": true
    },
    {
        "source_sentence": "如是極樂世界七寶行樹。",
        "from": "T12n0363_002:0322b25_9",
        "context_with_next_sentence": true
    },
    {
        "source_sentence": "「復次，阿難！",
        "from": "T12n0363_002:0322b25_16",
        "context_with_next_sentence": true
    },
    {
        "source_sentence": "彼佛國土清淨嚴飾寬廣平正，無有丘陵、坑坎、荊棘、沙礫、土石等山；",
        "from": "T12n0363_002:0322b27_7",
        "context_with_next_sentence": true
    },
    {
        "source_sentence": "黑山、雪山、寶山、金山、須彌山、鐵圍山、大鐵圍山。",
        "from": "T12n0363_002:0322b28_8",
        "context_with_next_sentence": true
    },
    {
        "source_sentence": "唯以黃金為地。",
        "from": "T12n0363_002:0322b28_15",
        "context_with_next_sentence": true
    },
    {
        "source_sentence": "」爾時，阿難聞是語已，白世尊言：",
        "from": "T12n0363_002:0322b29_14",
        "context_with_next_sentence": true
    },
    {
        "source_sentence": "「四大王天、忉利天，依須彌山王住；",
        "from": "T12n0363_002:0322c01_10",
        "context_with_next_sentence": true
    },
    {
        "source_sentence": "夜摩天等當依何住？",
        "from": "T12n0363_002:0322c01_19",
        "context_with_next_sentence": true
    },
    {
        "source_sentence": "」佛告阿難：",
        "from": "T12n0363_002:0322c02_4",
        "context_with_next_sentence": true
    },
    {
        "source_sentence": "「夜摩、兜率乃至色、無色界一切諸天，皆依空界而住。",
        "from": "T12n0363_002:0322c03_8",
        "context_with_next_sentence": true
    },
    {
        "source_sentence": "」阿難白言：",
        "from": "T12n0363_002:0322c03_14",
        "context_with_next_sentence": true
    },
    {
        "source_sentence": "「空界無礙，云何依住？",
        "from": "T12n0363_002:0322c04_3",
        "context_with_next_sentence": true
    },
    {
        "source_sentence": "業因果報不可思議。",
        "from": "T12n0363_002:0322c04_12",
        "context_with_next_sentence": true
    },
    {
        "source_sentence": "」佛告阿難：",
        "from": "T12n0363_002:0322c04_18",
        "context_with_next_sentence": true
    },
    {
        "source_sentence": "「汝身果報亦不可思議，眾生業報亦不可思議，諸佛聖力不可思議。",
        "from": "T12n0363_002:0322c06_8",
        "context_with_next_sentence": true
    },
    {
        "source_sentence": "彼佛國土雖無大海，而有泉河處處交流；",
        "from": "T12n0363_002:0322c07_7",
        "context_with_next_sentence": true
    },
    {
        "source_sentence": "其水或闊十由旬、二十由旬、三十由旬，乃至百千由旬；",
        "from": "T12n0363_002:0322c08_13",
        "context_with_next_sentence": true
    },
    {
        "source_sentence": "深十二由旬。",
        "from": "T12n0363_002:0322c08_19",
        "context_with_next_sentence": true
    },
    {
        "source_sentence": "其水清淨具八功德；",
        "from": "T12n0363_002:0322c09_8",
        "context_with_next_sentence": true
    },
    {
        "source_sentence": "出微妙聲，譬如百千萬種音樂之聲，遍諸佛剎，一切眾生聞者適悅，得大快樂。",
        "from": "T12n0363_002:0322c11_4",
        "context_with_next_sentence": true
    },
    {
        "source_sentence": "又水兩岸，復有無數栴檀香樹，吉祥菓樹，花卉恒芳，光明照耀。",
        "from": "T12n0363_002:0322c12_14",
        "context_with_next_sentence": true
    },
    {
        "source_sentence": "若彼眾生過此水時，要至足者、要至膝者，乃至要至項者；",
        "from": "T12n0363_002:0322c14_2",
        "context_with_next_sentence": true
    },
    {
        "source_sentence": "或要冷者、溫者、急流者、慢流者；",
        "from": "T12n0363_002:0322c14_18",
        "context_with_next_sentence": true
    },
    {
        "source_sentence": "其水一一隨眾生意令受快樂。",
        "from": "T12n0363_002:0322c15_10",
        "context_with_next_sentence": true
    },
    {
        "source_sentence": "又於水中出種種聲，佛聲、法聲、僧聲、止息聲、無性聲、波羅蜜聲、力聲、無畏聲、通達聲、無行聲、無生聲、無滅聲、寂靜聲、大慈聲、大悲聲、喜捨聲、灌頂聲，出如是種種微妙音聲。",
        "from": "T12n0363_002:0322c19_11",
        "context_with_next_sentence": true
    },
    {
        "source_sentence": "眾生聞已，發清淨心，無諸分別，正直平等，成熟善根，永不退於阿耨多羅三藐三菩提心。",
        "from": "T12n0363_002:0322c21_10",
        "context_with_next_sentence": true
    },
    {
        "source_sentence": "又彼佛剎其中生者，不聞地獄聲、餓鬼聲、畜生聲、夜叉聲、鬪諍聲、惡口聲、兩舌聲、殺生聲、偷盜聲、一切惡聲。",
        "from": "T12n0363_002:0322c24_4",
        "context_with_next_sentence": true
    },
    {
        "source_sentence": "而彼眾生，色相端嚴，福德無量，智慧明了，神通自在。",
        "from": "T12n0363_002:0322c25_9",
        "context_with_next_sentence": true
    },
    {
        "source_sentence": "宮殿、樓閣、園林、池沼、衣服、臥具，如他化自在天，最上快樂之具，一切豐足。",
        "from": "T12n0363_002:0322c27_4",
        "context_with_next_sentence": true
    },
    {
        "source_sentence": "「復次，阿難！",
        "from": "T12n0363_002:0322c27_11",
        "context_with_next_sentence": true
    },
    {
        "source_sentence": "彼土眾生，思香花等欲供諸佛，作是念時，花香、瓔珞、塗香、末香、幢幡、傘蓋，及諸伎樂，隨意即至滿佛剎中。",
        "from": "T12n0363_002:0322c29_19",
        "context_with_next_sentence": true
    },
    {
        "source_sentence": "若思飲食、湯藥、衣服、臥具、頭冠、耳環、真珠、羅網等，隨念即至亦遍佛剎。",
        "from": "T12n0363_002:0323a02_12",
        "context_with_next_sentence": true
    },
    {
        "source_sentence": "又復思念摩尼寶等，莊嚴宮殿、樓閣、堂宇、房閤，或大、或小、或高、或下；",
        "from": "T12n0363_002:0323a04_5",
        "context_with_next_sentence": true
    },
    {
        "source_sentence": "如是念時，隨意現前無不具足。",
        "from": "T12n0363_002:0323a04_19",
        "context_with_next_sentence": true
    },
    {
        "source_sentence": "「復次，阿難！",
        "from": "T12n0363_002:0323a05_6",
        "context_with_next_sentence": true
    },
    {
        "source_sentence": "譬如有人少有財寶，對受灌頂位剎帝利王，所有威勢悉皆不現。",
        "from": "T12n0363_002:0323a06_13",
        "context_with_next_sentence": true
    },
    {
        "source_sentence": "又剎帝利對天帝釋前，所有威勢悉皆不現。",
        "from": "T12n0363_002:0323a07_13",
        "context_with_next_sentence": true
    },
    {
        "source_sentence": "又天帝釋對他化自在天，所有威勢悉皆不現。",
        "from": "T12n0363_002:0323a08_14",
        "context_with_next_sentence": true
    },
    {
        "source_sentence": "又他化自在天等，及色、無色界一切威勢，對無量壽如來極樂國土，悉皆不現。",
        "from": "T12n0363_002:0323a10_10",
        "context_with_next_sentence": true
    },
    {
        "source_sentence": "如是彼土功德莊嚴不可思議。",
        "from": "T12n0363_002:0323a11_4",
        "context_with_next_sentence": true
    },
    {
        "source_sentence": "「復次，阿難！",
        "from": "T12n0363_002:0323a12_6",
        "context_with_next_sentence": true
    },
    {
        "source_sentence": "彼佛國土每於食時，香風自起吹動寶樹，樹相掁觸出微妙音，演說苦、空、無常、無我、諸波羅蜜。",
        "from": "T12n0363_002:0323a14_7",
        "context_with_next_sentence": true
    },
    {
        "source_sentence": "復吹樹花落於地上，周遍佛剎高七人量，平正莊嚴，柔軟光潔。",
        "from": "T12n0363_002:0323a15_16",
        "context_with_next_sentence": true
    },
    {
        "source_sentence": "行人往來足躡其地深四指量，如迦隣那觸身安樂。",
        "from": "T12n0363_002:0323a16_18",
        "context_with_next_sentence": true
    },
    {
        "source_sentence": "過食時後，是諸寶花隱地不現。",
        "from": "T12n0363_002:0323a17_13",
        "context_with_next_sentence": true
    },
    {
        "source_sentence": "經須臾間復有風生，吹樹落花布地面上，如前無異。",
        "from": "T12n0363_002:0323a18_17",
        "context_with_next_sentence": true
    },
    {
        "source_sentence": "初夜、後夜亦復如是。",
        "from": "T12n0363_002:0323a19_6",
        "context_with_next_sentence": true
    },
    {
        "source_sentence": "「復次，阿難！",
        "from": "T12n0363_002:0323a20_6",
        "context_with_next_sentence": true
    },
    {
        "source_sentence": "彼佛國土無其黑闇，無其星曜，無其日、月，無其晝、夜，無其取、捨，無其分別，純一無雜；",
        "from": "T12n0363_002:0323a22_4",
        "context_with_next_sentence": true
    },
    {
        "source_sentence": "唯受清淨最上快樂。",
        "from": "T12n0363_002:0323a22_13",
        "context_with_next_sentence": true
    },
    {
        "source_sentence": "若有善男子、善女人，若已生、若當生，是人決定證於阿耨多羅三藐三菩提。",
        "from": "T12n0363_002:0323a24_7",
        "context_with_next_sentence": true
    },
    {
        "source_sentence": "於意云何？",
        "from": "T12n0363_002:0323a24_12",
        "context_with_next_sentence": true
    },
    {
        "source_sentence": "彼佛剎中無三種失：",
        "from": "T12n0363_002:0323a25_3",
        "context_with_next_sentence": true
    },
    {
        "source_sentence": "一、心無虛妄，二、位無退轉，三、善無唐捐。",
        "from": "T12n0363_002:0323a26_2",
        "context_with_next_sentence": true
    },
    {
        "source_sentence": "「復次，阿難！",
        "from": "T12n0363_002:0323a27_6",
        "context_with_next_sentence": true
    },
    {
        "source_sentence": "東方有恒河沙數世界，諸佛如來出廣長舌相，放無量光說誠實言，稱讚無量壽佛不可思議功德。",
        "from": "T12n0363_002:0323a29_8",
        "context_with_next_sentence": true
    },
    {
        "source_sentence": "南方亦有恒河沙數世界，諸佛如來出廣長舌相，放無量光說誠實言，稱讚無量壽佛不可思議功德。",
        "from": "T12n0363_002:0323b02_14",
        "context_with_next_sentence": true
    },
    {
        "source_sentence": "西方亦有恒河沙數世界，諸佛如來出廣長舌相，放無量光說誠實言，稱讚無量壽佛不可思議功德。",
        "from": "T12n0363_002:0323b05_1",
        "context_with_next_sentence": true
    },
    {
        "source_sentence": "北方亦有恒河沙數世界，諸佛如來出廣長舌相，放無量光說誠實言，稱讚無量壽佛不可思議功德。",
        "from": "T12n0363_002:0323b07_6",
        "context_with_next_sentence": true
    },
    {
        "source_sentence": "如是四維、上、下恒河沙數世界，諸佛如來出廣長舌相，放無量光說誠實言，稱讚無量壽佛不可思議功德。",
        "from": "T12n0363_002:0323b09_14",
        "context_with_next_sentence": true
    },
    {
        "source_sentence": "阿難！",
        "from": "T12n0363_002:0323b09_17",
        "context_with_next_sentence": true
    },
    {
        "source_sentence": "於意云何？",
        "from": "T12n0363_002:0323b10_3",
        "context_with_next_sentence": true
    },
    {
        "source_sentence": "欲令眾生聞彼佛名，發清淨心憶念受持，歸依供養求生彼土。",
        "from": "T12n0363_002:0323b11_11",
        "context_with_next_sentence": true
    },
    {
        "source_sentence": "是人命終，皆得往生極樂世界，不退轉於阿耨多羅三藐三菩提。",
        "from": "T12n0363_002:0323b13_2",
        "context_with_next_sentence": true
    },
    {
        "source_sentence": "「復次，阿難！",
        "from": "T12n0363_002:0323b14_6",
        "context_with_next_sentence": true
    },
    {
        "source_sentence": "若有善男子、善女人，聞此經典，受持、讀誦、書寫、供養，晝、夜相續，求生彼剎。",
        "from": "T12n0363_002:0323b15_21",
        "context_with_next_sentence": true
    },
    {
        "source_sentence": "是人臨終，無量壽如來與諸聖眾現在其前，經須臾間，即得往生極樂世界，不退轉於阿耨多羅三藐三菩提。",
        "from": "T12n0363_002:0323b18_6",
        "context_with_next_sentence": true
    },
    {
        "source_sentence": "「復次，阿難！",
        "from": "T12n0363_002:0323b19_6",
        "context_with_next_sentence": true
    },
    {
        "source_sentence": "若有善男子、善女人，發菩提心已，持諸禁戒堅守不犯，饒益有情，所作善根悉施與之，令得安樂，憶念西方無量壽如來及彼國土。",
        "from": "T12n0363_002:0323b22_3",
        "context_with_next_sentence": true
    },
    {
        "source_sentence": "是人命終，如佛色相種種莊嚴，生寶剎中賢聖圍繞，速得聞法，永不退轉於阿耨多羅三藐三菩提。",
        "from": "T12n0363_002:0323b24_7",
        "context_with_next_sentence": true
    },
    {
        "source_sentence": "「復次，阿難！",
        "from": "T12n0363_002:0323b25_6",
        "context_with_next_sentence": true
    },
    {
        "source_sentence": "若有善男子、善女人，發十種心，所謂：",
        "from": "T12n0363_002:0323b26_2",
        "context_with_next_sentence": true
    },
    {
        "source_sentence": "一、不偷盜，二、不殺生，三、不婬欲，四、不妄言，五、不綺語，六、不惡口，七、不兩舌，八、不貪，九、不瞋，十、不癡。",
        "from": "T12n0363_002:0323b28_11",
        "context_with_next_sentence": true
    },
    {
        "source_sentence": "如是晝、夜思惟極樂世界無量壽佛，種種功德種種莊嚴，志心歸依頂禮供養。",
        "from": "T12n0363_002:0323c01_4",
        "context_with_next_sentence": true
    },
    {
        "source_sentence": "是人臨終，不驚、不怖、心不顛倒，即得往生彼佛國土。",
        "from": "T12n0363_002:0323c02_8",
        "context_with_next_sentence": true
    },
    {
        "source_sentence": "有無量無數諸佛世尊，稱讚無量壽佛功德名號，聞是法已，永不退於阿耨多羅三藐三菩提。",
        "from": "T12n0363_002:0323c04_10",
        "context_with_next_sentence": true
    },
    {
        "source_sentence": "佛說大乘無量壽莊嚴經卷中",
        "from": "T12n0363_002:0323c05_100",
        "context_with_next_sentence": false
    }
]