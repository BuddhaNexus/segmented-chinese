[
    {
        "source_sentence": "佛說長者法志妻經",
        "from": "T14n0572_001:0944b19_0",
        "context_with_next_sentence": true
    },
    {
        "source_sentence": "失譯人名今附涼錄",
        "from": "T14n0572_001:0944b21_0",
        "context_with_next_sentence": true
    },
    {
        "source_sentence": "聞如是：一時，佛在舍衛國祇樹給孤獨園，與",
        "from": "T14n0572_001:0944b22_0",
        "context_with_next_sentence": true
    },
    {
        "source_sentence": "大比丘千二百五十，菩薩萬人俱。",
        "from": "T14n0572_001:0944b23_14",
        "context_with_next_sentence": true
    },
    {
        "source_sentence": "佛時清旦，著衣持鉢入城分衛，比丘菩薩皆悉侍從。",
        "from": "T14n0572_001:0944b24_17",
        "context_with_next_sentence": true
    },
    {
        "source_sentence": "諸天龍神及香音神，無善之神，鳳凰神，山神、執樂神王，皆散華燒香，鼓諸音樂歌歎佛德，而說頌曰：",
        "from": "T14n0572_001:0944b27_4",
        "context_with_next_sentence": true
    },
    {
        "source_sentence": "「從無數億劫，　　積行難可量，",
        "from": "T14n0572_001:0944b28_0",
        "context_with_next_sentence": true
    },
    {
        "source_sentence": "慈愍于眾生，　　使發大道行。",
        "from": "T14n0572_001:0944b29_13",
        "context_with_next_sentence": true
    },
    {
        "source_sentence": "三界猶如化，　　一切悉空無，",
        "from": "T14n0572_001:0944c01_0",
        "context_with_next_sentence": true
    },
    {
        "source_sentence": "能曉了此慧，　　度脫諸十方。",
        "from": "T14n0572_001:0944c02_13",
        "context_with_next_sentence": true
    },
    {
        "source_sentence": "三十二相明，　　姿好八十種，",
        "from": "T14n0572_001:0944c03_0",
        "context_with_next_sentence": true
    },
    {
        "source_sentence": "口出萬億音，　　功德自嚴容。",
        "from": "T14n0572_001:0944c04_13",
        "context_with_next_sentence": true
    },
    {
        "source_sentence": "雖處現三界，　　開示三道場，",
        "from": "T14n0572_001:0944c05_0",
        "context_with_next_sentence": true
    },
    {
        "source_sentence": "三垢今已滅，　　除于三世殃。",
        "from": "T14n0572_001:0944c06_13",
        "context_with_next_sentence": true
    },
    {
        "source_sentence": "心如明月珠，　　處欲無所著，",
        "from": "T14n0572_001:0944c07_0",
        "context_with_next_sentence": true
    },
    {
        "source_sentence": "等行離愛憎，　　一切無適莫。",
        "from": "T14n0572_001:0944c08_13",
        "context_with_next_sentence": true
    },
    {
        "source_sentence": "」於是，人民聞歌頌佛德，一國集會觀佛行來，舉動進止法則安徐，威容之顏猶星中月，如日初出，普照天下無所罣礙；",
        "from": "T14n0572_001:0944c11_12",
        "context_with_next_sentence": true
    },
    {
        "source_sentence": "譬如梵王處諸天中，如天帝釋處忉利宮諸天中尊，猶須彌山現于大海，四域之中安不可動，歡喜踊躍叉手歸命。",
        "from": "T14n0572_001:0944c14_4",
        "context_with_next_sentence": true
    },
    {
        "source_sentence": "佛至長者法志門外，進到中閤，放大光明皆照十方。",
        "from": "T14n0572_001:0944c15_7",
        "context_with_next_sentence": true
    },
    {
        "source_sentence": "時長者妻嚴莊床座，文飾身形眾寶瓔珞，服栴檀香面彩顏貌，五色焜煌謂可保常。",
        "from": "T14n0572_001:0944c17_6",
        "context_with_next_sentence": true
    },
    {
        "source_sentence": "奴客婢使小有過失，撾捶苦毒不問曲直。",
        "from": "T14n0572_001:0944c18_5",
        "context_with_next_sentence": true
    },
    {
        "source_sentence": "遙見佛明超于日光，心自念言：",
        "from": "T14n0572_001:0944c18_19",
        "context_with_next_sentence": true
    },
    {
        "source_sentence": "「此之顯耀，非類日月、釋梵諸天凡俗之光，其明清涼安隱無量，我身蒙之一切無患，不飢不渴自然飽滿，云何行杖加於僕從？",
        "from": "T14n0572_001:0944c21_15",
        "context_with_next_sentence": true
    },
    {
        "source_sentence": "」速趣向閤覩見世尊，相好威耀難可為喻，諸根寂定無有衰入，猶七寶山晃晃巍巍，慚懼悲喜稽首佛足：",
        "from": "T14n0572_001:0944c24_3",
        "context_with_next_sentence": true
    },
    {
        "source_sentence": "「悔過殃釁，所犯無狀，既為女人，不能自責，瞋喜由己。",
        "from": "T14n0572_001:0944c25_7",
        "context_with_next_sentence": true
    },
    {
        "source_sentence": "今首罪舋，不敢藏匿。",
        "from": "T14n0572_001:0944c25_17",
        "context_with_next_sentence": true
    },
    {
        "source_sentence": "」佛言：",
        "from": "T14n0572_001:0944c25_21",
        "context_with_next_sentence": true
    },
    {
        "source_sentence": "「善哉！",
        "from": "T14n0572_001:0944c26_1",
        "context_with_next_sentence": true
    },
    {
        "source_sentence": "善哉！",
        "from": "T14n0572_001:0944c26_4",
        "context_with_next_sentence": true
    },
    {
        "source_sentence": "汝獲善利離一切衰，見身殃咎改往修來，人身難得佛經難值，億世時有。",
        "from": "T14n0572_001:0944c27_16",
        "context_with_next_sentence": true
    },
    {
        "source_sentence": "所以墮女人身中者何？",
        "from": "T14n0572_001:0944c28_6",
        "context_with_next_sentence": true
    },
    {
        "source_sentence": "婬欲姿態在於其中，不能修身放心恣意，嫉妬多口，貪于形貌而自恃怙。",
        "from": "T14n0572_001:0944c29_19",
        "context_with_next_sentence": true
    },
    {
        "source_sentence": "世間無常，豪富威勢須臾間耳，當視諸下猶如赤子，豪富貧賤如月進退，若日出沒、水火風起不久則衰，一切道俗皆從心興。",
        "from": "T14n0572_001:0945a03_15",
        "context_with_next_sentence": true
    },
    {
        "source_sentence": "上天，人間，地獄，餓鬼，畜生之類皆由己耳；",
        "from": "T14n0572_001:0945a04_16",
        "context_with_next_sentence": true
    },
    {
        "source_sentence": "佛，天中天，緣覺，聲聞，亦復如是。",
        "from": "T14n0572_001:0945a05_10",
        "context_with_next_sentence": true
    },
    {
        "source_sentence": "今我斯身三十二相，八十種好，徹覩十方悉從解達。",
        "from": "T14n0572_001:0945a06_12",
        "context_with_next_sentence": true
    },
    {
        "source_sentence": "」女聞佛言歡喜無量，重自歸命責己朦冥，唯受不及，開化未聞無上之誨。",
        "from": "T14n0572_001:0945a08_5",
        "context_with_next_sentence": true
    },
    {
        "source_sentence": "佛言：",
        "from": "T14n0572_001:0945a08_8",
        "context_with_next_sentence": true
    },
    {
        "source_sentence": "「施行十善義：",
        "from": "T14n0572_001:0945a08_15",
        "context_with_next_sentence": true
    },
    {
        "source_sentence": "身不殺、盜、婬，口不妄言、兩舌、綺語、惡口，意不嫉、恚、癡。",
        "from": "T14n0572_001:0945a09_23",
        "context_with_next_sentence": true
    },
    {
        "source_sentence": "當奉六度：",
        "from": "T14n0572_001:0945a10_4",
        "context_with_next_sentence": true
    },
    {
        "source_sentence": "布施、持戒、忍辱、精進、一心、智慧。",
        "from": "T14n0572_001:0945a10_22",
        "context_with_next_sentence": true
    },
    {
        "source_sentence": "遵四等心：",
        "from": "T14n0572_001:0945a11_3",
        "context_with_next_sentence": true
    },
    {
        "source_sentence": "慈、悲、喜、護、普弘大哀，自致得三十二相、八十種好。",
        "from": "T14n0572_001:0945a12_6",
        "context_with_next_sentence": true
    },
    {
        "source_sentence": "乃為奴客婢使，教以辛苦、生死、罪福，示語三塗之患難也。",
        "from": "T14n0572_001:0945a13_11",
        "context_with_next_sentence": true
    },
    {
        "source_sentence": "誡以道禁義理之事，勝于撾杖。",
        "from": "T14n0572_001:0945a14_7",
        "context_with_next_sentence": true
    },
    {
        "source_sentence": "「莊嚴瓔珞有四事。",
        "from": "T14n0572_001:0945a14_16",
        "context_with_next_sentence": true
    },
    {
        "source_sentence": "何等為四？",
        "from": "T14n0572_001:0945a14_21",
        "context_with_next_sentence": true
    },
    {
        "source_sentence": "一曰、篤信；",
        "from": "T14n0572_001:0945a15_5",
        "context_with_next_sentence": true
    },
    {
        "source_sentence": "二曰、戒禁；",
        "from": "T14n0572_001:0945a15_11",
        "context_with_next_sentence": true
    },
    {
        "source_sentence": "三曰、三昧；",
        "from": "T14n0572_001:0945a15_17",
        "context_with_next_sentence": true
    },
    {
        "source_sentence": "四曰、智慧。",
        "from": "T14n0572_001:0945a15_23",
        "context_with_next_sentence": true
    },
    {
        "source_sentence": "是為四事。",
        "from": "T14n0572_001:0945a16_4",
        "context_with_next_sentence": true
    },
    {
        "source_sentence": "菩薩自莊嚴，心計大乘，無男無女猶如幻化，畫師所作隨意輒成，曉了空慧一切本淨，得無名身、四無所畏，四事不護，獨步三界度脫一切。",
        "from": "T14n0572_001:0945a19_6",
        "context_with_next_sentence": true
    },
    {
        "source_sentence": "」女聞佛教心開踊躍，即發無上正真道意，立不退轉地。",
        "from": "T14n0572_001:0945a20_11",
        "context_with_next_sentence": true
    },
    {
        "source_sentence": "時天帝釋來在佛後，謂女言曰：",
        "from": "T14n0572_001:0945a21_6",
        "context_with_next_sentence": true
    },
    {
        "source_sentence": "「佛道難得，不如求轉女為男、日月天帝、轉輪聖王。",
        "from": "T14n0572_001:0945a22_9",
        "context_with_next_sentence": true
    },
    {
        "source_sentence": "」於是女以偈頌曰：",
        "from": "T14n0572_001:0945a22_18",
        "context_with_next_sentence": true
    },
    {
        "source_sentence": "「天帝日月王，　　轉輪四域主，",
        "from": "T14n0572_001:0945a23_0",
        "context_with_next_sentence": true
    },
    {
        "source_sentence": "威勢無幾間，　　不可久恃怙。",
        "from": "T14n0572_001:0945a24_13",
        "context_with_next_sentence": true
    },
    {
        "source_sentence": "在豪如朝露，　　夢中有所覩，",
        "from": "T14n0572_001:0945a25_0",
        "context_with_next_sentence": true
    },
    {
        "source_sentence": "覺以忽滅盡，　　不知所湊處。",
        "from": "T14n0572_001:0945a26_13",
        "context_with_next_sentence": true
    },
    {
        "source_sentence": "五陰如幻化，　　三界由己作，",
        "from": "T14n0572_001:0945a27_0",
        "context_with_next_sentence": true
    },
    {
        "source_sentence": "三世以平等，　　道心無等侶。",
        "from": "T14n0572_001:0945a28_13",
        "context_with_next_sentence": true
    },
    {
        "source_sentence": "諦解作是了，　　誰男何所女？",
        "from": "T14n0572_001:0945a29_13",
        "context_with_next_sentence": true
    },
    {
        "source_sentence": "天帝聞斯言，　　默然無所語。",
        "from": "T14n0572_001:0945b01_13",
        "context_with_next_sentence": true
    },
    {
        "source_sentence": "」佛言：",
        "from": "T14n0572_001:0945b02_2",
        "context_with_next_sentence": true
    },
    {
        "source_sentence": "「善哉！",
        "from": "T14n0572_001:0945b02_6",
        "context_with_next_sentence": true
    },
    {
        "source_sentence": "善哉！",
        "from": "T14n0572_001:0945b02_9",
        "context_with_next_sentence": true
    },
    {
        "source_sentence": "誠如所云，三處如幻化、影響、野馬、水月、芭蕉，俗人不解計有吾我，便倚三界不能自濟。",
        "from": "T14n0572_001:0945b04_5",
        "context_with_next_sentence": true
    },
    {
        "source_sentence": "」女心即解變為男子，踊在虛空下禮佛足。",
        "from": "T14n0572_001:0945b05_4",
        "context_with_next_sentence": true
    },
    {
        "source_sentence": "佛告女曰：",
        "from": "T14n0572_001:0945b05_9",
        "context_with_next_sentence": true
    },
    {
        "source_sentence": "「汝於後世恒沙來劫當得作佛，號無垢王如來、至真、等正覺、明行成為、善逝、世間解、無上士、道法御、天人師、佛，號天中天，世曰光淨。",
        "from": "T14n0572_001:0945b08_7",
        "context_with_next_sentence": true
    },
    {
        "source_sentence": "」時來會者、諸天人民無央數千，見此變應，皆發無上正真道意。",
        "from": "T14n0572_001:0945b09_15",
        "context_with_next_sentence": true
    },
    {
        "source_sentence": "時長者妻一切下使，前白佛言：",
        "from": "T14n0572_001:0945b10_9",
        "context_with_next_sentence": true
    },
    {
        "source_sentence": "「尊者，卑者本寧異乎？",
        "from": "T14n0572_001:0945b10_20",
        "context_with_next_sentence": true
    },
    {
        "source_sentence": "」佛言：",
        "from": "T14n0572_001:0945b11_2",
        "context_with_next_sentence": true
    },
    {
        "source_sentence": "「一切本無，隨心所存。",
        "from": "T14n0572_001:0945b11_13",
        "context_with_next_sentence": true
    },
    {
        "source_sentence": "雖為下使，發心為道可得成佛；",
        "from": "T14n0572_001:0945b12_5",
        "context_with_next_sentence": true
    },
    {
        "source_sentence": "既為尊豪，恣心憍慢，不離惡趣地獄，餓鬼，畜生之中。",
        "from": "T14n0572_001:0945b13_11",
        "context_with_next_sentence": true
    },
    {
        "source_sentence": "猶月增減如樹盛衰，一切非常無一可賴，唯道深慧乃可保常，猶如虛空無進無退。",
        "from": "T14n0572_001:0945b15_8",
        "context_with_next_sentence": true
    },
    {
        "source_sentence": "」時諸下使踊躍欣豫發大道意，變為男子得不起忍。",
        "from": "T14n0572_001:0945b16_12",
        "context_with_next_sentence": true
    },
    {
        "source_sentence": "佛告阿難：",
        "from": "T14n0572_001:0945b16_17",
        "context_with_next_sentence": true
    },
    {
        "source_sentence": "「五陰無處，六情無根，十二因緣而無端緒，四大寄因，何所是人？",
        "from": "T14n0572_001:0945b18_7",
        "context_with_next_sentence": true
    },
    {
        "source_sentence": "」佛說如是，莫不歡喜。",
        "from": "T14n0572_001:0945b18_18",
        "context_with_next_sentence": true
    },
    {
        "source_sentence": "佛說長者法志妻經",
        "from": "T14n0572_001:0945b19_100",
        "context_with_next_sentence": false
    }
]