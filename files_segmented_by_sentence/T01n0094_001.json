{
    "T01n0094_001:0917b13_0": "佛說箭喻經",
    "T01n0094_001:0917b15_0": "失譯人名今附東晉錄",
    "T01n0094_001:0917b16_0": "聞如是：一時，婆伽婆在舍衛城祇樹給孤獨園。",
    "T01n0094_001:0917b17_1": "彼時，尊者摩羅鳩摩羅，獨在靜處，有是念生：「謂世尊棄邪見、除邪見，不記說世間有常、世間無常，世間有邊、世間無邊，命是身、命異身異，有如此命終、無有命終，有此、無有此，無、有命終。",
    "T01n0094_001:0917b21_2": "我不能忍、我所不用、我所不樂。",
    "T01n0094_001:0917b21_3": "世尊若一向記世間有常者，我當從行梵行；若世尊不一向記世間，世間有常者，論已當離去。",
    "T01n0094_001:0917b24_0": "如是世間，世間有邊、世間無有邊，命是身、命異身異，有如此命終、無有命終，有此、無有此，無、有命終。",
    "T01n0094_001:0917b26_1": "若世尊一向記我言真諦、餘者愚癡者，我當行梵行。",
    "T01n0094_001:0917b27_2": "若世尊不一向記我言真諦、餘者愚癡者，我問已當離還。」",
    "T01n0094_001:0917b28_3": "於是尊者摩羅鳩摩羅從下晡起，至世尊所，到已禮世尊足，却坐一面。",
    "T01n0094_001:0917c01_4": "尊者摩羅鳩摩羅却坐一面已，白世尊曰：「唯世尊！",
    "T01n0094_001:0917c02_5": "我在靜處，有是念生：『謂世尊棄邪見、除邪見，不記說世間有常乃至無有命終。",
    "T01n0094_001:0917c04_6": "此者我不欲，我不能忍、不能樂。",
    "T01n0094_001:0917c05_7": "若世尊一向知世間有常者，世尊當記之；世尊若一向不知世間有常者，但直言我不能知。",
    "T01n0094_001:0917c07_8": "如是世間無常至無有命終，若世尊一向知我言真諦、餘者愚癡，世尊當記之；若世尊不知我言真諦、餘者愚癡者，直言我不能知。』」",
    "T01n0094_001:0917c10_9": "「此摩羅鳩摩羅！",
    "T01n0094_001:0917c10_10": "我前頗向汝說。",
    "T01n0094_001:0917c10_11": "若我記世間有常，汝便從我行梵行耶？」",
    "T01n0094_001:0917c11_12": "「不也。",
    "T01n0094_001:0917c11_13": "唯世尊！」",
    "T01n0094_001:0917c12_0": "「如是世間無常至無有命終，若我記我言真諦、餘者愚癡者，汝當從我行梵行耶？」",
    "T01n0094_001:0917c13_1": "「不也。",
    "T01n0094_001:0917c13_2": "唯世尊！」",
    "T01n0094_001:0917c14_3": "「汝摩羅鳩摩羅前頭向我說：『若世尊一向記世間有常者，我當從行梵行耶？』」",
    "T01n0094_001:0917c15_4": "「不也。",
    "T01n0094_001:0917c15_5": "唯世尊！」",
    "T01n0094_001:0917c16_6": "「如是世間無常至無有命終，若世尊記我言真諦、餘者愚癡者，我當從行梵行耶？」",
    "T01n0094_001:0917c17_7": "「不也。",
    "T01n0094_001:0917c18_8": "唯世尊！」",
    "T01n0094_001:0917c18_9": "「此摩羅鳩摩羅！",
    "T01n0094_001:0917c18_10": "我本不向汝說，汝本不向我說，汝愚癡人！",
    "T01n0094_001:0917c19_11": "無所因而罵耶？」",
    "T01n0094_001:0917c19_12": "於是尊者摩羅鳩摩羅面被世尊責，默然無言，身面汗，迴其面默然無言。",
    "T01n0094_001:0917c21_13": "彼時世尊，面責摩羅鳩摩羅已，告諸比丘：「若有愚癡人，作是念：『我不從世尊行梵行，要令世尊一向記世間有常。』",
    "T01n0094_001:0917c24_14": "彼愚癡人不自知，中間當命終。",
    "T01n0094_001:0917c24_15": "『如是世間無常至無有命終，我不從世尊行梵行，要令世尊記我言真諦、餘者愚癡。』",
    "T01n0094_001:0917c26_16": "彼人不自知，中間命終。",
    "T01n0094_001:0917c27_17": "猶若有人身中毒箭，彼親屬慈愍之，欲令安隱、欲饒益之，求索除毒箭師。",
    "T01n0094_001:0917c28_18": "於是彼人作是念：『我不除箭，要知彼人己姓是、字是、像是，若長若短若中，若黑若白，若剎利姓、若婆羅門姓、若居士姓、若工師姓，若東方南方西方北方誰以箭中我？",
    "T01n0094_001:0918a03_19": "我不除毒箭，要當知彼弓，為是薩羅木、為是多羅木、為是翅羅鴦掘梨木？",
    "T01n0094_001:0918a05_20": "我不除毒箭，要當知彼筋，若牛筋、若羊筋、若氂牛筋，而用纏彼弓？",
    "T01n0094_001:0918a07_21": "我不除毒箭，要知彼弓弝，為白骨耶、為黑漆耶、為赤漆耶？",
    "T01n0094_001:0918a08_22": "我不除毒箭，我要當知彼弓弦，為牛筋、羊筋、氂牛筋耶？",
    "T01n0094_001:0918a09_23": "我不除毒箭，要當知彼箭，為是舍羅木、為是竹耶、為是羅蛾梨木耶？",
    "T01n0094_001:0918a11_24": "我不除毒箭，要當知彼箭筋，為是牛筋、羊筋、氂牛筋耶，而用纏箭耶？",
    "T01n0094_001:0918a12_25": "我不除毒箭，要當知彼毛羽，是孔雀耶、為是鶬鶴耶、為是鷲耶，取彼翅用作羽？",
    "T01n0094_001:0918a14_26": "我不除毒箭，要當知彼鐵，為是婆蹉耶、為是婆羅耶、為是那羅耶、為是伽羅鞞耶？",
    "T01n0094_001:0918a16_27": "我不除毒箭，要當知彼鐵師，姓是、字是、像是，若長若短若中，若黑若白，若在東方若南方若西方若北方？』",
    "T01n0094_001:0918a18_28": "彼人亦不能知，於中間當命終。",
    "T01n0094_001:0918a19_29": "如是，若有愚癡人作是念：『我不從彼世尊行梵行，要令世尊記世間是常。』",
    "T01n0094_001:0918a21_30": "彼愚癡人不自知，於中間當命終。",
    "T01n0094_001:0918a21_31": "如是世間非是常、世間有邊至無有命終。",
    "T01n0094_001:0918a22_32": "若有愚癡人作是念：『我不從彼世尊行梵行，要令世尊作是記我言真諦、餘者愚癡。』",
    "T01n0094_001:0918a24_33": "彼愚癡人不自知，於中間當命終。",
    "T01n0094_001:0918a25_34": "世間有常，有此邪見，亦當於我行於梵行。",
    "T01n0094_001:0918a26_35": "如是世間無常至無有命終，此邪見者，亦當於我行梵行。",
    "T01n0094_001:0918a27_36": "世間有常，有此邪見，不應從我行梵行。",
    "T01n0094_001:0918a28_37": "如是世間無常至無有命終，有此邪見，不應從我行梵行。",
    "T01n0094_001:0918a29_38": "世間有常，無此邪見，亦當從我行梵行。",
    "T01n0094_001:0918b01_39": "如是世間無常至無有命終，無此邪見者，亦當從我行梵行。",
    "T01n0094_001:0918b03_40": "世間有常，無此邪見，不應從我行梵行。",
    "T01n0094_001:0918b04_0": "如是世間無常至無有命終，無此邪見，不應從我行梵行。",
    "T01n0094_001:0918b05_1": "世間有常，有生有老有病有死，有憂慼啼哭不樂，如是此大苦陰是習。",
    "T01n0094_001:0918b06_2": "如是世間無常至無有命終，有生有老，至大苦陰是習。",
    "T01n0094_001:0918b08_3": "世間有常，此不可記；如是世間無常至無有命終，此不可記。",
    "T01n0094_001:0918b09_4": "云何不可記？",
    "T01n0094_001:0918b09_5": "此非是義，亦非法，非是梵行，不成神通，不至等道，不與涅槃相應，是故不可記。",
    "T01n0094_001:0918b11_6": "云何是我所一向記？",
    "T01n0094_001:0918b12_0": "此苦我一向記。",
    "T01n0094_001:0918b12_1": "苦習、苦盡住處，我一向記。",
    "T01n0094_001:0918b12_2": "何以故？",
    "T01n0094_001:0918b13_3": "我一向記，此是義，是法，得成神通，行梵行，至等道，與涅槃相應，是故我一向記之。",
    "T01n0094_001:0918b14_4": "所可不記者當棄彼，我所記者當持之。」",
    "T01n0094_001:0918b15_5": "佛如是說。",
    "T01n0094_001:0918b16_6": "彼諸比丘聞世尊所說，歡喜而樂。",
    "T01n0094_001:0918b17_0": "佛說箭喻經"
}