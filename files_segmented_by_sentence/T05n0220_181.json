{
    "T05n0220_181:0973b11_0": "大般若波羅蜜多經卷第一百八",
    "T05n0220_181:0973b12_0": "十一",
    "T05n0220_181:0973b14_0": "三藏法師玄奘奉　詔譯",
    "T05n0220_181:0973b15_0": "初分讚般若品第三十二之十",
    "T05n0220_181:0973b16_0": "「復次，世尊！",
    "T05n0220_181:0973b16_1": "預流向預流果無生故，當知般若波羅蜜多亦無生；一來向一來果、不還向不還果、阿羅漢向阿羅漢果無生故，當知般若波羅蜜多亦無生。",
    "T05n0220_181:0973b19_2": "預流向預流果無滅故，當知般若波羅蜜多亦無滅；一來向乃至阿羅漢果無滅故，當知般若波羅蜜多亦無滅。",
    "T05n0220_181:0973b21_3": "預流向預流果無自性故，當知般若波羅蜜多亦無自性；一來向乃至阿羅漢果無自性故，當知般若波羅蜜多亦無自性。",
    "T05n0220_181:0973b24_4": "預流向預流果無所有故，當知般若波羅蜜多亦無所有；一來向乃至阿羅漢果無所有故，當知般若波羅蜜多亦無所有。",
    "T05n0220_181:0973b27_5": "預流向預流果空故，當知般若波羅蜜多亦空；一來向乃至阿羅漢果空故，當知般若波羅蜜多亦空。",
    "T05n0220_181:0973b29_6": "預流向預流果無相故，當知般若波羅蜜多亦無相；一來向乃至阿羅漢果無相故，當知般若波羅蜜多亦無相。",
    "T05n0220_181:0973c03_7": "預流向預流果無願故，當知般若波羅蜜多亦無願；一來向乃至阿羅漢果無願故，當知般若波羅蜜多亦無願。",
    "T05n0220_181:0973c05_8": "預流向預流果遠離故，當知般若波羅蜜多亦遠離；一來向乃至阿羅漢果遠離故，當知般若波羅蜜多亦遠離。",
    "T05n0220_181:0973c08_9": "預流向預流果寂靜故，當知般若波羅蜜多亦寂靜；一來向乃至阿羅漢果寂靜故，當知般若波羅蜜多亦寂靜。",
    "T05n0220_181:0973c11_10": "預流向預流果不可得故，當知般若波羅蜜多亦不可得；一來向乃至阿羅漢果不可得故，當知般若波羅蜜多亦不可得。",
    "T05n0220_181:0973c13_11": "預流向預流果不可思議故，當知般若波羅蜜多亦不可思議；一來向乃至阿羅漢果不可思議故，當知般若波羅蜜多亦不可思議。",
    "T05n0220_181:0973c17_0": "預流向預流果無覺知故，當知般若波羅蜜多亦無覺知；一來向乃至阿羅漢果無覺知故，當知般若波羅蜜多亦無覺知。",
    "T05n0220_181:0973c19_1": "預流向預流果勢力不成就故，當知般若波羅蜜多勢力亦不成就；一來向乃至阿羅漢果勢力不成就故，當知般若波羅蜜多勢力亦不成就。",
    "T05n0220_181:0973c23_0": "世尊！",
    "T05n0220_181:0973c23_1": "我緣此意，故說菩薩摩訶薩般若波羅蜜多名大波羅蜜多。",
    "T05n0220_181:0973c25_0": "「復次，世尊！",
    "T05n0220_181:0973c25_1": "獨覺無生故，當知般若波羅蜜多亦無生；獨覺菩提無生故，當知般若波羅蜜多亦無生。",
    "T05n0220_181:0973c27_2": "獨覺無滅故，當知般若波羅蜜多亦無滅；獨覺菩提無滅故，當知般若波羅蜜多亦無滅。",
    "T05n0220_181:0973c29_3": "獨覺無自性故，當知般若波羅蜜多亦無自性；獨覺菩提無自性故，當知般若波羅蜜多亦無自性。",
    "T05n0220_181:0974a02_4": "獨覺無所有故，當知般若波羅蜜多亦無所有；獨覺菩提無所有故，當知般若波羅蜜多亦無所有。",
    "T05n0220_181:0974a04_5": "獨覺空故，當知般若波羅蜜多亦空；獨覺菩提空故，當知般若波羅蜜多亦空。",
    "T05n0220_181:0974a06_6": "獨覺無相故，當知般若波羅蜜多亦無相；獨覺菩提無相故，當知般若波羅蜜多亦無相。",
    "T05n0220_181:0974a08_7": "獨覺無願故，當知般若波羅蜜多亦無願；獨覺菩提無願故，當知般若波羅蜜多亦無願。",
    "T05n0220_181:0974a10_8": "獨覺遠離故，當知般若波羅蜜多亦遠離；獨覺菩提遠離故，當知般若波羅蜜多亦遠離。",
    "T05n0220_181:0974a12_9": "獨覺寂靜故，當知般若波羅蜜多亦寂靜；獨覺菩提寂靜故，當知般若波羅蜜多亦寂靜。",
    "T05n0220_181:0974a14_10": "獨覺不可得故，當知般若波羅蜜多亦不可得；獨覺菩提不可得故，當知般若波羅蜜多亦不可得。",
    "T05n0220_181:0974a16_11": "獨覺不可思議故，當知般若波羅蜜多亦不可思議；獨覺菩提不可思議故，當知般若波羅蜜多亦不可思議。",
    "T05n0220_181:0974a19_12": "獨覺無覺知故，當知般若波羅蜜多亦無覺知；獨覺菩提無覺知故，當知般若波羅蜜多亦無覺知。",
    "T05n0220_181:0974a21_13": "獨覺勢力不成就故，當知般若波羅蜜多勢力亦不成就；獨覺菩提勢力不成就故，當知般若波羅蜜多勢力亦不成就。",
    "T05n0220_181:0974a24_14": "世尊！",
    "T05n0220_181:0974a24_15": "我緣此意，故說菩薩摩訶薩般若波羅蜜多名大波羅蜜多。",
    "T05n0220_181:0974a26_0": "「復次，世尊！",
    "T05n0220_181:0974a26_1": "菩薩摩訶薩無生故，當知般若波羅蜜多亦無生；菩薩摩訶薩行無生故，當知般若波羅蜜多亦無生。",
    "T05n0220_181:0974a28_2": "菩薩摩訶薩無滅故，當知般若波羅蜜多亦無滅；菩薩摩訶薩行無滅故，當知般若波羅蜜多亦無滅。",
    "T05n0220_181:0974b02_3": "菩薩摩訶薩無自性故，當知般若波羅蜜多亦無自性；菩薩摩訶薩行無自性故，當知般若波羅蜜多亦無自性。",
    "T05n0220_181:0974b05_4": "菩薩摩訶薩無所有故，當知般若波羅蜜多亦無所有；菩薩摩訶薩行無所有故，當知般若波羅蜜多亦無所有。",
    "T05n0220_181:0974b07_5": "菩薩摩訶薩空故，當知般若波羅蜜多亦空；菩薩摩訶薩行空故，當知般若波羅蜜多亦空。",
    "T05n0220_181:0974b09_6": "菩薩摩訶薩無相故，當知般若波羅蜜多亦無相；菩薩摩訶薩行無相故，當知般若波羅蜜多亦無相。",
    "T05n0220_181:0974b12_7": "菩薩摩訶薩無願故，當知般若波羅蜜多亦無願；菩薩摩訶薩行無願故，當知般若波羅蜜多亦無願。",
    "T05n0220_181:0974b14_8": "菩薩摩訶薩遠離故，當知般若波羅蜜多亦遠離；菩薩摩訶薩行遠離故，當知般若波羅蜜多亦遠離。",
    "T05n0220_181:0974b16_9": "菩薩摩訶薩寂靜故，當知般若波羅蜜多亦寂靜；菩薩摩訶薩行寂靜故，當知般若波羅蜜多亦寂靜。",
    "T05n0220_181:0974b19_10": "菩薩摩訶薩不可得故，當知般若波羅蜜多亦不可得；菩薩摩訶薩行不可得故，當知般若波羅蜜多亦不可得。",
    "T05n0220_181:0974b21_11": "菩薩摩訶薩不可思議故，當知般若波羅蜜多亦不可思議；菩薩摩訶薩行不可思議故，當知般若波羅蜜多亦不可思議。",
    "T05n0220_181:0974b24_12": "菩薩摩訶薩無覺知故，當知般若波羅蜜多亦無覺知；菩薩摩訶薩行無覺知故，當知般若波羅蜜多亦無覺知。",
    "T05n0220_181:0974b26_13": "菩薩摩訶薩勢力不成就故，當知般若波羅蜜多勢力亦不成就；菩薩摩訶薩行勢力不成就故，當知般若波羅蜜多勢力亦不成就。",
    "T05n0220_181:0974c01_14": "世尊！",
    "T05n0220_181:0974c02_0": "我緣此意，故說菩薩摩訶薩般若波羅蜜多名大波羅蜜多。",
    "T05n0220_181:0974c04_0": "「復次，世尊！",
    "T05n0220_181:0974c04_1": "如來、應、正等覺無生故，當知般若波羅蜜多亦無生；無上正等菩提無生故，當知般若波羅蜜多亦無生。",
    "T05n0220_181:0974c06_2": "如來、應、正等覺無滅故，當知般若波羅蜜多亦無滅；無上正等菩提無滅故，當知般若波羅蜜多亦無滅。",
    "T05n0220_181:0974c08_3": "如來、應、正等覺無自性故，當知般若波羅蜜多亦無自性；無上正等菩提無自性故，當知般若波羅蜜多亦無自性。",
    "T05n0220_181:0974c11_4": "如來、應、正等覺無所有故，當知般若波羅蜜多亦無所有；無上正等菩提無所有故，當知般若波羅蜜多亦無所有。",
    "T05n0220_181:0974c14_5": "如來、應、正等覺空故，當知般若波羅蜜多亦空；無上正等菩提空故，當知般若波羅蜜多亦空。",
    "T05n0220_181:0974c16_6": "如來、應、正等覺無相故，當知般若波羅蜜多亦無相；無上正等菩提無相故，當知般若波羅蜜多亦無相。",
    "T05n0220_181:0974c18_7": "如來、應、正等覺無願故，當知般若波羅蜜多亦無願；無上正等菩提無願故，當知般若波羅蜜多亦無願。",
    "T05n0220_181:0974c20_8": "如來、應、正等覺遠離故，當知般若波羅蜜多亦遠離；無上正等菩提遠離故，當知般若波羅蜜多亦遠離。",
    "T05n0220_181:0974c23_9": "如來、應、正等覺寂靜故，當知般若波羅蜜多亦寂靜；無上正等菩提寂靜故，當知般若波羅蜜多亦寂靜。",
    "T05n0220_181:0974c25_10": "如來、應、正等覺不可得故，當知般若波羅蜜多亦不可得；無上正等菩提不可得故，當知般若波羅蜜多亦不可得。",
    "T05n0220_181:0974c28_11": "如來、應、正等覺不可思議故，當知般若波羅蜜多亦不可思議；無上正等菩提不可思議故，當知般若波羅蜜多亦不可思議。",
    "T05n0220_181:0975a02_0": "如來、應、正等覺無覺知故，當知般若波羅蜜多亦無覺知；無上正等菩提無覺知故，當知般若波羅蜜多亦無覺知。",
    "T05n0220_181:0975a04_1": "如來、應、正等覺勢力不成就故，當知般若波羅蜜多勢力亦不成就；無上正等菩提勢力不成就故，當知般若波羅蜜多勢力亦不成就。",
    "T05n0220_181:0975a07_2": "世尊！",
    "T05n0220_181:0975a07_3": "我緣此意，故說菩薩摩訶薩般若波羅蜜多名大波羅蜜多。",
    "T05n0220_181:0975a10_0": "「復次，世尊！",
    "T05n0220_181:0975a10_1": "一切法無生故，當知般若波羅蜜多亦無生；一切法無滅故，當知般若波羅蜜多亦無滅；一切法無自性故，當知般若波羅蜜多亦無自性；一切法無所有故，當知般若波羅蜜多亦無所有；一切法空故，當知般若波羅蜜多亦空；一切法無相故，當知般若波羅蜜多亦無相；一切法無願故，當知般若波羅蜜多亦無願；一切法遠離故，當知般若波羅蜜多亦遠離；一切法寂靜故，當知般若波羅蜜多亦寂靜；一切法不可得故，當知般若波羅蜜多亦不可得；一切法不可思議故，當知般若波羅蜜多亦不可思議；一切法無覺知故，當知般若波羅蜜多亦無覺知；一切法勢力不成就故，當知般若波羅蜜多勢力亦不成就。",
    "T05n0220_181:0975a24_2": "世尊！",
    "T05n0220_181:0975a24_3": "我緣此意，故說菩薩摩訶薩般若波羅蜜多名大波羅蜜多。」",
    "T05n0220_181:0975a26_0": "初分謗般若品第三十三",
    "T05n0220_181:0975a27_0": "爾時，具壽舍利子白佛言：「世尊！",
    "T05n0220_181:0975a27_1": "若菩薩摩訶薩於此甚深般若波羅蜜多能信解者，從何處沒來生此間？",
    "T05n0220_181:0975a29_2": "世尊！",
    "T05n0220_181:0975a29_3": "是菩薩摩訶薩發趣無上正等菩提已經幾時？",
    "T05n0220_181:0975a30_4": "世尊！",
    "T05n0220_181:0975a30_5": "是菩薩摩訶薩曾親近供養幾所如來、應、正等覺？",
    "T05n0220_181:0975b01_6": "世尊！",
    "T05n0220_181:0975b01_7": "是菩薩摩訶薩修習布施、淨戒、安忍、精進、靜慮、般若波羅蜜多為已久如？",
    "T05n0220_181:0975b03_8": "世尊！",
    "T05n0220_181:0975b03_9": "是菩薩摩訶薩云何信解如是般若波羅蜜多甚深義趣？」",
    "T05n0220_181:0975b04_10": "佛言：「舍利子！",
    "T05n0220_181:0975b05_11": "若菩薩摩訶薩於此甚深般若波羅蜜多能信解者，從十方界無數無量無邊如來、應、正等覺法會中沒，來生此間。",
    "T05n0220_181:0975b07_12": "舍利子！",
    "T05n0220_181:0975b08_0": "是菩薩摩訶薩發趣無上正等菩提，已經無數無量無邊百千俱胝那庾多劫。",
    "T05n0220_181:0975b09_1": "舍利子！",
    "T05n0220_181:0975b09_2": "是菩薩摩訶薩已曾親近供養無數無量無邊不可思議不可稱量如來、應、正等覺。",
    "T05n0220_181:0975b11_3": "舍利子！",
    "T05n0220_181:0975b11_4": "是菩薩摩訶薩從初發心，常勤修習布施、淨戒、安忍、精進、靜慮、般若波羅蜜多，已經無數無量無邊百千俱胝那庾多劫。",
    "T05n0220_181:0975b14_5": "舍利子！",
    "T05n0220_181:0975b14_6": "若菩薩摩訶薩見此般若波羅蜜多，便作是念：『我為見佛。』",
    "T05n0220_181:0975b16_7": "聞此般若波羅蜜多，便作是念：『我聞佛說。』",
    "T05n0220_181:0975b17_8": "舍利子！",
    "T05n0220_181:0975b17_9": "是菩薩摩訶薩以無相、無二、無所得為方便，能正信解如是般若波羅蜜多甚深義趣。」",
    "T05n0220_181:0975b19_10": "爾時，具壽善現白佛言：「世尊！",
    "T05n0220_181:0975b19_11": "甚深般若波羅蜜多為有能聞、能見者不？」",
    "T05n0220_181:0975b20_12": "佛言：「善現！",
    "T05n0220_181:0975b21_13": "如是般若波羅蜜多實無能聞及能見者，如是般若波羅蜜多亦非所聞及非所見。",
    "T05n0220_181:0975b22_14": "何以故？",
    "T05n0220_181:0975b23_15": "「善現！",
    "T05n0220_181:0975b23_16": "色無聞無見，諸法鈍故；受、想、行、識無聞無見，諸法鈍故。",
    "T05n0220_181:0975b24_17": "「善現！",
    "T05n0220_181:0975b24_18": "眼處無聞無見，諸法鈍故；耳、鼻、舌、身、意處無聞無見，諸法鈍故。",
    "T05n0220_181:0975b26_19": "色處無聞無見，諸法鈍故；聲、香、味、觸、法處無聞無見，諸法鈍故。",
    "T05n0220_181:0975b27_20": "「善現！",
    "T05n0220_181:0975b27_21": "眼界無聞無見，諸法鈍故；色界、眼識界及眼觸、眼觸為緣所生諸受無聞無見，諸法鈍故。",
    "T05n0220_181:0975b29_22": "耳界無聞無見，諸法鈍故；聲界、耳識界及耳觸、耳觸為緣所生諸受無聞無見，諸法鈍故。",
    "T05n0220_181:0975c02_23": "鼻界無聞無見，諸法鈍故；香界、鼻識界及鼻觸、鼻觸為緣所生諸受無聞無見，諸法鈍故。",
    "T05n0220_181:0975c04_24": "舌界無聞無見，諸法鈍故；味界、舌識界及舌觸、舌觸為緣所生諸受無聞無見，諸法鈍故。",
    "T05n0220_181:0975c06_25": "身界無聞無見，諸法鈍故；觸界、身識界及身觸、身觸為緣所生諸受無聞無見，諸法鈍故。",
    "T05n0220_181:0975c08_26": "意界無聞無見，諸法鈍故；法界、意識界及意觸、意觸為緣所生諸受無聞無見，諸法鈍故。",
    "T05n0220_181:0975c10_27": "「善現！",
    "T05n0220_181:0975c10_28": "地界無聞無見，諸法鈍故；水、火、風、空、識界無聞無見，諸法鈍故。",
    "T05n0220_181:0975c12_29": "「善現！",
    "T05n0220_181:0975c12_30": "無明無聞無見，諸法鈍故；行、識、名色、六處、觸、受、愛、取、有、生、老死愁歎苦憂惱無聞無見，諸法鈍故。",
    "T05n0220_181:0975c14_31": "「善現！",
    "T05n0220_181:0975c14_32": "布施波羅蜜多無聞無見，諸法鈍故；淨戒、安忍、精進、靜慮、般若波羅蜜多無聞無見，諸法鈍故。",
    "T05n0220_181:0975c17_33": "「善現！",
    "T05n0220_181:0975c17_34": "內空無聞無見，諸法鈍故；外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空無聞無見，諸法鈍故。",
    "T05n0220_181:0975c21_35": "「善現！",
    "T05n0220_181:0975c21_36": "真如無聞無見，諸法鈍故；法界、法性、不虛妄性、不變異性、平等性、離生性、法定、法住、實際、虛空界、不思議界無聞無見，諸法鈍故。",
    "T05n0220_181:0975c24_37": "「善現！",
    "T05n0220_181:0975c24_38": "苦聖諦無聞無見，諸法鈍故；集、滅、道聖諦無聞無見，諸法鈍故。",
    "T05n0220_181:0975c26_39": "「善現！",
    "T05n0220_181:0975c26_40": "四靜慮無聞無見，諸法鈍故；四無量、四無色定無聞無見，諸法鈍故。",
    "T05n0220_181:0975c27_41": "「善現！",
    "T05n0220_181:0975c28_42": "八解脫無聞無見，諸法鈍故；八勝處、九次第定、十遍處無聞無見，諸法鈍故。",
    "T05n0220_181:0975c29_43": "「善現！",
    "T05n0220_181:0975c29_44": "四念住無聞無見，諸法鈍故；四正斷、四神足、五根、五力、七等覺支、八聖道支無聞無見，諸法鈍故。",
    "T05n0220_181:0976a02_45": "「善現！",
    "T05n0220_181:0976a02_46": "空解脫門無聞無見，諸法鈍故；無相、無願解脫門無聞無見，諸法鈍故。",
    "T05n0220_181:0976a03_47": "「善現！",
    "T05n0220_181:0976a04_0": "五眼無聞無見，諸法鈍故；六神通無聞無見，諸法鈍故。",
    "T05n0220_181:0976a05_1": "「善現！",
    "T05n0220_181:0976a05_2": "佛十力無聞無見，諸法鈍故；四無所畏、四無礙解、大慈、大悲、大喜、大捨、十八佛不共法無聞無見，諸法鈍故。",
    "T05n0220_181:0976a07_3": "「善現！",
    "T05n0220_181:0976a08_0": "無忘失法無聞無見，諸法鈍故；恒住捨性無聞無見，諸法鈍故。",
    "T05n0220_181:0976a09_1": "「善現！",
    "T05n0220_181:0976a09_2": "一切智無聞無見，諸法鈍故；道相智、一切相智無聞無見，諸法鈍故。",
    "T05n0220_181:0976a11_3": "「善現！",
    "T05n0220_181:0976a11_4": "一切陀羅尼門無聞無見，諸法鈍故；一切三摩地門無聞無見，諸法鈍故。",
    "T05n0220_181:0976a13_0": "「善現！",
    "T05n0220_181:0976a13_1": "預流無聞無見，諸法鈍故；一來、不還、阿羅漢無聞無見，諸法鈍故。",
    "T05n0220_181:0976a14_2": "「善現！",
    "T05n0220_181:0976a14_3": "預流向預流果無聞無見，諸法鈍故；一來向一來果、不還向不還果、阿羅漢向阿羅漢果無聞無見，諸法鈍故。",
    "T05n0220_181:0976a17_4": "「善現！",
    "T05n0220_181:0976a17_5": "獨覺無聞無見，諸法鈍故；獨覺菩提無聞無見，諸法鈍故。",
    "T05n0220_181:0976a18_6": "「善現！",
    "T05n0220_181:0976a18_7": "菩薩摩訶薩無聞無見，諸法鈍故；菩薩摩訶薩行無聞無見，諸法鈍故。",
    "T05n0220_181:0976a20_8": "「善現！",
    "T05n0220_181:0976a20_9": "如來、應、正等覺無聞無見，諸法鈍故；無上正等菩提無聞無見，諸法鈍故。",
    "T05n0220_181:0976a22_10": "「善現！",
    "T05n0220_181:0976a22_11": "一切法無聞無見，諸法鈍故。」",
    "T05n0220_181:0976a24_0": "具壽善現復白佛言：「世尊！",
    "T05n0220_181:0976a24_1": "諸菩薩摩訶薩積行久如，便能修學甚深般若波羅蜜多？」",
    "T05n0220_181:0976a25_2": "佛言：「善現！",
    "T05n0220_181:0976a26_3": "於此事中應分別說。",
    "T05n0220_181:0976a26_4": "善現！",
    "T05n0220_181:0976a26_5": "有菩薩摩訶薩從初發心即能修學甚深般若波羅蜜多，亦能修學靜慮波羅蜜多、精進波羅蜜多、安忍波羅蜜多、淨戒波羅蜜多、布施波羅蜜多。",
    "T05n0220_181:0976a29_6": "善現！",
    "T05n0220_181:0976b01_7": "是菩薩摩訶薩有方便善巧故，不謗諸法，於一切法不增不減。",
    "T05n0220_181:0976b02_8": "是菩薩摩訶薩常不遠離布施、淨戒、安忍、精進、靜慮、般若波羅蜜多相應之行，亦常不離諸佛世尊及諸菩薩摩訶薩眾。",
    "T05n0220_181:0976b05_9": "是菩薩摩訶薩從一佛土趣一佛土，欲以珍奇諸妙供具，供養恭敬、尊重讚歎諸佛世尊及諸菩薩摩訶薩等，隨意成辦，亦能於彼諸如來所殖眾善根。",
    "T05n0220_181:0976b08_10": "是菩薩摩訶薩隨受身處，不墮母腹胞胎中生。",
    "T05n0220_181:0976b09_11": "是菩薩摩訶薩心常不與煩惱雜住，亦曾不起二乘之心。",
    "T05n0220_181:0976b10_12": "是菩薩摩訶薩恒不遠離殊勝神通，從一佛國趣一佛國，成熟有情、嚴淨佛土。",
    "T05n0220_181:0976b12_13": "善現！",
    "T05n0220_181:0976b12_14": "是菩薩摩訶薩能正修學甚深般若波羅蜜多。",
    "T05n0220_181:0976b14_0": "「善現！",
    "T05n0220_181:0976b14_1": "有菩薩乘諸善男子、善女人等雖曾見多佛，若多百佛、若多千佛、若多百千佛、若多俱胝佛、若多百俱胝佛、若多千俱胝佛、若多百千俱胝佛、若多百千俱胝那庾多佛，於諸佛所亦多修習布施、淨戒、安忍、精進、靜慮、般若，而有所得為方便故，不能修學甚深般若波羅蜜多，亦不能修學靜慮波羅蜜多、精進波羅蜜多、安忍波羅蜜多、淨戒波羅蜜多、布施波羅蜜多。",
    "T05n0220_181:0976b22_2": "善現！",
    "T05n0220_181:0976b22_3": "是善男子、善女人等，聞說如是甚深般若波羅蜜多便從座起捨眾而去。",
    "T05n0220_181:0976b24_0": "「善現！",
    "T05n0220_181:0976b24_1": "是善男子、善女人等，不敬如是甚深般若波羅蜜多亦不敬佛，既捨如是甚深般若波羅蜜多亦捨諸佛。",
    "T05n0220_181:0976b26_2": "今此眾中亦有彼類，聞我說是甚深般若波羅蜜多，心不悅可捨眾而去。",
    "T05n0220_181:0976b28_3": "所以者何？",
    "T05n0220_181:0976b28_4": "是善男子、善女人等，先世聞說甚深般若波羅蜜多已曾捨去，今世聞說如是般若波羅蜜多，由宿習力還復捨去。",
    "T05n0220_181:0976c01_5": "「是善男子、善女人等，於此所說甚深般若波羅蜜多，身、語及心皆不和合，由斯造作增長愚癡、惡慧罪業。",
    "T05n0220_181:0976c04_6": "彼由造作增長愚癡、惡慧罪業，聞說如是甚深般若波羅蜜多即便毀謗障礙棄捨。",
    "T05n0220_181:0976c06_7": "彼既毀謗障礙棄捨如是般若波羅蜜多，則為毀謗障礙棄捨過去未來現在諸佛一切相智。",
    "T05n0220_181:0976c08_8": "彼由毀謗障礙棄捨過去未來現在諸佛一切相智，即便造作增長能感匱正法業。",
    "T05n0220_181:0976c10_9": "彼因造作增長能感匱正法業，墮大地獄經歷多歲，若多百歲、若多千歲、若多百千歲、若多俱胝歲、若多百俱胝歲、若多千俱胝歲、若多百千俱胝歲、若多百千俱胝那庾多歲，大地獄中受諸楚毒猛利大苦。",
    "T05n0220_181:0976c14_10": "「彼罪重故，於此世界從一大地獄至一大地獄，乃至火劫、水劫、風劫未起已來，受諸楚毒猛利大苦。",
    "T05n0220_181:0976c17_11": "若此世界火劫、水劫、風劫起時，彼匱法業猶未盡故，死已轉生他方世界，與此同類大地獄中經歷多歲，若多百歲、若多千歲、若多百千歲、若多俱胝歲、若多百俱胝歲、若多千俱胝歲、若多百千俱胝歲、若多百千俱胝那庾多歲，大地獄中受諸楚毒猛利大苦。",
    "T05n0220_181:0976c23_0": "「彼罪重故，於他世界從一大地獄至一大地獄，乃至火劫、水劫、風劫未起已來，受諸楚毒猛利大苦。",
    "T05n0220_181:0976c25_1": "若他世界火劫、水劫、風劫起時，彼匱法業猶未盡故，死已轉生餘方世界，與此同類大地獄中經歷多歲，若多百歲、若多千歲、若多百千歲、若多俱胝歲、若多百俱胝歲、若多千俱胝歲、若多百千俱胝歲、若多百千俱胝那庾多歲，大地獄中受諸楚毒猛利大苦。",
    "T05n0220_181:0977a02_2": "「彼罪重故，於餘世界從一大地獄至一大地獄，乃至火劫、水劫、風劫未起已來受諸楚毒猛利大苦。",
    "T05n0220_181:0977a04_3": "如是展轉遍歷東方諸餘世界大地獄中，受諸楚毒猛利大苦。",
    "T05n0220_181:0977a05_4": "如是展轉遍歷南方諸餘世界大地獄中，受諸楚毒猛利大苦。",
    "T05n0220_181:0977a07_5": "如是展轉遍歷西方諸餘世界大地獄中，受諸楚毒猛利大苦。",
    "T05n0220_181:0977a08_6": "如是展轉遍歷北方諸餘世界大地獄中，受諸楚毒猛利大苦。",
    "T05n0220_181:0977a10_7": "如是展轉遍歷東北方諸餘世界大地獄中，受諸楚毒猛利大苦。",
    "T05n0220_181:0977a11_8": "如是展轉遍歷東南方諸餘世界大地獄中，受諸楚毒猛利大苦。",
    "T05n0220_181:0977a13_9": "如是展轉遍歷西南方諸餘世界大地獄中，受諸楚毒猛利大苦。",
    "T05n0220_181:0977a14_10": "如是展轉遍歷西北方諸餘世界大地獄中，受諸楚毒猛利大苦。",
    "T05n0220_181:0977a16_0": "如是展轉遍歷下方諸餘世界大地獄中，受諸楚毒猛利大苦。",
    "T05n0220_181:0977a17_1": "如是展轉遍歷上方諸餘世界大地獄中，受諸楚毒猛利大苦。",
    "T05n0220_181:0977a18_2": "「若彼諸餘十方世界火劫、水劫、風劫起時，彼匱法業猶未盡故，死已還生此間世界大地獄中，從一大地獄至一大地獄，乃至火劫、水劫、風劫未起已來，受諸楚毒猛利大苦。",
    "T05n0220_181:0977a22_3": "若此世界火劫、水劫、風劫起時，彼匱法業猶未盡故，死已復生他餘世界，遍歷十方大地獄中受諸楚毒猛利大苦。",
    "T05n0220_181:0977a25_4": "「如是輪迴經無數劫，彼匱法罪業勢稍微，從地獄出墮傍生趣經歷多歲，若多百歲、若多千歲、若多百千歲、若多俱胝歲、若多百俱胝歲、若多千俱胝歲、若多百千俱胝歲、若多百千俱胝那庾多歲，受傍生身備遭殘害恐逼等苦。",
    "T05n0220_181:0977b01_5": "罪未盡故，於此世界從一險惡處至一險惡處，乃至火劫、水劫、風劫未起已來，備遭殘害恐逼等苦。",
    "T05n0220_181:0977b04_6": "「若此世界三災壞時，彼匱法業餘勢未盡，死已轉生他方世界，與此同類傍生趣中經歷多歲，若多百歲乃至若多百千俱胝那庾多歲，受傍生身備遭殘害恐逼等苦。",
    "T05n0220_181:0977b08_7": "罪未盡故，於他世界從一險惡處至一險惡處，乃至火劫、水劫、風劫未起已來，備遭殘害恐逼等苦。",
    "T05n0220_181:0977b10_8": "若他世界三災壞時，彼匱法業餘勢未盡，死已轉生餘方世界，與此同類傍生趣中經歷多歲，若多百歲乃至若多百千俱胝那庾多歲，受傍生身備遭殘害恐逼等苦。",
    "T05n0220_181:0977b14_9": "罪未盡故，於餘世界從一險惡處至一險惡處，乃至火劫、水劫、風劫未起已來，備遭殘害恐逼等苦。",
    "T05n0220_181:0977b16_10": "「如是展轉遍歷十方諸餘世界，受傍生身備遭殘害恐逼等苦。",
    "T05n0220_181:0977b17_11": "若彼諸餘十方世界三災壞時，彼匱法業餘勢未盡，死已還生此間世界傍生趣中，從一險惡處至一險惡處，乃至火劫、水劫、風劫未起已來，備遭殘害恐逼等苦。",
    "T05n0220_181:0977b21_12": "若此世界三災壞時，彼匱法業餘勢未盡，死已復生他餘世界，遍歷十方傍生趣中廣受眾苦。",
    "T05n0220_181:0977b23_13": "「如是循環經無數劫，彼匱法罪業勢漸薄，免傍生趣墮鬼界中經歷多歲，若多百歲、若多千歲、若多百千歲、若多俱胝歲、若多百俱胝歲、若多千俱胝歲、若多百千俱胝歲、若多百千俱胝那庾多歲，於鬼界中備受虛羸飢渴等苦。",
    "T05n0220_181:0977b28_14": "罪未盡故，於此世界從一餓鬼國至一餓鬼國，乃至火劫、水劫、風劫未起已來，備受虛羸飢渴等苦。",
    "T05n0220_181:0977c01_15": "「若此世界三災壞時，彼匱法業餘勢未盡，死已轉生他方世界，與此同類餓鬼趣中經歷多歲，若多百歲乃至若多百千俱胝那庾多歲，於鬼界中備受虛羸飢渴等苦。",
    "T05n0220_181:0977c05_16": "罪未盡故，於他世界從一餓鬼國至一餓鬼國，乃至火劫、水劫、風劫未起已來，備受虛羸飢渴等苦。",
    "T05n0220_181:0977c07_17": "若他世界三災壞時，彼匱法業餘勢未盡，死已轉生餘方世界，與此同類餓鬼趣中經歷多歲，若多百歲乃至若多百千俱胝那庾多歲，於鬼界中備受虛羸飢渴等苦。",
    "T05n0220_181:0977c11_18": "罪未盡故，於餘世界從一餓鬼國至一餓鬼國，乃至火劫、水劫、風劫未起已來，備受虛羸飢渴等苦。",
    "T05n0220_181:0977c13_19": "「如是展轉遍歷十方諸餘世界，於鬼界中備受虛羸飢渴等苦。",
    "T05n0220_181:0977c15_20": "若彼諸餘十方世界三災壞時，彼匱法業餘勢未盡，死已還生此間世界餓鬼趣中，從一餓鬼國至一餓鬼國，乃至火劫、水劫、風劫未起已來，備受虛羸飢渴等苦。",
    "T05n0220_181:0977c19_0": "若此世界三災壞時，彼匱法業餘勢未盡，死已復生他餘世界，遍歷十方餓鬼趣中廣受眾苦。",
    "T05n0220_181:0977c21_1": "「如是周流經無數劫，彼匱法業餘勢將盡，雖得為人而居下賤，所謂生在生盲人家，或旃茶羅家、或補羯娑家、或屠膾家、或漁獵家、或工匠家、或樂人家、或邪見家、或餘猥雜惡律儀家，或所受身無眼、無耳、無鼻、無舌、無手、無足、癰疽、疥癩、風狂、癲癎、癃殘、背僂、矬陋、癵癖、諸根缺減、貧窮、枯顇、頑嚚、無識，凡有所為人皆輕賤，或所生處不聞佛名、法名、僧名、菩薩名、獨覺名，或復生於幽暗世界，恒無晝夜不覩光明。",
    "T05n0220_181:0978a01_2": "彼匱法業造作增長極深重故，受如是等不可愛樂圓滿苦果。」",
    "T05n0220_181:0978a03_0": "爾時，舍利子白佛言：「世尊！",
    "T05n0220_181:0978a03_1": "彼所造作增長能感匱正法業，與五無間業可說相似耶？」",
    "T05n0220_181:0978a04_2": "佛言：「舍利子！",
    "T05n0220_181:0978a05_3": "彼匱法業最極麁重，不可以比五無間業。",
    "T05n0220_181:0978a06_4": "謂彼聞說甚深般若波羅蜜多，即便不信誹謗毀呰言：『如是法，非諸如來、應、正等覺之所演說，非法、非律、非大師教，我等於此不應修學。』",
    "T05n0220_181:0978a09_5": "是謗法人自謗般若波羅蜜多，亦教無量有情毀謗；自壞其身，亦令他壞；自飲毒藥，亦令他飲；自失生天解脫樂果，亦令他失；自以其身投地獄火，亦令他人投地獄火；自不信解甚深般若波羅蜜多，亦教他人令不信解甚深般若波羅蜜多；自陷其身沈溺苦海，亦陷他人沈溺苦海。",
    "T05n0220_181:0978a15_6": "舍利子！",
    "T05n0220_181:0978a15_7": "我於如是甚深般若波羅蜜多，尚不令彼謗正法者聞其名字，況為彼說！",
    "T05n0220_181:0978a17_8": "舍利子！",
    "T05n0220_181:0978a17_9": "彼謗法者，我尚不聽住菩薩乘諸善男子、善女人等聞其名字，況令眼見！",
    "T05n0220_181:0978a19_10": "豈許共住？",
    "T05n0220_181:0978a19_11": "何以故？",
    "T05n0220_181:0978a19_12": "舍利子！",
    "T05n0220_181:0978a19_13": "諸有誹謗甚深般若波羅蜜多，當知彼名破正法者，墮黑暗類如穢蝸螺，自污污他如爛糞聚。",
    "T05n0220_181:0978a22_14": "若有信用破法者言，亦受如前所說大苦。",
    "T05n0220_181:0978a23_0": "舍利子！",
    "T05n0220_181:0978a23_1": "諸有破壞甚深般若波羅蜜多，當知彼類即是地獄、傍生、餓鬼，是故智者不應毀謗甚深般若波羅蜜多。」",
    "T05n0220_181:0978a26_0": "時，舍利子復白佛言：「世尊！",
    "T05n0220_181:0978a26_1": "何緣但說如是破正法者墮大地獄、傍生、鬼趣長時受苦，而不說彼形貌身量？」",
    "T05n0220_181:0978a28_2": "佛言：「舍利子！",
    "T05n0220_181:0978a28_3": "止！",
    "T05n0220_181:0978a28_4": "不應說破正法者當來所受惡趣形量。",
    "T05n0220_181:0978a29_5": "所以者何？",
    "T05n0220_181:0978a29_6": "若我具說破正法者當來所受惡趣形量，彼聞驚怖當吐熱血，便致命終或近死苦，心頓憂惱如中毒箭，身漸枯顇如被截苗。",
    "T05n0220_181:0978b03_7": "恐彼聞說謗正法者當受如是大醜苦身，徒自驚惶喪失身命，我愍彼故，不為汝說破正法罪形貌身量。」",
    "T05n0220_181:0978b06_8": "舍利子言：「惟願佛說破正法者當來所受惡趣形量，明誡未來令知破法獲大苦報不造斯罪。」",
    "T05n0220_181:0978b08_9": "佛言：「舍利子！",
    "T05n0220_181:0978b08_10": "我先所說足為明誡，謂未來世諸善男子、善女人等，聞我所說破正法業造作增長極圓滿者，墮大地獄、傍生、鬼界一一趣中長時受苦，足自兢持不毀正法。」",
    "T05n0220_181:0978b12_11": "時，舍利子即白佛言：「唯然！",
    "T05n0220_181:0978b12_12": "世尊！",
    "T05n0220_181:0978b12_13": "唯然！",
    "T05n0220_181:0978b12_14": "善逝！",
    "T05n0220_181:0978b13_15": "未來淨信諸善男子、善女人等，聞佛先說破正法業感長時苦足為明誡，寧捨身命終不謗法，勿我未來當受斯苦。」",
    "T05n0220_181:0978b16_0": "爾時，具壽善現白佛言：「世尊！",
    "T05n0220_181:0978b16_1": "若有聰明諸善男子、善女人等，聞佛所說謗正法者於未來世久受大苦，應善護持身、語、意業，勿於正法誹謗毀壞，墮三惡趣長時受苦，於久遠時不見諸佛、不聞正法、不值遇僧，不得生於有佛國土，雖生人趣下賤、貧窮、醜陋、頑愚、支體不具，諸有所說人不信受。」",
    "T05n0220_181:0978b22_2": "具壽善現復言：「世尊！",
    "T05n0220_181:0978b23_3": "造作增長感匱法業，豈不由習惡語業耶？」",
    "T05n0220_181:0978b24_0": "佛言：「善現！",
    "T05n0220_181:0978b24_1": "如是！",
    "T05n0220_181:0978b24_2": "如是！",
    "T05n0220_181:0978b24_3": "實由串習惡語業故，造作增長感匱法業。",
    "T05n0220_181:0978b25_4": "於我正法毘奈耶中，當有愚癡諸出家者，彼雖稱我以為大師，而於我說甚深般若波羅蜜多誹謗毀壞。",
    "T05n0220_181:0978b27_5": "「善現當知！",
    "T05n0220_181:0978b28_6": "若有謗毀甚深般若波羅蜜多，則為謗毀諸佛無上正等菩提。",
    "T05n0220_181:0978b29_7": "若有謗毀諸佛無上正等菩提，則為謗毀過去、未來、現在諸佛一切相智。",
    "T05n0220_181:0978c02_8": "若有謗毀一切相智，則謗毀佛。",
    "T05n0220_181:0978c02_9": "若謗毀佛，則謗毀法。",
    "T05n0220_181:0978c03_10": "若謗毀法，則謗毀僧。",
    "T05n0220_181:0978c03_11": "若謗毀僧，則當謗毀世間正見。",
    "T05n0220_181:0978c04_12": "若當謗毀世間正見，則當謗毀布施、淨戒、安忍、精進、靜慮、般若波羅蜜多，亦當謗毀內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，亦當謗毀真如、法界、法性、不虛妄性、不變異性、平等性、離生性、法定、法住、實際、虛空界、不思議界，亦當謗毀苦聖諦、集聖諦、滅聖諦、道聖諦，亦當謗毀四靜慮、四無量、四無色定，亦當謗毀八解脫、八勝處、九次第定、十遍處，亦當謗毀四念住、四正斷、四神足、五根、五力、七等覺支、八聖道支，亦當謗毀空解脫門、無相解脫門、無願解脫門，亦當謗毀五眼、六神通，亦當謗毀佛十力、四無所畏、四無礙解、大慈、大悲、大喜、大捨、十八佛不共法，亦當謗毀無忘失法、恒住捨性，亦當謗毀一切智、道相智、一切相智，亦當謗毀一切陀羅尼門、一切三摩地門。",
    "T05n0220_181:0978c21_13": "彼由謗毀諸功德聚，則便攝受無數無量無邊罪聚。",
    "T05n0220_181:0978c22_14": "由彼攝受無數無量無邊罪聚，則便攝受諸大地獄、傍生、鬼界及人趣中無數無量無邊苦聚。」",
    "T05n0220_181:0978c26_0": "時，具壽善現復白佛言：「世尊！",
    "T05n0220_181:0978c26_1": "諸愚癡人幾因緣故，謗毀如是甚深般若波羅蜜多？」",
    "T05n0220_181:0978c27_2": "佛言：「善現！",
    "T05n0220_181:0978c28_3": "由四因緣。",
    "T05n0220_181:0978c28_4": "何等為四？",
    "T05n0220_181:0978c28_5": "一者、為諸邪魔所扇惑故，使愚癡者謗毀如是甚深般若波羅蜜多。",
    "T05n0220_181:0979a01_6": "二者、於甚深法不信解故，使愚癡者謗毀如是甚深般若波羅蜜多。",
    "T05n0220_181:0979a02_7": "三者、不勤精進，堅著五蘊，諸惡知識所攝受故，使愚癡者謗毀如是甚深般若波羅蜜多。",
    "T05n0220_181:0979a04_8": "四者、多懷瞋恚，樂行惡法，喜自高舉，輕毀他故，使愚癡者謗毀如是甚深般若波羅蜜多。",
    "T05n0220_181:0979a06_9": "善現！",
    "T05n0220_181:0979a06_10": "由具如是四因緣故，諸愚癡者謗毀如是甚深般若波羅蜜多。」",
    "T05n0220_181:0979a09_0": "大般若波羅蜜多經卷第一百八十一"
}