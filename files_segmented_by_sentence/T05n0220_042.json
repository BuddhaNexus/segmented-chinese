{
    "T05n0220_042:0234a13_0": "大般若波羅蜜多經卷第四十二",
    "T05n0220_042:0234a15_0": "三藏法師玄奘奉　詔譯",
    "T05n0220_042:0234a16_0": "初分譬喻品第十一之一",
    "T05n0220_042:0234a17_0": "爾時，具壽善現白佛言：「世尊！",
    "T05n0220_042:0234a17_1": "若有問言：『幻士能學般若波羅蜜多成辦一切智智不？",
    "T05n0220_042:0234a18_2": "幻士能學靜慮、精進、安忍、淨戒、布施波羅蜜多成辦一切智智不？』",
    "T05n0220_042:0234a20_3": "我得此問當云何答？",
    "T05n0220_042:0234a20_4": "「世尊！",
    "T05n0220_042:0234a20_5": "若有問言：『幻士能學四靜慮成辦一切智智不？",
    "T05n0220_042:0234a21_6": "幻士能學四無量、四無色定成辦一切智智不？』",
    "T05n0220_042:0234a22_7": "我得此問當云何答？",
    "T05n0220_042:0234a23_8": "「世尊！",
    "T05n0220_042:0234a23_9": "若有問言：『幻士能學四念住成辦一切智智不？",
    "T05n0220_042:0234a24_10": "幻士能學四正斷、四神足、五根、五力、七等覺支、八聖道支成辦一切智智不？』",
    "T05n0220_042:0234a26_11": "我得此問當云何答？",
    "T05n0220_042:0234a26_12": "「世尊！",
    "T05n0220_042:0234a26_13": "若有問言：『幻士能學空解脫門成辦一切智智不？",
    "T05n0220_042:0234a28_0": "幻士能學無相、無願解脫門成辦一切智智不？』",
    "T05n0220_042:0234a29_1": "我得此問當云何答？",
    "T05n0220_042:0234a29_2": "「世尊！",
    "T05n0220_042:0234a29_3": "若有問言：『幻士能學五眼成辦一切智智不？",
    "T05n0220_042:0234b01_4": "幻士能學六神通成辦一切智智不？』",
    "T05n0220_042:0234b02_5": "我得此問當云何答？",
    "T05n0220_042:0234b03_0": "「世尊！",
    "T05n0220_042:0234b03_1": "若有問言：『幻士能學佛十力成辦一切智智不？",
    "T05n0220_042:0234b04_2": "幻士能學四無所畏、四無礙解、大慈、大悲、大喜、大捨、十八佛不共法、一切智、道相智、一切相智成辦一切智智不？』",
    "T05n0220_042:0234b06_3": "我得此問當云何答？」",
    "T05n0220_042:0234b07_4": "佛告善現：「我還問汝，隨汝意答。",
    "T05n0220_042:0234b07_5": "善現！",
    "T05n0220_042:0234b08_0": "於意云何？",
    "T05n0220_042:0234b08_1": "色與幻有異不？",
    "T05n0220_042:0234b08_2": "受、想、行、識與幻有異不？」",
    "T05n0220_042:0234b09_3": "善現答言：「不也！",
    "T05n0220_042:0234b09_4": "世尊！",
    "T05n0220_042:0234b09_5": "何以故？",
    "T05n0220_042:0234b09_6": "色不異幻，幻不異色，色即是幻，幻即是色，受、想、行、識亦復如是。」",
    "T05n0220_042:0234b11_7": "「善現！",
    "T05n0220_042:0234b11_8": "於意云何？",
    "T05n0220_042:0234b11_9": "眼處與幻有異不？",
    "T05n0220_042:0234b12_10": "耳、鼻、舌、身、意處與幻有異不？」",
    "T05n0220_042:0234b12_11": "善現答言：「不也！",
    "T05n0220_042:0234b13_12": "世尊！",
    "T05n0220_042:0234b13_13": "何以故？",
    "T05n0220_042:0234b13_14": "眼處不異幻，幻不異眼處，眼處即是幻，幻即是眼處，耳、鼻、舌、身、意處亦復如是。」",
    "T05n0220_042:0234b15_15": "「善現！",
    "T05n0220_042:0234b15_16": "於意云何？",
    "T05n0220_042:0234b15_17": "色處與幻有異不？",
    "T05n0220_042:0234b16_18": "聲、香、味、觸、法處與幻有異不？」",
    "T05n0220_042:0234b16_19": "善現答言：「不也！",
    "T05n0220_042:0234b17_20": "世尊！",
    "T05n0220_042:0234b17_21": "何以故？",
    "T05n0220_042:0234b17_22": "色處不異幻，幻不異色處，色處即是幻，幻即是色處，聲、香、味、觸、法處亦復如是。」",
    "T05n0220_042:0234b19_23": "「善現！",
    "T05n0220_042:0234b19_24": "於意云何？",
    "T05n0220_042:0234b19_25": "眼界與幻有異不？",
    "T05n0220_042:0234b20_26": "色界、眼識界及眼觸、眼觸為緣所生諸受與幻有異不？」",
    "T05n0220_042:0234b21_27": "善現答言：「不也！",
    "T05n0220_042:0234b21_28": "世尊！",
    "T05n0220_042:0234b21_29": "何以故？",
    "T05n0220_042:0234b22_30": "眼界不異幻，幻不異眼界，眼界即是幻，幻即是眼界，色界乃至眼觸為緣所生諸受亦復如是。」",
    "T05n0220_042:0234b24_31": "「善現！",
    "T05n0220_042:0234b24_32": "於意云何？",
    "T05n0220_042:0234b24_33": "耳界與幻有異不？",
    "T05n0220_042:0234b25_34": "聲界、耳識界及耳觸、耳觸為緣所生諸受與幻有異不？」",
    "T05n0220_042:0234b26_35": "善現答言：「不也！",
    "T05n0220_042:0234b26_36": "世尊！",
    "T05n0220_042:0234b26_37": "何以故？",
    "T05n0220_042:0234b27_0": "耳界不異幻，幻不異耳界，耳界即是幻，幻即是耳界，聲界乃至耳觸為緣所生諸受亦復如是。」",
    "T05n0220_042:0234c01_1": "「善現！",
    "T05n0220_042:0234c01_2": "於意云何？",
    "T05n0220_042:0234c01_3": "鼻界與幻有異不？",
    "T05n0220_042:0234c02_0": "香界、鼻識界及鼻觸、鼻觸為緣所生諸受與幻有異不？」",
    "T05n0220_042:0234c03_1": "善現答言：「不也！",
    "T05n0220_042:0234c03_2": "世尊！",
    "T05n0220_042:0234c03_3": "何以故？",
    "T05n0220_042:0234c03_4": "鼻界不異幻，幻不異鼻界，鼻界即是幻，幻即是鼻界，香界乃至鼻觸為緣所生諸受亦復如是。」",
    "T05n0220_042:0234c06_5": "「善現！",
    "T05n0220_042:0234c06_6": "於意云何？",
    "T05n0220_042:0234c06_7": "舌界與幻有異不？",
    "T05n0220_042:0234c06_8": "味界、舌識界及舌觸、舌觸為緣所生諸受與幻有異不？」",
    "T05n0220_042:0234c08_9": "善現答言：「不也！",
    "T05n0220_042:0234c08_10": "世尊！",
    "T05n0220_042:0234c08_11": "何以故？",
    "T05n0220_042:0234c08_12": "舌界不異幻，幻不異舌界，舌界即是幻，幻即是舌界，味界乃至舌觸為緣所生諸受亦復如是。」",
    "T05n0220_042:0234c10_13": "「善現！",
    "T05n0220_042:0234c11_14": "於意云何？",
    "T05n0220_042:0234c11_15": "身界與幻有異不？",
    "T05n0220_042:0234c11_16": "觸界、身識界及身觸、身觸為緣所生諸受與幻有異不？」",
    "T05n0220_042:0234c13_0": "善現答言：「不也！",
    "T05n0220_042:0234c13_1": "世尊！",
    "T05n0220_042:0234c13_2": "何以故？",
    "T05n0220_042:0234c13_3": "身界不異幻，幻不異身界，身界即是幻，幻即是身界，觸界乃至身觸為緣所生諸受亦復如是。」",
    "T05n0220_042:0234c15_4": "「善現！",
    "T05n0220_042:0234c15_5": "於意云何？",
    "T05n0220_042:0234c16_6": "意界與幻有異不？",
    "T05n0220_042:0234c16_7": "法界、意識界及意觸、意觸為緣所生諸受與幻有異不？」",
    "T05n0220_042:0234c17_8": "善現答言：「不也！",
    "T05n0220_042:0234c18_9": "世尊！",
    "T05n0220_042:0234c18_10": "何以故？",
    "T05n0220_042:0234c18_11": "意界不異幻，幻不異意界，意界即是幻，幻即是意界，法界乃至意觸為緣所生諸受亦復如是。」",
    "T05n0220_042:0234c20_12": "「善現！",
    "T05n0220_042:0234c20_13": "於意云何？",
    "T05n0220_042:0234c21_14": "地界與幻有異不？",
    "T05n0220_042:0234c21_15": "水、火、風、空、識界與幻有異不？」",
    "T05n0220_042:0234c22_16": "善現答言：「不也！",
    "T05n0220_042:0234c22_17": "世尊！",
    "T05n0220_042:0234c22_18": "何以故？",
    "T05n0220_042:0234c22_19": "地界不異幻，幻不異地界，地界即是幻，幻即是地界，水、火、風、空、識界亦復如是。」",
    "T05n0220_042:0234c24_20": "「善現！",
    "T05n0220_042:0234c24_21": "於意云何？",
    "T05n0220_042:0234c25_22": "苦聖諦與幻有異不？",
    "T05n0220_042:0234c25_23": "集、滅、道聖諦與幻有異不？」",
    "T05n0220_042:0234c26_24": "善現答言：「不也！",
    "T05n0220_042:0234c26_25": "世尊！",
    "T05n0220_042:0234c26_26": "何以故？",
    "T05n0220_042:0234c26_27": "苦聖諦不異幻，幻不異苦聖諦，苦聖諦即是幻，幻即是苦聖諦，集、滅、道聖諦亦復如是。」",
    "T05n0220_042:0234c28_28": "「善現！",
    "T05n0220_042:0234c28_29": "於意云何？",
    "T05n0220_042:0235a01_30": "無明與幻有異不？",
    "T05n0220_042:0235a01_31": "行、識、名色、六處、觸、受、愛、取、有、生、老死愁歎苦憂惱與幻有異不？」",
    "T05n0220_042:0235a03_0": "善現答言：「不也！",
    "T05n0220_042:0235a03_1": "世尊！",
    "T05n0220_042:0235a03_2": "何以故？",
    "T05n0220_042:0235a03_3": "無明不異幻，幻不異無明，無明即是幻，幻即是無明，行乃至老死愁歎苦憂惱亦復如是。」",
    "T05n0220_042:0235a05_4": "「善現！",
    "T05n0220_042:0235a05_5": "於意云何？",
    "T05n0220_042:0235a06_6": "四靜慮與幻有異不？",
    "T05n0220_042:0235a06_7": "四無量、四無色定與幻有異不？」",
    "T05n0220_042:0235a07_8": "善現答言：「不也！",
    "T05n0220_042:0235a07_9": "世尊！",
    "T05n0220_042:0235a07_10": "何以故？",
    "T05n0220_042:0235a07_11": "四靜慮不異幻，幻不異四靜慮，四靜慮即是幻，幻即是四靜慮，四無量、四無色定亦復如是。」",
    "T05n0220_042:0235a10_0": "「善現！",
    "T05n0220_042:0235a10_1": "於意云何？",
    "T05n0220_042:0235a10_2": "四念住與幻有異不？",
    "T05n0220_042:0235a10_3": "四正斷、四神足、五根、五力、七等覺支、八聖道支與幻有異不？」",
    "T05n0220_042:0235a12_4": "善現答言：「不也！",
    "T05n0220_042:0235a12_5": "世尊！",
    "T05n0220_042:0235a12_6": "何以故？",
    "T05n0220_042:0235a12_7": "四念住不異幻，幻不異四念住，四念住即是幻，幻即是四念住，四正斷乃至八聖道支亦復如是。」",
    "T05n0220_042:0235a15_8": "「善現！",
    "T05n0220_042:0235a15_9": "於意云何？",
    "T05n0220_042:0235a15_10": "空解脫門與幻有異不？",
    "T05n0220_042:0235a16_0": "無相、無願解脫門與幻有異不？」",
    "T05n0220_042:0235a16_1": "善現答言：「不也！",
    "T05n0220_042:0235a17_2": "世尊！",
    "T05n0220_042:0235a17_3": "何以故？",
    "T05n0220_042:0235a17_4": "空解脫門不異幻，幻不異空解脫門，空解脫門即是幻，幻即是空解脫門，無相、無願解脫門亦復如是。」",
    "T05n0220_042:0235a19_5": "「善現！",
    "T05n0220_042:0235a19_6": "於意云何？",
    "T05n0220_042:0235a20_7": "布施波羅蜜多與幻有異不？",
    "T05n0220_042:0235a20_8": "淨戒、安忍、精進、靜慮、般若波羅蜜多與幻有異不？」",
    "T05n0220_042:0235a21_9": "善現答言：「不也！",
    "T05n0220_042:0235a22_10": "世尊！",
    "T05n0220_042:0235a22_11": "何以故？",
    "T05n0220_042:0235a22_12": "布施波羅蜜多不異幻，幻不異布施波羅蜜多，布施波羅蜜多即是幻，幻即是布施波羅蜜多，淨戒、安忍、精進、靜慮、般若波羅蜜多亦復如是。」",
    "T05n0220_042:0235a25_13": "「善現！",
    "T05n0220_042:0235a25_14": "於意云何？",
    "T05n0220_042:0235a26_15": "五眼與幻有異不？",
    "T05n0220_042:0235a26_16": "六神通與幻有異不？」",
    "T05n0220_042:0235a26_17": "善現答言：「不也！",
    "T05n0220_042:0235a27_18": "世尊！",
    "T05n0220_042:0235a27_19": "何以故？",
    "T05n0220_042:0235a27_20": "五眼不異幻，幻不異五眼，五眼即是幻，幻即是五眼，六神通亦復如是。」",
    "T05n0220_042:0235a29_21": "「善現！",
    "T05n0220_042:0235a29_22": "於意云何？",
    "T05n0220_042:0235a29_23": "佛十力與幻有異不？",
    "T05n0220_042:0235b01_24": "四無所畏、四無礙解、大慈、大悲、大喜、大捨、十八佛不共法、一切智、道相智、一切相智與幻有異不？」",
    "T05n0220_042:0235b03_25": "善現答言：「不也！",
    "T05n0220_042:0235b03_26": "世尊！",
    "T05n0220_042:0235b03_27": "何以故？",
    "T05n0220_042:0235b04_0": "佛十力不異幻，幻不異佛十力，佛十力即是幻，幻即是佛十力，四無所畏乃至一切相智亦復如是。」",
    "T05n0220_042:0235b06_1": "「善現！",
    "T05n0220_042:0235b06_2": "於意云何？",
    "T05n0220_042:0235b06_3": "無上正等菩提與幻有異不？」",
    "T05n0220_042:0235b07_4": "善現答言：「不也！",
    "T05n0220_042:0235b07_5": "世尊！",
    "T05n0220_042:0235b07_6": "何以故？",
    "T05n0220_042:0235b08_0": "無上正等菩提不異幻，幻不異無上正等菩提，無上正等菩提即是幻，幻即是無上正等菩提。」",
    "T05n0220_042:0235b11_0": "佛告善現：「於意云何？",
    "T05n0220_042:0235b11_1": "幻有雜染有清淨不？」",
    "T05n0220_042:0235b11_2": "善現答言：「不也！",
    "T05n0220_042:0235b12_3": "世尊！」",
    "T05n0220_042:0235b12_4": "「善現！",
    "T05n0220_042:0235b12_5": "於意云何？",
    "T05n0220_042:0235b12_6": "幻有生有滅不？」",
    "T05n0220_042:0235b13_7": "善現答言：「不也！",
    "T05n0220_042:0235b13_8": "世尊！」",
    "T05n0220_042:0235b13_9": "「善現！",
    "T05n0220_042:0235b13_10": "於意云何？",
    "T05n0220_042:0235b14_11": "若法無雜染無清淨、無生無滅，是法能學般若波羅蜜多成辦一切智智不？」",
    "T05n0220_042:0235b15_12": "善現答言：「不也！",
    "T05n0220_042:0235b16_13": "世尊！」",
    "T05n0220_042:0235b16_14": "「善現！",
    "T05n0220_042:0235b16_15": "於意云何？",
    "T05n0220_042:0235b16_16": "若法無雜染無清淨、無生無滅，是法能學靜慮、精進、安忍、淨戒、布施波羅蜜多成辦一切智智不？」",
    "T05n0220_042:0235b18_17": "善現答言：「不也！",
    "T05n0220_042:0235b19_18": "世尊！」",
    "T05n0220_042:0235b19_19": "「善現！",
    "T05n0220_042:0235b19_20": "於意云何？",
    "T05n0220_042:0235b19_21": "若法無雜染無清淨、無生無滅，是法能學四靜慮成辦一切智智不？」",
    "T05n0220_042:0235b21_22": "善現答言：「不也！",
    "T05n0220_042:0235b21_23": "世尊！」",
    "T05n0220_042:0235b21_24": "「善現！",
    "T05n0220_042:0235b21_25": "於意云何？",
    "T05n0220_042:0235b22_26": "若法無雜染無清淨、無生無滅，是法能學四無量、四無色定成辦一切智智不？」",
    "T05n0220_042:0235b23_27": "善現答言：「不也！",
    "T05n0220_042:0235b24_28": "世尊！」",
    "T05n0220_042:0235b24_29": "「善現！",
    "T05n0220_042:0235b24_30": "於意云何？",
    "T05n0220_042:0235b24_31": "若法無雜染無清淨、無生無滅，是法能學四念住成辦一切智智不？」",
    "T05n0220_042:0235b26_32": "善現答言：「不也！",
    "T05n0220_042:0235b26_33": "世尊！」",
    "T05n0220_042:0235b26_34": "「善現！",
    "T05n0220_042:0235b26_35": "於意云何？",
    "T05n0220_042:0235b27_36": "若法無雜染無清淨、無生無滅，是法能學四正斷、四神足、五根、五力、七等覺支、八聖道支成辦一切智智不？」",
    "T05n0220_042:0235b29_37": "善現答言：「不也！",
    "T05n0220_042:0235b29_38": "世尊！」",
    "T05n0220_042:0235c01_0": "「善現！",
    "T05n0220_042:0235c01_1": "於意云何？",
    "T05n0220_042:0235c01_2": "若法無雜染無清淨、無生無滅，是法能學空解脫門成辦一切智智不？」",
    "T05n0220_042:0235c02_3": "善現答言：「不也！",
    "T05n0220_042:0235c03_4": "世尊！」",
    "T05n0220_042:0235c03_5": "「善現！",
    "T05n0220_042:0235c03_6": "於意云何？",
    "T05n0220_042:0235c03_7": "若法無雜染無清淨、無生無滅，是法能學無相、無願解脫門成辦一切智智不？」",
    "T05n0220_042:0235c05_8": "善現答言：「不也！",
    "T05n0220_042:0235c05_9": "世尊！」",
    "T05n0220_042:0235c06_10": "「善現！",
    "T05n0220_042:0235c06_11": "於意云何？",
    "T05n0220_042:0235c06_12": "若法無雜染無清淨、無生無滅，是法能學五眼成辦一切智智不？」",
    "T05n0220_042:0235c07_13": "善現答言：「不也！",
    "T05n0220_042:0235c08_14": "世尊！」",
    "T05n0220_042:0235c08_15": "「善現！",
    "T05n0220_042:0235c08_16": "於意云何？",
    "T05n0220_042:0235c08_17": "若法無雜染無清淨、無生無滅，是法能學六神通成辦一切智智不？」",
    "T05n0220_042:0235c10_18": "善現答言：「不也！",
    "T05n0220_042:0235c10_19": "世尊！」",
    "T05n0220_042:0235c10_20": "「善現！",
    "T05n0220_042:0235c11_0": "於意云何？",
    "T05n0220_042:0235c11_1": "若法無雜染無清淨、無生無滅，是法能學佛十力成辦一切智智不？」",
    "T05n0220_042:0235c12_2": "善現答言：「不也！",
    "T05n0220_042:0235c13_3": "世尊！」",
    "T05n0220_042:0235c13_4": "「善現！",
    "T05n0220_042:0235c13_5": "於意云何？",
    "T05n0220_042:0235c13_6": "若法無雜染無清淨、無生無滅，是法能學四無所畏、四無礙解、大慈、大悲、大喜、大捨、十八佛不共法、一切智、道相智、一切相智成辦一切智智不？」",
    "T05n0220_042:0235c16_7": "善現答言：「不也！",
    "T05n0220_042:0235c17_8": "世尊！」",
    "T05n0220_042:0235c17_9": "「善現！",
    "T05n0220_042:0235c17_10": "於意云何？",
    "T05n0220_042:0235c17_11": "異五蘊等法想等想假立言說有菩薩摩訶薩不？」",
    "T05n0220_042:0235c18_12": "善現答言：「不也！",
    "T05n0220_042:0235c19_13": "世尊！」",
    "T05n0220_042:0235c19_14": "「善現！",
    "T05n0220_042:0235c19_15": "於意云何？",
    "T05n0220_042:0235c19_16": "唯於五蘊等法想等想假立言說謂為菩薩摩訶薩耶？」",
    "T05n0220_042:0235c20_17": "善現答言：「如是！",
    "T05n0220_042:0235c21_18": "世尊！」",
    "T05n0220_042:0235c21_19": "「善現！",
    "T05n0220_042:0235c21_20": "於意云何？",
    "T05n0220_042:0235c21_21": "是唯於五蘊等法想等想假立言說者，有雜染有清淨、有生有滅不？」",
    "T05n0220_042:0235c23_22": "善現答言：「不也！",
    "T05n0220_042:0235c23_23": "世尊！」",
    "T05n0220_042:0235c23_24": "「善現！",
    "T05n0220_042:0235c24_0": "於意云何？",
    "T05n0220_042:0235c24_1": "若法無想無等想、無假立無言說、無名無名假、無身無身業、無語無語業、無意無意業、無雜染無清淨、無生無滅，是法能學般若波羅蜜多乃至一切相智成辦一切智智不？」",
    "T05n0220_042:0235c28_2": "善現答言：「不也！",
    "T05n0220_042:0235c28_3": "世尊！」",
    "T05n0220_042:0235c28_4": "佛告善現：「若菩薩摩訶薩能以如是無所得為方便，學般若波羅蜜多乃至一切相智，當知是菩薩摩訶薩能成辦一切智智。」",
    "T05n0220_042:0236a02_5": "爾時，具壽善現白佛言：「世尊！",
    "T05n0220_042:0236a03_6": "若菩薩摩訶薩欲證無上正等菩提修學般若波羅蜜多時，當如幻士修學般若波羅蜜多，於一切事無所分別。",
    "T05n0220_042:0236a05_7": "何以故？",
    "T05n0220_042:0236a05_8": "當知幻士即五蘊等，五蘊等即幻士故。」",
    "T05n0220_042:0236a06_9": "佛告善現：「於意云何？",
    "T05n0220_042:0236a07_10": "如幻五蘊等能學般若波羅蜜多成辦一切智智不？」",
    "T05n0220_042:0236a08_11": "善現答言：「不也！",
    "T05n0220_042:0236a08_12": "世尊！",
    "T05n0220_042:0236a08_13": "何以故？",
    "T05n0220_042:0236a09_14": "是如幻五蘊等以無性為自性，無性自性不可得故。」",
    "T05n0220_042:0236a10_15": "「善現！",
    "T05n0220_042:0236a10_16": "於意云何？",
    "T05n0220_042:0236a10_17": "如夢、如響、如光影、如像、如空花、如陽焰、如尋香城、如變化五蘊等，能學般若波羅蜜多成辦一切智智不？」",
    "T05n0220_042:0236a13_18": "善現答言：「不也！",
    "T05n0220_042:0236a13_19": "世尊！",
    "T05n0220_042:0236a13_20": "何以故？",
    "T05n0220_042:0236a13_21": "是如夢五蘊等乃至如變化五蘊等，以無性為自性，無性自性不可得故。」",
    "T05n0220_042:0236a15_22": "「善現！",
    "T05n0220_042:0236a15_23": "於意云何？",
    "T05n0220_042:0236a15_24": "是如幻等五蘊等法各有異不？」",
    "T05n0220_042:0236a16_25": "善現答言：「不也！",
    "T05n0220_042:0236a16_26": "世尊！",
    "T05n0220_042:0236a17_27": "何以故？",
    "T05n0220_042:0236a17_28": "是如幻等色、受、想、行、識即是如夢等色、受、想、行、識，是如幻等色、受、想、行、識即是如幻等六根等，是如幻等六根等即是如幻等色、受、想、行、識，皆由內空不可得故，乃至皆由無性自性空不可得故。」",
    "T05n0220_042:0236a22_0": "爾時，具壽善現復白佛言：「世尊！",
    "T05n0220_042:0236a22_1": "新發趣大乘菩薩摩訶薩，聞說如是甚深般若波羅蜜多，其心將無驚恐怖不？」",
    "T05n0220_042:0236a24_2": "佛告善現：「新發趣大乘菩薩摩訶薩修行般若波羅蜜多時，若無方便善巧不為善友之所攝受，聞說如是甚深般若波羅蜜多，其心有驚有恐有怖。」",
    "T05n0220_042:0236a27_3": "爾時，善現白言：「世尊！",
    "T05n0220_042:0236a28_4": "何等菩薩摩訶薩修行般若波羅蜜多時，有方便善巧故，聞說如是甚深般若波羅蜜多，其心不驚不恐不怖？」",
    "T05n0220_042:0236b01_5": "佛告善現：「若菩薩摩訶薩修行般若波羅蜜多時，以應一切智智心，觀色常無常相不可得，觀受、想、行、識常無常相不可得；以應一切智智心，觀色樂苦相不可得，觀受、想、行、識樂苦相不可得；以應一切智智心，觀色我無我相不可得，觀受、想、行、識我無我相不可得；以應一切智智心，觀色淨不淨相不可得，觀受、想、行、識淨不淨相不可得；以應一切智智心，觀色空不空相不可得，觀受、想、行、識空不空相不可得；以應一切智智心，觀色無相有相相不可得，觀受、想、行、識無相有相相不可得；以應一切智智心，觀色無願有願相不可得，觀受、想、行、識無願有願相不可得；以應一切智智心，觀色寂靜不寂靜相不可得，觀受、想、行、識寂靜不寂靜相不可得；以應一切智智心，觀色遠離不遠離相不可得，觀受、想、行、識遠離不遠離相不可得。",
    "T05n0220_042:0236b18_6": "善現！",
    "T05n0220_042:0236b18_7": "如是菩薩摩訶薩修行般若波羅蜜多時，有方便善巧故，聞說如是甚深般若波羅蜜多，其心不驚不恐不怖。",
    "T05n0220_042:0236b21_0": "「善現！",
    "T05n0220_042:0236b21_1": "若菩薩摩訶薩修行般若波羅蜜多時，以應一切智智心，觀眼處常無常相不可得，觀耳、鼻、舌、身、意處常無常相不可得；以應一切智智心，觀眼處樂苦相不可得，觀耳、鼻、舌、身、意處樂苦相不可得；以應一切智智心，觀眼處我無我相不可得，觀耳、鼻、舌、身、意處我無我相不可得；以應一切智智心，觀眼處淨不淨相不可得，觀耳、鼻、舌、身、意處淨不淨相不可得；以應一切智智心，觀眼處空不空相不可得，觀耳、鼻、舌、身、意處空不空相不可得；以應一切智智心，觀眼處無相有相相不可得，觀耳、鼻、舌、身、意處無相有相相不可得；以應一切智智心，觀眼處無願有願相不可得，觀耳、鼻、舌、身、意處無願有願相不可得；以應一切智智心，觀眼處寂靜不寂靜相不可得，觀耳、鼻、舌、身、意處寂靜不寂靜相不可得；以應一切智智心，觀眼處遠離不遠離相不可得，觀耳、鼻、舌、身、意處遠離不遠離相不可得。",
    "T05n0220_042:0236c10_0": "善現！",
    "T05n0220_042:0236c10_1": "如是菩薩摩訶薩修行般若波羅蜜多時，有方便善巧故，聞說如是甚深般若波羅蜜多，其心不驚不恐不怖。",
    "T05n0220_042:0236c12_2": "「善現！",
    "T05n0220_042:0236c12_3": "若菩薩摩訶薩修行般若波羅蜜多時，以應一切智智心，觀色處常無常相不可得，觀聲、香、味、觸、法處常無常相不可得；以應一切智智心，觀色處樂苦相不可得，觀聲、香、味、觸、法處樂苦相不可得；以應一切智智心，觀色處我無我相不可得，觀聲、香、味、觸、法處我無我相不可得；以應一切智智心，觀色處淨不淨相不可得，觀聲、香、味、觸、法處淨不淨相不可得；以應一切智智心，觀色處空不空相不可得，觀聲、香、味、觸、法處空不空相不可得；以應一切智智心，觀色處無相有相相不可得，觀聲、香、味、觸、法處無相有相相不可得；以應一切智智心，觀色處無願有願相不可得，觀聲、香、味、觸、法處無願有願相不可得；以應一切智智心，觀色處寂靜不寂靜相不可得，觀聲、香、味、觸、法處寂靜不寂靜相不可得；以應一切智智心，觀色處遠離不遠離相不可得，觀聲、香、味、觸、法處遠離不遠離相不可得。",
    "T05n0220_042:0237a01_4": "善現！",
    "T05n0220_042:0237a01_5": "如是菩薩摩訶薩修行般若波羅蜜多時，有方便善巧故，聞說如是甚深般若波羅蜜多，其心不驚不恐不怖。",
    "T05n0220_042:0237a04_6": "「善現！",
    "T05n0220_042:0237a04_7": "若菩薩摩訶薩修行般若波羅蜜多時，以應一切智智心，觀眼界、色界、眼識界及眼觸、眼觸為緣所生諸受常無常相不可得；以應一切智智心，觀眼界、色界、眼識界及眼觸、眼觸為緣所生諸受樂苦相不可得；以應一切智智心，觀眼界、色界、眼識界及眼觸、眼觸為緣所生諸受我無我相不可得；以應一切智智心，觀眼界、色界、眼識界及眼觸、眼觸為緣所生諸受淨不淨相不可得；以應一切智智心，觀眼界、色界、眼識界及眼觸、眼觸為緣所生諸受空不空相不可得；以應一切智智心，觀眼界、色界、眼識界及眼觸、眼觸為緣所生諸受無相有相相不可得；以應一切智智心，觀眼界、色界、眼識界及眼觸、眼觸為緣所生諸受無願有願相不可得；以應一切智智心，觀眼界、色界、眼識界及眼觸、眼觸為緣所生諸受寂靜不寂靜相不可得；以應一切智智心，觀眼界、色界、眼識界及眼觸、眼觸為緣所生諸受遠離不遠離相不可得。",
    "T05n0220_042:0237a22_8": "善現！",
    "T05n0220_042:0237a23_9": "如是菩薩摩訶薩修行般若波羅蜜多時，有方便善巧故，聞說如是甚深般若波羅蜜多，其心不驚不恐不怖。",
    "T05n0220_042:0237a26_0": "「善現！",
    "T05n0220_042:0237a26_1": "若菩薩摩訶薩修行般若波羅蜜多時，以應一切智智心，觀耳界、聲界、耳識界及耳觸、耳觸為緣所生諸受常無常相不可得；以應一切智智心，觀耳界、聲界、耳識界及耳觸、耳觸為緣所生諸受樂苦相不可得；以應一切智智心，觀耳界、聲界、耳識界及耳觸、耳觸為緣所生諸受我無我相不可得；以應一切智智心，觀耳界、聲界、耳識界及耳觸、耳觸為緣所生諸受淨不淨相不可得；以應一切智智心，觀耳界、聲界、耳識界及耳觸、耳觸為緣所生諸受空不空相不可得；以應一切智智心，觀耳界、聲界、耳識界及耳觸、耳觸為緣所生諸受無相有相相不可得；以應一切智智心，觀耳界、聲界、耳識界及耳觸、耳觸為緣所生諸受無願有願相不可得；以應一切智智心，觀耳界、聲界、耳識界及耳觸、耳觸為緣所生諸受寂靜不寂靜相不可得；以應一切智智心，觀耳界、聲界、耳識界及耳觸、耳觸為緣所生諸受遠離不遠離相不可得。",
    "T05n0220_042:0237b15_2": "善現！",
    "T05n0220_042:0237b15_3": "如是菩薩摩訶薩修行般若波羅蜜多時，有方便善巧故，聞說如是甚深般若波羅蜜多，其心不驚不恐不怖。",
    "T05n0220_042:0237b19_0": "「善現！",
    "T05n0220_042:0237b19_1": "若菩薩摩訶薩修行般若波羅蜜多時，以應一切智智心，觀鼻界、香界、鼻識界及鼻觸、鼻觸為緣所生諸受常無常相不可得；以應一切智智心，觀鼻界、香界、鼻識界及鼻觸、鼻觸為緣所生諸受樂苦相不可得；以應一切智智心，觀鼻界、香界、鼻識界及鼻觸、鼻觸為緣所生諸受我無我相不可得；以應一切智智心，觀鼻界、香界、鼻識界及鼻觸、鼻觸為緣所生諸受淨不淨相不可得；以應一切智智心，觀鼻界、香界、鼻識界及鼻觸、鼻觸為緣所生諸受空不空相不可得；以應一切智智心，觀鼻界、香界、鼻識界及鼻觸、鼻觸為緣所生諸受無相有相相不可得；以應一切智智心，觀鼻界、香界、鼻識界及鼻觸、鼻觸為緣所生諸受無願有願相不可得；以應一切智智心，觀鼻界、香界、鼻識界及鼻觸、鼻觸為緣所生諸受寂靜不寂靜相不可得；以應一切智智心，觀鼻界、香界、鼻識界及鼻觸、鼻觸為緣所生諸受遠離不遠離相不可得。",
    "T05n0220_042:0237c08_2": "善現！",
    "T05n0220_042:0237c08_3": "如是菩薩摩訶薩修行般若波羅蜜多時，有方便善巧故，聞說如是甚深般若波羅蜜多，其心不驚不恐不怖。",
    "T05n0220_042:0237c12_0": "「善現！",
    "T05n0220_042:0237c12_1": "若菩薩摩訶薩修行般若波羅蜜多時，以應一切智智心，觀舌界、味界、舌識界及舌觸、舌觸為緣所生諸受常無常相不可得；以應一切智智心，觀舌界、味界、舌識界及舌觸、舌觸為緣所生諸受樂苦相不可得；以應一切智智心，觀舌界、味界、舌識界及舌觸、舌觸為緣所生諸受我無我相不可得；以應一切智智心，觀舌界、味界、舌識界及舌觸、舌觸為緣所生諸受淨不淨相不可得；以應一切智智心，觀舌界、味界、舌識界及舌觸、舌觸為緣所生諸受空不空相不可得；以應一切智智心，觀舌界、味界、舌識界及舌觸、舌觸為緣所生諸受無相有相相不可得；以應一切智智心，觀舌界、味界、舌識界及舌觸、舌觸為緣所生諸受無願有願相不可得；以應一切智智心，觀舌界、味界、舌識界及舌觸、舌觸為緣所生諸受寂靜不寂靜相不可得；以應一切智智心，觀舌界、味界、舌識界及舌觸、舌觸為緣所生諸受遠離不遠離相不可得。",
    "T05n0220_042:0238a01_2": "善現！",
    "T05n0220_042:0238a01_3": "如是菩薩摩訶薩修行般若波羅蜜多時，有方便善巧故，聞說如是甚深般若波羅蜜多，其心不驚不恐不怖。",
    "T05n0220_042:0238a05_0": "「善現！",
    "T05n0220_042:0238a05_1": "若菩薩摩訶薩修行般若波羅蜜多時，以應一切智智心，觀身界、觸界、身識界及身觸、身觸為緣所生諸受常無常相不可得；以應一切智智心，觀身界、觸界、身識界及身觸、身觸為緣所生諸受樂苦相不可得；以應一切智智心，觀身界、觸界、身識界及身觸、身觸為緣所生諸受我無我相不可得；以應一切智智心，觀身界、觸界、身識界及身觸、身觸為緣所生諸受淨不淨相不可得；以應一切智智心，觀身界、觸界、身識界及身觸、身觸為緣所生諸受空不空相不可得；以應一切智智心，觀身界、觸界、身識界及身觸、身觸為緣所生諸受無相有相相不可得；以應一切智智心，觀身界、觸界、身識界及身觸、身觸為緣所生諸受無願有願相不可得；以應一切智智心，觀身界、觸界、身識界及身觸、身觸為緣所生諸受寂靜不寂靜相不可得；以應一切智智心，觀身界、觸界、身識界及身觸、身觸為緣所生諸受遠離不遠離相不可得。",
    "T05n0220_042:0238a23_2": "善現！",
    "T05n0220_042:0238a23_3": "如是菩薩摩訶薩修行般若波羅蜜多時，有方便善巧故，聞說如是甚深般若波羅蜜多，其心不驚不恐不怖。",
    "T05n0220_042:0238a27_0": "「善現！",
    "T05n0220_042:0238a27_1": "若菩薩摩訶薩修行般若波羅蜜多時，以應一切智智心，觀意界、法界、意識界及意觸、意觸為緣所生諸受常無常相不可得；以應一切智智心，觀意界、法界、意識界及意觸、意觸為緣所生諸受樂苦相不可得；以應一切智智心，觀意界、法界、意識界及意觸、意觸為緣所生諸受我無我相不可得；以應一切智智心，觀意界、法界、意識界及意觸、意觸為緣所生諸受淨不淨相不可得；以應一切智智心，觀意界、法界、意識界及意觸、意觸為緣所生諸受空不空相不可得；以應一切智智心，觀意界、法界、意識界及意觸、意觸為緣所生諸受無相有相相不可得；以應一切智智心，觀意界、法界、意識界及意觸、意觸為緣所生諸受無願有願相不可得；以應一切智智心，觀意界、法界、意識界及意觸、意觸為緣所生諸受寂靜不寂靜相不可得；以應一切智智心，觀意界、法界、意識界及意觸、意觸為緣所生諸受遠離不遠離相不可得。",
    "T05n0220_042:0238b16_2": "善現！",
    "T05n0220_042:0238b16_3": "如是菩薩摩訶薩修行般若波羅蜜多時，有方便善巧故，聞說如是甚深般若波羅蜜多，其心不驚不恐不怖。",
    "T05n0220_042:0238b20_0": "「善現！",
    "T05n0220_042:0238b20_1": "若菩薩摩訶薩修行般若波羅蜜多時，以應一切智智心，觀地界常無常相不可得，觀水、火、風、空、識界常無常相不可得；以應一切智智心，觀地界樂苦相不可得，觀水、火、風、空、識界樂苦相不可得；以應一切智智心，觀地界我無我相不可得，觀水、火、風、空、識界我無我相不可得；以應一切智智心，觀地界淨不淨相不可得，觀水、火、風、空、識界淨不淨相不可得；以應一切智智心，觀地界空不空相不可得，觀水、火、風、空、識界空不空相不可得；以應一切智智心，觀地界無相有相相不可得，觀水、火、風、空、識界無相有相相不可得；以應一切智智心，觀地界無願有願相不可得，觀水、火、風、空、識界無願有願相不可得；以應一切智智心，觀地界寂靜不寂靜相不可得，觀水、火、風、空、識界寂靜不寂靜相不可得；以應一切智智心，觀地界遠離不遠離相不可得，觀水、火、風、空、識界遠離不遠離相不可得。",
    "T05n0220_042:0238c09_0": "善現！",
    "T05n0220_042:0238c09_1": "如是菩薩摩訶薩修行般若波羅蜜多時，有方便善巧故，聞說如是甚深般若波羅蜜多，其心不驚不恐不怖。",
    "T05n0220_042:0238c12_0": "「善現！",
    "T05n0220_042:0238c12_1": "若菩薩摩訶薩修行般若波羅蜜多時，以應一切智智心，觀苦聖諦常無常相不可得，觀集、滅、道聖諦常無常相不可得；以應一切智智心，觀苦聖諦樂苦相不可得，觀集、滅、道聖諦樂苦相不可得；以應一切智智心，觀苦聖諦我無我相不可得，觀集、滅、道聖諦我無我相不可得；以應一切智智心，觀苦聖諦淨不淨相不可得，觀集、滅、道聖諦淨不淨相不可得；以應一切智智心，觀苦聖諦空不空相不可得，觀集、滅、道聖諦空不空相不可得；以應一切智智心，觀苦聖諦無相有相相不可得，觀集、滅、道聖諦無相有相相不可得；以應一切智智心，觀苦聖諦無願有願相不可得，觀集、滅、道聖諦無願有願相不可得；以應一切智智心，觀苦聖諦寂靜不寂靜相不可得，觀集、滅、道聖諦寂靜不寂靜相不可得；以應一切智智心，觀苦聖諦遠離不遠離相不可得，觀集、滅、道聖諦遠離不遠離相不可得。",
    "T05n0220_042:0239a01_0": "善現！",
    "T05n0220_042:0239a01_1": "如是菩薩摩訶薩修行般若波羅蜜多時，有方便善巧故，聞說如是甚深般若波羅蜜多，其心不驚不恐不怖。",
    "T05n0220_042:0239a04_0": "「善現！",
    "T05n0220_042:0239a04_1": "若菩薩摩訶薩修行般若波羅蜜多時，以應一切智智心，觀無明常無常相不可得，觀行、識、名色、六處、觸、受、愛、取、有、生、老死愁歎苦憂惱常無常相不可得；以應一切智智心，觀無明樂苦相不可得，觀行乃至老死愁歎苦憂惱樂苦相不可得；以應一切智智心，觀無明我無我相不可得，觀行乃至老死愁歎苦憂惱我無我相不可得；以應一切智智心，觀無明淨不淨相不可得，觀行乃至老死愁歎苦憂惱淨不淨相不可得；以應一切智智心，觀無明空不空相不可得，觀行乃至老死愁歎苦憂惱空不空相不可得；以應一切智智心，觀無明無相有相相不可得，觀行乃至老死愁歎苦憂惱無相有相相不可得；以應一切智智心，觀無明無願有願相不可得，觀行乃至老死愁歎苦憂惱無願有願相不可得；以應一切智智心，觀無明寂靜不寂靜相不可得，觀行乃至老死愁歎苦憂惱寂靜不寂靜相不可得；以應一切智智心，觀無明遠離不遠離相不可得，觀行乃至老死愁歎苦憂惱遠離不遠離相不可得。",
    "T05n0220_042:0239a24_2": "善現！",
    "T05n0220_042:0239a24_3": "如是菩薩摩訶薩修行般若波羅蜜多時，有方便善巧故，聞說如是甚深般若波羅蜜多，其心不驚不恐不怖。",
    "T05n0220_042:0239a28_0": "「善現！",
    "T05n0220_042:0239a28_1": "若菩薩摩訶薩修行般若波羅蜜多時，以應一切智智心，觀四靜慮常無常相不可得，觀四無量、四無色定常無常相不可得；以應一切智智心，觀四靜慮樂苦相不可得，觀四無量、四無色定樂苦相不可得；以應一切智智心，觀四靜慮我無我相不可得，觀四無量、四無色定我無我相不可得；以應一切智智心，觀四靜慮淨不淨相不可得，觀四無量、四無色定淨不淨相不可得；以應一切智智心，觀四靜慮空不空相不可得，觀四無量、四無色定空不空相不可得；以應一切智智心，觀四靜慮無相有相相不可得，觀四無量、四無色定無相有相相不可得；以應一切智智心，觀四靜慮無願有願相不可得，觀四無量、四無色定無願有願相不可得；以應一切智智心，觀四靜慮寂靜不寂靜相不可得，觀四無量、四無色定寂靜不寂靜相不可得；以應一切智智心，觀四靜慮遠離不遠離相不可得，觀四無量、四無色定遠離不遠離相不可得。",
    "T05n0220_042:0239b18_0": "善現！",
    "T05n0220_042:0239b18_1": "如是菩薩摩訶薩修行般若波羅蜜多時，有方便善巧故，聞說如是甚深般若波羅蜜多，其心不驚不恐不怖。",
    "T05n0220_042:0239b21_0": "大般若波羅蜜多經卷第四十二"
}