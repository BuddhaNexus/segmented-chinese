[
    {
        "source_sentence": "佛說猘狗經",
        "from": "T04n0214_001:0799c09_0",
        "context_with_next_sentence": true
    },
    {
        "source_sentence": "吳月支國居士支謙譯",
        "from": "T04n0214_001:0799c11_0",
        "context_with_next_sentence": true
    },
    {
        "source_sentence": "佛在羅閱祇耆闍崛山中，月十五日說戒。時",
        "from": "T04n0214_001:0799c12_0",
        "context_with_next_sentence": true
    },
    {
        "source_sentence": "阿難長跪白佛言：",
        "from": "T04n0214_001:0799c13_7",
        "context_with_next_sentence": true
    },
    {
        "source_sentence": "「今佛為一切救，開化五道童曚盲冥者，使脫惡道。",
        "from": "T04n0214_001:0799c14_10",
        "context_with_next_sentence": true
    },
    {
        "source_sentence": "佛般泥洹後，留舍利、十二部經於世間，當令諸弟子持佛威神，傳佛經戒，開度人民，授其戒法，使人供養，是為如佛無異。",
        "from": "T04n0214_001:0799c17_5",
        "context_with_next_sentence": true
    },
    {
        "source_sentence": "」佛言：",
        "from": "T04n0214_001:0799c17_9",
        "context_with_next_sentence": true
    },
    {
        "source_sentence": "「若有人從我弟子受戒，而有還嫉妬其師者，是人當從惡道中來。",
        "from": "T04n0214_001:0799c18_17",
        "context_with_next_sentence": true
    },
    {
        "source_sentence": "」阿難問佛：",
        "from": "T04n0214_001:0799c19_3",
        "context_with_next_sentence": true
    },
    {
        "source_sentence": "「何謂惡道？",
        "from": "T04n0214_001:0799c19_9",
        "context_with_next_sentence": true
    },
    {
        "source_sentence": "」佛語阿難：",
        "from": "T04n0214_001:0799c19_15",
        "context_with_next_sentence": true
    },
    {
        "source_sentence": "「過去佛時，有猘狗還嚙其主；",
        "from": "T04n0214_001:0799c20_6",
        "context_with_next_sentence": true
    },
    {
        "source_sentence": "前佛慈哀，呪願猘狗，猘狗見佛威神即歡喜，是狗今在泥犁中罪未畢。",
        "from": "T04n0214_001:0799c21_18",
        "context_with_next_sentence": true
    },
    {
        "source_sentence": "佛般泥洹後罪畢，用前歡喜故，更生入人道中，從我弟子受戒，正當從作猘狗時主受戒，狗有宿識故，還嚙大家。",
        "from": "T04n0214_001:0799c24_12",
        "context_with_next_sentence": true
    },
    {
        "source_sentence": "」佛言：",
        "from": "T04n0214_001:0799c24_16",
        "context_with_next_sentence": true
    },
    {
        "source_sentence": "「若有人，從師受戒，還誹謗說師惡者，言非我行者，如是為如猘狗還嚙其主；",
        "from": "T04n0214_001:0799c26_8",
        "context_with_next_sentence": true
    },
    {
        "source_sentence": "誹謗道師惡者，宿命本是狗也。",
        "from": "T04n0214_001:0799c27_3",
        "context_with_next_sentence": true
    },
    {
        "source_sentence": "」阿難問佛：",
        "from": "T04n0214_001:0799c27_9",
        "context_with_next_sentence": true
    },
    {
        "source_sentence": "「狗罪畢，入人道，何以故復還嚙故大家耶？",
        "from": "T04n0214_001:0799c28_6",
        "context_with_next_sentence": true
    },
    {
        "source_sentence": "」佛語阿難：",
        "from": "T04n0214_001:0799c28_12",
        "context_with_next_sentence": true
    },
    {
        "source_sentence": "「是狗得入人道，持佛戒法，有所教授，貪利供養，愚癡不解，便行謗說師，故墮五逆惡處。",
        "from": "T04n0214_001:0800a01_11",
        "context_with_next_sentence": true
    },
    {
        "source_sentence": "」佛語阿難：",
        "from": "T04n0214_001:0800a01_17",
        "context_with_next_sentence": true
    },
    {
        "source_sentence": "「諦聽！",
        "from": "T04n0214_001:0800a01_21",
        "context_with_next_sentence": true
    },
    {
        "source_sentence": "佛當具為汝說之。",
        "from": "T04n0214_001:0800a02_7",
        "context_with_next_sentence": true
    },
    {
        "source_sentence": "」阿難言：",
        "from": "T04n0214_001:0800a02_12",
        "context_with_next_sentence": true
    },
    {
        "source_sentence": "「諾！",
        "from": "T04n0214_001:0800a02_15",
        "context_with_next_sentence": true
    },
    {
        "source_sentence": "受教。",
        "from": "T04n0214_001:0800a02_18",
        "context_with_next_sentence": true
    },
    {
        "source_sentence": "」佛言：",
        "from": "T04n0214_001:0800a02_22",
        "context_with_next_sentence": true
    },
    {
        "source_sentence": "「有人持佛法戒行，教人事佛，令入泥犁中者。",
        "from": "T04n0214_001:0800a03_18",
        "context_with_next_sentence": true
    },
    {
        "source_sentence": "」阿難驚起，長跪問佛：",
        "from": "T04n0214_001:0800a04_8",
        "context_with_next_sentence": true
    },
    {
        "source_sentence": "「云何教人當令得佛道，何故更入泥犁中？",
        "from": "T04n0214_001:0800a05_6",
        "context_with_next_sentence": true
    },
    {
        "source_sentence": "」佛語阿難：",
        "from": "T04n0214_001:0800a05_12",
        "context_with_next_sentence": true
    },
    {
        "source_sentence": "「汝信佛語不？",
        "from": "T04n0214_001:0800a05_19",
        "context_with_next_sentence": true
    },
    {
        "source_sentence": "」阿難言：",
        "from": "T04n0214_001:0800a06_2",
        "context_with_next_sentence": true
    },
    {
        "source_sentence": "「信佛語。",
        "from": "T04n0214_001:0800a06_7",
        "context_with_next_sentence": true
    },
    {
        "source_sentence": "」佛言：",
        "from": "T04n0214_001:0800a06_11",
        "context_with_next_sentence": true
    },
    {
        "source_sentence": "「汝信佛語，何故聞人受戒當入泥犁中驚為？",
        "from": "T04n0214_001:0800a07_8",
        "context_with_next_sentence": true
    },
    {
        "source_sentence": "若人不入泥犁，佛語為妄？",
        "from": "T04n0214_001:0800a08_1",
        "context_with_next_sentence": true
    },
    {
        "source_sentence": "」阿難更起作禮，頭面著地，繞佛三匝，還接佛足，長跪問佛：",
        "from": "T04n0214_001:0800a09_7",
        "context_with_next_sentence": true
    },
    {
        "source_sentence": "「阿難不解，未知人根。",
        "from": "T04n0214_001:0800a09_18",
        "context_with_next_sentence": true
    },
    {
        "source_sentence": "願佛解之，教人入泥犁意。",
        "from": "T04n0214_001:0800a10_9",
        "context_with_next_sentence": true
    },
    {
        "source_sentence": "」佛語阿難：",
        "from": "T04n0214_001:0800a10_15",
        "context_with_next_sentence": true
    },
    {
        "source_sentence": "「後末世時，有弟子作師，惰懶不能勤學，無有智慧；",
        "from": "T04n0214_001:0800a11_17",
        "context_with_next_sentence": true
    },
    {
        "source_sentence": "貪穢，欲得人供養錢財、穀帛，持用自活；",
        "from": "T04n0214_001:0800a12_17",
        "context_with_next_sentence": true
    },
    {
        "source_sentence": "不精佛法，阿諛隨人，見人貪殺，不與殺戒；",
        "from": "T04n0214_001:0800a13_17",
        "context_with_next_sentence": true
    },
    {
        "source_sentence": "見人嗜酒，不斷酒，多少可飲；",
        "from": "T04n0214_001:0800a14_11",
        "context_with_next_sentence": true
    },
    {
        "source_sentence": "人行授人戒法，言多少當得錢物作福；",
        "from": "T04n0214_001:0800a15_8",
        "context_with_next_sentence": true
    },
    {
        "source_sentence": "但欲得人物，是為賣戒令人；",
        "from": "T04n0214_001:0800a16_2",
        "context_with_next_sentence": true
    },
    {
        "source_sentence": "方更有慢不精戒者，便犯眾麤殺生。",
        "from": "T04n0214_001:0800a16_18",
        "context_with_next_sentence": true
    },
    {
        "source_sentence": "如是教者，持人著泥犁中。",
        "from": "T04n0214_001:0800a17_10",
        "context_with_next_sentence": true
    },
    {
        "source_sentence": "用負佛明教故，令護佛道神得其短，便為惡鬼所病，罪重或能至死，償罪即入泥犁中。",
        "from": "T04n0214_001:0800a19_9",
        "context_with_next_sentence": true
    },
    {
        "source_sentence": "」阿難問佛：",
        "from": "T04n0214_001:0800a19_15",
        "context_with_next_sentence": true
    },
    {
        "source_sentence": "「新發意者，偶值惡師，不曉了，謂法當爾；",
        "from": "T04n0214_001:0800a20_13",
        "context_with_next_sentence": true
    },
    {
        "source_sentence": "至使信受其言，愚癡不解故。",
        "from": "T04n0214_001:0800a21_7",
        "context_with_next_sentence": true
    },
    {
        "source_sentence": "」阿難問佛：",
        "from": "T04n0214_001:0800a21_13",
        "context_with_next_sentence": true
    },
    {
        "source_sentence": "「更見明師，為可復重受戒不？",
        "from": "T04n0214_001:0800a22_5",
        "context_with_next_sentence": true
    },
    {
        "source_sentence": "」佛語阿難：",
        "from": "T04n0214_001:0800a22_11",
        "context_with_next_sentence": true
    },
    {
        "source_sentence": "「於我法中曠大，極可得悔更自湔洗。",
        "from": "T04n0214_001:0800a23_7",
        "context_with_next_sentence": true
    },
    {
        "source_sentence": "初發意時，心常曚冥，為惡師所誤，實自不知；",
        "from": "T04n0214_001:0800a24_9",
        "context_with_next_sentence": true
    },
    {
        "source_sentence": "更行受戒，始為入法。",
        "from": "T04n0214_001:0800a24_19",
        "context_with_next_sentence": true
    },
    {
        "source_sentence": "不知不曉時，非佛弟子，是為世間小善人耳，無大功德。",
        "from": "T04n0214_001:0800a26_6",
        "context_with_next_sentence": true
    },
    {
        "source_sentence": "」阿難聞佛所說，歡喜作禮。",
        "from": "T04n0214_001:0800a26_19",
        "context_with_next_sentence": true
    },
    {
        "source_sentence": "佛說猘狗經",
        "from": "T04n0214_001:0800a27_100",
        "context_with_next_sentence": false
    }
]