[
    {
        "source_sentence": "佛說聖佛母小字般若波羅",
        "from": "T08n0258_001:0852c23_0",
        "context_with_next_sentence": true
    },
    {
        "source_sentence": "蜜多經",
        "from": "T08n0258_001:0852c24_0",
        "context_with_next_sentence": true
    },
    {
        "source_sentence": "西天中印度惹爛䭾羅國密林寺三藏",
        "from": "T08n0258_001:0852c26_0",
        "context_with_next_sentence": true
    },
    {
        "source_sentence": "賜紫沙門臣天息災奉　詔譯如是我聞：",
        "from": "T08n0258_001:0852c28_4",
        "context_with_next_sentence": true
    },
    {
        "source_sentence": "一時，世尊在王舍城鷲峯山中，與大比丘眾千二百五十人俱，并諸百千俱胝那庾多菩薩，復有百千俱胝那庾多梵王帝釋護世，諸大眾等，恭敬圍遶。",
        "from": "T08n0258_001:0853a02_13",
        "context_with_next_sentence": true
    },
    {
        "source_sentence": "爾時，世尊於吉祥寶藏師子座上結跏趺坐。",
        "from": "T08n0258_001:0853a03_18",
        "context_with_next_sentence": true
    },
    {
        "source_sentence": "是時聖觀自在菩薩摩訶薩即從座起，偏袒右肩，右膝著地，瞻仰尊頭目不暫捨，合掌恭敬，歡喜踊躍，頭面禮足而白佛言：",
        "from": "T08n0258_001:0853a06_15",
        "context_with_next_sentence": true
    },
    {
        "source_sentence": "「世尊！",
        "from": "T08n0258_001:0853a06_19",
        "context_with_next_sentence": true
    },
    {
        "source_sentence": "唯願世尊為我說是小字般若波羅蜜多經。",
        "from": "T08n0258_001:0853a07_15",
        "context_with_next_sentence": true
    },
    {
        "source_sentence": "令諸眾生得聞是法，獲大福德，一切業障決定消除，當來速獲無上菩提。",
        "from": "T08n0258_001:0853a09_10",
        "context_with_next_sentence": true
    },
    {
        "source_sentence": "若有眾生發至誠心，受持讀誦此真言者，隨所求願，決定成就，無諸魔難。",
        "from": "T08n0258_001:0853a11_3",
        "context_with_next_sentence": true
    },
    {
        "source_sentence": "」爾時，世尊告聖觀自在菩薩摩訶薩：",
        "from": "T08n0258_001:0853a12_15",
        "context_with_next_sentence": true
    },
    {
        "source_sentence": "「善哉，善說是言。",
        "from": "T08n0258_001:0853a13_3",
        "context_with_next_sentence": true
    },
    {
        "source_sentence": "善哉，善哉！",
        "from": "T08n0258_001:0853a13_9",
        "context_with_next_sentence": true
    },
    {
        "source_sentence": "善男子！",
        "from": "T08n0258_001:0853a13_13",
        "context_with_next_sentence": true
    },
    {
        "source_sentence": "汝能如是至心為諸眾生，令得安樂長壽。",
        "from": "T08n0258_001:0853a14_10",
        "context_with_next_sentence": true
    },
    {
        "source_sentence": "善男子！",
        "from": "T08n0258_001:0853a14_14",
        "context_with_next_sentence": true
    },
    {
        "source_sentence": "汝應諦聽，至心聽我說是小字般若波羅蜜多經。",
        "from": "T08n0258_001:0853a15_14",
        "context_with_next_sentence": true
    },
    {
        "source_sentence": "若諸眾生聞說是法，獲大福德，一切業障皆悉消除，決定速證無上正等菩提。",
        "from": "T08n0258_001:0853a17_10",
        "context_with_next_sentence": true
    },
    {
        "source_sentence": "若有眾生發心受持此真言者，無諸魔事，皆得成就。",
        "from": "T08n0258_001:0853a18_15",
        "context_with_next_sentence": true
    },
    {
        "source_sentence": "」是時，聖觀自在菩薩摩訶薩復白佛言：",
        "from": "T08n0258_001:0853a19_16",
        "context_with_next_sentence": true
    },
    {
        "source_sentence": "「世尊！",
        "from": "T08n0258_001:0853a19_20",
        "context_with_next_sentence": true
    },
    {
        "source_sentence": "善逝今說，為諸眾生令得安樂。",
        "from": "T08n0258_001:0853a20_13",
        "context_with_next_sentence": true
    },
    {
        "source_sentence": "」爾時，世尊而於一時入三摩地，名解脫一切眾生。",
        "from": "T08n0258_001:0853a22_2",
        "context_with_next_sentence": true
    },
    {
        "source_sentence": "從定起已，眉間毫相放百千俱胝那庾多光明。",
        "from": "T08n0258_001:0853a23_3",
        "context_with_next_sentence": true
    },
    {
        "source_sentence": "此大光明普照一切諸佛剎土，所有無量眾生蒙光照曜，皆得決定速證阿耨多羅三藐三菩提；",
        "from": "T08n0258_001:0853a25_6",
        "context_with_next_sentence": true
    },
    {
        "source_sentence": "所有地獄一切眾生皆獲安樂；",
        "from": "T08n0258_001:0853a26_1",
        "context_with_next_sentence": true
    },
    {
        "source_sentence": "諸佛剎土六種震動，於諸佛上又雨上妙栴檀、沈水、細粖之香，以用供養。",
        "from": "T08n0258_001:0853a27_15",
        "context_with_next_sentence": true
    },
    {
        "source_sentence": "爾時，世尊說此般若波羅蜜多經。",
        "from": "T08n0258_001:0853a28_14",
        "context_with_next_sentence": true
    },
    {
        "source_sentence": "是時，所有一切菩薩摩訶薩，各各發起平等之心，發起慈愍心，發起憶念利他心，發起遠離一切罪障心，發起種種利益之心，發起般若波羅蜜多心。",
        "from": "T08n0258_001:0853b03_2",
        "context_with_next_sentence": true
    },
    {
        "source_sentence": "是時，世尊告聖觀自在菩薩摩訶薩：",
        "from": "T08n0258_001:0853b03_18",
        "context_with_next_sentence": true
    },
    {
        "source_sentence": "「汝等諦聽，我今為汝說是聖佛母小字般若波羅蜜多真言曰：",
        "from": "T08n0258_001:0853b05_6",
        "context_with_next_sentence": true
    },
    {
        "source_sentence": "「曩莫入一　舍引吉也二合、反二　母曩曳引三　怛他去、引誐哆引野引四　㗚喝二合帝引五　三麼藥二合、反訖三二合沒䭾引野六　怛儞也二合、反他引八　母𩕳引母𩕳引九　摩賀引母曩曳引十　娑嚩二合、引賀引十一」佛告聖觀自在菩薩摩訶薩言：",
        "from": "T08n0258_001:0853b10_12",
        "context_with_next_sentence": true
    },
    {
        "source_sentence": "「此聖佛母小字般若波羅蜜多真言，一切諸佛由是得阿耨多羅三藐三菩提，我亦由是小字般若波羅蜜多真言故得成無上正等菩提。",
        "from": "T08n0258_001:0853b13_14",
        "context_with_next_sentence": true
    },
    {
        "source_sentence": "往昔有佛亦名釋迦牟尼如來，於彼佛所聞說是法，彼佛說言：",
        "from": "T08n0258_001:0853b15_4",
        "context_with_next_sentence": true
    },
    {
        "source_sentence": "『如是三世一切諸佛，由斯法故方得成佛。",
        "from": "T08n0258_001:0853b16_3",
        "context_with_next_sentence": true
    },
    {
        "source_sentence": "』」佛復告聖觀自在菩薩摩訶薩言：",
        "from": "T08n0258_001:0853b17_13",
        "context_with_next_sentence": true
    },
    {
        "source_sentence": "「我今為汝授其記別。",
        "from": "T08n0258_001:0853b18_4",
        "context_with_next_sentence": true
    },
    {
        "source_sentence": "汝於人間未來世中得成佛道，號普放光明吉祥寶峯王如來應正等覺。",
        "from": "T08n0258_001:0853b19_15",
        "context_with_next_sentence": true
    },
    {
        "source_sentence": "汝得聽聞如是妙法，應當受持讀誦，若自書寫，若教人書，思惟解了，復能為他一切眾生廣說其義，令彼書寫是經，於己舍宅受持讀誦，於未來世速成無上正等菩提。",
        "from": "T08n0258_001:0853b23_12",
        "context_with_next_sentence": true
    },
    {
        "source_sentence": "是時一切如來同證汝等。",
        "from": "T08n0258_001:0853b24_5",
        "context_with_next_sentence": true
    },
    {
        "source_sentence": "我今為汝復說般若波羅蜜多陀羅尼曰：",
        "from": "T08n0258_001:0853b25_4",
        "context_with_next_sentence": true
    },
    {
        "source_sentence": "「怛儞也二合、反他引一　唵引二　惹仁左反，下同野惹野二　鉢訥麼二合、引避引三　遏嚩無可反銘引四　薩囉來假反，下同薩哩抳尼貞反，下同五　尾哩尾哩六　尾囉引尾哩七　企哩企哩八　儞嚩哆去弩鼻音九　播引攞𡫸寧吉反十　沒度引哆引囉抳十一　布囉抳十二　布囉野十三　婆去誐嚩武末反帝十四　薩㗚嚩二合、引𠼬引十五　麼麼此處稱名十六　布囉野十七　薩㗚嚩二合薩怛嚩二合、引難上左十八　薩㗚嚩二合揭㗚麼二合、引十九　嚩囉拏引𡫸二十　尾戍引駄野二十一　尾戍引䭾野二十二　沒䭾引地瑟姹二合、引𩕳引曩二十三　娑嚩二合、引賀引二十四」佛告聖觀自在菩薩摩訶薩：",
        "from": "T08n0258_001:0853c06_11",
        "context_with_next_sentence": true
    },
    {
        "source_sentence": "「此勝妙法般若波羅蜜多陀羅尼，是能出生一切諸佛菩薩之母。",
        "from": "T08n0258_001:0853c08_2",
        "context_with_next_sentence": true
    },
    {
        "source_sentence": "若有眾生暫聞是法，所作罪障悉皆消滅。",
        "from": "T08n0258_001:0853c09_1",
        "context_with_next_sentence": true
    },
    {
        "source_sentence": "此法，一切諸佛及眾菩薩，經百俱胝劫說其功德不能得盡。",
        "from": "T08n0258_001:0853c10_7",
        "context_with_next_sentence": true
    },
    {
        "source_sentence": "若能受持讀誦此陀羅尼者，便同入一切曼拏攞中，得受灌頂。",
        "from": "T08n0258_001:0853c11_16",
        "context_with_next_sentence": true
    },
    {
        "source_sentence": "又如受持一切真言，皆獲成就。",
        "from": "T08n0258_001:0853c12_10",
        "context_with_next_sentence": true
    },
    {
        "source_sentence": "」是時，聖觀自在菩薩而白佛言：",
        "from": "T08n0258_001:0853c13_4",
        "context_with_next_sentence": true
    },
    {
        "source_sentence": "「世尊！",
        "from": "T08n0258_001:0853c13_8",
        "context_with_next_sentence": true
    },
    {
        "source_sentence": "何故復說此般若波羅蜜多陀羅尼？",
        "from": "T08n0258_001:0853c14_3",
        "context_with_next_sentence": true
    },
    {
        "source_sentence": "」世尊告言：",
        "from": "T08n0258_001:0853c14_9",
        "context_with_next_sentence": true
    },
    {
        "source_sentence": "「我為愍念一切少善方便懈怠眾生，是故說此般若波羅蜜多陀羅尼。",
        "from": "T08n0258_001:0853c15_18",
        "context_with_next_sentence": true
    },
    {
        "source_sentence": "令彼受持讀誦，若自書寫，若教他書。",
        "from": "T08n0258_001:0853c16_16",
        "context_with_next_sentence": true
    },
    {
        "source_sentence": "此等一切眾生，速疾證得無上菩提。",
        "from": "T08n0258_001:0853c17_12",
        "context_with_next_sentence": true
    },
    {
        "source_sentence": "」「如是，如是！",
        "from": "T08n0258_001:0853c17_20",
        "context_with_next_sentence": true
    },
    {
        "source_sentence": "世尊善說是般若波羅蜜多陀羅尼。",
        "from": "T08n0258_001:0853c18_12",
        "context_with_next_sentence": true
    },
    {
        "source_sentence": "」是時，聖觀自在菩薩摩訶薩復白佛言：",
        "from": "T08n0258_001:0853c19_10",
        "context_with_next_sentence": true
    },
    {
        "source_sentence": "「世尊！",
        "from": "T08n0258_001:0853c19_14",
        "context_with_next_sentence": true
    },
    {
        "source_sentence": "此法實未曾有。",
        "from": "T08n0258_001:0853c20_1",
        "context_with_next_sentence": true
    },
    {
        "source_sentence": "世尊！",
        "from": "T08n0258_001:0853c20_4",
        "context_with_next_sentence": true
    },
    {
        "source_sentence": "此法實未曾有。",
        "from": "T08n0258_001:0853c20_11",
        "context_with_next_sentence": true
    },
    {
        "source_sentence": "善逝世尊大慈，為欲救度一切少善方便懈怠眾生，令得利益安樂，說斯妙法。",
        "from": "T08n0258_001:0853c22_6",
        "context_with_next_sentence": true
    },
    {
        "source_sentence": "」是時，世尊說此經已，諸大聲聞并諸菩薩摩訶薩，一切世間天、人、阿蘇囉、彥達嚩等，聞佛所說，皆大歡喜，信受奉行，作禮而退。",
        "from": "T08n0258_001:0853c25_2",
        "context_with_next_sentence": true
    },
    {
        "source_sentence": "佛說聖佛母小字般若波羅蜜多經",
        "from": "T08n0258_001:0853c26_100",
        "context_with_next_sentence": false
    }
]