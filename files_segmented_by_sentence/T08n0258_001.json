{
    "T08n0258_001:0852c23_0": "佛說聖佛母小字般若波羅",
    "T08n0258_001:0852c24_0": "蜜多經",
    "T08n0258_001:0852c26_0": "西天中印度惹爛馱羅國密林寺三藏",
    "T08n0258_001:0852c27_0": "賜紫沙門臣天息災奉　詔譯",
    "T08n0258_001:0852c28_0": "如是我聞：一時，世尊在王舍城鷲峯山中，與大比丘眾千二百五十人俱，并諸百千俱胝那庾多菩薩，復有百千俱胝那庾多梵王帝釋護世，諸大眾等，恭敬圍遶。",
    "T08n0258_001:0853a03_0": "爾時，世尊於吉祥寶藏師子座上結跏趺坐。",
    "T08n0258_001:0853a04_0": "是時聖觀自在菩薩摩訶薩即從座起，偏袒右肩，右膝著地，瞻仰尊頭目不暫捨，合掌恭敬，歡喜踊躍，頭面禮足而白佛言：「世尊！",
    "T08n0258_001:0853a06_1": "唯願世尊為我說是小字般若波羅蜜多經。",
    "T08n0258_001:0853a07_2": "令諸眾生得聞是法，獲大福德，一切業障決定消除，當來速獲無上菩提。",
    "T08n0258_001:0853a09_3": "若有眾生發至誠心，受持讀誦此真言者，隨所求願，決定成就，無諸魔難。」",
    "T08n0258_001:0853a12_0": "爾時，世尊告聖觀自在菩薩摩訶薩：「善哉，善說是言。",
    "T08n0258_001:0853a13_1": "善哉，善哉！",
    "T08n0258_001:0853a13_2": "善男子！",
    "T08n0258_001:0853a13_3": "汝能如是至心為諸眾生，令得安樂長壽。",
    "T08n0258_001:0853a14_4": "善男子！",
    "T08n0258_001:0853a14_5": "汝應諦聽，至心聽我說是小字般若波羅蜜多經。",
    "T08n0258_001:0853a15_6": "若諸眾生聞說是法，獲大福德，一切業障皆悉消除，決定速證無上正等菩提。",
    "T08n0258_001:0853a17_7": "若有眾生發心受持此真言者，無諸魔事，皆得成就。」",
    "T08n0258_001:0853a19_0": "是時，聖觀自在菩薩摩訶薩復白佛言：「世尊！",
    "T08n0258_001:0853a20_0": "善逝今說，為諸眾生令得安樂。」",
    "T08n0258_001:0853a21_0": "爾時，世尊而於一時入三摩地，名解脫一切眾生。",
    "T08n0258_001:0853a22_1": "從定起已，眉間毫相放百千俱胝那庾多光明。",
    "T08n0258_001:0853a23_2": "此大光明普照一切諸佛剎土，所有無量眾生蒙光照曜，皆得決定速證阿耨多羅三藐三菩提；所有地獄一切眾生皆獲安樂；諸佛剎土六種震動，於諸佛上又雨上妙栴檀、沈水、細粖之香，以用供養。",
    "T08n0258_001:0853a28_0": "爾時，世尊說此般若波羅蜜多經。",
    "T08n0258_001:0853a28_1": "是時，所有一切菩薩摩訶薩，各各發起平等之心，發起慈愍心，發起憶念利他心，發起遠離一切罪障心，發起種種利益之心，發起般若波羅蜜多心。",
    "T08n0258_001:0853b03_2": "是時，世尊告聖觀自在菩薩摩訶薩：「汝等諦聽，我今為汝說是聖佛母小字般若波羅蜜多真言曰：「曩莫(入)(一)　舍(引)吉也(二合、反)(二)　母曩曳(引)(三)　怛他(去、引)誐哆(引)野(引)(四)　[口*栗]喝(二合)帝(引)(五)　三麼藥(二合、反)訖三(二合)沒馱(引)野(六)　怛儞也(二合、反)他(引)(八)　母[寧*頁](引)母[寧*頁](引)(九)　摩賀(引)母曩曳(引)(十)　娑嚩(二合、引)賀(引)(十一)」佛告聖觀自在菩薩摩訶薩言：「此聖佛母小字般若波羅蜜多真言，一切諸佛由是得阿耨多羅三藐三菩提，我亦由是小字般若波羅蜜多真言故得成無上正等菩提。",
    "T08n0258_001:0853b13_3": "往昔有佛亦名釋迦牟尼如來，於彼佛所聞說是法，彼佛說言：『如是三世一切諸佛，由斯法故方得成佛。』」",
    "T08n0258_001:0853b17_0": "佛復告聖觀自在菩薩摩訶薩言：「我今為汝授其記別。",
    "T08n0258_001:0853b18_1": "汝於人間未來世中得成佛道，號普放光明吉祥寶峯王如來應正等覺。",
    "T08n0258_001:0853b19_2": "汝得聽聞如是妙法，應當受持讀誦，若自書寫，若教人書，思惟解了，復能為他一切眾生廣說其義，令彼書寫是經，於己舍宅受持讀誦，於未來世速成無上正等菩提。",
    "T08n0258_001:0853b23_3": "是時一切如來同證汝等。",
    "T08n0258_001:0853b24_4": "我今為汝復說般若波羅蜜多陀羅尼曰：「怛儞也(二合、反)他(引)(一)　唵(引)(二)　惹(仁左反，下同)野惹野(二)　鉢訥麼(二合、引)避(引)(三)　遏嚩(無可反)銘(引)(四)　薩囉(來假反，下同)薩哩抳(尼貞反，下同)(五)　尾哩尾哩(六)　尾囉(引)尾哩(七)　企哩企哩(八)　儞嚩哆(去)弩(鼻音)(九)　播(引)攞[寧*吉](寧吉反)(十)　沒度(引)哆(引)囉抳(十一)　布囉抳(十二)　布囉野(十三)　婆(去)誐嚩(武末反)帝(十四)　薩[口*栗]嚩(二合、引)[口*商](引)(十五)　麼麼(此處稱名)(十六)　布囉野(十七)　薩[口*栗]嚩(二合)薩怛嚩(二合、引)難(上)左(十八)　薩[口*栗]嚩(二合)揭[口*栗]麼(二合、引)(十九)　嚩囉拏(引)[寧*吉](二十)　尾戍(引)駄野(二十一)　尾戍(引)馱野(二十二)　沒馱(引)地瑟姹(二合、引)[寧*頁](引)曩(二十三)　娑嚩(二合、引)賀(引)(二十四)」佛告聖觀自在菩薩摩訶薩：「此勝妙法般若波羅蜜多陀羅尼，是能出生一切諸佛菩薩之母。",
    "T08n0258_001:0853c08_5": "若有眾生暫聞是法，所作罪障悉皆消滅。",
    "T08n0258_001:0853c09_6": "此法，一切諸佛及眾菩薩，經百俱胝劫說其功德不能得盡。",
    "T08n0258_001:0853c10_7": "若能受持讀誦此陀羅尼者，便同入一切曼拏攞中，得受灌頂。",
    "T08n0258_001:0853c11_8": "又如受持一切真言，皆獲成就。」",
    "T08n0258_001:0853c12_9": "是時，聖觀自在菩薩而白佛言：「世尊！",
    "T08n0258_001:0853c13_10": "何故復說此般若波羅蜜多陀羅尼？」",
    "T08n0258_001:0853c14_11": "世尊告言：「我為愍念一切少善方便懈怠眾生，是故說此般若波羅蜜多陀羅尼。",
    "T08n0258_001:0853c16_0": "令彼受持讀誦，若自書寫，若教他書。",
    "T08n0258_001:0853c16_1": "此等一切眾生，速疾證得無上菩提。」",
    "T08n0258_001:0853c17_2": "「如是，如是！",
    "T08n0258_001:0853c17_3": "世尊善說是般若波羅蜜多陀羅尼。」",
    "T08n0258_001:0853c18_4": "是時，聖觀自在菩薩摩訶薩復白佛言：「世尊！",
    "T08n0258_001:0853c19_5": "此法實未曾有。",
    "T08n0258_001:0853c20_6": "世尊！",
    "T08n0258_001:0853c20_7": "此法實未曾有。",
    "T08n0258_001:0853c20_8": "善逝世尊大慈，為欲救度一切少善方便懈怠眾生，令得利益安樂，說斯妙法。」",
    "T08n0258_001:0853c22_9": "是時，世尊說此經已，諸大聲聞并諸菩薩摩訶薩，一切世間天、人、阿蘇囉、彥達嚩等，聞佛所說，皆大歡喜，信受奉行，作禮而退。",
    "T08n0258_001:0853c26_0": "佛說聖佛母小字般若波羅蜜多經"
}