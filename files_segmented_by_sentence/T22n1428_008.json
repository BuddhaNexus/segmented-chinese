{
    "T22n1428_008:0615a02_0": "四分律卷第八(初分之八)",
    "T22n1428_008:0615a04_0": "姚秦罽賓三藏佛陀耶舍",
    "T22n1428_008:0615a05_0": "共竺佛念等譯",
    "T22n1428_008:0615a06_0": "◎三十捨墮法之三",
    "T22n1428_008:0615a07_0": "爾時佛在舍衛國祇樹給孤獨園。",
    "T22n1428_008:0615a07_1": "時六群比丘以純白羊毛作新臥具，諸居士見皆譏嫌言：「沙門釋子！",
    "T22n1428_008:0615a09_2": "不知慚愧，無有厭足，外自稱言：『我修正法。』",
    "T22n1428_008:0615a10_3": "如是何有正法？",
    "T22n1428_008:0615a10_4": "作新白羊毛臥具，似王若王大臣。」",
    "T22n1428_008:0615a11_5": "時諸比丘聞，中有少欲知足、行頭陀、樂學戒、知慚愧者，嫌責六群比丘：「云何作此純白羊毛臥具？」",
    "T22n1428_008:0615a13_6": "訶責已往世尊所，頭面禮足在一面坐，以此因緣具白世尊。",
    "T22n1428_008:0615a15_7": "世尊以此因緣集比丘僧，呵責六群比丘：「汝所為非，非威儀、非沙門法、非淨行、非隨順行，所不應為。",
    "T22n1428_008:0615a17_8": "云何汝等乃作此純白羊毛臥具？」",
    "T22n1428_008:0615a18_9": "時世尊以無數方便呵責六群比丘已，告諸比丘：「此癡人！",
    "T22n1428_008:0615a19_10": "多種有漏處，最初犯戒。",
    "T22n1428_008:0615a20_11": "自今已去與比丘結戒，集十句義乃至正法久住，欲說戒者當如是說：若比丘作新臥具，應用二分純黑羊毛、三分白、四分尨。",
    "T22n1428_008:0615a23_12": "若比丘不用二分黑、三分白、四分尨作新臥具者，尼薩耆波逸提。」",
    "T22n1428_008:0615a25_13": "比丘義如上。",
    "T22n1428_008:0615a25_14": "白者，或生白、或染令白。",
    "T22n1428_008:0615a25_15": "尨色者，頭上毛、耳毛、若脚毛、若餘尨色毛。",
    "T22n1428_008:0615a26_16": "若比丘欲作四十鉢羅羊毛臥具者，二十鉢羅純黑、十鉢羅白、十鉢羅尨。",
    "T22n1428_008:0615a28_17": "欲作三十鉢羅臥具者，十五鉢羅純黑、十五鉢羅、半白半尨。",
    "T22n1428_008:0615b01_0": "若欲作二十鉢羅臥具者，十鉢羅純黑、五鉢羅白、五鉢羅尨。",
    "T22n1428_008:0615b02_1": "若比丘不以二分黑、三分白、四分尨自作新臥具成者，尼薩耆波逸提；不成者，突吉羅。",
    "T22n1428_008:0615b04_2": "若使他作，成，尼薩耆波逸提；不成者，突吉羅。",
    "T22n1428_008:0615b05_3": "若為他作，成不成，盡突吉羅。",
    "T22n1428_008:0615b06_4": "此尼薩耆當捨與僧、若眾多人、若一人，不得別眾捨。",
    "T22n1428_008:0615b07_5": "若捨不成捨，突吉羅。",
    "T22n1428_008:0615b07_6": "捨與僧時，應往僧中偏露右肩、脫革屣、向上座禮，右膝著地，合掌作如是白：「大德僧聽！",
    "T22n1428_008:0615b10_0": "我某甲比丘不以二分黑、三分白、四分尨作新臥具，犯捨墮。",
    "T22n1428_008:0615b11_1": "今捨與僧。」",
    "T22n1428_008:0615b11_2": "捨已當懺悔。",
    "T22n1428_008:0615b11_3": "前受懺人當作白：「大德僧聽！",
    "T22n1428_008:0615b12_4": "此某甲比丘不以二分黑、三分白、四分尨作新臥具，犯捨墮。",
    "T22n1428_008:0615b14_5": "今捨與僧。",
    "T22n1428_008:0615b14_6": "若僧時到僧忍聽，我受此比丘懺。",
    "T22n1428_008:0615b15_7": "白如是。」",
    "T22n1428_008:0615b15_8": "作白已然後受懺。",
    "T22n1428_008:0615b15_9": "當語彼人言：「自責汝心。」",
    "T22n1428_008:0615b16_10": "比丘報言：「爾。」",
    "T22n1428_008:0615b16_11": "僧即應還彼比丘臥具，白二羯磨應如是與。",
    "T22n1428_008:0615b17_12": "僧中當差堪能羯磨人如上，作如是白：「大德僧聽！",
    "T22n1428_008:0615b18_13": "此某甲比丘不以二分黑、三分白、四分尨作新臥具，犯捨墮。",
    "T22n1428_008:0615b20_14": "今捨與僧。",
    "T22n1428_008:0615b20_15": "若僧時到僧忍聽，還某甲比丘臥具。",
    "T22n1428_008:0615b21_16": "白如是。」",
    "T22n1428_008:0615b21_17": "「大德僧聽！",
    "T22n1428_008:0615b21_18": "此某甲比丘不以二分黑、三分白、四分尨作新臥具，犯捨墮。",
    "T22n1428_008:0615b23_19": "今捨與僧。",
    "T22n1428_008:0615b23_20": "僧今持此臥具還此比丘。",
    "T22n1428_008:0615b24_21": "誰諸長老忍僧持此臥具還此比丘者默然，誰不忍者說。」",
    "T22n1428_008:0615b25_22": "「僧已忍還此某甲比丘臥具竟，僧忍，默然故，是事如是持。」",
    "T22n1428_008:0615b26_23": "是比丘僧中捨臥具竟，不還者，突吉羅。",
    "T22n1428_008:0615b27_24": "若有人教言：「莫還。」",
    "T22n1428_008:0615b28_25": "若轉作淨施、若遣與人、若數數敷壞，一切突吉羅。",
    "T22n1428_008:0615b29_26": "比丘尼，突吉羅，式叉摩那、沙彌、沙彌尼，突吉羅。",
    "T22n1428_008:0615c01_27": "是謂為犯。",
    "T22n1428_008:0615c01_28": "不犯者，若二分黑、三分白、四分尨作新臥具，若白不足以尨足之、若作純尨者、若得已成者、若割截壞、若作壞色、若作枕、若作褥、若作臥氈、若作小方坐具、若作襯鉢裹氈、若作剃刀囊、或作袜、或作攝熱巾、或作裹革屣巾，一切不犯。",
    "T22n1428_008:0615c07_29": "不犯者，最初未制戒，癡狂、心亂、痛惱所纏。",
    "T22n1428_008:0615c08_30": "(十三竟)◎◎爾時佛在舍衛國祇樹給孤獨園。",
    "T22n1428_008:0615c09_31": "時六群比丘嫌臥具，或重、或輕、或嫌薄、或嫌厚，不捨故臥具更作新者，彼如是常營求臥具，藏積眾多。",
    "T22n1428_008:0615c12_32": "時諸比丘聞，中有少欲知足、行頭陀、樂學戒、知慚愧者，嫌責六群比丘言：「云何嫌故臥具，或輕、或重、或薄、或厚，不捨故者而更作新臥具，臥具眾多？」",
    "T22n1428_008:0615c15_33": "嫌責已往世尊所，頭面禮足在一面坐，以此因緣具白世尊。",
    "T22n1428_008:0615c17_34": "世尊以此因緣集比丘僧，無數方便訶責六群比丘：「汝所為非，非威儀、非沙門法、非淨行、非隨順行，所不應為。",
    "T22n1428_008:0615c19_35": "云何六群比丘嫌臥具，或輕、或重、或薄、或厚，作新臥具而藏積眾多？」",
    "T22n1428_008:0615c21_36": "時世尊以無數方便呵責已，告諸比丘言：「此六群比丘癡人！",
    "T22n1428_008:0615c22_37": "多種有漏處，最初犯戒。",
    "T22n1428_008:0615c23_38": "自今已去與比丘結戒，集十句義乃至正法久住，欲說戒者當如是說：若比丘作新臥具持至六年，若減六年，不捨故更作新臥具，尼薩耆波逸提。」",
    "T22n1428_008:0615c26_39": "如是世尊與比丘結戒。",
    "T22n1428_008:0615c27_40": "時有比丘得乾痟病，有糞掃臥具極重，有小因緣欲出人間遊行，內自思念：「世尊制戒，若比丘作新臥具持至六年，若減六年，不捨故臥具更作新者，尼薩耆波逸提。",
    "T22n1428_008:0616a02_41": "我今得乾痟病，此臥具重，有小因緣欲人間遊行，我當云何？」",
    "T22n1428_008:0616a03_42": "語諸比丘言：「大德！",
    "T22n1428_008:0616a04_43": "我今乾痟病，有糞掃臥具極重，有小因緣事須人間遊行，不堪持行。",
    "T22n1428_008:0616a05_44": "諸大德與我白世尊，世尊若有教勅，我當奉行。」",
    "T22n1428_008:0616a07_45": "諸比丘聞此語已，往世尊所頭面禮足在一面坐，以此因緣具白世尊。",
    "T22n1428_008:0616a08_46": "世尊爾時集諸比丘告言：「自今已去聽僧與彼比丘作白二羯磨。",
    "T22n1428_008:0616a10_47": "此比丘當往僧中，偏露右肩、脫革屣、向上座禮，右膝著地，合掌作如是白：『大德僧聽！",
    "T22n1428_008:0616a12_48": "我某甲比丘得乾痟病，有小因緣欲至人間遊行，有糞掃臥具極重不堪持行。",
    "T22n1428_008:0616a14_49": "我今從僧乞作新臥具羯磨。』",
    "T22n1428_008:0616a15_0": "如是至三。",
    "T22n1428_008:0616a15_1": "眾中當差堪能羯磨人如上，作如是白：『大德僧聽！",
    "T22n1428_008:0616a16_2": "此某甲比丘得乾痟病，欲人間遊行，有糞掃臥具重，今從僧乞作新臥具羯磨。",
    "T22n1428_008:0616a18_3": "若僧時到僧忍聽，僧與此比丘作新臥具羯磨。",
    "T22n1428_008:0616a19_4": "白如是。』",
    "T22n1428_008:0616a19_5": "『大德僧聽！",
    "T22n1428_008:0616a19_6": "此某甲比丘得乾痟病，有糞掃臥具重，欲人間遊行，今從僧乞更作新臥具羯磨。",
    "T22n1428_008:0616a21_7": "今僧與彼某甲比丘更作新臥具羯磨。",
    "T22n1428_008:0616a22_8": "誰諸長老忍僧與彼某甲比丘更作新臥具者默然，誰不忍者說。』",
    "T22n1428_008:0616a24_9": "『僧已忍與某甲比丘更作新臥具羯磨竟，僧忍，默然故，是事如是持。』",
    "T22n1428_008:0616a25_10": "自今已去當如是說戒：若比丘作新臥具持至六年，若減六年，不捨故更作新者，除僧羯磨，尼薩耆波逸提。」",
    "T22n1428_008:0616a28_11": "比丘義如上。",
    "T22n1428_008:0616a28_12": "若比丘減六年，不捨故更作新臥具，尼薩耆波逸提；作而不成者，突吉羅。",
    "T22n1428_008:0616b01_13": "若使他作，成者，尼薩耆波逸提；不成者，突吉羅。",
    "T22n1428_008:0616b02_14": "為他作，成不成，突吉羅。",
    "T22n1428_008:0616b03_0": "此尼薩耆當捨與僧、若眾多人、若一人，不得別眾捨。",
    "T22n1428_008:0616b04_1": "若捨不成捨，突吉羅。",
    "T22n1428_008:0616b04_2": "捨與僧時，應往僧中偏露右肩、脫革屣、向上座禮、右膝著地，合掌作如是白：「大德僧聽！",
    "T22n1428_008:0616b06_3": "我某甲比丘減六年，不捨故臥具更作新臥具，犯捨墮，今捨與僧。」",
    "T22n1428_008:0616b08_4": "捨已當懺悔。",
    "T22n1428_008:0616b08_5": "前受懺人當作白：「大德僧聽！",
    "T22n1428_008:0616b09_6": "此某甲比丘減六年，不捨故臥具更作新臥具，犯捨墮，今捨與僧。",
    "T22n1428_008:0616b11_7": "若僧時到僧忍聽，我受此比丘懺。",
    "T22n1428_008:0616b11_8": "白如是。」",
    "T22n1428_008:0616b12_9": "作此白已然後受懺，當語彼比丘言：「自責汝心。」",
    "T22n1428_008:0616b13_10": "比丘報言：「爾。」",
    "T22n1428_008:0616b13_11": "僧即應還彼比丘臥具，白二羯磨應如是與。",
    "T22n1428_008:0616b14_12": "僧中應差堪能羯磨人如上，作如是白：「大德僧聽！",
    "T22n1428_008:0616b15_13": "此某甲比丘減六年，不捨故臥具更作新者，犯捨墮，今捨與僧。",
    "T22n1428_008:0616b17_14": "若僧時到僧忍聽，還此比丘臥具。",
    "T22n1428_008:0616b18_15": "白如是。」",
    "T22n1428_008:0616b18_16": "「大德僧聽！",
    "T22n1428_008:0616b18_17": "此某甲比丘減六年，不捨故臥具更作新者，犯捨墮，今捨與僧。",
    "T22n1428_008:0616b20_18": "僧今持此臥具還此比丘。",
    "T22n1428_008:0616b20_19": "誰諸長老忍僧持此臥具還此比丘者默然，誰不忍者說。」",
    "T22n1428_008:0616b22_20": "「僧已忍還彼比丘臥具竟，僧忍，默然故，是事如是持。」",
    "T22n1428_008:0616b23_21": "是比丘於僧中捨臥具竟，不還者，突吉羅。",
    "T22n1428_008:0616b24_22": "若有人教：「莫還。」",
    "T22n1428_008:0616b24_23": "者，突吉羅。",
    "T22n1428_008:0616b25_24": "若轉作淨施、若遣與人、若數數敷壞、若作非臥具，一切突吉羅。",
    "T22n1428_008:0616b26_25": "比丘尼，突吉羅；式叉摩那、沙彌、沙彌尼，突吉羅。",
    "T22n1428_008:0616b27_26": "是謂為犯。",
    "T22n1428_008:0616b27_27": "不犯者，僧聽及滿六年、減六年捨故更作新者，若復無者，更自作、若他作與、若得已成者，無犯。",
    "T22n1428_008:0616b30_28": "無犯者，最初未制戒，癡狂、心亂、痛惱所纏。",
    "T22n1428_008:0616c01_29": "(十四竟)爾時佛在舍衛國祇樹給孤獨園。",
    "T22n1428_008:0616c02_30": "時世尊遣人請食。",
    "T22n1428_008:0616c03_31": "諸佛常法，諸比丘受請後遍行諸房，見故坐具在溫室中、或教授堂中、若經行處、若洗脚石上、或在戶前埵上、或在杙上、或在龍牙橛上、或在衣架上、或在繩床木床上、或在枕上、或在地敷上，處處狼藉無人收攝。",
    "T22n1428_008:0616c08_32": "世尊見已作是念：「諸比丘嫌坐具或重或輕，或言厚或言薄，不捨故更作新者，坐具眾多處處狼藉無人收攝。",
    "T22n1428_008:0616c10_33": "我今云何令諸比丘用故坐具？」",
    "T22n1428_008:0616c11_34": "復作是念：「我當聽諸比丘作新坐具，取故者縱廣一搩手帖著新者上，壞色故。」",
    "T22n1428_008:0616c13_35": "世尊食訖，以此因緣集比丘僧，告言：「我向者眾僧受請後遍行諸房，見諸故坐具處處狼藉無人收攝。",
    "T22n1428_008:0616c16_36": "我見已作是念：『諸比丘或言我坐具重、或言輕、或言薄、或言厚。』",
    "T22n1428_008:0616c17_37": "不捨故坐具更作新者，故者處處狼藉無人收攝。",
    "T22n1428_008:0616c18_38": "我作是念：『云何令諸比丘用故坐具？』",
    "T22n1428_008:0616c19_39": "而復念言：『我今聽諸比丘作新坐具，當取故者縱廣一搩手，帖著新者上，以壞色故。』",
    "T22n1428_008:0616c21_40": "是故聽諸比丘作新坐具，取故者縱廣一搩手帖著新者上，以壞色故。」",
    "T22n1428_008:0616c23_41": "時六群比丘聞世尊聽比丘作新坐具，當取故者縱廣一搩手帖著新者上，以壞色故。",
    "T22n1428_008:0616c25_42": "而作新坐具，不取故者縱廣一搩手帖新者上，壞色故。",
    "T22n1428_008:0616c26_43": "諸比丘聞，中有少欲知足、行頭陀、樂學戒，知慚愧者，嫌責六群比丘言：「云何世尊聽諸比丘作新坐具，當取故者縱廣一搩手帖新者上，用壞色故。",
    "T22n1428_008:0616c30_44": "而汝等作新者，不以故者縱廣一搩手帖著新者上？」",
    "T22n1428_008:0617a01_45": "嫌責已，往世尊所，頭面作禮在一面坐，以此因緣具白世尊。",
    "T22n1428_008:0617a02_46": "世尊以此因緣集比丘僧，呵責六群比丘：「汝所為非，非威儀、非沙門法、非淨行、非隨順行，所不應為。",
    "T22n1428_008:0617a05_47": "云何我與比丘制戒，若比丘作新坐具，當取故者縱廣一搩手帖著新者上，用壞色故。",
    "T22n1428_008:0617a07_48": "云何汝等作新坐具，不取故者縱廣一搩手帖新者上？」",
    "T22n1428_008:0617a08_49": "時世尊以無數方便呵責已，告諸比丘：「此六群比丘癡人！",
    "T22n1428_008:0617a10_0": "多種有漏處，最初犯戒。",
    "T22n1428_008:0617a10_1": "自今已去與比丘結戒，集十句義乃至正法久住，欲說戒者當如是說：若比丘作新坐具，當取故者縱廣一搩手帖著新者上，壞色故。",
    "T22n1428_008:0617a13_2": "若作新坐具，不取故者縱廣一搩手帖著新者上，用壞色故，尼薩耆波逸提。」",
    "T22n1428_008:0617a15_3": "比丘義如上。",
    "T22n1428_008:0617a15_4": "彼比丘作新坐具時，若故坐具未壞、未有穿孔，當取浣染治，牽挽令舒，裁割取縱廣一搩手帖新者上，若帖邊、若中央，壞色故。",
    "T22n1428_008:0617a18_5": "若比丘不取故者帖新者上，用壞色故，而更作新坐具成者，尼薩耆波逸提；不成者，突吉羅。",
    "T22n1428_008:0617a20_6": "若令他作，成者，尼薩耆波逸提；不成者，突吉羅。",
    "T22n1428_008:0617a21_7": "為他作，成不成，盡突吉羅。",
    "T22n1428_008:0617a22_8": "此尼薩耆應捨與僧、若眾多人、若一人，不得別眾捨。",
    "T22n1428_008:0617a23_9": "若捨不成捨，突吉羅。",
    "T22n1428_008:0617a24_10": "捨與僧時，應往僧中偏露右肩、脫革屣、向上座禮、右膝著地，合掌作如是白：「大德僧聽！",
    "T22n1428_008:0617a26_11": "我某甲比丘，作新坐具不以故者帖新者上，用壞色故，犯捨墮，今捨與僧。」",
    "T22n1428_008:0617a28_12": "捨已當懺悔。",
    "T22n1428_008:0617a28_13": "前受懺人當作白：「大德僧聽！",
    "T22n1428_008:0617a29_14": "此某甲比丘，作新坐具不以故者帖新者上，壞色故，犯捨墮。",
    "T22n1428_008:0617b01_15": "今捨與僧。",
    "T22n1428_008:0617b01_16": "若僧時到僧忍聽，我受某甲比丘懺。",
    "T22n1428_008:0617b02_17": "白如是。」",
    "T22n1428_008:0617b03_0": "作是白已然後受懺。",
    "T22n1428_008:0617b03_1": "當語彼比丘言：「自責汝心。」",
    "T22n1428_008:0617b04_2": "比丘報言：「爾。」",
    "T22n1428_008:0617b04_3": "僧即當還彼比丘坐具，作白二羯磨與。",
    "T22n1428_008:0617b05_4": "應如是與。",
    "T22n1428_008:0617b05_5": "僧當差堪能羯磨人如上，作如是白：「大德僧聽！",
    "T22n1428_008:0617b06_6": "某甲比丘作新坐具不以故者帖新者上，壞色故，犯捨墮。",
    "T22n1428_008:0617b08_7": "今捨與僧。",
    "T22n1428_008:0617b08_8": "若僧時到僧忍聽，還此某甲比丘坐具。",
    "T22n1428_008:0617b09_9": "白如是。」",
    "T22n1428_008:0617b09_10": "「大德僧聽！",
    "T22n1428_008:0617b09_11": "此某甲比丘作新坐具，不以故者帖新者上，壞色故，犯捨墮，今捨與僧。",
    "T22n1428_008:0617b11_12": "僧今持此坐具還此比丘。",
    "T22n1428_008:0617b12_13": "誰諸長老忍僧持此坐具還此比丘者默然，誰不忍者說。」",
    "T22n1428_008:0617b13_14": "「僧已忍與彼某甲比丘坐具竟，僧忍，默然故，是事如是持。」",
    "T22n1428_008:0617b14_15": "若比丘於僧中捨坐具竟，不還者，突吉羅。",
    "T22n1428_008:0617b15_16": "若有人教：「莫還。」",
    "T22n1428_008:0617b16_17": "者，突吉羅。",
    "T22n1428_008:0617b16_18": "若轉作淨施、若自受、若遣與人、若數數坐壞，一切突吉羅。",
    "T22n1428_008:0617b17_19": "比丘尼，突吉羅；式叉摩那、沙彌、沙彌尼，突吉羅。",
    "T22n1428_008:0617b18_20": "是謂為犯。",
    "T22n1428_008:0617b19_21": "不犯者，裁取故者帖新者上，壞色故；若彼自無得更作新者，若他為作，若得已成者，若純故者作，不犯。",
    "T22n1428_008:0617b21_22": "不犯者，最初未制戒，癡狂、心亂、痛惱所纏。",
    "T22n1428_008:0617b22_23": "(十五竟)爾時世尊在舍衛國祇樹給孤獨園。",
    "T22n1428_008:0617b23_24": "時跋難陀釋子道路行，多得羊毛，貫杖頭擔在道行。",
    "T22n1428_008:0617b25_25": "諸居士見嫌責言：「沙門釋子云何販賣羊毛？」",
    "T22n1428_008:0617b26_26": "即問言：「大德！",
    "T22n1428_008:0617b26_27": "此羊毛賣不？」",
    "T22n1428_008:0617b26_28": "諸比丘聞此語已，其中有少欲知足、行頭陀、樂學戒、知慚愧者，嫌責跋難陀言：「云何取羊毛貫杖頭擔在道行耶？」",
    "T22n1428_008:0617b29_29": "諸比丘往世尊所，頭面禮足在一面坐，以此因緣具白世尊。",
    "T22n1428_008:0617c01_30": "世尊以此因緣集比丘僧，呵責跋難陀釋子：「汝所為非，非威儀、非沙門法、非淨行、非隨順行，所不應為。",
    "T22n1428_008:0617c04_31": "云何自取羊毛擔在道行，乃為居士所譏？」",
    "T22n1428_008:0617c05_32": "世尊以無數方便呵責已，告諸比丘：「此癡人！",
    "T22n1428_008:0617c06_33": "多種有漏處，最初犯戒。",
    "T22n1428_008:0617c07_0": "自今已去與比丘結戒，集十句義乃至正法久住，欲說戒者當如是說：若比丘道路行得羊毛，若無人持，得自持乃至三由旬。",
    "T22n1428_008:0617c10_0": "若無人持，自持過三由旬，尼薩耆波逸提。」",
    "T22n1428_008:0617c11_0": "比丘義如上。",
    "T22n1428_008:0617c11_1": "若比丘在道行，若在住處得羊毛，須者應取。",
    "T22n1428_008:0617c12_2": "若無人持，自持至三由旬。",
    "T22n1428_008:0617c13_3": "若有人持，應語彼人言：「我今有此物，當助我持。」",
    "T22n1428_008:0617c14_4": "乃至彼處，比丘於此中間不得助持。",
    "T22n1428_008:0617c15_5": "若助持，突吉羅。",
    "T22n1428_008:0617c15_6": "若令比丘尼持過三由旬，突吉羅。",
    "T22n1428_008:0617c16_7": "若令式叉摩那、沙彌、沙彌尼持過三由旬，突吉羅。",
    "T22n1428_008:0617c17_8": "除羊毛，若持餘物，拘遮羅，若乳葉草、若芻摩、若麻、若廁羅婆尼，持過三由旬者，突吉羅。",
    "T22n1428_008:0617c19_9": "若復擔餘物著杖頭行者，亦突吉羅。",
    "T22n1428_008:0617c20_10": "此尼薩耆應捨與僧、若眾多人、若一人，不得別眾捨。",
    "T22n1428_008:0617c21_11": "若捨不成捨，突吉羅。",
    "T22n1428_008:0617c22_12": "捨與僧時，應往僧中，偏露右肩、脫革屣、向上座禮、右膝著地，合掌作如是白：「大德僧聽！",
    "T22n1428_008:0617c24_13": "我某甲比丘擔羊毛行過三由旬，犯捨墮，今捨與僧。」",
    "T22n1428_008:0617c25_14": "捨已當懺悔。",
    "T22n1428_008:0617c25_15": "前受懺人當作白：「大德僧聽！",
    "T22n1428_008:0617c26_16": "此某甲比丘擔羊毛行過三由旬，犯捨墮，今捨與僧。",
    "T22n1428_008:0617c27_17": "若僧時到僧忍聽，我受某甲比丘懺。",
    "T22n1428_008:0617c28_18": "白如是。」",
    "T22n1428_008:0617c28_19": "作是白已然後受懺。",
    "T22n1428_008:0617c29_20": "當語彼比丘言：「自責汝心。」",
    "T22n1428_008:0618a01_21": "比丘報言：「爾。」",
    "T22n1428_008:0618a01_22": "僧即當還彼比丘羊毛，作白二羯磨。",
    "T22n1428_008:0618a02_23": "應如是與。",
    "T22n1428_008:0618a02_24": "僧中應差堪能羯磨人如上，作如是白：「大德僧聽！",
    "T22n1428_008:0618a03_25": "此某甲比丘，擔羊毛行過三由旬，犯捨墮，今捨與僧。",
    "T22n1428_008:0618a05_26": "若僧時到僧忍聽，還某甲比丘羊毛。",
    "T22n1428_008:0618a05_27": "白如是。」",
    "T22n1428_008:0618a06_28": "「大德僧聽！",
    "T22n1428_008:0618a06_29": "此某甲比丘，擔羊毛行過三由旬，犯捨墮，今捨與僧。",
    "T22n1428_008:0618a07_30": "僧今持此羊毛還此比丘。",
    "T22n1428_008:0618a08_31": "誰諸長老忍僧持此羊毛還此比丘者默然，誰不忍者說。」",
    "T22n1428_008:0618a09_32": "「僧已忍與某甲比丘羊毛竟，僧忍，默然故，是事如是持。」",
    "T22n1428_008:0618a11_0": "若比丘僧中捨竟，不還者，突吉羅。",
    "T22n1428_008:0618a11_1": "若復有人教言：「莫還。」",
    "T22n1428_008:0618a12_2": "者，突吉羅。",
    "T22n1428_008:0618a12_3": "若復轉作淨施、若遣與人、若數數用，一切突吉羅。",
    "T22n1428_008:0618a13_4": "比丘尼、式叉摩那、沙彌、沙彌尼，一切突吉羅，是謂為犯。",
    "T22n1428_008:0618a15_0": "不犯者，若持至三由旬、若減三由旬、若有人與持者、語使持，乃至某處中間更不助擔，使比丘尼、式叉摩那、沙彌、沙彌尼擔三由旬，若擔毳莊毳繩、若擔頭毛項上毛脚毛、若作帽、若作攝熱巾、若裹革屣，盡無犯。",
    "T22n1428_008:0618a20_1": "無犯者，最初未制戒，癡狂、心亂、痛惱所纏。",
    "T22n1428_008:0618a21_2": "(十六竟)爾時佛在釋翅瘦迦維羅衛尼拘律園。",
    "T22n1428_008:0618a22_3": "時六群比丘取羊毛作新坐具，使比丘尼浣染擘。",
    "T22n1428_008:0618a24_4": "時摩訶波闍波提比丘尼為染，染色污手，往至世尊所，頭面禮足已在一面立。",
    "T22n1428_008:0618a25_5": "時世尊知而故問：「何故瞿曇彌汝手有染色，猶若染師耶？」",
    "T22n1428_008:0618a27_6": "即白佛言：「六群比丘欲作新坐具，持羊毛來使我等浣染擘，是故污手。」",
    "T22n1428_008:0618a29_7": "即頭面禮佛足，還所止處。",
    "T22n1428_008:0618a29_8": "爾時世尊，以此因緣集比丘僧，知而故問六群比丘：「汝等實作新坐具使比丘尼浣染擘耶？」",
    "T22n1428_008:0618b02_9": "報言：「實爾。",
    "T22n1428_008:0618b03_10": "世尊！」",
    "T22n1428_008:0618b03_11": "世尊以無數方便呵責六群比丘言：「汝所為非，非威儀、非沙門法、非淨行、非隨順行，所不應為。",
    "T22n1428_008:0618b05_12": "云何乃使比丘尼浣染擘羊毛？」",
    "T22n1428_008:0618b06_13": "世尊以無數方便呵責已，告諸比丘：「六群比丘癡人！",
    "T22n1428_008:0618b07_14": "多種有漏處，最初犯戒。",
    "T22n1428_008:0618b08_15": "自今已去與比丘結戒，集十句義乃至正法久住，欲說戒者當如是說：若比丘使比丘尼浣染擘羊毛者，尼薩耆波逸提。」",
    "T22n1428_008:0618b11_0": "如是世尊與比丘結戒已，諸比丘各自有疑，不敢使親里比丘尼浣染擘羊毛。",
    "T22n1428_008:0618b12_1": "佛言：「聽親里者得浣染擘。",
    "T22n1428_008:0618b13_2": "自今已去與比丘結戒：若比丘使非親里比丘尼浣染擘羊毛者，尼薩耆波逸提。」",
    "T22n1428_008:0618b15_3": "比丘義如上。",
    "T22n1428_008:0618b15_4": "非親里及親里如上。",
    "T22n1428_008:0618b16_5": "若比丘與非親里比丘尼羊毛浣、染、擘者，三尼薩耆波逸提。",
    "T22n1428_008:0618b17_6": "若使浣染擘，彼浣染而不擘者，二尼薩耆波逸提、一突吉羅。",
    "T22n1428_008:0618b19_7": "使浣染擘，彼浣不染而擘，二尼薩耆波逸提、一突吉羅。",
    "T22n1428_008:0618b20_8": "使浣染擘，彼不浣而染擘者，二尼薩耆、一突吉羅。",
    "T22n1428_008:0618b21_9": "使浣染擘，彼不浣染擘者，三突吉羅。",
    "T22n1428_008:0618b22_10": "使非親里沙彌尼、式叉摩那浣染擘者，突吉羅。",
    "T22n1428_008:0618b23_11": "此應捨與僧、若眾多人、若一人，不得別眾捨。",
    "T22n1428_008:0618b24_12": "若捨不成捨，突吉羅。",
    "T22n1428_008:0618b25_13": "捨時應往僧中，偏露右肩、脫革屣、向上座禮，右膝著地，合掌作如是白：「大德僧聽！",
    "T22n1428_008:0618b27_14": "我某甲比丘使非親里比丘尼浣染擘羊毛，犯捨墮。",
    "T22n1428_008:0618b28_15": "今捨與僧。」",
    "T22n1428_008:0618b28_16": "捨已當懺悔。",
    "T22n1428_008:0618b28_17": "前受懺人當作白：「大德僧聽！",
    "T22n1428_008:0618b29_18": "此某甲比丘，使非親里比丘尼浣染擘羊毛，犯捨墮。",
    "T22n1428_008:0618c01_19": "今捨與僧。",
    "T22n1428_008:0618c02_20": "若僧時到僧忍聽，我受此某甲比丘懺。",
    "T22n1428_008:0618c03_0": "白如是。」",
    "T22n1428_008:0618c03_1": "白已然後受懺。",
    "T22n1428_008:0618c03_2": "當語彼比丘言：「自責汝心。」",
    "T22n1428_008:0618c04_3": "比丘報言：「爾。」",
    "T22n1428_008:0618c04_4": "僧即當還彼比丘羊毛，作白二羯磨。",
    "T22n1428_008:0618c05_5": "應如是與。",
    "T22n1428_008:0618c05_6": "僧當差堪能羯磨人如上，作如是白：「大德僧聽！",
    "T22n1428_008:0618c06_7": "此某甲比丘，使非親里比丘尼浣染擘羊毛，犯捨墮，今捨與僧。",
    "T22n1428_008:0618c08_8": "若僧時到僧忍聽，還此某甲比丘羊毛。",
    "T22n1428_008:0618c09_9": "白如是。」",
    "T22n1428_008:0618c09_10": "「大德僧聽！",
    "T22n1428_008:0618c09_11": "此某甲比丘，使非親里比丘尼浣染擘羊毛，犯捨墮。",
    "T22n1428_008:0618c10_12": "今捨與僧。",
    "T22n1428_008:0618c11_13": "僧今持此羊毛還此比丘。",
    "T22n1428_008:0618c11_14": "誰諸長老忍僧持此羊毛還此比丘者默然，誰不忍者說。」",
    "T22n1428_008:0618c13_15": "「僧已忍與彼某甲比丘羊毛竟，僧忍，默然故，是事如是持。」",
    "T22n1428_008:0618c14_16": "僧中捨羊毛竟，不還者，突吉羅。",
    "T22n1428_008:0618c15_17": "若有人教：「莫還。」",
    "T22n1428_008:0618c15_18": "者，突吉羅。",
    "T22n1428_008:0618c15_19": "若轉作淨施、若遣與人、若數數用、若故壞，一切突吉羅。",
    "T22n1428_008:0618c17_20": "比丘尼，突吉羅；式叉摩那、沙彌、沙彌尼，盡突吉羅。",
    "T22n1428_008:0618c18_21": "是謂為犯。",
    "T22n1428_008:0618c18_22": "不犯者，使親里比丘尼浣染擘、若為病人浣染擘、若為眾僧為佛為塔浣染擘不犯。",
    "T22n1428_008:0618c20_23": "不犯者，最初未制戒，癡狂、心亂、痛惱所纏。",
    "T22n1428_008:0618c21_24": "(十七竟)爾時佛在羅閱城耆闍崛山中。",
    "T22n1428_008:0618c22_25": "時城內有一大臣，與跋難陀親舊知識。",
    "T22n1428_008:0618c23_26": "彼於異時大得猪肉，即勅其婦：「跋難陀釋子是我親友，為其留分。」",
    "T22n1428_008:0618c25_27": "其婦即與留分。",
    "T22n1428_008:0618c25_28": "時王舍城世人節會日，作眾伎樂竟夜不眠。",
    "T22n1428_008:0618c26_29": "時大臣兒亦在其中竟夜不眠，飢乏問其母言：「有殘肉不？」",
    "T22n1428_008:0618c28_30": "母報言：「肉盡，唯有跋難陀釋子肉在。」",
    "T22n1428_008:0618c29_31": "兒即與母錢，語言：「持此錢更市肉與跋難陀，此肉與我。」",
    "T22n1428_008:0619a01_32": "母即取錢與肉。",
    "T22n1428_008:0619a01_33": "跋難陀釋子晨朝著衣持鉢，詣大臣家就座而坐。",
    "T22n1428_008:0619a02_34": "時大臣婦語言：「近者大得肉，長者勅我言：『跋難陀釋子是我知舊，為其留分。』",
    "T22n1428_008:0619a04_35": "我即受勅，為大德留分。",
    "T22n1428_008:0619a05_36": "我兒以節會日戲，竟夜不眠飢乏來從我索肉，以五錢與我言：『更市肉與跋難陀，此肉與我。』",
    "T22n1428_008:0619a07_37": "我即便與之。",
    "T22n1428_008:0619a07_38": "今有此錢正爾市肉，大德可小留待。」",
    "T22n1428_008:0619a08_39": "跋難陀問言：「彼為我故與錢耶？」",
    "T22n1428_008:0619a09_40": "答言：「爾。」",
    "T22n1428_008:0619a09_41": "「若為我故可與我錢，不須肉。」",
    "T22n1428_008:0619a10_42": "時即置錢於地與。",
    "T22n1428_008:0619a10_43": "時跋難陀得此錢已，持寄市肆上而去。",
    "T22n1428_008:0619a11_44": "諸居士見皆共嫌之：「沙門釋子販賣錢財，持錢來置肆上而去。」",
    "T22n1428_008:0619a13_45": "諸比丘聞，中有少欲知足、行頭陀、樂學戒、知慚愧者，嫌責跋難陀言：「云何自取錢置肆上而去耶？」",
    "T22n1428_008:0619a15_46": "時王及諸大臣集會共作是言：「沙門釋子得捉金銀若錢，沙門釋子不捨金銀，若錢、珍寶、珠瓔、生像。」",
    "T22n1428_008:0619a17_47": "爾時座中復有一大臣名曰珠髻，即語諸大臣言：「莫作是言：『沙門釋子得捉金銀若錢，不捨珍寶珠瓔。』",
    "T22n1428_008:0619a20_48": "何以故？",
    "T22n1428_008:0619a20_49": "我自從如來聞，沙門釋子不得捉金銀若錢，沙門釋子捨離珍寶珠瓔。」",
    "T22n1428_008:0619a22_50": "時珠髻大臣，有威勢有能善說，令諸人歡喜信解。",
    "T22n1428_008:0619a23_51": "即往詣世尊所，頭面禮足在一面坐，以此因緣具白世尊：「我向所說，於法無有違失耶？」",
    "T22n1428_008:0619a25_52": "佛告大臣：「如汝所說，於正法中多有所益，無有違失。",
    "T22n1428_008:0619a26_53": "何以故？",
    "T22n1428_008:0619a26_54": "沙門釋子不得捉持金銀若錢，沙門釋子捨離珍寶珠瓔，不著飾好。",
    "T22n1428_008:0619a28_55": "汝今當知，若應捉金銀若錢，不離珠瓔珍寶，亦應受五欲。",
    "T22n1428_008:0619a29_56": "若受五欲，非沙門釋子法。",
    "T22n1428_008:0619b01_57": "大臣！",
    "T22n1428_008:0619b01_58": "汝今當知，若見沙門釋子以我為師，而捉金銀若錢珍寶，則決定知非沙門釋子法。",
    "T22n1428_008:0619b03_59": "我有如是言：『比丘若為作屋故，求材木竹草樹皮得受，不應自為身受。』",
    "T22n1428_008:0619b05_60": "大臣當知，日月有四患：不明、不淨、不能有所照亦無威神。",
    "T22n1428_008:0619b06_61": "云何為四？",
    "T22n1428_008:0619b06_62": "阿修羅、煙、雲、塵霧是日月大患，若遇此患者不明、不淨、不能有所照亦無威神。",
    "T22n1428_008:0619b08_63": "沙門婆羅門亦有四患，不明、不淨、不能有所照亦無威神，亦復如是。",
    "T22n1428_008:0619b10_64": "云何為四？",
    "T22n1428_008:0619b10_65": "若沙門婆羅門不捨飲酒、不捨婬欲、不捨手持金銀、不捨邪命自活，是謂沙門婆羅門四大患，能令沙門婆羅門不明、不淨、不能有所照亦無威神。」",
    "T22n1428_008:0619b14_66": "諸比丘聞，其中有少欲知足、行頭陀、樂學戒、知慚愧者，嫌責跋難陀已，往世尊所，頭面作禮在一面坐，以此因緣具白世尊。",
    "T22n1428_008:0619b17_67": "世尊爾時以此因緣集比丘僧，以無數方便呵責跋難陀：「汝所為非，非威儀、非沙門法、非淨行、非隨順行，所不應為。",
    "T22n1428_008:0619b20_0": "云何自手持錢，著肆上而去耶？」",
    "T22n1428_008:0619b20_1": "呵責已，告諸比丘：「此癡人！",
    "T22n1428_008:0619b21_2": "多種有漏處，最初犯戒。",
    "T22n1428_008:0619b21_3": "自今已去與比丘結戒，集十句義乃至正法久住，欲說戒者當如是說：若比丘自手捉錢、若金銀，若教人捉、若置地受者，尼薩耆波逸提。」",
    "T22n1428_008:0619b25_4": "比丘義如上。",
    "T22n1428_008:0619b25_5": "錢者，上有文像。",
    "T22n1428_008:0619b25_6": "若比丘自手捉金銀、若錢，教人捉、若置地受，尼薩耆波逸提。",
    "T22n1428_008:0619b27_7": "此應捨，是中捨者，若彼有信樂守園人、若優婆塞，當語言：「此是我所不應，汝當知之。」",
    "T22n1428_008:0619b29_8": "若彼人取還與比丘者，比丘當為彼人物故受，勅淨人使掌之。",
    "T22n1428_008:0619c01_9": "若得淨衣鉢針筒、尼師檀，應持貿易受持之。",
    "T22n1428_008:0619c02_10": "若彼優婆塞取已，與比丘淨衣鉢、若尼師檀、若針筒，應取持之。",
    "T22n1428_008:0619c04_11": "若彼取已不還者，令餘比丘語言：「佛有教，為淨故與汝，應還彼比丘物。」",
    "T22n1428_008:0619c06_12": "若餘比丘語：「不還。」",
    "T22n1428_008:0619c06_13": "者，當自往語言：「佛有教，為淨故與汝，汝今可與僧、與塔、與和上、與同和上、與阿闍梨、與同阿闍梨、與諸親舊知識、若還本主。",
    "T22n1428_008:0619c09_14": "何以故？",
    "T22n1428_008:0619c09_15": "不欲使失彼信施故。」",
    "T22n1428_008:0619c10_16": "若不語彼人知是看是者，突吉羅。",
    "T22n1428_008:0619c11_0": "比丘尼，尼薩耆波逸提；式叉摩那、沙彌、沙彌尼突吉羅。",
    "T22n1428_008:0619c12_1": "是謂為犯。",
    "T22n1428_008:0619c12_2": "不犯者，若語言：「知是看是。」",
    "T22n1428_008:0619c13_3": "若彼有信樂優婆塞守園人，當語彼人言：「此物我所不應，汝當知之。」",
    "T22n1428_008:0619c14_4": "若彼人受已還與比丘者，比丘當為彼故受持，與淨人掌之。",
    "T22n1428_008:0619c16_5": "後若得淨衣鉢、針筒、尼師檀，得持貿易持之。",
    "T22n1428_008:0619c17_6": "若彼人取已與淨衣鉢、若坐具、若針筒，應取持之。",
    "T22n1428_008:0619c18_7": "若彼人不肯與者，餘比丘當語其人言：「佛有教，為淨故與汝，應還彼比丘物。」",
    "T22n1428_008:0619c20_8": "若彼人不與，自往語言：「佛教比丘作淨故與汝。",
    "T22n1428_008:0619c21_9": "若與僧、與塔、與和上、與同和上、與阿闍梨、與同阿闍梨、與諸親屬知識、若教使與本施主，不欲令失彼信施故。」",
    "T22n1428_008:0619c24_10": "如是一切，無犯。",
    "T22n1428_008:0619c24_11": "無犯者，最初未制戒，癡狂、心亂、痛惱所纏。",
    "T22n1428_008:0619c25_12": "(十八竟)爾時世尊在羅閱祇耆闍崛山中。",
    "T22n1428_008:0619c26_13": "時跋難陀往市肆上以錢易錢持去。",
    "T22n1428_008:0619c27_14": "諸居士見已皆譏嫌言：「沙門釋子以錢易錢，善能賣買。」",
    "T22n1428_008:0619c28_15": "諸比丘聞，其中有少欲知足、行頭陀、樂學戒、知慚愧者，嫌責跋難陀言：「云何持錢易錢持去？」",
    "T22n1428_008:0620a02_16": "諸比丘往世尊所，頭面禮足在一面坐，以此因緣具白世尊。",
    "T22n1428_008:0620a03_17": "世尊爾時以此因緣集比丘僧，呵責跋難陀言：「汝所為非，非威儀、非沙門法、非淨行、非隨順行，所不應為。",
    "T22n1428_008:0620a06_18": "云何以錢易錢？」",
    "T22n1428_008:0620a06_19": "世尊以無數方便呵責已，告諸比丘：「此癡人！",
    "T22n1428_008:0620a07_20": "多種有漏處，最初犯戒。",
    "T22n1428_008:0620a08_21": "自今已去與比丘結戒，集十句義乃至正法久住，欲說戒者當如是說：若比丘種種賣買寶物者，尼薩耆波逸提。」",
    "T22n1428_008:0620a10_22": "比丘義如上。",
    "T22n1428_008:0620a11_23": "種種賣買者，以成金易成金、易未成金、易已成未成金，易成銀、易未成銀、易已成未成銀、易錢，以未成金易成金、易未成金、易已成未成金，易成銀、易未成銀、易已成未成銀、易錢。",
    "T22n1428_008:0620a15_24": "以已成未成金易成金、易未成金、易已成未成金，易成銀、易未成銀、易已成未成銀、易錢。",
    "T22n1428_008:0620a17_25": "以成銀易金，乃至易錢亦如是。",
    "T22n1428_008:0620a18_26": "以未成銀易金，乃至易錢亦如是。",
    "T22n1428_008:0620a19_27": "以已成未成銀易金，乃至易錢亦如是。",
    "T22n1428_008:0620a20_28": "以錢易金，乃至易錢亦如是。",
    "T22n1428_008:0620a20_29": "錢者，有八種：金錢、銀錢、鐵錢、銅錢、白鑞錢、鉛錫錢、木錢、胡膠錢。",
    "T22n1428_008:0620a22_30": "若比丘種種賣買寶物，以成金易成金乃至易錢，尼薩耆波逸提。",
    "T22n1428_008:0620a23_31": "此應捨，是中捨者，若守園人、若信樂優婆塞，當語彼人言：「此物我所不應受，汝知之。」",
    "T22n1428_008:0620a25_32": "若彼人受已還與比丘者，比丘當為彼人故受，令淨人掌之。",
    "T22n1428_008:0620a27_33": "後若得淨衣鉢、坐具、針筒，得持貿易持之。",
    "T22n1428_008:0620a28_34": "若彼人受已，與比丘淨衣鉢、坐具、針筒，當受持之。",
    "T22n1428_008:0620a29_35": "若彼人受已不與比丘者，當令餘比丘語言：「佛有教，為淨故與汝，應還彼比丘物。」",
    "T22n1428_008:0620b02_36": "若餘比丘語復不還者，應自往語言：「佛有教，為淨故與汝，汝今可與僧、與塔、與和上、與同和上、與阿闍梨、與同阿闍梨、與親舊知識，若還本施主。",
    "T22n1428_008:0620b05_37": "何以故？",
    "T22n1428_008:0620b06_38": "不欲失他信施故。」",
    "T22n1428_008:0620b06_39": "若比丘不語彼人言：「看是知是。」",
    "T22n1428_008:0620b07_40": "突吉羅。",
    "T22n1428_008:0620b07_41": "比丘尼，尼薩耆波逸提；式叉摩那、沙彌、沙彌尼，突吉羅。",
    "T22n1428_008:0620b08_42": "是謂為犯。",
    "T22n1428_008:0620b09_43": "不犯者，若語彼人言：「看是知是。」",
    "T22n1428_008:0620b09_44": "若有守園人信樂優婆塞，語言：「此是我所不應，汝知之。」",
    "T22n1428_008:0620b11_45": "若彼人受已還與比丘，比丘應為彼人故受，令淨人掌之。",
    "T22n1428_008:0620b12_46": "若得淨衣鉢、坐具、針筒，持貿易受持之。",
    "T22n1428_008:0620b13_47": "若彼受已與比丘淨衣鉢、坐具、針筒，受持之。",
    "T22n1428_008:0620b14_48": "若彼人受已不還比丘，比丘應令餘比丘語言：「佛有教，為淨故與汝，汝應還此比丘。」",
    "T22n1428_008:0620b16_49": "若不還，自往語言：「佛有教，為淨故與汝。",
    "T22n1428_008:0620b17_50": "汝應與僧、與塔、與和上、與同和上、與阿闍梨、與同阿闍梨、與親友知識、若還與本施主。",
    "T22n1428_008:0620b19_51": "何以故？",
    "T22n1428_008:0620b19_52": "不欲令失信施故。」",
    "T22n1428_008:0620b20_53": "若以錢貿瓔珞具為佛法僧，若以瓔珞具易錢為佛法僧，無犯。",
    "T22n1428_008:0620b21_54": "無犯者，最初未制戒，癡狂、心亂、痛惱所纏。",
    "T22n1428_008:0620b22_55": "(十九竟)爾時世尊在舍衛國祇樹給孤獨園。",
    "T22n1428_008:0620b23_56": "時跋難陀釋子在拘薩羅國道路行，往一無住處村，至村中已持生薑易食，食已去。",
    "T22n1428_008:0620b25_57": "時舍利弗亦在拘薩羅國人間遊行，至無住處村中，到時著衣持鉢入村乞食，漸漸至賣飯食家默然住。",
    "T22n1428_008:0620b28_58": "賣飯人見已問言：「大德！",
    "T22n1428_008:0620b28_59": "何所求欲？」",
    "T22n1428_008:0620c01_60": "報言：「居士！",
    "T22n1428_008:0620c01_61": "我須食。」",
    "T22n1428_008:0620c01_62": "彼人言：「持價來。」",
    "T22n1428_008:0620c02_0": "報言：「居士！",
    "T22n1428_008:0620c02_1": "勿作此言，我等所不應。」",
    "T22n1428_008:0620c02_2": "彼人言：「向者跋難陀以生薑易食，食已去。",
    "T22n1428_008:0620c03_3": "大德！",
    "T22n1428_008:0620c04_0": "何故不應？」",
    "T22n1428_008:0620c04_1": "時舍利弗聞此語已，慚愧無言。",
    "T22n1428_008:0620c05_0": "乞食已還至僧伽藍中，以此因緣語諸比丘。",
    "T22n1428_008:0620c06_1": "時舍衛城中有一外道，得一貴價衣，心自念言：「我何用此貴價衣為？",
    "T22n1428_008:0620c07_2": "我今寧可易餘衣。」",
    "T22n1428_008:0620c08_3": "復念言：「我當何處貿易衣？",
    "T22n1428_008:0620c08_4": "唯有沙門釋子喜著好衣，彼必能易。」",
    "T22n1428_008:0620c09_5": "即持衣至僧伽藍中，語諸比丘言：「我欲貿易此衣，誰欲易者共易之。」",
    "T22n1428_008:0620c11_6": "跋難陀見已語言：「汝明日來，當與汝易衣。」",
    "T22n1428_008:0620c12_7": "跋難陀善能治衣，即其夜浣故衣，擣治光澤如新衣。",
    "T22n1428_008:0620c13_8": "彼外道晨朝持衣至僧伽藍中，語諸比丘言：「誰欲易衣？",
    "T22n1428_008:0620c14_9": "共貿易之。」",
    "T22n1428_008:0620c15_10": "時跋難陀便出衣示，語外道言：「我以此衣與汝，汝與我衣不？」",
    "T22n1428_008:0620c16_11": "報言：「與汝。」",
    "T22n1428_008:0620c16_12": "即便共易衣。",
    "T22n1428_008:0620c17_13": "外道得衣已，還所止園中，示諸外道言：「當知我已所著衣易得此衣。」",
    "T22n1428_008:0620c18_14": "外道中有智慧者語言：「汝為他所欺。",
    "T22n1428_008:0620c19_15": "何以故？",
    "T22n1428_008:0620c19_16": "汝所著衣新好廣大堅緻，此衣是故衣直，更擣治光澤似如新耳。」",
    "T22n1428_008:0620c21_17": "此外道即持衣還至僧伽藍中，語跋難陀言：「我還汝衣，汝還我衣。」",
    "T22n1428_008:0620c23_0": "跋難陀言：「已共汝貿易竟，不得相還。」",
    "T22n1428_008:0620c23_1": "外道言：「我衣新好廣大堅緻，汝衣弊故更擣治光澤如似新耳。」",
    "T22n1428_008:0620c25_2": "跋難陀報言：「我貿易已，終不相還。」",
    "T22n1428_008:0620c26_3": "彼外道譏嫌言：「自是我衣，求不可得耶？",
    "T22n1428_008:0620c27_4": "我衣新好廣大堅緻，汝衣弊故。",
    "T22n1428_008:0620c27_5": "云何俱共出家，共貿易衣不得還悔？」",
    "T22n1428_008:0620c28_6": "諸比丘聞，其中有少欲知足、行頭陀、樂學戒、知慚愧者，嫌責跋難陀：「云何以生薑易食食，復與外道貿易衣而不聽悔？」",
    "T22n1428_008:0621a02_7": "諸比丘往至世尊所，頭面禮足在一面坐，以此因緣具白世尊。",
    "T22n1428_008:0621a04_0": "世尊爾時以此因緣集諸比丘，呵責跋難陀言：「汝所為非，非威儀、非沙門法、非淨行、非隨順行，所不應為。",
    "T22n1428_008:0621a06_1": "云何生薑易食食，與外道貿易衣而不聽悔？」",
    "T22n1428_008:0621a07_2": "世尊以無數方便呵責已，告諸比丘：「自今已去聽五眾出家人共貿易，應自審定，不應共相高下如市道法，不得與餘人貿易，應令淨人貿易，若悔聽還。",
    "T22n1428_008:0621a11_3": "自今已去與比丘結戒，集十句義乃至正法久住，欲說戒者當如是說：若比丘種種販賣，尼薩耆波逸提。」",
    "T22n1428_008:0621a13_4": "比丘義如上。",
    "T22n1428_008:0621a14_5": "種種販賣者，以時易時，以時易非時，以時易七日，以時易盡形壽，以時易波利迦羅，以非時易非時，以非時易七日，以非時易盡形壽，以非時易波利迦羅衣，以非時易時，以七日易七日，以七日易時，乃至非時亦如是。",
    "T22n1428_008:0621a19_6": "以盡形壽易盡形壽，乃至易七日亦如是。",
    "T22n1428_008:0621a20_7": "以波利迦羅易波利迦羅，乃至盡形壽亦如是。",
    "T22n1428_008:0621a21_8": "賣者，價直一錢數數上下。",
    "T22n1428_008:0621a22_9": "增賣者，價直一錢言直三錢。",
    "T22n1428_008:0621a23_0": "重增賣者，價直一錢言直五錢，買亦如是。",
    "T22n1428_008:0621a24_0": "若比丘種種販賣得者，尼薩耆波逸提；不得者，突吉羅。",
    "T22n1428_008:0621a25_1": "此尼薩耆當捨與僧、若眾多人、若一人，不得別眾捨。",
    "T22n1428_008:0621a26_2": "若捨不成捨，突吉羅。",
    "T22n1428_008:0621a27_3": "捨時應往僧中偏露右肩、脫革屣、向上座禮、右膝著地，合掌作如是白：「大德僧聽！",
    "T22n1428_008:0621a29_4": "我某甲比丘，種種販賣得財物，犯捨墮，今捨與僧。」",
    "T22n1428_008:0621b01_5": "捨已當懺悔。",
    "T22n1428_008:0621b01_6": "前受懺人應作如是白：「大德僧聽！",
    "T22n1428_008:0621b02_7": "此某甲比丘，種種販賣得財物，犯捨墮，今捨與僧。",
    "T22n1428_008:0621b03_8": "若僧時到僧忍聽，我受某甲比丘懺。",
    "T22n1428_008:0621b04_9": "白如是。」",
    "T22n1428_008:0621b04_10": "如是白已，然後受懺。",
    "T22n1428_008:0621b05_11": "當語彼人言：「自責汝心。」",
    "T22n1428_008:0621b05_12": "彼比丘報言：「爾。」",
    "T22n1428_008:0621b06_13": "僧即應還彼比丘物，白二羯磨如是與。",
    "T22n1428_008:0621b07_14": "僧中應差堪能羯磨人作如是白：「大德僧聽！",
    "T22n1428_008:0621b08_15": "此某甲比丘，種種販賣犯捨墮，今捨與僧。",
    "T22n1428_008:0621b09_16": "若僧時到僧忍聽，還彼某甲比丘物。",
    "T22n1428_008:0621b10_0": "白如是。」",
    "T22n1428_008:0621b10_1": "「大德僧聽！",
    "T22n1428_008:0621b10_2": "此某甲比丘，種種販賣得財物，犯捨墮，今捨與僧。",
    "T22n1428_008:0621b11_3": "僧今持此物還此比丘。",
    "T22n1428_008:0621b12_4": "誰諸長老忍僧持此物還此比丘者默然，誰不忍者說。」",
    "T22n1428_008:0621b13_5": "「僧已忍與彼比丘物竟，僧忍，默然故，是事如是持。」",
    "T22n1428_008:0621b14_6": "若於僧中捨竟，不還者，突吉羅。",
    "T22n1428_008:0621b15_7": "若還時有人教言：「莫還。」",
    "T22n1428_008:0621b16_8": "者，突吉羅。",
    "T22n1428_008:0621b16_9": "若轉作淨施、若遣與人、若故壞、若數數用、若持作餘用，一切突吉羅。",
    "T22n1428_008:0621b18_0": "比丘尼，尼薩耆波逸提；式叉摩那、沙彌、沙彌尼，突吉羅。",
    "T22n1428_008:0621b19_1": "是謂為犯。",
    "T22n1428_008:0621b19_2": "不犯者，與五眾出家人貿易，自審定不相高下如市易法，不與餘人貿易，若使淨人貿易，若悔者應還，若以酥易油、以油易酥，無犯。",
    "T22n1428_008:0621b22_3": "無犯者，最初未制戒，癡狂、心亂、痛惱所纏。",
    "T22n1428_008:0621b23_4": "(二十竟)◎四分律卷第八"
}