[
    {
        "source_sentence": "大乘本生心地觀經卷第一",
        "from": "T03n0159_001:0291a03_0",
        "context_with_next_sentence": true
    },
    {
        "source_sentence": "大唐罽賓國三藏般若奉　詔譯",
        "from": "T03n0159_001:0291a05_0",
        "context_with_next_sentence": true
    },
    {
        "source_sentence": "1 序品序品第一",
        "from": "T03n0159_001:0291a06_0",
        "context_with_next_sentence": true
    },
    {
        "source_sentence": "如是我聞：",
        "from": "T03n0159_001:0291a07_4",
        "context_with_next_sentence": true
    },
    {
        "source_sentence": "一時，佛住王舍城耆闍崛山中，與大比丘眾三萬二千人，皆是阿羅漢——心善解脫，慧善解脫，所作已辦，離諸重擔，逮得己利，盡諸有結，得大自在，住清淨戒，善巧方便智慧莊嚴，證八解脫到於彼岸——其名曰：",
        "from": "T03n0159_001:0291a12_1",
        "context_with_next_sentence": true
    },
    {
        "source_sentence": "具壽阿若憍陳如、阿史波室多、摩訶那摩、波帝利迦、摩訶迦葉、憍梵波提、離波多、優樓頻螺迦葉、那提迦葉、伽耶迦葉、舍利弗、大目揵連、摩訶迦旃延、摩訶迦毗那、真提那、富樓那彌多羅尼子、阿尼樓駄、微妙臂、須菩提、薄拘羅難陀、孫陀羅難陀、羅睺羅。",
        "from": "T03n0159_001:0291a18_5",
        "context_with_next_sentence": true
    },
    {
        "source_sentence": "如是具壽阿羅漢，有學阿難陀等，各與若干百千眷屬俱，各禮佛足退坐一面。",
        "from": "T03n0159_001:0291a20_3",
        "context_with_next_sentence": true
    },
    {
        "source_sentence": "復有菩薩摩訶薩，八萬四千人俱，皆是一生補處大法王子，有大威德如大龍王，百福圓滿身光照曜，猶如千日破諸昏闇，智慧澄澈逾於大海，了達諸佛祕密境界。",
        "from": "T03n0159_001:0291a24_16",
        "context_with_next_sentence": true
    },
    {
        "source_sentence": "然大法炬引導眾生，於生死海作大船師，憐愍眾生猶如赤子，於一切時恒施安樂，名稱普聞十方世界，自在遊戲微妙神通。",
        "from": "T03n0159_001:0291a27_17",
        "context_with_next_sentence": true
    },
    {
        "source_sentence": "已能善達諸總持門，具四無礙辯才自在，已得圓滿大願自在，妙善成就事業自在，已能善入三昧自在，具足圓滿福德自在，常為眾生不請之友。",
        "from": "T03n0159_001:0291b02_6",
        "context_with_next_sentence": true
    },
    {
        "source_sentence": "經無量劫勤修六度，歷事諸佛不住涅槃，斷諸煩惱種習皆除，雖生六道而無過失。",
        "from": "T03n0159_001:0291b04_7",
        "context_with_next_sentence": true
    },
    {
        "source_sentence": "現身十方講說妙法，無量世界化利群生，制諸外道摧伏邪心，離斷常因令生正見，而無往來動搖之相。",
        "from": "T03n0159_001:0291b06_16",
        "context_with_next_sentence": true
    },
    {
        "source_sentence": "非嚴而嚴十方佛土，不說而說妙理寂然，住無所住度人天眾，受無所受廣大法樂，披精進甲，執智慧劍，破魔軍眾而擊法鼓，身恒徧坐一切道場，吹大法螺覺悟群品，一切有情悉蒙利益，聞名見身無空過者。",
        "from": "T03n0159_001:0291b12_2",
        "context_with_next_sentence": true
    },
    {
        "source_sentence": "具三達智，悟三世法，善知眾生諸根利鈍，應病與藥無復疑惑。",
        "from": "T03n0159_001:0291b13_11",
        "context_with_next_sentence": true
    },
    {
        "source_sentence": "布大法雲，澍甘露雨，轉不退轉智印法輪，閉生死獄，開涅槃門，發弘誓願，盡未來際度脫群生。",
        "from": "T03n0159_001:0291b15_16",
        "context_with_next_sentence": true
    },
    {
        "source_sentence": "此諸菩薩不久當得阿耨多羅三藐三菩提，其名曰：",
        "from": "T03n0159_001:0291b17_1",
        "context_with_next_sentence": true
    },
    {
        "source_sentence": "無垢菩薩、彌勒菩薩、師子吼菩薩、妙吉祥菩薩、維摩詰菩薩、觀自在菩薩、得大勢菩薩、金剛藏王菩薩、地藏王菩薩、虛空藏王菩薩、陀羅尼自在王菩薩、三昧自在王菩薩、妙高山王菩薩、大海深王菩薩、妙辯嚴王菩薩、歡喜高王菩薩、大神變王菩薩、法自在王菩薩、清淨雨王菩薩、藥王菩薩、藥上菩薩、療煩惱病菩薩、寶山菩薩、寶財菩薩、寶上菩薩、寶德菩薩、寶藏菩薩、寶積菩薩、寶手菩薩、寶印手菩薩、寶光菩薩、寶施菩薩、寶幢菩薩、大寶幢菩薩、寶雨菩薩、寶達菩薩、寶杖菩薩、寶髻菩薩、寶吉祥菩薩、寶自在菩薩、栴檀香菩薩、大寶炬菩薩、大寶嚴菩薩、日光菩薩、月光菩薩、星光菩薩、火光菩薩、電光菩薩、能施念慧菩薩、破魔菩薩、勝魔菩薩、常精進菩薩、不休息菩薩、不斷大願菩薩、大名稱菩薩、無礙辯才菩薩、無礙轉法輪菩薩，如是無垢菩薩摩訶薩等，各與若干百千眷屬俱。",
        "from": "T03n0159_001:0291c06_11",
        "context_with_next_sentence": true
    },
    {
        "source_sentence": "復有億萬六欲天子，其名曰：",
        "from": "T03n0159_001:0291c07_12",
        "context_with_next_sentence": true
    },
    {
        "source_sentence": "善住天子、威德天子、普光天子、清淨慧天子、吉祥天子、大吉祥天子、自在天子、大自在天子、日光天子、月光天子。",
        "from": "T03n0159_001:0291c10_7",
        "context_with_next_sentence": true
    },
    {
        "source_sentence": "如是等天子，釋提桓因而為上首，悉皆愛樂大乘妙法，願隨奉事三世如來，入不思議祕密境界，莊嚴諸佛眾會道場；",
        "from": "T03n0159_001:0291c13_2",
        "context_with_next_sentence": true
    },
    {
        "source_sentence": "各與若干百千眷屬俱。",
        "from": "T03n0159_001:0291c13_12",
        "context_with_next_sentence": true
    },
    {
        "source_sentence": "復有恒河沙色界天子，其名曰：",
        "from": "T03n0159_001:0291c14_13",
        "context_with_next_sentence": true
    },
    {
        "source_sentence": "大光普照天子、無垢莊嚴天子、神通遊戲天子、三昧自在天子、陀羅尼自在天子、大那羅延天子、圓滿上願天子、無礙辯才天子、吉祥福慧天子、常發大願天子。",
        "from": "T03n0159_001:0291c18_9",
        "context_with_next_sentence": true
    },
    {
        "source_sentence": "如是等天子，光明大梵天王而為上首，悉皆具足三昧神通樂說辯才，歷事諸佛三世如來，菩提樹下坐金剛座，破魔軍已證菩提時，徧至眾會，皆於最初，勸請如來轉妙法輪，開甘露門度人天眾，善悟諸佛祕密意趣，於大菩提不復退轉；",
        "from": "T03n0159_001:0291c24_3",
        "context_with_next_sentence": true
    },
    {
        "source_sentence": "各與若干百千眷屬俱。",
        "from": "T03n0159_001:0291c24_13",
        "context_with_next_sentence": true
    },
    {
        "source_sentence": "復有四萬八千諸大龍王：",
        "from": "T03n0159_001:0291c25_10",
        "context_with_next_sentence": true
    },
    {
        "source_sentence": "摩那斯龍王、德叉迦龍王、難陀龍王、󰍑難陀龍王、阿耨達池龍王、大金面龍王、如意寶珠龍王、雨妙珍寶龍王、常澍甘雨龍王、有大威德龍王、彊力自在龍王。",
        "from": "T03n0159_001:0291c29_5",
        "context_with_next_sentence": true
    },
    {
        "source_sentence": "如是等龍王，娑竭羅龍王而為上首，悉皆愛樂大乘妙法，發弘誓願恭敬護持；",
        "from": "T03n0159_001:0292a02_3",
        "context_with_next_sentence": true
    },
    {
        "source_sentence": "各與若干百千眷屬俱。",
        "from": "T03n0159_001:0292a02_13",
        "context_with_next_sentence": true
    },
    {
        "source_sentence": "復有五萬八千諸藥叉神：",
        "from": "T03n0159_001:0292a03_10",
        "context_with_next_sentence": true
    },
    {
        "source_sentence": "大師子王藥叉神、日輪光照藥叉神、妙那羅延藥叉神、甚可怖畏藥叉神、蓮華光色藥叉神、諸根美妙藥叉神、外護正法藥叉神、供養三寶藥叉神、雨眾珍寶藥叉神、摩尼鉢羅藥叉神。",
        "from": "T03n0159_001:0292a07_15",
        "context_with_next_sentence": true
    },
    {
        "source_sentence": "如是等諸藥叉神，僧慎爾邪藥叉神而為上首，悉皆具足難思智光，難思智炬，難思智行，難思智聚，而為眾生制伏惡鬼，使得安樂能延福智，守護大乘令不斷絕；",
        "from": "T03n0159_001:0292a11_13",
        "context_with_next_sentence": true
    },
    {
        "source_sentence": "各與若干百千眷屬俱。",
        "from": "T03n0159_001:0292a12_5",
        "context_with_next_sentence": true
    },
    {
        "source_sentence": "復有八萬九千乾闥婆王：",
        "from": "T03n0159_001:0292a13_10",
        "context_with_next_sentence": true
    },
    {
        "source_sentence": "頂上寶冠乾闥婆王、普放光明乾闥婆王、金剛寶幢乾闥婆王、妙音清淨乾闥婆王、徧至眾會乾闥婆王、普現諸方乾闥婆王、愛樂大乘乾闥婆王、轉不退輪乾闥婆王。",
        "from": "T03n0159_001:0292a17_6",
        "context_with_next_sentence": true
    },
    {
        "source_sentence": "如是等乾闥婆王，諸根清淨乾闥婆王而為上首，皆於大乘深生愛敬，利樂眾生恒無懈倦；",
        "from": "T03n0159_001:0292a19_8",
        "context_with_next_sentence": true
    },
    {
        "source_sentence": "各與若干百千眷屬俱。",
        "from": "T03n0159_001:0292a20_1",
        "context_with_next_sentence": true
    },
    {
        "source_sentence": "復有千億阿修羅王：",
        "from": "T03n0159_001:0292a21_8",
        "context_with_next_sentence": true
    },
    {
        "source_sentence": "羅睺羅阿修羅王、毗摩質多羅阿修羅王、出現威德阿修羅王、大堅固力阿修羅王、美妙音聲阿修羅王、光明徧照阿修羅王、鬪戰恒勝阿修羅王、善巧幻化阿修羅王。",
        "from": "T03n0159_001:0292a25_7",
        "context_with_next_sentence": true
    },
    {
        "source_sentence": "如是等阿修羅王，廣大妙辯阿修羅王而為上首，善能修習離諸我慢，受持大乘尊重三寶；",
        "from": "T03n0159_001:0292a27_11",
        "context_with_next_sentence": true
    },
    {
        "source_sentence": "各與若干百千眷屬俱。",
        "from": "T03n0159_001:0292a28_3",
        "context_with_next_sentence": true
    },
    {
        "source_sentence": "復有五億迦樓羅王：",
        "from": "T03n0159_001:0292a29_8",
        "context_with_next_sentence": true
    },
    {
        "source_sentence": "寶髻迦樓羅王、金剛淨光迦樓羅王、速疾如風迦樓羅王、虛空淨慧迦樓羅王、妙身廣大迦樓羅王、心不退轉迦樓羅王、廣目清淨迦樓羅王、大腹飽滿迦樓羅王、有大威德迦樓羅王、智慧光明迦樓羅王。",
        "from": "T03n0159_001:0292b05_3",
        "context_with_next_sentence": true
    },
    {
        "source_sentence": "如是等迦樓羅王，如意寶光迦樓羅王而為上首，悉皆成就不起法忍，善權饒益一切眾生；",
        "from": "T03n0159_001:0292b07_6",
        "context_with_next_sentence": true
    },
    {
        "source_sentence": "各與若干百千眷屬俱。",
        "from": "T03n0159_001:0292b07_16",
        "context_with_next_sentence": true
    },
    {
        "source_sentence": "復有九億緊那羅王：",
        "from": "T03n0159_001:0292b08_8",
        "context_with_next_sentence": true
    },
    {
        "source_sentence": "動地緊那羅王、妙寶華幢緊那羅王、寶樹光明緊那羅王、善法光明緊那羅王、最勝莊嚴緊那羅王、大法光明緊那羅王、受持妙法緊那羅王、妙寶嚴飾緊那羅王、成就妙觀緊那羅王。",
        "from": "T03n0159_001:0292b12_13",
        "context_with_next_sentence": true
    },
    {
        "source_sentence": "如是等緊那羅王，悅意樂聲緊那羅王而為上首，皆悉具於清淨妙慧，身心快樂自在遊戲；",
        "from": "T03n0159_001:0292b14_15",
        "context_with_next_sentence": true
    },
    {
        "source_sentence": "各與若干百千眷屬俱。",
        "from": "T03n0159_001:0292b15_7",
        "context_with_next_sentence": true
    },
    {
        "source_sentence": "復有九萬八千摩睺羅伽王：",
        "from": "T03n0159_001:0292b16_11",
        "context_with_next_sentence": true
    },
    {
        "source_sentence": "妙髻摩睺羅伽王、具大威德摩睺羅伽王、莊嚴寶髻摩睺羅伽王、淨眼微妙摩睺羅伽王、光明寶幢摩睺羅伽王、師子胸臆摩睺羅伽王、如山不動摩睺羅伽王、可愛光明摩睺羅伽王。",
        "from": "T03n0159_001:0292b20_14",
        "context_with_next_sentence": true
    },
    {
        "source_sentence": "如是等摩睺羅伽王，遊戲神通摩睺羅伽王而為上首，已能修習善巧方便，令諸眾生永離愛纏；",
        "from": "T03n0159_001:0292b23_1",
        "context_with_next_sentence": true
    },
    {
        "source_sentence": "各與若干百千眷屬俱。",
        "from": "T03n0159_001:0292b23_11",
        "context_with_next_sentence": true
    },
    {
        "source_sentence": "復有他方萬億國土轉輪聖王：",
        "from": "T03n0159_001:0292b24_12",
        "context_with_next_sentence": true
    },
    {
        "source_sentence": "金輪轉輪聖王、銀輪轉輪聖王、銅輪轉輪聖王、鐵輪轉輪聖王，及與七寶千子眷屬，莊嚴無量象馬車乘，無數寶幢懸大寶幡，華鬘寶蓋繒綵白拂，種種珍奇妙寶瓔珞，塗香末香，和合萬種微妙殊香，各執無價眾寶香鑪，燒大寶香供養世尊，以妙言詞稱讚如來甚深智海，而白佛言：",
        "from": "T03n0159_001:0292c02_6",
        "context_with_next_sentence": true
    },
    {
        "source_sentence": "「世尊！",
        "from": "T03n0159_001:0292c02_10",
        "context_with_next_sentence": true
    },
    {
        "source_sentence": "我今不求三界有漏人天果報，唯求出世阿耨多羅三藐三菩提。",
        "from": "T03n0159_001:0292c03_17",
        "context_with_next_sentence": true
    },
    {
        "source_sentence": "所以者何？",
        "from": "T03n0159_001:0292c04_3",
        "context_with_next_sentence": true
    },
    {
        "source_sentence": "三界之中人天福樂，雖處尊位，先世福盡還生惡趣受無量苦。",
        "from": "T03n0159_001:0292c05_10",
        "context_with_next_sentence": true
    },
    {
        "source_sentence": "誰有智者樂世間樂？",
        "from": "T03n0159_001:0292c06_2",
        "context_with_next_sentence": true
    },
    {
        "source_sentence": "」作是語已一心合掌，各與若干百千眷屬俱。",
        "from": "T03n0159_001:0292c07_3",
        "context_with_next_sentence": true
    },
    {
        "source_sentence": "復有十六諸大國王：",
        "from": "T03n0159_001:0292c08_8",
        "context_with_next_sentence": true
    },
    {
        "source_sentence": "迦毗羅國淨飯大王、摩伽陀國頻婆娑羅王、波羅㮈國迦斯大王、有于陀國于闡大王、娑羅國主迦毘那王。",
        "from": "T03n0159_001:0292c10_16",
        "context_with_next_sentence": true
    },
    {
        "source_sentence": "如是等十六大王及諸小王，舍衛國主波斯匿王，名曰月光而為上首，悉皆具足福智神通，有大威德如轉輪王，一切怨敵自然降伏，人民熾盛國土豐樂，無量佛所種諸善根，常為諸佛之所護念。",
        "from": "T03n0159_001:0292c15_7",
        "context_with_next_sentence": true
    },
    {
        "source_sentence": "莊嚴劫中千佛出現，如是諸王常為施主；",
        "from": "T03n0159_001:0292c16_7",
        "context_with_next_sentence": true
    },
    {
        "source_sentence": "賢劫之中千佛出現，如是諸王亦為施主；",
        "from": "T03n0159_001:0292c17_6",
        "context_with_next_sentence": true
    },
    {
        "source_sentence": "於當來世星宿劫中，千佛出現當為施主；",
        "from": "T03n0159_001:0292c18_5",
        "context_with_next_sentence": true
    },
    {
        "source_sentence": "乃至未來一切諸佛出現世間，如是諸王以本願力，常行檀施饒益有情，隨宜善入諸方便門，雖作國王不貪世樂，厭離生死修解脫因，勤求佛道愛樂大乘，化利群生不著諸相，紹三寶種使不斷絕。",
        "from": "T03n0159_001:0292c23_3",
        "context_with_next_sentence": true
    },
    {
        "source_sentence": "為聽法故供養如來，廣修珍膳嚴持香華，來至佛所，各與一萬二萬乃至千萬諸眷屬俱。",
        "from": "T03n0159_001:0292c25_6",
        "context_with_next_sentence": true
    },
    {
        "source_sentence": "復有十六大國王夫人：",
        "from": "T03n0159_001:0292c25_16",
        "context_with_next_sentence": true
    },
    {
        "source_sentence": "韋提希夫人、妙勝鬘夫人、甚可愛樂夫人、三界無比夫人、福報光明夫人、如意寶光夫人、末利夫人、妙德夫人。",
        "from": "T03n0159_001:0292c28_8",
        "context_with_next_sentence": true
    },
    {
        "source_sentence": "如是等夫人，殊勝妙顏夫人而為上首，已能善入無量正定，為度眾生示現女身，以三解脫修習其心，有大智慧福德圓滿，無緣大慈無礙大悲，憐愍眾生猶如赤子，以本願力得值世尊。",
        "from": "T03n0159_001:0293a03_14",
        "context_with_next_sentence": true
    },
    {
        "source_sentence": "為欲聽法來詣佛所，瞻仰尊顏目不暫捨，以無量種人中上供，奉獻世尊，及以無數妙寶瓔珞，供養如來，各與若干百千眷屬俱。",
        "from": "T03n0159_001:0293a06_16",
        "context_with_next_sentence": true
    },
    {
        "source_sentence": "復有百千無央數人，比丘、比丘尼，優婆塞、優婆夷，諸婆羅門、剎帝利、薜舍、𭚠達羅，及諸國界長者居士，一切人民。",
        "from": "T03n0159_001:0293a09_11",
        "context_with_next_sentence": true
    },
    {
        "source_sentence": "是諸大眾，發清淨信起殷重心，宿種善根，生值佛法，為求出世起難遭想，來詣佛所一心合掌，各與若干百千眷屬俱。",
        "from": "T03n0159_001:0293a12_7",
        "context_with_next_sentence": true
    },
    {
        "source_sentence": "復有無數諸外道：",
        "from": "T03n0159_001:0293a13_7",
        "context_with_next_sentence": true
    },
    {
        "source_sentence": "眾苦行外道、多聞外道、世智外道、樂遠離外道、路伽邪陀外道，路伽邪治迦儞外道而為上首，成就五通飛行自在，發希有心，為聽法故來詣佛所，各與若干百千眷屬俱。",
        "from": "T03n0159_001:0293a17_8",
        "context_with_next_sentence": true
    },
    {
        "source_sentence": "復有無量無數非人餓鬼，所謂：",
        "from": "T03n0159_001:0293a18_13",
        "context_with_next_sentence": true
    },
    {
        "source_sentence": "無財鬼、食人吐鬼、惱眾生鬼、食洟唾鬼、食不飽鬼、毘舍闍鬼、臭極臭鬼、食糞穢鬼、食人胎鬼、食生子鬼、食不淨鬼、生吉祥鬼。",
        "from": "T03n0159_001:0293a21_11",
        "context_with_next_sentence": true
    },
    {
        "source_sentence": "如是諸鬼，毘盧陀伽大鬼神王而為上首，捨離毒心歸佛法僧，悉皆衛護如來正法，為聽法故來詣佛所，五體投地渴仰世尊，各與若干百千眷屬俱。",
        "from": "T03n0159_001:0293a25_2",
        "context_with_next_sentence": true
    },
    {
        "source_sentence": "復有無量無數禽獸諸王：",
        "from": "T03n0159_001:0293a26_10",
        "context_with_next_sentence": true
    },
    {
        "source_sentence": "命命鳥王、鸚鵡鳥王，及師子王、象王、鹿王。",
        "from": "T03n0159_001:0293a27_12",
        "context_with_next_sentence": true
    },
    {
        "source_sentence": "如是一切諸禽獸王，金色師子王而為上首，悉皆歸命如來大師，為欲聽法來詣佛所，各隨願力供養世尊，而白佛言：",
        "from": "T03n0159_001:0293b01_7",
        "context_with_next_sentence": true
    },
    {
        "source_sentence": "「惟願如來！",
        "from": "T03n0159_001:0293b01_13",
        "context_with_next_sentence": true
    },
    {
        "source_sentence": "哀受我等微少供養，永離三塗惡業種子，得受人天福樂果報，開闡大乘甘露法門，速斷愚癡當得解脫。",
        "from": "T03n0159_001:0293b04_2",
        "context_with_next_sentence": true
    },
    {
        "source_sentence": "」時諸鳥王作是語已，一心合掌瞻仰如來，各與若干百千眷屬俱。",
        "from": "T03n0159_001:0293b05_12",
        "context_with_next_sentence": true
    },
    {
        "source_sentence": "復有百千琰魔羅王，與無央數諸大羅剎，種種形類及諸惡王，幽冥官屬，校計罪福獄吏刑司，承佛威力捨離惡心，與琰魔羅王同來聽法，而白佛言：",
        "from": "T03n0159_001:0293b09_8",
        "context_with_next_sentence": true
    },
    {
        "source_sentence": "「一切眾生以愚癡故，貪五欲樂造五逆罪，入諸地獄輪轉無窮，自業所因受大苦惱，如世蠶繭自為縈纏。",
        "from": "T03n0159_001:0293b12_1",
        "context_with_next_sentence": true
    },
    {
        "source_sentence": "唯願如來！",
        "from": "T03n0159_001:0293b12_6",
        "context_with_next_sentence": true
    },
    {
        "source_sentence": "雨大法雨滅地獄火施清涼風，開解脫門閉三惡趣。",
        "from": "T03n0159_001:0293b13_11",
        "context_with_next_sentence": true
    },
    {
        "source_sentence": "」時琰魔羅王，作是語已，種種珍寶供養如來，一心恭敬遶百千匝，與若干百千眷屬俱，各禮佛足退坐一面。",
        "from": "T03n0159_001:0293b16_4",
        "context_with_next_sentence": true
    },
    {
        "source_sentence": "爾時，世尊坐寶蓮華師子座上，其師子座色紺瑠璃，種種珍奇間錯嚴飾，頗梨寶珠以為其莖，紫磨黃金作蓮華葉，其蓮華臺以摩尼寶而為華鬚，八萬四千閻浮檀金大寶蓮華而為眷屬，為諸大眾前後圍遶，供養恭敬尊重讚歎。",
        "from": "T03n0159_001:0293b22_7",
        "context_with_next_sentence": true
    },
    {
        "source_sentence": "時，薄伽梵於師子座結跏趺坐，威儀殊特，猶如四寶蘇迷盧山處于大海自然逈出，如百千日照曜虛空，放無量光破諸昏暗，亦如俱胝圓滿月輪獨處眾星，放清涼光明朗世界。",
        "from": "T03n0159_001:0293b26_11",
        "context_with_next_sentence": true
    },
    {
        "source_sentence": "是時如來入有頂天極善三昧，名心瓔珞寶莊嚴王，住此定已，身心不動。",
        "from": "T03n0159_001:0293b28_7",
        "context_with_next_sentence": true
    },
    {
        "source_sentence": "時，無色界一切天子，雨無量種微妙華香，於虛空中如雲而下。",
        "from": "T03n0159_001:0293b29_16",
        "context_with_next_sentence": true
    },
    {
        "source_sentence": "色界諸天十八梵王，雨眾雜色無數天華百千萬種，梵天妙香徧滿虛空如雲而下。",
        "from": "T03n0159_001:0293c02_15",
        "context_with_next_sentence": true
    },
    {
        "source_sentence": "六欲諸天及天子眾，以天福力雨種種華，優鉢羅華、波頭摩華、拘物頭華、芬陀利華、瞻蔔迦華、阿提目多華、波利尸迦華、蘇摩那華、曼陀羅華、摩訶曼陀羅華、曼殊沙華、摩訶曼殊沙華，於虛空中繽紛亂墜，而供養佛及眾法寶。",
        "from": "T03n0159_001:0293c08_6",
        "context_with_next_sentence": true
    },
    {
        "source_sentence": "又雨天上無價寶香，其香如雲作百寶色，以天神力香氣徧滿此諸世界，供養大會。",
        "from": "T03n0159_001:0293c10_6",
        "context_with_next_sentence": true
    },
    {
        "source_sentence": "爾時，世尊從三昧起，即於本座，復入師子奮迅三昧，現大神通，令此三千大千世界六種震動，謂動、極動、徧極動，涌、極涌、徧極涌，振、極振、徧極振，擊、極擊、徧極擊，吼、極吼、徧極吼，爆、極爆、徧極爆。",
        "from": "T03n0159_001:0293c14_19",
        "context_with_next_sentence": true
    },
    {
        "source_sentence": "又此世界，東涌西沒，西涌東沒，南涌北沒，北涌南沒，中涌邊沒，邊涌中沒，其地嚴淨悉皆柔軟，滋長卉木，利益群生，令三千界無有地獄、餓鬼、畜生，及餘無暇惡趣眾生皆得離苦，捨此身已，生於人道及六欲天，皆識宿命歡喜踊躍，同詣佛所，以殷重心頂禮佛足，持諸珍寶無數瓔珞，悟三輪空以報佛恩。",
        "from": "T03n0159_001:0293c22_1",
        "context_with_next_sentence": true
    },
    {
        "source_sentence": "爾時，如來於胸臆間及諸毛孔放大光明，名諸菩薩遊戲神通使不退轉阿耨多羅三藐三菩提。",
        "from": "T03n0159_001:0293c24_5",
        "context_with_next_sentence": true
    },
    {
        "source_sentence": "其光明色如閻浮檀金，此金色光普照三千大千世界及餘他界，乃至百億妙高山王，一切雪山、香山、黑山、金山、寶山，及彌樓山、大彌樓山、目真隣陀山、摩訶目真隣陀山、小鐵圍山、大鐵圍山，江河大海流泉浴池，及以百億四大洲界，日月星辰，天宮龍宮諸尊神宮，并諸國邑王宮聚落，琰魔羅界，所有一切八寒八熱諸地獄中罪業眾生受苦之相，乃至十方畜生、餓鬼受苦之相，一切世間五趣眾生受苦樂相，如是皆現於此金色大光明中。",
        "from": "T03n0159_001:0294a05_7",
        "context_with_next_sentence": true
    },
    {
        "source_sentence": "又此光中，影現菩薩修行佛道種種相貌，釋迦菩薩於往昔時作光明王，最初發於阿耨多羅三藐三菩提心，乃至菩提樹下得成佛道，娑羅林中入於涅槃。",
        "from": "T03n0159_001:0294a09_1",
        "context_with_next_sentence": true
    },
    {
        "source_sentence": "於其中間三僧企邪百萬劫中，所有一切慈悲喜捨，八萬四千波羅蜜門，乃於過去作金輪王王四天下，盡大海際，人民熾盛，國土豐樂，正法化世經無量劫，一切珍寶充滿國界。",
        "from": "T03n0159_001:0294a13_4",
        "context_with_next_sentence": true
    },
    {
        "source_sentence": "時，彼輪王觀諸世間皆悉無常，厭五欲樂，捨輪王位出家學道。",
        "from": "T03n0159_001:0294a14_13",
        "context_with_next_sentence": true
    },
    {
        "source_sentence": "或於大國為王愛子，棄捨身命投於餓虎；",
        "from": "T03n0159_001:0294a15_13",
        "context_with_next_sentence": true
    },
    {
        "source_sentence": "或作尸毘王割身救鴿；",
        "from": "T03n0159_001:0294a16_5",
        "context_with_next_sentence": true
    },
    {
        "source_sentence": "或救孕鹿捨鹿王身；",
        "from": "T03n0159_001:0294a16_14",
        "context_with_next_sentence": true
    },
    {
        "source_sentence": "或於雪山為求半偈而捨全身；",
        "from": "T03n0159_001:0294a17_10",
        "context_with_next_sentence": true
    },
    {
        "source_sentence": "或現受生於淨飯王家，棄捨後宮六萬婇女，及捨種種上妙伎樂，踰城出家，六年苦行，日食麻麥降諸外道，坐菩提樹下破魔軍已，得阿耨多羅三藐三菩提。",
        "from": "T03n0159_001:0294a21_8",
        "context_with_next_sentence": true
    },
    {
        "source_sentence": "有如是等百千恒沙難思行願一切相貌，悉皆頓現於此金色大光明中。",
        "from": "T03n0159_001:0294a23_2",
        "context_with_next_sentence": true
    },
    {
        "source_sentence": "又此光中，影現如來不可思議八大寶塔：",
        "from": "T03n0159_001:0294a24_1",
        "context_with_next_sentence": true
    },
    {
        "source_sentence": "拘娑羅國淨飯王宮，生處寶塔；",
        "from": "T03n0159_001:0294a24_15",
        "context_with_next_sentence": true
    },
    {
        "source_sentence": "摩伽陀國伽邪城邊菩提樹下，成佛寶塔；",
        "from": "T03n0159_001:0294a25_13",
        "context_with_next_sentence": true
    },
    {
        "source_sentence": "波羅奈國鹿野園中，初轉法輪度人寶塔；",
        "from": "T03n0159_001:0294a26_12",
        "context_with_next_sentence": true
    },
    {
        "source_sentence": "舍衛國中給孤獨園，與諸外道六月論議，得一切智聲名寶塔；",
        "from": "T03n0159_001:0294a28_1",
        "context_with_next_sentence": true
    },
    {
        "source_sentence": "安達羅國曲女城邊，昇忉利天為母說法，共梵天王及天帝釋十二萬眾，從三十三天現三道寶階，下閻浮時神異寶塔；",
        "from": "T03n0159_001:0294b01_15",
        "context_with_next_sentence": true
    },
    {
        "source_sentence": "摩竭陀國王舍城邊耆闍崛山，說《大般若》、《法華》、《一乘心地經》等大乘寶塔；",
        "from": "T03n0159_001:0294b03_10",
        "context_with_next_sentence": true
    },
    {
        "source_sentence": "毘舍離國菴羅衛林，維摩長者不可思議現疾寶塔；",
        "from": "T03n0159_001:0294b04_12",
        "context_with_next_sentence": true
    },
    {
        "source_sentence": "拘尸那國󰍑提河邊，娑羅林中圓寂寶塔。",
        "from": "T03n0159_001:0294b05_12",
        "context_with_next_sentence": true
    },
    {
        "source_sentence": "如是八塔大聖化儀，人天有情所歸依處，供養恭敬為成佛因。",
        "from": "T03n0159_001:0294b07_2",
        "context_with_next_sentence": true
    },
    {
        "source_sentence": "如是音聲及諸塔影，而於三世難思議事，悉皆影現大光明中。",
        "from": "T03n0159_001:0294b08_11",
        "context_with_next_sentence": true
    },
    {
        "source_sentence": "又十方界三世諸佛，及大菩薩道場眾會，神通變化希有之事，及諸如來所說妙法，皆如響應，於此金色大光明中無不見聞。",
        "from": "T03n0159_001:0294b11_7",
        "context_with_next_sentence": true
    },
    {
        "source_sentence": "一切眾生遇此光明、見彼瑞相，皆發無等等阿耨多羅三藐三菩提心。",
        "from": "T03n0159_001:0294b13_1",
        "context_with_next_sentence": true
    },
    {
        "source_sentence": "時，諸大眾覩佛神力不可思議，歎未曾有，各相謂言：",
        "from": "T03n0159_001:0294b14_6",
        "context_with_next_sentence": true
    },
    {
        "source_sentence": "「如來今日入於三昧，放大光明照十方界，得見如來往昔所有難思議事，調伏惡世邪見眾生，令生正解趣向菩提。",
        "from": "T03n0159_001:0294b17_3",
        "context_with_next_sentence": true
    },
    {
        "source_sentence": "希有如來！",
        "from": "T03n0159_001:0294b17_8",
        "context_with_next_sentence": true
    },
    {
        "source_sentence": "能為一切世間之父，無量劫中難可得見，我等累劫修諸行願，得遇三界人天大師。",
        "from": "T03n0159_001:0294b19_7",
        "context_with_next_sentence": true
    },
    {
        "source_sentence": "唯願慈尊，哀愍世間，從定而起，說甚深法，示教利喜一切眾生。",
        "from": "T03n0159_001:0294b20_18",
        "context_with_next_sentence": true
    },
    {
        "source_sentence": "」作是語已，瞻仰尊顏默然而住。",
        "from": "T03n0159_001:0294b21_13",
        "context_with_next_sentence": true
    },
    {
        "source_sentence": "爾時，會中有一菩薩名師子吼——三僧企邪修行福智，於賢劫中次補佛處，受灌頂位作大法王——四向觀視海會大眾，發大音聲，而作是言：",
        "from": "T03n0159_001:0294b25_4",
        "context_with_next_sentence": true
    },
    {
        "source_sentence": "「我於往昔無量劫中，已發阿耨多羅三藐三菩提心，歷事恒沙一切諸佛，曾於第一眾會道場，見不思議神通變化，未嘗覩此金色光明，影現一切菩薩行願，及現如來種種相貌，令見三世難思議事。",
        "from": "T03n0159_001:0294b29_17",
        "context_with_next_sentence": true
    },
    {
        "source_sentence": "唯願仁者，一心合掌瞻仰尊顏，從定而起，授甘露藥除熱惱病，令證法身常樂我淨。",
        "from": "T03n0159_001:0294c02_17",
        "context_with_next_sentence": true
    },
    {
        "source_sentence": "是諸如來有二種法，於三昧中不復久住：",
        "from": "T03n0159_001:0294c03_17",
        "context_with_next_sentence": true
    },
    {
        "source_sentence": "一者大慈，二者大悲。",
        "from": "T03n0159_001:0294c04_9",
        "context_with_next_sentence": true
    },
    {
        "source_sentence": "依大慈故與眾生樂，依大悲故拔眾生苦，以是二法於無數劫熏修其心而成正覺。",
        "from": "T03n0159_001:0294c06_8",
        "context_with_next_sentence": true
    },
    {
        "source_sentence": "世間眾生多諸苦惱，以是因緣，如來不久從三昧起，當為演說心地觀門大乘妙法。",
        "from": "T03n0159_001:0294c08_8",
        "context_with_next_sentence": true
    },
    {
        "source_sentence": "」告諸大眾：",
        "from": "T03n0159_001:0294c08_14",
        "context_with_next_sentence": true
    },
    {
        "source_sentence": "「無求一切人天福樂，速求出世阿耨多羅三藐三菩提。",
        "from": "T03n0159_001:0294c09_18",
        "context_with_next_sentence": true
    },
    {
        "source_sentence": "所以者何？",
        "from": "T03n0159_001:0294c10_4",
        "context_with_next_sentence": true
    },
    {
        "source_sentence": "今日世尊，從胸臆中放金色光，所照之處皆如金色，佛所顯示意趣甚深，一切世間聲聞、緣覺，盡思度量所不能知。",
        "from": "T03n0159_001:0294c12_18",
        "context_with_next_sentence": true
    },
    {
        "source_sentence": "汝等凡夫不觀自心，是故漂流生死海中；",
        "from": "T03n0159_001:0294c13_17",
        "context_with_next_sentence": true
    },
    {
        "source_sentence": "諸佛菩薩能觀心故，度生死海到於彼岸。",
        "from": "T03n0159_001:0294c14_17",
        "context_with_next_sentence": true
    },
    {
        "source_sentence": "三世如來法皆如是，放此光明非無因緣。",
        "from": "T03n0159_001:0294c15_17",
        "context_with_next_sentence": true
    },
    {
        "source_sentence": "」是諸眾會聞大士言，心懷踊躍得未曾有。",
        "from": "T03n0159_001:0294c16_17",
        "context_with_next_sentence": true
    },
    {
        "source_sentence": "爾時，師子吼菩薩摩訶薩，欲重宣此義，而說偈言：",
        "from": "T03n0159_001:0294c18_3",
        "context_with_next_sentence": true
    },
    {
        "source_sentence": "「敬禮天人大覺尊，　　恒沙福智皆圓滿，",
        "from": "T03n0159_001:0294c19_0",
        "context_with_next_sentence": true
    },
    {
        "source_sentence": "金光百福莊嚴相，　　發起眾生愛樂心。",
        "from": "T03n0159_001:0294c20_17",
        "context_with_next_sentence": true
    },
    {
        "source_sentence": "超過三界獨居尊，　　功德最勝無倫匹，",
        "from": "T03n0159_001:0294c21_0",
        "context_with_next_sentence": true
    },
    {
        "source_sentence": "普用神通自在力，　　隨所造業現其前。",
        "from": "T03n0159_001:0294c22_17",
        "context_with_next_sentence": true
    },
    {
        "source_sentence": "我以天眼觀世間，　　一切無有如佛者，",
        "from": "T03n0159_001:0294c23_0",
        "context_with_next_sentence": true
    },
    {
        "source_sentence": "希有金容如滿月，　　希有過於優曇華。",
        "from": "T03n0159_001:0294c24_17",
        "context_with_next_sentence": true
    },
    {
        "source_sentence": "無邊福智利群生，　　大光普照如千日，",
        "from": "T03n0159_001:0294c25_0",
        "context_with_next_sentence": true
    },
    {
        "source_sentence": "愚癡眾生長夜苦，　　蒙光所照悉皆除。",
        "from": "T03n0159_001:0294c26_17",
        "context_with_next_sentence": true
    },
    {
        "source_sentence": "我觀如來昔所行，　　親近供養無數佛，",
        "from": "T03n0159_001:0294c27_0",
        "context_with_next_sentence": true
    },
    {
        "source_sentence": "經歷僧祇無量劫，　　為眾生故趣菩提。",
        "from": "T03n0159_001:0294c28_17",
        "context_with_next_sentence": true
    },
    {
        "source_sentence": "常於生死苦海中，　　作大船師濟群品，",
        "from": "T03n0159_001:0294c29_0",
        "context_with_next_sentence": true
    },
    {
        "source_sentence": "演說甘露真淨法，　　令入無為解脫門。",
        "from": "T03n0159_001:0295a01_17",
        "context_with_next_sentence": true
    },
    {
        "source_sentence": "三僧祇劫度眾生，　　勤修八萬波羅蜜，",
        "from": "T03n0159_001:0295a02_0",
        "context_with_next_sentence": true
    },
    {
        "source_sentence": "因圓果滿成正覺，　　住壽凝然無去來。",
        "from": "T03n0159_001:0295a03_17",
        "context_with_next_sentence": true
    },
    {
        "source_sentence": "一一相好周法界，　　十方諸佛相皆然，",
        "from": "T03n0159_001:0295a04_0",
        "context_with_next_sentence": true
    },
    {
        "source_sentence": "甚深境界難思議，　　一切人天莫能測。",
        "from": "T03n0159_001:0295a05_17",
        "context_with_next_sentence": true
    },
    {
        "source_sentence": "諸佛體用無差別，　　如千燈照互增明，",
        "from": "T03n0159_001:0295a06_0",
        "context_with_next_sentence": true
    },
    {
        "source_sentence": "智慧如空無有邊，　　應物現形如水月。",
        "from": "T03n0159_001:0295a07_17",
        "context_with_next_sentence": true
    },
    {
        "source_sentence": "無邊法界常寂然，　　如如不動等虛空，",
        "from": "T03n0159_001:0295a08_0",
        "context_with_next_sentence": true
    },
    {
        "source_sentence": "如來清淨妙法身，　　自然具足恒沙德。",
        "from": "T03n0159_001:0295a09_17",
        "context_with_next_sentence": true
    },
    {
        "source_sentence": "周徧法界無窮盡，　　不生不滅無去來，",
        "from": "T03n0159_001:0295a10_0",
        "context_with_next_sentence": true
    },
    {
        "source_sentence": "法王常住妙法宮，　　法身光明靡不照。",
        "from": "T03n0159_001:0295a11_17",
        "context_with_next_sentence": true
    },
    {
        "source_sentence": "如來法性無罣礙，　　隨緣普應利群生，",
        "from": "T03n0159_001:0295a12_0",
        "context_with_next_sentence": true
    },
    {
        "source_sentence": "眾生各見在其前，　　為我宣說甘露法。",
        "from": "T03n0159_001:0295a13_17",
        "context_with_next_sentence": true
    },
    {
        "source_sentence": "隨心能滅諸煩惱，　　人天眾苦悉皆除，",
        "from": "T03n0159_001:0295a14_0",
        "context_with_next_sentence": true
    },
    {
        "source_sentence": "破有法王甚奇特，　　光明照曜如金山。",
        "from": "T03n0159_001:0295a15_17",
        "context_with_next_sentence": true
    },
    {
        "source_sentence": "為度眾生出世間，　　能然法炬破昏暗，",
        "from": "T03n0159_001:0295a16_0",
        "context_with_next_sentence": true
    },
    {
        "source_sentence": "眾生沒在生死海，　　輪迴五趣無出期。",
        "from": "T03n0159_001:0295a17_17",
        "context_with_next_sentence": true
    },
    {
        "source_sentence": "善逝恒為妙法船，　　能截愛流超彼岸，",
        "from": "T03n0159_001:0295a18_0",
        "context_with_next_sentence": true
    },
    {
        "source_sentence": "大智方便不可量，　　恒與眾生無盡樂。",
        "from": "T03n0159_001:0295a19_17",
        "context_with_next_sentence": true
    },
    {
        "source_sentence": "能為世間大慈父，　　憐愍一切諸有情，",
        "from": "T03n0159_001:0295a20_0",
        "context_with_next_sentence": true
    },
    {
        "source_sentence": "如來出世甚難值，　　無數億劫時一現。",
        "from": "T03n0159_001:0295a21_17",
        "context_with_next_sentence": true
    },
    {
        "source_sentence": "譬如優曇妙瑞華，　　一切人天所希有，",
        "from": "T03n0159_001:0295a22_0",
        "context_with_next_sentence": true
    },
    {
        "source_sentence": "於無量劫時一現，　　覩佛出世亦同然。",
        "from": "T03n0159_001:0295a23_17",
        "context_with_next_sentence": true
    },
    {
        "source_sentence": "是諸眾生無福慧，　　恒處沈淪生死海，",
        "from": "T03n0159_001:0295a24_0",
        "context_with_next_sentence": true
    },
    {
        "source_sentence": "億劫不見諸如來，　　隨諸惡業恒受苦。",
        "from": "T03n0159_001:0295a25_17",
        "context_with_next_sentence": true
    },
    {
        "source_sentence": "我等無數百千劫，　　修四無量三解脫，",
        "from": "T03n0159_001:0295a26_0",
        "context_with_next_sentence": true
    },
    {
        "source_sentence": "今見大聖牟尼尊，　　猶如盲龜值浮木。",
        "from": "T03n0159_001:0295a27_17",
        "context_with_next_sentence": true
    },
    {
        "source_sentence": "願於來世恒沙劫，　　念念不捨天人師，",
        "from": "T03n0159_001:0295a28_0",
        "context_with_next_sentence": true
    },
    {
        "source_sentence": "如影隨形不暫離，　　晝夜勤修於種智。",
        "from": "T03n0159_001:0295a29_17",
        "context_with_next_sentence": true
    },
    {
        "source_sentence": "唯願世尊哀愍我，　　常令得見大慈尊，",
        "from": "T03n0159_001:0295b01_0",
        "context_with_next_sentence": true
    },
    {
        "source_sentence": "三業無倦常奉持，　　願共眾生成正覺。",
        "from": "T03n0159_001:0295b02_17",
        "context_with_next_sentence": true
    },
    {
        "source_sentence": "今者三界大導師，　　座上跏趺入三昧，",
        "from": "T03n0159_001:0295b03_0",
        "context_with_next_sentence": true
    },
    {
        "source_sentence": "獨處凝然空寂舍，　　身心不動如須彌。",
        "from": "T03n0159_001:0295b04_17",
        "context_with_next_sentence": true
    },
    {
        "source_sentence": "世間一切梵天魔，　　莫能警覺如來定，",
        "from": "T03n0159_001:0295b05_0",
        "context_with_next_sentence": true
    },
    {
        "source_sentence": "此界佗方凡聖眾，　　悉知調御住於禪。",
        "from": "T03n0159_001:0295b06_17",
        "context_with_next_sentence": true
    },
    {
        "source_sentence": "廣設無邊微妙供，　　奉獻能仁最勝德，",
        "from": "T03n0159_001:0295b07_0",
        "context_with_next_sentence": true
    },
    {
        "source_sentence": "六欲諸天來供養，　　天華亂墜徧虛空。",
        "from": "T03n0159_001:0295b08_17",
        "context_with_next_sentence": true
    },
    {
        "source_sentence": "十善報應無價香，　　變化香雲百寶色，",
        "from": "T03n0159_001:0295b09_0",
        "context_with_next_sentence": true
    },
    {
        "source_sentence": "徧覆人天無量眾，　　雨雜妙寶獻如來。",
        "from": "T03n0159_001:0295b10_17",
        "context_with_next_sentence": true
    },
    {
        "source_sentence": "香氣𣱦氳三寶前，　　百千伎樂臨空界，",
        "from": "T03n0159_001:0295b11_0",
        "context_with_next_sentence": true
    },
    {
        "source_sentence": "不鼓自鳴成妙曲，　　供養人中兩足尊。",
        "from": "T03n0159_001:0295b12_17",
        "context_with_next_sentence": true
    },
    {
        "source_sentence": "十八梵眾雨天華，　　及雨雜寶千萬種，",
        "from": "T03n0159_001:0295b13_0",
        "context_with_next_sentence": true
    },
    {
        "source_sentence": "梵摩尼珠妙瓔珞，　　眾寶嚴飾天妙衣。",
        "from": "T03n0159_001:0295b14_17",
        "context_with_next_sentence": true
    },
    {
        "source_sentence": "大寶華幢懸勝幡，　　持以供養牟尼尊，",
        "from": "T03n0159_001:0295b15_0",
        "context_with_next_sentence": true
    },
    {
        "source_sentence": "無色界天雨寶華，　　其華廣大如車輪。",
        "from": "T03n0159_001:0295b16_17",
        "context_with_next_sentence": true
    },
    {
        "source_sentence": "雨微細香滿世界，　　供養三昧難思議，",
        "from": "T03n0159_001:0295b17_0",
        "context_with_next_sentence": true
    },
    {
        "source_sentence": "龍王脩羅人非人，　　奉獻所感珍妙寶。",
        "from": "T03n0159_001:0295b18_17",
        "context_with_next_sentence": true
    },
    {
        "source_sentence": "各以供養天中天，　　樂聞最勝菩提道，",
        "from": "T03n0159_001:0295b19_0",
        "context_with_next_sentence": true
    },
    {
        "source_sentence": "時薄伽梵大醫王，　　善治世間煩惱苦。",
        "from": "T03n0159_001:0295b20_17",
        "context_with_next_sentence": true
    },
    {
        "source_sentence": "師子頻伸三昧力，　　六種震動徧三千，",
        "from": "T03n0159_001:0295b21_0",
        "context_with_next_sentence": true
    },
    {
        "source_sentence": "以此覺悟諸有緣，　　於此無緣了不覺。",
        "from": "T03n0159_001:0295b22_17",
        "context_with_next_sentence": true
    },
    {
        "source_sentence": "隨彼人天應可度，　　見佛種種諸神通，",
        "from": "T03n0159_001:0295b23_0",
        "context_with_next_sentence": true
    },
    {
        "source_sentence": "瞻仰月面牟尼尊，　　以淨三業皆雲集。",
        "from": "T03n0159_001:0295b24_17",
        "context_with_next_sentence": true
    },
    {
        "source_sentence": "如來能以無緣慈，　　饒益眾生成勝德，",
        "from": "T03n0159_001:0295b25_0",
        "context_with_next_sentence": true
    },
    {
        "source_sentence": "胸臆放此大光明，　　名諸菩薩不退轉。",
        "from": "T03n0159_001:0295b26_17",
        "context_with_next_sentence": true
    },
    {
        "source_sentence": "如劫盡時七日現，　　熾然照曜放千光，",
        "from": "T03n0159_001:0295b27_0",
        "context_with_next_sentence": true
    },
    {
        "source_sentence": "世間所有諸光明，　　不及一佛毛孔光。",
        "from": "T03n0159_001:0295b28_17",
        "context_with_next_sentence": true
    },
    {
        "source_sentence": "無量無礙大神光，　　徧照十方諸佛剎，",
        "from": "T03n0159_001:0295b29_0",
        "context_with_next_sentence": true
    },
    {
        "source_sentence": "如來福智皆圓滿，　　所放神光亦無比。",
        "from": "T03n0159_001:0295c01_17",
        "context_with_next_sentence": true
    },
    {
        "source_sentence": "其光赫弈如金色，　　徧照十方諸國土，",
        "from": "T03n0159_001:0295c02_0",
        "context_with_next_sentence": true
    },
    {
        "source_sentence": "大聖金光影現中，　　悉見世間諸色像。",
        "from": "T03n0159_001:0295c03_17",
        "context_with_next_sentence": true
    },
    {
        "source_sentence": "三千大千諸世界，　　所有一切諸山王，",
        "from": "T03n0159_001:0295c04_0",
        "context_with_next_sentence": true
    },
    {
        "source_sentence": "四寶所成妙高山，　　雪山香山七金山，",
        "from": "T03n0159_001:0295c05_0",
        "context_with_next_sentence": true
    },
    {
        "source_sentence": "目真隣陀彌樓山，　　大鐵圍山小山等，",
        "from": "T03n0159_001:0295c06_0",
        "context_with_next_sentence": true
    },
    {
        "source_sentence": "大海江河及浴池，　　無數百億四大洲，",
        "from": "T03n0159_001:0295c07_0",
        "context_with_next_sentence": true
    },
    {
        "source_sentence": "日月星辰眾寶宮，　　天宮龍宮諸神宮，",
        "from": "T03n0159_001:0295c08_0",
        "context_with_next_sentence": true
    },
    {
        "source_sentence": "國邑王宮諸聚落，　　如是光中悉顯現。",
        "from": "T03n0159_001:0295c09_17",
        "context_with_next_sentence": true
    },
    {
        "source_sentence": "又現如來往昔因，　　積功累德求佛道，",
        "from": "T03n0159_001:0295c10_0",
        "context_with_next_sentence": true
    },
    {
        "source_sentence": "如來昔在尸毘國，　　曾居尊位作人王。",
        "from": "T03n0159_001:0295c11_17",
        "context_with_next_sentence": true
    },
    {
        "source_sentence": "國界珍寶皆充盈，　　常以正法化於世，",
        "from": "T03n0159_001:0295c12_0",
        "context_with_next_sentence": true
    },
    {
        "source_sentence": "慈悲喜捨恒無倦，　　能捨難捨趣菩提。",
        "from": "T03n0159_001:0295c13_17",
        "context_with_next_sentence": true
    },
    {
        "source_sentence": "割身救鴿甞無悔，　　深心悲愍救眾生，",
        "from": "T03n0159_001:0295c14_0",
        "context_with_next_sentence": true
    },
    {
        "source_sentence": "時佛往昔在凡夫，　　入於雪山求佛道。",
        "from": "T03n0159_001:0295c15_17",
        "context_with_next_sentence": true
    },
    {
        "source_sentence": "攝心勇猛勤精進，　　為求半偈捨全身，",
        "from": "T03n0159_001:0295c16_0",
        "context_with_next_sentence": true
    },
    {
        "source_sentence": "以求正法因緣故，　　十二劫超生死苦。",
        "from": "T03n0159_001:0295c17_17",
        "context_with_next_sentence": true
    },
    {
        "source_sentence": "昔為摩納仙人時，　　布髮供養然燈佛，",
        "from": "T03n0159_001:0295c18_0",
        "context_with_next_sentence": true
    },
    {
        "source_sentence": "以是精進因緣故，　　八劫超於生死海。",
        "from": "T03n0159_001:0295c19_17",
        "context_with_next_sentence": true
    },
    {
        "source_sentence": "昔為薩埵王子時，　　捨所愛身投餓虎，",
        "from": "T03n0159_001:0295c20_0",
        "context_with_next_sentence": true
    },
    {
        "source_sentence": "自利利佗因緣故，　　十一劫超生死因。",
        "from": "T03n0159_001:0295c21_17",
        "context_with_next_sentence": true
    },
    {
        "source_sentence": "流水長者大醫王，　　平等救護眾生故，",
        "from": "T03n0159_001:0295c22_0",
        "context_with_next_sentence": true
    },
    {
        "source_sentence": "濟魚各得生天上，　　天雨瓔珞來報恩。",
        "from": "T03n0159_001:0295c23_17",
        "context_with_next_sentence": true
    },
    {
        "source_sentence": "七日翹足讚如來，　　以精進故超九劫。",
        "from": "T03n0159_001:0295c24_17",
        "context_with_next_sentence": true
    },
    {
        "source_sentence": "昔為六牙白象王，　　其牙殊妙無能比，",
        "from": "T03n0159_001:0295c25_0",
        "context_with_next_sentence": true
    },
    {
        "source_sentence": "捨身命故投獵者，　　求佛無上大菩提。",
        "from": "T03n0159_001:0295c26_17",
        "context_with_next_sentence": true
    },
    {
        "source_sentence": "或作圓滿福智王，　　施眼精進求佛道，",
        "from": "T03n0159_001:0295c27_0",
        "context_with_next_sentence": true
    },
    {
        "source_sentence": "又作金色大鹿王，　　捨身精進求佛道。",
        "from": "T03n0159_001:0295c28_17",
        "context_with_next_sentence": true
    },
    {
        "source_sentence": "為迦尸國慈力王，　　全身施與五夜叉，",
        "from": "T03n0159_001:0295c29_0",
        "context_with_next_sentence": true
    },
    {
        "source_sentence": "又作大國莊嚴王，　　以妻子施無悋惜。",
        "from": "T03n0159_001:0296a01_17",
        "context_with_next_sentence": true
    },
    {
        "source_sentence": "或為最上身菩薩，　　頭目髓腦施眾生，",
        "from": "T03n0159_001:0296a02_0",
        "context_with_next_sentence": true
    },
    {
        "source_sentence": "如是菩薩行慈悲，　　皆願求證菩提道。",
        "from": "T03n0159_001:0296a03_17",
        "context_with_next_sentence": true
    },
    {
        "source_sentence": "佛昔曾作轉輪王，　　四洲珍寶皆充滿，",
        "from": "T03n0159_001:0296a04_0",
        "context_with_next_sentence": true
    },
    {
        "source_sentence": "具足千子諸眷屬，　　十善化人百千劫。",
        "from": "T03n0159_001:0296a05_17",
        "context_with_next_sentence": true
    },
    {
        "source_sentence": "國土安隱如天宮，　　受五欲樂無窮盡，",
        "from": "T03n0159_001:0296a06_0",
        "context_with_next_sentence": true
    },
    {
        "source_sentence": "時彼輪王覺自身，　　及以世間不牢固。",
        "from": "T03n0159_001:0296a07_17",
        "context_with_next_sentence": true
    },
    {
        "source_sentence": "無想諸天八萬歲，　　福盡還歸諸惡道，",
        "from": "T03n0159_001:0296a08_0",
        "context_with_next_sentence": true
    },
    {
        "source_sentence": "猶如夢幻與泡影，　　亦如朝露及電光。",
        "from": "T03n0159_001:0296a09_17",
        "context_with_next_sentence": true
    },
    {
        "source_sentence": "了達三界如火宅，　　八苦充滿難可出，",
        "from": "T03n0159_001:0296a10_0",
        "context_with_next_sentence": true
    },
    {
        "source_sentence": "未得解脫超彼岸，　　誰有智者樂輪迴？",
        "from": "T03n0159_001:0296a11_17",
        "context_with_next_sentence": true
    },
    {
        "source_sentence": "唯有出世如來身，　　不生不滅常安樂，",
        "from": "T03n0159_001:0296a12_0",
        "context_with_next_sentence": true
    },
    {
        "source_sentence": "如是難行菩薩行，　　一切悉現金光內。",
        "from": "T03n0159_001:0296a13_17",
        "context_with_next_sentence": true
    },
    {
        "source_sentence": "又此光中現八塔，　　皆是眾生良福田，",
        "from": "T03n0159_001:0296a14_0",
        "context_with_next_sentence": true
    },
    {
        "source_sentence": "淨飯王宮生處塔，　　菩提樹下成佛塔，",
        "from": "T03n0159_001:0296a15_0",
        "context_with_next_sentence": true
    },
    {
        "source_sentence": "鹿野園中法輪塔，　　給孤獨園名稱塔，",
        "from": "T03n0159_001:0296a16_0",
        "context_with_next_sentence": true
    },
    {
        "source_sentence": "曲女城邊寶堦塔，　　耆闍崛山般若塔，",
        "from": "T03n0159_001:0296a17_0",
        "context_with_next_sentence": true
    },
    {
        "source_sentence": "菴羅衛林維摩塔，　　娑羅林中圓寂塔。",
        "from": "T03n0159_001:0296a18_17",
        "context_with_next_sentence": true
    },
    {
        "source_sentence": "如是世尊八寶塔，　　諸天龍神常供養，",
        "from": "T03n0159_001:0296a19_0",
        "context_with_next_sentence": true
    },
    {
        "source_sentence": "金剛密跡四天王，　　晝夜護持恒不離。",
        "from": "T03n0159_001:0296a20_17",
        "context_with_next_sentence": true
    },
    {
        "source_sentence": "若造八塔而供養，　　現身福壽自延長，",
        "from": "T03n0159_001:0296a21_0",
        "context_with_next_sentence": true
    },
    {
        "source_sentence": "增長智慧眾所尊，　　世出世願皆圓滿。",
        "from": "T03n0159_001:0296a22_17",
        "context_with_next_sentence": true
    },
    {
        "source_sentence": "若人禮拜及心念，　　如是八塔不思議，",
        "from": "T03n0159_001:0296a23_0",
        "context_with_next_sentence": true
    },
    {
        "source_sentence": "二人獲福等無差，　　速證無上菩提道。",
        "from": "T03n0159_001:0296a24_17",
        "context_with_next_sentence": true
    },
    {
        "source_sentence": "如是三世利益事，　　於此光中無不見，",
        "from": "T03n0159_001:0296a25_0",
        "context_with_next_sentence": true
    },
    {
        "source_sentence": "十方佛土諸菩薩，　　神通遊戲眾靈仙，",
        "from": "T03n0159_001:0296a26_0",
        "context_with_next_sentence": true
    },
    {
        "source_sentence": "萬億國土轉輪王，　　尋此光明普雲集，",
        "from": "T03n0159_001:0296a27_0",
        "context_with_next_sentence": true
    },
    {
        "source_sentence": "各以神力來供養，　　雨如意寶奉慈尊。",
        "from": "T03n0159_001:0296a28_17",
        "context_with_next_sentence": true
    },
    {
        "source_sentence": "諸天伎樂百千種，　　不鼓自然出妙音，",
        "from": "T03n0159_001:0296a29_0",
        "context_with_next_sentence": true
    },
    {
        "source_sentence": "天華亂墜滿虛空，　　眾香普熏於大會，",
        "from": "T03n0159_001:0296b01_0",
        "context_with_next_sentence": true
    },
    {
        "source_sentence": "寶幢無數諸瓔珞，　　持以供養人中尊。",
        "from": "T03n0159_001:0296b02_17",
        "context_with_next_sentence": true
    },
    {
        "source_sentence": "微妙伽陀讚如來，　　善哉能入於三昧，",
        "from": "T03n0159_001:0296b03_0",
        "context_with_next_sentence": true
    },
    {
        "source_sentence": "現不思議大神力，　　調伏難化諸有情，",
        "from": "T03n0159_001:0296b04_0",
        "context_with_next_sentence": true
    },
    {
        "source_sentence": "令住堅固不退心，　　我於佛所深隨喜。",
        "from": "T03n0159_001:0296b05_17",
        "context_with_next_sentence": true
    },
    {
        "source_sentence": "唯願世尊從定起，　　為諸眾生轉法輪，",
        "from": "T03n0159_001:0296b06_0",
        "context_with_next_sentence": true
    },
    {
        "source_sentence": "永斷一切諸煩惱，　　令住無住大涅槃。",
        "from": "T03n0159_001:0296b07_17",
        "context_with_next_sentence": true
    },
    {
        "source_sentence": "如我等類心清淨，　　從萬億國來聽法，",
        "from": "T03n0159_001:0296b08_0",
        "context_with_next_sentence": true
    },
    {
        "source_sentence": "以三昧力常諦觀，　　於我微供哀納受。",
        "from": "T03n0159_001:0296b09_17",
        "context_with_next_sentence": true
    },
    {
        "source_sentence": "能施所施及施物，　　於三世中無所得，",
        "from": "T03n0159_001:0296b10_0",
        "context_with_next_sentence": true
    },
    {
        "source_sentence": "我等安住最勝心，　　供養一切十方佛。",
        "from": "T03n0159_001:0296b11_17",
        "context_with_next_sentence": true
    },
    {
        "source_sentence": "世世親近大悲主，　　恒常奉事大慈尊，",
        "from": "T03n0159_001:0296b12_0",
        "context_with_next_sentence": true
    },
    {
        "source_sentence": "以無所得妙善根，　　圓融法界趣真覺。",
        "from": "T03n0159_001:0296b13_17",
        "context_with_next_sentence": true
    },
    {
        "source_sentence": "過去如來入寂定，　　現大神通轉法輪，",
        "from": "T03n0159_001:0296b14_0",
        "context_with_next_sentence": true
    },
    {
        "source_sentence": "今佛世尊亦復然，　　入定放光同彼佛。",
        "from": "T03n0159_001:0296b15_17",
        "context_with_next_sentence": true
    },
    {
        "source_sentence": "是故惟忖釋師子，　　決定欲說心地門，",
        "from": "T03n0159_001:0296b16_0",
        "context_with_next_sentence": true
    },
    {
        "source_sentence": "若欲遠離生死因，　　必獲三世真常果。",
        "from": "T03n0159_001:0296b17_17",
        "context_with_next_sentence": true
    },
    {
        "source_sentence": "諸人合掌一心待，　　當入如來安樂宮。",
        "from": "T03n0159_001:0296b18_17",
        "context_with_next_sentence": true
    },
    {
        "source_sentence": "」大乘本生心地觀經卷第一",
        "from": "T03n0159_001:0296b19_100",
        "context_with_next_sentence": false
    }
]