[
    {
        "source_sentence": "佛說甚深大迴向經",
        "from": "T17n0825_001:0867a19_0",
        "context_with_next_sentence": true
    },
    {
        "source_sentence": "僧祐錄中失譯人名今附宋錄",
        "from": "T17n0825_001:0867a21_0",
        "context_with_next_sentence": true
    },
    {
        "source_sentence": "如是我聞：一時，佛在舍衛國祇樹給孤獨園，",
        "from": "T17n0825_001:0867a22_0",
        "context_with_next_sentence": true
    },
    {
        "source_sentence": "與大比丘眾八千人俱。",
        "from": "T17n0825_001:0867a23_9",
        "context_with_next_sentence": true
    },
    {
        "source_sentence": "爾時，世尊與諸大眾前後圍遶而為說法。",
        "from": "T17n0825_001:0867a24_8",
        "context_with_next_sentence": true
    },
    {
        "source_sentence": "於是會中有一菩薩，號曰明天，即從坐起，偏袒右肩右膝著地，恭敬合掌前白佛言：",
        "from": "T17n0825_001:0867a26_6",
        "context_with_next_sentence": true
    },
    {
        "source_sentence": "「世尊！",
        "from": "T17n0825_001:0867a26_10",
        "context_with_next_sentence": true
    },
    {
        "source_sentence": "欲有所問，唯願世尊分別解說。",
        "from": "T17n0825_001:0867a27_4",
        "context_with_next_sentence": true
    },
    {
        "source_sentence": "」爾時，佛告明天菩薩摩訶薩：",
        "from": "T17n0825_001:0867a27_18",
        "context_with_next_sentence": true
    },
    {
        "source_sentence": "「善男子！",
        "from": "T17n0825_001:0867a28_1",
        "context_with_next_sentence": true
    },
    {
        "source_sentence": "欲有所問莫得疑難，如來當為隨問解說。",
        "from": "T17n0825_001:0867a28_19",
        "context_with_next_sentence": true
    },
    {
        "source_sentence": "」明天菩薩即白佛言：",
        "from": "T17n0825_001:0867a29_8",
        "context_with_next_sentence": true
    },
    {
        "source_sentence": "「云何菩薩少修善本而獲大果，或多作功德福報無量？",
        "from": "T17n0825_001:0867b01_13",
        "context_with_next_sentence": true
    },
    {
        "source_sentence": "」佛告明天菩薩摩訶薩：",
        "from": "T17n0825_001:0867b02_9",
        "context_with_next_sentence": true
    },
    {
        "source_sentence": "「善哉，善哉！",
        "from": "T17n0825_001:0867b02_16",
        "context_with_next_sentence": true
    },
    {
        "source_sentence": "明天！",
        "from": "T17n0825_001:0867b02_19",
        "context_with_next_sentence": true
    },
    {
        "source_sentence": "能於佛前問如是義。",
        "from": "T17n0825_001:0867b03_7",
        "context_with_next_sentence": true
    },
    {
        "source_sentence": "汝已曾於過去無量諸佛所殖眾德本供養諸佛、親近善知識，能為樂福眾生發甚深問。",
        "from": "T17n0825_001:0867b05_9",
        "context_with_next_sentence": true
    },
    {
        "source_sentence": "諦聽，諦聽！",
        "from": "T17n0825_001:0867b05_15",
        "context_with_next_sentence": true
    },
    {
        "source_sentence": "善思念之。",
        "from": "T17n0825_001:0867b06_1",
        "context_with_next_sentence": true
    },
    {
        "source_sentence": "」明天菩薩白佛言：",
        "from": "T17n0825_001:0867b06_10",
        "context_with_next_sentence": true
    },
    {
        "source_sentence": "「世尊！",
        "from": "T17n0825_001:0867b06_14",
        "context_with_next_sentence": true
    },
    {
        "source_sentence": "唯然受教。",
        "from": "T17n0825_001:0867b06_19",
        "context_with_next_sentence": true
    },
    {
        "source_sentence": "」佛告明天：",
        "from": "T17n0825_001:0867b07_2",
        "context_with_next_sentence": true
    },
    {
        "source_sentence": "「諸菩薩摩訶薩當於過去、當來、今現在諸佛所，修慈身行、修慈口行、修慈心行，專心念佛所行功德。",
        "from": "T17n0825_001:0867b09_7",
        "context_with_next_sentence": true
    },
    {
        "source_sentence": "復次，明天！",
        "from": "T17n0825_001:0867b09_13",
        "context_with_next_sentence": true
    },
    {
        "source_sentence": "菩薩摩訶薩當應往詣如來尊廟禮拜供養，右膝著地合掌右遶，散華燒香、懸繒幡蓋、作眾伎樂尊重恭敬，以微妙音歌、甚深句義，讚佛功德隨喜歎善。",
        "from": "T17n0825_001:0867b13_1",
        "context_with_next_sentence": true
    },
    {
        "source_sentence": "」佛告明天：",
        "from": "T17n0825_001:0867b14_4",
        "context_with_next_sentence": true
    },
    {
        "source_sentence": "「云何菩薩摩訶薩於過去、當來、今現在諸佛所，修慈身行、修慈口行、修慈心行、念佛功德？",
        "from": "T17n0825_001:0867b16_6",
        "context_with_next_sentence": true
    },
    {
        "source_sentence": "善男子！",
        "from": "T17n0825_001:0867b16_10",
        "context_with_next_sentence": true
    },
    {
        "source_sentence": "菩薩摩訶薩當念如來堅固士、無上士、最勝士，為師子王勇猛無畏，自度度彼、自安安彼、自滅滅彼，說真諦法安立眾生，心無諂飾淨戒具足，力無畏辯永除障習，於法自在無與等者。",
        "from": "T17n0825_001:0867b20_14",
        "context_with_next_sentence": true
    },
    {
        "source_sentence": "如是專心念佛功德已，右膝著地，散華燒香，幡繒、幢蓋、伎樂供養，是為菩薩修慈身行；",
        "from": "T17n0825_001:0867b22_13",
        "context_with_next_sentence": true
    },
    {
        "source_sentence": "以微妙音歌、甚深句義讚歎如來無量功德，是為菩薩修慈口行；",
        "from": "T17n0825_001:0867b24_3",
        "context_with_next_sentence": true
    },
    {
        "source_sentence": "因彼身口善根念佛功德，至誠恭敬，是為菩薩修慈心行。",
        "from": "T17n0825_001:0867b25_8",
        "context_with_next_sentence": true
    },
    {
        "source_sentence": "明天！",
        "from": "T17n0825_001:0867b25_11",
        "context_with_next_sentence": true
    },
    {
        "source_sentence": "是則菩薩摩訶薩於過去、當來、今現在諸佛所，修慈身、口、意習行正念。",
        "from": "T17n0825_001:0867b27_3",
        "context_with_next_sentence": true
    },
    {
        "source_sentence": "」佛復告明天：",
        "from": "T17n0825_001:0867b28_5",
        "context_with_next_sentence": true
    },
    {
        "source_sentence": "「又菩薩摩訶薩於過去、當來、今現在諸眾生所，亦應修慈身行、修慈口行、修慈意行，等念眾生。",
        "from": "T17n0825_001:0867c01_9",
        "context_with_next_sentence": true
    },
    {
        "source_sentence": "明天！",
        "from": "T17n0825_001:0867c01_12",
        "context_with_next_sentence": true
    },
    {
        "source_sentence": "云何菩薩摩訶薩於三世眾生所，應修慈身、口、意行，等念眾生？",
        "from": "T17n0825_001:0867c03_1",
        "context_with_next_sentence": true
    },
    {
        "source_sentence": "如是，明天！",
        "from": "T17n0825_001:0867c03_7",
        "context_with_next_sentence": true
    },
    {
        "source_sentence": "菩薩摩訶薩不殺眾生、不盜他財、不邪婬、不妄語、不綺語、不兩舌、不惡口、不貪欲、不瞋恚、不邪見。",
        "from": "T17n0825_001:0867c05_15",
        "context_with_next_sentence": true
    },
    {
        "source_sentence": "云何菩薩不殺眾生？",
        "from": "T17n0825_001:0867c06_4",
        "context_with_next_sentence": true
    },
    {
        "source_sentence": "於一切眾生慈悲愛念，慚愧愍傷，永捨刀杖。",
        "from": "T17n0825_001:0867c07_6",
        "context_with_next_sentence": true
    },
    {
        "source_sentence": "不偷盜者，若於聚落空處，所有遺物不與不取。",
        "from": "T17n0825_001:0867c08_6",
        "context_with_next_sentence": true
    },
    {
        "source_sentence": "不邪婬者，若女有主，父母、兄弟、宗親所護，乃至見彼授華一莖，不起欲想。",
        "from": "T17n0825_001:0867c09_20",
        "context_with_next_sentence": true
    },
    {
        "source_sentence": "不妄語者，若於鄉邑、若在王者堪為證佐，真誠實語守死不虛。",
        "from": "T17n0825_001:0867c11_7",
        "context_with_next_sentence": true
    },
    {
        "source_sentence": "不兩舌者，常於彼此起和合想，從彼所聞不向此說，從此所聞不向彼說。",
        "from": "T17n0825_001:0867c13_1",
        "context_with_next_sentence": true
    },
    {
        "source_sentence": "不惡口者，軟語開喻先意問訊，終不以苦切惡言加於眾生。",
        "from": "T17n0825_001:0867c14_8",
        "context_with_next_sentence": true
    },
    {
        "source_sentence": "不綺語者，時說、實說、知義而說，為利益彼說，心口無差。",
        "from": "T17n0825_001:0867c15_14",
        "context_with_next_sentence": true
    },
    {
        "source_sentence": "不貪者，於他財利不起欲想，見來取者心無悋惜。",
        "from": "T17n0825_001:0867c16_16",
        "context_with_next_sentence": true
    },
    {
        "source_sentence": "不瞋恚者，於一切眾生除諸恚恨，起慈愍心、饒益心安彼心，隨順善攝一切眾生。",
        "from": "T17n0825_001:0867c18_13",
        "context_with_next_sentence": true
    },
    {
        "source_sentence": "不邪見者，有施、有濟、有說，有父母，有今世、後世，有苦、樂行果報，世間有阿羅漢，自知身作證『我生已盡，梵行已成，所作已辦，自知不受後有。",
        "from": "T17n0825_001:0867c21_20",
        "context_with_next_sentence": true
    },
    {
        "source_sentence": "』「明天！",
        "from": "T17n0825_001:0867c22_3",
        "context_with_next_sentence": true
    },
    {
        "source_sentence": "當知彼不殺、不盜、不邪婬，則是菩薩修慈身行；",
        "from": "T17n0825_001:0867c23_3",
        "context_with_next_sentence": true
    },
    {
        "source_sentence": "不妄語、兩舌、惡口、不綺語，則是菩薩修慈口行；",
        "from": "T17n0825_001:0867c24_4",
        "context_with_next_sentence": true
    },
    {
        "source_sentence": "不貪、不恚、不邪見，則是菩薩修慈意行；",
        "from": "T17n0825_001:0867c25_2",
        "context_with_next_sentence": true
    },
    {
        "source_sentence": "修慈身、口、意，則是菩薩等念眾生。",
        "from": "T17n0825_001:0867c25_19",
        "context_with_next_sentence": true
    },
    {
        "source_sentence": "」佛告明天：",
        "from": "T17n0825_001:0867c26_4",
        "context_with_next_sentence": true
    },
    {
        "source_sentence": "「菩薩摩訶薩於過去、當來、今現在諸佛所，修慈身行、修慈口行、修慈意行，及於過去、當來、今現在一切眾生所，修慈身行、修慈口行、修慈意行，所有功德果報悉與一切眾生共，迴向阿耨多羅三藐三菩提。",
        "from": "T17n0825_001:0868a01_17",
        "context_with_next_sentence": true
    },
    {
        "source_sentence": "明天！",
        "from": "T17n0825_001:0868a02_1",
        "context_with_next_sentence": true
    },
    {
        "source_sentence": "菩薩作如是迴向者，是為菩薩少修善本獲大果報，多作功德福報無量。",
        "from": "T17n0825_001:0868a03_13",
        "context_with_next_sentence": true
    },
    {
        "source_sentence": "」佛告明天：",
        "from": "T17n0825_001:0868a03_19",
        "context_with_next_sentence": true
    },
    {
        "source_sentence": "「是菩薩成就無量功德時，持是功德迴向無量智慧，又共一切眾生，盡迴向阿耨多羅三藐三菩提。",
        "from": "T17n0825_001:0868a06_4",
        "context_with_next_sentence": true
    },
    {
        "source_sentence": "是功德三種，有三種迴向。",
        "from": "T17n0825_001:0868a06_16",
        "context_with_next_sentence": true
    },
    {
        "source_sentence": "何等為三？",
        "from": "T17n0825_001:0868a07_2",
        "context_with_next_sentence": true
    },
    {
        "source_sentence": "謂過去空、當來空、現在空，無有迴向者，亦無迴向法，亦無迴向處，菩薩摩訶薩當作是迴向。",
        "from": "T17n0825_001:0868a09_5",
        "context_with_next_sentence": true
    },
    {
        "source_sentence": "作是迴向時，三處皆清淨，以此清淨功德與一切眾生共，迴向阿耨多羅三藐三菩提。",
        "from": "T17n0825_001:0868a11_4",
        "context_with_next_sentence": true
    },
    {
        "source_sentence": "作是迴向者，無有凡夫及凡夫法，亦無信行亦無法行，亦無八人，亦無須陀洹、向須陀洹，亦無斯陀含、向斯陀含，亦無阿那含、向阿那含，亦無阿羅漢、向阿羅漢，亦無辟支佛、向辟支佛，亦無有佛及向佛者。",
        "from": "T17n0825_001:0868a15_16",
        "context_with_next_sentence": true
    },
    {
        "source_sentence": "何以故？",
        "from": "T17n0825_001:0868a15_20",
        "context_with_next_sentence": true
    },
    {
        "source_sentence": "法性無緣、不生不滅、無所住故。",
        "from": "T17n0825_001:0868a16_14",
        "context_with_next_sentence": true
    },
    {
        "source_sentence": "是故，菩薩摩訶薩應以是三種迴向、三種清淨功德與一切眾生共，迴向阿耨多羅三藐三菩提。",
        "from": "T17n0825_001:0868a18_16",
        "context_with_next_sentence": true
    },
    {
        "source_sentence": "是菩薩作是迴向已，又復願言：",
        "from": "T17n0825_001:0868a19_11",
        "context_with_next_sentence": true
    },
    {
        "source_sentence": "『若我生處常遇諸佛，逮甚深三昧，見無量佛，成就多聞、清淨智慧，弘誓不捨一切眾生。",
        "from": "T17n0825_001:0868a21_10",
        "context_with_next_sentence": true
    },
    {
        "source_sentence": "』」說是法時，百千天人皆願欲往生阿閦佛國。",
        "from": "T17n0825_001:0868a22_10",
        "context_with_next_sentence": true
    },
    {
        "source_sentence": "爾時，佛告尊者阿難：",
        "from": "T17n0825_001:0868a23_9",
        "context_with_next_sentence": true
    },
    {
        "source_sentence": "「我向說此甚深法時，百千天人皆願往生阿閦佛國。",
        "from": "T17n0825_001:0868a24_11",
        "context_with_next_sentence": true
    },
    {
        "source_sentence": "阿難當知，彼於此終，皆當往生阿閦佛所妙樂國土，從一佛國至一佛國，供養諸佛聽受正法，得陀羅尼如說修行，皆當成就不思議慧，於五濁國當得作佛，皆同一號，號甘露音王如來、應供、等正覺。",
        "from": "T17n0825_001:0868a29_2",
        "context_with_next_sentence": true
    },
    {
        "source_sentence": "當知彼天受記別時，百千眾生皆發阿耨多羅三藐三菩提心。",
        "from": "T17n0825_001:0868b01_10",
        "context_with_next_sentence": true
    },
    {
        "source_sentence": "」爾時，釋提桓因白佛言：",
        "from": "T17n0825_001:0868b02_10",
        "context_with_next_sentence": true
    },
    {
        "source_sentence": "「世尊！",
        "from": "T17n0825_001:0868b02_14",
        "context_with_next_sentence": true
    },
    {
        "source_sentence": "如我解佛所說義，當知此為大功德趣、為無量功德、為無邊功德。",
        "from": "T17n0825_001:0868b04_3",
        "context_with_next_sentence": true
    },
    {
        "source_sentence": "」佛言：",
        "from": "T17n0825_001:0868b04_7",
        "context_with_next_sentence": true
    },
    {
        "source_sentence": "「憍尸迦！",
        "from": "T17n0825_001:0868b04_12",
        "context_with_next_sentence": true
    },
    {
        "source_sentence": "是法畢竟淨故。",
        "from": "T17n0825_001:0868b04_19",
        "context_with_next_sentence": true
    },
    {
        "source_sentence": "」「世尊！",
        "from": "T17n0825_001:0868b04_24",
        "context_with_next_sentence": true
    },
    {
        "source_sentence": "當何以名此經？",
        "from": "T17n0825_001:0868b05_6",
        "context_with_next_sentence": true
    },
    {
        "source_sentence": "云何奉持之？",
        "from": "T17n0825_001:0868b05_12",
        "context_with_next_sentence": true
    },
    {
        "source_sentence": "」佛告釋提桓因：",
        "from": "T17n0825_001:0868b06_1",
        "context_with_next_sentence": true
    },
    {
        "source_sentence": "「憍尸迦！",
        "from": "T17n0825_001:0868b06_6",
        "context_with_next_sentence": true
    },
    {
        "source_sentence": "是經名『大迴向』，亦名『甚深法性迴向』，當奉持之。",
        "from": "T17n0825_001:0868b07_8",
        "context_with_next_sentence": true
    },
    {
        "source_sentence": "」佛告憍尸迦：",
        "from": "T17n0825_001:0868b07_15",
        "context_with_next_sentence": true
    },
    {
        "source_sentence": "「若有善男子、善女人學是迴向者，當知是人必逮得無所從生法忍，能度未度者，安樂百千無量眾生。",
        "from": "T17n0825_001:0868b09_19",
        "context_with_next_sentence": true
    },
    {
        "source_sentence": "」說是法時，諸比丘眾，釋、梵、天、人、阿修羅等，聞佛所說歡喜奉行。",
        "from": "T17n0825_001:0868b11_7",
        "context_with_next_sentence": true
    },
    {
        "source_sentence": "佛說甚深大迴向經",
        "from": "T17n0825_001:0868b12_100",
        "context_with_next_sentence": false
    }
]