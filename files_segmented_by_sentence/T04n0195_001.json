[
    {
        "source_sentence": "佛說十二遊經",
        "from": "T04n0195_001:0146a03_0",
        "context_with_next_sentence": true
    },
    {
        "source_sentence": "東晉西域沙門迦留陀伽譯",
        "from": "T04n0195_001:0146a05_0",
        "context_with_next_sentence": true
    },
    {
        "source_sentence": "昔阿僧祇劫時，菩薩為國王，其父母早喪亡，",
        "from": "T04n0195_001:0146a06_0",
        "context_with_next_sentence": true
    },
    {
        "source_sentence": "讓國持與弟，捨國行求道。",
        "from": "T04n0195_001:0146a07_11",
        "context_with_next_sentence": true
    },
    {
        "source_sentence": "遙見一婆羅門，姓瞿曇，菩薩因從婆羅門學道。",
        "from": "T04n0195_001:0146a08_12",
        "context_with_next_sentence": true
    },
    {
        "source_sentence": "婆羅門答菩薩言：",
        "from": "T04n0195_001:0146a09_1",
        "context_with_next_sentence": true
    },
    {
        "source_sentence": "「解體所著王者衣服，編髮結莎為衣，如吾所服，受吾瞿曇姓。",
        "from": "T04n0195_001:0146a10_8",
        "context_with_next_sentence": true
    },
    {
        "source_sentence": "」於是菩薩受，服衣被體，瞿曇姓；",
        "from": "T04n0195_001:0146a11_2",
        "context_with_next_sentence": true
    },
    {
        "source_sentence": "潔志入於深山，林藪嶮阻，坐禪念道。",
        "from": "T04n0195_001:0146a11_19",
        "context_with_next_sentence": true
    },
    {
        "source_sentence": "婆羅門言：",
        "from": "T04n0195_001:0146a12_3",
        "context_with_next_sentence": true
    },
    {
        "source_sentence": "「卿是王者，久在尊貴，簡於勤苦。",
        "from": "T04n0195_001:0146a12_19",
        "context_with_next_sentence": true
    },
    {
        "source_sentence": "夏可飲水，食眾果蓏；",
        "from": "T04n0195_001:0146a13_7",
        "context_with_next_sentence": true
    },
    {
        "source_sentence": "冬可還城邑，街里乞食。",
        "from": "T04n0195_001:0146a13_18",
        "context_with_next_sentence": true
    },
    {
        "source_sentence": "還其樹下，禪思勿毀。",
        "from": "T04n0195_001:0146a14_7",
        "context_with_next_sentence": true
    },
    {
        "source_sentence": "」菩薩其所乞食，還其國界，舉國王者下及庶民，無能識菩薩者，謂以為小瞿曇。",
        "from": "T04n0195_001:0146a16_2",
        "context_with_next_sentence": true
    },
    {
        "source_sentence": "菩薩於城外甘果園中，以作精舍，於中獨坐。",
        "from": "T04n0195_001:0146a17_2",
        "context_with_next_sentence": true
    },
    {
        "source_sentence": "時，國中五百大賊，劫取官物逃走，路由菩薩廬邊，蹤跡放散，遺物在菩薩舍之左右。",
        "from": "T04n0195_001:0146a18_19",
        "context_with_next_sentence": true
    },
    {
        "source_sentence": "明日捕賊，追尋賊者，蹤迹在菩薩舍下，因收菩薩。",
        "from": "T04n0195_001:0146a20_2",
        "context_with_next_sentence": true
    },
    {
        "source_sentence": "便將上問，謂為菩薩國中大賊，前後劫盜，罪有過死。",
        "from": "T04n0195_001:0146a21_6",
        "context_with_next_sentence": true
    },
    {
        "source_sentence": "王便勅臣下：",
        "from": "T04n0195_001:0146a21_12",
        "context_with_next_sentence": true
    },
    {
        "source_sentence": "「如此之人，法應以木貫身。",
        "from": "T04n0195_001:0146a22_3",
        "context_with_next_sentence": true
    },
    {
        "source_sentence": "」立為大標，其身血出，流下於地。",
        "from": "T04n0195_001:0146a22_19",
        "context_with_next_sentence": true
    },
    {
        "source_sentence": "是大瞿曇於深山中，以天眼徹視見之，便以神足飛來問之：",
        "from": "T04n0195_001:0146a24_5",
        "context_with_next_sentence": true
    },
    {
        "source_sentence": "「子有何罪，其痛酷乃爾乎？",
        "from": "T04n0195_001:0146a24_18",
        "context_with_next_sentence": true
    },
    {
        "source_sentence": "瘡豈不傷毒，忍苦若斯？",
        "from": "T04n0195_001:0146a25_8",
        "context_with_next_sentence": true
    },
    {
        "source_sentence": "」菩薩答曰：",
        "from": "T04n0195_001:0146a25_14",
        "context_with_next_sentence": true
    },
    {
        "source_sentence": "「外有瘡痛，內懷慈心。",
        "from": "T04n0195_001:0146a26_2",
        "context_with_next_sentence": true
    },
    {
        "source_sentence": "不知何罪，橫見誅害？",
        "from": "T04n0195_001:0146a26_12",
        "context_with_next_sentence": true
    },
    {
        "source_sentence": "」大瞿曇言：",
        "from": "T04n0195_001:0146a26_18",
        "context_with_next_sentence": true
    },
    {
        "source_sentence": "「卿無子姓，當何繼嗣，忍痛如此？",
        "from": "T04n0195_001:0146a27_11",
        "context_with_next_sentence": true
    },
    {
        "source_sentence": "」菩薩答言：",
        "from": "T04n0195_001:0146a27_17",
        "context_with_next_sentence": true
    },
    {
        "source_sentence": "「命在須臾，何陳子孫？",
        "from": "T04n0195_001:0146a28_6",
        "context_with_next_sentence": true
    },
    {
        "source_sentence": "」於是國王使左右，以彊弩飛箭射而殺之。",
        "from": "T04n0195_001:0146a29_4",
        "context_with_next_sentence": true
    },
    {
        "source_sentence": "大瞿曇悲哀涕泣，下其尸，喪棺斂之。",
        "from": "T04n0195_001:0146b01_1",
        "context_with_next_sentence": true
    },
    {
        "source_sentence": "於是取土中餘血，以泥團之，各取左右持著山中。",
        "from": "T04n0195_001:0146b02_3",
        "context_with_next_sentence": true
    },
    {
        "source_sentence": "還其精舍，左面血著左器中，其右亦然。",
        "from": "T04n0195_001:0146b03_1",
        "context_with_next_sentence": true
    },
    {
        "source_sentence": "大瞿曇言：",
        "from": "T04n0195_001:0146b03_6",
        "context_with_next_sentence": true
    },
    {
        "source_sentence": "「子是道士，若其至誠，天神當使血化成人。",
        "from": "T04n0195_001:0146b04_4",
        "context_with_next_sentence": true
    },
    {
        "source_sentence": "」却後十月，左即成男，右即成女，於是便姓瞿曇氏，一名舍夷仁。",
        "from": "T04n0195_001:0146b05_12",
        "context_with_next_sentence": true
    },
    {
        "source_sentence": "賢劫來，始為寶如來釋迦，越壽五百萬歲；",
        "from": "T04n0195_001:0146b06_12",
        "context_with_next_sentence": true
    },
    {
        "source_sentence": "自下二十五王，其壽三百萬歲；",
        "from": "T04n0195_001:0146b07_6",
        "context_with_next_sentence": true
    },
    {
        "source_sentence": "文陀竭王壽百萬歲，頂生王遮迦越，左髀、右髀王皆壽十萬歲；",
        "from": "T04n0195_001:0146b08_15",
        "context_with_next_sentence": true
    },
    {
        "source_sentence": "從歡喜王諸王，皆壽八萬四千歲。",
        "from": "T04n0195_001:0146b09_10",
        "context_with_next_sentence": true
    },
    {
        "source_sentence": "從惡念，遮迦越殺一牛祠祀，害命，失金輪，得銀輪，主三天下，壽萬歲；",
        "from": "T04n0195_001:0146b11_1",
        "context_with_next_sentence": true
    },
    {
        "source_sentence": "堅念王作鎧，壽五千歲，得銅輪，主二天下，主西南；",
        "from": "T04n0195_001:0146b12_3",
        "context_with_next_sentence": true
    },
    {
        "source_sentence": "喜殺王，壽二千五百歲，得鐵輪，主南天下。",
        "from": "T04n0195_001:0146b13_2",
        "context_with_next_sentence": true
    },
    {
        "source_sentence": "其王有太子，行五惡，殺一減壽千歲。",
        "from": "T04n0195_001:0146b13_19",
        "context_with_next_sentence": true
    },
    {
        "source_sentence": "古人有九病：",
        "from": "T04n0195_001:0146b14_5",
        "context_with_next_sentence": true
    },
    {
        "source_sentence": "寒、熱、飢、渴、生、老、病、死。",
        "from": "T04n0195_001:0146b14_21",
        "context_with_next_sentence": true
    },
    {
        "source_sentence": "婆羅門殺生祠祀，從是生四百四病。",
        "from": "T04n0195_001:0146b15_11",
        "context_with_next_sentence": true
    },
    {
        "source_sentence": "從師子念王，人壽轉減，壽百二十歲。",
        "from": "T04n0195_001:0146b16_8",
        "context_with_next_sentence": true
    },
    {
        "source_sentence": "從師子念王後師子意王，有八十四王，人命減，或壽八十、七十、五十、三十、二十、十歲者。",
        "from": "T04n0195_001:0146b18_8",
        "context_with_next_sentence": true
    },
    {
        "source_sentence": "於是後，有師子命車王，名白淨，是菩薩父。",
        "from": "T04n0195_001:0146b19_6",
        "context_with_next_sentence": true
    },
    {
        "source_sentence": "計菩薩身終始，并前後八萬四千遮迦越王，名瞿曇氏，純熟之姓。",
        "from": "T04n0195_001:0146b20_15",
        "context_with_next_sentence": true
    },
    {
        "source_sentence": "菩薩在兜術天上，意欲下生，觀於天下，誰國可生？",
        "from": "T04n0195_001:0146b21_18",
        "context_with_next_sentence": true
    },
    {
        "source_sentence": "言：",
        "from": "T04n0195_001:0146b21_20",
        "context_with_next_sentence": true
    },
    {
        "source_sentence": "「唯白淨王家可生身。",
        "from": "T04n0195_001:0146b22_7",
        "context_with_next_sentence": true
    },
    {
        "source_sentence": "」於是，天上有樹名兜曇樹，菩薩退，坐他樹下思惟；",
        "from": "T04n0195_001:0146b23_10",
        "context_with_next_sentence": true
    },
    {
        "source_sentence": "其本樹無復精光。",
        "from": "T04n0195_001:0146b23_18",
        "context_with_next_sentence": true
    },
    {
        "source_sentence": "於是，有天問言：",
        "from": "T04n0195_001:0146b24_6",
        "context_with_next_sentence": true
    },
    {
        "source_sentence": "「菩薩何緣，捨本常坐就他樹坐？",
        "from": "T04n0195_001:0146b24_21",
        "context_with_next_sentence": true
    },
    {
        "source_sentence": "」有天子知菩薩意，答天言：",
        "from": "T04n0195_001:0146b25_11",
        "context_with_next_sentence": true
    },
    {
        "source_sentence": "「卿不知耶！",
        "from": "T04n0195_001:0146b25_17",
        "context_with_next_sentence": true
    },
    {
        "source_sentence": "今者菩薩欲下生閻浮利，觀何國可生？",
        "from": "T04n0195_001:0146b26_14",
        "context_with_next_sentence": true
    },
    {
        "source_sentence": "唯白淨家可生。",
        "from": "T04n0195_001:0146b27_3",
        "context_with_next_sentence": true
    },
    {
        "source_sentence": "」於是，諸天皆言：",
        "from": "T04n0195_001:0146b27_12",
        "context_with_next_sentence": true
    },
    {
        "source_sentence": "「今菩薩下生，當何以贈送？",
        "from": "T04n0195_001:0146b28_2",
        "context_with_next_sentence": true
    },
    {
        "source_sentence": "」各設方計，言：",
        "from": "T04n0195_001:0146b28_10",
        "context_with_next_sentence": true
    },
    {
        "source_sentence": "「唯淨明天上四百四寶，奇鏤別異，各有名類，同有寶華，以為車乘。",
        "from": "T04n0195_001:0146b29_19",
        "context_with_next_sentence": true
    },
    {
        "source_sentence": "」伊羅慢龍王以為制乘，名白象，其毛羽踰於白雪山之白。",
        "from": "T04n0195_001:0146c02_4",
        "context_with_next_sentence": true
    },
    {
        "source_sentence": "象有三十三頭，頭有七牙，一牙上有七池，池上有七憂鉢蓮華，一華上有一玉女。",
        "from": "T04n0195_001:0146c04_2",
        "context_with_next_sentence": true
    },
    {
        "source_sentence": "菩薩與八萬四千天子，乘白象寶車來下。",
        "from": "T04n0195_001:0146c05_1",
        "context_with_next_sentence": true
    },
    {
        "source_sentence": "時，白淨王夫人中寐，見白象髣髴，寐寤惕驚，寤以告王。",
        "from": "T04n0195_001:0146c06_6",
        "context_with_next_sentence": true
    },
    {
        "source_sentence": "菩薩父名白淨，其父兄弟四人。",
        "from": "T04n0195_001:0146c07_13",
        "context_with_next_sentence": true
    },
    {
        "source_sentence": "白淨王有二子，其大名悉達，其小子名難陀。",
        "from": "T04n0195_001:0146c08_14",
        "context_with_next_sentence": true
    },
    {
        "source_sentence": "菩薩母名摩耶，難陀母名瞿曇彌。",
        "from": "T04n0195_001:0146c09_10",
        "context_with_next_sentence": true
    },
    {
        "source_sentence": "菩薩叔父名甘露淨王，亦有二子，長子名調達，小子名阿難。",
        "from": "T04n0195_001:0146c10_18",
        "context_with_next_sentence": true
    },
    {
        "source_sentence": "菩薩中叔名穀淨王，有二子，大子名釋摩納，小子阿那律。",
        "from": "T04n0195_001:0146c12_4",
        "context_with_next_sentence": true
    },
    {
        "source_sentence": "菩薩小叔名設淨王，有二子，大子名釋迦王，小子名釋少王。",
        "from": "T04n0195_001:0146c13_11",
        "context_with_next_sentence": true
    },
    {
        "source_sentence": "迦惟羅閱國有八城，合有九百萬戶。",
        "from": "T04n0195_001:0146c14_8",
        "context_with_next_sentence": true
    },
    {
        "source_sentence": "調達以四月七日生，佛以四月八日生，佛弟難陀四月九日生，阿難以四月十日生。",
        "from": "T04n0195_001:0146c16_6",
        "context_with_next_sentence": true
    },
    {
        "source_sentence": "調達身長丈五四寸，佛身長丈六尺，難陀身長丈五四寸，阿難身長丈五三寸。",
        "from": "T04n0195_001:0146c18_2",
        "context_with_next_sentence": true
    },
    {
        "source_sentence": "其貴姓舍夷長一丈四尺，其餘國皆長丈三尺。",
        "from": "T04n0195_001:0146c19_3",
        "context_with_next_sentence": true
    },
    {
        "source_sentence": "菩薩外家去城八百里，姓瞿曇氏，作小王，主百萬戶，名一億王。",
        "from": "T04n0195_001:0146c20_12",
        "context_with_next_sentence": true
    },
    {
        "source_sentence": "菩薩婦家姓瞿曇氏，舍夷長者名水光。",
        "from": "T04n0195_001:0146c21_9",
        "context_with_next_sentence": true
    },
    {
        "source_sentence": "其婦母名月女。",
        "from": "T04n0195_001:0146c21_16",
        "context_with_next_sentence": true
    },
    {
        "source_sentence": "有一城居近其邊，生女之時，日將欲沒，餘明照其家，室內皆明，因字之為瞿夷，晉言明女。",
        "from": "T04n0195_001:0146c23_16",
        "context_with_next_sentence": true
    },
    {
        "source_sentence": "瞿夷者，是太子第一夫人，其父名水光長者；",
        "from": "T04n0195_001:0146c24_15",
        "context_with_next_sentence": true
    },
    {
        "source_sentence": "太子第二夫人，生羅云者，名耶惟檀，其父名移施長者；",
        "from": "T04n0195_001:0146c26_1",
        "context_with_next_sentence": true
    },
    {
        "source_sentence": "第三夫人名鹿野，其父名釋長者。",
        "from": "T04n0195_001:0146c26_16",
        "context_with_next_sentence": true
    },
    {
        "source_sentence": "以有三婦故，太子父王為立三時殿。",
        "from": "T04n0195_001:0146c27_12",
        "context_with_next_sentence": true
    },
    {
        "source_sentence": "殿有二萬婇女，三殿凡有六萬婇女，以太子當作遮迦越王故，置有六萬婇女。",
        "from": "T04n0195_001:0146c29_10",
        "context_with_next_sentence": true
    },
    {
        "source_sentence": "佛以二十九出家，以三十五得道，從四月八日至七月十五日，坐樹下，為一年。",
        "from": "T04n0195_001:0147a02_7",
        "context_with_next_sentence": true
    },
    {
        "source_sentence": "二年，於鹿野園中，為阿若拘隣等說法；",
        "from": "T04n0195_001:0147a03_4",
        "context_with_next_sentence": true
    },
    {
        "source_sentence": "復為畢婆般等說法；",
        "from": "T04n0195_001:0147a03_13",
        "context_with_next_sentence": true
    },
    {
        "source_sentence": "復為迦者羅等十七人說法；",
        "from": "T04n0195_001:0147a04_6",
        "context_with_next_sentence": true
    },
    {
        "source_sentence": "復為大才長者及二才念優婆夷說法；",
        "from": "T04n0195_001:0147a05_4",
        "context_with_next_sentence": true
    },
    {
        "source_sentence": "復為正念尼揵說法；",
        "from": "T04n0195_001:0147a05_13",
        "context_with_next_sentence": true
    },
    {
        "source_sentence": "復為提和竭羅佛時四十二人說法。",
        "from": "T04n0195_001:0147a06_9",
        "context_with_next_sentence": true
    },
    {
        "source_sentence": "三年，為欝、為迦葉兄弟三人說法，滿千比丘。",
        "from": "T04n0195_001:0147a07_10",
        "context_with_next_sentence": true
    },
    {
        "source_sentence": "四年，象頭山上為龍鬼神說法。",
        "from": "T04n0195_001:0147a08_4",
        "context_with_next_sentence": true
    },
    {
        "source_sentence": "五年，於竹園中為私呵味說法。",
        "from": "T04n0195_001:0147a08_18",
        "context_with_next_sentence": true
    },
    {
        "source_sentence": "五年去未至舍衛時，舍利弗作婆羅門，有百二十五弟子，坐一樹下。",
        "from": "T04n0195_001:0147a10_8",
        "context_with_next_sentence": true
    },
    {
        "source_sentence": "時，目連為彌夷羅國中作承相將軍，出行見舍利弗坐樹下，便問舍利弗：",
        "from": "T04n0195_001:0147a12_1",
        "context_with_next_sentence": true
    },
    {
        "source_sentence": "「何為在此坐？",
        "from": "T04n0195_001:0147a12_8",
        "context_with_next_sentence": true
    },
    {
        "source_sentence": "」舍利弗答言：",
        "from": "T04n0195_001:0147a12_15",
        "context_with_next_sentence": true
    },
    {
        "source_sentence": "「吾欲學道。",
        "from": "T04n0195_001:0147a12_21",
        "context_with_next_sentence": true
    },
    {
        "source_sentence": "」目連言：",
        "from": "T04n0195_001:0147a13_1",
        "context_with_next_sentence": true
    },
    {
        "source_sentence": "「願以君為伴。",
        "from": "T04n0195_001:0147a13_8",
        "context_with_next_sentence": true
    },
    {
        "source_sentence": "」即遣百官、群臣還去，唯留百二十五人，二人合有二百五十人。",
        "from": "T04n0195_001:0147a14_14",
        "context_with_next_sentence": true
    },
    {
        "source_sentence": "舍利弗入城分衛，見佛弟子馬師比丘，問之：",
        "from": "T04n0195_001:0147a15_15",
        "context_with_next_sentence": true
    },
    {
        "source_sentence": "「為何道士，衣服不與常同？",
        "from": "T04n0195_001:0147a16_6",
        "context_with_next_sentence": true
    },
    {
        "source_sentence": "」馬師比丘答言：",
        "from": "T04n0195_001:0147a16_14",
        "context_with_next_sentence": true
    },
    {
        "source_sentence": "「吾是佛弟子。",
        "from": "T04n0195_001:0147a16_21",
        "context_with_next_sentence": true
    },
    {
        "source_sentence": "」舍利弗問言：",
        "from": "T04n0195_001:0147a17_5",
        "context_with_next_sentence": true
    },
    {
        "source_sentence": "「佛云何說法？",
        "from": "T04n0195_001:0147a17_12",
        "context_with_next_sentence": true
    },
    {
        "source_sentence": "」馬師言：",
        "from": "T04n0195_001:0147a17_17",
        "context_with_next_sentence": true
    },
    {
        "source_sentence": "「諸法從因，緣滅諸苦盡滅。",
        "from": "T04n0195_001:0147a18_6",
        "context_with_next_sentence": true
    },
    {
        "source_sentence": "」於是舍利弗便得須陀洹道，歡喜便還，報目連言：",
        "from": "T04n0195_001:0147a19_9",
        "context_with_next_sentence": true
    },
    {
        "source_sentence": "「世間有神人。",
        "from": "T04n0195_001:0147a19_16",
        "context_with_next_sentence": true
    },
    {
        "source_sentence": "」目連言：",
        "from": "T04n0195_001:0147a19_21",
        "context_with_next_sentence": true
    },
    {
        "source_sentence": "「云何說法？",
        "from": "T04n0195_001:0147a20_3",
        "context_with_next_sentence": true
    },
    {
        "source_sentence": "」舍利弗具說本末，目連便復得須陀洹道。",
        "from": "T04n0195_001:0147a21_2",
        "context_with_next_sentence": true
    },
    {
        "source_sentence": "二人便相將及弟子至佛所。",
        "from": "T04n0195_001:0147a21_14",
        "context_with_next_sentence": true
    },
    {
        "source_sentence": "未至，佛已預知，便告比丘言：",
        "from": "T04n0195_001:0147a22_9",
        "context_with_next_sentence": true
    },
    {
        "source_sentence": "「今當有二賢士，一人名智慧比丘，一人名神足比丘，須臾來到。",
        "from": "T04n0195_001:0147a23_17",
        "context_with_next_sentence": true
    },
    {
        "source_sentence": "」佛為說四諦，舍利弗七日得阿羅漢，目連以十五日得阿羅漢。",
        "from": "T04n0195_001:0147a25_5",
        "context_with_next_sentence": true
    },
    {
        "source_sentence": "六年，須達與太子祇陀共為佛作精舍，作十二佛圖寺，七十二講堂，三千六百間屋，五百樓閣。",
        "from": "T04n0195_001:0147a27_9",
        "context_with_next_sentence": true
    },
    {
        "source_sentence": "七年，拘耶尼國，為婆陀和菩薩等八人說《般舟經》。",
        "from": "T04n0195_001:0147a28_12",
        "context_with_next_sentence": true
    },
    {
        "source_sentence": "八年，在柳山中，為屯真陀羅王弟說法。",
        "from": "T04n0195_001:0147a29_8",
        "context_with_next_sentence": true
    },
    {
        "source_sentence": "九年，穢澤中，為陀崛摩說法。",
        "from": "T04n0195_001:0147b01_2",
        "context_with_next_sentence": true
    },
    {
        "source_sentence": "十年，還摩竭國，為弗迦沙王說法。",
        "from": "T04n0195_001:0147b01_18",
        "context_with_next_sentence": true
    },
    {
        "source_sentence": "十一年，恐懼樹下，為彌勒說本起。",
        "from": "T04n0195_001:0147b02_13",
        "context_with_next_sentence": true
    },
    {
        "source_sentence": "十二年，還父王國，為釋氏精廬——去城八十里——為差摩竭說法；",
        "from": "T04n0195_001:0147b03_22",
        "context_with_next_sentence": true
    },
    {
        "source_sentence": "還國為父王及釋迦種說法，度八萬四千人得須陀洹道。",
        "from": "T04n0195_001:0147b05_5",
        "context_with_next_sentence": true
    },
    {
        "source_sentence": "是十四國，佛十二年於中遊化說法。",
        "from": "T04n0195_001:0147b06_2",
        "context_with_next_sentence": true
    },
    {
        "source_sentence": "波斯匿王，晉言和悅；",
        "from": "T04n0195_001:0147b06_12",
        "context_with_next_sentence": true
    },
    {
        "source_sentence": "迦惟羅越，晉言妙德；",
        "from": "T04n0195_001:0147b07_2",
        "context_with_next_sentence": true
    },
    {
        "source_sentence": "舍衛國者，晉言無物不有；",
        "from": "T04n0195_001:0147b07_14",
        "context_with_next_sentence": true
    },
    {
        "source_sentence": "維耶離國者，晉言廣大，一名度生死；",
        "from": "T04n0195_001:0147b08_12",
        "context_with_next_sentence": true
    },
    {
        "source_sentence": "羅閱祇者，晉言王舍城；",
        "from": "T04n0195_001:0147b09_3",
        "context_with_next_sentence": true
    },
    {
        "source_sentence": "鳩留國者，晉言智士國；",
        "from": "T04n0195_001:0147b09_14",
        "context_with_next_sentence": true
    },
    {
        "source_sentence": "波羅奈者，晉言鹿野，一名諸佛國。",
        "from": "T04n0195_001:0147b10_10",
        "context_with_next_sentence": true
    },
    {
        "source_sentence": "閻浮提中有十六大國，八萬四千城，有八國王、四天子。",
        "from": "T04n0195_001:0147b11_16",
        "context_with_next_sentence": true
    },
    {
        "source_sentence": "東有晉天子，人民熾盛；",
        "from": "T04n0195_001:0147b12_6",
        "context_with_next_sentence": true
    },
    {
        "source_sentence": "南有天竺國天子，土地多名象；",
        "from": "T04n0195_001:0147b13_1",
        "context_with_next_sentence": true
    },
    {
        "source_sentence": "西有大秦國天子，土地饒金、銀、璧玉；",
        "from": "T04n0195_001:0147b13_19",
        "context_with_next_sentence": true
    },
    {
        "source_sentence": "西北有月支天子，土地多好馬。",
        "from": "T04n0195_001:0147b14_11",
        "context_with_next_sentence": true
    },
    {
        "source_sentence": "八萬四千城中，六千四百種人，萬種音響，五十六萬億丘聚。",
        "from": "T04n0195_001:0147b15_18",
        "context_with_next_sentence": true
    },
    {
        "source_sentence": "魚有六千四百種，鳥有四千五百種，獸有二千四百種，樹有萬種，草有八千種，雜藥七百四十種，雜香四十三種，寶有百二十一種，正寶七種。",
        "from": "T04n0195_001:0147b19_2",
        "context_with_next_sentence": true
    },
    {
        "source_sentence": "海中有二千五百國，百八十國噉五穀；",
        "from": "T04n0195_001:0147b19_19",
        "context_with_next_sentence": true
    },
    {
        "source_sentence": "三百三十國噉魚、鼈、龜、鼉。",
        "from": "T04n0195_001:0147b20_13",
        "context_with_next_sentence": true
    },
    {
        "source_sentence": "五國王，一王主五百城。",
        "from": "T04n0195_001:0147b21_2",
        "context_with_next_sentence": true
    },
    {
        "source_sentence": "第一王名斯黎國，土地盡事佛，不事眾邪；",
        "from": "T04n0195_001:0147b22_1",
        "context_with_next_sentence": true
    },
    {
        "source_sentence": "第二王名迦羅，土地出七寶；",
        "from": "T04n0195_001:0147b22_14",
        "context_with_next_sentence": true
    },
    {
        "source_sentence": "第三王名不羅，土地出四十二種香，及白琉璃；",
        "from": "T04n0195_001:0147b23_15",
        "context_with_next_sentence": true
    },
    {
        "source_sentence": "第四王名闍耶，土地出蓽、茇、胡椒；",
        "from": "T04n0195_001:0147b24_12",
        "context_with_next_sentence": true
    },
    {
        "source_sentence": "第五王名那頞，土地出白珠及七色琉璃。",
        "from": "T04n0195_001:0147b25_10",
        "context_with_next_sentence": true
    },
    {
        "source_sentence": "五大國城人，多黑短小。",
        "from": "T04n0195_001:0147b26_2",
        "context_with_next_sentence": true
    },
    {
        "source_sentence": "相去六十五萬里，從是但有海水，無有人民，去鐵圍山百四十萬里。",
        "from": "T04n0195_001:0147b27_12",
        "context_with_next_sentence": true
    },
    {
        "source_sentence": "佛說十二遊經",
        "from": "T04n0195_001:0147b28_100",
        "context_with_next_sentence": false
    }
]