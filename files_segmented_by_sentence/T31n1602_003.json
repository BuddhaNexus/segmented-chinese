[
    {
        "source_sentence": "顯揚聖教論卷第三",
        "from": "T31n1602_003:0491b02_0",
        "context_with_next_sentence": true
    },
    {
        "source_sentence": "無著菩薩造",
        "from": "T31n1602_003:0491b04_0",
        "context_with_next_sentence": true
    },
    {
        "source_sentence": "三藏法師玄奘奉　詔譯",
        "from": "T31n1602_003:0491b05_0",
        "context_with_next_sentence": true
    },
    {
        "source_sentence": "3攝事品第一之三通達者，謂七種通達，廣說如經。",
        "from": "T31n1602_003:0491b07_14",
        "context_with_next_sentence": true
    },
    {
        "source_sentence": "一、字通達，謂於三十二字無分別故，所行相義如實覺了，先已於心增上法行善修治故。",
        "from": "T31n1602_003:0491b09_12",
        "context_with_next_sentence": true
    },
    {
        "source_sentence": "二、字相通達，謂於師子之形諸字相等有分別故，所行相義如實覺了，餘如前說。",
        "from": "T31n1602_003:0491b11_10",
        "context_with_next_sentence": true
    },
    {
        "source_sentence": "三、能取通達，謂於所緣相應心法唯了別相如實覺了，餘如前說。",
        "from": "T31n1602_003:0491b12_18",
        "context_with_next_sentence": true
    },
    {
        "source_sentence": "四、所取通達，謂於一切諸識境界唯識影相如實覺了，餘如前說。",
        "from": "T31n1602_003:0491b14_9",
        "context_with_next_sentence": true
    },
    {
        "source_sentence": "五、繫縛通達，謂於相縛及麁重縛如實覺了，餘如前說。",
        "from": "T31n1602_003:0491b15_13",
        "context_with_next_sentence": true
    },
    {
        "source_sentence": "六、解脫通達，謂於相縛解脫及麁重縛解脫如實覺了，餘如前說。",
        "from": "T31n1602_003:0491b17_3",
        "context_with_next_sentence": true
    },
    {
        "source_sentence": "七、法性通達，謂於繫縛解脫，無始世來諸行緣起及彼寂滅真如法性如實覺了，先已於心增上法行善修治故。",
        "from": "T31n1602_003:0491b19_12",
        "context_with_next_sentence": true
    },
    {
        "source_sentence": "地者，謂菩薩十地，廣說如經。",
        "from": "T31n1602_003:0491b20_13",
        "context_with_next_sentence": true
    },
    {
        "source_sentence": "一、極喜地，謂諸菩薩住此地中，先已於心增上法行善修治故，超過一切聲聞獨覺現觀，得諸菩薩現觀，由正證得無上現觀故，諸大菩薩於此地中住增上喜，是故此地名為極喜。",
        "from": "T31n1602_003:0491b24_13",
        "context_with_next_sentence": true
    },
    {
        "source_sentence": "二、離垢地，謂諸菩薩住此地中，先善修治初地行故，超過一切聲聞獨覺地，證得極淨妙尸羅蘊，對治一切微犯戒垢，是故此地名為離垢。",
        "from": "T31n1602_003:0491b27_15",
        "context_with_next_sentence": true
    },
    {
        "source_sentence": "三、發光地，謂諸菩薩住此地中，先善修治第二地故，超過一切聲聞獨覺地，證得極淨三摩地蘊，大智光明之所依止，是故此地名為發光。",
        "from": "T31n1602_003:0491c01_17",
        "context_with_next_sentence": true
    },
    {
        "source_sentence": "四、焰慧地，謂諸菩薩住此地中，先善修治第三地故，超過一切聲聞獨覺地，證得極淨緣諸覺分，能取法境微妙慧蘊，能現前燒一切煩惱，是故此地名為焰慧。",
        "from": "T31n1602_003:0491c05_10",
        "context_with_next_sentence": true
    },
    {
        "source_sentence": "五、極難勝地，謂諸菩薩住此地中，先善修治第四地故，超過一切聲聞獨覺地，證得極淨緣諦所知諸法微妙慧蘊，成極難成不住流轉寂滅聖道，是故此地名極難勝。",
        "from": "T31n1602_003:0491c09_5",
        "context_with_next_sentence": true
    },
    {
        "source_sentence": "六、現前地，謂諸菩薩住此地中，先善修治第五地故，超過一切聲聞獨覺地，證得極淨緣智非智二種所作諸行流轉止息法境微妙慧蘊，多分有相任運相續妙智現前，是故此地名為現前。",
        "from": "T31n1602_003:0491c13_10",
        "context_with_next_sentence": true
    },
    {
        "source_sentence": "七、遠行地，謂諸菩薩住此地中，先善修治第六地故，超過一切聲聞獨覺地，證得極淨微妙解脫解脫智見蘊，由已遠入一切現行諸相解脫，是故此地名為遠行。",
        "from": "T31n1602_003:0491c17_3",
        "context_with_next_sentence": true
    },
    {
        "source_sentence": "八、不動地，謂諸菩薩住此地中，先善修治第七地故，超過一切聲聞獨覺地，證得極淨微妙解脫解脫智見蘊，解脫一切相自在障故，得無功用任運相續道之所依止，是故此地名為不動。",
        "from": "T31n1602_003:0491c21_7",
        "context_with_next_sentence": true
    },
    {
        "source_sentence": "九、善慧地，謂諸菩薩住此地中，先善修治第八地故，超過一切聲聞獨覺地，證得極淨微妙解脫解脫智見蘊，解脫一切無礙辯障無過廣慧之所依止，是故此地名為善慧。",
        "from": "T31n1602_003:0491c25_5",
        "context_with_next_sentence": true
    },
    {
        "source_sentence": "十、法雲地，謂諸菩薩住此地中，先善修治第九地故，超過一切聲聞獨覺地，證得極淨微妙解脫解脫智見蘊，解脫發起大神通智障，如雲法身圓滿所依，是故此地名為法雲。",
        "from": "T31n1602_003:0491c29_4",
        "context_with_next_sentence": true
    },
    {
        "source_sentence": "波羅蜜多者，謂十波羅蜜多，廣說如經。",
        "from": "T31n1602_003:0492a01_17",
        "context_with_next_sentence": true
    },
    {
        "source_sentence": "一、施波羅蜜多，謂依菩提心，悲為導首，十種法行助善修治，七種通達為堅固根，或因資財、或因正法、或因無畏，五種功德大我所攝性，一無著故捨、二不觀故捨、三無失故捨、四無分別故捨、五迴向故捨。",
        "from": "T31n1602_003:0492a06_9",
        "context_with_next_sentence": true
    },
    {
        "source_sentence": "由此行故，而諸菩薩以資生具攝諸有情，及由親近多修習故，令彼資糧圓滿，當成無上正遍知果。",
        "from": "T31n1602_003:0492a08_13",
        "context_with_next_sentence": true
    },
    {
        "source_sentence": "如施波羅蜜多，如是戒乃至慧應知。",
        "from": "T31n1602_003:0492a09_10",
        "context_with_next_sentence": true
    },
    {
        "source_sentence": "此中差別者，第二戒波羅蜜多，謂或因息離不善、或因攝受善法、或因利益有情，律儀戒所攝身語意業性。",
        "from": "T31n1602_003:0492a11_17",
        "context_with_next_sentence": true
    },
    {
        "source_sentence": "由此行故，諸菩薩以不恚不惱攝諸有情。",
        "from": "T31n1602_003:0492a12_16",
        "context_with_next_sentence": true
    },
    {
        "source_sentence": "第三忍波羅蜜多，謂或因忍受他不饒益不恚性、或因安受諸苦不亂性、或因審察諸法正慧性。",
        "from": "T31n1602_003:0492a15_1",
        "context_with_next_sentence": true
    },
    {
        "source_sentence": "由此行故，諸菩薩以忍受一切不饒益事及損害事攝諸有情。",
        "from": "T31n1602_003:0492a16_8",
        "context_with_next_sentence": true
    },
    {
        "source_sentence": "第四勤波羅蜜多，謂或因被發心鎧、或因方便加行、或因利益有情，相續純熟心勇猛性，為欲引生一切善根。",
        "from": "T31n1602_003:0492a18_17",
        "context_with_next_sentence": true
    },
    {
        "source_sentence": "由此行故，而諸菩薩雖未伏惑，而能一向專修諸善。",
        "from": "T31n1602_003:0492a20_2",
        "context_with_next_sentence": true
    },
    {
        "source_sentence": "第五靜慮波羅蜜多，謂或因對治煩惱、或因發起功德、或因利益有情，心住一緣性。",
        "from": "T31n1602_003:0492a21_19",
        "context_with_next_sentence": true
    },
    {
        "source_sentence": "由此行故，而諸菩薩伏諸煩惱令住不現行法。",
        "from": "T31n1602_003:0492a23_1",
        "context_with_next_sentence": true
    },
    {
        "source_sentence": "第六慧波羅蜜多，謂或因對治煩惱、或因發起功德、或因利益有情，簡擇諸法性。",
        "from": "T31n1602_003:0492a24_17",
        "context_with_next_sentence": true
    },
    {
        "source_sentence": "由此行故，而諸菩薩永斷一切煩惱障、所知障種子。",
        "from": "T31n1602_003:0492a26_1",
        "context_with_next_sentence": true
    },
    {
        "source_sentence": "第七善巧方便波羅蜜多，謂諸菩薩以此方便，或由隨順、或由違逆、或由不同意樂、或由作恩報恩、或由威逼、或由清淨，以三種利益攝諸有情，於種種善處令受、令調、令安住、令成立。",
        "from": "T31n1602_003:0492b01_3",
        "context_with_next_sentence": true
    },
    {
        "source_sentence": "第八願波羅蜜多，謂諸菩薩中隨有其一為性。",
        "from": "T31n1602_003:0492b02_4",
        "context_with_next_sentence": true
    },
    {
        "source_sentence": "懈怠煩惱多故，遂發正願而修諸善，令我未來獲得自性勇猛正勤，煩惱微薄。",
        "from": "T31n1602_003:0492b03_19",
        "context_with_next_sentence": true
    },
    {
        "source_sentence": "由此因故，於餘生中如所發求咸果其願，於修善法得強盛力。",
        "from": "T31n1602_003:0492b05_7",
        "context_with_next_sentence": true
    },
    {
        "source_sentence": "第九力波羅蜜多，謂諸菩薩由於所修善法得強盛力，依此力故速疾發起靜慮波羅蜜多。",
        "from": "T31n1602_003:0492b07_8",
        "context_with_next_sentence": true
    },
    {
        "source_sentence": "第十智波羅蜜多，謂諸菩薩於菩薩藏靜慮波羅蜜多所攝法則智所引世間慧。",
        "from": "T31n1602_003:0492b09_4",
        "context_with_next_sentence": true
    },
    {
        "source_sentence": "依此慧故，而諸菩薩速能發起出世無分別不住流轉寂滅道所攝慧波羅蜜多。",
        "from": "T31n1602_003:0492b11_1",
        "context_with_next_sentence": true
    },
    {
        "source_sentence": "如是十波羅蜜多，於一切地中皆具修習。",
        "from": "T31n1602_003:0492b12_17",
        "context_with_next_sentence": true
    },
    {
        "source_sentence": "若增上者，施波羅蜜多唯在初地，如其次第乃至智波羅蜜多在第十地應知。",
        "from": "T31n1602_003:0492b14_12",
        "context_with_next_sentence": true
    },
    {
        "source_sentence": "復次頌曰：",
        "from": "T31n1602_003:0492b14_17",
        "context_with_next_sentence": true
    },
    {
        "source_sentence": "菩薩行、攝事，　　及彼陀羅尼、",
        "from": "T31n1602_003:0492b15_0",
        "context_with_next_sentence": true
    },
    {
        "source_sentence": "三摩地等門，　　諸無量作意。",
        "from": "T31n1602_003:0492b16_13",
        "context_with_next_sentence": true
    },
    {
        "source_sentence": "論曰：",
        "from": "T31n1602_003:0492b17_2",
        "context_with_next_sentence": true
    },
    {
        "source_sentence": "菩薩行者，謂四種菩薩行，廣說如經。",
        "from": "T31n1602_003:0492b17_19",
        "context_with_next_sentence": true
    },
    {
        "source_sentence": "一、到彼岸行，謂十波羅蜜多，總攝說為到彼岸行，皆是大乘出離義故。",
        "from": "T31n1602_003:0492b19_10",
        "context_with_next_sentence": true
    },
    {
        "source_sentence": "二、遍覺分行，謂三十七菩提分法，總攝說為遍覺分行，如實覺了一切所知義故。",
        "from": "T31n1602_003:0492b21_6",
        "context_with_next_sentence": true
    },
    {
        "source_sentence": "三、神通行，謂六神通，總攝說為神通行，皆為引攝所化有情界，令生恭敬入聖教義故。",
        "from": "T31n1602_003:0492b23_5",
        "context_with_next_sentence": true
    },
    {
        "source_sentence": "四、成熟有情行，謂四攝事，總攝說為成熟有情行。",
        "from": "T31n1602_003:0492b24_7",
        "context_with_next_sentence": true
    },
    {
        "source_sentence": "若已入聖教所化有情界，以財法二種攝受義故。",
        "from": "T31n1602_003:0492b25_9",
        "context_with_next_sentence": true
    },
    {
        "source_sentence": "此中財攝者，謂助攝受方便令成熟故。",
        "from": "T31n1602_003:0492b26_7",
        "context_with_next_sentence": true
    },
    {
        "source_sentence": "法攝者，謂正攝受，轉及隨轉方便令成熟故。",
        "from": "T31n1602_003:0492b27_8",
        "context_with_next_sentence": true
    },
    {
        "source_sentence": "如是四攝事，依五種攝行說為攝事。",
        "from": "T31n1602_003:0492b28_5",
        "context_with_next_sentence": true
    },
    {
        "source_sentence": "五攝行者，一令附已攝、二令受善攝、三令起善正勤攝、四令善成熟攝、五令善解脫攝。",
        "from": "T31n1602_003:0492c01_4",
        "context_with_next_sentence": true
    },
    {
        "source_sentence": "攝事者，謂四攝事，廣說如經。",
        "from": "T31n1602_003:0492c01_18",
        "context_with_next_sentence": true
    },
    {
        "source_sentence": "若安立彼，如安立成熟有情行應知。",
        "from": "T31n1602_003:0492c02_13",
        "context_with_next_sentence": true
    },
    {
        "source_sentence": "陀羅尼門者，謂諸菩薩無量陀羅尼門，廣說如經。",
        "from": "T31n1602_003:0492c04_2",
        "context_with_next_sentence": true
    },
    {
        "source_sentence": "若欲略說陀羅尼相者，謂諸菩薩成就字類，通達於名句文身如意自在，得如是種類念持之力。",
        "from": "T31n1602_003:0492c06_5",
        "context_with_next_sentence": true
    },
    {
        "source_sentence": "由念力故，隨一字中而能顯示分別開演一切種染淨之義，是故說名陀羅尼門。",
        "from": "T31n1602_003:0492c08_2",
        "context_with_next_sentence": true
    },
    {
        "source_sentence": "三摩地門者，謂諸菩薩無量三摩地門，廣說如經。",
        "from": "T31n1602_003:0492c10_2",
        "context_with_next_sentence": true
    },
    {
        "source_sentence": "若欲略說復有八種，謂初靜慮乃至非想非非想處。",
        "from": "T31n1602_003:0492c11_5",
        "context_with_next_sentence": true
    },
    {
        "source_sentence": "諸菩薩摩訶薩依此一一三摩地門，出生無量三摩地，諸聲聞獨覺不達其名。",
        "from": "T31n1602_003:0492c13_1",
        "context_with_next_sentence": true
    },
    {
        "source_sentence": "此諸三摩地悉能建立十方世界一切三摩地所作之事，是故說名三摩地門。",
        "from": "T31n1602_003:0492c14_15",
        "context_with_next_sentence": true
    },
    {
        "source_sentence": "無量作意者，謂五無量作意，廣說如經。",
        "from": "T31n1602_003:0492c15_14",
        "context_with_next_sentence": true
    },
    {
        "source_sentence": "一、有情無量作意，謂諸菩薩以增上法行所善修治微妙作意，思惟十方無量世界所攝一切有情世間不可言說種種業報差別之相，或一足、二足、四足、多足，或有色、無色，或有想、無想、非有想非無想，或欲界、色界、無色界，或那洛迦、傍生、鬼趣、人、天，或卵生、濕生、胎生、化生。",
        "from": "T31n1602_003:0492c21_22",
        "context_with_next_sentence": true
    },
    {
        "source_sentence": "既思惟已如實了知，如是有情轉、如是有情還，如是染污、如是清淨，如是邪行、如是正行，如是如是行差別故，如是如是諸異熟生。",
        "from": "T31n1602_003:0492c24_15",
        "context_with_next_sentence": true
    },
    {
        "source_sentence": "二、世界無量作意，謂諸菩薩乃至思惟十方無量世界器世間相，既思惟已如實了知，此世界染、此世界淨，如實了知皆如幻化，唯是虛妄分別影像虛偽不實，隨相流轉或成或壞，種種形貌差別建立，或勝或劣、或麁或細、或遠或近，或復分析至於極微，或於廣略、或於現化、或於變異、或於遠近、或於隱顯，如是等事而得自在如實了知。",
        "from": "T31n1602_003:0493a03_7",
        "context_with_next_sentence": true
    },
    {
        "source_sentence": "三、法界無量作意，謂諸菩薩乃至思惟十方無量世界一切諸法自相共相，既思惟已如實了知，此法是色、此法非色，如色非色，如是有見、無見，有對、無對，有漏、無漏，有為、無為，善、不善、無記，有過失、無過失，欲繫、色繫、無色繫，學、無學、非學非無學，見斷、修斷、無斷，轉法、還法，染法、淨法，流轉法、寂滅法，異生法、賢聖法，聲聞法、獨覺法、如來法，如是等法如實了知。",
        "from": "T31n1602_003:0493a11_6",
        "context_with_next_sentence": true
    },
    {
        "source_sentence": "四、所調伏無量作意，謂諸菩薩乃至思惟十方無量世界所化有情種種行種種性，或聲聞種性、或獨覺種性、或如來種性，諸如是等所調種性。",
        "from": "T31n1602_003:0493a14_11",
        "context_with_next_sentence": true
    },
    {
        "source_sentence": "既思惟已，如實了知所調伏者，此軟根、此中根、此利根，此下劣勝解、此廣大勝解，此貪行貪阿世耶、此瞋行瞋阿世耶、此癡行癡阿世耶、此等分行等分阿世耶、此昇進阿世耶、此不昇進阿世耶、此微薄塵垢賢善阿世耶，此增盛隨眠、此微薄隨眠、此極細隨眠，此羸損隨眠、此不羸損隨眠，此全隨眠、此不全隨眠，此廣說方解、此略聞即解，此擯遣所調伏、此攝受所調伏，此軟所調伏、此麁所調伏、此麁軟俱調伏、此應捨置方乃調伏，如是等處如實了知。",
        "from": "T31n1602_003:0493a24_16",
        "context_with_next_sentence": true
    },
    {
        "source_sentence": "五、調伏方便無量作意，謂諸菩薩乃至思惟十方無量世界所化有情調伏方便，既思惟已如實了知，此因說祕密之法方能調伏、此因說顯了之法方能調伏，此因攝受方便、此因折伏方便，此轉方便、此隨轉方便，此應隨順、此應違逆，此因不同分阿世耶，此應作恩報恩、此應示威奮威，此因清淨，此因示現奇特神變、此因示現奇特記別、此因示現奇特教誡、此因示現種種威勢、此因善誘種種教授，此因麁相、此因軟相、此因麁軟俱相，此因捨置、此因略說法要能令調伏、此因廣演法要方令謂伏，如是等方便如實了知。",
        "from": "T31n1602_003:0493b07_13",
        "context_with_next_sentence": true
    },
    {
        "source_sentence": "復次頌曰：",
        "from": "T31n1602_003:0493b07_18",
        "context_with_next_sentence": true
    },
    {
        "source_sentence": "真如作意相，　　信解不思議，",
        "from": "T31n1602_003:0493b08_0",
        "context_with_next_sentence": true
    },
    {
        "source_sentence": "廣大阿世耶，　　應知諸自數。",
        "from": "T31n1602_003:0493b09_13",
        "context_with_next_sentence": true
    },
    {
        "source_sentence": "論曰：",
        "from": "T31n1602_003:0493b10_2",
        "context_with_next_sentence": true
    },
    {
        "source_sentence": "真如作意相者，謂緣七種遍滿真如作意，廣說如經。",
        "from": "T31n1602_003:0493b11_6",
        "context_with_next_sentence": true
    },
    {
        "source_sentence": "一、流轉真如作意，謂已見諦諸菩薩，以增上法行善修治作意於染淨法時，思惟諸行無始世來流轉實性。",
        "from": "T31n1602_003:0493b13_12",
        "context_with_next_sentence": true
    },
    {
        "source_sentence": "既思惟已，離無因見及不平等因見。",
        "from": "T31n1602_003:0493b14_9",
        "context_with_next_sentence": true
    },
    {
        "source_sentence": "二、實相真如作意，謂如前說，乃至於染淨法因思惟諸法、眾生無我性及法無我性。",
        "from": "T31n1602_003:0493b16_7",
        "context_with_next_sentence": true
    },
    {
        "source_sentence": "既思惟已，一切身見及思惟分別眾相作意不復現行。",
        "from": "T31n1602_003:0493b17_11",
        "context_with_next_sentence": true
    },
    {
        "source_sentence": "三、唯識真如作意，謂如前說，乃至於染淨法所依思惟諸法唯識之性。",
        "from": "T31n1602_003:0493b19_4",
        "context_with_next_sentence": true
    },
    {
        "source_sentence": "既思惟已如實了知，唯心染故眾生染、唯心淨故眾生淨。",
        "from": "T31n1602_003:0493b20_10",
        "context_with_next_sentence": true
    },
    {
        "source_sentence": "四、安立真如作意，謂如前說，乃至於染污法體思惟苦諦。",
        "from": "T31n1602_003:0493b21_15",
        "context_with_next_sentence": true
    },
    {
        "source_sentence": "既思惟已，欲令知故為有情說。",
        "from": "T31n1602_003:0493b22_10",
        "context_with_next_sentence": true
    },
    {
        "source_sentence": "五、邪行真如作意，謂如前說，乃至於染污法因思惟集諦。",
        "from": "T31n1602_003:0493b23_15",
        "context_with_next_sentence": true
    },
    {
        "source_sentence": "既思惟已，欲令斷故為有情說。",
        "from": "T31n1602_003:0493b24_10",
        "context_with_next_sentence": true
    },
    {
        "source_sentence": "六、清淨真如作意，謂如前說，乃至於清淨法體思惟滅諦。",
        "from": "T31n1602_003:0493b25_15",
        "context_with_next_sentence": true
    },
    {
        "source_sentence": "既思惟已，欲令證故為有情說。",
        "from": "T31n1602_003:0493b26_10",
        "context_with_next_sentence": true
    },
    {
        "source_sentence": "七、正行真如作意，謂如前說，乃至於清淨行思惟道諦。",
        "from": "T31n1602_003:0493b27_14",
        "context_with_next_sentence": true
    },
    {
        "source_sentence": "既思惟已，欲令修故為有情說。",
        "from": "T31n1602_003:0493b28_8",
        "context_with_next_sentence": true
    },
    {
        "source_sentence": "信解不思議者，謂諸菩薩於難思處已得信解，廣說如經。",
        "from": "T31n1602_003:0493c01_6",
        "context_with_next_sentence": true
    },
    {
        "source_sentence": "若欲略說此信解相，謂於最極甚深所知之義、已入地諸菩薩及諸如來所行境界，及於諸佛菩薩最極廣大威德，起淳直信，此難思議非擬度境界，既了達已而生信解。",
        "from": "T31n1602_003:0493c05_2",
        "context_with_next_sentence": true
    },
    {
        "source_sentence": "廣大阿世耶者，謂大我阿世耶及廣普阿世耶。",
        "from": "T31n1602_003:0493c07_1",
        "context_with_next_sentence": true
    },
    {
        "source_sentence": "大我阿世耶者，謂諸菩薩由得自他平等解故，為諸有情皆得解脫清淨信欲。",
        "from": "T31n1602_003:0493c08_15",
        "context_with_next_sentence": true
    },
    {
        "source_sentence": "廣普阿世耶者，謂諸菩薩於流轉寂滅得無分別平等解故，為利有情二俱不住清淨信欲。",
        "from": "T31n1602_003:0493c10_16",
        "context_with_next_sentence": true
    },
    {
        "source_sentence": "應知諸自數者，謂應知種種覺分自數。",
        "from": "T31n1602_003:0493c11_16",
        "context_with_next_sentence": true
    },
    {
        "source_sentence": "如是已說覺分，補特伽羅今當說。",
        "from": "T31n1602_003:0493c12_12",
        "context_with_next_sentence": true
    },
    {
        "source_sentence": "頌曰：",
        "from": "T31n1602_003:0493c12_15",
        "context_with_next_sentence": true
    },
    {
        "source_sentence": "隨信行等七，　　復八種應知，",
        "from": "T31n1602_003:0493c13_0",
        "context_with_next_sentence": true
    },
    {
        "source_sentence": "及極七返等，　　退法等有六。",
        "from": "T31n1602_003:0493c14_13",
        "context_with_next_sentence": true
    },
    {
        "source_sentence": "論曰：",
        "from": "T31n1602_003:0493c15_2",
        "context_with_next_sentence": true
    },
    {
        "source_sentence": "補特伽羅當知多種。",
        "from": "T31n1602_003:0493c15_11",
        "context_with_next_sentence": true
    },
    {
        "source_sentence": "今最初釋七種賢聖，謂隨信行等七，廣說如經。",
        "from": "T31n1602_003:0493c16_13",
        "context_with_next_sentence": true
    },
    {
        "source_sentence": "一、隨信行，謂如有一，性是軟根，純熟相續，自昔已來恒信解行，由此因緣，今於諸諦隨信解行趣向諦觀。",
        "from": "T31n1602_003:0493c18_19",
        "context_with_next_sentence": true
    },
    {
        "source_sentence": "二、隨法行，謂如有一，性是利根，純熟相續，自昔已來恒擇法行，由此因緣，今於諸諦隨擇法行趣向諦觀。",
        "from": "T31n1602_003:0493c21_6",
        "context_with_next_sentence": true
    },
    {
        "source_sentence": "三、信解，即隨信行，已見聖諦。",
        "from": "T31n1602_003:0493c21_21",
        "context_with_next_sentence": true
    },
    {
        "source_sentence": "四、見至，即隨法行，已見聖諦。",
        "from": "T31n1602_003:0493c22_14",
        "context_with_next_sentence": true
    },
    {
        "source_sentence": "五、身證，謂於八解脫身證具足住，未得諸漏無餘盡滅。",
        "from": "T31n1602_003:0493c23_16",
        "context_with_next_sentence": true
    },
    {
        "source_sentence": "六、慧解脫，謂已得諸漏無餘盡滅，未得八解脫身證具足住。",
        "from": "T31n1602_003:0493c25_4",
        "context_with_next_sentence": true
    },
    {
        "source_sentence": "七、俱解脫，謂已得諸漏無餘盡滅，及於八解脫身證具足住。",
        "from": "T31n1602_003:0493c26_10",
        "context_with_next_sentence": true
    },
    {
        "source_sentence": "八種者，謂預流果、向等八，廣說如經。",
        "from": "T31n1602_003:0493c27_8",
        "context_with_next_sentence": true
    },
    {
        "source_sentence": "一、預流向，謂如有一，純熟相續，超過一切外異生地入正性離生，若未證得初預流果，終無中夭。",
        "from": "T31n1602_003:0493c29_11",
        "context_with_next_sentence": true
    },
    {
        "source_sentence": "二、預流果，若隨勝攝永斷三結，若全攝者永斷一切見所斷惑，由此聖者已見諦故，最初證得逆流行果。",
        "from": "T31n1602_003:0494a02_17",
        "context_with_next_sentence": true
    },
    {
        "source_sentence": "三、一來向，謂如有一，或世間道倍離欲界貪已趣入正性離生，或預流果為斷欲界上中品惑修對治行。",
        "from": "T31n1602_003:0494a05_5",
        "context_with_next_sentence": true
    },
    {
        "source_sentence": "四、一來果，或倍離欲已入正性離生然後證得，或預流果進斷欲界上中品惑故得。",
        "from": "T31n1602_003:0494a07_3",
        "context_with_next_sentence": true
    },
    {
        "source_sentence": "即依此斷，說名微薄欲貪瞋癡。",
        "from": "T31n1602_003:0494a07_17",
        "context_with_next_sentence": true
    },
    {
        "source_sentence": "此云何知？",
        "from": "T31n1602_003:0494a08_2",
        "context_with_next_sentence": true
    },
    {
        "source_sentence": "謂以籌慮作意觀察境時，心生於捨，無習向心、無習趣心、無習著心，應知是人三毒微薄。",
        "from": "T31n1602_003:0494a10_2",
        "context_with_next_sentence": true
    },
    {
        "source_sentence": "五、不還向，謂如有一，或世間道先離欲界貪已趣入正性離生，或一來果進斷欲界餘煩惱故修對治行。",
        "from": "T31n1602_003:0494a12_8",
        "context_with_next_sentence": true
    },
    {
        "source_sentence": "六、不還果，或先離欲入正性離生然後證得，或一來果盡斷欲界餘煩惱故得。",
        "from": "T31n1602_003:0494a14_4",
        "context_with_next_sentence": true
    },
    {
        "source_sentence": "七、阿羅漢向，謂如有一，學已見迹，為斷非想非非想地煩惱故，修對治行。",
        "from": "T31n1602_003:0494a15_16",
        "context_with_next_sentence": true
    },
    {
        "source_sentence": "八、阿羅漢果，謂永斷一切非想非非想地煩惱故得。",
        "from": "T31n1602_003:0494a17_1",
        "context_with_next_sentence": true
    },
    {
        "source_sentence": "極七返等者，謂極七返等八，依生建立，廣說如經。",
        "from": "T31n1602_003:0494a19_2",
        "context_with_next_sentence": true
    },
    {
        "source_sentence": "一、極七返，謂即預流果。",
        "from": "T31n1602_003:0494a19_14",
        "context_with_next_sentence": true
    },
    {
        "source_sentence": "由善修聖道故，或於天上、或於人間、或天上人間，受七有生已得盡苦際。",
        "from": "T31n1602_003:0494a21_5",
        "context_with_next_sentence": true
    },
    {
        "source_sentence": "二、家家，謂即預流果。",
        "from": "T31n1602_003:0494a21_16",
        "context_with_next_sentence": true
    },
    {
        "source_sentence": "由善修聖道故，或生天上或生人間，從家至家得盡苦際。",
        "from": "T31n1602_003:0494a23_1",
        "context_with_next_sentence": true
    },
    {
        "source_sentence": "三、一間，謂即一來果。",
        "from": "T31n1602_003:0494a23_12",
        "context_with_next_sentence": true
    },
    {
        "source_sentence": "由善修聖道故，或生天上，即於彼處定證寂滅；",
        "from": "T31n1602_003:0494a24_12",
        "context_with_next_sentence": true
    },
    {
        "source_sentence": "或生人間，即於此處定證寂滅。",
        "from": "T31n1602_003:0494a25_6",
        "context_with_next_sentence": true
    },
    {
        "source_sentence": "四、中間證寂滅，謂即不還果。",
        "from": "T31n1602_003:0494a25_20",
        "context_with_next_sentence": true
    },
    {
        "source_sentence": "已斷根本生結、未斷趣向生結，上品修習聖道力故，生中有中即證寂滅、或有不進向生處而證寂滅、或有進向生處未至本生而證寂滅。",
        "from": "T31n1602_003:0494a29_2",
        "context_with_next_sentence": true
    },
    {
        "source_sentence": "五、生證寂滅，謂即不還果。",
        "from": "T31n1602_003:0494a29_15",
        "context_with_next_sentence": true
    },
    {
        "source_sentence": "中品修習聖道故，未斷二種生結，隨生一處意生天中，初生之時即證寂滅。",
        "from": "T31n1602_003:0494b02_7",
        "context_with_next_sentence": true
    },
    {
        "source_sentence": "六、無行證寂滅，即此聖者行少行已，及少精進而證寂滅，餘悉如前。",
        "from": "T31n1602_003:0494b03_18",
        "context_with_next_sentence": true
    },
    {
        "source_sentence": "七、有行證寂滅，謂即不還果。",
        "from": "T31n1602_003:0494b04_11",
        "context_with_next_sentence": true
    },
    {
        "source_sentence": "下品修習聖道故，未斷二結，隨生一處意生天中，行多行已，及多精進而證寂滅。",
        "from": "T31n1602_003:0494b06_7",
        "context_with_next_sentence": true
    },
    {
        "source_sentence": "八、上流，謂即不還果。",
        "from": "T31n1602_003:0494b06_18",
        "context_with_next_sentence": true
    },
    {
        "source_sentence": "隨生一處意生天中，於彼不能得諸漏盡，復進生上，於餘身中方證寂滅。",
        "from": "T31n1602_003:0494b08_10",
        "context_with_next_sentence": true
    },
    {
        "source_sentence": "退法等有六者，謂退法等六無學果，廣說如經。",
        "from": "T31n1602_003:0494b10_1",
        "context_with_next_sentence": true
    },
    {
        "source_sentence": "一、退法，謂成就如是軟根，若思自害、不思自害，若放逸、若不放逸，俱可退失現法樂住及世間功德，不能練根、不能發起勝品功德。",
        "from": "T31n1602_003:0494b12_19",
        "context_with_next_sentence": true
    },
    {
        "source_sentence": "二、思法，謂成就如是軟根，若思自害即能不退，不思害時即可退失。",
        "from": "T31n1602_003:0494b14_10",
        "context_with_next_sentence": true
    },
    {
        "source_sentence": "此人作是思惟：",
        "from": "T31n1602_003:0494b14_17",
        "context_with_next_sentence": true
    },
    {
        "source_sentence": "寧使我勝諸魔，不令諸魔勝我。",
        "from": "T31n1602_003:0494b15_11",
        "context_with_next_sentence": true
    },
    {
        "source_sentence": "如是思已而思自害。",
        "from": "T31n1602_003:0494b16_1",
        "context_with_next_sentence": true
    },
    {
        "source_sentence": "此亦不能練根、不能發起勝品功德。",
        "from": "T31n1602_003:0494b16_17",
        "context_with_next_sentence": true
    },
    {
        "source_sentence": "三、護法，謂成就如是軟根，雖不思自害，不放逸故能不退失；",
        "from": "T31n1602_003:0494b18_5",
        "context_with_next_sentence": true
    },
    {
        "source_sentence": "若心放逸即可退失，不能練根、不能發起勝品功德。",
        "from": "T31n1602_003:0494b19_8",
        "context_with_next_sentence": true
    },
    {
        "source_sentence": "四、住不動，謂成就如是軟根，雖不思自害及行放逸，然皆不退，不能練根、不能發起勝品功德。",
        "from": "T31n1602_003:0494b21_11",
        "context_with_next_sentence": true
    },
    {
        "source_sentence": "五、堪能通達，謂成就如是軟根堪能不退，能練諸根及能發起勝品功德。",
        "from": "T31n1602_003:0494b23_4",
        "context_with_next_sentence": true
    },
    {
        "source_sentence": "六、不動法，謂從先來自性成就利根，此人於諸善根，不為已得退法之所搖動，亦不為發勝功德及上練根之所動搖，是故說名為不動法。",
        "from": "T31n1602_003:0494b26_6",
        "context_with_next_sentence": true
    },
    {
        "source_sentence": "復次頌曰：",
        "from": "T31n1602_003:0494b26_11",
        "context_with_next_sentence": true
    },
    {
        "source_sentence": "軟根等七種，　　在俗及出家，",
        "from": "T31n1602_003:0494b27_0",
        "context_with_next_sentence": true
    },
    {
        "source_sentence": "聲聞乘等三，　　可救、不可救。",
        "from": "T31n1602_003:0494b28_14",
        "context_with_next_sentence": true
    },
    {
        "source_sentence": "軟根等七種者，一、軟根，謂成就信等五根，或自性軟或未增長，求勝進時加行遲鈍。",
        "from": "T31n1602_003:0494c01_16",
        "context_with_next_sentence": true
    },
    {
        "source_sentence": "第二、利根，應知反此。",
        "from": "T31n1602_003:0494c02_7",
        "context_with_next_sentence": true
    },
    {
        "source_sentence": "三、貪行，謂於前世久習貪欲，及不修習貪欲對治。",
        "from": "T31n1602_003:0494c03_8",
        "context_with_next_sentence": true
    },
    {
        "source_sentence": "是因緣故，於此生中雖逢下劣可愛境界，亦起猛利相續貪愛，難離難厭，於修善法加行遲鈍。",
        "from": "T31n1602_003:0494c05_11",
        "context_with_next_sentence": true
    },
    {
        "source_sentence": "如貪行，第四瞋行、第五癡行亦爾。",
        "from": "T31n1602_003:0494c06_6",
        "context_with_next_sentence": true
    },
    {
        "source_sentence": "此中差別者，雖逢微小可瞋境界，亦起猛利相續瞋恚；",
        "from": "T31n1602_003:0494c07_11",
        "context_with_next_sentence": true
    },
    {
        "source_sentence": "雖逢麁淺可癡境界，亦起猛利相續愚癡。",
        "from": "T31n1602_003:0494c08_10",
        "context_with_next_sentence": true
    },
    {
        "source_sentence": "六、等分行，謂於前世不習上品貪欲瞋癡，設有習者復已修習彼對治法。",
        "from": "T31n1602_003:0494c10_3",
        "context_with_next_sentence": true
    },
    {
        "source_sentence": "是因緣故，於此生中逢可愛等三種境界，隨境品類起貪瞋癡三種纏惑，非難離非易離、非難厭非易厭，於修善法不遲不速。",
        "from": "T31n1602_003:0494c12_19",
        "context_with_next_sentence": true
    },
    {
        "source_sentence": "七、薄塵行，謂如有一，於過去生不久數習貪欲瞋癡，然已修習彼對治法。",
        "from": "T31n1602_003:0494c14_12",
        "context_with_next_sentence": true
    },
    {
        "source_sentence": "是因緣故，於此世中雖逢勝上可愛等境，而能不起猛利相續貪恚癡纏，雖或時起下品中品，然易離易厭，於修善法加行速疾。",
        "from": "T31n1602_003:0494c17_10",
        "context_with_next_sentence": true
    },
    {
        "source_sentence": "在俗者，謂處家白衣，受用五欲，營搆俗業以自活命。",
        "from": "T31n1602_003:0494c19_4",
        "context_with_next_sentence": true
    },
    {
        "source_sentence": "出家者，謂持出家威儀相貌，棄捨俗境受持禁戒，如法乞求清淨自活。",
        "from": "T31n1602_003:0494c21_11",
        "context_with_next_sentence": true
    },
    {
        "source_sentence": "聲聞乘等三者，一、聲聞乘，謂住聲聞法性，為令自身證寂滅故，發正願已修方便行。",
        "from": "T31n1602_003:0494c23_16",
        "context_with_next_sentence": true
    },
    {
        "source_sentence": "二、獨覺乘，謂住獨覺法性，為令自身證寂滅故，不由師教，發正願已修方便行。",
        "from": "T31n1602_003:0494c25_12",
        "context_with_next_sentence": true
    },
    {
        "source_sentence": "三、大乘，謂住大乘法性，為令自他證寂滅故，不由師教，發正願已修方便行。",
        "from": "T31n1602_003:0494c27_6",
        "context_with_next_sentence": true
    },
    {
        "source_sentence": "可救者，謂有三乘寂滅法性。",
        "from": "T31n1602_003:0494c28_12",
        "context_with_next_sentence": true
    },
    {
        "source_sentence": "不可救者，謂無三乘寂滅法性。",
        "from": "T31n1602_003:0494c29_13",
        "context_with_next_sentence": true
    },
    {
        "source_sentence": "復次頌曰：",
        "from": "T31n1602_003:0494c29_18",
        "context_with_next_sentence": true
    },
    {
        "source_sentence": "入方便等九，　　生差別故二，",
        "from": "T31n1602_003:0495a01_0",
        "context_with_next_sentence": true
    },
    {
        "source_sentence": "復由諸界別，　　應知十三種。",
        "from": "T31n1602_003:0495a02_13",
        "context_with_next_sentence": true
    },
    {
        "source_sentence": "論曰：",
        "from": "T31n1602_003:0495a03_2",
        "context_with_next_sentence": true
    },
    {
        "source_sentence": "入方便等九者，一、已入方便，謂於如來自覺自說法毘奈耶得堅淨信，已受尸羅、已聞正法，已增長捨、已具正見。",
        "from": "T31n1602_003:0495a05_13",
        "context_with_next_sentence": true
    },
    {
        "source_sentence": "第二、未入方便，應知反此。",
        "from": "T31n1602_003:0495a06_6",
        "context_with_next_sentence": true
    },
    {
        "source_sentence": "三、有障，謂有三障：",
        "from": "T31n1602_003:0495a06_16",
        "context_with_next_sentence": true
    },
    {
        "source_sentence": "一煩惱障、二業障、三報障，由能障礙修習善法。",
        "from": "T31n1602_003:0495a07_16",
        "context_with_next_sentence": true
    },
    {
        "source_sentence": "第四、無障，應知反此。",
        "from": "T31n1602_003:0495a08_6",
        "context_with_next_sentence": true
    },
    {
        "source_sentence": "五、未成熟，謂未得善根資心相續，不能現法證見諦理，不得現法下中上乘所證寂滅。",
        "from": "T31n1602_003:0495a10_4",
        "context_with_next_sentence": true
    },
    {
        "source_sentence": "第六、已成熟，應知反此。",
        "from": "T31n1602_003:0495a10_16",
        "context_with_next_sentence": true
    },
    {
        "source_sentence": "七、具縛，所謂異生。",
        "from": "T31n1602_003:0495a11_4",
        "context_with_next_sentence": true
    },
    {
        "source_sentence": "八、不具縛，謂彼六種有學聖者，從預流果乃至第六阿羅漢向。",
        "from": "T31n1602_003:0495a12_11",
        "context_with_next_sentence": true
    },
    {
        "source_sentence": "九、無縛，謂彼無學阿羅漢果。",
        "from": "T31n1602_003:0495a13_5",
        "context_with_next_sentence": true
    },
    {
        "source_sentence": "生差別故二者，一、人趣，謂生人趣，得人種類。",
        "from": "T31n1602_003:0495a14_6",
        "context_with_next_sentence": true
    },
    {
        "source_sentence": "二、非人趣，謂生餘趣那洛迦、傍生及與鬼趣、天龍、藥叉、阿素洛、揭路荼、緊捺洛、牟呼洛伽等生類差別。",
        "from": "T31n1602_003:0495a16_9",
        "context_with_next_sentence": true
    },
    {
        "source_sentence": "復由諸界別應知十三種者，一、欲界異生，謂生欲界未見諦者。",
        "from": "T31n1602_003:0495a18_7",
        "context_with_next_sentence": true
    },
    {
        "source_sentence": "二、欲界有學，謂生欲界已見聖諦六種有學，謂從預流果乃至第六阿羅漢向。",
        "from": "T31n1602_003:0495a20_3",
        "context_with_next_sentence": true
    },
    {
        "source_sentence": "三、欲界無學，謂生欲界阿羅漢果。",
        "from": "T31n1602_003:0495a20_19",
        "context_with_next_sentence": true
    },
    {
        "source_sentence": "四、色界異生，謂生色界未見諦者。",
        "from": "T31n1602_003:0495a21_13",
        "context_with_next_sentence": true
    },
    {
        "source_sentence": "五、色界有學，謂生色界已見聖諦二種有學，一不還果、二阿羅漢向。",
        "from": "T31n1602_003:0495a23_4",
        "context_with_next_sentence": true
    },
    {
        "source_sentence": "六、色界無學，謂生色界阿羅漢果。",
        "from": "T31n1602_003:0495a23_20",
        "context_with_next_sentence": true
    },
    {
        "source_sentence": "七、無色異生，謂生無色未見諦者。",
        "from": "T31n1602_003:0495a24_15",
        "context_with_next_sentence": true
    },
    {
        "source_sentence": "八、無色有學，謂生無色已見聖諦二種有學，一不還果、二阿羅漢向。",
        "from": "T31n1602_003:0495a26_5",
        "context_with_next_sentence": true
    },
    {
        "source_sentence": "九、無色無學，謂生無色阿羅漢果。",
        "from": "T31n1602_003:0495a27_1",
        "context_with_next_sentence": true
    },
    {
        "source_sentence": "十、欲界獨覺，謂住獨覺法性，於前生中或未見諦或已見諦，今生欲界，不由師教，依先因力修覺分法，證得一切諸結永盡。",
        "from": "T31n1602_003:0495a29_15",
        "context_with_next_sentence": true
    },
    {
        "source_sentence": "此復二種，一如朅伽獨一而行、二獨勝部眾而行。",
        "from": "T31n1602_003:0495b01_18",
        "context_with_next_sentence": true
    },
    {
        "source_sentence": "十一、欲界菩薩，謂生欲界住菩薩法性，為令自他證寂滅故，已發正願，修習一切無上菩提諸方便行。",
        "from": "T31n1602_003:0495b04_4",
        "context_with_next_sentence": true
    },
    {
        "source_sentence": "十二、色界菩薩，謂生色界中住菩薩法性，遠離無色修諸靜慮，為令自他證寂滅故，已發正願，修習一切無上菩提諸方便行。",
        "from": "T31n1602_003:0495b07_1",
        "context_with_next_sentence": true
    },
    {
        "source_sentence": "十三、不可思議諸佛如來，謂依修習不住流轉及與寂滅無分別道，證得諸佛共有解脫法身所攝無上轉依遍行，十方一切世界作一切有情一切利益事無有斷盡。",
        "from": "T31n1602_003:0495b10_14",
        "context_with_next_sentence": true
    },
    {
        "source_sentence": "如是已說補特伽羅，果今當說。",
        "from": "T31n1602_003:0495b11_10",
        "context_with_next_sentence": true
    },
    {
        "source_sentence": "頌曰：",
        "from": "T31n1602_003:0495b11_13",
        "context_with_next_sentence": true
    },
    {
        "source_sentence": "果斷有五種，　　遍知及清淨，",
        "from": "T31n1602_003:0495b12_0",
        "context_with_next_sentence": true
    },
    {
        "source_sentence": "淨、果、界、菩提，　　無學由自數。",
        "from": "T31n1602_003:0495b13_16",
        "context_with_next_sentence": true
    },
    {
        "source_sentence": "論曰：",
        "from": "T31n1602_003:0495b14_2",
        "context_with_next_sentence": true
    },
    {
        "source_sentence": "果斷有五種者，謂諸果中斷有五種。",
        "from": "T31n1602_003:0495b14_18",
        "context_with_next_sentence": true
    },
    {
        "source_sentence": "一、諸纏斷，謂由四種對治故，遠離現行諸煩惱纏。",
        "from": "T31n1602_003:0495b16_1",
        "context_with_next_sentence": true
    },
    {
        "source_sentence": "四對治者，一散亂對治、二顯了對治、三羸劣對治、四摧伏對治。",
        "from": "T31n1602_003:0495b17_9",
        "context_with_next_sentence": true
    },
    {
        "source_sentence": "散亂對治者，謂於前八妙法行中方便修習，或復於餘定地善法方便修習。",
        "from": "T31n1602_003:0495b19_3",
        "context_with_next_sentence": true
    },
    {
        "source_sentence": "顯了對治者，謂於第九法行方便修習。",
        "from": "T31n1602_003:0495b20_1",
        "context_with_next_sentence": true
    },
    {
        "source_sentence": "羸劣對治者，謂由先善根資助心故煩惱羸弱。",
        "from": "T31n1602_003:0495b21_2",
        "context_with_next_sentence": true
    },
    {
        "source_sentence": "摧伏對治者，謂由世間道隨力制伏煩惱種子。",
        "from": "T31n1602_003:0495b22_3",
        "context_with_next_sentence": true
    },
    {
        "source_sentence": "二、隨眠斷，謂由出世間道，隨力永斷煩惱種子。",
        "from": "T31n1602_003:0495b23_4",
        "context_with_next_sentence": true
    },
    {
        "source_sentence": "三、永盡貪斷，謂由永斷隨眠惑故，貪煩惱斷。",
        "from": "T31n1602_003:0495b24_4",
        "context_with_next_sentence": true
    },
    {
        "source_sentence": "如永盡貪斷，如是第四永盡瞋斷、第五永盡癡斷，應知由極淨善通達見力，諸事煩惱畢竟斷故，名永盡斷。",
        "from": "T31n1602_003:0495b26_12",
        "context_with_next_sentence": true
    },
    {
        "source_sentence": "遍知者，謂九遍知，諸果所攝，依斷遍知說。",
        "from": "T31n1602_003:0495b27_19",
        "context_with_next_sentence": true
    },
    {
        "source_sentence": "一、欲繫見苦集所斷煩惱斷遍知，由此二諦有漏攝故。",
        "from": "T31n1602_003:0495b29_3",
        "context_with_next_sentence": true
    },
    {
        "source_sentence": "二、色無色繫見苦及集所斷煩惱斷遍知，由此二界定地攝故。",
        "from": "T31n1602_003:0495c01_11",
        "context_with_next_sentence": true
    },
    {
        "source_sentence": "三、欲繫見滅所斷煩惱斷遍知，由此無漏無為攝故。",
        "from": "T31n1602_003:0495c02_14",
        "context_with_next_sentence": true
    },
    {
        "source_sentence": "四、色無色繫見滅所斷煩惱斷遍知，由此定地增上攝故。",
        "from": "T31n1602_003:0495c04_1",
        "context_with_next_sentence": true
    },
    {
        "source_sentence": "五、欲繫見道所斷煩惱斷遍知，由此無漏有為攝故。",
        "from": "T31n1602_003:0495c05_4",
        "context_with_next_sentence": true
    },
    {
        "source_sentence": "六、色無色繫見道所斷煩惱斷遍知，由此定地增上攝故。",
        "from": "T31n1602_003:0495c06_10",
        "context_with_next_sentence": true
    },
    {
        "source_sentence": "七、五順下分結斷遍知，由出過下界故。",
        "from": "T31n1602_003:0495c07_8",
        "context_with_next_sentence": true
    },
    {
        "source_sentence": "八、色貪盡遍知，由出過中界故。",
        "from": "T31n1602_003:0495c08_2",
        "context_with_next_sentence": true
    },
    {
        "source_sentence": "九、無色貪盡遍知，由出過妙界故。",
        "from": "T31n1602_003:0495c08_18",
        "context_with_next_sentence": true
    },
    {
        "source_sentence": "清淨者，謂九種清淨，廣說如經。",
        "from": "T31n1602_003:0495c09_14",
        "context_with_next_sentence": true
    },
    {
        "source_sentence": "一、尸羅清淨，謂如有一，善住尸羅及善守護別解脫戒，如法威儀行處具足，於小罪中見大怖畏，受學學處。",
        "from": "T31n1602_003:0495c12_2",
        "context_with_next_sentence": true
    },
    {
        "source_sentence": "二、心清淨，謂如有一，依戒清淨遠離欲惡不善法，如前所說初靜慮第二第三第四靜慮具足住。",
        "from": "T31n1602_003:0495c14_6",
        "context_with_next_sentence": true
    },
    {
        "source_sentence": "三、見清淨，謂如有一，具心清淨鮮白無穢，離諸煩惱得住不動，為欲證得漏盡智故觀察諸諦，如實了知，此苦聖諦、此苦集聖諦、此苦滅聖諦、此趣苦滅行道聖諦。",
        "from": "T31n1602_003:0495c17_19",
        "context_with_next_sentence": true
    },
    {
        "source_sentence": "四、度疑清淨，謂如有一，依見清淨於佛法僧無惑無疑。",
        "from": "T31n1602_003:0495c19_4",
        "context_with_next_sentence": true
    },
    {
        "source_sentence": "五、道非道智見清淨，謂如有一，依度疑清淨得妙智見，唯佛所說僧所行道能得出離。",
        "from": "T31n1602_003:0495c21_3",
        "context_with_next_sentence": true
    },
    {
        "source_sentence": "此復云何？",
        "from": "T31n1602_003:0495c21_8",
        "context_with_next_sentence": true
    },
    {
        "source_sentence": "謂能盡苦及證苦邊。",
        "from": "T31n1602_003:0495c21_17",
        "context_with_next_sentence": true
    },
    {
        "source_sentence": "若諸外道所說之道，不能盡苦及證苦邊。",
        "from": "T31n1602_003:0495c22_15",
        "context_with_next_sentence": true
    },
    {
        "source_sentence": "六、行智見清淨，謂如有一，依道非道智見清淨得妙智見，知出離道有下中上：",
        "from": "T31n1602_003:0495c24_11",
        "context_with_next_sentence": true
    },
    {
        "source_sentence": "下者，苦遲通行所攝；",
        "from": "T31n1602_003:0495c25_1",
        "context_with_next_sentence": true
    },
    {
        "source_sentence": "中者，苦速通行樂遲通行所攝；",
        "from": "T31n1602_003:0495c25_15",
        "context_with_next_sentence": true
    },
    {
        "source_sentence": "上者，樂速通行所攝。",
        "from": "T31n1602_003:0495c26_4",
        "context_with_next_sentence": true
    },
    {
        "source_sentence": "七、行斷智見清淨，謂如有一，依行智見清淨得妙智見，謂我應斷下中之行，及為發起上妙聖行。",
        "from": "T31n1602_003:0495c28_7",
        "context_with_next_sentence": true
    },
    {
        "source_sentence": "八、無緣寂滅清淨，謂如有一，依行斷智見清淨，證得無餘諸漏永盡。",
        "from": "T31n1602_003:0495c29_18",
        "context_with_next_sentence": true
    },
    {
        "source_sentence": "九、國土清淨，謂諸佛共有無上功能，果能示現不可思議國土莊嚴，極淨佛思及極淨菩薩思及思眷屬法。",
        "from": "T31n1602_003:0496a03_5",
        "context_with_next_sentence": true
    },
    {
        "source_sentence": "淨者，謂四證淨，廣說如經。",
        "from": "T31n1602_003:0496a04_12",
        "context_with_next_sentence": true
    },
    {
        "source_sentence": "一、佛證淨，謂已見諦者，於如來所善住出世間信，及後所得善住世間信。",
        "from": "T31n1602_003:0496a06_4",
        "context_with_next_sentence": true
    },
    {
        "source_sentence": "如佛證淨，如是第二法證淨、第三僧證淨應知。",
        "from": "T31n1602_003:0496a07_5",
        "context_with_next_sentence": true
    },
    {
        "source_sentence": "四、聖所愛戒證淨，謂已見諦者，於已得決定不作律儀聖所愛戒所善住出世間信，及後所得善住世間信。",
        "from": "T31n1602_003:0496a09_12",
        "context_with_next_sentence": true
    },
    {
        "source_sentence": "果者，謂四沙門果，廣說如經。",
        "from": "T31n1602_003:0496a10_13",
        "context_with_next_sentence": true
    },
    {
        "source_sentence": "一、預流沙門果，若隨勝攝，三結永斷，謂身見、戒禁取及疑；",
        "from": "T31n1602_003:0496a11_19",
        "context_with_next_sentence": true
    },
    {
        "source_sentence": "若全分攝，一切見道所斷煩惱永斷。",
        "from": "T31n1602_003:0496a12_14",
        "context_with_next_sentence": true
    },
    {
        "source_sentence": "由彼斷故，得預流果不墮落法，或極七返、或復家家。",
        "from": "T31n1602_003:0496a13_18",
        "context_with_next_sentence": true
    },
    {
        "source_sentence": "二、一來沙門果，若隨勝攝，三結永斷，薄貪瞋癡；",
        "from": "T31n1602_003:0496a14_20",
        "context_with_next_sentence": true
    },
    {
        "source_sentence": "若全分攝，一切見道所斷煩惱永斷，及欲界繫修道所斷上品中品煩惱永斷。",
        "from": "T31n1602_003:0496a16_13",
        "context_with_next_sentence": true
    },
    {
        "source_sentence": "由彼斷故，得一來果，或復一間。",
        "from": "T31n1602_003:0496a17_9",
        "context_with_next_sentence": true
    },
    {
        "source_sentence": "三、不還沙門果，若隨勝攝，五順下分結永斷，所謂身見、戒禁取、疑、貪欲、瞋恚；",
        "from": "T31n1602_003:0496a19_4",
        "context_with_next_sentence": true
    },
    {
        "source_sentence": "若全分攝，一切見道所斷煩惱永斷，及欲界繫修道所斷煩惱永斷，或色界繫煩惱永斷，或無色界一分煩惱永斷。",
        "from": "T31n1602_003:0496a21_14",
        "context_with_next_sentence": true
    },
    {
        "source_sentence": "由彼斷故，得不還果，或中間寂滅、或生寂滅、或無行寂滅、或有行寂滅、或復上流。",
        "from": "T31n1602_003:0496a23_12",
        "context_with_next_sentence": true
    },
    {
        "source_sentence": "四、阿羅漢沙門果，若隨勝攝，貪欲、瞋、癡無餘永斷；",
        "from": "T31n1602_003:0496a24_15",
        "context_with_next_sentence": true
    },
    {
        "source_sentence": "若全分攝，見修所斷一切煩惱永斷無餘。",
        "from": "T31n1602_003:0496a25_11",
        "context_with_next_sentence": true
    },
    {
        "source_sentence": "由彼斷故，得阿羅漢諸漏永盡，乃至廣說阿羅漢六恒住法。",
        "from": "T31n1602_003:0496a26_18",
        "context_with_next_sentence": true
    },
    {
        "source_sentence": "界者，謂三種界，廣說如經。",
        "from": "T31n1602_003:0496a27_12",
        "context_with_next_sentence": true
    },
    {
        "source_sentence": "一、斷界，謂斷見道所斷諸行。",
        "from": "T31n1602_003:0496a28_4",
        "context_with_next_sentence": true
    },
    {
        "source_sentence": "二、離界，謂離修道所斷諸行。",
        "from": "T31n1602_003:0496a28_18",
        "context_with_next_sentence": true
    },
    {
        "source_sentence": "三、滅界，謂滅所依所攝諸行。",
        "from": "T31n1602_003:0496a29_10",
        "context_with_next_sentence": true
    },
    {
        "source_sentence": "菩提者，謂三種菩提，如經廣說。",
        "from": "T31n1602_003:0496b01_14",
        "context_with_next_sentence": true
    },
    {
        "source_sentence": "一、聲聞菩提，謂聲聞乘轉依所得寂滅及趣寂滅道。",
        "from": "T31n1602_003:0496b02_15",
        "context_with_next_sentence": true
    },
    {
        "source_sentence": "二、獨覺菩提，謂獨覺乘轉依所得寂滅及趣寂滅道。",
        "from": "T31n1602_003:0496b04_1",
        "context_with_next_sentence": true
    },
    {
        "source_sentence": "三、無上正等菩提，所謂大乘轉依所得寂滅趣寂滅道，及作一切有情利益安樂道。",
        "from": "T31n1602_003:0496b05_17",
        "context_with_next_sentence": true
    },
    {
        "source_sentence": "無學者，謂十無學法，廣說如經。",
        "from": "T31n1602_003:0496b06_13",
        "context_with_next_sentence": true
    },
    {
        "source_sentence": "一、無學正見，謂阿羅漢於苦思惟苦乃至於道思惟道，無漏作意相應擇法極簡擇等，如前廣說。",
        "from": "T31n1602_003:0496b08_15",
        "context_with_next_sentence": true
    },
    {
        "source_sentence": "如無學正見，如是乃至第八正三摩地，如前應知。",
        "from": "T31n1602_003:0496b09_18",
        "context_with_next_sentence": true
    },
    {
        "source_sentence": "九、無學正解脫，謂離一切煩惱麁重，無學心上離煩惱障調堪任法。",
        "from": "T31n1602_003:0496b11_8",
        "context_with_next_sentence": true
    },
    {
        "source_sentence": "十、無學正智，謂阿羅漢盡智及無生智。",
        "from": "T31n1602_003:0496b12_6",
        "context_with_next_sentence": true
    },
    {
        "source_sentence": "由自數者，前所說果，各由自數差別應知。",
        "from": "T31n1602_003:0496b13_18",
        "context_with_next_sentence": true
    },
    {
        "source_sentence": "復次頌曰：",
        "from": "T31n1602_003:0496b14_3",
        "context_with_next_sentence": true
    },
    {
        "source_sentence": "斷多因故斷，　　建立斷所從，",
        "from": "T31n1602_003:0496b15_0",
        "context_with_next_sentence": true
    },
    {
        "source_sentence": "由作意依修，　　及得斷次第。",
        "from": "T31n1602_003:0496b16_13",
        "context_with_next_sentence": true
    },
    {
        "source_sentence": "論曰：",
        "from": "T31n1602_003:0496b17_2",
        "context_with_next_sentence": true
    },
    {
        "source_sentence": "斷多因故斷者，斷果多因故煩惱斷，謂四種因諸煩惱斷：",
        "from": "T31n1602_003:0496b18_7",
        "context_with_next_sentence": true
    },
    {
        "source_sentence": "一所依滅故、二所依轉故、三知所緣故、四樂所緣故。",
        "from": "T31n1602_003:0496b19_11",
        "context_with_next_sentence": true
    },
    {
        "source_sentence": "復有五因斷諸煩惱：",
        "from": "T31n1602_003:0496b20_1",
        "context_with_next_sentence": true
    },
    {
        "source_sentence": "一知彼體故、二知彼事故、三知彼過故、四避彼緣故、五修彼對治作意法故。",
        "from": "T31n1602_003:0496b21_14",
        "context_with_next_sentence": true
    },
    {
        "source_sentence": "復有四因煩惱已斷：",
        "from": "T31n1602_003:0496b22_4",
        "context_with_next_sentence": true
    },
    {
        "source_sentence": "一依無餘滅故、二依無餘轉故、三對治無餘修故、四心無餘解脫故。",
        "from": "T31n1602_003:0496b23_14",
        "context_with_next_sentence": true
    },
    {
        "source_sentence": "建立斷所從者，謂從所緣境斷諸煩惱，於所緣境斷煩惱已無繫縛故，諸相應法亦復隨斷。",
        "from": "T31n1602_003:0496b26_1",
        "context_with_next_sentence": true
    },
    {
        "source_sentence": "未來現在煩惱可斷，永害麁重說煩惱斷。",
        "from": "T31n1602_003:0496b26_19",
        "context_with_next_sentence": true
    },
    {
        "source_sentence": "由作意者，謂由總緣諦修作意故斷諸煩惱。",
        "from": "T31n1602_003:0496b27_18",
        "context_with_next_sentence": true
    },
    {
        "source_sentence": "由依者，謂由依止七依定故斷諸煩惱，謂初靜慮乃至第七無所有處。",
        "from": "T31n1602_003:0496b29_10",
        "context_with_next_sentence": true
    },
    {
        "source_sentence": "由修者，謂修四念住及四正斷，乃至修習八聖道支故斷煩惱。",
        "from": "T31n1602_003:0496c02_7",
        "context_with_next_sentence": true
    },
    {
        "source_sentence": "及得斷次第者，有五種次第諸煩惱斷，一先斷見道所斷煩惱、二後斷修道所斷煩惱、三先漸調伏諸現煩惱、四然後永斷一切煩惱、五最後超過一切煩惱。",
        "from": "T31n1602_003:0496c06_9",
        "context_with_next_sentence": true
    },
    {
        "source_sentence": "復次頌曰：",
        "from": "T31n1602_003:0496c06_14",
        "context_with_next_sentence": true
    },
    {
        "source_sentence": "斷差別應知，　　及斷相利益，",
        "from": "T31n1602_003:0496c07_0",
        "context_with_next_sentence": true
    },
    {
        "source_sentence": "如是如所說，　　復應知多種。",
        "from": "T31n1602_003:0496c08_13",
        "context_with_next_sentence": true
    },
    {
        "source_sentence": "論曰：",
        "from": "T31n1602_003:0496c09_2",
        "context_with_next_sentence": true
    },
    {
        "source_sentence": "斷差別應知多種者，諸煩惱斷多種差別，謂有諸纏斷、有隨眠斷、有由世間道、有由出世間道、有由聲聞乘作意、有由獨覺乘作意、有由菩薩乘作意、有暫時斷、有畢竟斷，諸如是等煩惱斷滅差別應知。",
        "from": "T31n1602_003:0496c13_11",
        "context_with_next_sentence": true
    },
    {
        "source_sentence": "斷相利益復應知多種者，諸煩惱斷有多種相利益應知，如經廣說。",
        "from": "T31n1602_003:0496c15_10",
        "context_with_next_sentence": true
    },
    {
        "source_sentence": "謂不墜墮法、定趣菩提、已至正法、臨至正法、證解正法、得證源底、得遍證源底、聖智見成就，不復能計苦樂等法自作、他作及自他作，及非自他二種共作。",
        "from": "T31n1602_003:0496c18_19",
        "context_with_next_sentence": true
    },
    {
        "source_sentence": "亦不復計諸苦及樂無因而生，不復故斷傍生等命，不復故越諸所學處，不復能起五無間業，不復求請諸外道師亦不以彼為真福田，不復瞻仰觀察餘沙門婆羅門等邪眾顏面，不復於彼三世法中生疑生惑，不復受彼第八有報。",
        "from": "T31n1602_003:0496c24_4",
        "context_with_next_sentence": true
    },
    {
        "source_sentence": "如是證得阿羅漢果，永盡諸漏，已作所作。",
        "from": "T31n1602_003:0496c25_3",
        "context_with_next_sentence": true
    },
    {
        "source_sentence": "所作已辦得阿羅漢六恒住法，廣說如經，謂成就六種相續住法。",
        "from": "T31n1602_003:0496c26_13",
        "context_with_next_sentence": true
    },
    {
        "source_sentence": "若眼見色，心不憂喜，捨念正知。",
        "from": "T31n1602_003:0496c27_8",
        "context_with_next_sentence": true
    },
    {
        "source_sentence": "如是耳鼻舌身若意識法，心不憂喜，捨念正知。",
        "from": "T31n1602_003:0496c28_9",
        "context_with_next_sentence": true
    },
    {
        "source_sentence": "諸所行行，為自利益、為利益他、為利眾生、為樂眾生、為愍世間、為諸天人得義利樂。",
        "from": "T31n1602_003:0497a01_6",
        "context_with_next_sentence": true
    },
    {
        "source_sentence": "諸如是等煩惱永斷，有多種相利益應知。",
        "from": "T31n1602_003:0497a02_5",
        "context_with_next_sentence": true
    },
    {
        "source_sentence": "顯揚聖教論卷第三",
        "from": "T31n1602_003:0497a03_100",
        "context_with_next_sentence": false
    }
]