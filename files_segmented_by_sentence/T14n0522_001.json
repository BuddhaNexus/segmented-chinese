[
    {
        "source_sentence": "普達王經",
        "from": "T14n0522_001:0794c03_0",
        "context_with_next_sentence": true
    },
    {
        "source_sentence": "失譯人今附西晉錄",
        "from": "T14n0522_001:0794c05_0",
        "context_with_next_sentence": true
    },
    {
        "source_sentence": "聞如是：一時，眾祐遊於聞物國祇氏之樹給",
        "from": "T14n0522_001:0794c06_0",
        "context_with_next_sentence": true
    },
    {
        "source_sentence": "孤獨聚，與千二百五十比丘俱。",
        "from": "T14n0522_001:0794c07_13",
        "context_with_next_sentence": true
    },
    {
        "source_sentence": "時有夫延國王，號名普達，典領諸國，四方貢獻。",
        "from": "T14n0522_001:0794c08_16",
        "context_with_next_sentence": true
    },
    {
        "source_sentence": "王身奉佛尊法，未甞偏抂，常有慈心，愍傷愚民不知三尊，每當齋戒，輒登高觀燒香，還頭面著地，稽首為禮。",
        "from": "T14n0522_001:0794c11_7",
        "context_with_next_sentence": true
    },
    {
        "source_sentence": "國中臣民怪王如此，自共議言：",
        "from": "T14n0522_001:0794c12_2",
        "context_with_next_sentence": true
    },
    {
        "source_sentence": "「王處萬民之尊，遠近敬伏，發言人從，有何請欲，毀辱威儀，頭面著地？",
        "from": "T14n0522_001:0794c13_14",
        "context_with_next_sentence": true
    },
    {
        "source_sentence": "」群臣數數共議，欲諫不敢。",
        "from": "T14n0522_001:0794c14_7",
        "context_with_next_sentence": true
    },
    {
        "source_sentence": "王勅臣下，使嚴當行，王即與吏民數千人，始出宮。",
        "from": "T14n0522_001:0794c15_10",
        "context_with_next_sentence": true
    },
    {
        "source_sentence": "未遠，忽見一道人，王便下車却蓋，住其群從，頭面著地，為道人作禮，尋從而還，施設飯食，遂不成行。",
        "from": "T14n0522_001:0794c17_17",
        "context_with_next_sentence": true
    },
    {
        "source_sentence": "群臣於是乃諫言：",
        "from": "T14n0522_001:0794c18_5",
        "context_with_next_sentence": true
    },
    {
        "source_sentence": "「大王至尊！",
        "from": "T14n0522_001:0794c18_11",
        "context_with_next_sentence": true
    },
    {
        "source_sentence": "何宜於道路，為此乞匃道人頭面著地？",
        "from": "T14n0522_001:0794c19_7",
        "context_with_next_sentence": true
    },
    {
        "source_sentence": "天下尊貴唯有頭面，加為國主，不與他同。",
        "from": "T14n0522_001:0794c20_8",
        "context_with_next_sentence": true
    },
    {
        "source_sentence": "」王便勅臣下，令求死人頭及牛、馬、猪、羊頭。",
        "from": "T14n0522_001:0794c21_10",
        "context_with_next_sentence": true
    },
    {
        "source_sentence": "臣下即遍行求索，歷日乃得，還白王言：",
        "from": "T14n0522_001:0794c22_6",
        "context_with_next_sentence": true
    },
    {
        "source_sentence": "「前被教求死人頭及六畜頭，今悉已得。",
        "from": "T14n0522_001:0794c23_3",
        "context_with_next_sentence": true
    },
    {
        "source_sentence": "」王言：",
        "from": "T14n0522_001:0794c23_7",
        "context_with_next_sentence": true
    },
    {
        "source_sentence": "「於市賣之。",
        "from": "T14n0522_001:0794c23_13",
        "context_with_next_sentence": true
    },
    {
        "source_sentence": "」臣下即使人賣之，牛、馬、猪、羊頭皆已售，但當有人頭未售。",
        "from": "T14n0522_001:0794c24_19",
        "context_with_next_sentence": true
    },
    {
        "source_sentence": "王言：",
        "from": "T14n0522_001:0794c25_1",
        "context_with_next_sentence": true
    },
    {
        "source_sentence": "「賤貴賣之，趣使其售；",
        "from": "T14n0522_001:0794c25_12",
        "context_with_next_sentence": true
    },
    {
        "source_sentence": "如其不售，便以匃人。",
        "from": "T14n0522_001:0794c26_1",
        "context_with_next_sentence": true
    },
    {
        "source_sentence": "」如是歷日，賣既不售，匃人又無取者，頭皆膖脹臭處不可近。",
        "from": "T14n0522_001:0794c27_8",
        "context_with_next_sentence": true
    },
    {
        "source_sentence": "王便大怒，語臣下言：",
        "from": "T14n0522_001:0794c27_18",
        "context_with_next_sentence": true
    },
    {
        "source_sentence": "「卿曹前諫言：",
        "from": "T14n0522_001:0794c28_6",
        "context_with_next_sentence": true
    },
    {
        "source_sentence": "『人頭最貴，不可毀辱頭面著地禮道人。",
        "from": "T14n0522_001:0794c29_4",
        "context_with_next_sentence": true
    },
    {
        "source_sentence": "』今使賣六畜頭皆售，人頭何故匃人無取者？",
        "from": "T14n0522_001:0795a01_4",
        "context_with_next_sentence": true
    },
    {
        "source_sentence": "」王即勅臣下嚴駕，當出到城外曠澤中有所問。",
        "from": "T14n0522_001:0795a02_6",
        "context_with_next_sentence": true
    },
    {
        "source_sentence": "群臣人民莫不振悚，未知王趣。",
        "from": "T14n0522_001:0795a03_1",
        "context_with_next_sentence": true
    },
    {
        "source_sentence": "王即導從出到城外，告群臣言：",
        "from": "T14n0522_001:0795a03_15",
        "context_with_next_sentence": true
    },
    {
        "source_sentence": "「卿寧識吾先君時，有小兒常執持蓋者不？",
        "from": "T14n0522_001:0795a04_13",
        "context_with_next_sentence": true
    },
    {
        "source_sentence": "」臣下對曰：",
        "from": "T14n0522_001:0795a04_19",
        "context_with_next_sentence": true
    },
    {
        "source_sentence": "「實識有之。",
        "from": "T14n0522_001:0795a05_3",
        "context_with_next_sentence": true
    },
    {
        "source_sentence": "」王言：",
        "from": "T14n0522_001:0795a05_7",
        "context_with_next_sentence": true
    },
    {
        "source_sentence": "「今此兒何所在？",
        "from": "T14n0522_001:0795a05_15",
        "context_with_next_sentence": true
    },
    {
        "source_sentence": "」對曰：",
        "from": "T14n0522_001:0795a05_19",
        "context_with_next_sentence": true
    },
    {
        "source_sentence": "「亡已久遠，乃歷十七年。",
        "from": "T14n0522_001:0795a06_7",
        "context_with_next_sentence": true
    },
    {
        "source_sentence": "」王言：",
        "from": "T14n0522_001:0795a06_11",
        "context_with_next_sentence": true
    },
    {
        "source_sentence": "「此兒為人善惡何如？",
        "from": "T14n0522_001:0795a06_21",
        "context_with_next_sentence": true
    },
    {
        "source_sentence": "」對言：",
        "from": "T14n0522_001:0795a07_2",
        "context_with_next_sentence": true
    },
    {
        "source_sentence": "「臣等常覩其承事先王，齋戒恭肅，誠信自守，非法不言。",
        "from": "T14n0522_001:0795a08_8",
        "context_with_next_sentence": true
    },
    {
        "source_sentence": "」王告諸臣：",
        "from": "T14n0522_001:0795a08_14",
        "context_with_next_sentence": true
    },
    {
        "source_sentence": "「今若見此兒在時所著衣服，寧識之不？",
        "from": "T14n0522_001:0795a09_11",
        "context_with_next_sentence": true
    },
    {
        "source_sentence": "」諸臣對曰：",
        "from": "T14n0522_001:0795a09_17",
        "context_with_next_sentence": true
    },
    {
        "source_sentence": "「雖自久遠，臣故識之。",
        "from": "T14n0522_001:0795a10_7",
        "context_with_next_sentence": true
    },
    {
        "source_sentence": "」王顧使邊從，急還內藏，覓取前亡兒衣來。",
        "from": "T14n0522_001:0795a11_6",
        "context_with_next_sentence": true
    },
    {
        "source_sentence": "須臾衣至，王曰：",
        "from": "T14n0522_001:0795a11_14",
        "context_with_next_sentence": true
    },
    {
        "source_sentence": "「此寧是不？",
        "from": "T14n0522_001:0795a11_20",
        "context_with_next_sentence": true
    },
    {
        "source_sentence": "」臣下對曰：",
        "from": "T14n0522_001:0795a12_4",
        "context_with_next_sentence": true
    },
    {
        "source_sentence": "「實是其衣。",
        "from": "T14n0522_001:0795a12_10",
        "context_with_next_sentence": true
    },
    {
        "source_sentence": "」王曰：",
        "from": "T14n0522_001:0795a12_14",
        "context_with_next_sentence": true
    },
    {
        "source_sentence": "「今儻見兒身，為識之不？",
        "from": "T14n0522_001:0795a13_3",
        "context_with_next_sentence": true
    },
    {
        "source_sentence": "」臣下皆默然，良久對曰：",
        "from": "T14n0522_001:0795a13_15",
        "context_with_next_sentence": true
    },
    {
        "source_sentence": "「臣自懼蔽闇，卒覩不別。",
        "from": "T14n0522_001:0795a14_6",
        "context_with_next_sentence": true
    },
    {
        "source_sentence": "」王始欲說其本變，前所見道人來到，王大歡喜起，頭面著地，為道人作禮，臣下莫不歡喜。",
        "from": "T14n0522_001:0795a16_6",
        "context_with_next_sentence": true
    },
    {
        "source_sentence": "道人就座，王叉手白言：",
        "from": "T14n0522_001:0795a16_17",
        "context_with_next_sentence": true
    },
    {
        "source_sentence": "「吾前卒於道路見道人，旋從而還，並為臣民所見譏怪，諫言：",
        "from": "T14n0522_001:0795a18_7",
        "context_with_next_sentence": true
    },
    {
        "source_sentence": "『人頭面最為尊貴。",
        "from": "T14n0522_001:0795a18_16",
        "context_with_next_sentence": true
    },
    {
        "source_sentence": "加為國君，萬姓之主，四方歸向。",
        "from": "T14n0522_001:0795a19_9",
        "context_with_next_sentence": true
    },
    {
        "source_sentence": "何所請欲，為乞匃道人頭面作禮？",
        "from": "T14n0522_001:0795a20_5",
        "context_with_next_sentence": true
    },
    {
        "source_sentence": "』吾時勅令，六畜頭及與人頭俱於市賣之。",
        "from": "T14n0522_001:0795a21_5",
        "context_with_next_sentence": true
    },
    {
        "source_sentence": "六畜頭皆售，有人頭無買者，匃人又不取，而是曹所珍貴。",
        "from": "T14n0522_001:0795a22_11",
        "context_with_next_sentence": true
    },
    {
        "source_sentence": "今故嚴出，亦欲示其本末。",
        "from": "T14n0522_001:0795a23_4",
        "context_with_next_sentence": true
    },
    {
        "source_sentence": "有幸之，願道人屈威，願為此國臣民開導愚癡，令知真法，導現橋梁。",
        "from": "T14n0522_001:0795a24_16",
        "context_with_next_sentence": true
    },
    {
        "source_sentence": "」道人即為臣下說王本變：",
        "from": "T14n0522_001:0795a25_8",
        "context_with_next_sentence": true
    },
    {
        "source_sentence": "「欲知王者，本是先王時執蓋小兒，常隨先王齋戒一日，奉行正法，清淨守意，不犯諸惡。",
        "from": "T14n0522_001:0795a27_9",
        "context_with_next_sentence": true
    },
    {
        "source_sentence": "其後過世，魂神還生，為王作子。",
        "from": "T14n0522_001:0795a28_4",
        "context_with_next_sentence": true
    },
    {
        "source_sentence": "今致尊貴，皆由宿行齋戒所致。",
        "from": "T14n0522_001:0795a28_18",
        "context_with_next_sentence": true
    },
    {
        "source_sentence": "」臣下大小莫不僉然曰：",
        "from": "T14n0522_001:0795a29_8",
        "context_with_next_sentence": true
    },
    {
        "source_sentence": "「吾等幸遇得覩道人，願遂哀愍愚朦，乞為弟子。",
        "from": "T14n0522_001:0795b01_10",
        "context_with_next_sentence": true
    },
    {
        "source_sentence": "」道人告諸臣民：",
        "from": "T14n0522_001:0795b01_18",
        "context_with_next_sentence": true
    },
    {
        "source_sentence": "「吾有大師，當從受問。",
        "from": "T14n0522_001:0795b02_8",
        "context_with_next_sentence": true
    },
    {
        "source_sentence": "」諸臣報言：",
        "from": "T14n0522_001:0795b02_14",
        "context_with_next_sentence": true
    },
    {
        "source_sentence": "「願聞大師何所施行？",
        "from": "T14n0522_001:0795b03_3",
        "context_with_next_sentence": true
    },
    {
        "source_sentence": "皆盡年命，儻一親奉，受其法言。",
        "from": "T14n0522_001:0795b03_18",
        "context_with_next_sentence": true
    },
    {
        "source_sentence": "」道人告言：",
        "from": "T14n0522_001:0795b04_3",
        "context_with_next_sentence": true
    },
    {
        "source_sentence": "「我師號曰佛，身能飛行頂有圓光，分身散體變化萬端，奇相三十二，姿好八十章，典領天地萬有二千，獨步三界莫與齊倫，門徒清潔號為沙門，其所教授度脫不唐。",
        "from": "T14n0522_001:0795b07_19",
        "context_with_next_sentence": true
    },
    {
        "source_sentence": "」臣下即啟道人：",
        "from": "T14n0522_001:0795b08_6",
        "context_with_next_sentence": true
    },
    {
        "source_sentence": "「佛寧可得見不？",
        "from": "T14n0522_001:0795b08_14",
        "context_with_next_sentence": true
    },
    {
        "source_sentence": "」道人報言：",
        "from": "T14n0522_001:0795b08_20",
        "context_with_next_sentence": true
    },
    {
        "source_sentence": "「甚善！",
        "from": "T14n0522_001:0795b09_1",
        "context_with_next_sentence": true
    },
    {
        "source_sentence": "當往啟尊。",
        "from": "T14n0522_001:0795b09_6",
        "context_with_next_sentence": true
    },
    {
        "source_sentence": "」臣下問道人言：",
        "from": "T14n0522_001:0795b09_14",
        "context_with_next_sentence": true
    },
    {
        "source_sentence": "「佛今所在去是幾何？",
        "from": "T14n0522_001:0795b10_3",
        "context_with_next_sentence": true
    },
    {
        "source_sentence": "」道人報言：",
        "from": "T14n0522_001:0795b10_9",
        "context_with_next_sentence": true
    },
    {
        "source_sentence": "「乃六千餘里。",
        "from": "T14n0522_001:0795b10_16",
        "context_with_next_sentence": true
    },
    {
        "source_sentence": "」語言須臾頃，道人便飛到舍衛國，具以啟佛：",
        "from": "T14n0522_001:0795b11_13",
        "context_with_next_sentence": true
    },
    {
        "source_sentence": "「彼國人民甚可愍傷，今皆誠心願欲見佛。",
        "from": "T14n0522_001:0795b12_12",
        "context_with_next_sentence": true
    },
    {
        "source_sentence": "唯垂大慈，開示真道。",
        "from": "T14n0522_001:0795b13_3",
        "context_with_next_sentence": true
    },
    {
        "source_sentence": "」佛則默然，呼告阿難：",
        "from": "T14n0522_001:0795b13_14",
        "context_with_next_sentence": true
    },
    {
        "source_sentence": "「勅諸比丘，明日當到夫延國。",
        "from": "T14n0522_001:0795b14_6",
        "context_with_next_sentence": true
    },
    {
        "source_sentence": "」阿難宣佛教，還白佛言：",
        "from": "T14n0522_001:0795b14_18",
        "context_with_next_sentence": true
    },
    {
        "source_sentence": "「明日行儀式云何？",
        "from": "T14n0522_001:0795b15_6",
        "context_with_next_sentence": true
    },
    {
        "source_sentence": "」佛言：",
        "from": "T14n0522_001:0795b15_10",
        "context_with_next_sentence": true
    },
    {
        "source_sentence": "「臨至當現威神到。",
        "from": "T14n0522_001:0795b15_19",
        "context_with_next_sentence": true
    },
    {
        "source_sentence": "」時，佛即與諸比丘俱，未到數十里，王及群臣皆隨道人，持華香出城迎佛，覩佛威靈，喜懼交并，五體投地，稽首為禮迎佛上殿就座。",
        "from": "T14n0522_001:0795b18_18",
        "context_with_next_sentence": true
    },
    {
        "source_sentence": "王前長跪叉手，白佛言：",
        "from": "T14n0522_001:0795b19_10",
        "context_with_next_sentence": true
    },
    {
        "source_sentence": "「勞屈世尊并及眾僧，遠來到此。",
        "from": "T14n0522_001:0795b20_4",
        "context_with_next_sentence": true
    },
    {
        "source_sentence": "」王及臣下恐懼不辦，佛知其意，即語阿難：",
        "from": "T14n0522_001:0795b21_3",
        "context_with_next_sentence": true
    },
    {
        "source_sentence": "「爾告王，莫憂不辦，佛所至到，豈有所乏？",
        "from": "T14n0522_001:0795b22_2",
        "context_with_next_sentence": true
    },
    {
        "source_sentence": "」王盡心供設，手自斟酌，飯食已行澡水。",
        "from": "T14n0522_001:0795b23_1",
        "context_with_next_sentence": true
    },
    {
        "source_sentence": "呪願畢訖，佛笑，口中五色光出，阿難正衣服，為佛作禮，白佛言：",
        "from": "T14n0522_001:0795b24_10",
        "context_with_next_sentence": true
    },
    {
        "source_sentence": "「佛不妄笑，將有所說。",
        "from": "T14n0522_001:0795b24_21",
        "context_with_next_sentence": true
    },
    {
        "source_sentence": "」佛言：",
        "from": "T14n0522_001:0795b25_2",
        "context_with_next_sentence": true
    },
    {
        "source_sentence": "「欲知普達王及道人本末不？",
        "from": "T14n0522_001:0795b25_15",
        "context_with_next_sentence": true
    },
    {
        "source_sentence": "」阿難言：",
        "from": "T14n0522_001:0795b25_20",
        "context_with_next_sentence": true
    },
    {
        "source_sentence": "「願聞其事。",
        "from": "T14n0522_001:0795b26_3",
        "context_with_next_sentence": true
    },
    {
        "source_sentence": "」佛言：",
        "from": "T14n0522_001:0795b26_7",
        "context_with_next_sentence": true
    },
    {
        "source_sentence": "「乃昔摩訶文佛時，王為大姓家子，其父供養三尊，父命子傳香。",
        "from": "T14n0522_001:0795b27_14",
        "context_with_next_sentence": true
    },
    {
        "source_sentence": "時有一侍使，意中輕之，不與其香，罪福響應，故獲其殃，雖暫為驅使，奉法不忘，今得為王，典領人民，當知是趣其所施設，慎勿不平。",
        "from": "T14n0522_001:0795c01_13",
        "context_with_next_sentence": true
    },
    {
        "source_sentence": "道人本是侍使，時不得香，雖不得香，其意無恨，即誓言：",
        "from": "T14n0522_001:0795c02_20",
        "context_with_next_sentence": true
    },
    {
        "source_sentence": "『若我得道，當度此人。",
        "from": "T14n0522_001:0795c03_10",
        "context_with_next_sentence": true
    },
    {
        "source_sentence": "』福願果合，今來度王并及人民。",
        "from": "T14n0522_001:0795c04_3",
        "context_with_next_sentence": true
    },
    {
        "source_sentence": "」王聞佛說其本末，意解，即得須陀洹，國中人民聞經，皆受五戒十善，以為常法。",
        "from": "T14n0522_001:0795c05_18",
        "context_with_next_sentence": true
    },
    {
        "source_sentence": "是時，四輩弟子聞經歡喜，前為佛作禮而去。",
        "from": "T14n0522_001:0795c07_1",
        "context_with_next_sentence": true
    },
    {
        "source_sentence": "普達王經",
        "from": "T14n0522_001:0795c08_100",
        "context_with_next_sentence": false
    }
]