[
    {
        "source_sentence": "金色童子因緣經卷第二",
        "from": "T14n0550_002:0867b03_0",
        "context_with_next_sentence": true
    },
    {
        "source_sentence": "譯經三藏朝散大夫試鴻",
        "from": "T14n0550_002:0867b04_0",
        "context_with_next_sentence": true
    },
    {
        "source_sentence": "臚卿光梵大師賜紫沙門",
        "from": "T14n0550_002:0867b05_0",
        "context_with_next_sentence": true
    },
    {
        "source_sentence": "臣惟淨等奉　詔譯爾時金色童子，其後常時親近有智沙門婆羅門等，隨逐聽受善妙所說解脫道法，或復親自書寫經典，及營勝事。",
        "from": "T14n0550_002:0867b09_11",
        "context_with_next_sentence": true
    },
    {
        "source_sentence": "是時，日照商主於王舍城外有一大園，花菓繁茂清流嚴好，金色童子日往遊適，或時棲處讀誦經典。",
        "from": "T14n0550_002:0867b12_5",
        "context_with_next_sentence": true
    },
    {
        "source_sentence": "時王舍城中有一妓女，名迦尸孫那利，年少端嚴人皆欣慕。",
        "from": "T14n0550_002:0867b13_12",
        "context_with_next_sentence": true
    },
    {
        "source_sentence": "是時國主阿闍世王，有一大臣其名勇戾，王極寵念多所委用，於彼妓女素深染緣，日日邀詣勇戾園中嬉戲娛樂。",
        "from": "T14n0550_002:0867b16_10",
        "context_with_next_sentence": true
    },
    {
        "source_sentence": "其後一時，彼迦尸孫那利女眾妙莊嚴，出王舍城詣勇戾園，方及路次，見金色童子亦出王舍城外詣日照園中，色相殊麗端正嚴好，身有金色威光艶赫，金黃色衣自然覆體，悅目適心眾共瞻覩。",
        "from": "T14n0550_002:0867b20_17",
        "context_with_next_sentence": true
    },
    {
        "source_sentence": "彼女見已，乃作是念：",
        "from": "T14n0550_002:0867b21_8",
        "context_with_next_sentence": true
    },
    {
        "source_sentence": "「奇哉！",
        "from": "T14n0550_002:0867b21_12",
        "context_with_next_sentence": true
    },
    {
        "source_sentence": "色相殊妙若此。",
        "from": "T14n0550_002:0867b21_19",
        "context_with_next_sentence": true
    },
    {
        "source_sentence": "奇哉！",
        "from": "T14n0550_002:0867b21_22",
        "context_with_next_sentence": true
    },
    {
        "source_sentence": "威光艶赫無比。",
        "from": "T14n0550_002:0867b22_6",
        "context_with_next_sentence": true
    },
    {
        "source_sentence": "」念已，即時恣其瞻矚，又復思惟：",
        "from": "T14n0550_002:0867b23_1",
        "context_with_next_sentence": true
    },
    {
        "source_sentence": "「世間若有具福女人，應得此子而為其夫，尠福女人彼應難得如是丈夫嬉戲娛樂。",
        "from": "T14n0550_002:0867b24_16",
        "context_with_next_sentence": true
    },
    {
        "source_sentence": "然我今者其復云何？",
        "from": "T14n0550_002:0867b25_7",
        "context_with_next_sentence": true
    },
    {
        "source_sentence": "欲祈緣契有無礙耶？",
        "from": "T14n0550_002:0867b25_16",
        "context_with_next_sentence": true
    },
    {
        "source_sentence": "何以故？",
        "from": "T14n0550_002:0867b26_1",
        "context_with_next_sentence": true
    },
    {
        "source_sentence": "今此童子諸丈夫中而獨殊麗，我今雖復極生愛戀，設何方便而獲契會？",
        "from": "T14n0550_002:0867b27_13",
        "context_with_next_sentence": true
    },
    {
        "source_sentence": "」即時趨詣彼童子前，注意觀覩，復自思忖：",
        "from": "T14n0550_002:0867b28_13",
        "context_with_next_sentence": true
    },
    {
        "source_sentence": "「今此童子體性端凝具大威德，棄背世間欲染邪緣，趣向涅槃真實正道，我雖愛慕彼不納受；",
        "from": "T14n0550_002:0867c01_15",
        "context_with_next_sentence": true
    },
    {
        "source_sentence": "我今不應於斯受恥，我亦不住勇戾園中，宜隨彼往所止之處。",
        "from": "T14n0550_002:0867c03_4",
        "context_with_next_sentence": true
    },
    {
        "source_sentence": "」言已，即時密隨童子之後。",
        "from": "T14n0550_002:0867c03_17",
        "context_with_next_sentence": true
    },
    {
        "source_sentence": "爾時，童子知是事已，而即速行先入園中，遣守門者關閉其門。",
        "from": "T14n0550_002:0867c05_7",
        "context_with_next_sentence": true
    },
    {
        "source_sentence": "是時迦尸孫那利女，隔門白言：",
        "from": "T14n0550_002:0867c06_2",
        "context_with_next_sentence": true
    },
    {
        "source_sentence": "「童子！",
        "from": "T14n0550_002:0867c06_6",
        "context_with_next_sentence": true
    },
    {
        "source_sentence": "此何道理關閉園門？",
        "from": "T14n0550_002:0867c06_15",
        "context_with_next_sentence": true
    },
    {
        "source_sentence": "我今故為汝來至此，汝今堅不令我獲其瞻覩，亦非所宜。",
        "from": "T14n0550_002:0867c08_1",
        "context_with_next_sentence": true
    },
    {
        "source_sentence": "」童子默然不答。",
        "from": "T14n0550_002:0867c08_9",
        "context_with_next_sentence": true
    },
    {
        "source_sentence": "時彼女人又復惟忖：",
        "from": "T14n0550_002:0867c08_18",
        "context_with_next_sentence": true
    },
    {
        "source_sentence": "「今此童子不出二事：",
        "from": "T14n0550_002:0867c09_6",
        "context_with_next_sentence": true
    },
    {
        "source_sentence": "一者、或復畢竟不為世欲所染；",
        "from": "T14n0550_002:0867c10_1",
        "context_with_next_sentence": true
    },
    {
        "source_sentence": "二者、或為鬼魅所著。",
        "from": "T14n0550_002:0867c10_11",
        "context_with_next_sentence": true
    },
    {
        "source_sentence": "於一切處以我色相或以言說，皆悉不能獲其附近，我今雖復志欲親附，然斯觀覩關閉于門，縱使巧智設何等方便，而終於我作其遮止。",
        "from": "T14n0550_002:0867c13_12",
        "context_with_next_sentence": true
    },
    {
        "source_sentence": "我今或復勿令知覺，但俟他晨先來園中，潛伏宵止，而是童子其必後來，我即進身潛相附近。",
        "from": "T14n0550_002:0867c15_15",
        "context_with_next_sentence": true
    },
    {
        "source_sentence": "」時彼女人作是念已，即復旋歸入於城中。",
        "from": "T14n0550_002:0867c16_14",
        "context_with_next_sentence": true
    },
    {
        "source_sentence": "是日，女人不獲造詣勇戾之園。",
        "from": "T14n0550_002:0867c17_8",
        "context_with_next_sentence": true
    },
    {
        "source_sentence": "是時，勇戾於自園中竟日遊賞，日時向暮彼亦不來，傾望既久還入城中，即遣使人詣彼迦尸孫那利妓女之舍，謂女人言：",
        "from": "T14n0550_002:0867c20_4",
        "context_with_next_sentence": true
    },
    {
        "source_sentence": "「汝於今日以何緣故不至園中？",
        "from": "T14n0550_002:0867c20_18",
        "context_with_next_sentence": true
    },
    {
        "source_sentence": "」是時女人巧運方計，答使人言：",
        "from": "T14n0550_002:0867c21_12",
        "context_with_next_sentence": true
    },
    {
        "source_sentence": "「汝可為我啟白大臣：",
        "from": "T14n0550_002:0867c22_2",
        "context_with_next_sentence": true
    },
    {
        "source_sentence": "『我於今日風恙所縈，頭目昏痛，由斯事故不獲詣園。",
        "from": "T14n0550_002:0867c23_5",
        "context_with_next_sentence": true
    },
    {
        "source_sentence": "』」使人受言未遑迴白，親里近人潛已告語：",
        "from": "T14n0550_002:0867c24_4",
        "context_with_next_sentence": true
    },
    {
        "source_sentence": "「是日女人都無疾恙，但為往彼金色童子園中遊觀，是故不來大臣園所。",
        "from": "T14n0550_002:0867c25_16",
        "context_with_next_sentence": true
    },
    {
        "source_sentence": "」爾時，勇戾大臣聞是語已，忿恚欻生審諦思忖：",
        "from": "T14n0550_002:0867c27_1",
        "context_with_next_sentence": true
    },
    {
        "source_sentence": "「若此迦尸孫那利女，與彼金色童子有所契會，斯實令我作無義利。",
        "from": "T14n0550_002:0867c28_11",
        "context_with_next_sentence": true
    },
    {
        "source_sentence": "」由是忿恚結縛於心，世間所謂女人怨縛，最為第一。",
        "from": "T14n0550_002:0867c29_15",
        "context_with_next_sentence": true
    },
    {
        "source_sentence": "是時，大臣恚火燒心極為逼惱，守度是夜。",
        "from": "T14n0550_002:0868a01_18",
        "context_with_next_sentence": true
    },
    {
        "source_sentence": "得至明旦，召一侍人而謂言曰：",
        "from": "T14n0550_002:0868a02_12",
        "context_with_next_sentence": true
    },
    {
        "source_sentence": "「汝可執劍，從于我後出王舍城詣日照園，我有少緣速疾營作。",
        "from": "T14n0550_002:0868a04_1",
        "context_with_next_sentence": true
    },
    {
        "source_sentence": "」侍人答言：",
        "from": "T14n0550_002:0868a04_7",
        "context_with_next_sentence": true
    },
    {
        "source_sentence": "「如尊旨命。",
        "from": "T14n0550_002:0868a04_13",
        "context_with_next_sentence": true
    },
    {
        "source_sentence": "」爾時，侍人執劍隨從勇戾大臣出王舍城，入彼日照商主園已。",
        "from": "T14n0550_002:0868a05_18",
        "context_with_next_sentence": true
    },
    {
        "source_sentence": "時迦尸孫那利妓女，種種嚴身亦出王舍城外，詣于日照商主之園，繼踵而入。",
        "from": "T14n0550_002:0868a07_15",
        "context_with_next_sentence": true
    },
    {
        "source_sentence": "時彼女人園中忽見勇戾大臣，見已，驚惶投竄無地，乃作是念：",
        "from": "T14n0550_002:0868a09_4",
        "context_with_next_sentence": true
    },
    {
        "source_sentence": "「今日大臣決定於我大作佷惡無義利事。",
        "from": "T14n0550_002:0868a10_3",
        "context_with_next_sentence": true
    },
    {
        "source_sentence": "」是時，大臣見女人已，恚火熾然焚燒心意，眉蹙額皺異相悖興，即速奔前執拽其女，髮髻蓬亂覆面于地，勵聲謂言：",
        "from": "T14n0550_002:0868a12_15",
        "context_with_next_sentence": true
    },
    {
        "source_sentence": "「汝今來此與彼金色童子誠有要契，妄謂我言風恙縈逼，巧以方計而相欺調，事相若此，怨縛寧逃，諒汝今時故難活命。",
        "from": "T14n0550_002:0868a15_11",
        "context_with_next_sentence": true
    },
    {
        "source_sentence": "」是時，迦尸孫那利妓女聞是言已，苦惱自召，大生驚怖：",
        "from": "T14n0550_002:0868a17_4",
        "context_with_next_sentence": true
    },
    {
        "source_sentence": "「我今無復命得存耶！",
        "from": "T14n0550_002:0868a17_14",
        "context_with_next_sentence": true
    },
    {
        "source_sentence": "」內極悲哀垂淚號泣，從地旋起前詣大臣，禮奉雙足緩發其言，懇切告白：",
        "from": "T14n0550_002:0868a19_7",
        "context_with_next_sentence": true
    },
    {
        "source_sentence": "「仁者悲念，不應於我殞害其命，女人之身多生過失，自今而後我不復作，乃至盡壽誓為婢使，願以仁慈止息忿恚，與我殘命使令存活。",
        "from": "T14n0550_002:0868a22_8",
        "context_with_next_sentence": true
    },
    {
        "source_sentence": "」時彼大臣雖聞如是悲切之言，以佷毒心都無聽納，於其恚火轉復熾然，謂侍人言：",
        "from": "T14n0550_002:0868a24_7",
        "context_with_next_sentence": true
    },
    {
        "source_sentence": "「汝今宜速揮以利劍，斷取其頭棄置于地。",
        "from": "T14n0550_002:0868a25_5",
        "context_with_next_sentence": true
    },
    {
        "source_sentence": "」時彼侍人聞是惡者猛惡言已，發大戰怖，乃作是念：",
        "from": "T14n0550_002:0868a27_3",
        "context_with_next_sentence": true
    },
    {
        "source_sentence": "「苦哉！",
        "from": "T14n0550_002:0868a27_7",
        "context_with_next_sentence": true
    },
    {
        "source_sentence": "癡人極無悲愍，與此女人素深染緣，而何一旦以彼小罪欲害其命？",
        "from": "T14n0550_002:0868a28_15",
        "context_with_next_sentence": true
    },
    {
        "source_sentence": "苦哉！",
        "from": "T14n0550_002:0868a28_18",
        "context_with_next_sentence": true
    },
    {
        "source_sentence": "我今於斯人所求其養活，猶如蛇毒實堪驚畏，何故我於下劣人所，而求依止？",
        "from": "T14n0550_002:0868b01_13",
        "context_with_next_sentence": true
    },
    {
        "source_sentence": "我於諸處隨入艱險，豈非我今死時至耶？",
        "from": "T14n0550_002:0868b02_12",
        "context_with_next_sentence": true
    },
    {
        "source_sentence": "或復我今顯說其言而當告白，若顯說時彼或能止如斯罪業，知是不正法已，毀責心意。",
        "from": "T14n0550_002:0868b04_13",
        "context_with_next_sentence": true
    },
    {
        "source_sentence": "」又復見是女人驚懅危逼，悲哀涕泣，作是念已，即時合掌前白勇戾大臣言：",
        "from": "T14n0550_002:0868b06_6",
        "context_with_next_sentence": true
    },
    {
        "source_sentence": "「惟願仁者，悲哀止息，無令我作如是種類不義利事，無令我作宰殺之人，無令我今勇悍其意而造殺業。",
        "from": "T14n0550_002:0868b08_12",
        "context_with_next_sentence": true
    },
    {
        "source_sentence": "我主仁慈，願賜救護，況此女人容止端嚴，人所樂見，王舍城中久時棲止，諸方來者多人欣慕。",
        "from": "T14n0550_002:0868b10_16",
        "context_with_next_sentence": true
    },
    {
        "source_sentence": "又此女人一切人眾共所愛念，云何我主明慧有智，於一切人所愛念處，反生瞋恚？",
        "from": "T14n0550_002:0868b12_15",
        "context_with_next_sentence": true
    },
    {
        "source_sentence": "願今止息如是惡緣，當免二世極重殺業，無至堅執使其破壞，勿令我身造斯惡行而自焚燒。",
        "from": "T14n0550_002:0868b14_17",
        "context_with_next_sentence": true
    },
    {
        "source_sentence": "又此女人色相盛年眾共慈愛，於仁者前悲哀逼迫，以甘軟言懇切祈告。",
        "from": "T14n0550_002:0868b16_11",
        "context_with_next_sentence": true
    },
    {
        "source_sentence": "我聞彼言心大戰悚，又聞仁者猛惡之言欲斷其命，轉增惶怖，至于邊地惡人尚無勇心故害人命，況乎仁者能勇害耶？",
        "from": "T14n0550_002:0868b19_5",
        "context_with_next_sentence": true
    },
    {
        "source_sentence": "假使一切畜生之類，見諸危逼尚起愍心，況復人倫生殺害意？",
        "from": "T14n0550_002:0868b20_13",
        "context_with_next_sentence": true
    },
    {
        "source_sentence": "」是時，侍人說伽陀曰：",
        "from": "T14n0550_002:0868b21_3",
        "context_with_next_sentence": true
    },
    {
        "source_sentence": "「仁者所出非理言，　　我尚不欲聞其說，",
        "from": "T14n0550_002:0868b22_0",
        "context_with_next_sentence": true
    },
    {
        "source_sentence": "況復使我實所行，　　願今止斯極惡業。",
        "from": "T14n0550_002:0868b23_17",
        "context_with_next_sentence": true
    },
    {
        "source_sentence": "」時勇戾大臣聞是說已，以佷恚緣堅執不捨，意念差失不復本心，轉增瞋恚起諸惡相，厲聲謂言：",
        "from": "T14n0550_002:0868b26_3",
        "context_with_next_sentence": true
    },
    {
        "source_sentence": "「咄哉！",
        "from": "T14n0550_002:0868b26_7",
        "context_with_next_sentence": true
    },
    {
        "source_sentence": "男子！",
        "from": "T14n0550_002:0868b26_10",
        "context_with_next_sentence": true
    },
    {
        "source_sentence": "汝於此女亦深愛念，以儻護心違我旨教，隨處遮止不欲彼殺。",
        "from": "T14n0550_002:0868b27_15",
        "context_with_next_sentence": true
    },
    {
        "source_sentence": "汝今從命殺即為善；",
        "from": "T14n0550_002:0868b28_5",
        "context_with_next_sentence": true
    },
    {
        "source_sentence": "若不殺者，汝於今時命亦不存。",
        "from": "T14n0550_002:0868b28_19",
        "context_with_next_sentence": true
    },
    {
        "source_sentence": "」時彼侍人覩斯執見佷惡危逼，乃自惟忖：",
        "from": "T14n0550_002:0868b29_17",
        "context_with_next_sentence": true
    },
    {
        "source_sentence": "「苦哉！",
        "from": "T14n0550_002:0868c01_1",
        "context_with_next_sentence": true
    },
    {
        "source_sentence": "我今隨逐入是險惡難中，我今若不從命致殺，彼當決定反害我命。",
        "from": "T14n0550_002:0868c02_11",
        "context_with_next_sentence": true
    },
    {
        "source_sentence": "何以故？",
        "from": "T14n0550_002:0868c02_15",
        "context_with_next_sentence": true
    },
    {
        "source_sentence": "而此女人愛念素深，尚欲堅害，況復於我不致殺耶？",
        "from": "T14n0550_002:0868c03_19",
        "context_with_next_sentence": true
    },
    {
        "source_sentence": "我若從命，於此女人賢善之身揮其刃者，我即復何名丈夫耶？",
        "from": "T14n0550_002:0868c05_7",
        "context_with_next_sentence": true
    },
    {
        "source_sentence": "我今寧可於一切處壞自身命，決定終不害彼女人。",
        "from": "T14n0550_002:0868c06_11",
        "context_with_next_sentence": true
    },
    {
        "source_sentence": "」其後侍人別運方計，即自惟忖：",
        "from": "T14n0550_002:0868c07_6",
        "context_with_next_sentence": true
    },
    {
        "source_sentence": "「我今宜應執劍逃竄，若己若他必能護命。",
        "from": "T14n0550_002:0868c08_5",
        "context_with_next_sentence": true
    },
    {
        "source_sentence": "」念已，即時持劍奔竄，迅速其步欲出園中。",
        "from": "T14n0550_002:0868c09_4",
        "context_with_next_sentence": true
    },
    {
        "source_sentence": "時勇戾大臣亦逐其後，至於門側。",
        "from": "T14n0550_002:0868c09_19",
        "context_with_next_sentence": true
    },
    {
        "source_sentence": "時，迦尸孫那利妓女身力羸瘁，餘命無幾，思欲奔竄其力無堪。",
        "from": "T14n0550_002:0868c11_7",
        "context_with_next_sentence": true
    },
    {
        "source_sentence": "念已，即時勉力而起，即速前奔至一牆界，牆仞既高不能過越。",
        "from": "T14n0550_002:0868c12_15",
        "context_with_next_sentence": true
    },
    {
        "source_sentence": "是處適值大臣旋還，即時女人於阿提目多迦花林之間，避走潛伏，大臣不見，即於是處周行觀矚，乃見女人在高牆側潛伏林間。",
        "from": "T14n0550_002:0868c15_15",
        "context_with_next_sentence": true
    },
    {
        "source_sentence": "是時牆下，先有黑蛇潛處其穴，因是出穴螫彼女人右足致傷，大臣見已，亦復奔走。",
        "from": "T14n0550_002:0868c17_14",
        "context_with_next_sentence": true
    },
    {
        "source_sentence": "是時女人即自思念：",
        "from": "T14n0550_002:0868c18_3",
        "context_with_next_sentence": true
    },
    {
        "source_sentence": "「此必大臣來害我命。",
        "from": "T14n0550_002:0868c18_13",
        "context_with_next_sentence": true
    },
    {
        "source_sentence": "」爾時專一唯懷死怖，其後非久即知是處為蛇所螫。",
        "from": "T14n0550_002:0868c19_15",
        "context_with_next_sentence": true
    },
    {
        "source_sentence": "是時大臣，旋詣林間觀其女人，瞋恚劇增心無悲愍，即復前拽彼女人身，蹂踐髮髻愈增疲困。",
        "from": "T14n0550_002:0868c21_17",
        "context_with_next_sentence": true
    },
    {
        "source_sentence": "苦哉！",
        "from": "T14n0550_002:0868c22_1",
        "context_with_next_sentence": true
    },
    {
        "source_sentence": "女人受斯殘害，氣力綿微悶絕于地。",
        "from": "T14n0550_002:0868c22_17",
        "context_with_next_sentence": true
    },
    {
        "source_sentence": "是時大臣審復觀矚，見是女人偃仆其地，即自思惟：",
        "from": "T14n0550_002:0868c24_1",
        "context_with_next_sentence": true
    },
    {
        "source_sentence": "「今此女人命已殞謝，我應迴復。",
        "from": "T14n0550_002:0868c24_16",
        "context_with_next_sentence": true
    },
    {
        "source_sentence": "」然慮餘人窺其事狀，即時舉身越牆而度，入於城內。",
        "from": "T14n0550_002:0868c26_1",
        "context_with_next_sentence": true
    },
    {
        "source_sentence": "爾時王舍城中，諸巡警官、周行警察至日照商主園中。",
        "from": "T14n0550_002:0868c28_4",
        "context_with_next_sentence": true
    },
    {
        "source_sentence": "到已，見彼金色童子出王舍城至自園內，乃至復見迦尸孫那利妓女偃仆於地。",
        "from": "T14n0550_002:0869a01_1",
        "context_with_next_sentence": true
    },
    {
        "source_sentence": "見已，即時極生傷愍，諸臣乃共審諦觀察：",
        "from": "T14n0550_002:0869a01_20",
        "context_with_next_sentence": true
    },
    {
        "source_sentence": "「此何惡人無悲愍心，不懼他世罪業報應？",
        "from": "T14n0550_002:0869a02_18",
        "context_with_next_sentence": true
    },
    {
        "source_sentence": "深結怨縛殺害其命。",
        "from": "T14n0550_002:0869a03_7",
        "context_with_next_sentence": true
    },
    {
        "source_sentence": "苦哉！",
        "from": "T14n0550_002:0869a03_10",
        "context_with_next_sentence": true
    },
    {
        "source_sentence": "人倫懷斯慘毒，於女人身無慈致害。",
        "from": "T14n0550_002:0869a04_6",
        "context_with_next_sentence": true
    },
    {
        "source_sentence": "」是時群官周遍園中，精審伺察不覩餘狀，又復思忖：",
        "from": "T14n0550_002:0869a05_10",
        "context_with_next_sentence": true
    },
    {
        "source_sentence": "「今此女人容止端嚴素傳名譽，而何此中致傷其命？",
        "from": "T14n0550_002:0869a06_13",
        "context_with_next_sentence": true
    },
    {
        "source_sentence": "何等惡人造斯惡業？",
        "from": "T14n0550_002:0869a07_3",
        "context_with_next_sentence": true
    },
    {
        "source_sentence": "事狀隱暗唯天所明，我等今時未辯其由，亦招罪咎。",
        "from": "T14n0550_002:0869a08_7",
        "context_with_next_sentence": true
    },
    {
        "source_sentence": "」于是群官極生憂慼，互起疑心榰頤不樂，群官又復再入園中審細推求。",
        "from": "T14n0550_002:0869a09_18",
        "context_with_next_sentence": true
    },
    {
        "source_sentence": "復覩前狀，但見女人偃仆其地：",
        "from": "T14n0550_002:0869a10_13",
        "context_with_next_sentence": true
    },
    {
        "source_sentence": "「豈非金色童子宿業報力不能斷耶？",
        "from": "T14n0550_002:0869a11_9",
        "context_with_next_sentence": true
    },
    {
        "source_sentence": "何故此女命致殞絕？",
        "from": "T14n0550_002:0869a11_18",
        "context_with_next_sentence": true
    },
    {
        "source_sentence": "」爾時，諸巡警官互相議言：",
        "from": "T14n0550_002:0869a12_11",
        "context_with_next_sentence": true
    },
    {
        "source_sentence": "「今此妓女何人致殺？",
        "from": "T14n0550_002:0869a13_1",
        "context_with_next_sentence": true
    },
    {
        "source_sentence": "我等園中于三審諦周行觀矚，餘無事狀，唯見金色童子。",
        "from": "T14n0550_002:0869a14_6",
        "context_with_next_sentence": true
    },
    {
        "source_sentence": "」群官即時召其童子，而發問言：",
        "from": "T14n0550_002:0869a15_1",
        "context_with_next_sentence": true
    },
    {
        "source_sentence": "「今此妓女何人所殺？",
        "from": "T14n0550_002:0869a15_11",
        "context_with_next_sentence": true
    },
    {
        "source_sentence": "」童子答言：",
        "from": "T14n0550_002:0869a15_17",
        "context_with_next_sentence": true
    },
    {
        "source_sentence": "「諸官明察，我於是事雖覩其狀，而實不知誰人所殺？",
        "from": "T14n0550_002:0869a16_17",
        "context_with_next_sentence": true
    },
    {
        "source_sentence": "」金色童子因緣經卷第二",
        "from": "T14n0550_002:0869a17_100",
        "context_with_next_sentence": false
    }
]