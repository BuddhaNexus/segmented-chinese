[
    {
        "source_sentence": "大乘起信論卷上",
        "from": "T32n1667_001:0584a18_0",
        "context_with_next_sentence": true
    },
    {
        "source_sentence": "馬鳴菩薩造",
        "from": "T32n1667_001:0584a20_0",
        "context_with_next_sentence": true
    },
    {
        "source_sentence": "大周于闐三藏實叉難陀",
        "from": "T32n1667_001:0584a21_0",
        "context_with_next_sentence": true
    },
    {
        "source_sentence": "歸命盡十方，　　普作大饒益，",
        "from": "T32n1667_001:0584a23_0",
        "context_with_next_sentence": true
    },
    {
        "source_sentence": "智無限自在，　　救護世間尊，",
        "from": "T32n1667_001:0584a24_0",
        "context_with_next_sentence": true
    },
    {
        "source_sentence": "及彼體相海，　　無我句義法，",
        "from": "T32n1667_001:0584a25_0",
        "context_with_next_sentence": true
    },
    {
        "source_sentence": "無邊德藏僧，　　勤求正覺者。",
        "from": "T32n1667_001:0584a26_13",
        "context_with_next_sentence": true
    },
    {
        "source_sentence": "為欲令眾生，　　除疑去邪執，",
        "from": "T32n1667_001:0584a27_0",
        "context_with_next_sentence": true
    },
    {
        "source_sentence": "起信紹佛種，　　故我造此論。",
        "from": "T32n1667_001:0584a28_13",
        "context_with_next_sentence": true
    },
    {
        "source_sentence": "論曰：",
        "from": "T32n1667_001:0584a29_2",
        "context_with_next_sentence": true
    },
    {
        "source_sentence": "為欲發起大乘淨信、斷諸眾生疑暗邪執，令佛種性相續不斷，故造此論。",
        "from": "T32n1667_001:0584b01_15",
        "context_with_next_sentence": true
    },
    {
        "source_sentence": "有法能生大乘信根，是故應說。",
        "from": "T32n1667_001:0584b02_9",
        "context_with_next_sentence": true
    },
    {
        "source_sentence": "說有五分，一作因、二立義、三解釋、四修信、五利益。",
        "from": "T32n1667_001:0584b03_13",
        "context_with_next_sentence": true
    },
    {
        "source_sentence": "此中作因有八，一總相，為令眾生離苦得樂，不為貪求利養等故。",
        "from": "T32n1667_001:0584b05_1",
        "context_with_next_sentence": true
    },
    {
        "source_sentence": "二為顯如來根本實義，令諸眾生生正解故。",
        "from": "T32n1667_001:0584b06_1",
        "context_with_next_sentence": true
    },
    {
        "source_sentence": "三為令善根成熟眾生不退信心，於大乘法有堪任故。",
        "from": "T32n1667_001:0584b07_5",
        "context_with_next_sentence": true
    },
    {
        "source_sentence": "四為令善根微少眾生，發起信心至不退故。",
        "from": "T32n1667_001:0584b08_5",
        "context_with_next_sentence": true
    },
    {
        "source_sentence": "五為令眾生消除業障，調伏自心離三毒故。",
        "from": "T32n1667_001:0584b09_5",
        "context_with_next_sentence": true
    },
    {
        "source_sentence": "六為令眾生修正止觀，對治凡小過失心故。",
        "from": "T32n1667_001:0584b10_5",
        "context_with_next_sentence": true
    },
    {
        "source_sentence": "七為令眾生於大乘法如理思惟，得生佛前究竟不退大乘信故。",
        "from": "T32n1667_001:0584b11_14",
        "context_with_next_sentence": true
    },
    {
        "source_sentence": "八為顯信樂大乘利益，勸諸含識令歸向故。",
        "from": "T32n1667_001:0584b12_14",
        "context_with_next_sentence": true
    },
    {
        "source_sentence": "此諸句義，大乘經中雖已具有，然由所化根欲不同、待悟緣別，是故造論。",
        "from": "T32n1667_001:0584b14_8",
        "context_with_next_sentence": true
    },
    {
        "source_sentence": "此復云何？",
        "from": "T32n1667_001:0584b14_13",
        "context_with_next_sentence": true
    },
    {
        "source_sentence": "謂如來在世所化利根，佛色心勝，一音開演無邊義味，故不須論。",
        "from": "T32n1667_001:0584b16_2",
        "context_with_next_sentence": true
    },
    {
        "source_sentence": "佛涅槃後，或有能以自力，少見於經而解多義；",
        "from": "T32n1667_001:0584b17_3",
        "context_with_next_sentence": true
    },
    {
        "source_sentence": "復有能以自力，廣見諸經乃生正解；",
        "from": "T32n1667_001:0584b17_19",
        "context_with_next_sentence": true
    },
    {
        "source_sentence": "或有自無智力，因他廣論而得解義；",
        "from": "T32n1667_001:0584b18_15",
        "context_with_next_sentence": true
    },
    {
        "source_sentence": "亦有自無智力，怖於廣說、樂聞略論攝廣大義而正修行。",
        "from": "T32n1667_001:0584b20_1",
        "context_with_next_sentence": true
    },
    {
        "source_sentence": "我今為彼最後人故，略攝如來最勝甚深無邊之義，而造此論。",
        "from": "T32n1667_001:0584b21_9",
        "context_with_next_sentence": true
    },
    {
        "source_sentence": "云何立義分？",
        "from": "T32n1667_001:0584b22_5",
        "context_with_next_sentence": true
    },
    {
        "source_sentence": "謂摩訶衍略有二種，有法及法。",
        "from": "T32n1667_001:0584b23_1",
        "context_with_next_sentence": true
    },
    {
        "source_sentence": "言有法者，謂一切眾生心。",
        "from": "T32n1667_001:0584b23_13",
        "context_with_next_sentence": true
    },
    {
        "source_sentence": "是心則攝一切世間出世間法，依此顯示摩訶衍義，以此心真如相即示大乘體故，此心生滅因緣相能顯示大乘體相用故。",
        "from": "T32n1667_001:0584b26_9",
        "context_with_next_sentence": true
    },
    {
        "source_sentence": "所言法者，略有三種。",
        "from": "T32n1667_001:0584b26_19",
        "context_with_next_sentence": true
    },
    {
        "source_sentence": "一體大，謂一切法真如，在染在淨性恒平等，無增無減無別異故。",
        "from": "T32n1667_001:0584b28_8",
        "context_with_next_sentence": true
    },
    {
        "source_sentence": "二者相大，謂如來藏本求具足無量無邊性功德故。",
        "from": "T32n1667_001:0584b29_11",
        "context_with_next_sentence": true
    },
    {
        "source_sentence": "三者用大，能生一切世出世間善因果故，一切諸佛本所乘故，一切菩薩皆乘於此入佛地故。",
        "from": "T32n1667_001:0584c02_12",
        "context_with_next_sentence": true
    },
    {
        "source_sentence": "云何解釋分？",
        "from": "T32n1667_001:0584c03_5",
        "context_with_next_sentence": true
    },
    {
        "source_sentence": "此有三種，所謂顯示實義故、對治邪執故、分別修行正道相故。",
        "from": "T32n1667_001:0584c04_13",
        "context_with_next_sentence": true
    },
    {
        "source_sentence": "此中顯示實義者，依於一心有二種門，所謂心真如門、心生滅門。",
        "from": "T32n1667_001:0584c06_3",
        "context_with_next_sentence": true
    },
    {
        "source_sentence": "此二種門各攝一切法，以此展轉不相離故。",
        "from": "T32n1667_001:0584c07_3",
        "context_with_next_sentence": true
    },
    {
        "source_sentence": "心真如者，即是一法界大總相法門體，以心本性不生不滅相，一切諸法皆由妄念而有差別，若離妄念則無境界差別之相。",
        "from": "T32n1667_001:0584c09_18",
        "context_with_next_sentence": true
    },
    {
        "source_sentence": "是故諸法從本已來性離語言，一切文字不能顯說，離心攀緣無有諸相，究竟平等永無變異不可破壞，唯是一心，說名真如。",
        "from": "T32n1667_001:0584c12_15",
        "context_with_next_sentence": true
    },
    {
        "source_sentence": "以真如故，從本已來不可言說不可分別，一切言說唯假非實，但隨妄念無所有故。",
        "from": "T32n1667_001:0584c14_13",
        "context_with_next_sentence": true
    },
    {
        "source_sentence": "言真如者，此亦無相，但是一切言說中極以言遣言，非其體性有少可遣、有少可立。",
        "from": "T32n1667_001:0584c16_11",
        "context_with_next_sentence": true
    },
    {
        "source_sentence": "問曰：",
        "from": "T32n1667_001:0584c16_14",
        "context_with_next_sentence": true
    },
    {
        "source_sentence": "若如是者，眾生云何隨順悟入？",
        "from": "T32n1667_001:0584c17_7",
        "context_with_next_sentence": true
    },
    {
        "source_sentence": "答曰：",
        "from": "T32n1667_001:0584c17_10",
        "context_with_next_sentence": true
    },
    {
        "source_sentence": "若知雖說一切法而無能說所說，雖念一切法而無能念所念，爾時隨順妄念都盡，名為悟入。",
        "from": "T32n1667_001:0584c19_12",
        "context_with_next_sentence": true
    },
    {
        "source_sentence": "復次真如者，依言說建立有二種別。",
        "from": "T32n1667_001:0584c20_15",
        "context_with_next_sentence": true
    },
    {
        "source_sentence": "一真實空，究竟遠離不實之相，顯實體故。",
        "from": "T32n1667_001:0584c21_15",
        "context_with_next_sentence": true
    },
    {
        "source_sentence": "二真實不空，本性具足無邊功德，有自體故。",
        "from": "T32n1667_001:0584c22_15",
        "context_with_next_sentence": true
    },
    {
        "source_sentence": "復次真實空者，從本已來一切染法不相應故，離一切法差別相故，無有虛妄分別心故。",
        "from": "T32n1667_001:0584c24_14",
        "context_with_next_sentence": true
    },
    {
        "source_sentence": "應知真如非有相、非無相、非有無相、非非有無相，非一相、非異相、非一異相、非非一異相。",
        "from": "T32n1667_001:0584c26_16",
        "context_with_next_sentence": true
    },
    {
        "source_sentence": "略說以一切眾生妄分別心所不能觸，故立為空。",
        "from": "T32n1667_001:0584c27_16",
        "context_with_next_sentence": true
    },
    {
        "source_sentence": "據實道理，妄念非有、空性亦空，以所遮是無、能遮亦無故。",
        "from": "T32n1667_001:0584c29_3",
        "context_with_next_sentence": true
    },
    {
        "source_sentence": "言真實不空者，由妄念空無故，即顯真心常恒不變淨法圓滿，故名不空。",
        "from": "T32n1667_001:0585a01_15",
        "context_with_next_sentence": true
    },
    {
        "source_sentence": "亦無不空相，以非妄念心所行故，唯離念智之所證故。",
        "from": "T32n1667_001:0585a03_1",
        "context_with_next_sentence": true
    },
    {
        "source_sentence": "心生滅門者，謂依如來藏有生滅心轉，不生滅與生滅和合，非一非異，名阿賴耶識。",
        "from": "T32n1667_001:0585a05_17",
        "context_with_next_sentence": true
    },
    {
        "source_sentence": "此識有二種義，謂能攝一切法、能生一切法。",
        "from": "T32n1667_001:0585a06_17",
        "context_with_next_sentence": true
    },
    {
        "source_sentence": "復有二種義，一者覺義、二者不覺義。",
        "from": "T32n1667_001:0585a07_14",
        "context_with_next_sentence": true
    },
    {
        "source_sentence": "言覺義者，謂心第一義，性離一切妄念相。",
        "from": "T32n1667_001:0585a08_12",
        "context_with_next_sentence": true
    },
    {
        "source_sentence": "離一切妄念相故，等虛空界無所不遍，法界一相，即是一切如來平等法身。",
        "from": "T32n1667_001:0585a10_6",
        "context_with_next_sentence": true
    },
    {
        "source_sentence": "依此法身，說一切如來為本覺，以待始覺立為本覺。",
        "from": "T32n1667_001:0585a11_10",
        "context_with_next_sentence": true
    },
    {
        "source_sentence": "然始覺時即是本覺，無別覺起。",
        "from": "T32n1667_001:0585a12_4",
        "context_with_next_sentence": true
    },
    {
        "source_sentence": "立始覺者，謂依本覺有不覺，依不覺說有始覺。",
        "from": "T32n1667_001:0585a13_5",
        "context_with_next_sentence": true
    },
    {
        "source_sentence": "又以覺心源故名究竟覺，不覺心源故非究竟覺。",
        "from": "T32n1667_001:0585a14_7",
        "context_with_next_sentence": true
    },
    {
        "source_sentence": "如凡夫人，前念不覺起於煩惱，後念制伏令不更生。",
        "from": "T32n1667_001:0585a15_12",
        "context_with_next_sentence": true
    },
    {
        "source_sentence": "此雖名覺，即是不覺。",
        "from": "T32n1667_001:0585a16_3",
        "context_with_next_sentence": true
    },
    {
        "source_sentence": "如二乘人及初業菩薩，覺有念無念體相別異，以捨麁分別故名相似覺。",
        "from": "T32n1667_001:0585a17_16",
        "context_with_next_sentence": true
    },
    {
        "source_sentence": "如法身菩薩，覺念無念皆無有相，捨中品分別故名隨分覺。",
        "from": "T32n1667_001:0585a19_4",
        "context_with_next_sentence": true
    },
    {
        "source_sentence": "若超過菩薩地，究竟道滿足，一念相應覺心初起始名為覺。",
        "from": "T32n1667_001:0585a20_10",
        "context_with_next_sentence": true
    },
    {
        "source_sentence": "遠離覺相微細分別究竟永盡，心根本性常住現前，是為如來，名究竟覺。",
        "from": "T32n1667_001:0585a22_4",
        "context_with_next_sentence": true
    },
    {
        "source_sentence": "是故經說：",
        "from": "T32n1667_001:0585a22_9",
        "context_with_next_sentence": true
    },
    {
        "source_sentence": "若有眾生能觀一切妄念無相，則為證得如來智慧。",
        "from": "T32n1667_001:0585a23_12",
        "context_with_next_sentence": true
    },
    {
        "source_sentence": "又言：",
        "from": "T32n1667_001:0585a23_15",
        "context_with_next_sentence": true
    },
    {
        "source_sentence": "心初起者但隨俗說，求其初相終不可得。",
        "from": "T32n1667_001:0585a24_13",
        "context_with_next_sentence": true
    },
    {
        "source_sentence": "心尚無有，何況有初？",
        "from": "T32n1667_001:0585a25_3",
        "context_with_next_sentence": true
    },
    {
        "source_sentence": "是故一切眾生不名為覺，以無始來恒有無明妄念相續未曾離故。",
        "from": "T32n1667_001:0585a26_12",
        "context_with_next_sentence": true
    },
    {
        "source_sentence": "若妄念息，即知心相生住異滅皆悉無相，以於一心前後同時皆不相應無自性故，如是知已則知始覺不可得，以不異本覺故。",
        "from": "T32n1667_001:0585a29_11",
        "context_with_next_sentence": true
    },
    {
        "source_sentence": "復次本覺隨染，分別生二種差別相，一淨智相、二不思議用相。",
        "from": "T32n1667_001:0585b02_8",
        "context_with_next_sentence": true
    },
    {
        "source_sentence": "淨智相者，謂依法熏習、如實修行功行滿足，破和合識、滅轉識相，顯現法身清淨智故。",
        "from": "T32n1667_001:0585b04_6",
        "context_with_next_sentence": true
    },
    {
        "source_sentence": "一切心識相即是無明相，與本覺非一非異，非是可壞、非不可壞，如海水與波非一非異，波因風動，非水性動；",
        "from": "T32n1667_001:0585b06_16",
        "context_with_next_sentence": true
    },
    {
        "source_sentence": "若風止時，波動即滅，非水性滅。",
        "from": "T32n1667_001:0585b07_11",
        "context_with_next_sentence": true
    },
    {
        "source_sentence": "眾生亦爾，自性清淨心，因無明風動，起識波浪。",
        "from": "T32n1667_001:0585b08_12",
        "context_with_next_sentence": true
    },
    {
        "source_sentence": "如是三事，皆無形相、非一非異。",
        "from": "T32n1667_001:0585b09_6",
        "context_with_next_sentence": true
    },
    {
        "source_sentence": "然性淨心是動識本，無明滅時動識隨滅，智性不壞。",
        "from": "T32n1667_001:0585b10_9",
        "context_with_next_sentence": true
    },
    {
        "source_sentence": "不思議用相者，依於淨智能起一切勝妙境界常無斷絕，謂如來身具足無量增上功德，隨眾生根示現成就無量利益。",
        "from": "T32n1667_001:0585b13_3",
        "context_with_next_sentence": true
    },
    {
        "source_sentence": "復次覺相有四種大義，清淨如虛空明鏡。",
        "from": "T32n1667_001:0585b14_17",
        "context_with_next_sentence": true
    },
    {
        "source_sentence": "一、真實空大義如虛空明鏡，謂一切心境界相及覺相皆不可得故。",
        "from": "T32n1667_001:0585b16_8",
        "context_with_next_sentence": true
    },
    {
        "source_sentence": "二、真實不空大義如虛空明鏡，謂一切法圓滿成就無能壞性。",
        "from": "T32n1667_001:0585b17_16",
        "context_with_next_sentence": true
    },
    {
        "source_sentence": "一切世間境界之相皆於中現，不出不入、不滅不壞、常住一心，一切染法所不能染。",
        "from": "T32n1667_001:0585b19_15",
        "context_with_next_sentence": true
    },
    {
        "source_sentence": "智體具足無邊無漏功德為因，熏習一切眾生心故。",
        "from": "T32n1667_001:0585b20_17",
        "context_with_next_sentence": true
    },
    {
        "source_sentence": "三、真實不空離障大義如虛空明鏡，謂煩惱、所知二障永斷，和合識滅，本性清淨常安住故。",
        "from": "T32n1667_001:0585b22_19",
        "context_with_next_sentence": true
    },
    {
        "source_sentence": "四、真實不空示現大義如虛空明鏡，謂依離障法，隨所應化現如來等種種色聲，令彼修行諸善根故。",
        "from": "T32n1667_001:0585b25_5",
        "context_with_next_sentence": true
    },
    {
        "source_sentence": "不覺義者，謂從無始來不如實知真法一故，不覺心起而有妄念。",
        "from": "T32n1667_001:0585b27_8",
        "context_with_next_sentence": true
    },
    {
        "source_sentence": "然彼妄念自無實相、不離本覺，猶如迷人依方故迷，迷無自相、不離於方。",
        "from": "T32n1667_001:0585b29_2",
        "context_with_next_sentence": true
    },
    {
        "source_sentence": "眾生亦爾，依於覺故而有不覺妄念迷生，然彼不覺自無實相、不離本覺。",
        "from": "T32n1667_001:0585c01_15",
        "context_with_next_sentence": true
    },
    {
        "source_sentence": "復待不覺以說真覺，不覺既無真覺亦遣。",
        "from": "T32n1667_001:0585c02_13",
        "context_with_next_sentence": true
    },
    {
        "source_sentence": "復次依於覺故而有不覺，生三種相不相捨離。",
        "from": "T32n1667_001:0585c04_1",
        "context_with_next_sentence": true
    },
    {
        "source_sentence": "一無明業相，以依不覺，心動為業，覺則不動。",
        "from": "T32n1667_001:0585c05_1",
        "context_with_next_sentence": true
    },
    {
        "source_sentence": "動則有苦，果不離因故。",
        "from": "T32n1667_001:0585c05_12",
        "context_with_next_sentence": true
    },
    {
        "source_sentence": "二能見相，以依心動能見境界，不動則無見。",
        "from": "T32n1667_001:0585c06_11",
        "context_with_next_sentence": true
    },
    {
        "source_sentence": "三境界相，以依能見，妄境相現，離見則無境。",
        "from": "T32n1667_001:0585c07_12",
        "context_with_next_sentence": true
    },
    {
        "source_sentence": "以有虛妄境界緣故。",
        "from": "T32n1667_001:0585c08_1",
        "context_with_next_sentence": true
    },
    {
        "source_sentence": "復生六種相。",
        "from": "T32n1667_001:0585c08_7",
        "context_with_next_sentence": true
    },
    {
        "source_sentence": "一智相，謂緣境界生愛非愛心。",
        "from": "T32n1667_001:0585c09_2",
        "context_with_next_sentence": true
    },
    {
        "source_sentence": "二相續相，謂依於智苦樂覺念相應不斷。",
        "from": "T32n1667_001:0585c10_1",
        "context_with_next_sentence": true
    },
    {
        "source_sentence": "三執著相，謂依苦樂覺念相續而生執著。",
        "from": "T32n1667_001:0585c10_19",
        "context_with_next_sentence": true
    },
    {
        "source_sentence": "四執名等相，謂依執著分別名等諸安立相。",
        "from": "T32n1667_001:0585c11_18",
        "context_with_next_sentence": true
    },
    {
        "source_sentence": "五起業相，謂依執名等起於種種諸差別業。",
        "from": "T32n1667_001:0585c12_18",
        "context_with_next_sentence": true
    },
    {
        "source_sentence": "六業繫苦相，謂依業受苦不得自在。",
        "from": "T32n1667_001:0585c13_15",
        "context_with_next_sentence": true
    },
    {
        "source_sentence": "是故當知，一切染法悉無有相，皆因無明而生起故。",
        "from": "T32n1667_001:0585c14_19",
        "context_with_next_sentence": true
    },
    {
        "source_sentence": "復次覺與不覺有二種相，一同相、二異相。",
        "from": "T32n1667_001:0585c15_18",
        "context_with_next_sentence": true
    },
    {
        "source_sentence": "言同相者，如種種瓦器皆同土相，如是無漏無明種種幻用皆同真相。",
        "from": "T32n1667_001:0585c17_9",
        "context_with_next_sentence": true
    },
    {
        "source_sentence": "是故佛說：",
        "from": "T32n1667_001:0585c17_14",
        "context_with_next_sentence": true
    },
    {
        "source_sentence": "一切眾生無始已來常入涅槃。",
        "from": "T32n1667_001:0585c18_8",
        "context_with_next_sentence": true
    },
    {
        "source_sentence": "菩提非可修相、非可生相，畢竟無得。",
        "from": "T32n1667_001:0585c19_6",
        "context_with_next_sentence": true
    },
    {
        "source_sentence": "無有色相而可得見，見色相者當知皆是隨染幻用，非是智色不空之相，以智相不可得故。",
        "from": "T32n1667_001:0585c21_6",
        "context_with_next_sentence": true
    },
    {
        "source_sentence": "廣如彼說。",
        "from": "T32n1667_001:0585c21_11",
        "context_with_next_sentence": true
    },
    {
        "source_sentence": "言異相者，如種種瓦器各各不同，此亦如是，無漏無明種種幻用相差別故。",
        "from": "T32n1667_001:0585c23_5",
        "context_with_next_sentence": true
    },
    {
        "source_sentence": "復次生滅因緣者，謂諸眾生依心意識轉。",
        "from": "T32n1667_001:0585c24_4",
        "context_with_next_sentence": true
    },
    {
        "source_sentence": "此義云何？",
        "from": "T32n1667_001:0585c24_9",
        "context_with_next_sentence": true
    },
    {
        "source_sentence": "以依阿賴耶識有無明不覺起，能見能現能取境界分別相續，說名為意。",
        "from": "T32n1667_001:0585c26_2",
        "context_with_next_sentence": true
    },
    {
        "source_sentence": "此意復有五種異名。",
        "from": "T32n1667_001:0585c26_11",
        "context_with_next_sentence": true
    },
    {
        "source_sentence": "一名業識，謂無明力不覺心動。",
        "from": "T32n1667_001:0585c27_5",
        "context_with_next_sentence": true
    },
    {
        "source_sentence": "二名轉識，謂依動心能見境相。",
        "from": "T32n1667_001:0585c27_19",
        "context_with_next_sentence": true
    },
    {
        "source_sentence": "三名現識，謂現一切諸境界相，猶如明鏡現眾色像，現識亦爾。",
        "from": "T32n1667_001:0585c29_8",
        "context_with_next_sentence": true
    },
    {
        "source_sentence": "如其五境對至即現，無有前後，不由功力。",
        "from": "T32n1667_001:0586a01_7",
        "context_with_next_sentence": true
    },
    {
        "source_sentence": "四名智識，謂分別染淨諸差別法。",
        "from": "T32n1667_001:0586a02_2",
        "context_with_next_sentence": true
    },
    {
        "source_sentence": "五名相續識，謂恒作意相應不斷，任持過去善惡等業令無失壞，成熟現未苦樂等報使無違越，已曾經事忽然憶念、未曾經事妄生分別。",
        "from": "T32n1667_001:0586a05_4",
        "context_with_next_sentence": true
    },
    {
        "source_sentence": "是故三界一切皆以心為自性，離心則無六塵境界。",
        "from": "T32n1667_001:0586a06_7",
        "context_with_next_sentence": true
    },
    {
        "source_sentence": "何以故？",
        "from": "T32n1667_001:0586a06_11",
        "context_with_next_sentence": true
    },
    {
        "source_sentence": "一切諸法以心為主、從妄念起，凡所分別皆分別自心，心不見心無相可得。",
        "from": "T32n1667_001:0586a08_5",
        "context_with_next_sentence": true
    },
    {
        "source_sentence": "是故當知，一切世間境界之相，皆依眾生無明妄念而得建立。",
        "from": "T32n1667_001:0586a09_12",
        "context_with_next_sentence": true
    },
    {
        "source_sentence": "如鏡中像無體可得，唯從虛妄分別心轉心生則種種法生，心滅則種種法滅故。",
        "from": "T32n1667_001:0586a11_8",
        "context_with_next_sentence": true
    },
    {
        "source_sentence": "言意識者，謂一切凡夫依相續識執我我所，種種妄取六種境界。",
        "from": "T32n1667_001:0586a12_17",
        "context_with_next_sentence": true
    },
    {
        "source_sentence": "亦名分離識，亦名分別事識，以依見愛等熏而增長故。",
        "from": "T32n1667_001:0586a14_3",
        "context_with_next_sentence": true
    },
    {
        "source_sentence": "無始無明熏所起識，非諸凡夫二乘智慧之所能知，解行地菩薩始學觀察，法身菩薩能少分知，至究竟地猶未知盡，唯有如來能總明了。",
        "from": "T32n1667_001:0586a17_5",
        "context_with_next_sentence": true
    },
    {
        "source_sentence": "此義云何？",
        "from": "T32n1667_001:0586a17_10",
        "context_with_next_sentence": true
    },
    {
        "source_sentence": "以其心性本來清淨，無明力故染心相現，雖有染心而常明潔無有改變。",
        "from": "T32n1667_001:0586a19_2",
        "context_with_next_sentence": true
    },
    {
        "source_sentence": "復以本性無分別故，雖復遍生一切境界而無變易，以不覺一法界故不相應。",
        "from": "T32n1667_001:0586a20_15",
        "context_with_next_sentence": true
    },
    {
        "source_sentence": "無明分別起生諸染心，如是之義甚深難測，唯佛能知，非餘所了。",
        "from": "T32n1667_001:0586a22_6",
        "context_with_next_sentence": true
    },
    {
        "source_sentence": "此所生染心有六種別。",
        "from": "T32n1667_001:0586a22_16",
        "context_with_next_sentence": true
    },
    {
        "source_sentence": "一執相應染，聲聞緣覺及信相應地諸菩薩能遠離。",
        "from": "T32n1667_001:0586a23_18",
        "context_with_next_sentence": true
    },
    {
        "source_sentence": "二不斷相應染，信地菩薩勤修力能少分離，至淨心地永盡無餘。",
        "from": "T32n1667_001:0586a25_8",
        "context_with_next_sentence": true
    },
    {
        "source_sentence": "三分別智相應染，從具戒地乃至具慧地能少分離，至無相行地方得永盡。",
        "from": "T32n1667_001:0586a27_2",
        "context_with_next_sentence": true
    },
    {
        "source_sentence": "四現色不相應染，此色自在地之所除滅。",
        "from": "T32n1667_001:0586a28_1",
        "context_with_next_sentence": true
    },
    {
        "source_sentence": "五見心不相應染，此心自在地之所除滅。",
        "from": "T32n1667_001:0586a28_19",
        "context_with_next_sentence": true
    },
    {
        "source_sentence": "六根本業不相應染，此從菩薩究竟地入如來地之所除滅。",
        "from": "T32n1667_001:0586b01_6",
        "context_with_next_sentence": true
    },
    {
        "source_sentence": "不覺一法界者，始從信地觀察起行，至淨心地能少分離，入如來地方得永盡。",
        "from": "T32n1667_001:0586b03_2",
        "context_with_next_sentence": true
    },
    {
        "source_sentence": "相應義者，心分別異、染淨分別異，知相、緣相同。",
        "from": "T32n1667_001:0586b04_3",
        "context_with_next_sentence": true
    },
    {
        "source_sentence": "不相應義者，即心不覺，常無別異，知相、緣相不同。",
        "from": "T32n1667_001:0586b05_6",
        "context_with_next_sentence": true
    },
    {
        "source_sentence": "染心者，是煩惱障，能障真如根本智故。",
        "from": "T32n1667_001:0586b06_3",
        "context_with_next_sentence": true
    },
    {
        "source_sentence": "無明者，是所知障，能障世間業自在智故。",
        "from": "T32n1667_001:0586b07_2",
        "context_with_next_sentence": true
    },
    {
        "source_sentence": "此義云何？",
        "from": "T32n1667_001:0586b07_7",
        "context_with_next_sentence": true
    },
    {
        "source_sentence": "以依染心，執著無量能取所取虛妄境界，違一切法平等之性。",
        "from": "T32n1667_001:0586b08_15",
        "context_with_next_sentence": true
    },
    {
        "source_sentence": "一切法性平等寂滅無有生相，無明不覺，妄與覺違。",
        "from": "T32n1667_001:0586b09_19",
        "context_with_next_sentence": true
    },
    {
        "source_sentence": "是故於一切世間種種境界差別業用，皆悉不能如實而知。",
        "from": "T32n1667_001:0586b11_6",
        "context_with_next_sentence": true
    },
    {
        "source_sentence": "復次分別心生滅相者，有二種別，一麁謂相應心、二細謂不相應心。",
        "from": "T32n1667_001:0586b13_10",
        "context_with_next_sentence": true
    },
    {
        "source_sentence": "麁中之麁、凡夫智境；",
        "from": "T32n1667_001:0586b13_20",
        "context_with_next_sentence": true
    },
    {
        "source_sentence": "麁中之細及細中之麁，菩薩智境。",
        "from": "T32n1667_001:0586b14_14",
        "context_with_next_sentence": true
    },
    {
        "source_sentence": "此二種相皆由無明熏習力起，然依因依緣，因是不覺、緣是妄境；",
        "from": "T32n1667_001:0586b16_4",
        "context_with_next_sentence": true
    },
    {
        "source_sentence": "因滅則緣滅，緣滅故相應心滅、因滅故不相應心滅。",
        "from": "T32n1667_001:0586b17_7",
        "context_with_next_sentence": true
    },
    {
        "source_sentence": "問：",
        "from": "T32n1667_001:0586b17_9",
        "context_with_next_sentence": true
    },
    {
        "source_sentence": "若心滅者，云何相續？",
        "from": "T32n1667_001:0586b17_19",
        "context_with_next_sentence": true
    },
    {
        "source_sentence": "若相續者，云何言滅？",
        "from": "T32n1667_001:0586b18_8",
        "context_with_next_sentence": true
    },
    {
        "source_sentence": "答：",
        "from": "T32n1667_001:0586b18_10",
        "context_with_next_sentence": true
    },
    {
        "source_sentence": "實然。",
        "from": "T32n1667_001:0586b18_13",
        "context_with_next_sentence": true
    },
    {
        "source_sentence": "今言滅者，但心相滅，非心體滅。",
        "from": "T32n1667_001:0586b19_6",
        "context_with_next_sentence": true
    },
    {
        "source_sentence": "如水因風而有動相，以風滅故動相即滅，非水體滅。",
        "from": "T32n1667_001:0586b20_9",
        "context_with_next_sentence": true
    },
    {
        "source_sentence": "若水滅者，動相應斷，以無所依無能依故；",
        "from": "T32n1667_001:0586b21_7",
        "context_with_next_sentence": true
    },
    {
        "source_sentence": "以水體不滅，動相相續。",
        "from": "T32n1667_001:0586b21_18",
        "context_with_next_sentence": true
    },
    {
        "source_sentence": "眾生亦爾，以無明力令其心動，無明滅故動相即滅，非心體滅。",
        "from": "T32n1667_001:0586b23_7",
        "context_with_next_sentence": true
    },
    {
        "source_sentence": "若心滅者，則眾生斷，以無所依無能依故；",
        "from": "T32n1667_001:0586b24_5",
        "context_with_next_sentence": true
    },
    {
        "source_sentence": "以心體不滅，心動相續。",
        "from": "T32n1667_001:0586b24_16",
        "context_with_next_sentence": true
    },
    {
        "source_sentence": "復次以四種法熏習義故，染淨法起無有斷絕。",
        "from": "T32n1667_001:0586b26_1",
        "context_with_next_sentence": true
    },
    {
        "source_sentence": "一淨法，謂真如；",
        "from": "T32n1667_001:0586b26_9",
        "context_with_next_sentence": true
    },
    {
        "source_sentence": "二染因，謂無明；",
        "from": "T32n1667_001:0586b26_17",
        "context_with_next_sentence": true
    },
    {
        "source_sentence": "三妄心，謂業識；",
        "from": "T32n1667_001:0586b27_3",
        "context_with_next_sentence": true
    },
    {
        "source_sentence": "四妄境，謂六塵。",
        "from": "T32n1667_001:0586b27_11",
        "context_with_next_sentence": true
    },
    {
        "source_sentence": "熏習義者，如世衣服非臭非香，隨以物熏則有彼氣。",
        "from": "T32n1667_001:0586b28_13",
        "context_with_next_sentence": true
    },
    {
        "source_sentence": "真如淨法性非是染，無明熏故則有染相。",
        "from": "T32n1667_001:0586b29_12",
        "context_with_next_sentence": true
    },
    {
        "source_sentence": "無明染法實無淨業，真如熏故說有淨用。",
        "from": "T32n1667_001:0586c01_11",
        "context_with_next_sentence": true
    },
    {
        "source_sentence": "云何熏習染法不斷？",
        "from": "T32n1667_001:0586c02_1",
        "context_with_next_sentence": true
    },
    {
        "source_sentence": "所謂依真如故而起無明為諸染因，然此無明即熏真如，既熏習已生妄念心，此妄念心復熏無明，以熏習故不覺真法，以不覺故妄境相現。",
        "from": "T32n1667_001:0586c05_4",
        "context_with_next_sentence": true
    },
    {
        "source_sentence": "以妄念心熏習力故，生於種種差別執著、造種種業，受身心等眾苦果報。",
        "from": "T32n1667_001:0586c06_17",
        "context_with_next_sentence": true
    },
    {
        "source_sentence": "妄境熏義有二種別，一增長分別熏、二增長執取熏。",
        "from": "T32n1667_001:0586c08_1",
        "context_with_next_sentence": true
    },
    {
        "source_sentence": "妄心熏義亦二種別，一增長根本業識熏，令阿羅漢辟支佛一切菩薩受生滅苦；",
        "from": "T32n1667_001:0586c09_15",
        "context_with_next_sentence": true
    },
    {
        "source_sentence": "二增長分別事識熏，令諸凡夫受業繫苦。",
        "from": "T32n1667_001:0586c10_15",
        "context_with_next_sentence": true
    },
    {
        "source_sentence": "無明熏義亦二種別，一根本熏，成就業識義；",
        "from": "T32n1667_001:0586c11_16",
        "context_with_next_sentence": true
    },
    {
        "source_sentence": "二見愛熏，成就分別事識義。",
        "from": "T32n1667_001:0586c12_9",
        "context_with_next_sentence": true
    },
    {
        "source_sentence": "云何熏習淨法不斷？",
        "from": "T32n1667_001:0586c12_18",
        "context_with_next_sentence": true
    },
    {
        "source_sentence": "謂以真如熏於無明，以熏習因緣力故，令妄念心厭生死苦求涅槃樂。",
        "from": "T32n1667_001:0586c14_9",
        "context_with_next_sentence": true
    },
    {
        "source_sentence": "以此妄心厭求因緣復熏真如，以熏習故則自信己身有真如法本性清淨，知一切境界唯心妄動畢竟無有。",
        "from": "T32n1667_001:0586c16_18",
        "context_with_next_sentence": true
    },
    {
        "source_sentence": "以能如是如實知故，修遠離法，起於種種諸隨順行，無所分別無所取著，經於無量阿僧祇劫，慣習力故無明則滅，無明滅故心相不起，心不起故境界相滅。",
        "from": "T32n1667_001:0586c20_10",
        "context_with_next_sentence": true
    },
    {
        "source_sentence": "如是一切染因染緣及以染果心相都滅，名得涅槃，成就種種自在業用。",
        "from": "T32n1667_001:0586c22_3",
        "context_with_next_sentence": true
    },
    {
        "source_sentence": "妄心熏義有二種別，一分別事識熏，令一切凡夫二乘厭生死苦，隨己堪能趣無上道；",
        "from": "T32n1667_001:0586c24_2",
        "context_with_next_sentence": true
    },
    {
        "source_sentence": "二意熏，令諸菩薩發心勇猛，速疾趣入無住涅槃。",
        "from": "T32n1667_001:0586c25_4",
        "context_with_next_sentence": true
    },
    {
        "source_sentence": "真如熏義亦二種別，一體熏、二用熏。",
        "from": "T32n1667_001:0586c26_1",
        "context_with_next_sentence": true
    },
    {
        "source_sentence": "體熏者，所謂真如從無始來具足一切無量無漏，亦具難思勝境界用，常無間斷熏眾生心。",
        "from": "T32n1667_001:0586c28_2",
        "context_with_next_sentence": true
    },
    {
        "source_sentence": "以此力故，令諸眾生厭生死苦求涅槃樂，自信己身有真實法發心修行。",
        "from": "T32n1667_001:0586c29_12",
        "context_with_next_sentence": true
    },
    {
        "source_sentence": "問：",
        "from": "T32n1667_001:0586c29_14",
        "context_with_next_sentence": true
    },
    {
        "source_sentence": "若一切眾生同有真如等皆熏習，云何而有信不信者？",
        "from": "T32n1667_001:0587a01_18",
        "context_with_next_sentence": true
    },
    {
        "source_sentence": "從初發意乃至涅槃，前後不同無量差別，如是一切悉應齊等。",
        "from": "T32n1667_001:0587a03_7",
        "context_with_next_sentence": true
    },
    {
        "source_sentence": "答：",
        "from": "T32n1667_001:0587a03_9",
        "context_with_next_sentence": true
    },
    {
        "source_sentence": "雖一切眾生等有真如，然無始來無明厚薄無量差別過恒沙數，我見愛等纏縛煩惱亦復如是，唯如來智之所能知，故令信等前後差別。",
        "from": "T32n1667_001:0587a06_11",
        "context_with_next_sentence": true
    },
    {
        "source_sentence": "又諸佛法有因有緣，因緣具足事乃成辦。",
        "from": "T32n1667_001:0587a07_10",
        "context_with_next_sentence": true
    },
    {
        "source_sentence": "如木中火性是火正因，若無人知或、有雖知而不施功，欲令出火焚燒木者無有是處。",
        "from": "T32n1667_001:0587a09_8",
        "context_with_next_sentence": true
    },
    {
        "source_sentence": "眾生亦爾，雖有真如體熏因力，若不遇佛諸菩薩等善知識緣，或雖不修勝行、不生智慧、不斷煩惱，能得涅槃無有是處。",
        "from": "T32n1667_001:0587a12_3",
        "context_with_next_sentence": true
    },
    {
        "source_sentence": "又復雖有善知識緣，儻內無真如熏習因力，必亦不能厭生死苦求涅槃樂，要因緣具足乃能如是。",
        "from": "T32n1667_001:0587a14_7",
        "context_with_next_sentence": true
    },
    {
        "source_sentence": "云何具足？",
        "from": "T32n1667_001:0587a14_12",
        "context_with_next_sentence": true
    },
    {
        "source_sentence": "謂自相續中有熏習力，諸佛菩薩慈悲攝護，乃能厭生死苦信有涅槃，種諸善根修習成熟。",
        "from": "T32n1667_001:0587a16_13",
        "context_with_next_sentence": true
    },
    {
        "source_sentence": "以是復值諸佛菩薩示教利喜，令修勝行，乃至成佛入于涅槃。",
        "from": "T32n1667_001:0587a18_2",
        "context_with_next_sentence": true
    },
    {
        "source_sentence": "用熏者，即是眾生外緣之力有無量義。",
        "from": "T32n1667_001:0587a18_19",
        "context_with_next_sentence": true
    },
    {
        "source_sentence": "略說二種，一差別緣、二平等緣。",
        "from": "T32n1667_001:0587a19_14",
        "context_with_next_sentence": true
    },
    {
        "source_sentence": "差別緣者，謂諸眾生從初發心乃至成佛，蒙佛菩薩等諸善知識隨所應化而為現身，或為父母、或為妻子、或為眷屬、或為僕使、或為知友、或作怨家、或復示現天王等形，或以四攝、或以六度，乃至一切菩提行緣，以大悲柔軟心廣大福智藏，熏所應化一切眾生，令其見聞及以憶念如來等形增長善根。",
        "from": "T32n1667_001:0587a26_10",
        "context_with_next_sentence": true
    },
    {
        "source_sentence": "此緣有二，一近緣，速得菩提故；",
        "from": "T32n1667_001:0587a27_7",
        "context_with_next_sentence": true
    },
    {
        "source_sentence": "二遠緣，久遠方得故。",
        "from": "T32n1667_001:0587a27_17",
        "context_with_next_sentence": true
    },
    {
        "source_sentence": "此二差別復各二種，一增行緣、二入道緣。",
        "from": "T32n1667_001:0587a28_15",
        "context_with_next_sentence": true
    },
    {
        "source_sentence": "平等緣者，謂一切諸佛及諸菩薩，以平等智慧、平等志願普欲拔濟一切眾生，任運相續常無斷絕。",
        "from": "T32n1667_001:0587b02_4",
        "context_with_next_sentence": true
    },
    {
        "source_sentence": "以此智願熏眾生故，令其憶念諸佛菩薩，或見或聞而作利益，入淨三昧隨所斷障得無礙眼，於念念中一切世界平等現見無量諸佛及諸菩薩。",
        "from": "T32n1667_001:0587b05_9",
        "context_with_next_sentence": true
    },
    {
        "source_sentence": "此體用熏復有二別，一未相應、二已相應。",
        "from": "T32n1667_001:0587b06_9",
        "context_with_next_sentence": true
    },
    {
        "source_sentence": "未相應者，謂凡夫二乘初行菩薩，以意意識熏，唯依信力修行，未得無分別心修行，未與真如體相應故；",
        "from": "T32n1667_001:0587b08_15",
        "context_with_next_sentence": true
    },
    {
        "source_sentence": "未得自在業修行，未與真如用相應故。",
        "from": "T32n1667_001:0587b09_13",
        "context_with_next_sentence": true
    },
    {
        "source_sentence": "已相應者，謂法身菩薩得無分別心，與一切如來自體相應故，得自在業與一切如來智用相應故，唯依法力任運修行，熏習真如滅無明故。",
        "from": "T32n1667_001:0587b12_16",
        "context_with_next_sentence": true
    },
    {
        "source_sentence": "復次染熏習，從無始來不斷，成佛乃斷。",
        "from": "T32n1667_001:0587b13_15",
        "context_with_next_sentence": true
    },
    {
        "source_sentence": "淨熏習，盡於未來畢竟無斷，以真如法熏習故，妄心則滅、法身顯現，用熏習起故無有斷。",
        "from": "T32n1667_001:0587b15_15",
        "context_with_next_sentence": true
    },
    {
        "source_sentence": "復次真如自體相者，一切凡夫聲聞緣覺菩薩諸佛無有增減，非前際生非後際滅常恒究竟，從無始來本性具足一切功德，謂大智慧光明義、遍照法界義、如實了知義、本性清淨心義、常樂我淨義、寂靜不變自在義。",
        "from": "T32n1667_001:0587b20_17",
        "context_with_next_sentence": true
    },
    {
        "source_sentence": "如是等過恒沙數非同非異不思議佛法無有斷絕，依此義故名如來藏，亦名法身。",
        "from": "T32n1667_001:0587b22_15",
        "context_with_next_sentence": true
    },
    {
        "source_sentence": "問：",
        "from": "T32n1667_001:0587b23_1",
        "context_with_next_sentence": true
    },
    {
        "source_sentence": "上說真如離一切相，云何今說具足一切諸功德相？",
        "from": "T32n1667_001:0587b24_4",
        "context_with_next_sentence": true
    },
    {
        "source_sentence": "答：",
        "from": "T32n1667_001:0587b25_1",
        "context_with_next_sentence": true
    },
    {
        "source_sentence": "雖實具有一切功德，然無差別相，彼一切法皆同一味一真，離分別相無二性故。",
        "from": "T32n1667_001:0587b26_16",
        "context_with_next_sentence": true
    },
    {
        "source_sentence": "以依業識等生滅相，而立彼一切差別之相。",
        "from": "T32n1667_001:0587b27_16",
        "context_with_next_sentence": true
    },
    {
        "source_sentence": "此云何立？",
        "from": "T32n1667_001:0587b28_2",
        "context_with_next_sentence": true
    },
    {
        "source_sentence": "以一切法本來唯心實無分別，以不覺故分別心起見有境界，名為無明。",
        "from": "T32n1667_001:0587b29_14",
        "context_with_next_sentence": true
    },
    {
        "source_sentence": "心性本淨無明不起，即於真如立大智慧光明義。",
        "from": "T32n1667_001:0587c01_16",
        "context_with_next_sentence": true
    },
    {
        "source_sentence": "若心性見境則有不見之相，心性無見則無不見，即於真如立遍照法界義。",
        "from": "T32n1667_001:0587c03_10",
        "context_with_next_sentence": true
    },
    {
        "source_sentence": "若心有動則非真了知，非本性清淨、非常樂我淨、非寂靜，是變異不自在，由是具起過於恒沙虛妄雜染。",
        "from": "T32n1667_001:0587c05_17",
        "context_with_next_sentence": true
    },
    {
        "source_sentence": "以心性無動故，即立真實了知義，乃至過於恒沙清淨功德相義。",
        "from": "T32n1667_001:0587c07_7",
        "context_with_next_sentence": true
    },
    {
        "source_sentence": "若心有起、見有餘境可分別求，則於內法有所不足。",
        "from": "T32n1667_001:0587c08_10",
        "context_with_next_sentence": true
    },
    {
        "source_sentence": "以無邊功德即一心自性，不見有餘法而可更求，是故滿足過於恒沙非異非一不可思議諸佛之法無有斷絕，故說真如名如來藏，亦復名為如來法身。",
        "from": "T32n1667_001:0587c11_19",
        "context_with_next_sentence": true
    },
    {
        "source_sentence": "復次真如用者，謂一切諸佛在因地時發大慈悲，修行諸度四攝等行，觀物同己普皆救脫，盡未來際不限劫數，如實了知自他平等，而亦不取眾生之相。",
        "from": "T32n1667_001:0587c15_8",
        "context_with_next_sentence": true
    },
    {
        "source_sentence": "以如是大方便智，滅無始無明、證本法身，任運起於不思議業種種自在差別作用，周遍法界與真如等，而亦無有用相可得。",
        "from": "T32n1667_001:0587c18_5",
        "context_with_next_sentence": true
    },
    {
        "source_sentence": "何以故？",
        "from": "T32n1667_001:0587c18_9",
        "context_with_next_sentence": true
    },
    {
        "source_sentence": "一切如來唯是法身，第一義諦無有世諦境界作用，但隨眾生見聞等故而有種種作用不同。",
        "from": "T32n1667_001:0587c20_10",
        "context_with_next_sentence": true
    },
    {
        "source_sentence": "此用有二，一依分別事識，謂凡夫二乘心所見者是名化身，此人不知轉識影現，見從外來取色分限，然佛化身無有限量；",
        "from": "T32n1667_001:0587c23_14",
        "context_with_next_sentence": true
    },
    {
        "source_sentence": "二依業識，謂諸菩薩從初發心乃至菩薩究竟地心所見者名受用身，身有無量色、色有無量相、相有無量好，所住依果亦具無量功德莊嚴，隨所應見無量無邊無際無斷，非於心外如是而見。",
        "from": "T32n1667_001:0587c28_1",
        "context_with_next_sentence": true
    },
    {
        "source_sentence": "此諸功德皆因波羅蜜等無漏行熏及不思議熏之所成就，具無邊喜樂功德相故亦名報身。",
        "from": "T32n1667_001:0588a01_3",
        "context_with_next_sentence": true
    },
    {
        "source_sentence": "又凡夫等所見是其麁用，隨六趣異種種差別，無有無邊功德樂相，名為化身。",
        "from": "T32n1667_001:0588a02_18",
        "context_with_next_sentence": true
    },
    {
        "source_sentence": "初行菩薩見中品用，以深信真如故得少分見，知如來身無去無來無有斷絕，唯心影現不離真如。",
        "from": "T32n1667_001:0588a05_3",
        "context_with_next_sentence": true
    },
    {
        "source_sentence": "然此菩薩猶未能離微細分別，以未入法身位故。",
        "from": "T32n1667_001:0588a06_5",
        "context_with_next_sentence": true
    },
    {
        "source_sentence": "淨心菩薩見微細用，如是轉勝乃至菩薩究竟地中見之方盡。",
        "from": "T32n1667_001:0588a07_12",
        "context_with_next_sentence": true
    },
    {
        "source_sentence": "此微細用是受用身，以有業識見受用身，若離業識則無可見。",
        "from": "T32n1667_001:0588a09_2",
        "context_with_next_sentence": true
    },
    {
        "source_sentence": "一切如來皆是法身，無有彼此差別色相，互相見故。",
        "from": "T32n1667_001:0588a10_6",
        "context_with_next_sentence": true
    },
    {
        "source_sentence": "問：",
        "from": "T32n1667_001:0588a10_8",
        "context_with_next_sentence": true
    },
    {
        "source_sentence": "若佛法身無有種種差別色相，云何能現種種諸色？",
        "from": "T32n1667_001:0588a11_10",
        "context_with_next_sentence": true
    },
    {
        "source_sentence": "答：",
        "from": "T32n1667_001:0588a12_1",
        "context_with_next_sentence": true
    },
    {
        "source_sentence": "以法身是色實體故，能現種種色。",
        "from": "T32n1667_001:0588a12_16",
        "context_with_next_sentence": true
    },
    {
        "source_sentence": "謂從本已來色心無二，以色本性即心自性，說名智身；",
        "from": "T32n1667_001:0588a14_1",
        "context_with_next_sentence": true
    },
    {
        "source_sentence": "以心本性即色自性，說名法身。",
        "from": "T32n1667_001:0588a14_15",
        "context_with_next_sentence": true
    },
    {
        "source_sentence": "依於法身，一切如來所現色身遍一切處無有間斷，十方菩薩隨所堪任、隨所願樂，見無量受用身、無量莊嚴土各各差別，不相障礙無有斷絕。",
        "from": "T32n1667_001:0588a17_18",
        "context_with_next_sentence": true
    },
    {
        "source_sentence": "此所現色身，一切眾生心意識不能思量，以是真如自在甚深用故。",
        "from": "T32n1667_001:0588a19_9",
        "context_with_next_sentence": true
    },
    {
        "source_sentence": "復次為令眾生從心生滅門入真如門故，令觀色等相皆不成就。",
        "from": "T32n1667_001:0588a21_9",
        "context_with_next_sentence": true
    },
    {
        "source_sentence": "云何不成就？",
        "from": "T32n1667_001:0588a21_15",
        "context_with_next_sentence": true
    },
    {
        "source_sentence": "謂分析麁色漸至微塵，復以方分析此微塵。",
        "from": "T32n1667_001:0588a22_15",
        "context_with_next_sentence": true
    },
    {
        "source_sentence": "是故若麁若細一切諸色，唯是妄心分別影像實無所有。",
        "from": "T32n1667_001:0588a24_2",
        "context_with_next_sentence": true
    },
    {
        "source_sentence": "推求餘蘊漸至剎那，求此剎那相，別非一無為之法，亦復如是，離於法界終不可得。",
        "from": "T32n1667_001:0588a25_19",
        "context_with_next_sentence": true
    },
    {
        "source_sentence": "如是十方一切諸法應知悉然。",
        "from": "T32n1667_001:0588a26_12",
        "context_with_next_sentence": true
    },
    {
        "source_sentence": "猶如迷人謂東為西，方實不轉。",
        "from": "T32n1667_001:0588a27_8",
        "context_with_next_sentence": true
    },
    {
        "source_sentence": "眾生亦爾，無明迷故謂心為動，而實不動。",
        "from": "T32n1667_001:0588a28_7",
        "context_with_next_sentence": true
    },
    {
        "source_sentence": "若知動心，即不生滅，即得入於真如之門。",
        "from": "T32n1667_001:0588a29_5",
        "context_with_next_sentence": true
    },
    {
        "source_sentence": "大乘起信論卷上",
        "from": "T32n1667_001:0588b01_100",
        "context_with_next_sentence": false
    }
]