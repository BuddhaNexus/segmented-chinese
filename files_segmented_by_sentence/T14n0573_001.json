[
    {
        "source_sentence": "差摩婆帝授記經",
        "from": "T14n0573_001:0945b23_0",
        "context_with_next_sentence": true
    },
    {
        "source_sentence": "元魏北印度三藏菩提流支譯",
        "from": "T14n0573_001:0945b25_0",
        "context_with_next_sentence": true
    },
    {
        "source_sentence": "如是我聞：一時，佛住王舍城耆闍崛山中，與",
        "from": "T14n0573_001:0945b26_0",
        "context_with_next_sentence": true
    },
    {
        "source_sentence": "大比丘眾二十千人俱。",
        "from": "T14n0573_001:0945b27_9",
        "context_with_next_sentence": true
    },
    {
        "source_sentence": "多有諸菩薩，謂彌勒菩薩、文殊師利等諸大菩薩眾。",
        "from": "T14n0573_001:0945b28_13",
        "context_with_next_sentence": true
    },
    {
        "source_sentence": "爾時，世尊於晨朝時著衣持鉢，彌勒菩薩相隨，俱入王舍大城而行乞食，遂爾往到頻婆娑羅大王宮殿，到已欲入。",
        "from": "T14n0573_001:0945c02_11",
        "context_with_next_sentence": true
    },
    {
        "source_sentence": "爾時，即見頻婆娑羅大王夫人差摩婆帝在重樓上，既見世尊心更清淨，從樓而下，敷大價衣，名波都拏，如來坐上，彌勒菩薩坐尼師壇。",
        "from": "T14n0573_001:0945c05_12",
        "context_with_next_sentence": true
    },
    {
        "source_sentence": "爾時，世尊、彌勒菩薩二俱坐已，時王夫人差摩婆帝，一切莊嚴莊嚴其身，禮世尊足，并即禮敬彌勒菩薩，於世尊前斂容正坐，心生敬重，欲聞說法。",
        "from": "T14n0573_001:0945c09_6",
        "context_with_next_sentence": true
    },
    {
        "source_sentence": "爾時，世尊見王夫人差摩婆帝，一切莊嚴莊嚴身已，為欲利益一切眾生、饒益一切諸眾生故，知而故問差摩婆帝王夫人言：",
        "from": "T14n0573_001:0945c12_2",
        "context_with_next_sentence": true
    },
    {
        "source_sentence": "「差摩婆帝！",
        "from": "T14n0573_001:0945c12_8",
        "context_with_next_sentence": true
    },
    {
        "source_sentence": "彼名何樹？",
        "from": "T14n0573_001:0945c12_13",
        "context_with_next_sentence": true
    },
    {
        "source_sentence": "汝身今著如是色果，第一光明端嚴殊妙。",
        "from": "T14n0573_001:0945c13_10",
        "context_with_next_sentence": true
    },
    {
        "source_sentence": "」時王夫人差摩婆帝，以偈答曰：",
        "from": "T14n0573_001:0945c14_4",
        "context_with_next_sentence": true
    },
    {
        "source_sentence": "「第一大丈夫，　　知而故問我：",
        "from": "T14n0573_001:0945c15_14",
        "context_with_next_sentence": true
    },
    {
        "source_sentence": "『彼樹名何樹？",
        "from": "T14n0573_001:0945c16_6",
        "context_with_next_sentence": true
    },
    {
        "source_sentence": "　　汝著如是果。",
        "from": "T14n0573_001:0945c16_14",
        "context_with_next_sentence": true
    },
    {
        "source_sentence": "彼樹名福德，　　我於往世種，",
        "from": "T14n0573_001:0945c17_0",
        "context_with_next_sentence": true
    },
    {
        "source_sentence": "此果是彼果，　　我今如是食。",
        "from": "T14n0573_001:0945c18_13",
        "context_with_next_sentence": true
    },
    {
        "source_sentence": "又已種彼樹，　　於正覺聲聞，",
        "from": "T14n0573_001:0945c19_0",
        "context_with_next_sentence": true
    },
    {
        "source_sentence": "安住菩提道，　　求正覺者地。",
        "from": "T14n0573_001:0945c20_13",
        "context_with_next_sentence": true
    },
    {
        "source_sentence": "施戒水濕潤，　　令彼樹增長，",
        "from": "T14n0573_001:0945c21_0",
        "context_with_next_sentence": true
    },
    {
        "source_sentence": "彼樹增長已，　　生此端嚴果。",
        "from": "T14n0573_001:0945c22_13",
        "context_with_next_sentence": true
    },
    {
        "source_sentence": "忍辱精進力，　　能增長彼樹，",
        "from": "T14n0573_001:0945c23_0",
        "context_with_next_sentence": true
    },
    {
        "source_sentence": "彼樹增長已，　　生此無垢果。",
        "from": "T14n0573_001:0945c24_13",
        "context_with_next_sentence": true
    },
    {
        "source_sentence": "禪慧開敷花，　　令彼樹端嚴，",
        "from": "T14n0573_001:0945c25_0",
        "context_with_next_sentence": true
    },
    {
        "source_sentence": "我今食此果，　　如世尊所見。",
        "from": "T14n0573_001:0945c26_13",
        "context_with_next_sentence": true
    },
    {
        "source_sentence": "如樹林果等，　　一切依止山，",
        "from": "T14n0573_001:0945c27_0",
        "context_with_next_sentence": true
    },
    {
        "source_sentence": "枝葉等增長，　　上下皆不動。",
        "from": "T14n0573_001:0945c28_13",
        "context_with_next_sentence": true
    },
    {
        "source_sentence": "如是彼大樹，　　我前世善種，",
        "from": "T14n0573_001:0945c29_0",
        "context_with_next_sentence": true
    },
    {
        "source_sentence": "利益諸眾生，　　為得諸佛法。",
        "from": "T14n0573_001:0946a01_13",
        "context_with_next_sentence": true
    },
    {
        "source_sentence": "如是福德樹，　　我此唯其花，",
        "from": "T14n0573_001:0946a02_0",
        "context_with_next_sentence": true
    },
    {
        "source_sentence": "我今且爾食，　　果猶故在後。",
        "from": "T14n0573_001:0946a03_13",
        "context_with_next_sentence": true
    },
    {
        "source_sentence": "第一菩提果，　　無上佛菩提，",
        "from": "T14n0573_001:0946a04_0",
        "context_with_next_sentence": true
    },
    {
        "source_sentence": "捨婦女劣身，　　後必得彼果。",
        "from": "T14n0573_001:0946a05_13",
        "context_with_next_sentence": true
    },
    {
        "source_sentence": "我當得丈夫，　　眾生中上上，",
        "from": "T14n0573_001:0946a06_0",
        "context_with_next_sentence": true
    },
    {
        "source_sentence": "一切法彼岸，　　一切智遍見。",
        "from": "T14n0573_001:0946a07_13",
        "context_with_next_sentence": true
    },
    {
        "source_sentence": "我解脫眾生，　　一切苦怖畏，",
        "from": "T14n0573_001:0946a08_0",
        "context_with_next_sentence": true
    },
    {
        "source_sentence": "一切當歸我，　　愍一切眾生。",
        "from": "T14n0573_001:0946a09_13",
        "context_with_next_sentence": true
    },
    {
        "source_sentence": "」爾時，世尊告王夫人差摩婆帝作如是言：",
        "from": "T14n0573_001:0946a10_17",
        "context_with_next_sentence": true
    },
    {
        "source_sentence": "「善哉！",
        "from": "T14n0573_001:0946a11_1",
        "context_with_next_sentence": true
    },
    {
        "source_sentence": "善哉！",
        "from": "T14n0573_001:0946a11_4",
        "context_with_next_sentence": true
    },
    {
        "source_sentence": "差摩婆帝！",
        "from": "T14n0573_001:0946a11_9",
        "context_with_next_sentence": true
    },
    {
        "source_sentence": "汝能如是利益多人，安樂多人，憐愍世間，饒益安樂一切大眾諸天人等。",
        "from": "T14n0573_001:0946a13_1",
        "context_with_next_sentence": true
    },
    {
        "source_sentence": "」時王夫人差摩婆帝，聞佛讚已，白言世尊：",
        "from": "T14n0573_001:0946a14_1",
        "context_with_next_sentence": true
    },
    {
        "source_sentence": "「世尊！",
        "from": "T14n0573_001:0946a14_5",
        "context_with_next_sentence": true
    },
    {
        "source_sentence": "此身三十二種大丈夫相，八十種好，何因緣得十如來力，四無所畏，及四無礙？",
        "from": "T14n0573_001:0946a15_18",
        "context_with_next_sentence": true
    },
    {
        "source_sentence": "復有十八不共佛法、大慈大悲、大喜大捨如是種種無量無等、不可說盡、無數佛法從何而生？",
        "from": "T14n0573_001:0946a18_1",
        "context_with_next_sentence": true
    },
    {
        "source_sentence": "」時王夫人差摩婆帝如是問已，佛說偈言：",
        "from": "T14n0573_001:0946a19_1",
        "context_with_next_sentence": true
    },
    {
        "source_sentence": "「我亦復如是，　　往世種彼樹，",
        "from": "T14n0573_001:0946a20_0",
        "context_with_next_sentence": true
    },
    {
        "source_sentence": "為利益眾生，　　悕求正覺智，",
        "from": "T14n0573_001:0946a21_0",
        "context_with_next_sentence": true
    },
    {
        "source_sentence": "修行施戒忍，　　精進禪和集，",
        "from": "T14n0573_001:0946a22_0",
        "context_with_next_sentence": true
    },
    {
        "source_sentence": "復於一切時，　　恒常習禪慧；",
        "from": "T14n0573_001:0946a23_13",
        "context_with_next_sentence": true
    },
    {
        "source_sentence": "於一切眾生，　　不曾起惡心，",
        "from": "T14n0573_001:0946a24_0",
        "context_with_next_sentence": true
    },
    {
        "source_sentence": "常行平等心，　　今日得成佛。",
        "from": "T14n0573_001:0946a25_13",
        "context_with_next_sentence": true
    },
    {
        "source_sentence": "常於愛不愛、　　善友怨平等，",
        "from": "T14n0573_001:0946a26_0",
        "context_with_next_sentence": true
    },
    {
        "source_sentence": "得平等心已，　　福德樹增長。",
        "from": "T14n0573_001:0946a27_13",
        "context_with_next_sentence": true
    },
    {
        "source_sentence": "我此身大樹，　　攝無量功德，",
        "from": "T14n0573_001:0946a28_0",
        "context_with_next_sentence": true
    },
    {
        "source_sentence": "曾為轉輪王，　　亦作帝釋王，",
        "from": "T14n0573_001:0946a29_0",
        "context_with_next_sentence": true
    },
    {
        "source_sentence": "復作大梵王，　　種種多富樂。",
        "from": "T14n0573_001:0946b01_13",
        "context_with_next_sentence": true
    },
    {
        "source_sentence": "不思議佛法，　　相等今復得。",
        "from": "T14n0573_001:0946b02_13",
        "context_with_next_sentence": true
    },
    {
        "source_sentence": "」時王夫人差摩婆帝，聞說如是諸功德已，讚言：",
        "from": "T14n0573_001:0946b04_1",
        "context_with_next_sentence": true
    },
    {
        "source_sentence": "「善哉！",
        "from": "T14n0573_001:0946b04_5",
        "context_with_next_sentence": true
    },
    {
        "source_sentence": "於世尊語極生隨喜。",
        "from": "T14n0573_001:0946b04_14",
        "context_with_next_sentence": true
    },
    {
        "source_sentence": "」即向如來而說偈言：",
        "from": "T14n0573_001:0946b05_2",
        "context_with_next_sentence": true
    },
    {
        "source_sentence": "「如勝人中勝，　　如是隨順學，",
        "from": "T14n0573_001:0946b06_0",
        "context_with_next_sentence": true
    },
    {
        "source_sentence": "如本學善學，　　無邊功德海。",
        "from": "T14n0573_001:0946b07_13",
        "context_with_next_sentence": true
    },
    {
        "source_sentence": "我今學佛學，　　諸功德彼岸，",
        "from": "T14n0573_001:0946b08_0",
        "context_with_next_sentence": true
    },
    {
        "source_sentence": "當離生死苦，　　得如是牟尼。",
        "from": "T14n0573_001:0946b09_13",
        "context_with_next_sentence": true
    },
    {
        "source_sentence": "我本諸生處，　　曾修行布施，",
        "from": "T14n0573_001:0946b10_0",
        "context_with_next_sentence": true
    },
    {
        "source_sentence": "願彼一切福，　　得佛無等智；",
        "from": "T14n0573_001:0946b11_13",
        "context_with_next_sentence": true
    },
    {
        "source_sentence": "過現諸生處，　　我護持禁戒，",
        "from": "T14n0573_001:0946b12_0",
        "context_with_next_sentence": true
    },
    {
        "source_sentence": "願彼一切福，　　當得如來智；",
        "from": "T14n0573_001:0946b13_13",
        "context_with_next_sentence": true
    },
    {
        "source_sentence": "我修忍精進，　　三昧般若等，",
        "from": "T14n0573_001:0946b14_0",
        "context_with_next_sentence": true
    },
    {
        "source_sentence": "願如是一切，　　皆成就佛法；",
        "from": "T14n0573_001:0946b15_13",
        "context_with_next_sentence": true
    },
    {
        "source_sentence": "我身口意業，　　所修行諸善，",
        "from": "T14n0573_001:0946b16_0",
        "context_with_next_sentence": true
    },
    {
        "source_sentence": "願得大菩提，　　求佛智功德。",
        "from": "T14n0573_001:0946b17_13",
        "context_with_next_sentence": true
    },
    {
        "source_sentence": "我捨婦女體，　　得勝丈夫身，",
        "from": "T14n0573_001:0946b18_0",
        "context_with_next_sentence": true
    },
    {
        "source_sentence": "得丈夫身已，　　次第得佛身。",
        "from": "T14n0573_001:0946b19_13",
        "context_with_next_sentence": true
    },
    {
        "source_sentence": "得勝菩提已，　　轉無上法輪，",
        "from": "T14n0573_001:0946b20_0",
        "context_with_next_sentence": true
    },
    {
        "source_sentence": "與縛生死獄，　　眾生除解脫。",
        "from": "T14n0573_001:0946b21_13",
        "context_with_next_sentence": true
    },
    {
        "source_sentence": "」爾時，世尊為王夫人差摩婆帝偈說善哉，而讚之言：",
        "from": "T14n0573_001:0946b23_3",
        "context_with_next_sentence": true
    },
    {
        "source_sentence": "「善哉！",
        "from": "T14n0573_001:0946b24_3",
        "context_with_next_sentence": true
    },
    {
        "source_sentence": "此語說，　　善哉！",
        "from": "T14n0573_001:0946b24_12",
        "context_with_next_sentence": true
    },
    {
        "source_sentence": "心善願，汝當破壞魔，　　而得成正覺。",
        "from": "T14n0573_001:0946b25_13",
        "context_with_next_sentence": true
    },
    {
        "source_sentence": "」時王夫人差摩婆帝，既蒙世尊現自授記，聞已歡喜，起勝上心生決定意，多奉世尊佉陀尼食、蒲闍尼食、娑陀尼食，事事豐足，如是并奉彌勒菩薩摩訶薩食。",
        "from": "T14n0573_001:0946b29_9",
        "context_with_next_sentence": true
    },
    {
        "source_sentence": "爾時，世尊既食，食已離鉢洗手。",
        "from": "T14n0573_001:0946c01_14",
        "context_with_next_sentence": true
    },
    {
        "source_sentence": "既洗手已，為王夫人差摩婆帝復更說法，示已教已，勸已導已，令歡喜已，與授記言：",
        "from": "T14n0573_001:0946c03_13",
        "context_with_next_sentence": true
    },
    {
        "source_sentence": "「差摩婆帝！",
        "from": "T14n0573_001:0946c03_19",
        "context_with_next_sentence": true
    },
    {
        "source_sentence": "汝於未來過無量劫當得作佛，號曰功德寶勝如來、應、正遍知、明行足、善逝、世間解、無上士、調御丈夫、天人師、佛世尊。",
        "from": "T14n0573_001:0946c06_12",
        "context_with_next_sentence": true
    },
    {
        "source_sentence": "汝佛世界第一清淨，無有惡道苦惱之事，心喜心樂莊嚴殊妙，第一清淨菩薩住處。",
        "from": "T14n0573_001:0946c08_8",
        "context_with_next_sentence": true
    },
    {
        "source_sentence": "如是嚴淨佛之世界，汝當得之。",
        "from": "T14n0573_001:0946c09_3",
        "context_with_next_sentence": true
    },
    {
        "source_sentence": "」佛說如是法門之時，有多千數諸優婆塞，一切皆發阿耨多羅三藐三菩提心；",
        "from": "T14n0573_001:0946c10_17",
        "context_with_next_sentence": true
    },
    {
        "source_sentence": "多千眾生人、天、世間，於法不疑，得隨順心。",
        "from": "T14n0573_001:0946c11_19",
        "context_with_next_sentence": true
    },
    {
        "source_sentence": "如來說已，差摩婆帝、彌勒菩薩，一切眾會并諸天人及阿修羅、乾闥婆等，聞世尊說，皆大歡喜。",
        "from": "T14n0573_001:0946c14_2",
        "context_with_next_sentence": true
    },
    {
        "source_sentence": "差摩婆帝授記經",
        "from": "T14n0573_001:0946c15_100",
        "context_with_next_sentence": false
    }
]