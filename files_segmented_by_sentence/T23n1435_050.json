{
    "T23n1435_050:0362b15_0": "十誦律卷第五十(第八誦之三)",
    "T23n1435_050:0362b17_0": "後秦北印度三藏弗若多羅譯",
    "T23n1435_050:0362b18_0": "增一法之三五法下",
    "T23n1435_050:0362b19_0": "「有五事群黨能於僧中起諍，如是起諍多有惱亂，減損天人：有諍比丘以非法約勅、有群黨說、輕讀誦修多羅比丘、遮說戒者、助鬪諍相言。",
    "T23n1435_050:0362b22_1": "是名五事，有群黨僧中起諍，如是起諍多有惱亂，減損天人。",
    "T23n1435_050:0362b23_2": "有五事，不群黨僧中不起諍，如是不起諍不惱亂，增益天人：有諍比丘如法約勅、不群黨說、敬誦修多羅者、不遮說戒者、不助鬪諍相言。",
    "T23n1435_050:0362b26_3": "是名五非群黨不起諍，如是不起諍故不惱亂，增益天人。",
    "T23n1435_050:0362b27_4": "「有五舉事者有羞不能次第答：若上座問時不能次第答、若問時怖問異答異、恃群黨輕上座、非法言法、法言非法，是名五舉事者羞不能次第答。",
    "T23n1435_050:0362c02_5": "有五舉事者為他所難能次第答：若上座問時能次第答、問時不怖、問答不異、不恃群黨、不輕上座、非法言非法、法言法，是名五，為人所難能次第答。",
    "T23n1435_050:0362c05_6": "「有五事，舉事人羞不能次第答：不善知句義；先有嫌取二諍根本、若白衣沙彌諍根本，使他比丘舉；不知修多羅句義若說不定；不知比丘三事所住見聞疑處。",
    "T23n1435_050:0362c09_7": "是名五，舉事人不能次第答。",
    "T23n1435_050:0362c09_8": "有五法，舉事比丘為人所難能次第答：知句義；先無嫌不取二諍根本、不求白衣沙彌諍根本；不使他比丘舉；知修多羅句義說定；知比丘三事所住見聞疑處。",
    "T23n1435_050:0362c13_9": "是名五法，舉事比丘為人所難能次第答。",
    "T23n1435_050:0362c14_10": "「有五種成羯磨：現前成、與欲成、同見成、從有信優婆塞聞成、作羯磨竟默然已成。",
    "T23n1435_050:0362c16_11": "「有五法共要：若乞聽已不舉他，是事應此處說共要、此事應彼處說共要、此事應隨處說共要、隨汝所犯事我樂示汝、出過已如惡馬難調拔橛合韁驅去。」",
    "T23n1435_050:0362c19_12": "佛語優波離：「求義比丘從他聞義時，有五事應善分別義：是實非實；時非時；似義不似義；是義起鬪諍相言，僧破僧惱僧別僧異；於是義不起鬪諍相言，僧不破不惱不別不異。",
    "T23n1435_050:0362c23_13": "優波離！",
    "T23n1435_050:0362c23_14": "是名求義比丘從他聞義時以五事善分別義。",
    "T23n1435_050:0362c24_15": "「比丘有五事能使僧不生清淨：謂說佛法僧戒過、不隨威儀，是名五事能使僧生不清淨。",
    "T23n1435_050:0362c26_16": "有五事能使僧生清淨：謂不說佛法僧戒過、隨威儀，是名五事能使僧生清淨。",
    "T23n1435_050:0362c28_17": "「有五事，闥利吒比丘不能滅諍：不如根本說、趣說、因他說、所說不與句義相應、以不相應句義說。",
    "T23n1435_050:0363a01_18": "有五事闥利吒比丘能滅諍：如根本說、不趣說、不因他說、所說與句義相應、不以不相應句義說，是名五法闥利吒比丘能滅諍。",
    "T23n1435_050:0363a04_19": "復有五法，闥利吒比丘不能滅諍：不籌量受他所說、受他不具足語、受他趣語、受他不定語、不三重問。",
    "T23n1435_050:0363a06_20": "是名五法，闥利吒比丘不能滅諍。",
    "T23n1435_050:0363a07_21": "有五事，貴比丘能滅諍：籌量受他語、受具足語、不受趣語、不受不定語、三重問，是名五，貴比丘能滅諍。",
    "T23n1435_050:0363a11_0": "「復有五事貴比丘不能滅諍：自說不能了義、亦不解他所說、不能令他解所說、重說擾亂忘失句義、不知修多羅句義，是名五事貴比丘不能滅諍。",
    "T23n1435_050:0363a14_1": "「復有五事，貴比丘能滅諍：自說能了、解他所說、所說能令他解、不重說不失句義、不失修多羅句義，是名五，貴比丘能滅諍。",
    "T23n1435_050:0363a17_2": "復有五事，貴比丘不能滅諍：不差自說、事未成便先說、不知和合眾所說、惱他、重說擾亂，是名五事，貴比丘不能滅諍。",
    "T23n1435_050:0363a19_3": "有五事，貴比丘能滅諍：差而說、事成便說、知和合眾所說、不惱他、不重說，是名五事，貴比丘能滅諍。",
    "T23n1435_050:0363a22_0": "「復有五法成就，貴比丘持律者不差自說：若是上座若上座等、若是說戒人若說戒人等、觀群黨有力勢、若白僧、若欲呵上座，是名五法，貴比丘持律他不差得自說。",
    "T23n1435_050:0363a25_1": "有五法，貴比丘持律得自說：若諍比丘破戒輕戒無威儀、如小兒無智、不廣知毘尼、樂作非法無羞、無羞群黨，是名五法。",
    "T23n1435_050:0363a28_2": "闥利吒比丘持律有五法成就不差得說。",
    "T23n1435_050:0363a29_3": "「又上座比丘五事應呵：若破戒輕戒無威儀、如小兒無智、不廣知毘尼、樂於非法、非法群黨，是名上座有五事應呵。",
    "T23n1435_050:0363b03_0": "上座比丘復有五事應呵：若上座惡邪見、惡邪見故生倒見、樂非法非時說非實說、於正法中趣有所說無羞、無羞群黨，是名上座有五事應呵。",
    "T23n1435_050:0363b06_1": "「優波離！",
    "T23n1435_050:0363b06_2": "僧中斷事比丘，若欲到僧中斷事時，應先住五法然後往到僧中：應恭敬恭敬入脫革屣，不覆右肩不覆頭；又應恭敬恭敬入脫革屣，不覆右肩不現胸；又應恭敬恭敬入脫革屣，不覆右肩不反抄衣；又應恭敬恭敬入脫革屣，不覆右肩不得披衣令兩向；又應恭敬恭敬入慚愧毀譽不異善心慈心憐愍心，不說世間事。",
    "T23n1435_050:0363b13_3": "在座坐時，應生善心，不僧中無恭敬恭敬心。」",
    "T23n1435_050:0363b14_4": "佛語優波離：「如是僧中斷事時，有鬪諍者，是斷事比丘，應囑授已從座起去，若善說者應默然住。",
    "T23n1435_050:0363b16_5": "優波離！",
    "T23n1435_050:0363b17_6": "僧中斷事比丘，應在自坐處說法。",
    "T23n1435_050:0363b17_7": "若自說若勸他說言：『比丘汝說法。』",
    "T23n1435_050:0363b18_8": "「有五大賊：劫賊、盜賊、詐取賊、詆謾賊、受寄賊。",
    "T23n1435_050:0363b19_9": "「有五種取他物：劫取、盜取、詐取、詆謾取、法取，是名五取。",
    "T23n1435_050:0363b21_0": "「有五種人不應與聽：無羞人、無所畏人、先有嫌人、少智人、欲捨比丘法人。",
    "T23n1435_050:0363b22_1": "「有五種施無福：施女人、施戲具、施畫男女合像、施酒、施非法語，是名五無福施。",
    "T23n1435_050:0363b24_2": "「復有五無福：施器仗、施刀、施毒藥、施惡牛、施教他作，如是施是名五無福施。",
    "T23n1435_050:0363b26_3": "「有五布薩，如先說。",
    "T23n1435_050:0363b26_4": "「有五種自說阿羅漢得罪：不狂心說、不亂心說、不苦痛說、非實向未受大戒人說、非增上慢說，是名五自說阿羅漢得罪。",
    "T23n1435_050:0363b29_5": "「復有五自說阿羅漢無罪：狂心說、亂心說、苦痛說、實得向大戒人說、增上慢說，是名五自說阿羅漢無罪。",
    "T23n1435_050:0363c02_6": "「復有五自說阿羅漢得罪：不狂、不亂、不苦痛、不實向未受大戒人說、無所畏說，是名五自說阿羅漢得罪。",
    "T23n1435_050:0363c05_7": "復有五自說阿羅漢無罪：狂說、亂說、苦痛說、實得向受大戒人說、不無畏說，是名五自說阿羅漢無罪。",
    "T23n1435_050:0363c07_8": "「復有五不自說阿羅漢得罪：作相、作異相、異威儀、先教他說、以他名說，是名五不自說阿羅漢得罪。",
    "T23n1435_050:0363c09_9": "復有五不自說阿羅漢無罪：不作相、不作異相、不異威儀、先不教他說、不以他名說，是名五不自說阿羅漢無罪。",
    "T23n1435_050:0363c12_10": "「復有五不自說阿羅漢得罪：作相、作異相、異威儀、先教他說、先教他屏處說，是名五不自說阿羅漢得罪。",
    "T23n1435_050:0363c14_11": "復有五不自說阿羅漢無罪：不作相、不作異相、不異威儀、不教他說、不先教他屏處說，是名五不自說阿羅漢無罪。",
    "T23n1435_050:0363c17_12": "「喜忘比丘往白衣家數數犯五事：犯非時入家、獨與女人屏處、有食家與女人坐、數數食、無淨人與女人說法，是名五喜忘比丘入白衣家數數犯。",
    "T23n1435_050:0363c20_13": "「有五種折伏：不使作、不共語、不看視、不教授、不聽有所作，是名五種折伏。",
    "T23n1435_050:0363c22_14": "「有五相似：世尊相似、法相似、僧相似、戒相似、闥梨吒比丘相似，是名五相似。",
    "T23n1435_050:0363c23_15": "復有五不相似：世尊不相似、法不相似、僧不相似、戒不相似、貴比丘不相似，是名五不相似。",
    "T23n1435_050:0363c25_16": "「有五事犯僧伽婆尸沙：人女有命、取女人相、生欲心、欲作非梵行、觸小便處，是名五事犯僧伽婆尸沙。",
    "T23n1435_050:0363c28_17": "「復有五種犯僧伽婆尸沙：女人女人想、人人想生欲心、欲作非梵行、觸小便處、身身相觸，是名五種犯僧伽婆尸沙。",
    "T23n1435_050:0364a01_18": "「有五大賊世間希有。",
    "T23n1435_050:0364a02_19": "何等五？",
    "T23n1435_050:0364a02_20": "一者作百人主，二百、三百、四百、五百人主，如先說，是名初大賊；復有大賊，用四方僧物，如先說，是名第二大賊；復有大賊，為飲食故妄語，如先說，是名第三大賊；復有大賊，破戒弊惡內爛流出，非沙門自言沙門、非梵行自言梵行，是名第四大賊；復有大賊，若有佛所說、若聲聞所說、仙人所說、諸天所說、化人所說，從彼聞已自言我說。",
    "T23n1435_050:0364a10_21": "有人言：『是持戒人得須陀洹。』",
    "T23n1435_050:0364a10_22": "答言：『實爾。』",
    "T23n1435_050:0364a10_23": "或默然受，是名第五大賊。",
    "T23n1435_050:0364a11_24": "「因食生五罪：若噉、若食、若索、若取、若擔出界去，是名因食生五罪。",
    "T23n1435_050:0364a13_0": "「因威儀生五罪：來時、去時、住時、坐時、大小便時，是名五因威儀生罪。",
    "T23n1435_050:0364a14_1": "「因人生五罪：女人、不能男人、二根人、外道人、不受大戒人，是名五因人生罪。",
    "T23n1435_050:0364a16_2": "「復有五，因人生罪：苦切人、依止人、驅出人、下意人、覓罪相人，是名五因人生罪。",
    "T23n1435_050:0364a18_0": "「復有五，因人生罪：不見擯人、不作擯人、惡邪不除擯人、別住人、不共住人，是名五因人生罪。",
    "T23n1435_050:0364a20_1": "「復有五，因人生罪：別住人、別住竟人、滅擯人、賊住人、污比丘尼人，是名五因人生罪。",
    "T23n1435_050:0364a21_2": "「復有五種人不應與聽：別住人、別住竟人、摩那埵人、摩那埵竟人、滅擯人，是名五不應與聽。",
    "T23n1435_050:0364a24_0": "「復有五人不應與聽：苦切人、依止人、驅出人、下意人。",
    "T23n1435_050:0364a25_1": "覓罪相人，是名五不應與聽。",
    "T23n1435_050:0364a25_2": "「復有五種人不應與聽：不見擯人、不作擯人、惡邪不除擯人、別住人、不共住人，是名五不應與聽。",
    "T23n1435_050:0364a28_3": "「復有五種人不應與聽：無羞人、無所畏人、先有嫌人、少智人、恐怖人，是名五人不應與聽、不應共要、不應與聽遮說戒、不應與聽遮自恣，不應與聽遮教誡。",
    "T23n1435_050:0364b02_4": "如是五種人，若與聽、若共要、若聽遮說戒、若聽遮自恣、若聽遮教誡，得罪。」",
    "T23n1435_050:0364b04_5": "佛語優波離：「比丘欲舉他時，應自住五法然後舉他：身清淨、口清淨、先來清淨、多聞廣知通利《阿含》、不至惡聚落。",
    "T23n1435_050:0364b06_6": "優波離！",
    "T23n1435_050:0364b07_7": "先自住是五法然後舉他。",
    "T23n1435_050:0364b07_8": "優波離！",
    "T23n1435_050:0364b07_9": "何故先自住五法？",
    "T23n1435_050:0364b08_10": "若後有比丘言：『汝身不清淨，云何舉他？』",
    "T23n1435_050:0364b09_11": "先自淨身然後舉他。",
    "T23n1435_050:0364b09_12": "身不清淨，如是口不清淨、先來不清淨、寡聞不通利《阿含》、至惡聚落，如是等應先自淨，然後舉他。",
    "T23n1435_050:0364b11_13": "優波離！",
    "T23n1435_050:0364b11_14": "是名五先自淨然後舉他。",
    "T23n1435_050:0364b12_15": "「有五法成就不應差守物：不知得處、不知價、不知受、不知數、喜忘，是名五法不應差守物。",
    "T23n1435_050:0364b14_16": "有五事應差守物：知得處、知價、知受、知數、不喜忘，是名五法應差。",
    "T23n1435_050:0364b16_17": "「有五事不應差守衣：不知得處、不知價、不知受、不知數、喜忘，是名五不應差守衣。",
    "T23n1435_050:0364b17_18": "有五事應差守衣：知得處、知價、知受、知數、不喜忘，是名五法應差守衣。",
    "T23n1435_050:0364b19_19": "「有五事不應差分衣：不識衣、不識衣色、不知價、不知數、不知與不與，是名五法不應差分衣。",
    "T23n1435_050:0364b21_20": "有五法成就應差分衣：識衣、識衣色、知價、知數、知與不與，是名五法成就應差分衣。",
    "T23n1435_050:0364b23_21": "「復有五法成就不應差分衣：愛、瞋、怖、癡、不知分不分，是名五法成就不應差分衣。",
    "T23n1435_050:0364b25_22": "有五法成就應差分衣：無愛、瞋、怖、癡、知分不分，是名五法成就應差分衣。",
    "T23n1435_050:0364b26_23": "「有五布薩難：王難、賊難、若王等難、人難、惡獸難，是名五布薩難。",
    "T23n1435_050:0364b28_24": "「有五種移布薩：從阿練若處至僧坊、從僧坊至阿練若處、若王勅、賊勅、若僧破為和合，是名五移布薩。",
    "T23n1435_050:0364c01_25": "「有破戒比丘數至他家有五過：教他非法、教他非毘尼、教他至惡威儀邊、教他邪見、教聽非法，是名五破戒比丘數至他家有五過。",
    "T23n1435_050:0364c04_26": "有不破戒比丘至他家有五益利：以法教、以毘尼教、教至善威儀邊、教正見、教往聽正法，是名五不破戒比丘至他家有五利。",
    "T23n1435_050:0364c07_27": "「復有五破戒比丘至他家有五過：教身業不善、口業不善、教近惡知識、教邪見、教往聽非法，是名五破戒比丘至他家有五過。",
    "T23n1435_050:0364c10_28": "有不破戒比丘至他家有五益利、教身善、口善、近善知識、教正見、教聽正法，是名不破戒比丘至他家有五益利。",
    "T23n1435_050:0364c12_29": "「比丘有五不可行處：童女、寡婦、婦、婬女、比丘尼，是名五比丘至不可行處。",
    "T23n1435_050:0364c14_30": "「復有五，比丘至不可行處：童女、寡婦、婬女、外道、不能男，是名五比丘至不可行處。",
    "T23n1435_050:0364c16_31": "「復有五，比丘至不可行處，僧能與作苦切羯磨：童女、寡婦、婦、婬女、比丘尼，是名五。",
    "T23n1435_050:0364c18_32": "如苦切，依止、驅出、下意、覓罪相亦如是。",
    "T23n1435_050:0364c19_0": "「復有五，比丘至不可行處，僧能與作苦切羯磨：童女、寡婦、婬女、外道、不能男，是名五。",
    "T23n1435_050:0364c20_1": "如苦切，依止、驅出、下意、覓罪相亦如是。",
    "T23n1435_050:0364c21_2": "「復有五，比丘至不可行處，僧不與捨苦切羯磨：童女、寡婦、婦、婬女、比丘尼，是名五。",
    "T23n1435_050:0364c23_3": "如苦切，依止、驅出、下意、覓罪相亦如是。",
    "T23n1435_050:0364c24_4": "「復有五，比丘至不可行處，僧不與捨苦切羯磨：童女、寡婦、婬女、外道、不能男，是名五僧不與捨苦切羯磨。",
    "T23n1435_050:0364c26_5": "如苦切，依止、驅出、下意、覓罪相亦如是。",
    "T23n1435_050:0364c27_6": "「復有五，僧不生清淨心：說佛過，如先說。",
    "T23n1435_050:0364c28_7": "復有五，僧生清淨心：不說佛過，如先說。",
    "T23n1435_050:0364c29_8": "「復有五不相似，如先說。",
    "T23n1435_050:0365a01_9": "有五法相似，亦如先說。",
    "T23n1435_050:0365a01_10": "「有五事應折伏共行弟子：於和上無愛、無敬、無慚、無愧、樂不應行處，是名五應折伏共行弟子。",
    "T23n1435_050:0365a03_11": "「復有五事應折伏共行弟子：於和上無愛、無敬、無慚、無愧、不與和上法衣食，是名五應折伏共行弟子。",
    "T23n1435_050:0365a06_0": "「復次共行弟子有五事，和上不折伏得罪：無愛、無敬、無慚、無愧、樂不應行處，是名五事，和上不折伏共行弟子，和上得罪。",
    "T23n1435_050:0365a08_1": "「復有五事，共行弟子和上不折伏，和上得罪：無愛、無敬、無慚、無愧、不與和上法衣食，是名五，和上不折伏共行弟子，和上得罪。",
    "T23n1435_050:0365a11_2": "「有五事，和上不應受共行弟子悔過：於和上無愛、無敬、無慚、無愧、樂不應行處，是名五，和上不應受共行弟子悔過。",
    "T23n1435_050:0365a14_3": "「復有五事不應受悔過：於和上無愛、無敬、無慚、無愧、不與和上法衣食，是名五，和上不應受共行弟子悔過。",
    "T23n1435_050:0365a16_4": "「有五事，和上受共行弟子悔過得罪：無愛、無敬、無慚、無愧、樂不應行處，是名五，和上受共行弟子悔過得罪。",
    "T23n1435_050:0365a18_5": "「復有五事，和上受共行弟子悔過得罪：無愛、無敬、無慚、無愧、不與和上法衣食，是名五法，和上受共行弟子悔過得罪。",
    "T23n1435_050:0365a21_6": "「有五事，和上不應折伏共行弟子：於和上有愛、有敬、有慚、有愧、樂應行處，是名五法，和上不應折伏共行弟子。",
    "T23n1435_050:0365a24_7": "「復有五事，不應折伏共行弟子：於和上有愛、有敬、有慚、有愧、與和上法與衣食，是名五，和上不應折伏共行弟子。",
    "T23n1435_050:0365a26_8": "「復有五事，和上折伏共行弟子有過罪：有愛、有敬、有慚、有愧、樂應行處，是名五，折伏共行弟子得罪。",
    "T23n1435_050:0365a28_9": "「復有五，和上折伏共行弟子得罪：有愛、有敬、有慚、有愧、與和上法衣食，是名五，和上折伏共行弟子得罪。",
    "T23n1435_050:0365b02_10": "「有五事，應受共行弟子悔過：於和上有愛、有敬、有慚、有愧、樂應行處，是名五，應受共行弟子悔過。",
    "T23n1435_050:0365b04_11": "「復有五，應受共行弟子悔過：有愛、有敬、有慚、有愧、與和上法衣食，是名五，應受共行弟子悔過。",
    "T23n1435_050:0365b06_12": "「有五事，和上受共行弟子悔過無罪：於和上有愛、有敬、有慚、有愧、樂應行處，是名五，和上受共行弟子悔過無罪。",
    "T23n1435_050:0365b09_13": "「復有五，和上受共行弟子悔過無罪：於和上有愛、有敬、有慚、有愧、與和上法衣食，是名五，和上受共行弟子悔過無罪。",
    "T23n1435_050:0365b11_14": "「有五種人不應為說毘尼：試問、無疑問、不為悔所犯問、詰問、不受語問，是名五種人不應為說。",
    "T23n1435_050:0365b13_15": "有五種人應為說比尼：不試問、有疑問、為悔所犯問、不詰問、受語問，是五種人應為說比尼。",
    "T23n1435_050:0365b16_16": "「有五事，闥利吒比丘不能滅諍：恃力勢語、無畏難語、怖語、驚語、不利根語，是名五，闥利吒比丘不能滅諍。",
    "T23n1435_050:0365b18_17": "復有五事，闥利吒比丘能滅諍：不恃力語、有所畏語、不怖語、不驚語、利根語，是名五，闥利吒比丘能滅諍。",
    "T23n1435_050:0365b20_18": "「復有五事，闥利吒比丘不能滅諍：大語、不相善語、疾語、改易語、不與法相應語，是名五，闥利吒比丘不能滅諍。",
    "T23n1435_050:0365b23_19": "有五事，闥利吒比丘能滅諍：不大語、相善語、不疾語、不改易語、與法相應語，是名五事，闥利吒比丘能滅諍。",
    "T23n1435_050:0365b25_20": "「復有五事，闥利吒比丘不能滅諍：語喜忘、不審諦語、惡性語、瞋語、試語，是名五事，闥利吒比丘不能滅諍。",
    "T23n1435_050:0365b28_21": "有五事，闥利吒比丘能滅諍：語不喜忘、審諦語、不惡性語、不瞋語、不試語，是名五，闥利吒比丘能滅諍。",
    "T23n1435_050:0365c01_22": "「復有五事，闥利吒比丘不能滅諍：毀呰語、遏截語、譏刺語、不唱善語、出過語，是名五，闥利吒比丘不能滅諍。",
    "T23n1435_050:0365c03_23": "有五事，闥利吒比丘能滅諍：不毀呰語、不遏截語、不譏刺語、唱善語、不出過語，是名五，闥利吒比丘能滅諍。",
    "T23n1435_050:0365c06_24": "「復有五事，闥利吒比丘不能滅諍：不具足語、覆藏語、竊語、渾雜語、被呵折語，是名五事，闥利吒比丘不能滅諍。",
    "T23n1435_050:0365c08_25": "有五事，闥利吒比丘能滅諍：具足語、不覆藏語、不竊語、不渾雜語、不被呵折語，是名五，闥利吒比丘能滅諍。",
    "T23n1435_050:0365c11_26": "「復有五事，闥利吒比丘不能滅諍。",
    "T23n1435_050:0365c12_0": "不實語詭語、改易語、非時語、失期語，是名五，闥利吒比丘不能滅諍。",
    "T23n1435_050:0365c13_1": "有五事，闥利吒比丘能滅諍：實語、不詭語、不改易語、不非時語、不失期語，是名五，闥利吒比丘能滅諍。",
    "T23n1435_050:0365c15_2": "「復有五事，闥利吒比丘不能滅諍：欲舉他語、舉他語、輕他語、呵責語、有嫌語，是名五，闥利吒比丘不能滅諍。",
    "T23n1435_050:0365c18_3": "有五事，闥利吒比丘能滅諍：不欲舉他語、不舉他語、不輕他語、不呵責語、無嫌語，是名五，闥利吒比丘能滅諍。",
    "T23n1435_050:0365c20_4": "「復有五事，闥利吒比丘不能滅諍：破眾語、欲破眾語、破義語、樂破語、求名語，是名五，闥利吒比丘不能滅諍。",
    "T23n1435_050:0365c23_5": "有五事，闥利吒比丘能滅諍：不破眾語、不欲破眾語、不破義語、不樂破語、不求名語，是名五，闥利吒比丘能滅諍。",
    "T23n1435_050:0365c25_6": "「復有五事，闥利吒比丘不能滅諍：愛語、瞋語、怖語、癡語、人不信受語，是名五，闥利吒比丘不能滅諍。",
    "T23n1435_050:0365c27_7": "復有五事，闥利吒比丘能滅諍：不愛語、不瞋語、不怖語、不癡語、人信受語，是名五，闥利吒比丘能滅諍。",
    "T23n1435_050:0366a01_8": "「復有五事，闥利吒比丘不能滅諍：不恭敬語、不恭敬入語、著革屣語、覆右肩語、覆頭語，是名五，闥利吒比丘不能滅諍。",
    "T23n1435_050:0366a03_9": "有五事，闥利吒比丘能滅諍：恭敬語、恭敬入語、脫革屣語、不覆右肩語、不覆頭語，是名五，闥利吒比丘能滅諍。",
    "T23n1435_050:0366a06_10": "「復有五事，闥利吒比丘不能滅諍：不通利修多羅語、不通利毘尼語、不善諍義語、不善知諍起因緣語、不善知滅諍義語，是名五，闥利吒比丘不能滅諍。",
    "T23n1435_050:0366a09_11": "有五事，闥利吒比丘能滅諍：善修多羅義語、善毘尼義語、善諍義語、善知諍起因緣語、善滅諍義語，是名五，闥利吒比丘能滅諍。",
    "T23n1435_050:0366a12_12": "「復有五事，闥利吒比丘不能滅諍：身力語、口力語、非修多羅語、非法語、非毘尼語，是名五，闥利吒比丘不能滅諍。",
    "T23n1435_050:0366a15_13": "有五事，闥利吒比丘能滅諍：不身力語、不口力語、如修多羅語、如法語、如毘尼語，是名五，闥利吒比丘能滅諍。",
    "T23n1435_050:0366a17_14": "「復有五事，闥利吒比丘不能滅諍：不被勸語、不被差語、不白眾語、不觀察語、無畏難語，是名五，闥利吒比丘不能滅諍。",
    "T23n1435_050:0366a20_15": "有五事，闥利吒比丘能滅諍：被勸語、被差語、白眾語、觀察語、不無畏語，是名五，闥利吒比丘能滅諍。",
    "T23n1435_050:0366a22_16": "「復有五事，闥利吒比丘不能滅諍：慰恤語、受慰恤語、籌量語、為利語、取他意語，是名五，闥利吒比丘不能滅諍。",
    "T23n1435_050:0366a25_0": "有五事，闥利吒比丘能滅諍：不慰恤語、不受慰恤語、不籌量語、不為利語、不取他意語，是名五，闥利吒比丘能滅諍。",
    "T23n1435_050:0366a27_1": "「復有五事，闥利吒比丘不能滅諍：不善義語、不善句語、應先語便後語、應後語便先語、應說此語便說彼語，是名五，闥利吒比丘不能滅諍。",
    "T23n1435_050:0366b01_2": "有五事，闥利吒比丘能滅諍：善義語、善句語、應先先語、應後後語、應說此語說此語，是名五，闥利吒比丘能滅諍。",
    "T23n1435_050:0366b04_3": "「復有五，闥利吒比丘不能滅諍：少智、少誦《阿含》、不通達《阿含》、不受學《阿含》、不知《阿含》句義，是名五，闥利吒比丘不能滅諍。",
    "T23n1435_050:0366b07_0": "有五，闥利吒比丘能滅諍：不少智、多誦《阿含》、通達《阿含》、受學《阿含》、知《阿含》句義，是名五，闥利吒比丘能滅諍。",
    "T23n1435_050:0366b09_1": "「復有五，闥利吒比丘不能滅諍：為鬪語、為破語、為相持語、為相言語、為諍語，是名五，闥利吒比丘不能滅諍。",
    "T23n1435_050:0366b11_2": "有五，闥利吒比丘能滅諍：不為鬪語、不為破語、不為相持語、不為相言語、不為諍語，是名五，闥利吒比丘能滅諍。",
    "T23n1435_050:0366b14_3": "「復有五，闥利吒比丘不能滅諍：違誓語、不問語、不三問語、不識言者語、不識諍者語，是名五，闥利吒比丘不能滅諍。",
    "T23n1435_050:0366b17_4": "有五事，闥利吒比丘能滅諍：不違誓語、問語、三問語、識言者語、識諍者語，是名五，闥利吒比丘能滅諍。",
    "T23n1435_050:0366b19_5": "「復有五事，闥利吒比丘不能滅諍：忘《阿含》語、失文句語、漏失《阿含》語、不通利《阿含》語、不恭敬受《阿含》語，是名五，闥利吒比丘不能滅諍。",
    "T23n1435_050:0366b22_6": "有五，闥利吒比丘能滅諍：不忘《阿含》語、不失文句語、不漏失《阿含》語、通利《阿含》語、恭敬受《阿含》語，是名五，闥利吒比丘能滅諍。",
    "T23n1435_050:0366b25_7": "「復有五，闥利吒比丘不能滅諍：重說眾語、持眾語、異語、為利語、求他語，是名五，闥利吒比丘不能滅諍。",
    "T23n1435_050:0366b27_8": "有五事，闥利吒比丘能滅諍：不重說眾語、不持眾語、不異語、不為利語、不求他語，是名五，闥利吒比丘能滅諍。",
    "T23n1435_050:0366b29_9": "「復有五事，闥利吒比丘不能滅諍：眾說悔過便說其罪、令不瞋者瞋、瞋者不止、所說如風人不信受、所說義不合《毘沙耶經》，是名五，闥利吒比丘不能滅諍。",
    "T23n1435_050:0366c04_10": "有五事，闥利吒比丘能滅諍：眾說悔過不說其罪、令不瞋者不起瞋、瞋者能止、所言信受、所說義合《毘沙耶經》，是名五，闥利吒比丘能滅諍。」",
    "T23n1435_050:0366c07_11": "佛語優波離：「若下座比丘向上座悔過時，應先住五法向上座悔過：從座起、偏袒著衣、脫革屣、右膝著地、以兩手捉上座足，如是三說。",
    "T23n1435_050:0366c10_12": "如悔過，與欲、清淨、受自恣、出罪亦如是。",
    "T23n1435_050:0366c11_13": "「有五法，舉事者不能舉他：身不清淨、口不清淨、少智、不通利《阿含》、樂不可行處，是名五，舉事者不能舉他：身不清淨、口不清淨、不通利《阿含》、少智、樂不可行處。",
    "T23n1435_050:0366c15_14": "復有五事，舉事者能舉他：身清淨、口清淨、多智、通利《阿含》、不樂不可行處，是名五法能舉他：身清淨、口清淨、通利《阿含》、多智、不樂不可行處。",
    "T23n1435_050:0366c18_15": "「有五事，十歲比丘應畜大戒弟子：受大戒若十歲、若過十歲、持戒、有智能斷弟子疑、能破弟子邪惡見。",
    "T23n1435_050:0366c20_16": "「復有五事，十歲比丘應畜大戒弟子：能教持戒、能教毘尼、教阿毘曇、若弟子在他方不樂能自將來若因他將來、若病能自看若使他看。",
    "T23n1435_050:0366c23_17": "「復有五事，十歲比丘應畜大戒弟子：有信、有戒、有施、多聞、智慧；又能令弟子入信，隨信住信戒施聞慧，能令入能令隨住。",
    "T23n1435_050:0366c26_18": "是名五。",
    "T23n1435_050:0366c26_19": "「復有五事，十歲比丘應畜大戒弟子：自住無學戒、無學定、無學慧、無學解脫、無學解脫知見，能教弟子住是無學戒、定、慧、解脫、解脫知見。",
    "T23n1435_050:0366c29_20": "是名五法，十歲比丘應畜大戒弟子。",
    "T23n1435_050:0367a01_21": "若十歲比丘無是五法畜大戒弟子，有罪。",
    "T23n1435_050:0367a02_22": "若有是五法，應與他依止。",
    "T23n1435_050:0367a03_23": "若十歲比丘無是五法與他依止，有罪。",
    "T23n1435_050:0367a04_0": "若有是五法，應畜沙彌。",
    "T23n1435_050:0367a04_1": "若十歲比丘無是五法畜沙彌，有罪。」",
    "T23n1435_050:0367a05_2": "(五法竟)六法初「有六諍本：一者瞋恨不語、二者惡性欲害、三者貪嫉、四者諂曲、五者無慚愧、六者惡欲邪見，是名六諍本。",
    "T23n1435_050:0367a09_3": "「有六教法應隨不應逆：和上教、阿闍梨教、眾僧教、王教、若王等教、闥利吒比丘教，是名六教不應逆。",
    "T23n1435_050:0367a11_4": "「有六羯磨：白羯磨、白二羯磨、白四羯磨、僧羯磨、闥利吒比丘羯磨、說戒羯磨，是名六羯磨。",
    "T23n1435_050:0367a13_5": "「有六學：增上戒、增上意、增上智、增上威儀、增上毘尼、增上波羅提木叉，是名六學。",
    "T23n1435_050:0367a15_6": "「有六請：僧請、眾人請、人請、鉢請、衣請、食請，是名六請。",
    "T23n1435_050:0367a16_7": "「有六不具足：戒不具足、見不具足、命不具足、威儀不具足、自不具足、他不具足，是名六不具足。",
    "T23n1435_050:0367a18_8": "有六具足：戒具足、見具足、命具足、威儀具足、自具足、他具足，是名六具足。」",
    "T23n1435_050:0367a20_9": "時長老優波離往到佛所，頭面禮足在一面立已，白佛言：「善哉世尊！",
    "T23n1435_050:0367a21_10": "願略說法要，令我知是法、是毘尼、是佛教。」",
    "T23n1435_050:0367a22_11": "佛語優波離：「若法隨欲不隨無欲、隨和合不隨不和合、隨過不隨無過、隨增長不隨不增長、隨往來不隨不往來、隨煩惱不隨無煩惱，汝知是非法、非毘尼、非佛教。",
    "T23n1435_050:0367a26_12": "又優波離！",
    "T23n1435_050:0367a26_13": "有法隨無欲不隨欲、隨不和合不隨和合、隨無過不隨過、隨不增長不隨增長、隨不往來不隨往來、隨非煩惱不隨煩惱，汝知是法、是毘尼、是佛教。」",
    "T23n1435_050:0367b01_0": "長老阿那律往到佛所頭面作禮，白佛言：「善哉世尊！",
    "T23n1435_050:0367b02_1": "願略說法，令我知是法、是毘尼、是佛教。」",
    "T23n1435_050:0367b03_2": "佛言：「善哉！",
    "T23n1435_050:0367b03_3": "若法隨貪不隨無貪、隨無厭不隨厭、隨多欲不隨少欲、隨不知足不隨知足、隨惡見不隨不惡見。",
    "T23n1435_050:0367b05_4": "阿那律！",
    "T23n1435_050:0367b05_5": "汝知是非法、非毘尼、非佛教。",
    "T23n1435_050:0367b06_6": "阿那律！",
    "T23n1435_050:0367b06_7": "若法隨無貪不隨貪、隨厭不隨無厭、隨少欲不隨多欲、隨知足不隨不知足、隨不惡見不隨惡見，汝知是法、是毘尼、是佛教。」",
    "T23n1435_050:0367b09_8": "如優波離所問，大愛道亦如是問；如長老阿那律所問，鷄舍瞿曇彌亦如是問。",
    "T23n1435_050:0367b11_9": "「有六現前：僧現前、眾人現前、人現前、和上現前、阿闍梨現前、戒現前，是名六現前。",
    "T23n1435_050:0367b13_0": "「有六取：劫取、盜取、詐取、受寄取、詆謾取、如法取，是名六取。",
    "T23n1435_050:0367b14_1": "「有六和攝法：以修身慈勸梵行者，尊重敬愛思惟攝取，發起精進向一泥洹；口慈、意慈亦復如是；如法得施衣鉢，餘物施諸梵行，尊重敬愛思惟攝取，發起精進向一泥洹；護戒不缺不犯不退，清淨滿足為佛所歎，能盡受持勸諸梵行，尊重敬愛思惟攝取，發起精進向一泥洹；所得正見能出正要，勸諸梵行，尊重敬愛思惟攝取，發起精進向一泥洹。",
    "T23n1435_050:0367b22_2": "是名六和攝法。」",
    "T23n1435_050:0367b22_3": "(六法竟)七法初「有七財：信財、戒財、聞財、施財、慧財、慚財、愧財，是名七財。",
    "T23n1435_050:0367b25_4": "「有七力：信力、精進力、慚力、愧力、念力、定力、慧力，是名七力。",
    "T23n1435_050:0367b26_5": "「有七止諍：現前止、自言止、憶念止、不癡止、覓罪相止、多覓罪止、布草止，是名七止諍。",
    "T23n1435_050:0367b28_6": "「有七衣：麻衣、沙拏衣、芻摩衣、憍施耶衣、翅夷羅衣、欽婆羅衣、劫貝衣，是名七衣。",
    "T23n1435_050:0367c01_7": "「有七內眾：比丘、比丘尼、式叉摩尼、沙彌、沙彌尼、優婆塞、優婆夷，是名七內眾。",
    "T23n1435_050:0367c02_8": "「有七法令正法滅亡沒：無信、懈怠、無慚、無愧、喜忘、無定、少智，是名七法令正法滅亡沒。",
    "T23n1435_050:0367c04_9": "「有七非正法：不敬法、不敬義、不敬時、不知足、不自敬、不敬眾、不分別人，是名七。",
    "T23n1435_050:0367c06_10": "有七正法：敬法、敬義、敬時、知足、自敬、敬眾、分別人，是名七正法。",
    "T23n1435_050:0367c07_11": "「持律有七德：能持佛內藏、能善斷諍、以持戒故在外道頂上住、以持律故無能詰者、以持律故不諮問他、於眾中說戒無所畏、能斷有疑、能令正法久住，是名持律七德。",
    "T23n1435_050:0367c11_12": "「有七大持律：毘婆尸佛、式佛、隨葉佛、俱留孫佛、俱那含牟尼佛、迦葉佛、釋迦牟尼佛，是名七大持律。」",
    "T23n1435_050:0367c14_13": "(七法竟)八法初「有八眾：剎利眾、婆羅門眾、居士眾、沙門眾、比丘眾、比丘尼眾、優婆塞眾、優婆夷眾，是名八眾。",
    "T23n1435_050:0367c18_14": "「有八法能證泥洹果：正見、正志、正語、正業、正命、正方便、正念、正定，是名八法能證泥洹果。",
    "T23n1435_050:0367c20_15": "「有八施：果得施、依止得施、制限得施、因緣得施、僧得施、現前得施、安居得施、指示得施，是名八施。",
    "T23n1435_050:0367c22_16": "「因八事捨迦絺那衣：三衣足時、衣成時、去時、聞時、失衣時、發心不還時、過齊限時、共僧捨時，是名因八事捨迦絺那衣。",
    "T23n1435_050:0367c25_17": "「有八種屐不應畜：木屐、多羅屐、波羅舍屐、竹屐、葉屐、文若屐、披披屐、欽婆羅屐，是名八種屐不應畜。",
    "T23n1435_050:0367c27_18": "「有八隨世法：利、衰、毀、譽、稱、譏、苦、樂，是名隨世八法。",
    "T23n1435_050:0367c28_19": "「有八種難：王難、賊難、火難、水難、惡獸難、龍難、人難、非人難，是名八難。」",
    "T23n1435_050:0368a01_0": "有比丘行別住時捨戒，捨已還受。",
    "T23n1435_050:0368a01_1": "還受已白諸比丘：「我行別住中捨戒已還受，我當云何？」",
    "T23n1435_050:0368a03_0": "諸比丘以是事白佛，佛語諸比丘：「本已行別住，即以是行別住，更不應與。",
    "T23n1435_050:0368a04_1": "如捨戒，自言：『我是沙彌。』",
    "T23n1435_050:0368a05_2": "不見擯、不作擯、惡邪不除擯亦爾。」",
    "T23n1435_050:0368a05_3": "若別住竟捨戒，捨已還受戒，受戒已白諸比丘：「我別住竟捨戒，捨戒已更受戒，我當云何？」",
    "T23n1435_050:0368a08_4": "諸比丘以是事白佛，佛語諸比丘：「本已行別住竟，應教求摩那埵。",
    "T23n1435_050:0368a09_5": "如捨戒，自言：『我是沙彌。』",
    "T23n1435_050:0368a10_6": "不見擯、不作擯、惡邪不除擯亦爾。」",
    "T23n1435_050:0368a10_7": "有比丘行摩那埵時捨戒，捨已還受戒，受戒已語諸比丘：「我行摩那埵中捨戒還受戒，我當云何？」",
    "T23n1435_050:0368a13_0": "諸比丘以是事白佛，佛言：「即本行摩那埵，更不須與。",
    "T23n1435_050:0368a14_1": "如捨戒，自言：『我是沙彌。』",
    "T23n1435_050:0368a14_2": "不見擯、不作擯、惡邪不除擯亦爾。」",
    "T23n1435_050:0368a15_3": "若行摩那埵竟捨戒，捨戒已還受戒，受戒已白諸比丘：「我行摩那埵竟捨戒，捨戒已還受戒，我當云何？」",
    "T23n1435_050:0368a17_4": "諸比丘以是事白佛，佛言：「本已行摩那埵竟，應教求出罪羯磨。",
    "T23n1435_050:0368a19_5": "如捨戒，自言：『我是沙彌。』",
    "T23n1435_050:0368a19_6": "不見擯、不作擯、惡邪不除擯亦爾。」",
    "T23n1435_050:0368a20_7": "(八法竟)九法初「有九惱：是人已侵損我、當侵損我、今侵損我，於彼生惱；是人已利益我怨家、當復利益、今復利益，於彼生惱；是人已侵損我知識、當復侵損、今復侵損，於彼生惱，是名九惱。",
    "T23n1435_050:0368a25_8": "有九捨惱：是人已侵損我、當侵損我、今侵損我，云何令彼不侵損我而利益我，當於彼捨惱心？",
    "T23n1435_050:0368a27_9": "是人已利益我怨家、當復利益、今復利益，云何令彼不利益我怨家，當捨彼惱心？",
    "T23n1435_050:0368a29_10": "是人已侵損我知識、當復侵損、今復侵損，云何令彼不侵損我知識，當於彼捨惱心？",
    "T23n1435_050:0368b02_11": "是名九捨惱。」",
    "T23n1435_050:0368b02_12": "(九法竟)十法初「有十事令正法滅亡沒：非法言法、法言非法、非毘尼言毘尼、毘尼言非毘尼、非犯言犯、犯言非犯、輕言重、重言輕、無殘言殘、殘言無殘，是名十事令正法滅亡沒。",
    "T23n1435_050:0368b07_13": "有十事不令正法滅亡沒：非法言非法、法言法、非毘尼言非毘尼、毘尼言毘尼、非犯言非犯、犯言犯、無殘言無殘、殘言殘、輕言輕、重言重，是名十事不令正法滅亡沒。",
    "T23n1435_050:0368b11_14": "「有十法名上座：有所住處，無畏無能遮者；有長老息煩惱，多知識有名聞、能令他生淨心；辯才具足無能勝者，無有滯礙義趣明了，聞者信受；善能安詳入他家，能為白衣說深妙法；分別諸道，勸令行施齋戒，令他捨惡從善；自具四諦；現法安樂無有所乏。",
    "T23n1435_050:0368b17_15": "是名上座十法。",
    "T23n1435_050:0368b17_16": "「烏迴鳩羅比丘成就十法，僧不應差：不知諍根本來往處、不知諍、不善分別諍、不能知諍起因緣、不能知諍義、不善滅諍、不能令諍滅已更不起、戒不清淨、不能多聞、少智，是名十，烏迴鳩羅比丘僧不應差。",
    "T23n1435_050:0368b22_17": "烏迴鳩羅比丘有十事僧應差：知諍來往處根本、善知諍、能分別諍、知諍起因緣、知諍義、善滅諍、滅諍已更不令起、持戒清淨、多聞、多智，是名十，烏迴鳩羅比丘僧應差。」",
    "T23n1435_050:0368b26_0": "佛在婆伽國那梨槃聚落，是中有優婆塞，以信樂清淨心作一房舍，別與長老羅云。",
    "T23n1435_050:0368b27_1": "長老羅云受已二月遊行，彼優婆塞聞長老羅云受舍已二月遊行，便持此舍施四方僧。",
    "T23n1435_050:0368b29_2": "長老羅云二月遊行還，到所住處，聞是優婆塞以是房施四方僧，聞已往到佛所，頭面作禮白佛言：「世尊！",
    "T23n1435_050:0368c03_3": "我在那梨槃聚落中住，有優婆塞以信樂清淨心作一房舍，別施我。",
    "T23n1435_050:0368c04_4": "我受已二月遊行，遊行還聞是優婆塞以是房施四方僧。",
    "T23n1435_050:0368c06_0": "世尊我今云何？」",
    "T23n1435_050:0368c06_1": "佛語羅云：「汝往語優婆塞言：『我將不犯汝耶？",
    "T23n1435_050:0368c07_2": "汝見我非沙門、非沙門行耶？",
    "T23n1435_050:0368c08_0": "作身口過耶？』」",
    "T23n1435_050:0368c08_1": "長老羅云受佛語已，從坐起禮佛足右繞而去。",
    "T23n1435_050:0368c09_2": "還自住處，過是夜已，著衣持鉢入那梨槃聚落行乞食。",
    "T23n1435_050:0368c10_3": "食已洗鉢，往是優婆塞家。",
    "T23n1435_050:0368c11_4": "是優婆塞遙見長老羅云來，見已著衣在一面立，叉手合掌向長老羅云，作是言：「善來長老羅云！",
    "T23n1435_050:0368c13_5": "久不來。",
    "T23n1435_050:0368c13_6": "羅云！",
    "T23n1435_050:0368c13_7": "何以故來？",
    "T23n1435_050:0368c13_8": "可就座坐。」",
    "T23n1435_050:0368c14_9": "時長老羅云即就座坐，是優婆塞頭面禮足在一面坐已，長老羅云語優婆塞：「我將不犯汝耶？",
    "T23n1435_050:0368c16_10": "汝見我非沙門、非沙門行耶？",
    "T23n1435_050:0368c16_11": "作身口過耶？」",
    "T23n1435_050:0368c17_12": "答言：「大德不犯我，我亦不見汝非沙門、非沙門行、作身口過。」",
    "T23n1435_050:0368c18_13": "時長老羅云為種種說法示教利喜已，從坐起去。",
    "T23n1435_050:0368c19_14": "往到佛所，頭面禮足在一面坐，以是事向佛廣說。",
    "T23n1435_050:0368c20_15": "佛以是事集比丘僧，語諸比丘言：「有十非法施、十非法受、十非法用。",
    "T23n1435_050:0368c22_16": "何等十？",
    "T23n1435_050:0368c22_17": "已施一僧，轉與餘僧，是名非法施、非法受、非法用。",
    "T23n1435_050:0368c23_18": "若已施一比丘尼僧，轉與餘比丘尼僧，是名非法施、非法受、非法用。",
    "T23n1435_050:0368c25_19": "若已施三比丘，轉與餘三比丘，是名非法施、非法受、非法用。",
    "T23n1435_050:0368c26_20": "若轉與二比丘、若與一比丘、若與僧，是名非法施、非法受、非法用。",
    "T23n1435_050:0368c27_21": "若已施二比丘，轉與餘二比丘，是名非法施、非法受、非法用。",
    "T23n1435_050:0368c29_22": "若轉與一比丘、若與僧、若與三人，是名非法施、非法受、非法用。",
    "T23n1435_050:0369a01_23": "若已施一比丘，轉施餘一比丘，是名非法施、非法受、非法用。",
    "T23n1435_050:0369a03_0": "若轉施僧、若施三人、二人，是名非法施、非法受、非法用。",
    "T23n1435_050:0369a04_1": "若已施三沙彌，轉施餘三沙彌，是名非法施、非法受、非法用。",
    "T23n1435_050:0369a05_2": "若轉施二沙彌、一沙彌、若施僧，是名非法施、非法受、非法用。",
    "T23n1435_050:0369a06_3": "若已施二沙彌，轉與餘二沙彌，是名非法施、非法受、非法用。",
    "T23n1435_050:0369a08_4": "若轉施一沙彌、若施僧、若施三人，是名非法施、非法受、非法用。",
    "T23n1435_050:0369a09_5": "若已施一沙彌，轉施餘一沙彌，是名非法施、非法受、非法用。",
    "T23n1435_050:0369a11_6": "若轉與僧、若施三人、若施二人，是名非法施、非法受、非法用。",
    "T23n1435_050:0369a12_7": "若已施三比丘尼，轉施餘三比丘尼，是名非法施、非法受、非法用。",
    "T23n1435_050:0369a13_8": "若轉施二比丘尼、一比丘尼、若施僧，是名非法施、非法受、非法用。",
    "T23n1435_050:0369a15_9": "若已施二比丘尼，轉施餘二比丘尼，是名非法施、非法受、非法用。",
    "T23n1435_050:0369a16_10": "若轉施一比丘尼、若與僧、若施三人，是名非法施、非法受、非法用。",
    "T23n1435_050:0369a18_11": "若已施一比丘尼，轉施餘一比丘尼，是名非法施、非法受、非法用。",
    "T23n1435_050:0369a19_12": "若轉施僧、若施三人、若二人，是名非法施、非法受、非法用。",
    "T23n1435_050:0369a21_13": "若已施三式叉摩尼，轉施餘三式叉摩尼，是名非法施、非法受、非法用。",
    "T23n1435_050:0369a22_14": "若轉施二式叉摩尼、一式叉摩尼、若施僧，是名非法施、非法受、非法用。",
    "T23n1435_050:0369a24_15": "若已施二式叉摩尼，轉施餘二式叉摩尼，是名非法施、非法受、非法用。",
    "T23n1435_050:0369a25_16": "若轉施一式叉摩尼、若施僧、若施三人，是名非法施、非法受、非法用。",
    "T23n1435_050:0369a27_17": "若已施一式叉摩尼，轉施餘一式叉摩尼，是名非法施、非法受、非法用。",
    "T23n1435_050:0369a28_18": "若施僧、若施三人、若二人，是名非法施、非法受、非法用。",
    "T23n1435_050:0369b01_19": "若已施三沙彌尼、轉施餘三沙彌尼，是名非法施、非法受、非法用。",
    "T23n1435_050:0369b02_20": "若轉施二沙彌尼、若一若僧，是名非法施、非法受、非法用。",
    "T23n1435_050:0369b03_21": "若已施二沙彌尼，轉施餘二沙彌尼，是名非法施、非法受、非法用。",
    "T23n1435_050:0369b05_22": "若轉施一沙彌尼、若僧、若施三人，是名非法施、非法受、非法用。",
    "T23n1435_050:0369b06_23": "若已施一沙彌尼，轉施餘一沙彌尼，是名非法施、非法受、非法用。",
    "T23n1435_050:0369b08_24": "若轉施僧、若三人、若二人，是名非法施、非法受、非法用。",
    "T23n1435_050:0369b09_25": "若已施三畜生，轉施餘三畜生，是名非法施、非法受、非法用。",
    "T23n1435_050:0369b10_26": "若施二畜生、若一畜生，是名非法施、非法受、非法用。",
    "T23n1435_050:0369b12_27": "若已施二畜生，轉施餘二畜生，是名非法施、非法受、非法用。",
    "T23n1435_050:0369b13_28": "若轉施一畜生、若三畜生，是名非法施、非法受、非法用。",
    "T23n1435_050:0369b14_29": "若已施一畜生，轉施一畜生，是名非法施、非法受、非法用。",
    "T23n1435_050:0369b16_0": "若轉施三、若二，是名非法施、非法受、非法用。",
    "T23n1435_050:0369b17_0": "若已施比丘僧，轉施比丘尼僧，是名非法施、非法受、非法用。",
    "T23n1435_050:0369b18_1": "若已施比丘尼僧，轉施比丘僧，是名非法施、非法受、非法用。",
    "T23n1435_050:0369b19_2": "若僧破為二部，已施此一部，轉施彼一部，是名非法施、非法受、非法用。",
    "T23n1435_050:0369b21_3": "若已施彼一部，轉施此一部，是名非法施、非法受、非法用。",
    "T23n1435_050:0369b22_4": "前施是施，後施非施。",
    "T23n1435_050:0369b23_5": "如王為地主檀越，是房舍臥具主，但得看視，不得奪一與一。」",
    "T23n1435_050:0369b24_6": "(十法竟)增一後一法初「有三羯磨，攝一切羯磨：白羯磨、白二羯磨、白四羯磨。",
    "T23n1435_050:0369b27_7": "「有一破法墮惡道。",
    "T23n1435_050:0369b27_8": "何等一？",
    "T23n1435_050:0369b27_9": "所謂破僧。",
    "T23n1435_050:0369b28_0": "「有一犯墮惡道，從身作，謂出佛身血。",
    "T23n1435_050:0369b28_1": "「有一犯墮惡道，從口作，謂謗佛。",
    "T23n1435_050:0369b29_2": "「有一犯墮惡道，所謂意念作別眾。",
    "T23n1435_050:0369c01_3": "「有一犯墮惡道，謂兩舌教他破僧。",
    "T23n1435_050:0369c02_4": "「有一犯詰問墮惡道，謂僧詰問，非法非法想、非法見故破僧；非法作法想，非法見故破僧，非法法想疑破僧。",
    "T23n1435_050:0369c04_5": "「有一犯墮惡道，從殺生起，謂殺阿羅漢。",
    "T23n1435_050:0369c05_6": "「又一犯墮惡道，從盜起，偷佛物僧物。",
    "T23n1435_050:0369c06_7": "「又一犯墮惡道，從婬起，謂婬羅漢比丘尼。",
    "T23n1435_050:0369c07_8": "「又一犯墮惡道，從妄語起，謂自說得過人法。」",
    "T23n1435_050:0369c08_9": "(一法竟)二法初「有二犯：不善犯、無記犯。",
    "T23n1435_050:0369c10_10": "「又二犯：身犯、口犯。",
    "T23n1435_050:0369c10_11": "「又二犯：方便犯、非方便犯。",
    "T23n1435_050:0369c11_12": "「又二犯：調戲犯、不調戲犯。",
    "T23n1435_050:0369c12_13": "「又二犯：有同犯、不同犯。",
    "T23n1435_050:0369c12_14": "「又二事同：輕、重。",
    "T23n1435_050:0369c13_15": "「又二事同：有殘、無殘。",
    "T23n1435_050:0369c13_16": "「又二不同：輕、重。",
    "T23n1435_050:0369c13_17": "「又二不同：有殘、無殘。",
    "T23n1435_050:0369c14_18": "「又二不同：若向他悔、若自悔。",
    "T23n1435_050:0369c15_19": "「又二犯：有限犯、無限犯。",
    "T23n1435_050:0369c15_20": "「又二犯：處犯、方犯。",
    "T23n1435_050:0369c16_21": "「又二犯：可數犯、不可數犯。",
    "T23n1435_050:0369c16_22": "「又二犯：有出時犯、欲出犯。",
    "T23n1435_050:0369c17_23": "「又二犯：入犯、欲入犯。",
    "T23n1435_050:0369c17_24": "「又二犯：起犯、欲起犯。",
    "T23n1435_050:0369c18_25": "「又二犯：時犯、非時犯。",
    "T23n1435_050:0369c18_26": "「又二犯：墮犯、不墮犯。",
    "T23n1435_050:0369c19_27": "「又二犯：偷蘭遮犯、白衣相應犯。",
    "T23n1435_050:0369c19_28": "「又二犯：重破犯、不重破犯。",
    "T23n1435_050:0369c20_29": "「又二犯：有殘犯、無殘犯。",
    "T23n1435_050:0369c20_30": "「又二犯：輕犯、重犯。",
    "T23n1435_050:0369c21_31": "「又二犯：被舉犯、舉者犯。",
    "T23n1435_050:0369c21_32": "「又二犯：向他悔犯、自悔犯。",
    "T23n1435_050:0369c22_33": "「又二犯：戒中犯、非戒中犯。",
    "T23n1435_050:0369c23_34": "「又二犯：白犯、不白犯。",
    "T23n1435_050:0369c23_35": "「又二犯：暫犯、盡形犯。",
    "T23n1435_050:0369c24_36": "「又二犯：有過犯、無過犯。",
    "T23n1435_050:0369c24_37": "「比丘尼有二同犯：輕犯、重犯。",
    "T23n1435_050:0369c25_38": "「又二同犯：殘犯、無殘犯。",
    "T23n1435_050:0369c25_39": "「又二不同：輕、重。",
    "T23n1435_050:0369c26_40": "「又二不同：有殘、無殘。",
    "T23n1435_050:0369c26_41": "「又二不同：向他悔、自悔。",
    "T23n1435_050:0369c27_42": "「又二犯：出界犯、欲出界犯。",
    "T23n1435_050:0369c27_43": "「又二犯：自稱歎犯、不自稱歎犯。",
    "T23n1435_050:0369c28_44": "「又二犯：起犯、坐犯。",
    "T23n1435_050:0369c28_45": "「又二犯：眠犯、不眠犯。",
    "T23n1435_050:0369c29_46": "「又二犯：語犯、默然犯。",
    "T23n1435_050:0369c29_47": "「又二犯：故犯、不故犯。",
    "T23n1435_050:0370a01_48": "「有二癡：無知癡、放逸癡。",
    "T23n1435_050:0370a01_49": "「有二覆：無知覆、放逸覆。",
    "T23n1435_050:0370a02_50": "「又二人應與別住、有二人應與摩那埵、有二人應與本日治、有二人應與出罪，所謂比丘、非比丘；受大戒、非受大戒者。",
    "T23n1435_050:0370a05_0": "「又二僧中斷事者：有被差、不被差。",
    "T23n1435_050:0370a05_1": "「又二斷事者：被羯磨、不被羯磨。",
    "T23n1435_050:0370a06_2": "「羯磨者有二功德：謂得眾意、能無畏斷事。",
    "T23n1435_050:0370a07_3": "「又二斷事者：有羞、無羞。",
    "T23n1435_050:0370a07_4": "「又二斷事者：有私、無私；若以非法有私、若如法無私。",
    "T23n1435_050:0370a09_5": "「又二斷事者：若自聞、若從他聞。",
    "T23n1435_050:0370a09_6": "「又二斷事者：若自驅、若教他驅。",
    "T23n1435_050:0370a10_7": "「又二斷事者：諍、不諍。",
    "T23n1435_050:0370a11_0": "「又二斷事者：通利《阿含》、不通利《阿含》。",
    "T23n1435_050:0370a11_1": "「又二斷事者：善分別《阿含》、不善分別《阿含》。",
    "T23n1435_050:0370a12_2": "「又二斷事者：了語、不了語。",
    "T23n1435_050:0370a13_3": "「又二斷事者：善語、不善語。",
    "T23n1435_050:0370a13_4": "「又二斷事者：詰問、不詰問。",
    "T23n1435_050:0370a14_5": "「又二斷事者：急性、不急性。",
    "T23n1435_050:0370a15_6": "「又二斷事者：自知、不自知。",
    "T23n1435_050:0370a15_7": "「又二斷事者：知量、不知量。",
    "T23n1435_050:0370a16_8": "「又二斷事者：隨眾、不隨眾。",
    "T23n1435_050:0370a16_9": "「又二斷事者：自譽、不自譽。",
    "T23n1435_050:0370a17_10": "「又二斷事者：能止、不能止。",
    "T23n1435_050:0370a18_11": "「又二斷事者：軟語、麁語。",
    "T23n1435_050:0370a18_12": "「又二斷事者：持戒、不持戒；有可呵、不可呵；應舉、不應舉；應敬、不應敬亦爾。",
    "T23n1435_050:0370a20_13": "「又二無智：戒犯、見犯。",
    "T23n1435_050:0370a20_14": "又二智：戒不犯、見不犯。",
    "T23n1435_050:0370a21_15": "「又二犯：戒犯、見犯。",
    "T23n1435_050:0370a21_16": "又二不犯、戒具、見具。",
    "T23n1435_050:0370a22_17": "「又二種呵：比丘非比丘、受戒不受戒。",
    "T23n1435_050:0370a22_18": "「又二苦切：有罰羯磨、若僧和合與。",
    "T23n1435_050:0370a23_19": "「又二依止：有罰、若僧和合與。",
    "T23n1435_050:0370a24_20": "「有二驅出：有罰羯磨、若僧驅出。",
    "T23n1435_050:0370a25_21": "「又二下意：有罰羯磨、若僧與下意。",
    "T23n1435_050:0370a25_22": "「又二人應別住、又二人應與摩那埵、又二人應與本日治、又二人應與出罪，謂比丘、非比丘；受戒、非受戒。",
    "T23n1435_050:0370a28_23": "「有二清淨：悔過、發露罪名。",
    "T23n1435_050:0370a28_24": "「又二清淨：白、不白；若悔過、若發露。",
    "T23n1435_050:0370a29_25": "若僧諍應還付僧、若與三人、二人、一人；若僧諍僧應受，三人、二人、一人亦應受；若僧諍僧應滅，三人、二人、一人亦應滅。",
    "T23n1435_050:0370b03_26": "「又二非法撿挍：非法作法撿挍、法作非法撿挍。",
    "T23n1435_050:0370b04_27": "又二如法撿校：非法作非法撿挍、法作法撿挍。",
    "T23n1435_050:0370b05_28": "「又二梵罰：不使作、不教化。」",
    "T23n1435_050:0370b06_0": "(二法竟)",
    "T23n1435_050:0370b07_0": "三法初",
    "T23n1435_050:0370b08_0": "「有三毘尼：貪欲毘尼、瞋恚毘尼、愚癡毘尼。",
    "T23n1435_050:0370b08_1": "有三非毘尼：非貪欲毘尼、非瞋恚毘尼、非愚癡毘尼。",
    "T23n1435_050:0370b10_2": "「有三羯磨：白羯磨、白二羯磨、白四羯磨。",
    "T23n1435_050:0370b11_0": "「有三應屏處：大便、小便、嚼楊枝。",
    "T23n1435_050:0370b11_1": "「有三犯：貪欲犯、瞋恚犯、愚癡犯。",
    "T23n1435_050:0370b12_2": "「有三共住：犯者、不犯者、自說者。",
    "T23n1435_050:0370b13_3": "「有三別住：犯者、不犯者、自說者。",
    "T23n1435_050:0370b13_4": "「有三世所供養：謂如來至真等正覺、漏盡阿羅漢、轉輪聖王。",
    "T23n1435_050:0370b15_5": "「有三華供養、有三香供養、有三伎樂供養、有三幡供養、有三蓋供養、有三繒供養、有三世所尊敬：謂如來至真等正覺、漏盡阿羅漢、轉輪聖王。",
    "T23n1435_050:0370b18_6": "「有三同意：上、中、下。",
    "T23n1435_050:0370b18_7": "上同意者，應上中下同意；中同意者，不應上同意，應中下同意；下同意者，應下同意，不應上中同意。",
    "T23n1435_050:0370b21_8": "上同意者，作上中下同意好；中同意者，作中下同意好，若作上同意者不好；下同意者，作下同意好，若作上中同意者不好。",
    "T23n1435_050:0370b23_9": "上同意者，應作上中下同意取；中同意者，應作中下同意取，不應上同意取；下同意者，應下同意取，不應上中同意取。",
    "T23n1435_050:0370b26_10": "「有三知：知犯、知不犯、知制戒。」",
    "T23n1435_050:0370b27_11": "(三法竟)四法初「有四諍：鬪諍、無根諍、犯罪諍、常所行諍。",
    "T23n1435_050:0370b29_12": "「有四藥：時藥、時分藥、七日藥、盡形藥。",
    "T23n1435_050:0370c01_13": "「有四眾：剎利眾、婆羅門眾、居士眾、沙門眾。",
    "T23n1435_050:0370c02_14": "「復有四眾：比丘眾、比丘尼眾、優婆塞眾、優婆夷眾。",
    "T23n1435_050:0370c03_15": "「復有四眾：四天王眾、忉利天眾、魔眾、梵天王眾。",
    "T23n1435_050:0370c04_16": "「復有四眾：被教眾、不被教眾、濁眾、清淨眾。",
    "T23n1435_050:0370c05_17": "「有四悲：一、憐愍。",
    "T23n1435_050:0370c06_18": "二、利益。",
    "T23n1435_050:0370c06_19": "三、不惱害。",
    "T23n1435_050:0370c06_20": "四、住正法。",
    "T23n1435_050:0370c06_21": "「有四止：貪欲止、瞋恚止、愚癡止、邪見止。",
    "T23n1435_050:0370c07_22": "「有四事故如來設教：犯、不犯、輕、重。",
    "T23n1435_050:0370c08_23": "「有四事故如來制戒：為利益、為處、為時、為人。",
    "T23n1435_050:0370c09_24": "「有四調伏：苦切、依止、驅出、下意。",
    "T23n1435_050:0370c10_25": "「有四藥應觀：有淨藥雜不淨、不淨雜淨、淨雜淨、不淨雜不淨。",
    "T23n1435_050:0370c11_26": "「有四事：鬪諍事、無根諍事、犯罪諍事、常所行諍事。",
    "T23n1435_050:0370c12_27": "「復有四事：苦切、依止、驅出、下意。",
    "T23n1435_050:0370c13_28": "「有四事：不見擯、不作擯、惡邪不除擯、覓罪相擯。",
    "T23n1435_050:0370c14_29": "「有四事：若呵、若罵、若異語、若默然。",
    "T23n1435_050:0370c15_30": "「如來以四境界故制戒：神足境界、智境界、法境界、人境界。」",
    "T23n1435_050:0370c16_31": "(四法竟)十誦律卷第五十"
}