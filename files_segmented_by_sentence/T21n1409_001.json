{
    "T21n1409_001:0924b13_0": "佛說聖最勝陀羅尼經",
    "T21n1409_001:0924b15_0": "西天譯經三藏朝散大夫試鴻臚卿",
    "T21n1409_001:0924b16_0": "傳法大師臣施護奉　詔譯",
    "T21n1409_001:0924b17_0": "如是我聞。",
    "T21n1409_001:0924b17_1": "一時佛在波囉鉢多國星左大城虞彌曩精舍。",
    "T21n1409_001:0924b18_2": "過是夏已至九月二十日。",
    "T21n1409_001:0924b18_3": "有一苾芻名嚩野佉曩。",
    "T21n1409_001:0924b19_4": "時彼苾芻出星左大城。",
    "T21n1409_001:0924b19_5": "往支那城相去四由旬。",
    "T21n1409_001:0924b20_6": "於其路中見一大人。",
    "T21n1409_001:0924b20_7": "身長三丈面長四尺。",
    "T21n1409_001:0924b21_8": "知是文殊師利菩薩即時禮足長跪合掌白菩薩言。",
    "T21n1409_001:0924b22_9": "云何現身而來至此。",
    "T21n1409_001:0924b23_10": "必有因緣。",
    "T21n1409_001:0924b23_11": "菩薩答言如是如是。",
    "T21n1409_001:0924b23_12": "苾芻此閻浮提內諸眾生等。",
    "T21n1409_001:0924b24_13": "當有病苦。",
    "T21n1409_001:0924b24_14": "阿修羅迦樓羅等住須彌山王一面。",
    "T21n1409_001:0924b25_15": "與諸天人互相交戰。",
    "T21n1409_001:0924b25_16": "是故虛空中日月無光星辰不現。",
    "T21n1409_001:0924b26_17": "天人敗已修羅獲勝。",
    "T21n1409_001:0924b27_18": "時諸鬼神因斯得便。",
    "T21n1409_001:0924b27_19": "化女人形惱亂眾生生諸疾病。",
    "T21n1409_001:0924b28_20": "或頭痛腹痛眼耳鼻痛。",
    "T21n1409_001:0924b28_21": "或生癰癤瘰癧痔漏疥癩瘡癬。",
    "T21n1409_001:0924b29_22": "或復瘧病。",
    "T21n1409_001:0924b29_23": "其瘧發時或隔一日二日三日四日。",
    "T21n1409_001:0924c01_24": "乃至風癀痰癊一切惡病。",
    "T21n1409_001:0924c02_25": "又閻浮提內降大風雨。",
    "T21n1409_001:0924c02_26": "或寒或熱或澇或旱。",
    "T21n1409_001:0924c03_27": "五穀不豐人民飢儉悉皆中夭。",
    "T21n1409_001:0924c03_28": "復現虎狼師子藐拏等獸。",
    "T21n1409_001:0924c04_29": "侵損有情奪人精氣。",
    "T21n1409_001:0924c05_0": "如是眾難競來逼惱。",
    "T21n1409_001:0924c06_0": "爾時大人說是事已告苾芻言。",
    "T21n1409_001:0924c06_1": "我有聖最勝陀羅尼。",
    "T21n1409_001:0924c07_2": "增長善根能除諸惡。",
    "T21n1409_001:0924c07_3": "若復有人發清淨心。",
    "T21n1409_001:0924c08_4": "以香華等供養三寶及諸賢聖。",
    "T21n1409_001:0924c08_5": "於七晝夜潔淨齋戒誦此陀羅尼是諸眾難即得消除。",
    "T21n1409_001:0924c10_6": "陀羅尼曰。",
    "T21n1409_001:0924c11_0": "曩謨婆誐嚩覩尾摩攞沒地儼鼻囉誐。",
    "T21n1409_001:0924c11_1": "哩[口*爾](二合)多囉(引)惹寫怛他誐多寫怛儞也(二合)他尾摩羅誐哩[口*爾](二合)帝尾摩羅踰儞始(引)阿攞誐帝阿羅誐帝娑嚩(二合引)賀曩摩娑哩嚩(二合)儞嚩囉拏尾瑟劍(二合)毘曩薩怛(二合)他(引)誐多寫怛儞也(二合)他(引)呬摩呬摩賀(引)摩呬娑嚩(二合引)賀(引)曩謨虞拏迦囉寫怛他(引)誐多寫怛儞也(二合)他(引)誐誐曩(引)迦哩誐誐曩三婆吠誐誐曩枳哩底(二合)帝(引)娑嚩(二合引)賀(引)曩謨三滿多巘度多摩寫怛他(引)誐多寫怛儞也(二合)他(引)三摩曳(引)娑嚩(二合引)賀(引)曩謨阿波囉(引)[口*爾]多誐(引)彌曩娑怛(二合)他(引)誐多寫怛儞也(二合)他(引)阿摩(引)摩呬(引)娑嚩(二合引)賀(引)曩謨摩曩娑擔(二合)婆寫怛他(引)誐多寫怛儞也(二合)他(引)摩曩尾戍弟鉢訥彌(二合)濕嚩(二合)哩鉢訥摩(二合)三婆吠緊迦哩呬旦迦哩曳(引)娑嚩(二合引)賀(引)曩謨薩哩嚩(二合)沒馱[曰/月]地薩怛嚩(二合引)喃(引)曩謨阿哩也(二合)曼祖室哩(二合)野怛儞也(二合)他(引)惹曳(引)惹曳(引)羅麼地(二合)呬(引)摩呬(引)摩賀(引)摩呬(引)娑嚩(二合引)賀(引)曩謨阿哩也(二合引)嚩路枳帝(引)濕嚩(二合)囉寫[曰/月]地薩怛嚩(二合)寫怛儞也(二合)他(引)誐誐曩(引)茶曳(二合)誐誐曩三婆吠(引)誐誐曩摩特曳(二合)誐誐曩尾訖蘭(二合)帝(引)曀賀曳(二合)呬娑嚩(二合)賀(引)曩謨阿哩也(二合)三滿多跋捺囉(二合)寫怛他(引)誐多寫怛儞也(二合)他(引)呬跋捺哩(二合)摩賀(引)跋捺哩(二合)阿蜜哩(二合)多跋捺哩(二合)尾誐多囉惹細摩賀(引)尾誐多囉惹細娑嚩(二合引)賀(引)曩莫(入)阿哩也(二合)尾摩羅枳哩底(二合)怛寫怛他(引)誐多寫阿儞枳哩底(二合)多薩哩嚩(二合)[口*爾]儞(去)毘嚩日羅(二合)三婆吠嚩日羅(二合)鼻捺迦哩娑嚩(二合引)賀(引)曩莫薩哩嚩(二合)沒馱冒地薩怛嚩(二合引)喃(引)怛儞也(二合)他(引)契多迦囉鼻入嚩(二合)羅儞曳娑嚩(二合引)賀(引)惹敢(切)婆儞娑擔(二合)婆儞謨賀儞奔拏哩迦(引)野娑嚩(二合引)賀(引)謨賀難帝難婆儞曳(引)娑嚩(二合引)賀(引)努囉尾努哩曳迦(引)羅尾訖哩(二合)帝娑嚩(二合引)賀散(引)帝(引)娑尾(二合)儞哩嚩(二合)波儞曳(引)娑嚩(二合引)賀(引)努囉尾努哩曳娑嚩(二合引)賀(引)覽摩祖拏(引)野娑嚩(二合引)賀(引)路枳迦路俱多囉(引)野娑嚩(二合引)賀(引)阿倪也(二合)曩尾輪達儞曳(引)娑嚩(二合引)賀(引)馱(引)覩迦哩曳(引)娑嚩(二合引)賀(引)彌(引)伽娑普(二合)吒曩(引)野娑嚩(二合引)賀(引)沒囉(二合)憾弭(二合)誐囉(二合)賀(引)野娑嚩(二合引)賀(引)薩哩嚩(二合)迦哩摩(二合)毘始訖多(二合引)野娑嚩(二合引)賀(引)薩哩嚩(二合)沒馱毘僧娑訖哩(三合)多(引)野娑嚩(二合引)賀(引)曀迦室凌(二合)誐(引)野娑嚩(二合引)賀部多(引)野娑嚩(二合引)賀(引)阿部多(引)野娑嚩(二合引)賀(引)薩哩嚩(二合引)訥契波舍摩(引)野娑嚩(二合引)賀(引)爾時文殊師利菩薩。",
    "T21n1409_001:0925b02_2": "說此聖最勝陀羅尼已告苾芻言。",
    "T21n1409_001:0925b03_3": "汝等依此正法儀則。",
    "T21n1409_001:0925b03_4": "每日志誠發清淨心。",
    "T21n1409_001:0925b04_5": "供七比丘供養三寶及諸賢聖。",
    "T21n1409_001:0925b04_6": "於初夜分作護摩然火。",
    "T21n1409_001:0925b05_7": "能除災患速得消散。",
    "T21n1409_001:0925b05_8": "若有善男子善女人。",
    "T21n1409_001:0925b06_9": "於此正法受持讀誦廣為人說。",
    "T21n1409_001:0925b07_10": "一切諸病皆得除愈。",
    "T21n1409_001:0925b08_0": "復次文殊師利菩薩告苾芻言。",
    "T21n1409_001:0925b08_1": "汝今諦聽。",
    "T21n1409_001:0925b08_2": "此聖最勝陀羅尼。",
    "T21n1409_001:0925b09_3": "有大明力廣利眾生。",
    "T21n1409_001:0925b09_4": "於閻浮提所有國界城邑聚落處處流轉。",
    "T21n1409_001:0925b10_5": "令諸眾生聽聞受持。",
    "T21n1409_001:0925b11_6": "若善男子善女人。",
    "T21n1409_001:0925b11_7": "能於此經讀誦一遍。",
    "T21n1409_001:0925b12_8": "自身病苦速得除愈。",
    "T21n1409_001:0925b12_9": "若讀兩遍。",
    "T21n1409_001:0925b12_10": "妻子男女所有病苦悉得除愈。",
    "T21n1409_001:0925b13_11": "若讀三遍。",
    "T21n1409_001:0925b13_12": "一切眷屬所有病苦悉得除愈。",
    "T21n1409_001:0925b14_13": "若讀四遍。",
    "T21n1409_001:0925b14_14": "一國人民所有病苦悉得除愈。",
    "T21n1409_001:0925b15_15": "若讀五遍。",
    "T21n1409_001:0925b15_16": "王之封境諸小國土一切人民。",
    "T21n1409_001:0925b16_17": "皆獲安樂無諸疾病。",
    "T21n1409_001:0925b17_0": "復次文殊師利菩薩言。",
    "T21n1409_001:0925b17_1": "今此正法利益廣大甚為希有。",
    "T21n1409_001:0925b18_2": "速為流傳令諸有情獲上功德。",
    "T21n1409_001:0925b18_3": "若於此經心生輕慢。",
    "T21n1409_001:0925b19_4": "不為受持讀誦。",
    "T21n1409_001:0925b19_5": "不為人演說流傳。",
    "T21n1409_001:0925b20_6": "國界之內一切眾生。",
    "T21n1409_001:0925b20_7": "如不得聽聞者。",
    "T21n1409_001:0925b21_0": "彼人獲過如五逆罪。",
    "T21n1409_001:0925b21_1": "是故苾芻於聖最勝陀羅尼。",
    "T21n1409_001:0925b22_2": "信敬受持無令忘失。",
    "T21n1409_001:0925b22_3": "彼須彌山王一面住者。",
    "T21n1409_001:0925b23_4": "天及阿修羅乾闥婆等。",
    "T21n1409_001:0925b23_5": "我自調伏使閻浮提眾生獲大安樂。",
    "T21n1409_001:0925b24_6": "時文殊師利說是法已忽然不現。",
    "T21n1409_001:0925b25_7": "嚩野佉曩苾芻聞其所說。",
    "T21n1409_001:0925b25_8": "心大歡喜信受奉行。",
    "T21n1409_001:0925b27_0": "佛說聖最勝陀羅尼經"
}