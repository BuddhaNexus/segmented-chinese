[
    {
        "source_sentence": "大方廣圓覺修多羅了義經略疏序大方廣圓覺修多羅了義經略疏",
        "from": "T39n1795_001:0523b05_0",
        "context_with_next_sentence": true
    },
    {
        "source_sentence": "序",
        "from": "T39n1795_001:0523b06_0",
        "context_with_next_sentence": true
    },
    {
        "source_sentence": "金紫光祿大夫守中書侍郎尚書門",
        "from": "T39n1795_001:0523b08_0",
        "context_with_next_sentence": true
    },
    {
        "source_sentence": "下平章事充集賢殿大學士裴休撰夫血氣之屬必有知，凡有知者必同體，所謂真淨明妙，虛徹靈通，卓然而獨存者也。",
        "from": "T39n1795_001:0523b11_17",
        "context_with_next_sentence": true
    },
    {
        "source_sentence": "是眾生之本源，故曰心地；",
        "from": "T39n1795_001:0523b12_9",
        "context_with_next_sentence": true
    },
    {
        "source_sentence": "是諸佛之所得，故曰菩提；",
        "from": "T39n1795_001:0523b13_1",
        "context_with_next_sentence": true
    },
    {
        "source_sentence": "交徹融攝，故曰法界；",
        "from": "T39n1795_001:0523b13_11",
        "context_with_next_sentence": true
    },
    {
        "source_sentence": "寂靜常樂，故曰涅槃；",
        "from": "T39n1795_001:0523b14_1",
        "context_with_next_sentence": true
    },
    {
        "source_sentence": "不濁不漏，故曰清淨；",
        "from": "T39n1795_001:0523b14_11",
        "context_with_next_sentence": true
    },
    {
        "source_sentence": "不妄不變，故曰真如；",
        "from": "T39n1795_001:0523b15_1",
        "context_with_next_sentence": true
    },
    {
        "source_sentence": "離過絕非，故曰佛性；",
        "from": "T39n1795_001:0523b15_11",
        "context_with_next_sentence": true
    },
    {
        "source_sentence": "護善遮惡，故曰總持；",
        "from": "T39n1795_001:0523b16_1",
        "context_with_next_sentence": true
    },
    {
        "source_sentence": "隱覆含攝，故曰如來藏；",
        "from": "T39n1795_001:0523b16_12",
        "context_with_next_sentence": true
    },
    {
        "source_sentence": "超越玄閟，故曰密嚴國；",
        "from": "T39n1795_001:0523b17_2",
        "context_with_next_sentence": true
    },
    {
        "source_sentence": "統眾德而大備，爍群昏而獨照，故曰圓覺。",
        "from": "T39n1795_001:0523b18_1",
        "context_with_next_sentence": true
    },
    {
        "source_sentence": "其實皆一心也。",
        "from": "T39n1795_001:0523b18_8",
        "context_with_next_sentence": true
    },
    {
        "source_sentence": "背之則凡，順之則聖；",
        "from": "T39n1795_001:0523b18_18",
        "context_with_next_sentence": true
    },
    {
        "source_sentence": "迷之則生死始，悟之則輪迴息。",
        "from": "T39n1795_001:0523b19_12",
        "context_with_next_sentence": true
    },
    {
        "source_sentence": "親而求之，則止觀定慧；",
        "from": "T39n1795_001:0523b20_3",
        "context_with_next_sentence": true
    },
    {
        "source_sentence": "推而廣之，則六度萬行。",
        "from": "T39n1795_001:0523b20_14",
        "context_with_next_sentence": true
    },
    {
        "source_sentence": "引而為智，然後為正智；",
        "from": "T39n1795_001:0523b21_4",
        "context_with_next_sentence": true
    },
    {
        "source_sentence": "依而為因，然後為正因。",
        "from": "T39n1795_001:0523b21_15",
        "context_with_next_sentence": true
    },
    {
        "source_sentence": "其實皆一法也。",
        "from": "T39n1795_001:0523b22_2",
        "context_with_next_sentence": true
    },
    {
        "source_sentence": "終日圓覺，而未嘗圓覺者，凡夫也；",
        "from": "T39n1795_001:0523b22_18",
        "context_with_next_sentence": true
    },
    {
        "source_sentence": "欲證圓而未極圓覺者，菩薩也；",
        "from": "T39n1795_001:0523b23_11",
        "context_with_next_sentence": true
    },
    {
        "source_sentence": "具足圓覺，而住持圓覺者，如來也。",
        "from": "T39n1795_001:0523b24_7",
        "context_with_next_sentence": true
    },
    {
        "source_sentence": "離圓覺無六道，捨圓覺無三乘，非圓覺無如來，泯圓覺無真法，其實皆一道也。",
        "from": "T39n1795_001:0523b26_2",
        "context_with_next_sentence": true
    },
    {
        "source_sentence": "三世諸佛之所證，蓋證此也；",
        "from": "T39n1795_001:0523b26_15",
        "context_with_next_sentence": true
    },
    {
        "source_sentence": "如來為一大事出現，蓋為此也；",
        "from": "T39n1795_001:0523b27_9",
        "context_with_next_sentence": true
    },
    {
        "source_sentence": "三藏十二部一切脩多羅，蓋詮此也。",
        "from": "T39n1795_001:0523b28_6",
        "context_with_next_sentence": true
    },
    {
        "source_sentence": "然如來垂教，指法有顯密，立義有廣略，乘時有先後，當機有深淺，非上根圓智，其孰能大通之？",
        "from": "T39n1795_001:0523c01_9",
        "context_with_next_sentence": true
    },
    {
        "source_sentence": "故如來於光明藏，與十二大士密說而顯演，潛通而廣被，以印定其法，為一切經之宗也。",
        "from": "T39n1795_001:0523c03_9",
        "context_with_next_sentence": true
    },
    {
        "source_sentence": "圭峯禪師，得法於荷澤嫡孫南印上足道圓和尚。",
        "from": "T39n1795_001:0523c04_10",
        "context_with_next_sentence": true
    },
    {
        "source_sentence": "一日隨眾僧，齋于州民任灌家，居下位，以次受經。",
        "from": "T39n1795_001:0523c05_14",
        "context_with_next_sentence": true
    },
    {
        "source_sentence": "遇《圓覺了義》，卷未終軸，感悟流涕。",
        "from": "T39n1795_001:0523c06_9",
        "context_with_next_sentence": true
    },
    {
        "source_sentence": "歸以所悟告其師，師撫之曰：",
        "from": "T39n1795_001:0523c07_2",
        "context_with_next_sentence": true
    },
    {
        "source_sentence": "「汝當大弘圓頓之教，此經諸佛授汝耳。",
        "from": "T39n1795_001:0523c07_20",
        "context_with_next_sentence": true
    },
    {
        "source_sentence": "」禪師既佩南宗密印，受《圓覺》懸記，於是閱大藏經律，通《唯識》、《起信》等論，然後頓轡於華嚴法界，宴坐於圓覺妙場，究一雨之所霑，窮五教之殊致，乃為之疏解。",
        "from": "T39n1795_001:0523c11_10",
        "context_with_next_sentence": true
    },
    {
        "source_sentence": "凡大疏三卷、大鈔十三卷，略疏兩卷、小鈔六卷，道場脩證儀一十八卷，並行於世。",
        "from": "T39n1795_001:0523c13_7",
        "context_with_next_sentence": true
    },
    {
        "source_sentence": "其敘教也圓，其見法也徹，其釋義也端如析薪，其入觀也明若秉燭。",
        "from": "T39n1795_001:0523c14_16",
        "context_with_next_sentence": true
    },
    {
        "source_sentence": "其辭也極於理而已，不虛騁；",
        "from": "T39n1795_001:0523c15_10",
        "context_with_next_sentence": true
    },
    {
        "source_sentence": "其文也扶於教而已，不苟飾。",
        "from": "T39n1795_001:0523c16_3",
        "context_with_next_sentence": true
    },
    {
        "source_sentence": "不以其所長病人，故無排斥之說；",
        "from": "T39n1795_001:0523c16_18",
        "context_with_next_sentence": true
    },
    {
        "source_sentence": "不以其未至蓋人，故無胸臆之論。",
        "from": "T39n1795_001:0523c17_13",
        "context_with_next_sentence": true
    },
    {
        "source_sentence": "蕩蕩然實十二部經之眼目，三十五祖之骨髓，生靈之大本，三世之達道。",
        "from": "T39n1795_001:0523c19_7",
        "context_with_next_sentence": true
    },
    {
        "source_sentence": "後世雖有作者，不能過矣。",
        "from": "T39n1795_001:0523c19_19",
        "context_with_next_sentence": true
    },
    {
        "source_sentence": "其四依之一乎？",
        "from": "T39n1795_001:0523c20_5",
        "context_with_next_sentence": true
    },
    {
        "source_sentence": "或淨土之親聞乎？",
        "from": "T39n1795_001:0523c20_13",
        "context_with_next_sentence": true
    },
    {
        "source_sentence": "何盡其義味如此也！",
        "from": "T39n1795_001:0523c21_2",
        "context_with_next_sentence": true
    },
    {
        "source_sentence": "或曰：",
        "from": "T39n1795_001:0523c21_5",
        "context_with_next_sentence": true
    },
    {
        "source_sentence": "「道無形，視者莫能覩。",
        "from": "T39n1795_001:0523c21_16",
        "context_with_next_sentence": true
    },
    {
        "source_sentence": "道無方，行者莫能至。",
        "from": "T39n1795_001:0523c22_4",
        "context_with_next_sentence": true
    },
    {
        "source_sentence": "況文字乎？",
        "from": "T39n1795_001:0523c22_9",
        "context_with_next_sentence": true
    },
    {
        "source_sentence": "在性之而已，豈區區數萬言而可詮之哉！",
        "from": "T39n1795_001:0523c23_7",
        "context_with_next_sentence": true
    },
    {
        "source_sentence": "」對曰：",
        "from": "T39n1795_001:0523c23_11",
        "context_with_next_sentence": true
    },
    {
        "source_sentence": "「噫！",
        "from": "T39n1795_001:0523c23_14",
        "context_with_next_sentence": true
    },
    {
        "source_sentence": "是不足以語道也。",
        "from": "T39n1795_001:0523c23_22",
        "context_with_next_sentence": true
    },
    {
        "source_sentence": "前不云乎：",
        "from": "T39n1795_001:0523c24_4",
        "context_with_next_sentence": true
    },
    {
        "source_sentence": "統眾德而大備，爍群昏而獨照者，圓覺也。",
        "from": "T39n1795_001:0523c25_3",
        "context_with_next_sentence": true
    },
    {
        "source_sentence": "蓋圓覺能出一切法，一切法未嘗離圓覺。",
        "from": "T39n1795_001:0523c26_2",
        "context_with_next_sentence": true
    },
    {
        "source_sentence": "今夫經、律、論三藏之文，傳于中國者五千餘卷，其所詮者何也？",
        "from": "T39n1795_001:0523c27_10",
        "context_with_next_sentence": true
    },
    {
        "source_sentence": "戒、定、慧而已。",
        "from": "T39n1795_001:0523c27_18",
        "context_with_next_sentence": true
    },
    {
        "source_sentence": "修戒、定、慧而求者何也？",
        "from": "T39n1795_001:0523c28_6",
        "context_with_next_sentence": true
    },
    {
        "source_sentence": "圓覺而已。",
        "from": "T39n1795_001:0523c28_11",
        "context_with_next_sentence": true
    },
    {
        "source_sentence": "圓覺一法也，張萬行而求之者何？",
        "from": "T39n1795_001:0523c29_6",
        "context_with_next_sentence": true
    },
    {
        "source_sentence": "眾生之根器異也。",
        "from": "T39n1795_001:0523c29_14",
        "context_with_next_sentence": true
    },
    {
        "source_sentence": "然則大藏皆圓覺之經，此疏乃大藏之疏也。",
        "from": "T39n1795_001:0524a01_14",
        "context_with_next_sentence": true
    },
    {
        "source_sentence": "羅五千軸之文，而以數卷之疏通之，豈不至簡哉！",
        "from": "T39n1795_001:0524a02_17",
        "context_with_next_sentence": true
    },
    {
        "source_sentence": "何言其繁也？",
        "from": "T39n1795_001:0524a03_3",
        "context_with_next_sentence": true
    },
    {
        "source_sentence": "及其斷言語之道，息思想之心，忘能所、滅影像，然後為得也，固不在詮表耳。",
        "from": "T39n1795_001:0524a04_18",
        "context_with_next_sentence": true
    },
    {
        "source_sentence": "」嗚呼！",
        "from": "T39n1795_001:0524a04_22",
        "context_with_next_sentence": true
    },
    {
        "source_sentence": "生靈之所以往來者，六道也。",
        "from": "T39n1795_001:0524a05_12",
        "context_with_next_sentence": true
    },
    {
        "source_sentence": "鬼神沈幽愁之苦，鳥獸懷獝狘之悲，脩多方瞋，諸天正樂，可以整心慮、趣菩提，唯人道為能耳。",
        "from": "T39n1795_001:0524a07_16",
        "context_with_next_sentence": true
    },
    {
        "source_sentence": "人而不為，吾末如之何也已矣。",
        "from": "T39n1795_001:0524a08_10",
        "context_with_next_sentence": true
    },
    {
        "source_sentence": "休常遊禪師之閫域，受禪師之顯訣，無以自効，輒直讚其法，而普告大眾耳，其他備乎本序云。",
        "from": "T39n1795_001:0524a10_12",
        "context_with_next_sentence": true
    },
    {
        "source_sentence": "大方廣圓覺修多羅了義經序唐終南山草堂寺沙門宗密述元亨利貞，乾之德也，始於一氣。",
        "from": "T39n1795_001:0524a16_14",
        "context_with_next_sentence": true
    },
    {
        "source_sentence": "常樂我淨，佛之德也，本乎一心。",
        "from": "T39n1795_001:0524a17_8",
        "context_with_next_sentence": true
    },
    {
        "source_sentence": "專一氣而致柔，修一心而成道。",
        "from": "T39n1795_001:0524a18_2",
        "context_with_next_sentence": true
    },
    {
        "source_sentence": "心也者，沖虛妙粹，炳煥靈明，無去無來，冥通三際，非中非外，洞徹十方。",
        "from": "T39n1795_001:0524a19_14",
        "context_with_next_sentence": true
    },
    {
        "source_sentence": "不滅不生，豈四山之可害？",
        "from": "T39n1795_001:0524a20_5",
        "context_with_next_sentence": true
    },
    {
        "source_sentence": "離性離相，奚五色之能盲？",
        "from": "T39n1795_001:0524a20_17",
        "context_with_next_sentence": true
    },
    {
        "source_sentence": "處生死流，驪珠獨耀於滄海；",
        "from": "T39n1795_001:0524a21_10",
        "context_with_next_sentence": true
    },
    {
        "source_sentence": "踞涅槃岸，桂輪孤朗於碧天。",
        "from": "T39n1795_001:0524a22_3",
        "context_with_next_sentence": true
    },
    {
        "source_sentence": "大矣哉！",
        "from": "T39n1795_001:0524a22_7",
        "context_with_next_sentence": true
    },
    {
        "source_sentence": "萬法資始也。",
        "from": "T39n1795_001:0524a22_13",
        "context_with_next_sentence": true
    },
    {
        "source_sentence": "萬法虛偽，緣會而生。",
        "from": "T39n1795_001:0524a23_2",
        "context_with_next_sentence": true
    },
    {
        "source_sentence": "生法本無，一切唯識。",
        "from": "T39n1795_001:0524a23_12",
        "context_with_next_sentence": true
    },
    {
        "source_sentence": "識如幻夢，但是一心。",
        "from": "T39n1795_001:0524a24_1",
        "context_with_next_sentence": true
    },
    {
        "source_sentence": "心寂而知，目之圓覺，彌滿清淨，中不容他。",
        "from": "T39n1795_001:0524a24_21",
        "context_with_next_sentence": true
    },
    {
        "source_sentence": "故德用無邊，皆同一性。",
        "from": "T39n1795_001:0524a25_10",
        "context_with_next_sentence": true
    },
    {
        "source_sentence": "性起為相，境智歷然。",
        "from": "T39n1795_001:0524a26_1",
        "context_with_next_sentence": true
    },
    {
        "source_sentence": "相得性融，身心廓爾。",
        "from": "T39n1795_001:0524a26_11",
        "context_with_next_sentence": true
    },
    {
        "source_sentence": "方之海印，越彼太虛，恢恢焉、晃晃焉，逈出思議之表也。",
        "from": "T39n1795_001:0524a27_17",
        "context_with_next_sentence": true
    },
    {
        "source_sentence": "我佛證此，愍物迷之，再嘆奇哉，三思大事。",
        "from": "T39n1795_001:0524a28_16",
        "context_with_next_sentence": true
    },
    {
        "source_sentence": "既全十力，能摧樹下魔軍；",
        "from": "T39n1795_001:0524a29_8",
        "context_with_next_sentence": true
    },
    {
        "source_sentence": "爰起四心，欲示宅中寶藏。",
        "from": "T39n1795_001:0524a29_20",
        "context_with_next_sentence": true
    },
    {
        "source_sentence": "然迷頭捨父，悟有易難，故仙苑覺場，教興頓漸。",
        "from": "T39n1795_001:0524b02_1",
        "context_with_next_sentence": true
    },
    {
        "source_sentence": "漸設五時之異，空有迭彰；",
        "from": "T39n1795_001:0524b02_13",
        "context_with_next_sentence": true
    },
    {
        "source_sentence": "頓無二諦之殊，幽靈絕待。",
        "from": "T39n1795_001:0524b03_6",
        "context_with_next_sentence": true
    },
    {
        "source_sentence": "今此經者，頓之類歟！",
        "from": "T39n1795_001:0524b03_16",
        "context_with_next_sentence": true
    },
    {
        "source_sentence": "故如來入寂光土，凡聖一源，現受用身，主伴同會。",
        "from": "T39n1795_001:0524b04_19",
        "context_with_next_sentence": true
    },
    {
        "source_sentence": "曼殊大士創問本起之因，薄伽至尊首提究竟之果。",
        "from": "T39n1795_001:0524b06_2",
        "context_with_next_sentence": true
    },
    {
        "source_sentence": "照斯真體，滅彼夢形，知無我人，誰受輪轉？",
        "from": "T39n1795_001:0524b07_1",
        "context_with_next_sentence": true
    },
    {
        "source_sentence": "種種幻化生於覺心，幻盡覺圓，心通法遍。",
        "from": "T39n1795_001:0524b07_20",
        "context_with_next_sentence": true
    },
    {
        "source_sentence": "心本是佛，由念起而漂沈；",
        "from": "T39n1795_001:0524b08_11",
        "context_with_next_sentence": true
    },
    {
        "source_sentence": "岸實不移，因舟行而鶩驟。",
        "from": "T39n1795_001:0524b09_3",
        "context_with_next_sentence": true
    },
    {
        "source_sentence": "頓除妄宰，空不生華；",
        "from": "T39n1795_001:0524b09_13",
        "context_with_next_sentence": true
    },
    {
        "source_sentence": "漸竭愛源，金無重鑛。",
        "from": "T39n1795_001:0524b10_2",
        "context_with_next_sentence": true
    },
    {
        "source_sentence": "理絕修證，智似階差，覺前前非，名後後位，況妄忘起滅，德等圓明者焉。",
        "from": "T39n1795_001:0524b11_15",
        "context_with_next_sentence": true
    },
    {
        "source_sentence": "然出厩良駒，已搖鞭影；",
        "from": "T39n1795_001:0524b12_6",
        "context_with_next_sentence": true
    },
    {
        "source_sentence": "埋塵大寶，須設治方。",
        "from": "T39n1795_001:0524b12_16",
        "context_with_next_sentence": true
    },
    {
        "source_sentence": "故三觀澄明，真假俱入；",
        "from": "T39n1795_001:0524b13_7",
        "context_with_next_sentence": true
    },
    {
        "source_sentence": "諸輪綺互，單複圓脩。",
        "from": "T39n1795_001:0524b13_17",
        "context_with_next_sentence": true
    },
    {
        "source_sentence": "四相潛神，非覺違拒；",
        "from": "T39n1795_001:0524b14_6",
        "context_with_next_sentence": true
    },
    {
        "source_sentence": "四病出體，心華發明。",
        "from": "T39n1795_001:0524b14_16",
        "context_with_next_sentence": true
    },
    {
        "source_sentence": "復令長中下期，克念、攝念而加行；",
        "from": "T39n1795_001:0524b15_11",
        "context_with_next_sentence": true
    },
    {
        "source_sentence": "別遍互習，業障、惑障而消亡。",
        "from": "T39n1795_001:0524b16_3",
        "context_with_next_sentence": true
    },
    {
        "source_sentence": "成就慧身，靜極覺遍，百千世界佛境現前。",
        "from": "T39n1795_001:0524b17_2",
        "context_with_next_sentence": true
    },
    {
        "source_sentence": "是以聞五種名，超剎寶施福；",
        "from": "T39n1795_001:0524b17_15",
        "context_with_next_sentence": true
    },
    {
        "source_sentence": "說半偈義，勝河沙小乘。",
        "from": "T39n1795_001:0524b18_5",
        "context_with_next_sentence": true
    },
    {
        "source_sentence": "實由無法不持，無機不被者也。",
        "from": "T39n1795_001:0524b18_19",
        "context_with_next_sentence": true
    },
    {
        "source_sentence": "噫！",
        "from": "T39n1795_001:0524b19_1",
        "context_with_next_sentence": true
    },
    {
        "source_sentence": "巴歌和眾，似量騰於猿心；",
        "from": "T39n1795_001:0524b19_13",
        "context_with_next_sentence": true
    },
    {
        "source_sentence": "雪曲應稀，了義匿於龍藏。",
        "from": "T39n1795_001:0524b20_4",
        "context_with_next_sentence": true
    },
    {
        "source_sentence": "宗密𮫁專魯誥，冠討竺墳，俱溺筌罤，唯味糠粕；",
        "from": "T39n1795_001:0524b21_6",
        "context_with_next_sentence": true
    },
    {
        "source_sentence": "幸於涪上，針芥相投，禪遇南宗，教逢斯典。",
        "from": "T39n1795_001:0524b22_6",
        "context_with_next_sentence": true
    },
    {
        "source_sentence": "一言之下，心地開通；",
        "from": "T39n1795_001:0524b22_16",
        "context_with_next_sentence": true
    },
    {
        "source_sentence": "一軸之中，義天朗耀。",
        "from": "T39n1795_001:0524b23_6",
        "context_with_next_sentence": true
    },
    {
        "source_sentence": "頃以道非常道，諸行無常；",
        "from": "T39n1795_001:0524b23_18",
        "context_with_next_sentence": true
    },
    {
        "source_sentence": "今知心是佛心，定當作佛。",
        "from": "T39n1795_001:0524b24_10",
        "context_with_next_sentence": true
    },
    {
        "source_sentence": "然佛稱種智，修假多聞，故復行詣百城，坐探群籍。",
        "from": "T39n1795_001:0524b25_13",
        "context_with_next_sentence": true
    },
    {
        "source_sentence": "講雖濫泰，學且師安。",
        "from": "T39n1795_001:0524b26_2",
        "context_with_next_sentence": true
    },
    {
        "source_sentence": "叨沐猶吾之納，謬當真子之印。",
        "from": "T39n1795_001:0524b26_16",
        "context_with_next_sentence": true
    },
    {
        "source_sentence": "再逢親友，彌感佛恩。",
        "from": "T39n1795_001:0524b27_6",
        "context_with_next_sentence": true
    },
    {
        "source_sentence": "久慨孤貧，將陳法施。",
        "from": "T39n1795_001:0524b27_16",
        "context_with_next_sentence": true
    },
    {
        "source_sentence": "採集般若，綸貫華嚴，提挈毘尼，發明唯識。",
        "from": "T39n1795_001:0524b28_16",
        "context_with_next_sentence": true
    },
    {
        "source_sentence": "然醫方萬品，宜選對治；",
        "from": "T39n1795_001:0524b29_7",
        "context_with_next_sentence": true
    },
    {
        "source_sentence": "海寶千般，先求如意。",
        "from": "T39n1795_001:0524b29_17",
        "context_with_next_sentence": true
    },
    {
        "source_sentence": "觀夫文富義博，誠讓雜華；",
        "from": "T39n1795_001:0524c01_8",
        "context_with_next_sentence": true
    },
    {
        "source_sentence": "指體投機，無偕圓覺。",
        "from": "T39n1795_001:0524c01_18",
        "context_with_next_sentence": true
    },
    {
        "source_sentence": "故參詳諸論，反復百家，以利其器，方為疏解。",
        "from": "T39n1795_001:0524c02_18",
        "context_with_next_sentence": true
    },
    {
        "source_sentence": "冥心聖旨，極思研精，義備性、相，禪兼頓、漸，勒成三卷，以傳強學。",
        "from": "T39n1795_001:0524c04_6",
        "context_with_next_sentence": true
    },
    {
        "source_sentence": "然上、中、下品，根欲性殊。",
        "from": "T39n1795_001:0524c04_19",
        "context_with_next_sentence": true
    },
    {
        "source_sentence": "今將法彼曲成，從其易簡，更搜精要，直註本經，庶即事即心，日益日損者矣。",
        "from": "T39n1795_001:0524c06_10",
        "context_with_next_sentence": true
    },
    {
        "source_sentence": "大方廣圓覺修多羅了義經序",
        "from": "T39n1795_001:0524c07_100",
        "context_with_next_sentence": false
    }
]