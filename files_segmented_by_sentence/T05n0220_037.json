{
    "T05n0220_037:0204a02_0": "大般若波羅蜜多經卷第三十七",
    "T05n0220_037:0204a04_0": "三藏法師玄奘奉　詔譯",
    "T05n0220_037:0204a05_0": "初分無住品第九之二",
    "T05n0220_037:0204a06_0": "「世尊！",
    "T05n0220_037:0204a06_1": "我於五眼、六神通，不得不見若集若散，云何可言此是五眼？",
    "T05n0220_037:0204a07_2": "此是六神通？",
    "T05n0220_037:0204a07_3": "世尊！",
    "T05n0220_037:0204a07_4": "是五眼等名皆無所住亦非不住。",
    "T05n0220_037:0204a08_5": "何以故？",
    "T05n0220_037:0204a08_6": "五眼等名義既無所有故，五眼等名皆無所住亦非不住。",
    "T05n0220_037:0204a10_7": "「世尊！",
    "T05n0220_037:0204a10_8": "我於我、有情乃至知者、見者，不得不見若集若散，云何可言此是我、有情乃至此是知者、見者？",
    "T05n0220_037:0204a12_9": "世尊！",
    "T05n0220_037:0204a12_10": "是我等名皆無所住亦非不住。",
    "T05n0220_037:0204a13_11": "何以故？",
    "T05n0220_037:0204a13_12": "我等名義既無所有故，我等名皆無所住亦非不住。",
    "T05n0220_037:0204a14_13": "「世尊！",
    "T05n0220_037:0204a14_14": "我於佛隨念、法隨念、僧隨念、戒隨念、捨隨念、天隨念、息隨念、厭隨念、死隨念、身隨念，不得不見若集若散，云何可言此是佛隨念乃至此是身隨念？",
    "T05n0220_037:0204a18_15": "世尊！",
    "T05n0220_037:0204a18_16": "是佛隨念等名皆無所住亦非不住。",
    "T05n0220_037:0204a19_0": "何以故？",
    "T05n0220_037:0204a19_1": "佛隨念等名義既無所有故，佛隨念等名皆無所住亦非不住。",
    "T05n0220_037:0204a20_2": "「世尊！",
    "T05n0220_037:0204a20_3": "我於無常想、苦想、無我想、不淨想、死想、一切世間不可樂想、厭食想、斷想、離想、滅想，不得不見若集若散，云何可言此是無常想乃至此是滅想？",
    "T05n0220_037:0204a23_4": "世尊！",
    "T05n0220_037:0204a24_5": "是無常想等名皆無所住亦非不住。",
    "T05n0220_037:0204a24_6": "何以故？",
    "T05n0220_037:0204a25_7": "無常想等名義既無所有故，無常想等名皆無所住亦非不住。",
    "T05n0220_037:0204a26_8": "「世尊！",
    "T05n0220_037:0204a26_9": "我於空、無相、無願，不得不見若集若散，云何可言此是空乃至此是無願？",
    "T05n0220_037:0204a28_10": "世尊！",
    "T05n0220_037:0204a28_11": "是空等名皆無所住亦非不住。",
    "T05n0220_037:0204a29_12": "何以故？",
    "T05n0220_037:0204a29_13": "空等名義既無所有故，空等名皆無所住亦非不住。",
    "T05n0220_037:0204b01_14": "「世尊！",
    "T05n0220_037:0204b01_15": "我於布施、淨戒、安忍、精進、靜慮、般若波羅蜜多，不得不見若集若散，云何可言此是布施波羅蜜多乃至此是般若波羅蜜多？",
    "T05n0220_037:0204b04_16": "世尊！",
    "T05n0220_037:0204b04_17": "是布施波羅蜜多等名皆無所住亦非不住。",
    "T05n0220_037:0204b05_18": "何以故？",
    "T05n0220_037:0204b05_19": "布施波羅蜜多等名義既無所有故，布施波羅蜜多等名皆無所住亦非不住。",
    "T05n0220_037:0204b07_20": "「世尊！",
    "T05n0220_037:0204b07_21": "我於四念住、四正斷、四神足、五根、五力、七等覺支、八聖道支，不得不見若集若散，云何可言此是四念住乃至此是八聖道支？",
    "T05n0220_037:0204b10_22": "世尊！",
    "T05n0220_037:0204b10_23": "是四念住等名皆無所住亦非不住。",
    "T05n0220_037:0204b11_24": "何以故？",
    "T05n0220_037:0204b11_25": "四念住等名義既無所有故，四念住等名皆無所住亦非不住。",
    "T05n0220_037:0204b12_26": "「世尊！",
    "T05n0220_037:0204b12_27": "我於佛十力、四無所畏、四無礙解、大慈、大悲、大喜、大捨、十八佛不共法、一切智、道相智、一切相智，不得不見若集若散，云何可言此是佛十力乃至此是一切相智？",
    "T05n0220_037:0204b16_28": "世尊！",
    "T05n0220_037:0204b16_29": "是佛十力等名皆無所住亦非不住。",
    "T05n0220_037:0204b17_30": "何以故？",
    "T05n0220_037:0204b17_31": "佛十力等名義既無所有故，佛十力等名皆無所住亦非不住。",
    "T05n0220_037:0204b19_32": "「世尊！",
    "T05n0220_037:0204b19_33": "我於如幻、如夢、如像、如響、如光影、如空華、如陽焰、如尋香城、如變化事、五取蘊等，不得不見若集若散，云何可言此是如幻等五取蘊等？",
    "T05n0220_037:0204b22_34": "世尊！",
    "T05n0220_037:0204b22_35": "是如幻等五取蘊等名皆無所住亦非不住。",
    "T05n0220_037:0204b23_36": "何以故？",
    "T05n0220_037:0204b23_37": "如幻等五取蘊等名義既無所有故，如幻等名五取蘊等名皆無所住亦非不住。",
    "T05n0220_037:0204b25_38": "「世尊！",
    "T05n0220_037:0204b25_39": "我於寂靜、遠離、無生無滅、無染無淨、絕諸戲論、真如、法界、法性、實際、平等性、離生性，不得不見若集若散，云何可言此是寂靜乃至此是離生性？",
    "T05n0220_037:0204b28_40": "世尊！",
    "T05n0220_037:0204b29_0": "是寂靜等名皆無所住亦非不住。",
    "T05n0220_037:0204b29_1": "何以故？",
    "T05n0220_037:0204b29_2": "寂靜等名義既無所有故，寂靜等名皆無所住亦非不住。",
    "T05n0220_037:0204c02_3": "「世尊！",
    "T05n0220_037:0204c02_4": "我於若常若無常、若樂若苦、若我若無我、若淨若不淨、若空若不空、若無相若有相、若無願若有願、若寂靜若不寂靜、若遠離若不遠離、若雜染若清淨、若生若滅、若有為若無為、若有漏若無漏、若善若非善、若有罪若無罪、若世間若出世間、若屬生死若屬涅槃法，不得不見若集若散，云何可言此是常乃至此是屬涅槃法？",
    "T05n0220_037:0204c09_5": "世尊！",
    "T05n0220_037:0204c09_6": "是常等名皆無所住亦非不住。",
    "T05n0220_037:0204c10_7": "何以故？",
    "T05n0220_037:0204c10_8": "常等名義既無所有故，常等名皆無所住亦非不住。",
    "T05n0220_037:0204c11_9": "「世尊！",
    "T05n0220_037:0204c11_10": "我於若過去若未來若現在、若善若不善若無記、若欲界繫若色界繫若無色界繫、若學若無學若非學非無學、若見所斷若修所斷若非所斷、若在內若在外若在兩間法，不得不見若集若散，云何可言此是過去乃至此是在兩間法？",
    "T05n0220_037:0204c17_11": "世尊！",
    "T05n0220_037:0204c17_12": "是過去等名皆無所住亦非不住。",
    "T05n0220_037:0204c18_13": "何以故？",
    "T05n0220_037:0204c18_14": "過去等名義既無所有故，過去等名皆無所住亦非不住。",
    "T05n0220_037:0204c19_15": "「世尊！",
    "T05n0220_037:0204c19_16": "我於十方殑伽沙等諸佛世界一切如來、應、正等覺及諸菩薩、聲聞僧等，不得不見若集若散，云何可言此是十方世界乃至此是聲聞僧等？",
    "T05n0220_037:0204c22_17": "世尊！",
    "T05n0220_037:0204c22_18": "是十方世界等名皆無所住亦非不住。",
    "T05n0220_037:0204c23_19": "何以故？",
    "T05n0220_037:0204c23_20": "十方世界等名義既無所有故，十方世界等名皆無所住亦非不住。",
    "T05n0220_037:0204c25_21": "「世尊！",
    "T05n0220_037:0204c25_22": "我於如上所說諸法，不得不見若集若散，云何可言此是菩薩摩訶薩？",
    "T05n0220_037:0204c27_23": "此是般若波羅蜜多？",
    "T05n0220_037:0204c27_24": "世尊！",
    "T05n0220_037:0204c27_25": "我於菩薩摩訶薩及於般若波羅蜜多既不得不見，云何令我以般若波羅蜜多相應之法教誡教授諸菩薩摩訶薩？",
    "T05n0220_037:0205a01_26": "是故若以此法教誡教授諸菩薩摩訶薩必當有悔。",
    "T05n0220_037:0205a03_0": "「世尊！",
    "T05n0220_037:0205a03_1": "諸法因緣和合，施設假名菩薩摩訶薩及般若波羅蜜多。",
    "T05n0220_037:0205a04_2": "此二假名，於五蘊不可說，於十二處、十八界、六界、四聖諦、十二緣起不可說，於貪、瞋、癡、一切纏結、隨眠、見趣、不善根等不可說，於四靜慮、四無量、四無色定不可說，於五眼、六神通不可說，於我、有情乃至知者、見者不可說，於十隨念、十想不可說，於空、無相、無願六波羅蜜多不可說，於四念住乃至八聖道支不可說，於佛十力乃至一切相智不可說，於如幻乃至如變化事、五取蘊等不可說，於寂靜、遠離、無生無滅、無染無淨、絕諸戲論、真如、法界、法性、實際、平等性、離生性不可說，於常無常乃至屬生死涅槃法不可說，於過去未來現在乃至在內在外在兩間法不可說，於十方殑伽沙等世界若佛、若菩薩、若聲聞僧等不可說。",
    "T05n0220_037:0205a18_3": "何以故？",
    "T05n0220_037:0205a18_4": "如上所說諸法集散皆不可得不可見故。",
    "T05n0220_037:0205a20_0": "「世尊！",
    "T05n0220_037:0205a20_1": "如上所說五蘊等名無處可說，如是菩薩摩訶薩及般若波羅蜜多名亦無處可說；如戒、定、慧、解脫、解脫智見名無處可說，如是菩薩摩訶薩及般若波羅蜜多名亦無處可說；如預流、一來、不還、阿羅漢、獨覺、如來及彼諸法名無處可說，如是菩薩摩訶薩及般若波羅蜜多名亦無處可說。",
    "T05n0220_037:0205a26_2": "世尊！",
    "T05n0220_037:0205a26_3": "如一切若有名若無名皆無處可說，如是菩薩摩訶薩及般若波羅蜜多名亦無處可說。",
    "T05n0220_037:0205a28_4": "所以者何？",
    "T05n0220_037:0205a28_5": "如是諸名皆無所住亦非不住。",
    "T05n0220_037:0205a29_6": "何以故？",
    "T05n0220_037:0205a29_7": "是諸名義既無所有故，是諸名皆無所住亦非不住。",
    "T05n0220_037:0205b02_0": "世尊！",
    "T05n0220_037:0205b02_1": "我依是義故，於諸法不得不見若集若散，云何可言此名菩薩摩訶薩？",
    "T05n0220_037:0205b03_2": "此名般若波羅蜜多？",
    "T05n0220_037:0205b04_3": "世尊！",
    "T05n0220_037:0205b04_4": "我於此二若義若名既不得不見，云何令我以般若波羅蜜多相應之法教誡教授諸菩薩摩訶薩？",
    "T05n0220_037:0205b06_5": "是故若以此法教誡教授諸菩薩摩訶薩必當有悔。",
    "T05n0220_037:0205b07_6": "世尊！",
    "T05n0220_037:0205b07_7": "若菩薩摩訶薩聞以如是相狀說般若波羅蜜多時，心不沈沒亦不憂悔，其心不驚不恐不怖，當知是菩薩摩訶薩決定已得住不退地，以無所住方便而住。」",
    "T05n0220_037:0205b11_8": "爾時，具壽善現復白佛言：「世尊！",
    "T05n0220_037:0205b12_9": "修行般若波羅蜜多諸菩薩摩訶薩，不應住色，不應住受、想、行、識。",
    "T05n0220_037:0205b13_10": "何以故？",
    "T05n0220_037:0205b13_11": "世尊！",
    "T05n0220_037:0205b14_0": "色色性空，受、想、行、識受、想、行、識性空。",
    "T05n0220_037:0205b14_1": "世尊！",
    "T05n0220_037:0205b14_2": "是色非色空，是色空非色，色不離空，空不離色，色即是空，空即是色，受、想、行、識亦復如是。",
    "T05n0220_037:0205b17_3": "是故，世尊！",
    "T05n0220_037:0205b17_4": "修行般若波羅蜜多諸菩薩摩訶薩，不應住色，不應住受、想、行、識。",
    "T05n0220_037:0205b18_5": "「世尊！",
    "T05n0220_037:0205b18_6": "修行般若波羅蜜多諸菩薩摩訶薩，不應住眼處，不應住耳、鼻、舌、身、意處。",
    "T05n0220_037:0205b20_7": "何以故？",
    "T05n0220_037:0205b20_8": "世尊！",
    "T05n0220_037:0205b20_9": "眼處眼處性空，乃至意處意處性空。",
    "T05n0220_037:0205b21_10": "世尊！",
    "T05n0220_037:0205b21_11": "是眼處非眼處空，是眼處空非眼處，眼處不離空，空不離眼處，眼處即是空，空即是眼處，耳、鼻、舌、身、意處亦復如是。",
    "T05n0220_037:0205b24_12": "是故，世尊！",
    "T05n0220_037:0205b24_13": "修行般若波羅蜜多諸菩薩摩訶薩，不應住眼處，乃至不應住意處。",
    "T05n0220_037:0205b26_14": "「世尊！",
    "T05n0220_037:0205b26_15": "修行般若波羅蜜多諸菩薩摩訶薩，不應住色處，不應住聲、香、味、觸、法處。",
    "T05n0220_037:0205b28_16": "何以故？",
    "T05n0220_037:0205b28_17": "世尊！",
    "T05n0220_037:0205b28_18": "色處色處性空，乃至法處法處性空。",
    "T05n0220_037:0205b29_19": "世尊！",
    "T05n0220_037:0205b29_20": "是色處非色處空，是色處空非色處，色處不離空，空不離色處，色處即是空，空即是色處，聲、香、味、觸、法處亦復如是。",
    "T05n0220_037:0205c03_21": "是故，世尊！",
    "T05n0220_037:0205c03_22": "修行般若波羅蜜多諸菩薩摩訶薩，不應住色處，乃至不應住法處。",
    "T05n0220_037:0205c04_23": "「世尊！",
    "T05n0220_037:0205c05_24": "修行般若波羅蜜多諸菩薩摩訶薩，不應住眼界、色界、眼識界及眼觸、眼觸為緣所生諸受。",
    "T05n0220_037:0205c07_25": "何以故？",
    "T05n0220_037:0205c07_26": "世尊！",
    "T05n0220_037:0205c07_27": "眼界眼界性空，乃至眼觸為緣所生諸受眼觸為緣所生諸受性空。",
    "T05n0220_037:0205c08_28": "世尊！",
    "T05n0220_037:0205c09_29": "是眼界非眼界空，是眼界空非眼界，眼界不離空，空不離眼界，眼界即是空，空即是眼界，色界乃至眼觸為緣所生諸受亦復如是。",
    "T05n0220_037:0205c12_30": "是故，世尊！",
    "T05n0220_037:0205c12_31": "修行般若波羅蜜多諸菩薩摩訶薩，不應住眼界，乃至不應住眼觸為緣所生諸受。",
    "T05n0220_037:0205c14_32": "「世尊！",
    "T05n0220_037:0205c14_33": "修行般若波羅蜜多諸菩薩摩訶薩，不應住耳界、聲界、耳識界及耳觸、耳觸為緣所生諸受。",
    "T05n0220_037:0205c16_34": "何以故？",
    "T05n0220_037:0205c16_35": "世尊！",
    "T05n0220_037:0205c16_36": "耳界耳界性空，乃至耳觸為緣所生諸受耳觸為緣所生諸受性空。",
    "T05n0220_037:0205c18_37": "世尊！",
    "T05n0220_037:0205c18_38": "是耳界非耳界空，是耳界空非耳界，耳界不離空，空不離耳界，耳界即是空，空即是耳界，聲界乃至耳觸為緣所生諸受亦復如是。",
    "T05n0220_037:0205c21_39": "是故，世尊！",
    "T05n0220_037:0205c21_40": "修行般若波羅蜜多諸菩薩摩訶薩，不應住耳界，乃至不應住耳觸為緣所生諸受。",
    "T05n0220_037:0205c23_41": "「世尊！",
    "T05n0220_037:0205c23_42": "修行般若波羅蜜多諸菩薩摩訶薩，不應住鼻界、香界、鼻識界及鼻觸、鼻觸為緣所生諸受。",
    "T05n0220_037:0205c25_43": "何以故？",
    "T05n0220_037:0205c25_44": "世尊！",
    "T05n0220_037:0205c25_45": "鼻界鼻界性空，乃至鼻觸為緣所生諸受鼻觸為緣所生諸受性空。",
    "T05n0220_037:0205c27_46": "世尊！",
    "T05n0220_037:0205c27_47": "是鼻界非鼻界空，是鼻界空非鼻界，鼻界不離空，空不離鼻界，鼻界即是空，空即是鼻界，香界乃至鼻觸為緣所生諸受亦復如是。",
    "T05n0220_037:0206a01_48": "是故，世尊！",
    "T05n0220_037:0206a01_49": "修行般若波羅蜜多諸菩薩摩訶薩，不應住鼻界，乃至不應住鼻觸為緣所生諸受。",
    "T05n0220_037:0206a03_50": "「世尊！",
    "T05n0220_037:0206a03_51": "修行般若波羅蜜多諸菩薩摩訶薩，不應住舌界、味界、舌識界及舌觸、舌觸為緣所生諸受。",
    "T05n0220_037:0206a05_52": "何以故？",
    "T05n0220_037:0206a06_0": "世尊！",
    "T05n0220_037:0206a06_1": "舌界舌界性空，乃至舌觸為緣所生諸受舌觸為緣所生諸受性空。",
    "T05n0220_037:0206a07_2": "世尊！",
    "T05n0220_037:0206a07_3": "是舌界非舌界空，是舌界空非舌界，舌界不離空，空不離舌界，舌界即是空，空即是舌界，味界乃至舌觸為緣所生諸受亦復如是。",
    "T05n0220_037:0206a10_4": "是故，世尊！",
    "T05n0220_037:0206a11_5": "修行般若波羅蜜多諸菩薩摩訶薩，不應住舌界，乃至不應住舌觸為緣所生諸受。",
    "T05n0220_037:0206a12_6": "「世尊！",
    "T05n0220_037:0206a13_7": "修行般若波羅蜜多諸菩薩摩訶薩，不應住身界、觸界、身識界及身觸、身觸為緣所生諸受。",
    "T05n0220_037:0206a15_8": "何以故？",
    "T05n0220_037:0206a15_9": "世尊！",
    "T05n0220_037:0206a15_10": "身界身界性空，乃至身觸為緣所生諸受身觸為緣所生諸受性空。",
    "T05n0220_037:0206a16_11": "世尊！",
    "T05n0220_037:0206a17_12": "是身界非身界空，是身界空非身界，身界不離空，空不離身界，身界即是空，空即是身界，觸界乃至身觸為緣所生諸受亦復如是。",
    "T05n0220_037:0206a20_13": "是故，世尊！",
    "T05n0220_037:0206a20_14": "修行般若波羅蜜多諸菩薩摩訶薩，不應住身界，乃至不應住身觸為緣所生諸受。",
    "T05n0220_037:0206a22_15": "「世尊！",
    "T05n0220_037:0206a22_16": "修行般若波羅蜜多諸菩薩摩訶薩，不應住意界、法界、意識界及意觸、意觸為緣所生諸受。",
    "T05n0220_037:0206a24_17": "何以故？",
    "T05n0220_037:0206a24_18": "世尊！",
    "T05n0220_037:0206a24_19": "意界意界性空，乃至意觸為緣所生諸受意觸為緣所生諸受性空。",
    "T05n0220_037:0206a26_20": "世尊！",
    "T05n0220_037:0206a26_21": "是意界非意界空，是意界空非意界，意界不離空，空不離意界，意界即是空，空即是意界，法界乃至意觸為緣所生諸受亦復如是。",
    "T05n0220_037:0206a29_22": "是故，世尊！",
    "T05n0220_037:0206a29_23": "修行般若波羅蜜多諸菩薩摩訶薩，不應住意界，乃至不應住意觸為緣所生諸受。",
    "T05n0220_037:0206b02_24": "「世尊！",
    "T05n0220_037:0206b02_25": "修行般若波羅蜜多諸菩薩摩訶薩，不應住地界，不應住水、火、風、空、識界。",
    "T05n0220_037:0206b04_26": "何以故？",
    "T05n0220_037:0206b04_27": "世尊！",
    "T05n0220_037:0206b04_28": "地界地界性空，水、火、風、空、識界水、火、風、空、識界性空。",
    "T05n0220_037:0206b05_29": "世尊！",
    "T05n0220_037:0206b06_0": "是地界非地界空，是地界空非地界，地界不離空，空不離地界，地界即是空，空即是地界，水、火、風、空、識界亦復如是。",
    "T05n0220_037:0206b08_1": "是故，世尊！",
    "T05n0220_037:0206b08_2": "修行般若波羅蜜多諸菩薩摩訶薩，不應住地界，不應住水、火、風、空、識界。",
    "T05n0220_037:0206b10_3": "「世尊！",
    "T05n0220_037:0206b10_4": "修行般若波羅蜜多諸菩薩摩訶薩，不應住苦聖諦，不應住集、滅、道聖諦。",
    "T05n0220_037:0206b12_5": "何以故？",
    "T05n0220_037:0206b12_6": "世尊！",
    "T05n0220_037:0206b12_7": "苦聖諦苦聖諦性空，集、滅、道聖諦集、滅、道聖諦性空。",
    "T05n0220_037:0206b13_8": "世尊！",
    "T05n0220_037:0206b14_0": "是苦聖諦非苦聖諦空，是苦聖諦空非苦聖諦，苦聖諦不離空，空不離苦聖諦，苦聖諦即是空，空即是苦聖諦，集、滅、道聖諦亦復如是。",
    "T05n0220_037:0206b17_0": "是故，世尊！",
    "T05n0220_037:0206b17_1": "修行般若波羅蜜多諸菩薩摩訶薩，不應住苦聖諦，不應住集、滅、道聖諦。",
    "T05n0220_037:0206b18_2": "「世尊！",
    "T05n0220_037:0206b19_3": "修行般若波羅蜜多諸菩薩摩訶薩，不應住無明，不應住行、識、名色、六處、觸、受、愛、取、有、生、老死愁歎苦憂惱。",
    "T05n0220_037:0206b21_4": "何以故？",
    "T05n0220_037:0206b21_5": "世尊！",
    "T05n0220_037:0206b21_6": "無明無明性空，乃至老死愁歎苦憂惱老死愁歎苦憂惱性空。",
    "T05n0220_037:0206b23_7": "世尊！",
    "T05n0220_037:0206b23_8": "是無明非無明空，是無明空非無明，無明不離空，空不離無明，無明即是空，空即是無明，行乃至老死愁歎苦憂惱亦復如是。",
    "T05n0220_037:0206b26_9": "是故，世尊！",
    "T05n0220_037:0206b26_10": "修行般若波羅蜜多諸菩薩摩訶薩，不應住無明，乃至不應住老死愁歎苦憂惱。",
    "T05n0220_037:0206b28_11": "「世尊！",
    "T05n0220_037:0206b28_12": "修行般若波羅蜜多諸菩薩摩訶薩，不應住四靜慮，不應住四無量、四無色定。",
    "T05n0220_037:0206c01_13": "何以故？",
    "T05n0220_037:0206c01_14": "世尊！",
    "T05n0220_037:0206c01_15": "四靜慮、四靜慮性空，四無量、四無色定四無量、四無色定性空。",
    "T05n0220_037:0206c02_16": "世尊！",
    "T05n0220_037:0206c03_17": "是四靜慮非四靜慮空，是四靜慮空非四靜慮，四靜慮不離空，空不離四靜慮，四靜慮即是空，空即是四靜慮，四無量、四無色定亦復如是。",
    "T05n0220_037:0206c06_18": "是故，世尊！",
    "T05n0220_037:0206c06_19": "修行般若波羅蜜多諸菩薩摩訶薩，不應住四靜慮，不應住四無量、四無色定。",
    "T05n0220_037:0206c08_20": "「世尊！",
    "T05n0220_037:0206c08_21": "修行般若波羅蜜多諸菩薩摩訶薩，不應住五眼，不應住六神通。",
    "T05n0220_037:0206c09_22": "何以故？",
    "T05n0220_037:0206c10_0": "世尊！",
    "T05n0220_037:0206c10_1": "五眼五眼性空，六神通六神通性空。",
    "T05n0220_037:0206c10_2": "世尊！",
    "T05n0220_037:0206c11_3": "是五眼非五眼空，是五眼空非五眼，五眼不離空，空不離五眼，五眼即是空，空即是五眼，六神通亦復如是。",
    "T05n0220_037:0206c13_4": "是故，世尊！",
    "T05n0220_037:0206c13_5": "修行般若波羅蜜多諸菩薩摩訶薩，不應住五眼，不應住六神通。",
    "T05n0220_037:0206c15_6": "「世尊！",
    "T05n0220_037:0206c15_7": "修行般若波羅蜜多諸菩薩摩訶薩，不應住布施波羅蜜多，不應住淨戒、安忍、精進、靜慮、般若波羅蜜多。",
    "T05n0220_037:0206c17_8": "何以故？",
    "T05n0220_037:0206c18_0": "世尊！",
    "T05n0220_037:0206c18_1": "布施波羅蜜多布施波羅蜜多性空，乃至般若波羅蜜多般若波羅蜜多性空。",
    "T05n0220_037:0206c19_2": "世尊！",
    "T05n0220_037:0206c20_0": "是布施波羅蜜多非布施波羅蜜多空，是布施波羅蜜多空非布施波羅蜜多，布施波羅蜜多不離空，空不離布施波羅蜜多，布施波羅蜜多即是空，空即是布施波羅蜜多，淨戒乃至般若波羅蜜多亦復如是。",
    "T05n0220_037:0206c24_1": "是故，世尊！",
    "T05n0220_037:0206c24_2": "修行般若波羅蜜多諸菩薩摩訶薩，不應住布施波羅蜜多，乃至不應住般若波羅蜜多。",
    "T05n0220_037:0206c26_3": "「世尊！",
    "T05n0220_037:0206c27_4": "修行般若波羅蜜多諸菩薩摩訶薩，不應住四念住，不應住四正斷、四神足、五根、五力、七等覺支、八聖道支。",
    "T05n0220_037:0206c29_5": "何以故？",
    "T05n0220_037:0206c29_6": "世尊！",
    "T05n0220_037:0206c29_7": "四念住四念住性空，乃至八聖道支八聖道支性空。",
    "T05n0220_037:0207a02_8": "世尊！",
    "T05n0220_037:0207a02_9": "是四念住非四念住空，是四念住空非四念住，四念住不離空，空不離四念住，四念住即是空，空即是四念住，四正斷乃至八聖道支亦復如是。",
    "T05n0220_037:0207a05_10": "是故，世尊！",
    "T05n0220_037:0207a05_11": "修行般若波羅蜜多諸菩薩摩訶薩，不應住四念住，乃至不應住八聖道支。",
    "T05n0220_037:0207a07_12": "「世尊！",
    "T05n0220_037:0207a07_13": "修行般若波羅蜜多諸菩薩摩訶薩，不應住佛十力，不應住四無所畏、四無礙解、大慈、大悲、大喜、大捨、十八佛不共法、一切智、道相智、一切相智。",
    "T05n0220_037:0207a11_0": "何以故？",
    "T05n0220_037:0207a11_1": "世尊！",
    "T05n0220_037:0207a11_2": "佛十力佛十力性空，乃至一切相智一切相智性空。",
    "T05n0220_037:0207a12_3": "世尊！",
    "T05n0220_037:0207a12_4": "是佛十力非佛十力空，是佛十力空非佛十力，佛十力不離空，空不離佛十力，佛十力即是空，空即是佛十力，四無所畏乃至一切相智亦復如是。",
    "T05n0220_037:0207a15_5": "是故，世尊！",
    "T05n0220_037:0207a16_6": "修行般若波羅蜜多諸菩薩摩訶薩，不應住佛十力，乃至不應住一切相智。",
    "T05n0220_037:0207a17_7": "「世尊！",
    "T05n0220_037:0207a18_8": "修行般若波羅蜜多諸菩薩摩訶薩，不應住諸字，不應住諸字所引，若一言所引，若二言所引，若多言所引。",
    "T05n0220_037:0207a20_9": "何以故？",
    "T05n0220_037:0207a20_10": "世尊！",
    "T05n0220_037:0207a20_11": "諸字諸字性空，諸字所引諸字所引性空。",
    "T05n0220_037:0207a21_12": "世尊！",
    "T05n0220_037:0207a21_13": "是諸字非諸字空，是諸字空非諸字，諸字不離空，空不離諸字，諸字即是空，空即是諸字，諸字所引亦復如是。",
    "T05n0220_037:0207a24_14": "是故，世尊！",
    "T05n0220_037:0207a24_15": "修行般若波羅蜜多諸菩薩摩訶薩，不應住諸字，不應住諸字所引。",
    "T05n0220_037:0207a27_0": "「世尊！",
    "T05n0220_037:0207a27_1": "修行般若波羅蜜多諸菩薩摩訶薩，不應住諸法若常若無常，不應住諸法若樂若苦、若我若無我、若淨若不淨、若寂靜若不寂靜、若遠離若不遠離。",
    "T05n0220_037:0207b01_2": "何以故？",
    "T05n0220_037:0207b01_3": "世尊！",
    "T05n0220_037:0207b01_4": "諸法常無常諸法常無常性空，乃至諸法遠離不遠離諸法遠離不遠離性空。",
    "T05n0220_037:0207b03_5": "世尊！",
    "T05n0220_037:0207b03_6": "是諸法常無常非諸法常無常空，是諸法常無常空非諸法常無常，諸法常無常不離空，空不離諸法常無常，諸法常無常即是空，空即是諸法常無常，諸法苦樂乃至諸法遠離不遠離亦復如是。",
    "T05n0220_037:0207b08_7": "是故，世尊！",
    "T05n0220_037:0207b08_8": "修行般若波羅蜜多諸菩薩摩訶薩，不應住諸法常無常，乃至不應住諸法遠離不遠離。",
    "T05n0220_037:0207b10_9": "「世尊！",
    "T05n0220_037:0207b10_10": "修行般若波羅蜜多諸菩薩摩訶薩，不應住真如，不應住法界、法性、實際、平等性、離生性。",
    "T05n0220_037:0207b12_11": "何以故？",
    "T05n0220_037:0207b12_12": "世尊！",
    "T05n0220_037:0207b12_13": "真如真如性空，乃至離生性離生性性空。",
    "T05n0220_037:0207b13_14": "世尊！",
    "T05n0220_037:0207b13_15": "是真如非真如空，是真如空非真如，真如不離空，空不離真如，真如即是空，空即是真如，法界乃至離生性亦復如是。",
    "T05n0220_037:0207b16_16": "是故，世尊！",
    "T05n0220_037:0207b16_17": "修行般若波羅蜜多諸菩薩摩訶薩，不應住真如，乃至不應住離生性。",
    "T05n0220_037:0207b18_18": "「世尊！",
    "T05n0220_037:0207b18_19": "修行般若波羅蜜多諸菩薩摩訶薩，不應住一切陀羅尼門，不應住一切三摩地門。",
    "T05n0220_037:0207b20_20": "何以故？",
    "T05n0220_037:0207b20_21": "世尊！",
    "T05n0220_037:0207b20_22": "一切陀羅尼門一切陀羅尼門性空，一切三摩地門一切三摩地門性空。",
    "T05n0220_037:0207b22_23": "世尊！",
    "T05n0220_037:0207b22_24": "是一切陀羅尼門非一切陀羅尼門空，是一切陀羅尼門空非一切陀羅尼門，一切陀羅尼門不離空，空不離一切陀羅尼門，一切陀羅尼門即是空，空即是一切陀羅尼門，一切三摩地門亦復如是。",
    "T05n0220_037:0207b26_25": "是故，世尊！",
    "T05n0220_037:0207b27_26": "修行般若波羅蜜多諸菩薩摩訶薩，不應住一切陀羅尼門，不應住一切三摩地門。」",
    "T05n0220_037:0207c01_0": "爾時，具壽善現復白佛言：「世尊！",
    "T05n0220_037:0207c01_1": "若菩薩摩訶薩無方便善巧修行般若波羅蜜多時，我、我所執所纏擾故，心便住色，住受、想、行、識。",
    "T05n0220_037:0207c03_2": "由此住故，於色作加行，於受、想、行、識作加行。",
    "T05n0220_037:0207c04_3": "由加行故，不能攝受般若波羅蜜多，不能修行般若波羅蜜多，不能圓滿般若波羅蜜多，不能成辦一切相智。",
    "T05n0220_037:0207c07_4": "「世尊！",
    "T05n0220_037:0207c07_5": "若菩薩摩訶薩無方便善巧修行般若波羅蜜多時，我、我所執所纏擾故，心便住眼處，住耳、鼻、舌、身、意處。",
    "T05n0220_037:0207c09_6": "由此住故，於眼處作加行，乃至於意處作加行。",
    "T05n0220_037:0207c10_7": "由加行故，不能攝受般若波羅蜜多，不能修行般若波羅蜜多，不能圓滿般若波羅蜜多，不能成辦一切相智。",
    "T05n0220_037:0207c13_8": "「世尊！",
    "T05n0220_037:0207c13_9": "若菩薩摩訶薩無方便善巧修行般若波羅蜜多時，我、我所執所纏擾故，心便住色處，住聲、香、味、觸、法處。",
    "T05n0220_037:0207c15_10": "由此住故，於色處作加行，乃至於法處作加行。",
    "T05n0220_037:0207c16_11": "由加行故，不能攝受般若波羅蜜多，不能修行般若波羅蜜多，不能圓滿般若波羅蜜多，不能成辦一切相智。",
    "T05n0220_037:0207c19_12": "「世尊！",
    "T05n0220_037:0207c19_13": "若菩薩摩訶薩無方便善巧修行般若波羅蜜多時，我、我所執所纏擾故，心便住眼界，住色界、眼識界及眼觸、眼觸為緣所生諸受。",
    "T05n0220_037:0207c22_14": "由此住故，於眼界作加行，乃至於眼觸為緣所生諸受作加行。",
    "T05n0220_037:0207c23_15": "由加行故，不能攝受般若波羅蜜多，不能修行般若波羅蜜多，不能圓滿般若波羅蜜多，不能成辦一切相智。",
    "T05n0220_037:0207c26_16": "「世尊！",
    "T05n0220_037:0207c26_17": "若菩薩摩訶薩無方便善巧修行般若波羅蜜多時，我、我所執所纏擾故，心便住耳界，住聲界、耳識界及耳觸、耳觸為緣所生諸受。",
    "T05n0220_037:0207c29_18": "由此住故，於耳界作加行，乃至於耳觸為緣所生諸受作加行。",
    "T05n0220_037:0208a01_19": "由加行故，不能攝受般若波羅蜜多，不能修行般若波羅蜜多，不能圓滿般若波羅蜜多，不能成辦一切相智。",
    "T05n0220_037:0208a04_20": "「世尊！",
    "T05n0220_037:0208a04_21": "若菩薩摩訶薩無方便善巧修行般若波羅蜜多時，我、我所執所纏擾故，心便住鼻界，住香界、鼻識界及鼻觸、鼻觸為緣所生諸受。",
    "T05n0220_037:0208a07_22": "由此住故，於鼻界作加行，乃至於鼻觸為緣所生諸受作加行。",
    "T05n0220_037:0208a08_23": "由加行故，不能攝受般若波羅蜜多，不能修行般若波羅蜜多，不能圓滿般若波羅蜜多，不能成辦一切相智。",
    "T05n0220_037:0208a11_24": "「世尊！",
    "T05n0220_037:0208a11_25": "若菩薩摩訶薩無方便善巧修行般若波羅蜜多時，我、我所執所纏擾故，心便住舌界，住味界、舌識界及舌觸、舌觸為緣所生諸受。",
    "T05n0220_037:0208a14_26": "由此住故，於舌界作加行，乃至於舌觸為緣所生諸受作加行。",
    "T05n0220_037:0208a15_27": "由加行故，不能攝受般若波羅蜜多，不能修行般若波羅蜜多，不能圓滿般若波羅蜜多，不能成辦一切相智。",
    "T05n0220_037:0208a18_28": "「世尊！",
    "T05n0220_037:0208a18_29": "若菩薩摩訶薩無方便善巧修行般若波羅蜜多時，我、我所執所纏擾故，心便住身界，住觸界、身識界及身觸、身觸為緣所生諸受。",
    "T05n0220_037:0208a21_30": "由此住故，於身界作加行，乃至於身觸為緣所生諸受作加行。",
    "T05n0220_037:0208a22_31": "由加行故，不能攝受般若波羅蜜多，不能修行般若波羅蜜多，不能圓滿般若波羅蜜多，不能成辦一切相智。",
    "T05n0220_037:0208a25_32": "「世尊！",
    "T05n0220_037:0208a25_33": "若菩薩摩訶薩無方便善巧修行般若波羅蜜多時，我、我所執所纏擾故，心便住意界，住法界、意識界及意觸、意觸為緣所生諸受。",
    "T05n0220_037:0208a28_34": "由此住故，於意界作加行，乃至於意觸為緣所生諸受作加行。",
    "T05n0220_037:0208a29_35": "由加行故，不能攝受般若波羅蜜多，不能修行般若波羅蜜多，不能圓滿般若波羅蜜多，不能成辦一切相智。",
    "T05n0220_037:0208b03_36": "「世尊！",
    "T05n0220_037:0208b03_37": "若菩薩摩訶薩無方便善巧修行般若波羅蜜多時，我、我所執所纏擾故，心便住地界，住水、火、風、空、識界。",
    "T05n0220_037:0208b05_38": "由此住故，於地界作加行，乃至於識界作加行。",
    "T05n0220_037:0208b06_39": "由加行故，不能攝受般若波羅蜜多，不能修行般若波羅蜜多，不能圓滿般若波羅蜜多，不能成辦一切相智。",
    "T05n0220_037:0208b09_40": "「世尊！",
    "T05n0220_037:0208b09_41": "若菩薩摩訶薩無方便善巧修行般若波羅蜜多時，我、我所執所纏擾故，心便住苦聖諦，住集、滅、道聖諦。",
    "T05n0220_037:0208b11_42": "由此住故，於苦聖諦作加行，於集、滅、道聖諦作加行。",
    "T05n0220_037:0208b12_43": "由加行故，不能攝受般若波羅蜜多，不能修行般若波羅蜜多，不能圓滿般若波羅蜜多，不能成辦一切相智。",
    "T05n0220_037:0208b15_44": "「世尊！",
    "T05n0220_037:0208b15_45": "若菩薩摩訶薩無方便善巧修行般若波羅蜜多時，我、我所執所纏擾故，心便住無明，住行、識、名色、六處、觸、受、愛、取、有、生、老死愁歎苦憂惱。",
    "T05n0220_037:0208b18_46": "由此住故，於無明作加行，乃至於老死愁歎苦憂惱作加行。",
    "T05n0220_037:0208b19_47": "由加行故，不能攝受般若波羅蜜多，不能修行般若波羅蜜多，不能圓滿般若波羅蜜多，不能成辦一切相智。",
    "T05n0220_037:0208b22_48": "「世尊！",
    "T05n0220_037:0208b22_49": "若菩薩摩訶薩無方便善巧修行般若波羅蜜多時，我、我所執所纏擾故，心便住四靜慮，住四無量、四無色定。",
    "T05n0220_037:0208b25_0": "由此住故，於四靜慮作加行，於四無量、四無色定作加行。",
    "T05n0220_037:0208b26_1": "由加行故，不能攝受般若波羅蜜多，不能修行般若波羅蜜多，不能圓滿般若波羅蜜多，不能成辦一切相智。",
    "T05n0220_037:0208b28_2": "「世尊！",
    "T05n0220_037:0208b28_3": "若菩薩摩訶薩無方便善巧修行般若波羅蜜多時，我、我所執所纏擾故，心便住五眼，住六神通。",
    "T05n0220_037:0208c01_4": "由此住故，於五眼作加行，於六神通作加行。",
    "T05n0220_037:0208c02_5": "由加行故，不能攝受般若波羅蜜多，不能修行般若波羅蜜多，不能圓滿般若波羅蜜多，不能成辦一切相智。",
    "T05n0220_037:0208c04_6": "「世尊！",
    "T05n0220_037:0208c04_7": "若菩薩摩訶薩無方便善巧修行般若波羅蜜多時，我、我所執所纏擾故，心便住布施波羅蜜多，住淨戒、安忍、精進、靜慮、般若波羅蜜多。",
    "T05n0220_037:0208c07_8": "由此住故，於布施波羅蜜多作加行，乃至於般若波羅蜜多作加行。",
    "T05n0220_037:0208c09_9": "由加行故，不能攝受般若波羅蜜多，不能修行般若波羅蜜多，不能圓滿般若波羅蜜多，不能成辦一切相智。",
    "T05n0220_037:0208c11_10": "「世尊！",
    "T05n0220_037:0208c11_11": "若菩薩摩訶薩無方便善巧修行般若波羅蜜多時，我、我所執所纏擾故，心便住四念住，住四正斷、四神足、五根、五力、七等覺支、八聖道支。",
    "T05n0220_037:0208c14_12": "由此住故，於四念住作加行，乃至於八聖道支作加行。",
    "T05n0220_037:0208c16_13": "由加行故，不能攝受般若波羅蜜多，不能修行般若波羅蜜多，不能圓滿般若波羅蜜多，不能成辦一切相智。",
    "T05n0220_037:0208c18_14": "「世尊！",
    "T05n0220_037:0208c18_15": "若菩薩摩訶薩無方便善巧修行般若波羅蜜多時，我、我所執所纏擾故，心便住佛十力，住四無所畏、四無礙解、大慈、大悲、大喜、大捨、十八佛不共法、一切智、道相智、一切相智。",
    "T05n0220_037:0208c22_16": "由此住故，於佛十力作加行，乃至於一切相智作加行。",
    "T05n0220_037:0208c23_17": "由加行故，不能攝受般若波羅蜜多，不能修行般若波羅蜜多，不能圓滿般若波羅蜜多，不能成辦一切相智。",
    "T05n0220_037:0208c26_18": "「世尊！",
    "T05n0220_037:0208c26_19": "若菩薩摩訶薩無方便善巧修行般若波羅蜜多時，我、我所執所纏擾故，心便住諸字，住諸字所引，若一言所引，若二言所引，若多言所引。",
    "T05n0220_037:0208c29_20": "由此住故，於諸字作加行，於諸字所引作加行。",
    "T05n0220_037:0209a01_21": "由加行故，不能攝受般若波羅蜜多，不能修行般若波羅蜜多，不能圓滿般若波羅蜜多，不能成辦一切相智。",
    "T05n0220_037:0209a04_22": "「世尊！",
    "T05n0220_037:0209a04_23": "若菩薩摩訶薩無方便善巧修行般若波羅蜜多時，我、我所執所纏擾故，心便住諸法若常若無常，住諸法若樂若苦、若我若無我、若淨若不淨、若寂靜若不寂靜、若遠離若不遠離。",
    "T05n0220_037:0209a08_24": "由此住故，於諸法常無常作加行，乃至於諸法遠離不遠離作加行。",
    "T05n0220_037:0209a09_25": "由加行故，不能攝受般若波羅蜜多，不能修行般若波羅蜜多，不能圓滿般若波羅蜜多，不能成辦一切相智。",
    "T05n0220_037:0209a12_26": "「世尊！",
    "T05n0220_037:0209a12_27": "若菩薩摩訶薩無方便善巧修行般若波羅蜜多時，我、我所執所纏擾故，心便住一切陀羅尼門，住一切三摩地門。",
    "T05n0220_037:0209a15_28": "由此住故，於一切陀羅尼門作加行，於一切三摩地門作加行。",
    "T05n0220_037:0209a16_29": "由加行故，不能攝受般若波羅蜜多，不能修行般若波羅蜜多，不能圓滿般若波羅蜜多，不能成辦一切相智。",
    "T05n0220_037:0209a19_0": "「何以故？",
    "T05n0220_037:0209a19_1": "世尊！",
    "T05n0220_037:0209a19_2": "色不應攝受，受、想、行、識不應攝受；色既不應攝受便非色，受、想、行、識既不應攝受便非受、想、行、識。",
    "T05n0220_037:0209a21_3": "所以者何？",
    "T05n0220_037:0209a21_4": "本性空故。",
    "T05n0220_037:0209a22_0": "乃至一切陀羅尼門不應攝受，一切三摩地門不應攝受；陀羅尼門既不應攝受便非陀羅尼門，三摩地門既不應攝受便非三摩地門。",
    "T05n0220_037:0209a25_0": "所以者何？",
    "T05n0220_037:0209a25_1": "本性空故。",
    "T05n0220_037:0209a25_2": "其所攝受修行圓滿般若波羅蜜多亦不應攝受，如是般若波羅蜜多既不應攝受便非般若波羅蜜多。",
    "T05n0220_037:0209a27_3": "所以者何？",
    "T05n0220_037:0209a28_0": "本性空故。",
    "T05n0220_037:0209a28_1": "「如是菩薩摩訶薩修行般若波羅蜜多時，應以本性空觀一切法。",
    "T05n0220_037:0209a29_2": "作此觀時，於一切法心無行處，是名菩薩摩訶薩無所攝受三摩地。",
    "T05n0220_037:0209b02_3": "此三摩地微妙殊勝廣大無量，能集無邊無礙作用，不共一切聲聞、獨覺。",
    "T05n0220_037:0209b03_4": "其所成辦一切相智亦不應攝受，如是一切相智既不應攝受便非一切相智。",
    "T05n0220_037:0209b05_5": "所以者何？",
    "T05n0220_037:0209b05_6": "以內空故，外空故，內外空故，空空故，大空故，勝義空故，有為空故，無為空故，畢竟空故，無際空故，散空故，無變異空故，本性空故，自相空故，共相空故，一切法空故，不可得空故，無性空故，自性空故，無性自性空故。",
    "T05n0220_037:0209b10_7": "何以故？",
    "T05n0220_037:0209b11_8": "世尊！",
    "T05n0220_037:0209b11_9": "是一切相智非取相修得。",
    "T05n0220_037:0209b11_10": "所以者何？",
    "T05n0220_037:0209b12_11": "諸取相者皆是煩惱。",
    "T05n0220_037:0209b12_12": "何等為相？",
    "T05n0220_037:0209b12_13": "所謂色相，受、想、行、識相，乃至一切陀羅尼門相、一切三摩地門相，於此諸相而取著者名為煩惱。",
    "T05n0220_037:0209b14_14": "「若取相修得一切相智者，勝軍梵志於一切智智不應信解。",
    "T05n0220_037:0209b16_15": "何等名為彼信解相？",
    "T05n0220_037:0209b16_16": "謂於般若波羅蜜多深生淨信，由勝解力思惟觀察一切智智，不以相方便，亦不以非相方便，以相與非相俱不可取故。",
    "T05n0220_037:0209b19_17": "是勝軍梵志雖由信解力歸趣佛法，名隨信行者，而能以本性空悟入一切智智。",
    "T05n0220_037:0209b21_18": "既悟入已，不取色相，不取受、想、行、識相，乃至不取一切陀羅尼門相，不取一切三摩地門相。",
    "T05n0220_037:0209b23_19": "何以故？",
    "T05n0220_037:0209b23_20": "以一切法自相皆空，能取、所取俱不可得故。",
    "T05n0220_037:0209b24_21": "「如是梵志不以內得現觀而觀一切智智，不以外得現觀而觀一切智智，不以內外得現觀而觀一切智智，不以無智得現觀而觀一切智智，不以餘得現觀而觀一切智智，亦不以不得現觀而觀一切智智。",
    "T05n0220_037:0209b29_22": "所以者何？",
    "T05n0220_037:0209b29_23": "是勝軍梵志不見所觀一切智智，不見能觀般若，不見觀者及觀所依處。",
    "T05n0220_037:0209c02_24": "是勝軍梵志非於內色觀一切智智，非於內受、想、行、識觀一切智智；非於外色觀一切智智，非於外受、想、行、識觀一切智智；非於內外色觀一切智智，非於內外受、想、行、識觀一切智智；亦非離色觀一切智智，亦非離受、想、行、識觀一切智智。",
    "T05n0220_037:0209c07_25": "乃至非於內一切陀羅尼門觀一切智智，非於內一切三摩地門觀一切智智；非於外一切陀羅尼門觀一切智智，非於外一切三摩地門觀一切智智；非於內外一切陀羅尼門觀一切智智，非於內外一切三摩地門觀一切智智；亦非離一切陀羅尼門觀一切智智，亦非離一切三摩地門觀一切智智。",
    "T05n0220_037:0209c14_26": "何以故？",
    "T05n0220_037:0209c14_27": "若內、若外、若內外、若離內外皆不可得故。",
    "T05n0220_037:0209c15_28": "「是勝軍梵志以如是等諸離相門，於一切智智深生信解；由此信解，於一切法皆無取著，以諸法實相不可得故。",
    "T05n0220_037:0209c18_29": "如是梵志以離相門，於一切智智得信解已，於一切法皆不取相，亦不思惟無相，諸法以相、無相法皆不可得故。",
    "T05n0220_037:0209c20_30": "如是梵志由勝解力，於一切法不取不捨，實相法中無取捨故。",
    "T05n0220_037:0209c22_31": "時，彼梵志於自信解乃至於涅槃亦不取著。",
    "T05n0220_037:0209c23_32": "所以者何？",
    "T05n0220_037:0209c23_33": "以一切法本性皆空不可取故。",
    "T05n0220_037:0209c24_34": "「世尊！",
    "T05n0220_037:0209c24_35": "菩薩摩訶薩般若波羅蜜多亦復如是，於一切法無所取著，能從此岸到彼岸故；若於諸法少有取著，則於彼岸非為能到。",
    "T05n0220_037:0209c27_36": "是故菩薩摩訶薩修行般若波羅蜜多時，不取一切色，不取一切受、想、行、識，以一切法無所取故；乃至不取一切陀羅尼門，不取一切三摩地門，亦以一切法無所取故。",
    "T05n0220_037:0210a02_37": "是菩薩摩訶薩雖於一切色，一切受、想、行、識，乃至一切陀羅尼門、一切三摩地門，若總若別皆無所取；而以本願所行四念住乃至八聖道支未圓滿故，及以本願所證佛十力乃至一切相智未成辦故，於其中間終不以不取一切相故而般涅槃。",
    "T05n0220_037:0210a07_38": "是菩薩摩訶薩雖能圓滿四念住乃至八聖道支，及能成辦佛十力乃至一切相智，而不見四念住乃至八聖道支，及不見佛十力乃至一切相智。",
    "T05n0220_037:0210a10_39": "何以故？",
    "T05n0220_037:0210a11_40": "是四念住即非四念住，乃至八聖道支即非八聖道支，及佛十力即非佛十力，乃至一切相智即非一切相智，以一切法非法、非非法故。",
    "T05n0220_037:0210a14_41": "是菩薩摩訶薩修行般若波羅蜜多時，於一切法雖無所取，而能成辦一切事業。",
    "T05n0220_037:0210a16_0": "大般若波羅蜜多經卷第三十七"
}