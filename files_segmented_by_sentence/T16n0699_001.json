[
    {
        "source_sentence": "佛說造塔功德經",
        "from": "T16n0699_001:0801a10_0",
        "context_with_next_sentence": true
    },
    {
        "source_sentence": "大唐中天竺三藏法師",
        "from": "T16n0699_001:0801a12_0",
        "context_with_next_sentence": true
    },
    {
        "source_sentence": "地婆訶羅唐言日照譯",
        "from": "T16n0699_001:0801a13_0",
        "context_with_next_sentence": true
    },
    {
        "source_sentence": "如是我聞：",
        "from": "T16n0699_001:0801a14_4",
        "context_with_next_sentence": true
    },
    {
        "source_sentence": "一時佛在忉利天宮白玉座上，與大比丘、大菩薩等，及彼天主無量眾俱。",
        "from": "T16n0699_001:0801a15_17",
        "context_with_next_sentence": true
    },
    {
        "source_sentence": "時大梵天王、那羅延天、大自在天及五乾闥婆王等，各與眷屬俱來至佛所，欲問如來造塔之法，及塔所生功德之量。",
        "from": "T16n0699_001:0801a18_10",
        "context_with_next_sentence": true
    },
    {
        "source_sentence": "會中有菩薩，名觀世音，知其意，即從座起，偏袒右肩，右膝著地，合掌向佛，而作是言：",
        "from": "T16n0699_001:0801a20_8",
        "context_with_next_sentence": true
    },
    {
        "source_sentence": "「世尊！",
        "from": "T16n0699_001:0801a20_12",
        "context_with_next_sentence": true
    },
    {
        "source_sentence": "今此諸天、乾闥婆等故來至此，欲請如來造塔之法，及塔所生功德之量。",
        "from": "T16n0699_001:0801a22_3",
        "context_with_next_sentence": true
    },
    {
        "source_sentence": "唯願世尊為彼解說，利益一切無量眾生！",
        "from": "T16n0699_001:0801a23_2",
        "context_with_next_sentence": true
    },
    {
        "source_sentence": "」爾時世尊告觀世音菩薩言：",
        "from": "T16n0699_001:0801a23_15",
        "context_with_next_sentence": true
    },
    {
        "source_sentence": "「善男子！",
        "from": "T16n0699_001:0801a23_20",
        "context_with_next_sentence": true
    },
    {
        "source_sentence": "若此現在諸天眾等，及未來世一切眾生，隨所在方未有塔處，能於其中建立之者——其狀高妙出過三界，乃至至小如菴羅果；",
        "from": "T16n0699_001:0801a26_14",
        "context_with_next_sentence": true
    },
    {
        "source_sentence": "所有表剎上至梵天，乃至至小猶如針等；",
        "from": "T16n0699_001:0801a27_13",
        "context_with_next_sentence": true
    },
    {
        "source_sentence": "所有輪蓋覆彼大千，乃至至小猶如棗葉——於彼塔內藏掩如來所有舍利、髮、牙、髭、爪，下至一分；",
        "from": "T16n0699_001:0801a29_19",
        "context_with_next_sentence": true
    },
    {
        "source_sentence": "或置如來所有法藏十二部經，下至於一四句偈，其人功德如彼梵天，命終之後生於梵世。",
        "from": "T16n0699_001:0801b02_16",
        "context_with_next_sentence": true
    },
    {
        "source_sentence": "於彼壽盡，生五淨居，與彼諸天等無有異。",
        "from": "T16n0699_001:0801b03_16",
        "context_with_next_sentence": true
    },
    {
        "source_sentence": "善男子！",
        "from": "T16n0699_001:0801b03_20",
        "context_with_next_sentence": true
    },
    {
        "source_sentence": "如我所說如是之事，是彼塔量功德因緣，汝諸天等應當修學！",
        "from": "T16n0699_001:0801b05_7",
        "context_with_next_sentence": true
    },
    {
        "source_sentence": "」爾時觀世音菩薩復白佛言：",
        "from": "T16n0699_001:0801b06_11",
        "context_with_next_sentence": true
    },
    {
        "source_sentence": "「世尊！",
        "from": "T16n0699_001:0801b06_15",
        "context_with_next_sentence": true
    },
    {
        "source_sentence": "如向所說，安置舍利及以法藏，我已受持。",
        "from": "T16n0699_001:0801b07_13",
        "context_with_next_sentence": true
    },
    {
        "source_sentence": "不審如來四句之義，唯願為我分別演說！",
        "from": "T16n0699_001:0801b08_12",
        "context_with_next_sentence": true
    },
    {
        "source_sentence": "」爾時世尊說是偈言：",
        "from": "T16n0699_001:0801b09_2",
        "context_with_next_sentence": true
    },
    {
        "source_sentence": "「諸法因緣生，　　我說是因緣，",
        "from": "T16n0699_001:0801b10_0",
        "context_with_next_sentence": true
    },
    {
        "source_sentence": "因緣盡故滅，　　我作如是說。",
        "from": "T16n0699_001:0801b11_13",
        "context_with_next_sentence": true
    },
    {
        "source_sentence": "「善男子！",
        "from": "T16n0699_001:0801b12_4",
        "context_with_next_sentence": true
    },
    {
        "source_sentence": "如是偈義名佛法身，汝當書寫置彼塔內。",
        "from": "T16n0699_001:0801b13_2",
        "context_with_next_sentence": true
    },
    {
        "source_sentence": "何以故？",
        "from": "T16n0699_001:0801b13_6",
        "context_with_next_sentence": true
    },
    {
        "source_sentence": "一切因緣及所生法性空寂故，是故我說名為法身。",
        "from": "T16n0699_001:0801b14_8",
        "context_with_next_sentence": true
    },
    {
        "source_sentence": "若有眾生解了如是因緣之義，當知是人即為見佛。",
        "from": "T16n0699_001:0801b15_12",
        "context_with_next_sentence": true
    },
    {
        "source_sentence": "」爾時，觀世音菩薩及彼諸天一切大眾、乾闥婆等，聞佛所說，皆大歡喜，信受奉行。",
        "from": "T16n0699_001:0801b17_17",
        "context_with_next_sentence": true
    },
    {
        "source_sentence": "佛說造塔功德經",
        "from": "T16n0699_001:0801b18_100",
        "context_with_next_sentence": false
    }
]