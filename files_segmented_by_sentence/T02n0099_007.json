{
    "T02n0099_007:0042c12_0": "雜阿含經卷第七",
    "T02n0099_007:0042c14_0": "宋天竺三藏求那跋陀羅譯",
    "T02n0099_007:0042c15_0": "（一三九）如是我聞：一時，佛住舍衛國祇樹給孤獨園。",
    "T02n0099_007:0042c16_1": "爾時，世尊告諸比丘：「何所有故，何所起？",
    "T02n0099_007:0042c17_2": "何所繫，何所著？",
    "T02n0099_007:0042c17_3": "何所見我，若未起憂、悲、惱、苦令起，已起憂、悲、惱、苦重令增廣？」",
    "T02n0099_007:0042c18_4": "諸比丘白佛言：「世尊是法根、法眼、法依，唯願廣說，諸比丘聞已，當受奉行。」",
    "T02n0099_007:0042c20_5": "佛告諸比丘：「色有故，色起，色繫、著故，於色見我，未起憂、悲、惱、苦令起，已起憂、悲、惱、苦重令增廣。",
    "T02n0099_007:0042c22_6": "受、想、行、識亦復如是。",
    "T02n0099_007:0042c23_7": "諸比丘！",
    "T02n0099_007:0042c23_8": "於意云何？",
    "T02n0099_007:0042c23_9": "色為常耶？",
    "T02n0099_007:0042c23_10": "為非常耶？」",
    "T02n0099_007:0042c24_11": "答曰：「無常。",
    "T02n0099_007:0042c24_12": "世尊！」",
    "T02n0099_007:0042c24_13": "復問：「若無常者，是苦耶？」",
    "T02n0099_007:0042c25_14": "答曰：「是苦。",
    "T02n0099_007:0042c25_15": "世尊！」",
    "T02n0099_007:0042c25_16": "「如是，比丘！",
    "T02n0099_007:0042c25_17": "若無常者是苦，是苦有故，是事起、繫、著、見我，若未起憂、悲、惱、苦令起，已起憂、悲、惱、苦重令增廣。",
    "T02n0099_007:0042c28_0": "受、想、行、識亦復如是。",
    "T02n0099_007:0042c28_1": "「是故，諸比丘！",
    "T02n0099_007:0042c28_2": "諸所有色，若過去、若未來、若現在，若內、若外，若麤、若細，若好、若醜，若遠、若近，彼一切非我、非異我、不相在，是名正慧。",
    "T02n0099_007:0043a02_3": "受、想、行、識亦復如是。",
    "T02n0099_007:0043a03_4": "「若復見、聞、覺、識，起、求、憶、隨覺、隨觀，彼一切非我、非異我、不相在，是名正慧。",
    "T02n0099_007:0043a04_5": "「若見有我、有世間、有此世、有他世，常、恒、不變易，彼一切非我、非異我、不相在，是名正慧。",
    "T02n0099_007:0043a06_6": "「若復有見非此世我、非此世我所、非當來我、非當來我所，彼一切非我、不異我、不相在，是名正慧。",
    "T02n0099_007:0043a09_7": "「若多聞聖弟子於此六見處觀察非我、非我所，如是觀者，於佛狐疑斷，於法、僧狐疑斷。",
    "T02n0099_007:0043a11_8": "是名，比丘！",
    "T02n0099_007:0043a11_9": "多聞聖弟子不復堪任作身、口、意業，趣三惡道；正使放逸，聖弟子決定向三菩提，七有天人往來，作苦邊。」",
    "T02n0099_007:0043a14_10": "佛說此經已，諸比丘聞佛所說，歡喜奉行。",
    "T02n0099_007:0043a16_0": "（一四〇、一四一）次經亦如是。",
    "T02n0099_007:0043a16_1": "差別者，苦、集、滅、道狐疑斷。",
    "T02n0099_007:0043a18_0": "次經亦如是。",
    "T02n0099_007:0043a18_1": "差別者，佛、法、僧、苦、集、滅、道狐疑斷。",
    "T02n0099_007:0043a20_0": "（一四二）如是我聞：一時，佛住舍衛國祇樹給孤獨園。",
    "T02n0099_007:0043a21_1": "爾時，世尊告諸比丘：「何所有故，何所起？",
    "T02n0099_007:0043a22_2": "何所繫著，何所見我？",
    "T02n0099_007:0043a22_3": "未起我、我所、我慢繫著使起，已起我、我所、我慢繫著使重令增廣？」",
    "T02n0099_007:0043a24_4": "諸比丘白佛：「世尊是法根、法眼、法依……」如是廣說，乃至……。",
    "T02n0099_007:0043a25_5": "佛說此經已，諸比丘聞佛所說，歡喜奉行。",
    "T02n0099_007:0043a27_0": "（一四三、一四四）第二、第三經亦復如上。",
    "T02n0099_007:0043a28_0": "（一四五）如是我聞：一時，佛住舍衛國祇樹給孤獨園。",
    "T02n0099_007:0043a29_1": "爾時，世尊告諸比丘：「何所有故，何所起？",
    "T02n0099_007:0043b01_2": "何所繫著，何所見我？",
    "T02n0099_007:0043b01_3": "若未起有漏、障礙、燒然、憂、悲、惱、苦生，已起有漏、障礙、燒然、憂、悲、惱、苦重令增廣？」",
    "T02n0099_007:0043b03_4": "諸比丘白佛：「世尊是法根、法眼、法依……」如是廣說，次第如上三經。",
    "T02n0099_007:0043b05_0": "（一四六）如是我聞：一時，佛住舍衛國祇樹給孤獨園。",
    "T02n0099_007:0043b06_1": "爾時，世尊告諸比丘：「何所有故，何所起？",
    "T02n0099_007:0043b07_2": "何所繫著，何所見我？",
    "T02n0099_007:0043b07_3": "若三受形世間轉？」",
    "T02n0099_007:0043b08_0": "諸比丘白佛言：「世尊是法根、法眼、法依……」如是廣說，次第如上三經。",
    "T02n0099_007:0043b10_0": "（一四七）如是我聞：一時，佛住舍衛國祇樹給孤獨園。",
    "T02n0099_007:0043b11_1": "爾時，世尊告諸比丘：「何所有故，何所起？",
    "T02n0099_007:0043b12_2": "何所繫著，何所見我？",
    "T02n0099_007:0043b12_3": "令三苦世間轉？」",
    "T02n0099_007:0043b12_4": "諸比丘白佛：「世尊是法根、法眼、法依……」如是廣說，次第如上三經。",
    "T02n0099_007:0043b15_0": "（一四八）如是我聞：一時，佛住舍衛國祇樹給孤獨園。",
    "T02n0099_007:0043b16_1": "爾時，世尊告諸比丘：「何所有故，何所起？",
    "T02n0099_007:0043b17_2": "何所繫著，何所見我？",
    "T02n0099_007:0043b17_3": "令世八法世間轉？」",
    "T02n0099_007:0043b18_0": "諸比丘白佛言：「世尊是法根、法眼、法依……」如是廣說，次第如上三經。",
    "T02n0099_007:0043b20_0": "（一四九）如是我聞：一時，佛住舍衛國祇樹給孤獨園。",
    "T02n0099_007:0043b21_1": "爾時，世尊告諸比丘：「何所有故，何所起？",
    "T02n0099_007:0043b22_2": "何所繫著，何所見我？",
    "T02n0099_007:0043b22_3": "令諸眾生作如是見、如是說：『我勝、我等、我卑。』",
    "T02n0099_007:0043b23_4": "？」",
    "T02n0099_007:0043b23_5": "諸比丘白佛言：「世尊是法根、法眼、法依……」如是廣說，次第如上三經。",
    "T02n0099_007:0043b26_0": "（一五〇）如是我聞：一時，佛住舍衛國祇樹給孤獨園。",
    "T02n0099_007:0043b27_1": "爾時，世尊告諸比丘：「何所有故，何所起？",
    "T02n0099_007:0043b28_2": "何所繫著，何所見我？",
    "T02n0099_007:0043b28_3": "令諸眾生作如是見、如是說：『有勝我者、有等我者、有卑我者。』",
    "T02n0099_007:0043c01_4": "？」",
    "T02n0099_007:0043c01_5": "諸比丘白佛言：「世尊是法根、法眼、法依……」如是廣說，次第如上三經。",
    "T02n0099_007:0043c03_0": "（一五一）如是我聞：一時，佛住舍衛國祇樹給孤獨園。",
    "T02n0099_007:0043c04_1": "爾時，世尊告諸比丘：「何所有故，何所起？",
    "T02n0099_007:0043c05_2": "何所繫著，何所見我？",
    "T02n0099_007:0043c05_3": "令諸眾生作如是見、如是說：『無勝我者、無等我者、無卑我者。』",
    "T02n0099_007:0043c06_4": "？」",
    "T02n0099_007:0043c07_0": "諸比丘白佛言：「世尊是法根、法眼、法依……」如是廣說，次第如上三經。",
    "T02n0099_007:0043c09_0": "（一五二）如是我聞：一時，佛住舍衛國祇樹給孤獨園。",
    "T02n0099_007:0043c10_1": "爾時，世尊告諸比丘：「何所有故，何所起？",
    "T02n0099_007:0043c11_2": "何所繫著，何所見我？",
    "T02n0099_007:0043c11_3": "令諸眾生作如是見、如是說：『有我、有此世、有他世，常、恒、不變易法，如爾安住。』",
    "T02n0099_007:0043c13_4": "？」",
    "T02n0099_007:0043c13_5": "諸比丘白佛：「世尊是法根、法眼、法依……」如是廣說，次第如上三經。",
    "T02n0099_007:0043c15_0": "（一五三）如是我聞：一時，佛住舍衛國祇樹給孤獨園。",
    "T02n0099_007:0043c16_1": "爾時，世尊告諸比丘：「何所有故，何所起？",
    "T02n0099_007:0043c17_2": "何所繫著，何所見我？",
    "T02n0099_007:0043c17_3": "令諸眾生作如是見、如是說：『如是我、彼，一切不二、不異、不滅。』",
    "T02n0099_007:0043c18_4": "？」",
    "T02n0099_007:0043c19_0": "諸比丘白佛：「世尊是法根、法眼、法依……」如是廣說，次第如上三經。",
    "T02n0099_007:0043c21_0": "（一五四）如是我聞：一時，佛住舍衛國祇樹給孤獨園。",
    "T02n0099_007:0043c22_1": "爾時，世尊告諸比丘：「何所有故，何所起？",
    "T02n0099_007:0043c23_2": "何所繫著，何所見我？",
    "T02n0099_007:0043c23_3": "令諸眾生作如是見、如是說：『無施、無會、無說，無善趣、惡趣業報，無此世、他世，無母、無父、無眾生、無世間阿羅漢正到正趣，若此世、他世見法自知身作證具足住：「我生已盡，梵行已立，所作已作，自知不受後有。」』",
    "T02n0099_007:0043c28_4": "？」",
    "T02n0099_007:0043c28_5": "諸比丘白佛：「世尊是法根、法眼、法依……」如是廣說，次第如上三經。",
    "T02n0099_007:0044a01_0": "（一五五）如是我聞：一時，佛住舍衛國祇樹給孤獨園。",
    "T02n0099_007:0044a02_1": "爾時，世尊告諸比丘：「何所有故，何所起？",
    "T02n0099_007:0044a03_2": "何所繫著，何所見我？",
    "T02n0099_007:0044a03_3": "令諸眾生作如是見、如是說：『無力、無精進、無力精進、無士夫方便、無士夫精勤、無士夫方便精勤、無自作、無他作、無自他作；一切人、一切眾生、一切神，無方便、無力、無勢、無精進、無堪能，定分、相續、轉變，受苦樂六趣。』",
    "T02n0099_007:0044a08_4": "？」",
    "T02n0099_007:0044a08_5": "諸比丘白佛言：「世尊是法根、法眼、法依……」如是廣說，次第如上三經。",
    "T02n0099_007:0044a11_0": "（一五六）如是我聞：一時，佛住舍衛國祇樹給孤獨園。",
    "T02n0099_007:0044a12_1": "爾時，世尊告諸比丘：「何所有故，何所起？",
    "T02n0099_007:0044a13_2": "何所繫著，何所見我？",
    "T02n0099_007:0044a13_3": "令諸眾生作如是見、如是說：『諸眾生此世活，死後斷壞無所有，四大和合士夫，身命終時，地歸地、水歸水、火歸火、風歸風，根隨空轉，輿床第五，四人持死人往塜間，乃至未燒可知燒然已，骨白鴿色立，高慢者知施，黠慧者知受，若說有者，彼一切虛誑妄說，若愚若智，死後他世，俱斷壞無所有。』",
    "T02n0099_007:0044a20_4": "？」",
    "T02n0099_007:0044a20_5": "諸比丘白佛：「世尊是法根、法眼、法依……」如是廣說，次第如上三經。",
    "T02n0099_007:0044a22_0": "（一五七）如是我聞：一時，佛住舍衛國祇樹給孤獨園。",
    "T02n0099_007:0044a23_1": "爾時，世尊告諸比丘：「何所有故，何所起？",
    "T02n0099_007:0044a24_2": "何所繫著，何所見我？",
    "T02n0099_007:0044a24_3": "令諸眾生作如是見、如是說：『眾生煩惱，無因無緣。』",
    "T02n0099_007:0044a25_4": "？」",
    "T02n0099_007:0044a25_5": "諸比丘白佛：「世尊是法根、法眼、法依……」如是廣說，次第如上三經。",
    "T02n0099_007:0044a28_0": "（一五八）如是我聞：一時，佛住舍衛國祇樹給孤獨園。",
    "T02n0099_007:0044a29_1": "爾時，世尊告諸比丘：「何所有故，何所起？",
    "T02n0099_007:0044b01_2": "何所繫著，何所見我？",
    "T02n0099_007:0044b01_3": "令諸眾生作如是見、如是說：『眾生清淨，無因無緣。』",
    "T02n0099_007:0044b02_4": "？」",
    "T02n0099_007:0044b02_5": "諸比丘白佛：「世尊是法根、法眼、法依……」如是廣說，次第如上三經。",
    "T02n0099_007:0044b05_0": "（一五九）如是我聞：一時，佛住舍衛國祇樹給孤獨園。",
    "T02n0099_007:0044b06_1": "爾時，世尊告諸比丘：「何所有故，何所起？",
    "T02n0099_007:0044b07_2": "何所繫著，何所見我？",
    "T02n0099_007:0044b07_3": "令諸眾生作如是見、如是說：『眾生無知無見，無因無緣。』",
    "T02n0099_007:0044b08_4": "？」",
    "T02n0099_007:0044b08_5": "時，諸比丘白佛：「世尊是法根、法眼、法依……」如是廣說，次第如上三經。",
    "T02n0099_007:0044b11_0": "（一六〇）如是我聞：一時，佛住舍衛國祇樹給孤獨園。",
    "T02n0099_007:0044b12_1": "爾時，世尊告諸比丘：「何所有故，何所起？",
    "T02n0099_007:0044b13_2": "何所繫著，何所見我？",
    "T02n0099_007:0044b13_3": "令諸眾生作如是見、如是說？」",
    "T02n0099_007:0044b14_4": "時，諸比丘白佛：「世尊是法根、法眼、法依……」如是廣說，次第如上三經。",
    "T02n0099_007:0044b16_0": "（一六一）如是我聞：一時，佛住舍衛國祇樹給孤獨園。",
    "T02n0099_007:0044b17_1": "爾時，世尊告諸比丘：「何所有故，何所起？",
    "T02n0099_007:0044b18_2": "何所繫著，何所見我？",
    "T02n0099_007:0044b18_3": "令諸眾生作如是見、如是說：『謂七身非作、非作所作，非化、非化所化，不殺、不動、堅實。",
    "T02n0099_007:0044b20_4": "何等為七？",
    "T02n0099_007:0044b20_5": "所謂地身、水身、火身、風身、樂、苦、命。",
    "T02n0099_007:0044b21_6": "此七種身非作、非作所作，非化、非化所化，不殺、不動、堅實、不轉、不變、不相逼迫。",
    "T02n0099_007:0044b23_7": "若福、若惡、若福惡，若苦、若樂、若苦樂，若士梟、士首，亦不逼迫世間。",
    "T02n0099_007:0044b24_8": "若命、若身、七身間間容刀往返，亦不害命，於彼無殺、無殺者，無繫、無繫者，無念、無念者，無教、無教者。』",
    "T02n0099_007:0044b27_9": "？」",
    "T02n0099_007:0044b27_10": "諸比丘白佛：「世尊是法根、法眼、法依……」如是廣說，次第如上三經。",
    "T02n0099_007:0044b29_0": "（一六二）如是我聞：一時，佛住舍衛國祇樹給孤獨園。",
    "T02n0099_007:0044c01_1": "爾時，世尊告諸比丘：「何所有故，何所起？",
    "T02n0099_007:0044c02_2": "何所繫著，何所見我？",
    "T02n0099_007:0044c02_3": "令諸眾生作如是見、如是說：『作、教作，斷、教斷，煮、教煮，殺、教殺，害眾生、盜他財、行邪婬、知言妄語、飲酒、穿牆、斷鏁、偷奪，復道害村、害城、害人民，以極利劍輪鈆割，斫截作大肉聚，作如是學：「彼非惡因緣，亦非招惡。",
    "T02n0099_007:0044c07_4": "於恒水南殺害而去，恒水北作大會而來，彼非因緣福惡，亦非招福惡。",
    "T02n0099_007:0044c09_5": "惠施、調伏、護持、行利、同利，於此所作，亦非作福。」』",
    "T02n0099_007:0044c10_6": "？」",
    "T02n0099_007:0044c10_7": "諸比丘白佛：「世尊是法根、法眼、法依……」如是廣說，次第如上三經。",
    "T02n0099_007:0044c12_0": "（一六三）如是我聞：一時，佛住舍衛國祇樹給孤獨園。",
    "T02n0099_007:0044c13_1": "爾時，世尊告諸比丘：「何所有故，何所起？",
    "T02n0099_007:0044c14_2": "何所繫著，何所見我？",
    "T02n0099_007:0044c14_3": "令諸眾生作如是見、如是說：『於此十四百千生門、六十千六百五業、三業、二業、一業、半業、六十二道跡、六十二內劫、百二十泥黎、百三十根、三十六貪界、四十九千龍家、四十九千金翅鳥家、四十九千邪命外道、四十九千外道出家、七想劫、七無想劫、七阿修羅、七毘舍遮、七天、七人、七百海、七夢、七百夢、七嶮、七百嶮、七覺、七百覺、六生、十增進、八大士地，於此八萬四千大劫，若愚若智，往來經歷，究竟苦邊。』",
    "T02n0099_007:0044c23_4": "彼無有沙門、婆羅門作如是說：『我常持戒，受諸苦行，修諸梵行，不熟業者令熟，已熟業者棄捨，進退不可知。』",
    "T02n0099_007:0044c26_5": "此苦樂常住，生死定量。",
    "T02n0099_007:0044c26_6": "譬如縷丸擲著空中，漸漸來下，至地自住。",
    "T02n0099_007:0044c27_7": "如是八萬四千大劫生死定量，亦復如是。」",
    "T02n0099_007:0044c28_8": "諸比丘白佛：「世尊是法根、法眼、法依……」如是廣說，次第如上三經。",
    "T02n0099_007:0045a02_0": "（一六四）如是我聞：一時，佛住舍衛國祇樹給孤獨園。",
    "T02n0099_007:0045a03_1": "爾時，世尊告諸比丘：「何所有故，何所起？",
    "T02n0099_007:0045a04_2": "何所繫著，何所見我？",
    "T02n0099_007:0045a04_3": "令諸眾生作如是見、如是說：『風不吹、火不燃、水不流、箭不射、懷妊不產、乳不搆、日月若出若沒、若明若闇不可知。』",
    "T02n0099_007:0045a07_4": "？」",
    "T02n0099_007:0045a07_5": "諸比丘白佛：「世尊是法根、法眼、法依……」如是廣說，次第如上三經。",
    "T02n0099_007:0045a09_0": "（一六五）如是我聞：一時，佛住舍衛國祇樹給孤獨園。",
    "T02n0099_007:0045a10_1": "爾時，世尊告諸比丘：「何所有故，何所起？",
    "T02n0099_007:0045a11_2": "何所繫著，何所見我？",
    "T02n0099_007:0045a11_3": "令諸眾生作如是見、如是說：『此大梵自在，造作自然，為眾生父。』",
    "T02n0099_007:0045a13_4": "？」",
    "T02n0099_007:0045a13_5": "諸比丘白佛言：「世尊是法根、法眼、法依……」如是廣說，次第如上三經。",
    "T02n0099_007:0045a15_0": "（一六六）如是我聞：一時，佛住舍衛國祇樹給孤獨園。",
    "T02n0099_007:0045a16_1": "爾時，世尊告諸比丘：「何所有故，何所起？",
    "T02n0099_007:0045a17_2": "何所繫著，何所見我？",
    "T02n0099_007:0045a17_3": "令諸眾生作如是見、如是說：『色是我，餘則虛名；無色是我，餘則虛名；色非色是我，餘則虛名；非色非無色是我，餘則虛名；我有邊，餘則虛名；我無邊，餘則虛名；我有邊無邊，餘則虛名；我非有邊非無邊，餘則虛名。",
    "T02n0099_007:0045a22_4": "一想、種種想、多想、無量想，我一向樂、一向苦、若苦、樂、不苦不樂，餘則虛名。』",
    "T02n0099_007:0045a24_5": "？」",
    "T02n0099_007:0045a24_6": "諸比丘白佛言：「世尊是法根、法眼、法依……」廣說次第如上三經。",
    "T02n0099_007:0045a26_0": "（一六七）如是我聞：一時，佛住舍衛國祇樹給孤獨園。",
    "T02n0099_007:0045a27_1": "爾時，世尊告諸比丘：「何所有故，何所起？",
    "T02n0099_007:0045a28_2": "何所繫著，何所見我？",
    "T02n0099_007:0045a28_3": "令諸眾生作如是見、如是說：『色是我，餘則妄想；非色、非非色是我，餘則妄想；我有邊，餘則妄想；我無邊，餘則妄想；我非有邊非無邊，餘則妄想。",
    "T02n0099_007:0045b02_4": "我一想、種種想、少想、無量想，我一向樂、一向苦，若苦、樂、不苦不樂。』",
    "T02n0099_007:0045b04_5": "？」",
    "T02n0099_007:0045b04_6": "諸比丘白佛言：「世尊是法根、法眼、法依……」如是廣說，次第如上三經。",
    "T02n0099_007:0045b06_0": "（一六八）如是我聞：一時，佛住舍衛國祇樹給孤獨園。",
    "T02n0099_007:0045b07_1": "爾時，世尊告諸比丘：「何所有故，何所起？",
    "T02n0099_007:0045b08_2": "何所繫著，何所見我？",
    "T02n0099_007:0045b08_3": "令諸眾生作如是見、如是說：『我世間常、世間無常、世間常無常、世間非常非無常；世有邊、世無邊、世有邊無邊、世非有邊非無邊；命即是身、命異身異；如來死後有、如來死後無、如來死後有無、如來死後非有非無。』",
    "T02n0099_007:0045b13_4": "？」",
    "T02n0099_007:0045b13_5": "諸比丘白佛：「世尊是法根、法眼、法依……」如是廣說，次第如上三經。",
    "T02n0099_007:0045b15_0": "（一六九）如是我聞：一時，佛住舍衛國祇樹給孤獨園。",
    "T02n0099_007:0045b16_1": "爾時，世尊告諸比丘：「何所有故，何所起？",
    "T02n0099_007:0045b17_2": "何所繫著，何所見我？",
    "T02n0099_007:0045b17_3": "令諸眾生作如是見、如是說：『世間我常、世間我無常、世間我常無常、世間我非常非無常；我苦常、我苦無常、我苦常無常、我苦非常非無常；世間我自作、世間我他作、世間我自作他作、世間我非自作非他作非自非他無因作；世間我苦自作、世間我苦他作、世間我苦自他作、世間我苦非自非他無因作。』",
    "T02n0099_007:0045b24_4": "？」",
    "T02n0099_007:0045b24_5": "諸比丘白佛：「世尊是法根、法眼、法依……」如是廣說，次第如上三經。",
    "T02n0099_007:0045b26_0": "（一七〇）如是我聞：一時，佛住舍衛國祇樹給孤獨園。",
    "T02n0099_007:0045b27_1": "爾時，世尊告諸比丘：「何所有故，何所起？",
    "T02n0099_007:0045b28_2": "何所繫著，何所見我？",
    "T02n0099_007:0045b28_3": "令諸眾生作如是見、如是說：『若無五欲娛樂，是則見法般涅槃；若離惡不善法，有覺、有觀，離生喜樂，入初禪，乃至第四禪，是第一義般涅槃。』",
    "T02n0099_007:0045c02_4": "？」",
    "T02n0099_007:0045c02_5": "諸比丘白佛：「世尊是法根、法眼、法依……」如是廣說，次第如上三經。",
    "T02n0099_007:0045c05_0": "（一七一）如是我聞：一時，佛住舍衛國祇樹給孤獨園。",
    "T02n0099_007:0045c06_1": "爾時，世尊告諸比丘：「何所有故，何所起？",
    "T02n0099_007:0045c07_2": "何所繫著，何所見我？",
    "T02n0099_007:0045c07_3": "令諸眾生作如是見、如是說：『若麁四大色斷壞、無所有，是名我正斷；若復我欲界斷壞、死後無所有，是名我正斷；若復我色界死後斷壞、無所有，是名我正斷；若得空入處、識入處、無所有入處、非想非非想入處，我死後斷壞、無所有，是名我正斷。』",
    "T02n0099_007:0045c13_4": "？」",
    "T02n0099_007:0045c13_5": "諸比丘白佛：「世尊是法根、法眼、法依……」如是廣說，次第如上三經。",
    "T02n0099_007:0045c15_0": "（一七二）如是我聞：一時，佛住舍衛國祇樹給孤獨園。",
    "T02n0099_007:0045c16_1": "爾時，世尊告諸比丘：「若法無常者當斷，斷彼法已，以義饒益，長夜安樂。",
    "T02n0099_007:0045c17_2": "何法無常？",
    "T02n0099_007:0045c18_3": "色無常，受、想、行、識無常。」",
    "T02n0099_007:0045c18_4": "佛說此經已，諸比丘聞佛所說，歡喜奉行。",
    "T02n0099_007:0045c20_0": "（一七三）如是我聞：一時，佛住舍衛國祇樹給孤獨園。",
    "T02n0099_007:0045c21_1": "爾時，世尊告諸比丘：「若過去無常法當斷，斷彼法已，以義饒益，長夜安樂。",
    "T02n0099_007:0045c22_2": "云何過去無常法？",
    "T02n0099_007:0045c23_3": "過去色是無常法，過去欲是無常法，彼法當斷。",
    "T02n0099_007:0045c24_4": "斷彼法已，以義饒益，長夜安樂。",
    "T02n0099_007:0045c25_5": "受、想、行、識亦復如是。」",
    "T02n0099_007:0045c25_6": "佛說此經已，諸比丘聞佛所說，歡喜奉行。",
    "T02n0099_007:0045c27_0": "如是未來、現在、過去現在、未來現在、過去未來、過去未來現在。",
    "T02n0099_007:0045c29_0": "（一七四）如是我聞：一時，佛住舍衛國祇樹給孤獨園。",
    "T02n0099_007:0046a01_1": "爾時，世尊告諸比丘：「為斷無常法故，當求大師。",
    "T02n0099_007:0046a02_2": "云何是無常法？",
    "T02n0099_007:0046a02_3": "謂色是無常法；為斷彼法，當求大師。",
    "T02n0099_007:0046a03_4": "受、想、行、識亦復如是。」",
    "T02n0099_007:0046a04_5": "佛說是經已，諸比丘聞佛所說，歡喜奉行。",
    "T02n0099_007:0046a06_0": "如是，過去、未來、現在、過去未來現在，當求大師，八種經如是。",
    "T02n0099_007:0046a07_1": "種種教隨順、安、廣安、周普安、導、廣導、究竟導、說、廣說、隨順說、第二伴、真知識、同意、愍、悲、崇義、崇安慰、樂、崇觸、崇安隱、欲、精進、方便、廣方便、堪能方便、堅固、強健、勇猛身心、勇猛難伏、攝受常學、不放逸修、思惟、念、覺、知、明、慧、辯、思量、梵行、如意、念處、正懃、根、力、覺、道、止、觀、念身、正憶念一一八經，亦如上說。",
    "T02n0099_007:0046a14_2": "如斷義。",
    "T02n0099_007:0046a14_3": "如是知義、盡義、吐義、止義、捨義亦如是。",
    "T02n0099_007:0046a16_0": "（一七五）如是我聞：一時，佛住舍衛國祇樹給孤獨園。",
    "T02n0099_007:0046a17_1": "爾時，世尊告諸比丘：「猶如有人火燒頭衣，當云何救？」",
    "T02n0099_007:0046a18_2": "比丘白佛言：「世尊！",
    "T02n0099_007:0046a18_3": "當起增上欲，慇懃方便時救令滅。」",
    "T02n0099_007:0046a19_4": "佛告比丘：「頭衣燒然尚可暫忘，無常盛火應盡除斷滅；為斷無常火故，勤求大師。",
    "T02n0099_007:0046a21_5": "斷何等無常故勤求大師？",
    "T02n0099_007:0046a22_6": "謂斷色無常故勤求大師，斷受、想、行、識無常故勤求大師。」",
    "T02n0099_007:0046a23_7": "佛說此經已，諸比丘聞佛所說，歡喜奉行。",
    "T02n0099_007:0046a25_0": "如斷無常，如是過去無常、未來無常、現在無常、過去未來無常、過去現在無常、未來現在無常、過去未來現在無常，如是八種救頭然譬經，如上廣說。",
    "T02n0099_007:0046a28_1": "如求大師，如是求種種教、隨順教，如上廣說。",
    "T02n0099_007:0046a29_2": "如斷義，如是知義、盡義、吐義、止義、捨義、滅義、沒義，亦復如是。",
    "T02n0099_007:0046b02_0": "（一七六）如是我聞：一時，佛住舍衛國祇樹給孤獨園。",
    "T02n0099_007:0046b03_1": "爾時，世尊告諸比丘：「為斷無常故，當隨修內身身觀住。",
    "T02n0099_007:0046b04_2": "何等法無常？",
    "T02n0099_007:0046b04_3": "謂色無常，為斷彼故，當隨修內身身觀住。",
    "T02n0099_007:0046b05_4": "如是受、想、行、識無常，為斷彼故，當隨修內身身觀住。」",
    "T02n0099_007:0046b07_5": "佛說此經已，諸比丘聞佛所說，歡喜奉行。",
    "T02n0099_007:0046b09_0": "如無常，如是過去色無常，未來色、現在色、過去未來色、過去現在色、未來現在色、過去未來現在色無常，斷彼故，當隨修身身觀住。",
    "T02n0099_007:0046b12_1": "受、想、行、識亦復如是。",
    "T02n0099_007:0046b12_2": "如隨修內身身觀住八種，如是外身身觀、內外身身觀、內受受觀、外受受觀、內外受受觀、內心心觀、外心心觀、內外心心觀、內法法觀、外法法觀、內外法法觀住一一八經，亦如上說。",
    "T02n0099_007:0046b16_3": "如斷無常義，修四念處；如是知義、盡義、吐義、止義、捨義、滅義、沒義故，隨修四念處，亦如上說。",
    "T02n0099_007:0046b19_0": "（一七七）如是我聞：一時，佛住舍衛國祇樹給孤獨園。",
    "T02n0099_007:0046b20_1": "爾時，世尊告諸比丘：「猶如有人火燒頭衣，當云何救？」",
    "T02n0099_007:0046b21_2": "比丘白佛言：「世尊！",
    "T02n0099_007:0046b21_3": "當起增上欲，慇懃方便時救令滅。」",
    "T02n0099_007:0046b22_4": "佛告比丘：「頭衣燒然尚可暫忘，無常盛火應盡斷，為斷無常火故，隨修內身身觀住。",
    "T02n0099_007:0046b24_5": "云何為斷無常火故，隨修內身身觀住？",
    "T02n0099_007:0046b25_6": "謂色無常，為斷彼故，隨修內身身觀住。",
    "T02n0099_007:0046b26_7": "受、想、行、識無常，為斷彼故，隨修內身身觀住……」廣說乃至……。",
    "T02n0099_007:0046b28_0": "佛說此經已，諸比丘聞佛所說，歡喜奉行。",
    "T02n0099_007:0046c01_0": "如無常，如是過去無常、未來無常、現在無常、過去未來無常、過去現在無常、未來現在無常、過去未來現在無常。",
    "T02n0099_007:0046c03_1": "如內身身觀住八經，如是外身身觀八經、內外身身觀八經如上說。",
    "T02n0099_007:0046c05_2": "如身念處二十四經，如是受念處、心念處、法念處二十四經如上說。",
    "T02n0099_007:0046c06_3": "如當斷無常九十六經，如是當知、當吐、當盡、當止、當捨、當滅、當沒一一九十六經，亦如上說。",
    "T02n0099_007:0046c10_0": "（一七八）如是我聞：一時，佛住舍衛國祇樹給孤獨園。",
    "T02n0099_007:0046c11_1": "爾時，世尊告諸比丘：「猶如有人火燒頭衣，當云何救？」",
    "T02n0099_007:0046c12_2": "比丘白佛言：「世尊！",
    "T02n0099_007:0046c12_3": "起增上欲，慇懃方便時救令滅。」",
    "T02n0099_007:0046c13_4": "佛告比丘：「頭衣燒然尚可暫忘，無常盛火應盡斷。",
    "T02n0099_007:0046c14_5": "為斷無常火故，已生惡不善法當斷，起欲、精勤、攝心令增長。",
    "T02n0099_007:0046c16_6": "斷何等無常法故，已生惡不善法為斷故，起欲、方便、攝心增進？",
    "T02n0099_007:0046c17_7": "謂色無常故，受、想、行、識無常當斷故，已生惡不善法令斷，起欲、方便、攝心增進……」廣說乃至……。",
    "T02n0099_007:0046c19_8": "佛說此經已，諸比丘聞佛所說，歡喜奉行。",
    "T02n0099_007:0046c21_0": "如無常經，如是過去無常、未來無常、現在無常、過去未來無常、過去現在無常、未來現在無常、過去未來現在無常八經，亦如上說。",
    "T02n0099_007:0046c25_0": "如已生惡不善法當斷故，如是未生惡不善法令不生、未生善法令生、已生善法令增廣故，起欲、方便、攝心增進八經，亦如上說。",
    "T02n0099_007:0046c28_0": "如當斷無常三十二經，如是當知、當吐、當盡、當止、當捨、當滅、當沒一一三十二經，廣說如上。",
    "T02n0099_007:0047a02_0": "（一七九）如是我聞：一時，佛住舍衛國祇樹給孤獨園。",
    "T02n0099_007:0047a03_1": "爾時，世尊告諸比丘：「猶如有人火燒頭衣，當云何救？」",
    "T02n0099_007:0047a04_2": "比丘白佛言：「世尊！",
    "T02n0099_007:0047a04_3": "當起增上欲，慇懃方便時救令滅？」",
    "T02n0099_007:0047a05_4": "佛告比丘：「頭衣燒燃尚可暫忘，無常盛火當盡斷。",
    "T02n0099_007:0047a06_5": "為斷無常火故，當修欲定斷行成就如意足。",
    "T02n0099_007:0047a08_0": "當斷何等法無常？",
    "T02n0099_007:0047a08_1": "謂當斷色無常，當斷受、想、行、識無常故，修欲定斷行成就如意足……」如經廣說，乃至……。",
    "T02n0099_007:0047a10_2": "佛說此經已，諸比丘聞佛所說，歡喜奉行。",
    "T02n0099_007:0047a12_0": "如無常，如是過去無常、未來無常、現在無常、過去未來無常、過去現在無常、未來現在無常、過去未來現在無常八經，亦如上說。",
    "T02n0099_007:0047a16_0": "如修欲定，如是精進定、意定、思惟定亦如是。",
    "T02n0099_007:0047a17_1": "如當斷三十二經，如是當知、當吐、當盡、當止、當捨、當滅、當沒一一三十二經，亦如上說。",
    "T02n0099_007:0047a19_0": "（一八〇）如是我聞：一時，佛住舍衛國祇樹給孤獨園。",
    "T02n0099_007:0047a20_1": "爾時，世尊告諸比丘：「猶如有人火燒頭衣，當云何救？」",
    "T02n0099_007:0047a21_2": "比丘白佛言：「世尊！",
    "T02n0099_007:0047a21_3": "當起增上欲，慇懃方便時救令滅。」",
    "T02n0099_007:0047a22_4": "佛告比丘：「頭衣燒然尚可暫忘，無常盛火當盡斷。",
    "T02n0099_007:0047a23_5": "為斷無常火故，當修信根。",
    "T02n0099_007:0047a24_6": "斷何等無常法？",
    "T02n0099_007:0047a24_7": "謂當斷色無常，當斷受、想、行、識無常故，修信根……」如是廣說，乃至……。",
    "T02n0099_007:0047a26_8": "佛說此經已，諸比丘聞佛所說，歡喜奉行。",
    "T02n0099_007:0047a28_0": "如無常，如是過去無常、未來無常、現在無常、過去未來無常、過去現在無常、未來現在無常、過去未來現在無常，亦如上說。",
    "T02n0099_007:0047b02_0": "如信根八經，如是修精進根、念根、定根、慧根八經，亦如上說。",
    "T02n0099_007:0047b04_0": "如當斷四十經，如是當知、當吐、當盡、當止、當捨、當滅、當沒四十經，亦如上說。",
    "T02n0099_007:0047b06_0": "（一八一）如是我聞：一時，佛住舍衛國祇樹給孤獨園。",
    "T02n0099_007:0047b07_1": "爾時，世尊告諸比丘：「猶如有人火燒頭衣，當云何救？」",
    "T02n0099_007:0047b08_2": "比丘白佛言：「世尊！",
    "T02n0099_007:0047b08_3": "當起增上欲，慇懃方便時救令滅。」",
    "T02n0099_007:0047b09_4": "佛告比丘：「頭衣燒然尚可暫忘，無常盛火當盡斷。",
    "T02n0099_007:0047b10_5": "為斷無常火故，當修信力。",
    "T02n0099_007:0047b11_6": "斷何等無常故，當修信力？",
    "T02n0099_007:0047b12_7": "謂斷色無常故，當修信力，斷受、想、行、識無常故，當修信力……」如是廣說，乃至……。",
    "T02n0099_007:0047b14_8": "佛說此經已，諸比丘聞佛所說，歡喜奉行。",
    "T02n0099_007:0047b16_0": "如無常，如是過去無常、未來無常、現在無常、過去未來無常、過去現在無常、未來現在無常、過去未來現在無常八經，亦如上說。",
    "T02n0099_007:0047b19_0": "如信力，如是精進力、念力、定力、慧力八經，亦如上說。",
    "T02n0099_007:0047b21_0": "如當斷四十經，如是當知、當吐、當盡、當止、當捨、當滅、當沒一一四十經，亦如上說。",
    "T02n0099_007:0047b23_0": "（一八二）如是我聞：一時，佛住舍衛國祇樹給孤獨園。",
    "T02n0099_007:0047b24_1": "爾時，世尊告諸比丘：「猶如有人火燒頭衣，當云何救？」",
    "T02n0099_007:0047b25_2": "比丘白佛言：「世尊！",
    "T02n0099_007:0047b25_3": "當起增上欲，慇懃方便時救令滅。」",
    "T02n0099_007:0047b26_4": "佛告比丘：「頭衣燒然尚可暫忘，無常盛火當盡斷。",
    "T02n0099_007:0047b27_5": "為斷無常火故，修念覺分。",
    "T02n0099_007:0047b28_6": "斷何等法無常故，修念覺分？",
    "T02n0099_007:0047b29_7": "謂斷色無常，修念覺分，當斷受、想、行、識無常，修念覺分……」如是廣說，乃至……。",
    "T02n0099_007:0047c01_8": "佛說此經已，諸比丘聞佛所說，歡喜奉行。",
    "T02n0099_007:0047c03_0": "如無常，如是過去無常、未來無常、現在無常、過去未來無常、過去現在無常、未來現在無常、過去未來現在無常八經如上說。",
    "T02n0099_007:0047c06_0": "如念覺分八經，如是擇法覺分、精進覺分、喜覺分、除覺分、捨覺分、定覺分一一八經，亦如上說。",
    "T02n0099_007:0047c09_0": "如當斷五十六經，如是當知、當吐、當盡、當止、當捨、當滅、當沒一一五十六經如上說。",
    "T02n0099_007:0047c11_0": "（一八三）如是我聞：一時，佛住舍衛國祇樹給孤獨園。",
    "T02n0099_007:0047c12_1": "爾時，世尊告諸比丘：「猶如有人火燒頭衣，當云何救？」",
    "T02n0099_007:0047c13_2": "比丘白佛言：「世尊！",
    "T02n0099_007:0047c13_3": "當起增上欲，慇懃方便時救令滅。」",
    "T02n0099_007:0047c14_4": "佛告比丘：「頭衣燒然尚可暫忘，無常盛火當盡斷。",
    "T02n0099_007:0047c15_5": "為斷無常火故，當修正見。",
    "T02n0099_007:0047c16_6": "斷何等無常法火故，當修正見，斷色無常故，當修正見，斷受、想、行、識無常故，當修正見……」如是廣說，乃至……。",
    "T02n0099_007:0047c19_7": "佛說此經已，諸比丘聞佛所說，歡喜奉行。",
    "T02n0099_007:0047c21_0": "如無常，如是過去無常，未來無常，現在無常，過去未來無常、過去現在無常、未來現在無常、過去未來現在無常，亦如上說。",
    "T02n0099_007:0047c24_0": "如正見八經，如是正志、正語、正業、正命、正方便、正念、正定一一八經，亦如上說。",
    "T02n0099_007:0047c26_0": "如當斷六十四經，如是當知、當吐、當盡、當止、當捨、當滅、當沒一一六十四經，亦如上說。",
    "T02n0099_007:0047c28_0": "（一八四）如是我聞：一時，佛住舍衛國祇樹給孤獨園。",
    "T02n0099_007:0047c29_1": "爾時，世尊告諸比丘：「猶如有人火燒頭衣，當云何救？」",
    "T02n0099_007:0048a01_2": "比丘白佛言：「世尊！",
    "T02n0099_007:0048a01_3": "當起增上欲，慇懃方便時救令滅。」",
    "T02n0099_007:0048a02_4": "佛告比丘：「頭衣燒然尚可暫忘，無常盛火當盡斷無餘。",
    "T02n0099_007:0048a03_5": "為斷無常火故，當修苦習盡道。",
    "T02n0099_007:0048a04_6": "斷何等無常法故，當修苦習盡道？",
    "T02n0099_007:0048a05_7": "謂斷色無常故，當修苦習盡道；斷受、想、行、識無常故，當修苦習盡道……」如是廣說，乃至……。",
    "T02n0099_007:0048a07_8": "佛說此經已，諸比丘聞佛所說，歡喜奉行。",
    "T02n0099_007:0048a09_0": "如無常，如是過去無常、未來無常、現在無常、過去未來無常、過去現在無常、未來現在無常、過去未來現在無常，亦如上說。",
    "T02n0099_007:0048a12_0": "如苦習盡道八經，如是苦盡道、樂非盡道、樂盡道一一八經，亦如上說。",
    "T02n0099_007:0048a14_0": "如當斷三十二經，如是當知、當吐、當盡、當止、當捨、當滅、當沒一一三十二經，亦如上說。",
    "T02n0099_007:0048a16_0": "（一八五）如是我聞：一時，佛住舍衛國祇樹給孤獨園。",
    "T02n0099_007:0048a17_1": "爾時，世尊告諸比丘：「猶如有人火燒頭衣，當云何救？」",
    "T02n0099_007:0048a18_2": "比丘白佛言：「世尊！",
    "T02n0099_007:0048a18_3": "當起增上欲，慇懃方便時救令滅。」",
    "T02n0099_007:0048a19_4": "佛告比丘：「頭衣燒然尚可暫忘，無常盛火當盡斷無餘。",
    "T02n0099_007:0048a21_0": "為斷無常火故，當修無貪法句。",
    "T02n0099_007:0048a21_1": "斷何等法無常故，當修無貪法句？",
    "T02n0099_007:0048a22_2": "謂當斷色無常故，修無貪法句，斷受、想、行、識無常故，修無貪法句……」如是廣說，乃至……。",
    "T02n0099_007:0048a24_3": "佛說此經已，諸比丘聞佛所說，歡喜奉行。",
    "T02n0099_007:0048a26_0": "如無常，如是過去無常、未來無常、現在無常、過去未來無常、過去現在無常、未來現在無常、過去未來現在無常，亦如上說。",
    "T02n0099_007:0048a29_0": "如當修無貪法句八經，如是無恚、無癡諸句正句法句一一八經如上說。",
    "T02n0099_007:0048b02_0": "如當斷二十四經，如是當知、當吐、當盡、當止、當捨、當滅、當沒一一二十四經，亦如上說。",
    "T02n0099_007:0048b04_0": "（一八六）如是我聞：一時，佛住舍衛國祇樹給孤獨園。",
    "T02n0099_007:0048b05_1": "爾時，世尊告諸比丘：「猶如有人火燒頭衣，當云何救？」",
    "T02n0099_007:0048b06_2": "比丘白佛言：「世尊！",
    "T02n0099_007:0048b06_3": "當起增上欲，慇懃方便時救令滅。」",
    "T02n0099_007:0048b07_4": "佛告比丘：「頭衣燒然尚可暫忘，無常盛火當盡斷。",
    "T02n0099_007:0048b08_5": "為斷無常火故，當修止。",
    "T02n0099_007:0048b09_6": "斷何等法無常故，當修止？",
    "T02n0099_007:0048b10_7": "謂斷色無常故，當修止；斷受、想、行、識無常故，當修止……」如是廣說，乃至……。",
    "T02n0099_007:0048b11_8": "佛說此經已，諸比丘聞佛所說，歡喜奉行。",
    "T02n0099_007:0048b13_0": "如無常，如是過去無常、未來無常、現在無常、過去未來無常、過去現在無常、未來現在無常、過去未來現在無常，亦如上說。",
    "T02n0099_007:0048b16_0": "如修止八經，如是修觀八經，亦如上說。",
    "T02n0099_007:0048b17_0": "如當斷十六經，如是當知、當吐、當盡、當止、當捨、當滅、當沒一一十六經，亦如上說。",
    "T02n0099_007:0048b19_0": "「諸所有色，若過去、若未來、若現在，若內、若外，若麤、若細，若好、若醜，若遠、若近，彼一切非我、非異我、不相在如實知；受、想、行、識亦如是。",
    "T02n0099_007:0048b22_1": "多聞聖弟子如是正觀者，於色生厭，受、想、行、識生厭；厭已不樂，不樂故解脫，解脫知見：『我生已盡，梵行已立，所作已作，自知不受後有。』」",
    "T02n0099_007:0048b25_2": "佛說此經已，諸比丘聞佛所說，歡喜奉行。",
    "T02n0099_007:0048b27_0": "「如無常，如是動搖、旋轉、尫瘵、破壞、飄疾、朽敗、危頓、不恒、不安、變易、惱苦、災患、魔邪、魔勢、魔器，如沫、如泡、如芭蕉、如幻，微劣、貪嗜、殺摽、刀劍、疾妬、相殘、損減、衰耗、繫縛、搥打、惡瘡、癰疽、利刺、煩惱、讁罰、陰蓋、過患、處愁、慼、惡知識，苦、空、非我、非我所，怨家連鏁，非義、非安慰，熱惱、無蔭、無洲、無覆、無依、無護，生法、老法、病法、死法、憂悲法、惱苦法、無力法、羸劣法、不可欲法、誘引法、將養法、有苦法、有殺法、有惱法、有熱法、有相法、有吹法、有取法、深嶮法、難澁法、不正法、兇暴法、有貪法、有恚法、有癡法、不住法、燒然法、罣閡法、災法、集法、滅法、骨聚法、肉段法、執炬法、火坑法，如毒蛇、如夢價借、如樹果、如屠牛者、如殺人者、如觸露、如淹水、如駛流、如織縷、如輪沙水、如跳杖、如毒瓶、如毒身、如毒華、如毒果、煩惱動。",
    "T02n0099_007:0048c14_1": "如是，比丘！",
    "T02n0099_007:0048c14_2": "乃至斷過去、未來、現在無常，乃至滅沒，當修止觀。",
    "T02n0099_007:0048c15_3": "「斷何等法過去、未來、現在無常，乃至滅沒，修止觀？",
    "T02n0099_007:0048c17_4": "謂斷色過去、未來、現在無常，乃至滅沒，故修止觀。",
    "T02n0099_007:0048c18_5": "受、想、行、識亦復如是。",
    "T02n0099_007:0048c18_6": "「是故諸所有色，若過去、若未來、若現在，若內、若外，若麁、若細，若好、若醜，若遠、若近，彼一切非我、非異我、不相在如實知。",
    "T02n0099_007:0048c21_7": "受、想、行、識亦復如是。",
    "T02n0099_007:0048c21_8": "「多聞聖弟子如是觀者，於色生厭，於受、想、行、識生厭，厭故不樂，不樂故解脫，解脫知見：『我生已盡，梵行已立，所作已作，自知不受後有。』」",
    "T02n0099_007:0048c25_9": "佛說此經已，諸比丘聞佛所說，歡喜奉行。",
    "T02n0099_007:0048c27_0": "（一八七）如是我聞：一時，佛住舍衛國祇樹給孤獨園。",
    "T02n0099_007:0048c28_1": "爾時，世尊告諸比丘：「以成就一法故，不復堪任知色無常，知受、想、行、識無常。",
    "T02n0099_007:0048c29_2": "何等為一法成就？",
    "T02n0099_007:0049a01_3": "謂貪欲一法成就，不堪能知色無常，知受、想、行、識無常。",
    "T02n0099_007:0049a02_4": "何等一法成就？",
    "T02n0099_007:0049a03_5": "謂無貪欲成就，無貪欲法者，堪能知色無常，堪能知受、想、行、識無常。」",
    "T02n0099_007:0049a04_6": "佛說此經已，諸比丘聞佛所說，歡喜奉行。",
    "T02n0099_007:0049a06_0": "「如成就不成就，如是知不知、親不親、明不明、識不識、察不察、量不量、覆不覆、種不種、掩不掩、映翳不翳亦如是。",
    "T02n0099_007:0049a08_1": "「如是知，如是識解，受、求、辯、獨證，亦復如是。",
    "T02n0099_007:0049a09_2": "「如貪，如是恚、癡、瞋、恨、呰、執、嫉、慳、幻、諂、無慙、無愧、慢、慢慢、增慢、我慢、增上慢、邪慢、卑慢、憍慢、放逸、矜高、曲為相規、利誘、利惡、欲多、欲常、欲不敬、惡口、惡知識、不忍貪、嗜不貪、惡貪，身見、邊見、邪見、見取、戒取、欲愛、瞋恚、睡眠、掉悔、疑、惛悴、蹁蹮、贔屓、懶、亂想、不正憶、身濁、不直、不軟、不異、欲覺、恚覺、害覺、親覺、國土覺、輕易覺、愛他家覺、愁憂惱苦，於此等一一法，乃至映翳，不堪任滅色作證。",
    "T02n0099_007:0049a18_3": "「何等為一法？",
    "T02n0099_007:0049a18_4": "所謂惱苦，以惱苦映翳故，不堪任於色滅盡作證，不堪任於受、想、行、識滅盡作證。",
    "T02n0099_007:0049a20_5": "一法不映翳故，堪任於色滅盡作證，堪任於受、想、行、識滅盡作證。",
    "T02n0099_007:0049a22_6": "「何等一法？",
    "T02n0099_007:0049a22_7": "謂惱苦，此一法不映翳故，堪任於色滅盡作證，堪任於受、想、行、識滅盡作證。」",
    "T02n0099_007:0049a24_8": "佛說此經已，諸比丘聞佛所說，歡喜奉行。",
    "T02n0099_007:0049a26_0": "雜阿含經卷第七"
}