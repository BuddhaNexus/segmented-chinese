[
    {
        "source_sentence": "寶星陀羅尼經卷第三",
        "from": "T13n0402_003:0546c02_0",
        "context_with_next_sentence": true
    },
    {
        "source_sentence": "唐天竺三藏波羅頗蜜多羅譯",
        "from": "T13n0402_003:0546c04_0",
        "context_with_next_sentence": true
    },
    {
        "source_sentence": "3 魔王歸伏品魔王歸伏品第三",
        "from": "T13n0402_003:0546c05_0",
        "context_with_next_sentence": true
    },
    {
        "source_sentence": "爾時，釋迦牟尼如來說此寶星陀羅尼經時，放大光明，遍照此娑婆世界百俱胝四天下處，悉皆大明。",
        "from": "T13n0402_003:0546c08_6",
        "context_with_next_sentence": true
    },
    {
        "source_sentence": "應時，此間百俱胝處欲界諸魔，以佛力故皆起驚動，共覩此光所現因緣，咸作念言：",
        "from": "T13n0402_003:0546c10_3",
        "context_with_next_sentence": true
    },
    {
        "source_sentence": "「決定是彼惡魔所為，於四天下有大威德，彼於我等大自在力故現此光。",
        "from": "T13n0402_003:0546c11_15",
        "context_with_next_sentence": true
    },
    {
        "source_sentence": "」作是念時，觀見惡魔坐憂惱室極生悒恨。",
        "from": "T13n0402_003:0546c12_14",
        "context_with_next_sentence": true
    },
    {
        "source_sentence": "爾時，此界百俱胝魔，各捨魔宮到此四天下惡魔王所，作如是言：",
        "from": "T13n0402_003:0546c14_4",
        "context_with_next_sentence": true
    },
    {
        "source_sentence": "「汝欲界主有大自在，放此光明普照一切，復何因緣坐憂惱室？",
        "from": "T13n0402_003:0546c15_12",
        "context_with_next_sentence": true
    },
    {
        "source_sentence": "」爾時，魔王即便遍答百俱胝處所有諸魔：",
        "from": "T13n0402_003:0546c16_11",
        "context_with_next_sentence": true
    },
    {
        "source_sentence": "「汝等應知，此是沙門出於釋種，第一諂幻，放此光明照於世界，一切驚動，世間所有明慧之人、諸梵天王，及諸龍王、夜叉王、阿修羅王、摩睺羅伽王、迦樓羅王、緊那羅王，乃至其餘人、非人等，其中所有聰叡之士，一切歸向供養於彼，乃至六年獨坐無二，成就無相大幻之力。",
        "from": "T13n0402_003:0546c22_15",
        "context_with_next_sentence": true
    },
    {
        "source_sentence": "我以自力示現神通，嚴駕軍眾三十六俱胝周匝圍遶，一切魔力用大勤勞，畢竟不能令彼首陀驚畏一毛，何況復能作餘障礙動彼法坐？",
        "from": "T13n0402_003:0546c25_17",
        "context_with_next_sentence": true
    },
    {
        "source_sentence": "今此首陀成就如是無相之幻，所作示現動此大地并退我軍，如誅大樹根枝俱倒。",
        "from": "T13n0402_003:0546c27_15",
        "context_with_next_sentence": true
    },
    {
        "source_sentence": "一切魔界悉皆闇蔽，於彼坐處成就大明，從坐起已，為諸眾生開示演說，此四天下所有眾生聰明智慧，悉亦為幻鉤所牽，我亦不知彼等之心，何處何趣？",
        "from": "T13n0402_003:0547a02_7",
        "context_with_next_sentence": true
    },
    {
        "source_sentence": "何時死何處生？",
        "from": "T13n0402_003:0547a02_14",
        "context_with_next_sentence": true
    },
    {
        "source_sentence": "今此六趣歸依彼者，我尚不能驚動一毛，況復能令動彼信心？",
        "from": "T13n0402_003:0547a04_4",
        "context_with_next_sentence": true
    },
    {
        "source_sentence": "我此五百微妙妓女，及二萬子并諸眷屬，皆悉歸依沙門瞿曇在彼前坐，我於今日不能遮制。",
        "from": "T13n0402_003:0547a06_6",
        "context_with_next_sentence": true
    },
    {
        "source_sentence": "汝等今者，有力有福有智自在，當助於我斷彼釋子首陀羅命，所有眾生歸依彼者悉令破散，幻諂沙門黑闇部黨悉令降伏，我等魔眾白淨部黨悉令明顯，從爾已後當受樂觸。",
        "from": "T13n0402_003:0547a10_6",
        "context_with_next_sentence": true
    },
    {
        "source_sentence": "」爾時，有魔名曰光明，觀此閻浮於法坐上見如來身，又聞梵音美妙說法，見聞此已，毛竪驚起，向彼魔王說如是偈：",
        "from": "T13n0402_003:0547a13_11",
        "context_with_next_sentence": true
    },
    {
        "source_sentence": "「一切剎土中，　　此色最勝異，",
        "from": "T13n0402_003:0547a14_0",
        "context_with_next_sentence": true
    },
    {
        "source_sentence": "功德及智慧，　　久已淨其身，",
        "from": "T13n0402_003:0547a15_0",
        "context_with_next_sentence": true
    },
    {
        "source_sentence": "解脫諸煩惱，　　長夜善相應，",
        "from": "T13n0402_003:0547a16_0",
        "context_with_next_sentence": true
    },
    {
        "source_sentence": "解脫於諸有，　　盡彼一切憂。",
        "from": "T13n0402_003:0547a17_13",
        "context_with_next_sentence": true
    },
    {
        "source_sentence": "汝今勿復瞋，　　自在所不容，",
        "from": "T13n0402_003:0547a18_0",
        "context_with_next_sentence": true
    },
    {
        "source_sentence": "歸依此處者，　　三有第一歸。",
        "from": "T13n0402_003:0547a19_13",
        "context_with_next_sentence": true
    },
    {
        "source_sentence": "汝若於此處，　　起於剎那瞋，",
        "from": "T13n0402_003:0547a20_0",
        "context_with_next_sentence": true
    },
    {
        "source_sentence": "以彼愚癡故，　　自得於樂壞。",
        "from": "T13n0402_003:0547a21_13",
        "context_with_next_sentence": true
    },
    {
        "source_sentence": "」爾時眾中，復有一魔名珊儞弭迦，向彼魔王說如是偈：",
        "from": "T13n0402_003:0547a23_4",
        "context_with_next_sentence": true
    },
    {
        "source_sentence": "「彼大神通力，　　最上功德相，",
        "from": "T13n0402_003:0547a24_0",
        "context_with_next_sentence": true
    },
    {
        "source_sentence": "一切無所依，　　依者趣解脫，",
        "from": "T13n0402_003:0547a25_0",
        "context_with_next_sentence": true
    },
    {
        "source_sentence": "苦盡無有餘，　　能說苦盡道，",
        "from": "T13n0402_003:0547a26_0",
        "context_with_next_sentence": true
    },
    {
        "source_sentence": "無量百千魔，　　所不能惱亂。",
        "from": "T13n0402_003:0547a27_13",
        "context_with_next_sentence": true
    },
    {
        "source_sentence": "」爾時，魔王說偈報曰：",
        "from": "T13n0402_003:0547a28_9",
        "context_with_next_sentence": true
    },
    {
        "source_sentence": "「我今所有自在人，　　彼大自在悉歸從，",
        "from": "T13n0402_003:0547a29_0",
        "context_with_next_sentence": true
    },
    {
        "source_sentence": "如是不久空我界，　　我無趣處復無得。",
        "from": "T13n0402_003:0547b01_17",
        "context_with_next_sentence": true
    },
    {
        "source_sentence": "」爾時眾中，復有一魔名曰新塵，向彼魔王說如是偈：",
        "from": "T13n0402_003:0547b03_4",
        "context_with_next_sentence": true
    },
    {
        "source_sentence": "「第一勢力汝先有，　　自在勇健之所作，",
        "from": "T13n0402_003:0547b04_0",
        "context_with_next_sentence": true
    },
    {
        "source_sentence": "汝今失力復無能，　　無得共比一切智。",
        "from": "T13n0402_003:0547b05_17",
        "context_with_next_sentence": true
    },
    {
        "source_sentence": "」爾時眾中，復有一魔名曰刀月，向彼魔王說如是偈：",
        "from": "T13n0402_003:0547b07_4",
        "context_with_next_sentence": true
    },
    {
        "source_sentence": "「慈悲眾生無惡意，　　自性清淨無所依，",
        "from": "T13n0402_003:0547b08_0",
        "context_with_next_sentence": true
    },
    {
        "source_sentence": "解脫三界遊行處，　　無趣無行無能害。",
        "from": "T13n0402_003:0547b09_17",
        "context_with_next_sentence": true
    },
    {
        "source_sentence": "」爾時，魔王說偈報曰：",
        "from": "T13n0402_003:0547b10_9",
        "context_with_next_sentence": true
    },
    {
        "source_sentence": "「欲界所有諸眾生，　　迷醉倒情著諸欲，",
        "from": "T13n0402_003:0547b11_0",
        "context_with_next_sentence": true
    },
    {
        "source_sentence": "於我所作常隨轉，　　云何共汝不害彼？",
        "from": "T13n0402_003:0547b12_17",
        "context_with_next_sentence": true
    },
    {
        "source_sentence": "」爾時眾中，復有一魔名曰地水，向彼魔王說如是偈：",
        "from": "T13n0402_003:0547b14_4",
        "context_with_next_sentence": true
    },
    {
        "source_sentence": "「諸有不堅如幻炎，　　能知諸有斷諸愛，",
        "from": "T13n0402_003:0547b15_0",
        "context_with_next_sentence": true
    },
    {
        "source_sentence": "不著諸有如虛空，　　云何於彼能逼惱？",
        "from": "T13n0402_003:0547b16_17",
        "context_with_next_sentence": true
    },
    {
        "source_sentence": "」爾時，魔王說偈報曰：",
        "from": "T13n0402_003:0547b17_9",
        "context_with_next_sentence": true
    },
    {
        "source_sentence": "「彼雖自在於三界，　　飲食衣服恒資用，",
        "from": "T13n0402_003:0547b18_0",
        "context_with_next_sentence": true
    },
    {
        "source_sentence": "彼於三受所樂住，　　云何將死不能害？",
        "from": "T13n0402_003:0547b19_17",
        "context_with_next_sentence": true
    },
    {
        "source_sentence": "」爾時眾中，復有一魔名曰捨愛，向彼魔王說如是偈：",
        "from": "T13n0402_003:0547b21_4",
        "context_with_next_sentence": true
    },
    {
        "source_sentence": "「神通境界有所有，　　惡魔天龍夜叉等，",
        "from": "T13n0402_003:0547b22_0",
        "context_with_next_sentence": true
    },
    {
        "source_sentence": "種種惱佛無所觸，　　云何將死能害彼？",
        "from": "T13n0402_003:0547b23_17",
        "context_with_next_sentence": true
    },
    {
        "source_sentence": "」爾時，魔王說偈報曰：",
        "from": "T13n0402_003:0547b24_9",
        "context_with_next_sentence": true
    },
    {
        "source_sentence": "「我等昔日斷彼食，　　於虛空中雨大石，",
        "from": "T13n0402_003:0547b25_0",
        "context_with_next_sentence": true
    },
    {
        "source_sentence": "無邊罵詈百種聲，　　我欲動彼所依處。",
        "from": "T13n0402_003:0547b26_17",
        "context_with_next_sentence": true
    },
    {
        "source_sentence": "」爾時眾中，復有一魔名曰知眼，向彼魔王說如是偈：",
        "from": "T13n0402_003:0547b28_4",
        "context_with_next_sentence": true
    },
    {
        "source_sentence": "「汝於彼時作惱亂，　　頗見少許瞋過不，",
        "from": "T13n0402_003:0547b29_0",
        "context_with_next_sentence": true
    },
    {
        "source_sentence": "舒顏視汝不嚬蹙，　　軟音慰喻無惡聲。",
        "from": "T13n0402_003:0547c01_17",
        "context_with_next_sentence": true
    },
    {
        "source_sentence": "」爾時，魔王說偈報曰：",
        "from": "T13n0402_003:0547c02_9",
        "context_with_next_sentence": true
    },
    {
        "source_sentence": "「彼有智慧能常忍，　　能斷愛癡諸過失，",
        "from": "T13n0402_003:0547c03_0",
        "context_with_next_sentence": true
    },
    {
        "source_sentence": "慈心一切諸眾生，　　聚集所行無不集。",
        "from": "T13n0402_003:0547c04_17",
        "context_with_next_sentence": true
    },
    {
        "source_sentence": "」爾時眾中，復有一魔名難降伏，向彼魔王說如是偈：",
        "from": "T13n0402_003:0547c06_3",
        "context_with_next_sentence": true
    },
    {
        "source_sentence": "「三結若能羂縛者，　　我等可應惱亂彼；",
        "from": "T13n0402_003:0547c07_18",
        "context_with_next_sentence": true
    },
    {
        "source_sentence": "佛乃滅此癡羂障，　　云何將死能惱彼？",
        "from": "T13n0402_003:0547c08_17",
        "context_with_next_sentence": true
    },
    {
        "source_sentence": "」爾時，魔王說偈報曰：",
        "from": "T13n0402_003:0547c09_9",
        "context_with_next_sentence": true
    },
    {
        "source_sentence": "「汝等助我力，　　裝束莫放逸，",
        "from": "T13n0402_003:0547c10_0",
        "context_with_next_sentence": true
    },
    {
        "source_sentence": "我變地為水，　　束四山為鬘，",
        "from": "T13n0402_003:0547c11_0",
        "context_with_next_sentence": true
    },
    {
        "source_sentence": "虛空雨大石，　　又放鐵沙聚，",
        "from": "T13n0402_003:0547c12_0",
        "context_with_next_sentence": true
    },
    {
        "source_sentence": "月箭曲刀鑹，　　擲彼身即碎；",
        "from": "T13n0402_003:0547c13_13",
        "context_with_next_sentence": true
    },
    {
        "source_sentence": "如是勤方便，　　極作惱亂彼，",
        "from": "T13n0402_003:0547c14_0",
        "context_with_next_sentence": true
    },
    {
        "source_sentence": "汝等相運助，　　釋子定為灰。",
        "from": "T13n0402_003:0547c15_13",
        "context_with_next_sentence": true
    },
    {
        "source_sentence": "」爾時，諸魔各各說偈，乃至百俱胝處所有諸魔，說偈問答皆亦如是。",
        "from": "T13n0402_003:0547c17_10",
        "context_with_next_sentence": true
    },
    {
        "source_sentence": "爾時，彼眾一切諸魔，同時發聲作如是言：",
        "from": "T13n0402_003:0547c18_18",
        "context_with_next_sentence": true
    },
    {
        "source_sentence": "「如是應去各各自宮莊嚴甲冑，并諸軍眾悉皆擐甲。",
        "from": "T13n0402_003:0547c20_2",
        "context_with_next_sentence": true
    },
    {
        "source_sentence": "各使我等神通之力，一切境界示彼令知，沙門瞿曇雖復勇猛，豈當我輩軍眾之鋒？",
        "from": "T13n0402_003:0547c21_19",
        "context_with_next_sentence": true
    },
    {
        "source_sentence": "」如是語時，於剎那頃，百俱胝處所有諸魔，各從自宮甲冑莊嚴，一一魔軍千俱胝眾，著種種甲持種種器仗，各別嚴駕，於夜分中下閻浮提，到中摩伽陀，各住虛空隣近於佛，乃至四洲天、龍、夜叉、乾闥婆、阿修羅、伽樓羅、吉那羅、摩睺羅伽、薜荔多、毘舍闍、究槃茶，各於佛邊生不信心無恭敬意，於法僧邊亦不信心。",
        "from": "T13n0402_003:0547c29_1",
        "context_with_next_sentence": true
    },
    {
        "source_sentence": "彼一切魔各遣軍眾，種種器仗擐甲莊嚴，大集彼處欲害如來。",
        "from": "T13n0402_003:0548a01_8",
        "context_with_next_sentence": true
    },
    {
        "source_sentence": "有一仙人名曰光味，於十八明處及神通境界學過彼量，而常承事摩醯首羅，與五百徒眾住雪山邊。",
        "from": "T13n0402_003:0548a03_13",
        "context_with_next_sentence": true
    },
    {
        "source_sentence": "爾時，魔王即自變身作摩醯首羅像，住仙人前，說如是偈：",
        "from": "T13n0402_003:0548a04_19",
        "context_with_next_sentence": true
    },
    {
        "source_sentence": "「瞿曇姓種生，　　大仙依通者，",
        "from": "T13n0402_003:0548a05_0",
        "context_with_next_sentence": true
    },
    {
        "source_sentence": "聰慧住摩伽，　　今王舍城乞。",
        "from": "T13n0402_003:0548a06_13",
        "context_with_next_sentence": true
    },
    {
        "source_sentence": "汝當堅固心，　　往共種種論，",
        "from": "T13n0402_003:0548a07_0",
        "context_with_next_sentence": true
    },
    {
        "source_sentence": "汝極五神通，　　當決定自在。",
        "from": "T13n0402_003:0548a08_13",
        "context_with_next_sentence": true
    },
    {
        "source_sentence": "」爾時，魔王說此偈已，即隱不現，還於魔宮自眷屬所，說如是偈：",
        "from": "T13n0402_003:0548a10_8",
        "context_with_next_sentence": true
    },
    {
        "source_sentence": "「汝等今日我邊聽，　　我今思得無比知，",
        "from": "T13n0402_003:0548a11_0",
        "context_with_next_sentence": true
    },
    {
        "source_sentence": "釋子所攝所共語，　　神通加彼令具足。",
        "from": "T13n0402_003:0548a12_17",
        "context_with_next_sentence": true
    },
    {
        "source_sentence": "彼幻示現自境界，　　奪我魔之廣大力，",
        "from": "T13n0402_003:0548a13_0",
        "context_with_next_sentence": true
    },
    {
        "source_sentence": "如母向子常軟語，　　悉令弟子生喜樂，",
        "from": "T13n0402_003:0548a14_0",
        "context_with_next_sentence": true
    },
    {
        "source_sentence": "恒日初分入城邑，　　徐步攝持正威儀，",
        "from": "T13n0402_003:0548a15_0",
        "context_with_next_sentence": true
    },
    {
        "source_sentence": "弟子所行所斷欲，　　彼彼自當我捉持。",
        "from": "T13n0402_003:0548a16_17",
        "context_with_next_sentence": true
    },
    {
        "source_sentence": "美妙歌舞現其前，　　令彼見聞生惑著，",
        "from": "T13n0402_003:0548a17_0",
        "context_with_next_sentence": true
    },
    {
        "source_sentence": "弟子見聞惑著已，　　應惱釋迦大仙意。",
        "from": "T13n0402_003:0548a18_17",
        "context_with_next_sentence": true
    },
    {
        "source_sentence": "」爾時眾中，復有一魔說如是偈：",
        "from": "T13n0402_003:0548a19_13",
        "context_with_next_sentence": true
    },
    {
        "source_sentence": "「我今化現可畏事，　　師子駝象虎水牛，",
        "from": "T13n0402_003:0548a20_0",
        "context_with_next_sentence": true
    },
    {
        "source_sentence": "速疾奔馳彼城邑，　　驚動現威雷震聲，",
        "from": "T13n0402_003:0548a21_0",
        "context_with_next_sentence": true
    },
    {
        "source_sentence": "神通化現無量事，　　復現兵器逼其前，",
        "from": "T13n0402_003:0548a22_0",
        "context_with_next_sentence": true
    },
    {
        "source_sentence": "彼彼所棄諸欲者，　　或時迷亂令忘失。",
        "from": "T13n0402_003:0548a23_17",
        "context_with_next_sentence": true
    },
    {
        "source_sentence": "」爾時眾中，復有一魔說如是偈：",
        "from": "T13n0402_003:0548a24_13",
        "context_with_next_sentence": true
    },
    {
        "source_sentence": "「我今於彼四衢道，　　化作樓觀俠其前，",
        "from": "T13n0402_003:0548a25_0",
        "context_with_next_sentence": true
    },
    {
        "source_sentence": "種種奇形醜惡面，　　種種器仗逼動彼，",
        "from": "T13n0402_003:0548a26_0",
        "context_with_next_sentence": true
    },
    {
        "source_sentence": "空中大聲雨刀劍，　　驚動可畏雷雹聲，",
        "from": "T13n0402_003:0548a27_0",
        "context_with_next_sentence": true
    },
    {
        "source_sentence": "於彼境界不自在，　　速令消滅不現前。",
        "from": "T13n0402_003:0548a28_17",
        "context_with_next_sentence": true
    },
    {
        "source_sentence": "」爾時，魔王以神通力一切嚴駕，廣作如上一切境界；",
        "from": "T13n0402_003:0548b01_3",
        "context_with_next_sentence": true
    },
    {
        "source_sentence": "如來大慈威德力故，亦廣如彼種種示現，即時變此三千大千佛之世界，令此地性猶如金剛，一切魔力不能改轉，亦復不能更作惡聲，及以火山四方猛焰，亦不能作非時黑雲及惡風氣。",
        "from": "T13n0402_003:0548b05_7",
        "context_with_next_sentence": true
    },
    {
        "source_sentence": "佛力持故，乃至無有一龍能運其身下一渧雨。",
        "from": "T13n0402_003:0548b06_8",
        "context_with_next_sentence": true
    },
    {
        "source_sentence": "爾時，四大聲聞日初分時，著衣持鉢入王舍大城乞食。",
        "from": "T13n0402_003:0548b08_4",
        "context_with_next_sentence": true
    },
    {
        "source_sentence": "時尊者舍利弗，於城南門值魔童子其數五十，第一端正妙色莊嚴大人子相，同在街路歌舞而行，遙見尊者舍利弗來，即前共持尊者兩手，謂尊者曰：",
        "from": "T13n0402_003:0548b11_12",
        "context_with_next_sentence": true
    },
    {
        "source_sentence": "「汝舞，沙門！",
        "from": "T13n0402_003:0548b11_19",
        "context_with_next_sentence": true
    },
    {
        "source_sentence": "汝歌，沙門！",
        "from": "T13n0402_003:0548b12_2",
        "context_with_next_sentence": true
    },
    {
        "source_sentence": "」時舍利弗語童子言：",
        "from": "T13n0402_003:0548b12_12",
        "context_with_next_sentence": true
    },
    {
        "source_sentence": "「汝當諦聽！",
        "from": "T13n0402_003:0548b12_18",
        "context_with_next_sentence": true
    },
    {
        "source_sentence": "先所未聞，當令汝聞。",
        "from": "T13n0402_003:0548b13_6",
        "context_with_next_sentence": true
    },
    {
        "source_sentence": "」即為童子，說如是偈：",
        "from": "T13n0402_003:0548b13_17",
        "context_with_next_sentence": true
    },
    {
        "source_sentence": "「諸入可厭患，　　殺處常欺我，",
        "from": "T13n0402_003:0548b14_0",
        "context_with_next_sentence": true
    },
    {
        "source_sentence": "我今厭患已，　　盡彼入邊際；",
        "from": "T13n0402_003:0548b15_13",
        "context_with_next_sentence": true
    },
    {
        "source_sentence": "諸陰可厭患，　　殺處常欺我，",
        "from": "T13n0402_003:0548b16_0",
        "context_with_next_sentence": true
    },
    {
        "source_sentence": "我今厭患已，　　盡彼陰邊際。",
        "from": "T13n0402_003:0548b17_13",
        "context_with_next_sentence": true
    },
    {
        "source_sentence": "」爾時，舍利弗為魔童子說此偈已，即說呪曰：",
        "from": "T13n0402_003:0548b18_19",
        "context_with_next_sentence": true
    },
    {
        "source_sentence": "「哆姪也他一　婆呵囉二　婆呵囉三　婆囉四　婆囉五　末利支婆呵六　薩遮婆呵七　阿磨婆呵八　薩婆呵九」爾時，舍利弗於歌音中說如是偈及陀羅尼，時魔王童子五十人等，聞是法音得未曾有，甚大歡喜信心清淨，向舍利弗說如是偈：",
        "from": "T13n0402_003:0548b25_1",
        "context_with_next_sentence": true
    },
    {
        "source_sentence": "「正導我等今懺悔，　　為世間親善說者，",
        "from": "T13n0402_003:0548b26_0",
        "context_with_next_sentence": true
    },
    {
        "source_sentence": "說陰可畏教我離，　　令我於此常證見。",
        "from": "T13n0402_003:0548b27_17",
        "context_with_next_sentence": true
    },
    {
        "source_sentence": "」時魔童子說是偈已，頭面著地禮尊者足，便於道中共坐聽法。",
        "from": "T13n0402_003:0548b29_7",
        "context_with_next_sentence": true
    },
    {
        "source_sentence": "爾時，尊者大目揵連欲入王舍大城乞食，於城東門見五十童子，乃至於歌音中，說如是偈：",
        "from": "T13n0402_003:0548c02_9",
        "context_with_next_sentence": true
    },
    {
        "source_sentence": "「諸界可厭患，　　殺處常欺我，",
        "from": "T13n0402_003:0548c03_0",
        "context_with_next_sentence": true
    },
    {
        "source_sentence": "我今厭患已，　　盡彼界邊際；",
        "from": "T13n0402_003:0548c04_13",
        "context_with_next_sentence": true
    },
    {
        "source_sentence": "諸受可厭患，　　殺處常欺我，",
        "from": "T13n0402_003:0548c05_0",
        "context_with_next_sentence": true
    },
    {
        "source_sentence": "我今厭患已，　　盡彼受邊際；",
        "from": "T13n0402_003:0548c06_13",
        "context_with_next_sentence": true
    },
    {
        "source_sentence": "思惟可厭患，　　殺處常欺我，",
        "from": "T13n0402_003:0548c07_0",
        "context_with_next_sentence": true
    },
    {
        "source_sentence": "我厭思惟已，　　盡思惟邊際；",
        "from": "T13n0402_003:0548c08_13",
        "context_with_next_sentence": true
    },
    {
        "source_sentence": "諸想可厭患，　　殺處常欺我，",
        "from": "T13n0402_003:0548c09_0",
        "context_with_next_sentence": true
    },
    {
        "source_sentence": "我今厭患已，　　盡彼想邊際。",
        "from": "T13n0402_003:0548c10_13",
        "context_with_next_sentence": true
    },
    {
        "source_sentence": "」時，大目連於歌聲中說是偈已，復說呪曰：",
        "from": "T13n0402_003:0548c11_18",
        "context_with_next_sentence": true
    },
    {
        "source_sentence": "「多姪也他一　阿磨婆二　阿磨婆三　阿磨婆四　阿磨婆五　阿囉闍六　囉挐闍呵七　奢藐他八　奢藐他九　奢藐他十　他伽那婆摩十一　娑婆訶十二」爾時，長老大目揵連為魔童子說如是偈及陀羅尼，時五十童子第一歡喜生淨信心，說如是偈：",
        "from": "T13n0402_003:0548c18_3",
        "context_with_next_sentence": true
    },
    {
        "source_sentence": "「具足密神通，　　聖主牟尼子，",
        "from": "T13n0402_003:0548c19_0",
        "context_with_next_sentence": true
    },
    {
        "source_sentence": "生死道過患，　　法燈普照示，",
        "from": "T13n0402_003:0548c20_0",
        "context_with_next_sentence": true
    },
    {
        "source_sentence": "能斷諸過惡，　　故我生信樂，",
        "from": "T13n0402_003:0548c21_0",
        "context_with_next_sentence": true
    },
    {
        "source_sentence": "今既歸依佛，　　法僧亦歸依。",
        "from": "T13n0402_003:0548c22_13",
        "context_with_next_sentence": true
    },
    {
        "source_sentence": "」爾時，五十魔之童子，於街道中即便接足禮大目連，於彼前坐正儀聽法。",
        "from": "T13n0402_003:0548c24_12",
        "context_with_next_sentence": true
    },
    {
        "source_sentence": "爾時，長老富樓那彌多羅尼子，於城北門入城乞食乃至街中，隨彼童子所唱歌聲，於歌音中，說如是偈：",
        "from": "T13n0402_003:0548c27_7",
        "context_with_next_sentence": true
    },
    {
        "source_sentence": "「諸觸可厭患，　　殺處常欺我，",
        "from": "T13n0402_003:0548c28_0",
        "context_with_next_sentence": true
    },
    {
        "source_sentence": "我今厭彼觸，　　故盡觸邊際；",
        "from": "T13n0402_003:0548c29_13",
        "context_with_next_sentence": true
    },
    {
        "source_sentence": "諸根增上主，　　殺處常欺我，",
        "from": "T13n0402_003:0549a01_0",
        "context_with_next_sentence": true
    },
    {
        "source_sentence": "我今厭增上，　　故盡增上邊；",
        "from": "T13n0402_003:0549a02_13",
        "context_with_next_sentence": true
    },
    {
        "source_sentence": "惑業常流轉，　　殺處常欺我，",
        "from": "T13n0402_003:0549a03_0",
        "context_with_next_sentence": true
    },
    {
        "source_sentence": "我今厭惑業，　　盡惑業邊際；",
        "from": "T13n0402_003:0549a04_13",
        "context_with_next_sentence": true
    },
    {
        "source_sentence": "諸有可厭患，　　殺處常欺我，",
        "from": "T13n0402_003:0549a05_0",
        "context_with_next_sentence": true
    },
    {
        "source_sentence": "我今厭諸有，　　盡諸有邊際。",
        "from": "T13n0402_003:0549a06_13",
        "context_with_next_sentence": true
    },
    {
        "source_sentence": "」爾時，富樓那於歌音中為魔童子說此偈已，告童子曰：",
        "from": "T13n0402_003:0549a08_4",
        "context_with_next_sentence": true
    },
    {
        "source_sentence": "「人命輕速難可保住，猶如山水迅浪奔流，命甚於彼，愚癡凡夫都不覺知。",
        "from": "T13n0402_003:0549a09_18",
        "context_with_next_sentence": true
    },
    {
        "source_sentence": "復次，童子！",
        "from": "T13n0402_003:0549a10_4",
        "context_with_next_sentence": true
    },
    {
        "source_sentence": "一切凡夫色酒所醉無覺知者，聲酒所醉無覺知者，香酒所醉無覺知者，味酒所醉無覺知者，觸酒所醉無覺知者。",
        "from": "T13n0402_003:0549a12_14",
        "context_with_next_sentence": true
    },
    {
        "source_sentence": "復次，童子！",
        "from": "T13n0402_003:0549a12_20",
        "context_with_next_sentence": true
    },
    {
        "source_sentence": "人命輕速甚彼山水，愚癡凡夫都不見知，法酒所醉無覺知者，陰酒所醉無覺知者，界酒所醉無覺知者，封食所醉無覺知者，樂酒所醉無覺知者，生酒所醉無覺知者，欲酒所醉無覺知者。",
        "from": "T13n0402_003:0549a17_5",
        "context_with_next_sentence": true
    },
    {
        "source_sentence": "復次，童子！",
        "from": "T13n0402_003:0549a17_11",
        "context_with_next_sentence": true
    },
    {
        "source_sentence": "人命輕速猶如山水迅浪奔流，命甚於彼，愚癡凡夫都不見知，乃至為彼一切情識取著之酒，為所迷醉都不覺知。",
        "from": "T13n0402_003:0549a20_2",
        "context_with_next_sentence": true
    },
    {
        "source_sentence": "」即為童子，而說呪曰：",
        "from": "T13n0402_003:0549a20_13",
        "context_with_next_sentence": true
    },
    {
        "source_sentence": "「多姪也他一　揭伽婆二　揭伽婆三　揭伽婆四　門致尼五　阿伐多六　毘伐多七　呿伐多八　跋囉磨阿囉他九　殊底伐多十　娑婆呵十一」爾時，長老富樓那於歌聲中，為魔童子說如此偈及陀羅尼句，時彼五十童子第一歡喜生淨信心，說如是偈：",
        "from": "T13n0402_003:0549a26_9",
        "context_with_next_sentence": true
    },
    {
        "source_sentence": "「汝今教我寂滅道，　　諸界猶如彼幻炎，",
        "from": "T13n0402_003:0549a27_0",
        "context_with_next_sentence": true
    },
    {
        "source_sentence": "世間唯從分別生，　　故我身命歸三寶。",
        "from": "T13n0402_003:0549a28_17",
        "context_with_next_sentence": true
    },
    {
        "source_sentence": "」爾時，五十魔之童子於街道中，即便接足禮富樓那，於彼前坐正儀聽法。",
        "from": "T13n0402_003:0549b01_12",
        "context_with_next_sentence": true
    },
    {
        "source_sentence": "爾時，長老須菩提於城西門入王舍城，次第乞食。",
        "from": "T13n0402_003:0549b03_2",
        "context_with_next_sentence": true
    },
    {
        "source_sentence": "於街道中逢值魔王五十童子，華年盛美顏色端正，容止庠雅大人子相，共戲街道歌舞而行。",
        "from": "T13n0402_003:0549b05_4",
        "context_with_next_sentence": true
    },
    {
        "source_sentence": "見須菩提即便趨往，各共捉彼尊者兩手，作如是言：",
        "from": "T13n0402_003:0549b06_8",
        "context_with_next_sentence": true
    },
    {
        "source_sentence": "「汝歌，沙門！",
        "from": "T13n0402_003:0549b06_15",
        "context_with_next_sentence": true
    },
    {
        "source_sentence": "汝舞，沙門！",
        "from": "T13n0402_003:0549b06_21",
        "context_with_next_sentence": true
    },
    {
        "source_sentence": "」須菩提言：",
        "from": "T13n0402_003:0549b07_3",
        "context_with_next_sentence": true
    },
    {
        "source_sentence": "「諦聽！",
        "from": "T13n0402_003:0549b07_7",
        "context_with_next_sentence": true
    },
    {
        "source_sentence": "童子！",
        "from": "T13n0402_003:0549b07_10",
        "context_with_next_sentence": true
    },
    {
        "source_sentence": "汝先歌音所未聞者，當令汝聞，汝且默然聽我歌聲。",
        "from": "T13n0402_003:0549b08_11",
        "context_with_next_sentence": true
    },
    {
        "source_sentence": "」時，須菩提即為童子，說如是偈：",
        "from": "T13n0402_003:0549b09_7",
        "context_with_next_sentence": true
    },
    {
        "source_sentence": "「一切有為法，　　動性皆無常，",
        "from": "T13n0402_003:0549b10_0",
        "context_with_next_sentence": true
    },
    {
        "source_sentence": "如彼幻泡炎，　　雖見不可得，",
        "from": "T13n0402_003:0549b11_0",
        "context_with_next_sentence": true
    },
    {
        "source_sentence": "速疾生滅法，　　唯智者乃知。",
        "from": "T13n0402_003:0549b12_13",
        "context_with_next_sentence": true
    },
    {
        "source_sentence": "觸受是苦擔，　　愚癡者隨著，",
        "from": "T13n0402_003:0549b13_0",
        "context_with_next_sentence": true
    },
    {
        "source_sentence": "有為逼迫苦，　　一切悉無我，",
        "from": "T13n0402_003:0549b14_0",
        "context_with_next_sentence": true
    },
    {
        "source_sentence": "更無一知識，　　令脫於苦者。",
        "from": "T13n0402_003:0549b15_13",
        "context_with_next_sentence": true
    },
    {
        "source_sentence": "如信菩提道，　　親近修一相，",
        "from": "T13n0402_003:0549b16_0",
        "context_with_next_sentence": true
    },
    {
        "source_sentence": "謂離諸法想，　　不淨及無我。",
        "from": "T13n0402_003:0549b17_13",
        "context_with_next_sentence": true
    },
    {
        "source_sentence": "一切行相應，　　無實無性相，",
        "from": "T13n0402_003:0549b18_0",
        "context_with_next_sentence": true
    },
    {
        "source_sentence": "諸法無命養，　　無人無作者，",
        "from": "T13n0402_003:0549b19_0",
        "context_with_next_sentence": true
    },
    {
        "source_sentence": "汝捨魔諂意，　　發覺生淨信。",
        "from": "T13n0402_003:0549b20_13",
        "context_with_next_sentence": true
    },
    {
        "source_sentence": "諸識依本起，　　如電依虛空，",
        "from": "T13n0402_003:0549b21_0",
        "context_with_next_sentence": true
    },
    {
        "source_sentence": "觸受思無我，　　觀察無有實；",
        "from": "T13n0402_003:0549b22_13",
        "context_with_next_sentence": true
    },
    {
        "source_sentence": "愚癡凡夫聚，　　此陰恒流轉，",
        "from": "T13n0402_003:0549b23_0",
        "context_with_next_sentence": true
    },
    {
        "source_sentence": "淨心分別生，　　作者不可得。",
        "from": "T13n0402_003:0549b24_13",
        "context_with_next_sentence": true
    },
    {
        "source_sentence": "真際寂滅空，　　能離一切邊，",
        "from": "T13n0402_003:0549b25_0",
        "context_with_next_sentence": true
    },
    {
        "source_sentence": "此法無無明，　　故說菩提行，",
        "from": "T13n0402_003:0549b26_0",
        "context_with_next_sentence": true
    },
    {
        "source_sentence": "如彼大船師，　　普運到菩提。",
        "from": "T13n0402_003:0549b27_13",
        "context_with_next_sentence": true
    },
    {
        "source_sentence": "」爾時，長老須菩提為魔童子說此偈已，即說呪曰：",
        "from": "T13n0402_003:0549b29_2",
        "context_with_next_sentence": true
    },
    {
        "source_sentence": "「多姪也他一　蘇文第二　毘文第三　文陀四　闍醯五　賜離六　賜離七　賜離八　阿婆賜離九　阿婆呵賜離十　多他多婆賜離十一　步多俱胝賜離十二　娑婆呵十三」爾時，長老須菩提為此童子於歌聲中，說此偈辭及陀羅尼句，時彼五十童子第一歡喜生淨信心，說如是偈：",
        "from": "T13n0402_003:0549c07_9",
        "context_with_next_sentence": true
    },
    {
        "source_sentence": "「我依惡知識，　　未聞如是法，",
        "from": "T13n0402_003:0549c08_0",
        "context_with_next_sentence": true
    },
    {
        "source_sentence": "愚癡無智故，　　造作此惡業，",
        "from": "T13n0402_003:0549c09_0",
        "context_with_next_sentence": true
    },
    {
        "source_sentence": "我今發露悔，　　願尊證知我。",
        "from": "T13n0402_003:0549c10_13",
        "context_with_next_sentence": true
    },
    {
        "source_sentence": "尊從勝法生，　　故我發大願，",
        "from": "T13n0402_003:0549c11_0",
        "context_with_next_sentence": true
    },
    {
        "source_sentence": "願我得作佛，　　普利益世間。",
        "from": "T13n0402_003:0549c12_13",
        "context_with_next_sentence": true
    },
    {
        "source_sentence": "」時五十童子，於街道中即便接足禮須菩提，於彼前坐正儀聽法。",
        "from": "T13n0402_003:0549c14_8",
        "context_with_next_sentence": true
    },
    {
        "source_sentence": "爾時，世尊以神通力，令此街道百由旬量，廣博嚴淨而為示現。",
        "from": "T13n0402_003:0549c16_7",
        "context_with_next_sentence": true
    },
    {
        "source_sentence": "時舍利弗北面而坐，大目揵連西面而坐，富樓那南面而坐，須菩提東面而坐，四人住處共半由旬。",
        "from": "T13n0402_003:0549c18_13",
        "context_with_next_sentence": true
    },
    {
        "source_sentence": "應時，於彼四大聲聞坐處地中現大蓮華，縱廣正等五十肘量，閻浮檀金為莖，青毘琉璃為葉，勝藏寶為鬚，真珠為蘃，華氣芬馥過彼天香，如此蓮花是出世間善根所生。",
        "from": "T13n0402_003:0549c22_11",
        "context_with_next_sentence": true
    },
    {
        "source_sentence": "從此蓮華出大光明，普照三千大千世界，於彼街道其華上踊，高三人量而為示現；",
        "from": "T13n0402_003:0549c24_10",
        "context_with_next_sentence": true
    },
    {
        "source_sentence": "乃至四天王天此蓮華現，以彼天量高五由旬而為示現；",
        "from": "T13n0402_003:0549c25_16",
        "context_with_next_sentence": true
    },
    {
        "source_sentence": "三十三天此蓮華現，以彼天量高百由旬而為示現；",
        "from": "T13n0402_003:0550a02_3",
        "context_with_next_sentence": true
    },
    {
        "source_sentence": "乃至阿迦尼吒天此蓮華現，以彼天量高半由旬以為示現，於蓮華葉宣示種種美妙句義，此地眾生及彼諸天，皆聞華中如此偈頌：",
        "from": "T13n0402_003:0550a05_2",
        "context_with_next_sentence": true
    },
    {
        "source_sentence": "「唯佛清淨生此剎，　　退彼魔王并軍眾，",
        "from": "T13n0402_003:0550a06_0",
        "context_with_next_sentence": true
    },
    {
        "source_sentence": "佛勇猛故轉法輪，　　世間因此故無疑，",
        "from": "T13n0402_003:0550a07_0",
        "context_with_next_sentence": true
    },
    {
        "source_sentence": "諸有聰慧解義論，　　知法求法求解脫。",
        "from": "T13n0402_003:0550a08_17",
        "context_with_next_sentence": true
    },
    {
        "source_sentence": "一切世間聰叡人，　　優波俱利最為上，",
        "from": "T13n0402_003:0550a09_0",
        "context_with_next_sentence": true
    },
    {
        "source_sentence": "此為導師已調伏，　　善巧說此妙大法。",
        "from": "T13n0402_003:0550a10_17",
        "context_with_next_sentence": true
    },
    {
        "source_sentence": "一切世間上供養，　　供養牟尼能說者，",
        "from": "T13n0402_003:0550a11_0",
        "context_with_next_sentence": true
    },
    {
        "source_sentence": "具三世智能善說，　　所學三學能開示，",
        "from": "T13n0402_003:0550a12_0",
        "context_with_next_sentence": true
    },
    {
        "source_sentence": "能救世間人天者，　　無量法義令解知，",
        "from": "T13n0402_003:0550a13_0",
        "context_with_next_sentence": true
    },
    {
        "source_sentence": "利益世間教善行，　　方便智燈照世間。",
        "from": "T13n0402_003:0550a14_17",
        "context_with_next_sentence": true
    },
    {
        "source_sentence": "巧說妙法斷三垢，　　智慧利益無疲倦，",
        "from": "T13n0402_003:0550a15_0",
        "context_with_next_sentence": true
    },
    {
        "source_sentence": "世間極苦令解脫，　　無明闇蔽諸眾生，",
        "from": "T13n0402_003:0550a16_0",
        "context_with_next_sentence": true
    },
    {
        "source_sentence": "能與法眼不顛倒，　　一切大眾普已會。",
        "from": "T13n0402_003:0550a17_17",
        "context_with_next_sentence": true
    },
    {
        "source_sentence": "此佛不久師子吼，　　如來能示第一義，",
        "from": "T13n0402_003:0550a18_0",
        "context_with_next_sentence": true
    },
    {
        "source_sentence": "妙色力具展轉說，　　見世沈沒大苦海，",
        "from": "T13n0402_003:0550a19_0",
        "context_with_next_sentence": true
    },
    {
        "source_sentence": "來處世間擊法鼓，　　六根護中住上護，",
        "from": "T13n0402_003:0550a20_0",
        "context_with_next_sentence": true
    },
    {
        "source_sentence": "此六隨行六通智，　　六度上法佛所說。",
        "from": "T13n0402_003:0550a21_17",
        "context_with_next_sentence": true
    },
    {
        "source_sentence": "決定說此六種子，　　能殺六根居村者，",
        "from": "T13n0402_003:0550a22_0",
        "context_with_next_sentence": true
    },
    {
        "source_sentence": "六無上事所念者，　　佛調御主令彼念。",
        "from": "T13n0402_003:0550a23_17",
        "context_with_next_sentence": true
    },
    {
        "source_sentence": "」於蓮華中說是偈已，乃至於彼六欲諸天，於蓮華中復為諸天說如是偈：",
        "from": "T13n0402_003:0550a25_11",
        "context_with_next_sentence": true
    },
    {
        "source_sentence": "「汝等和合遊，　　樂著貪諸欲，",
        "from": "T13n0402_003:0550a26_0",
        "context_with_next_sentence": true
    },
    {
        "source_sentence": "放逸心迷醉，　　愛蓋之所覆，",
        "from": "T13n0402_003:0550a27_0",
        "context_with_next_sentence": true
    },
    {
        "source_sentence": "愚癡常樂著，　　諸欲酒所醉，",
        "from": "T13n0402_003:0550a28_0",
        "context_with_next_sentence": true
    },
    {
        "source_sentence": "以彼放逸故，　　不供養善逝。",
        "from": "T13n0402_003:0550a29_13",
        "context_with_next_sentence": true
    },
    {
        "source_sentence": "諸欲無常壞，　　如彼水中月，",
        "from": "T13n0402_003:0550b01_0",
        "context_with_next_sentence": true
    },
    {
        "source_sentence": "死生堅牢羂，　　眾生無脫者，",
        "from": "T13n0402_003:0550b02_0",
        "context_with_next_sentence": true
    },
    {
        "source_sentence": "此等無所依，　　放逸著諸欲，",
        "from": "T13n0402_003:0550b03_0",
        "context_with_next_sentence": true
    },
    {
        "source_sentence": "以樂諸欲故，　　永不得涅槃。",
        "from": "T13n0402_003:0550b04_13",
        "context_with_next_sentence": true
    },
    {
        "source_sentence": "常處放逸地，　　與滅不相應，",
        "from": "T13n0402_003:0550b05_0",
        "context_with_next_sentence": true
    },
    {
        "source_sentence": "不看先所作，　　為淨為不淨，",
        "from": "T13n0402_003:0550b06_0",
        "context_with_next_sentence": true
    },
    {
        "source_sentence": "為業受老死，　　怖畏恒圍遶，",
        "from": "T13n0402_003:0550b07_0",
        "context_with_next_sentence": true
    },
    {
        "source_sentence": "汝等放逸故，　　三惡地所行。",
        "from": "T13n0402_003:0550b08_13",
        "context_with_next_sentence": true
    },
    {
        "source_sentence": "以施調繫心，　　恒修不放逸，",
        "from": "T13n0402_003:0550b09_0",
        "context_with_next_sentence": true
    },
    {
        "source_sentence": "先所作善業，　　應當勤護持，",
        "from": "T13n0402_003:0550b10_0",
        "context_with_next_sentence": true
    },
    {
        "source_sentence": "念捨欲不淨，　　難得後邊故。",
        "from": "T13n0402_003:0550b11_13",
        "context_with_next_sentence": true
    },
    {
        "source_sentence": "汝等歸善逝，　　聽彼說大義，",
        "from": "T13n0402_003:0550b12_0",
        "context_with_next_sentence": true
    },
    {
        "source_sentence": "汝等修智慧，　　解脫寂滅因，",
        "from": "T13n0402_003:0550b13_0",
        "context_with_next_sentence": true
    },
    {
        "source_sentence": "與妙法相應，　　聽如是大義。",
        "from": "T13n0402_003:0550b14_13",
        "context_with_next_sentence": true
    },
    {
        "source_sentence": "」如是蓮華中說是偈已，乃至色界十六天，處於蓮華中，復為諸天說如此偈：",
        "from": "T13n0402_003:0550b16_13",
        "context_with_next_sentence": true
    },
    {
        "source_sentence": "「分別善法勤修習，　　一心樂禪離憒閙，",
        "from": "T13n0402_003:0550b17_0",
        "context_with_next_sentence": true
    },
    {
        "source_sentence": "寂靜不亂求解脫，　　慧所應作斷瞋恚，",
        "from": "T13n0402_003:0550b18_0",
        "context_with_next_sentence": true
    },
    {
        "source_sentence": "所有我相十三種，　　分別為說修勝忍，",
        "from": "T13n0402_003:0550b19_0",
        "context_with_next_sentence": true
    },
    {
        "source_sentence": "以此畢竟速解脫，　　得至生死解脫處。",
        "from": "T13n0402_003:0550b20_17",
        "context_with_next_sentence": true
    },
    {
        "source_sentence": "貪嗜色聚分別者，　　我性堅固見湛然，",
        "from": "T13n0402_003:0550b21_0",
        "context_with_next_sentence": true
    },
    {
        "source_sentence": "彼等不減所生法，　　由見流轉趣惡地。",
        "from": "T13n0402_003:0550b22_17",
        "context_with_next_sentence": true
    },
    {
        "source_sentence": "觀彼三界常無我，　　不實無自空無作，",
        "from": "T13n0402_003:0550b23_0",
        "context_with_next_sentence": true
    },
    {
        "source_sentence": "修忍分別隨順彼，　　得彼一切趣解脫。",
        "from": "T13n0402_003:0550b24_17",
        "context_with_next_sentence": true
    },
    {
        "source_sentence": "彼等不老不病死，　　不怨憎會離惡趣，",
        "from": "T13n0402_003:0550b25_0",
        "context_with_next_sentence": true
    },
    {
        "source_sentence": "一切諸法等虛空，　　所修相應不二修。",
        "from": "T13n0402_003:0550b26_17",
        "context_with_next_sentence": true
    },
    {
        "source_sentence": "畢竟淨道最無上，　　意無所著淨諸根，",
        "from": "T13n0402_003:0550b27_0",
        "context_with_next_sentence": true
    },
    {
        "source_sentence": "猶如釋子降四魔，　　應修無相一法性。",
        "from": "T13n0402_003:0550b28_17",
        "context_with_next_sentence": true
    },
    {
        "source_sentence": "所有一切相皆離，　　調順威儀二種斷，",
        "from": "T13n0402_003:0550b29_0",
        "context_with_next_sentence": true
    },
    {
        "source_sentence": "此道為彼最上說，　　一切法空分別修。",
        "from": "T13n0402_003:0550c01_17",
        "context_with_next_sentence": true
    },
    {
        "source_sentence": "若能分別修此空，　　無主無作受亦無，",
        "from": "T13n0402_003:0550c02_0",
        "context_with_next_sentence": true
    },
    {
        "source_sentence": "如空自性解菩提，　　遠離悕求最無上。",
        "from": "T13n0402_003:0550c03_17",
        "context_with_next_sentence": true
    },
    {
        "source_sentence": "」爾時，如來於此淨色蓮華臺中，出此大聲句義法時，此世界中一切所有人、非人等，普來街中繞蓮華座，乃至無量無數阿迦尼吒天，悉下天宮遶蓮華座瞻仰聽法。",
        "from": "T13n0402_003:0550c07_12",
        "context_with_next_sentence": true
    },
    {
        "source_sentence": "是時，魔王聞此偈已，周匝普觀見王舍大城，街中蓮華出此法聲，及見無量無數百千俱胝那由他人，圍遶蓮華共坐聽法。",
        "from": "T13n0402_003:0550c10_8",
        "context_with_next_sentence": true
    },
    {
        "source_sentence": "又見六欲諸天無量無數百千俱胝那由他等，一切諸天悉捨宮殿，隨遶蓮華而坐聽法。",
        "from": "T13n0402_003:0550c12_8",
        "context_with_next_sentence": true
    },
    {
        "source_sentence": "見聞是已，轉過前量，加大憂苦悔惱纏心，毛竪戰慄遍身流汗，走虛空中，以大音聲喚餘魔眾，說如是偈：",
        "from": "T13n0402_003:0550c14_16",
        "context_with_next_sentence": true
    },
    {
        "source_sentence": "「汝等當聽，　　善攝外意，　　我於境界，",
        "from": "T13n0402_003:0550c15_0",
        "context_with_next_sentence": true
    },
    {
        "source_sentence": "無自在力。",
        "from": "T13n0402_003:0550c16_4",
        "context_with_next_sentence": true
    },
    {
        "source_sentence": "　　此乃釋迦，　　最上勝力，功德廣行，　　流布世間。",
        "from": "T13n0402_003:0550c17_11",
        "context_with_next_sentence": true
    },
    {
        "source_sentence": "　　令彼眾生，堅固所作，　　於蓮華臺，　　出此法聲。",
        "from": "T13n0402_003:0550c18_18",
        "context_with_next_sentence": true
    },
    {
        "source_sentence": "人天諸子，　　盡來無餘，　　決定善人，",
        "from": "T13n0402_003:0550c19_0",
        "context_with_next_sentence": true
    },
    {
        "source_sentence": "咸皆渴仰。",
        "from": "T13n0402_003:0550c20_4",
        "context_with_next_sentence": true
    },
    {
        "source_sentence": "　　專意善逝，　　趣寂滅道，最上功德，　　第一無上。",
        "from": "T13n0402_003:0550c21_11",
        "context_with_next_sentence": true
    },
    {
        "source_sentence": "　　沙門所作，幻此三界，　　迷惑一切，　　令無餘意。",
        "from": "T13n0402_003:0550c22_18",
        "context_with_next_sentence": true
    },
    {
        "source_sentence": "人天大眾，　　圍遶蓮華，　　疾放雨石，",
        "from": "T13n0402_003:0550c23_0",
        "context_with_next_sentence": true
    },
    {
        "source_sentence": "作恐怖聲，　　以魔凶眾，　　往摧壞彼。",
        "from": "T13n0402_003:0550c24_18",
        "context_with_next_sentence": true
    },
    {
        "source_sentence": "」爾時，餘魔對彼魔王說如是偈：",
        "from": "T13n0402_003:0550c25_13",
        "context_with_next_sentence": true
    },
    {
        "source_sentence": "「汝聽我等語，　　此語能利益，",
        "from": "T13n0402_003:0550c26_0",
        "context_with_next_sentence": true
    },
    {
        "source_sentence": "汝知何等法，　　而不止息意。",
        "from": "T13n0402_003:0550c27_13",
        "context_with_next_sentence": true
    },
    {
        "source_sentence": "如來勝持力，　　魔軍盡消滅，",
        "from": "T13n0402_003:0550c28_0",
        "context_with_next_sentence": true
    },
    {
        "source_sentence": "我等見善逝，　　心皆大迷悶。",
        "from": "T13n0402_003:0550c29_13",
        "context_with_next_sentence": true
    },
    {
        "source_sentence": "佛為大船師，　　光顏勝圓滿，",
        "from": "T13n0402_003:0551a01_0",
        "context_with_next_sentence": true
    },
    {
        "source_sentence": "置佛善歸依，　　更無勝歸處。",
        "from": "T13n0402_003:0551a02_13",
        "context_with_next_sentence": true
    },
    {
        "source_sentence": "」爾時，復有餘魔對彼魔王舉體掉動，面目嚬蹙悲泣極瞋，說如是偈：",
        "from": "T13n0402_003:0551a04_10",
        "context_with_next_sentence": true
    },
    {
        "source_sentence": "「汝失善道住惡道，　　可不自知力所能，",
        "from": "T13n0402_003:0551a05_0",
        "context_with_next_sentence": true
    },
    {
        "source_sentence": "汝無羞愧比導師，　　魔力消滅由佛力。",
        "from": "T13n0402_003:0551a06_17",
        "context_with_next_sentence": true
    },
    {
        "source_sentence": "世間和合蓮華所，　　聽法怡悅淨身心，",
        "from": "T13n0402_003:0551a07_0",
        "context_with_next_sentence": true
    },
    {
        "source_sentence": "我等穢身失精進，　　不去消滅剎那頃，",
        "from": "T13n0402_003:0551a08_0",
        "context_with_next_sentence": true
    },
    {
        "source_sentence": "今者一切悉歸依，　　歸依牟尼因陀羅。",
        "from": "T13n0402_003:0551a09_17",
        "context_with_next_sentence": true
    },
    {
        "source_sentence": "」爾時，復有諸魔悉皆合掌向彼魔王，說如是偈：",
        "from": "T13n0402_003:0551a11_1",
        "context_with_next_sentence": true
    },
    {
        "source_sentence": "「汝捨法行樂作惡，　　佛為恃怙利世間，",
        "from": "T13n0402_003:0551a12_0",
        "context_with_next_sentence": true
    },
    {
        "source_sentence": "於諸眾中佛眾勝，　　佛今已來於此城。",
        "from": "T13n0402_003:0551a13_17",
        "context_with_next_sentence": true
    },
    {
        "source_sentence": "我等宜以清淨眼，　　以喜樂心速往彼，",
        "from": "T13n0402_003:0551a14_0",
        "context_with_next_sentence": true
    },
    {
        "source_sentence": "歸依三界之所尊，　　一切眾生妙良藥。",
        "from": "T13n0402_003:0551a15_17",
        "context_with_next_sentence": true
    },
    {
        "source_sentence": "」爾時，此虛空中復有一魔，名曰智聲，向彼魔王即便高聲，說如是偈：",
        "from": "T13n0402_003:0551a17_11",
        "context_with_next_sentence": true
    },
    {
        "source_sentence": "「汝等和合以信樂，　　一切相應聽我語，",
        "from": "T13n0402_003:0551a18_0",
        "context_with_next_sentence": true
    },
    {
        "source_sentence": "發意言行斷惡見，　　曲躬合掌捨瞋恚，",
        "from": "T13n0402_003:0551a19_0",
        "context_with_next_sentence": true
    },
    {
        "source_sentence": "以醒悟心當淨信，　　隨喜如來最上說，",
        "from": "T13n0402_003:0551a20_0",
        "context_with_next_sentence": true
    },
    {
        "source_sentence": "對佛歸依難得歸，　　我當今日信供養。",
        "from": "T13n0402_003:0551a21_17",
        "context_with_next_sentence": true
    },
    {
        "source_sentence": "」爾時，諸魔無量無邊，於剎那頃悉從空下，到王舍大城七寶之門，各持種種莊嚴供具來至佛所，為欲供養婆伽婆故。",
        "from": "T13n0402_003:0551a24_12",
        "context_with_next_sentence": true
    },
    {
        "source_sentence": "或有變作轉輪王像，或有變作梵天王像，或有變作摩醯首羅像，或有變作自在天像，或有變作那羅延像，或有變作兜率陀形，或有變作焰摩天像，或有變作釋提桓因，或有變作三十三天，或有變作童子之形，或有變作毘沙門像，或有變作毘樓勒叉，或有變作毘樓博叉，或有變作提頭賴吒，或有變作四天王天臣佐之形，或有變作日天子形，或有變作月天子形，或有變作星宿天子大小之形，或有變作阿修羅像，或有變作伽樓拏形，或有變作緊那囉像，或有變作摩呼囉伽形，或有變作寶山之形，或有變作金聚之形，或有變作種種寶形，或有變作寶樹之形，或有變作剎帝利像，或有變作餘外道形，或有變作輪寶之形，或有變作摩尼寶形，或有變作伊囉婆荼象寶之形，或有變作婆羅呵馬寶之形，或有變作女寶之像，或有變作主藏臣寶，或有變作主兵臣寶，如是種種各自現化，為供養故住於佛前。",
        "from": "T13n0402_003:0551b14_3",
        "context_with_next_sentence": true
    },
    {
        "source_sentence": "或有現於青色青身，以白色具莊嚴其身，各共執持赤蓋幢幡真珠瓔珞，以一多羅樹量之高住虛空中；",
        "from": "T13n0402_003:0551b16_9",
        "context_with_next_sentence": true
    },
    {
        "source_sentence": "或有現於白色白身，以赤色具莊嚴其身，各共執持黃蓋幢幡瓔珞之具住虛空中；",
        "from": "T13n0402_003:0551b18_7",
        "context_with_next_sentence": true
    },
    {
        "source_sentence": "或有現於赤色赤身，以金色衣莊嚴其身，各共執持青蓋幢幡行列而住。",
        "from": "T13n0402_003:0551b20_1",
        "context_with_next_sentence": true
    },
    {
        "source_sentence": "或有現於紅色紅身，雨白真珠；",
        "from": "T13n0402_003:0551b20_15",
        "context_with_next_sentence": true
    },
    {
        "source_sentence": "或有現於白色白身，雨紅真珠；",
        "from": "T13n0402_003:0551b21_9",
        "context_with_next_sentence": true
    },
    {
        "source_sentence": "或有現作天仙之色，住虛空中雨於華雨；",
        "from": "T13n0402_003:0551b22_7",
        "context_with_next_sentence": true
    },
    {
        "source_sentence": "或有變作聲聞之像，為供佛故種種天香雨虛空中；",
        "from": "T13n0402_003:0551b23_10",
        "context_with_next_sentence": true
    },
    {
        "source_sentence": "或有變作揵闥婆色擊天伎樂；",
        "from": "T13n0402_003:0551b24_5",
        "context_with_next_sentence": true
    },
    {
        "source_sentence": "或有變作天女之色，種種寶器香水灑地；",
        "from": "T13n0402_003:0551b25_4",
        "context_with_next_sentence": true
    },
    {
        "source_sentence": "或有變作淨金黑色燒種種香；",
        "from": "T13n0402_003:0551b25_17",
        "context_with_next_sentence": true
    },
    {
        "source_sentence": "或有變作諸天子像歌唱喜舞；",
        "from": "T13n0402_003:0551b26_11",
        "context_with_next_sentence": true
    },
    {
        "source_sentence": "或有變作種種之色，合掌瞻仰讚歎如來。",
        "from": "T13n0402_003:0551b27_11",
        "context_with_next_sentence": true
    },
    {
        "source_sentence": "或有魔眾隨佛方面一心瞻仰，各持種種摩尼之寶供養世尊；",
        "from": "T13n0402_003:0551b28_18",
        "context_with_next_sentence": true
    },
    {
        "source_sentence": "或有街衢殿堂樓閣窓牖門闕臺上，四階之道牆堞樓櫓，門間樹上重閣鈎欄，各隨所住合掌瞻仰供養如來。",
        "from": "T13n0402_003:0551c02_8",
        "context_with_next_sentence": true
    },
    {
        "source_sentence": "寶星陀羅尼經卷第三",
        "from": "T13n0402_003:0551c03_100",
        "context_with_next_sentence": false
    }
]