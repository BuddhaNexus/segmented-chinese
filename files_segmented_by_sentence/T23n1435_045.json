{
    "T23n1435_045:0323a05_0": "十誦律卷第四十五(第七誦之四)",
    "T23n1435_045:0323a07_0": "後秦北印度三藏弗若多羅共羅什譯",
    "T23n1435_045:0323a08_0": "尼律第四(百七十八單提之二)",
    "T23n1435_045:0323a09_0": "◎佛在舍衛國。",
    "T23n1435_045:0323a09_1": "爾時憍薩羅國主波斯匿王，有小國反。",
    "T23n1435_045:0323a10_2": "王集四種兵：象兵、馬兵、車兵、步兵，集四種兵已王自往伐。",
    "T23n1435_045:0323a11_3": "諸比丘尼，從憍薩羅國遊行向舍衛國，道中見是軍。",
    "T23n1435_045:0323a12_4": "是比丘尼眾中，有長老知法比丘尼言：「我等小避。」",
    "T23n1435_045:0323a13_5": "諸年少比丘尼言：「何故避去？",
    "T23n1435_045:0323a14_6": "波斯匿王信佛法，王子祇陀、居士給孤獨、尼師達多、富羅那等，皆信佛法。",
    "T23n1435_045:0323a16_7": "誰能遮我等者，但當直去。」",
    "T23n1435_045:0323a16_8": "語已直去，為前軍人所剝脫裸形。",
    "T23n1435_045:0323a17_9": "諸比丘尼白王言：「前行軍人剝脫我等。」",
    "T23n1435_045:0323a18_10": "王言：「此兵眾我悉供給聚落金銀廩賞爾乃鬪耳，今奪汝衣不可還得。",
    "T23n1435_045:0323a20_0": "今國土內有兵眾，汝等何以遊行？",
    "T23n1435_045:0323a20_1": "若佛聞者，必當與汝結戒：國內疑處、畏處不應遊行。」",
    "T23n1435_045:0323a21_2": "是中有比丘尼，少欲知足行頭陀，聞是事心不喜，向佛廣說。",
    "T23n1435_045:0323a23_3": "佛以是事集二部僧，知而故問諸比丘尼：「汝實作是事不？」",
    "T23n1435_045:0323a24_4": "答言：「實作。",
    "T23n1435_045:0323a24_5": "世尊！」",
    "T23n1435_045:0323a25_0": "佛以種種因緣呵責言：「云何名比丘尼，國內疑處畏處遊行？」",
    "T23n1435_045:0323a26_1": "種種因緣呵已，語諸比丘：「以十利故與比丘尼結戒。",
    "T23n1435_045:0323a27_2": "從今是戒應如是說：若比丘尼，國內疑處、畏處遊行，波逸提。」",
    "T23n1435_045:0323a28_3": "波逸提者，燒煮覆障，若不悔過，能障礙道。",
    "T23n1435_045:0323a29_4": "是中犯者，若比丘尼，國內疑處、畏處遊行，波逸提。",
    "T23n1435_045:0323b01_5": "隨遊行，隨得爾所波逸提。",
    "T23n1435_045:0323b02_6": "(九十七事竟)佛在王舍城。",
    "T23n1435_045:0323b03_7": "爾時阿闍世王國界邊，有小國反，集四種兵：象兵、馬兵、車兵、步兵，集四種兵已王自往伐。",
    "T23n1435_045:0323b05_8": "諸比丘尼，從跋耆國向王舍城，道中見王軍。",
    "T23n1435_045:0323b06_9": "是中有長老比丘尼知法，遙見軍來言：「我等避去。」",
    "T23n1435_045:0323b07_10": "諸年少不知法比丘尼言：「何苦是？",
    "T23n1435_045:0323b08_11": "阿闍世王信佛法，阿婆跋陀童子、耆婆童子、阿盧耶，皆信敬佛法，我等但當直去。」",
    "T23n1435_045:0323b10_12": "語已直去，為前行軍人剝脫裸形。",
    "T23n1435_045:0323b10_13": "諸比丘尼白王言：「前行軍人剝脫我等。」",
    "T23n1435_045:0323b11_14": "王言：「此諸兵眾我悉供給聚落金銀廩賞爾乃鬪耳。",
    "T23n1435_045:0323b12_15": "今奪汝等衣不可還得。",
    "T23n1435_045:0323b13_16": "今國外疑處、畏處，汝等何以遊行？",
    "T23n1435_045:0323b14_17": "若佛聞是事，必當與汝等結戒：諸比丘尼國外疑處畏處不應遊行。」",
    "T23n1435_045:0323b15_18": "是中有比丘尼，少欲知足行頭陀，聞是事心不喜，向佛廣說。",
    "T23n1435_045:0323b17_19": "佛以是事集二部僧，知而故問諸比丘尼：「汝實作是事不？」",
    "T23n1435_045:0323b18_20": "答言：「實作。",
    "T23n1435_045:0323b18_21": "世尊！」",
    "T23n1435_045:0323b18_22": "佛以種種因緣呵責言：「云何名比丘尼，國外疑處、畏處遊行？」",
    "T23n1435_045:0323b20_23": "種種因緣呵已，語諸比丘：「以十利故與比丘尼結戒。",
    "T23n1435_045:0323b21_24": "從今是戒應如是說：若比丘尼國外疑處畏處遊行，波逸提。」",
    "T23n1435_045:0323b22_25": "波逸提者，燒煮覆障，若不悔過，能障礙道。",
    "T23n1435_045:0323b23_26": "是中犯者，若比丘尼國外疑處畏處遊行，波逸提。",
    "T23n1435_045:0323b24_27": "隨遊行，隨得爾所波逸提。",
    "T23n1435_045:0323b25_28": "(九十八事竟)佛在舍衛國。",
    "T23n1435_045:0323b26_29": "爾時迦羅比丘尼，本是外道，喜行遊觀。",
    "T23n1435_045:0323b27_30": "是比丘尼早起，到天祠中、伎樂舍、論法舍、出家舍、看畫彩舍，諸居士呵責言：「諸比丘尼自言：『善好有功德。』",
    "T23n1435_045:0323b29_31": "故往看畫舍，如外道女。」",
    "T23n1435_045:0323c01_32": "是中有比丘尼，少欲知足行頭陀，聞是事心不喜，向佛廣說。",
    "T23n1435_045:0323c02_33": "佛以是事集二部僧，知而故問迦羅比丘尼：「汝實作是事不？」",
    "T23n1435_045:0323c03_34": "答言：「實作。",
    "T23n1435_045:0323c04_35": "世尊！」",
    "T23n1435_045:0323c04_36": "佛以種種因緣呵責言：「云何名比丘尼，故往看畫舍？」",
    "T23n1435_045:0323c05_37": "種種因緣呵已，語諸比丘：「以十利故與比丘尼結戒。",
    "T23n1435_045:0323c06_38": "從今是戒應如是說：若比丘尼故往看畫舍，波逸提。」",
    "T23n1435_045:0323c07_39": "波逸提者，燒煮覆障，若不悔過，能障礙道。",
    "T23n1435_045:0323c08_40": "是中犯者，若比丘尼，故往看畫舍，能得見者波逸提，不得見者突吉羅。",
    "T23n1435_045:0323c10_41": "若從下至高處，能得見者波逸提，不得見者突吉羅。",
    "T23n1435_045:0323c11_42": "若從高至下，能得見者波逸提，不能得見者突吉羅。",
    "T23n1435_045:0323c12_43": "若不故往，道由中過者，不犯。",
    "T23n1435_045:0323c13_44": "(九十九事竟)佛在王舍城。",
    "T23n1435_045:0323c14_45": "爾時助調達比丘尼舊住，有善好比丘尼是客。",
    "T23n1435_045:0323c15_46": "時舊比丘尼往迎，與持衣鉢共相問訊、與湯洗足、與油塗足、與好床榻，客比丘尼言：「然燈。」",
    "T23n1435_045:0323c17_47": "舊比丘尼言：「欲作何等？」",
    "T23n1435_045:0323c17_48": "客比丘尼言：「初夜當坐禪、誦經唄、呪願。」",
    "T23n1435_045:0323c18_49": "舊比丘尼言：「汝等行路疲極但當臥。」",
    "T23n1435_045:0323c19_50": "作是語已，即便自臥。",
    "T23n1435_045:0323c20_51": "客比丘尼作是念：「我等云何初夜不坐禪、不誦經唄、不呪願便臥？」",
    "T23n1435_045:0323c21_52": "即然燈坐禪、誦經唄、呪願竟欲臥。",
    "T23n1435_045:0323c22_53": "助調達比丘尼聞聲已覺問言：「善女！",
    "T23n1435_045:0323c23_54": "汝作何物？」",
    "T23n1435_045:0323c23_55": "答言：「我等坐禪誦經唄呪願竟欲臥。」",
    "T23n1435_045:0323c24_56": "舊比丘尼言：「諸善女！",
    "T23n1435_045:0323c24_57": "睡無果無報，佛讚不睡眠呵責睡眠，今我等覺不臥不睡眠。」",
    "T23n1435_045:0323c26_58": "即展一脚坐。",
    "T23n1435_045:0323c26_59": "善比丘尼思惟：「我等云何於燈明中臥？」",
    "T23n1435_045:0323c27_60": "舊比丘尼於中夜分坐禪誦經唄呪願，至後夜分便臥。",
    "T23n1435_045:0323c28_61": "客比丘尼作是思惟：「我等云何於後夜分臥？」",
    "T23n1435_045:0323c29_62": "客比丘尼道路疲極，竟夜不得臥故，身體不安。",
    "T23n1435_045:0324a01_63": "是中有比丘尼，少欲知足行頭陀，聞是事心不喜，呵責言：「云何名比丘尼，先住者惱後住者？」",
    "T23n1435_045:0324a03_64": "種種因緣呵責已，向佛廣說。",
    "T23n1435_045:0324a04_65": "佛以是事集二部僧，知而故問是比丘尼：「汝實作是事不？」",
    "T23n1435_045:0324a05_66": "答言：「實作。",
    "T23n1435_045:0324a05_67": "世尊！」",
    "T23n1435_045:0324a06_0": "佛以種種因緣呵責言：「云何名比丘尼，先住惱後住者？」",
    "T23n1435_045:0324a07_1": "佛以種種因緣呵已，語諸比丘：「以十利故與比丘尼結戒。",
    "T23n1435_045:0324a08_2": "從今是戒應如是說：若比丘尼先住惱後住者，波逸提。」",
    "T23n1435_045:0324a09_3": "波逸提者，燒煮覆障，若不悔過，能障礙道。",
    "T23n1435_045:0324a10_4": "是中犯者，若比丘尼先住惱後住者，波逸提。",
    "T23n1435_045:0324a11_5": "隨惱，隨得爾所波逸提。",
    "T23n1435_045:0324a12_6": "(一百事竟)佛在舍衛國。",
    "T23n1435_045:0324a13_7": "爾時諸善比丘尼是舊，助調達比丘尼是客。",
    "T23n1435_045:0324a14_8": "時舊比丘尼見客比丘尼來，出迎問訊代擔衣鉢、與湯洗脚、以油塗足、與床臥具。",
    "T23n1435_045:0324a16_9": "舊比丘尼言：「善女！",
    "T23n1435_045:0324a16_10": "然燈。」",
    "T23n1435_045:0324a16_11": "客比丘尼言：「莫然燈，我道路疲極，不得坐禪、誦經唄、呪願，我等欲臥。」",
    "T23n1435_045:0324a18_12": "舊比丘尼思惟：「我等云何初夜不坐禪、不誦經唄、不呪願便臥？」",
    "T23n1435_045:0324a19_13": "即起然燈坐禪、誦經唄、呪願已欲臥。",
    "T23n1435_045:0324a20_14": "客比丘尼聞是聲覺，作是言：「善女欲作何等？」",
    "T23n1435_045:0324a21_15": "答言：「我等坐禪竟欲臥。」",
    "T23n1435_045:0324a21_16": "客比丘尼言：「睡眠無果無報，佛讚歎不睡眠法、呵責睡眠，我等覺，今不睡。」",
    "T23n1435_045:0324a23_17": "即然燈坐禪。",
    "T23n1435_045:0324a23_18": "舊比丘尼思惟：「我等云何燈明中臥？」",
    "T23n1435_045:0324a24_19": "客比丘尼中夜分坐禪竟，至後夜分便臥。",
    "T23n1435_045:0324a25_20": "舊比丘尼思惟：「我等云何後夜分臥？」",
    "T23n1435_045:0324a26_21": "以是故竟夜不臥，身不安隱。",
    "T23n1435_045:0324a27_22": "是中有比丘尼，少欲知足行頭陀，聞是事心不喜，種種因緣呵責言：「云何名比丘尼，後住惱前住者？」",
    "T23n1435_045:0324a29_23": "種種因緣呵已，向佛廣說。",
    "T23n1435_045:0324a29_24": "佛以是事集二部僧，知而故問客比丘尼：「汝實作是事不？」",
    "T23n1435_045:0324b02_25": "答言：「實作。",
    "T23n1435_045:0324b02_26": "世尊！」",
    "T23n1435_045:0324b02_27": "佛以種種因緣呵責言：「云何名比丘尼，後住惱先住比丘尼？」",
    "T23n1435_045:0324b04_0": "種種因緣呵已，語諸比丘：「以十利故與比丘尼結戒。",
    "T23n1435_045:0324b05_1": "從今是戒應如是說：若比丘尼後住惱前住者，波逸提。」",
    "T23n1435_045:0324b06_2": "波逸提者，燒煮覆障，若不悔過，能障礙道。",
    "T23n1435_045:0324b07_3": "是中犯者，若比丘尼後住惱前住者，波逸提。",
    "T23n1435_045:0324b08_4": "隨惱，隨得爾所波逸提。",
    "T23n1435_045:0324b09_0": "(一百一事竟)",
    "T23n1435_045:0324b10_0": "佛在舍衛國。",
    "T23n1435_045:0324b10_1": "爾時偷蘭難陀比丘尼，有共活比丘尼病苦，偷蘭難陀比丘尼棄到餘聚落，恐須供給看病人故。",
    "T23n1435_045:0324b12_2": "諸比丘尼往到病比丘尼所言：「偷蘭難陀所有作事，汝悉與作。",
    "T23n1435_045:0324b13_3": "汝今病苦，云何看汝病？」",
    "T23n1435_045:0324b14_4": "比丘尼言：「偷蘭難陀比丘尼，當能供給我耶？",
    "T23n1435_045:0324b15_5": "恐須看我故，棄捨我去。」",
    "T23n1435_045:0324b16_0": "是中有比丘尼，少欲知足行頭陀，聞是事心不喜，種種因緣呵責言：「云何名比丘尼，共活比丘尼病苦，棄至餘聚落？」",
    "T23n1435_045:0324b18_1": "種種因緣呵已，向佛廣說。",
    "T23n1435_045:0324b19_2": "佛以是事集二部僧，知而故問偷蘭難陀：「汝實作是事不？」",
    "T23n1435_045:0324b20_3": "答言：「實作。",
    "T23n1435_045:0324b20_4": "世尊！」",
    "T23n1435_045:0324b20_5": "佛以種種因緣呵責言：「云何名比丘尼，共活比丘尼病苦，棄至餘聚落？」",
    "T23n1435_045:0324b22_6": "種種因緣呵已，語諸比丘：「以十利故與比丘尼結戒。",
    "T23n1435_045:0324b23_7": "從今是戒應如是說：若比丘尼，共活比丘尼病苦不供給，波逸提。」",
    "T23n1435_045:0324b25_8": "波逸提者，燒煮覆障，若不悔過，能障礙道。",
    "T23n1435_045:0324b26_9": "是中犯者，若比丘尼，共活比丘尼病苦不供給，波逸提。",
    "T23n1435_045:0324b27_10": "隨不供給，隨得爾所波逸提。",
    "T23n1435_045:0324b28_0": "(一百二事竟)",
    "T23n1435_045:0324b29_0": "佛在舍衛國。",
    "T23n1435_045:0324b29_1": "爾時長老大迦葉中前著衣持鉢入一居士家，為乞食故。",
    "T23n1435_045:0324c01_2": "時所立處有居士婦，遙見大迦葉即起出迎。",
    "T23n1435_045:0324c02_3": "偷蘭難陀先在其家，遙見大迦葉不起往迎。",
    "T23n1435_045:0324c03_4": "是居士婦以手接足，頭面禮長老摩訶迦葉已，洗手取鉢，盛滿飯以羹澆上與，大迦葉持去。",
    "T23n1435_045:0324c05_5": "居士婦到偷蘭難陀所言：「汝知是長老大迦葉，是佛大弟子，天人所敬良祐福田，汝若起迎者有何惡事？」",
    "T23n1435_045:0324c08_6": "偷蘭難陀言：「大迦葉本是外道婆羅門，汝所貴敬，非我所尊。」",
    "T23n1435_045:0324c09_7": "居士婦瞋呵責言：「諸比丘尼自言：『善好有功德。』",
    "T23n1435_045:0324c10_8": "見比丘來不起，如外道女。」",
    "T23n1435_045:0324c11_9": "是中有比丘尼，少欲知足行頭陀，聞是事心不喜，向佛廣說。",
    "T23n1435_045:0324c12_10": "佛以是事集二部僧，知而故問：「汝實作是事不？」",
    "T23n1435_045:0324c13_11": "答言：「實作。",
    "T23n1435_045:0324c13_12": "世尊！」",
    "T23n1435_045:0324c13_13": "佛以種種因緣呵責言：「云何名比丘尼，見比丘來不起？」",
    "T23n1435_045:0324c15_14": "種種因緣呵已，語諸比丘：「以十利故與比丘尼結戒。",
    "T23n1435_045:0324c16_15": "從今是戒應如是說：若比丘尼見比丘來不起，波逸提。」",
    "T23n1435_045:0324c17_16": "波逸提者，燒煮覆障，若不悔過，能障礙道。",
    "T23n1435_045:0324c18_17": "是中犯者，若比丘尼見比丘來不起，波逸提。",
    "T23n1435_045:0324c19_18": "隨見不起，隨得爾所波逸提。",
    "T23n1435_045:0324c20_19": "(一百三事竟)佛在舍衛國。",
    "T23n1435_045:0324c21_20": "爾時長老迦留陀夷常出入一家，中前著衣持鉢到其舍。",
    "T23n1435_045:0324c22_21": "有比丘尼，名瘦瞿曇彌，先在是家，遙見迦留陀夷來，即起出迎入示坐處、共相問訊、頭面禮足、前叉手立。",
    "T23n1435_045:0324c24_22": "迦留陀夷為說法久，是比丘尼迷悶眼闇倒地，居士婦即以水灑面還得本心。",
    "T23n1435_045:0324c26_23": "居士婦言：「汝何所患苦？",
    "T23n1435_045:0324c27_24": "何所憂愁？」",
    "T23n1435_045:0324c27_25": "答言：「我無病、無憂愁，但久立住故，迷悶倒地。」",
    "T23n1435_045:0324c28_26": "諸比丘尼以是事白佛，佛以是事集二部僧，種種因緣讚戒、讚持戒，讚戒、讚持戒已，語諸比丘：「以十利故與比丘尼結戒。",
    "T23n1435_045:0325a02_27": "從今是戒應如是說：若比丘尼，不問比丘便坐者，波逸提。」",
    "T23n1435_045:0325a03_28": "波逸提者，燒煮覆障，若不悔過，能障礙道。",
    "T23n1435_045:0325a04_29": "是中犯者，若比丘尼，不問比丘輒坐者，波逸提。",
    "T23n1435_045:0325a05_30": "隨不問坐，隨得爾所波逸提。",
    "T23n1435_045:0325a06_31": "(一百四事竟)佛在舍衛國。",
    "T23n1435_045:0325a07_32": "爾時諸比丘尼欲遊行他國，白王言：「我等欲遊行他國，王當為我約勅諸國，莫令人民遮道惱我。」",
    "T23n1435_045:0325a09_33": "王即遣使約勅四方：「莫惱諸比丘尼，供給所須飲食燈燭。」",
    "T23n1435_045:0325a10_34": "諸比丘尼遊行次，到無僧坊聚落，至一居士家欲宿，謂居士言：「汝出舍去，我於中宿。」",
    "T23n1435_045:0325a12_35": "居士言：「善女！",
    "T23n1435_045:0325a13_36": "我在自舍，教我何去？」",
    "T23n1435_045:0325a13_37": "比丘尼重言：「汝但出去，汝欲惱我欺我耶？",
    "T23n1435_045:0325a14_38": "汝若不去者，我有官力，令汝得惱。」",
    "T23n1435_045:0325a15_39": "居士作是思惟：「諸比丘尼為王所護，有官力勢，或當惱我？」",
    "T23n1435_045:0325a16_40": "作是念已怖畏即出。",
    "T23n1435_045:0325a17_0": "是居士老瘦無力，於冬寒時出舍垂死。",
    "T23n1435_045:0325a17_1": "諸居士呵責言：「云何諸比丘尼自言：『善好有功德。』",
    "T23n1435_045:0325a19_0": "不問主人便敷臥處，如王夫人、大臣婦。」",
    "T23n1435_045:0325a19_1": "是中有比丘尼，少欲知足行頭陀，聞是事心不喜，向佛廣說。",
    "T23n1435_045:0325a21_2": "佛以是事集二部僧，知而故問：「汝實作是事不？」",
    "T23n1435_045:0325a22_3": "答言：「實作。",
    "T23n1435_045:0325a22_4": "世尊！」",
    "T23n1435_045:0325a22_5": "佛以種種因緣呵責言：「云何名比丘尼，不問主人便敷臥具？」",
    "T23n1435_045:0325a24_0": "種種因緣呵已，語諸比丘：「以十利故與比丘尼結戒。",
    "T23n1435_045:0325a25_1": "從今是戒應如是說：若比丘尼，不問主人便敷臥具、若使人敷，波逸提。」",
    "T23n1435_045:0325a26_2": "波逸提者，燒煮覆障，若不悔過，能障礙道。",
    "T23n1435_045:0325a27_3": "是中犯者，若比丘尼，不問主人若自敷臥具，波逸提。",
    "T23n1435_045:0325a28_4": "若使人敷，波逸提。",
    "T23n1435_045:0325a29_5": "隨不問自敷、使人敷，隨得爾所波逸提。",
    "T23n1435_045:0325b01_6": "(一百五事竟)佛在舍衛國。",
    "T23n1435_045:0325b02_7": "爾時諸比丘尼，欲共諸比丘等，作是言：「汝等五歲不依止他，我等亦如是。",
    "T23n1435_045:0325b03_8": "汝等十歲畜弟子，我等亦爾，有何差別？」",
    "T23n1435_045:0325b04_9": "是中有比丘尼，少欲知足行頭陀，聞是事心不喜，種種因緣呵責，向佛廣說。",
    "T23n1435_045:0325b06_10": "佛以是事集二部僧，知而故問諸比丘尼：「汝等實作是事不？」",
    "T23n1435_045:0325b07_11": "答言：「實作。",
    "T23n1435_045:0325b08_12": "世尊！」",
    "T23n1435_045:0325b08_13": "佛以種種因緣呵責言：「云何名比丘尼，輕大眾？」",
    "T23n1435_045:0325b09_14": "種種因緣呵已，語諸比丘：「從今聽諸比丘尼受大戒滿六歲不依止他、不滿六歲依止他，十二歲得畜眾。",
    "T23n1435_045:0325b11_15": "以十利故與比丘尼結戒，從今是戒應如是說：若比丘尼，不滿十二歲畜眾者，波逸提。」",
    "T23n1435_045:0325b13_16": "波逸提者，燒煮覆障，若不悔過，能障礙道。",
    "T23n1435_045:0325b14_17": "是中犯者，若比丘尼，不滿十二歲畜眾者，波逸提。",
    "T23n1435_045:0325b15_18": "隨畜，隨得爾所波逸提。",
    "T23n1435_045:0325b16_19": "(一百六事竟)佛在舍衛國。",
    "T23n1435_045:0325b17_20": "爾時偷蘭難陀比丘尼，滿十二歲欲畜眾，語諸比丘尼：「我受大戒滿十二歲，今欲畜眾，當作何等？」",
    "T23n1435_045:0325b19_21": "諸比丘尼以是事白佛，佛言：「汝等當為偷蘭難陀比丘尼作畜眾羯磨。",
    "T23n1435_045:0325b21_22": "若更有如是比丘尼，亦應與作畜眾羯磨。",
    "T23n1435_045:0325b22_0": "畜眾羯磨法者，一心和合比丘尼僧，偷蘭難陀比丘尼應從坐起，偏袒右肩、脫革屣、胡跪合掌，作如是言：『大德尼僧聽！",
    "T23n1435_045:0325b24_1": "我偷蘭難陀比丘尼，受大戒滿十二歲，欲畜眾。",
    "T23n1435_045:0325b25_2": "我今從僧乞畜眾羯磨，僧為我偷蘭難陀比丘尼作畜眾羯磨，僧憐愍故。』",
    "T23n1435_045:0325b27_3": "第二、第三亦如是乞。",
    "T23n1435_045:0325b27_4": "爾時一比丘尼應僧中唱言：『大德尼僧聽！",
    "T23n1435_045:0325b28_5": "是偷蘭難陀比丘尼，受大戒滿十二歲，欲畜眾。",
    "T23n1435_045:0325b29_6": "是偷蘭難陀比丘尼，從僧乞畜眾羯磨。",
    "T23n1435_045:0325c01_7": "若僧時到僧忍聽，僧今與偷蘭難陀比丘尼作畜眾羯磨。",
    "T23n1435_045:0325c03_8": "是名白。』",
    "T23n1435_045:0325c03_9": "如是白四羯磨。",
    "T23n1435_045:0325c03_10": "『僧與偷蘭難陀比丘尼作畜眾羯磨竟，僧忍，默然故，是事如是持！』",
    "T23n1435_045:0325c05_11": "以十利故與比丘尼結戒，從今是戒應如是說：若比丘尼滿十二歲，未作畜眾羯磨，畜眾者，波逸提。」",
    "T23n1435_045:0325c07_12": "波逸提者，燒煮覆障，若不悔過，能障礙道。",
    "T23n1435_045:0325c08_13": "是中犯者，若比丘尼滿十二歲，未作畜眾羯磨，畜眾者，波逸提。",
    "T23n1435_045:0325c09_14": "隨畜，隨得爾所波逸提。",
    "T23n1435_045:0325c10_15": "(一百七事竟)佛在舍衛國。",
    "T23n1435_045:0325c11_16": "爾時偷蘭難陀比丘尼，畜不滿十二歲已嫁女作眾。",
    "T23n1435_045:0325c12_17": "是中有比丘尼，少欲知足行頭陀，聞是事心不喜，種種因緣呵責言：「云何名比丘尼，畜未滿十二歲已嫁女作眾？」",
    "T23n1435_045:0325c15_0": "種種因緣呵已，向佛廣說。",
    "T23n1435_045:0325c15_1": "佛以是事集二部僧，知而故問偷蘭難陀比丘尼：「汝實作是事不？」",
    "T23n1435_045:0325c17_2": "答言：「實作。",
    "T23n1435_045:0325c17_3": "世尊！」",
    "T23n1435_045:0325c17_4": "佛以種種因緣呵責言：「云何名比丘尼，畜未滿十二歲已嫁女作眾？」",
    "T23n1435_045:0325c18_5": "種種因緣呵已，語諸比丘：「以十利故與比丘尼結戒。",
    "T23n1435_045:0325c20_6": "從今是戒應如是說：若比丘尼，畜未滿十二歲已嫁女作眾，波逸提。」",
    "T23n1435_045:0325c21_7": "波逸提者，燒煮覆障，若不悔過，能障礙道。",
    "T23n1435_045:0325c22_8": "是中犯者，若比丘尼，畜未滿十二歲已嫁女作眾，波逸提。",
    "T23n1435_045:0325c24_0": "隨畜，隨得爾所波逸提。",
    "T23n1435_045:0325c24_1": "(一百八事竟)佛在舍衛國。",
    "T23n1435_045:0325c25_2": "爾時偷蘭難陀比丘尼，滿十二歲已嫁女，未作屬和上尼羯磨，便畜作眾。",
    "T23n1435_045:0325c27_0": "是中有比丘尼，少欲知足行頭陀，聞是事心不喜，種種因緣呵責：「云何名比丘尼，滿十二歲已嫁女，未作屬和上尼羯磨，便畜作眾？」",
    "T23n1435_045:0325c29_1": "種種因緣呵已，向佛廣說。",
    "T23n1435_045:0326a01_2": "佛以是事集二部僧，知而故問：「汝實作是事不？」",
    "T23n1435_045:0326a02_3": "答言：「實作。",
    "T23n1435_045:0326a02_4": "世尊！」",
    "T23n1435_045:0326a02_5": "佛以種種因緣呵責言：「云何名比丘尼，滿十一歲已嫁女，未作屬和上尼羯磨便畜作眾？」",
    "T23n1435_045:0326a04_6": "種種因緣呵已，語諸比丘：「以十利故與比丘尼結戒。",
    "T23n1435_045:0326a06_7": "從今是戒應如是說：若比丘尼，滿十二歲已嫁女，未作屬和上尼羯磨便畜作眾，波逸提。」",
    "T23n1435_045:0326a08_8": "波逸提者，燒煮覆障，若不悔過，能障礙道。",
    "T23n1435_045:0326a09_9": "是中犯者，若比丘尼，滿十二歲已嫁女，未作屬和上尼羯磨便畜作眾，波逸提。",
    "T23n1435_045:0326a10_10": "隨畜，隨得爾所波逸提。",
    "T23n1435_045:0326a11_11": "(一百九事竟)佛在舍衛國。",
    "T23n1435_045:0326a12_12": "爾時偷蘭難陀比丘尼，畜眾不教誡、不為說法。",
    "T23n1435_045:0326a13_13": "弟子白言：「和上尼！",
    "T23n1435_045:0326a13_14": "何以不教化我、不為我說法？」",
    "T23n1435_045:0326a14_15": "答言：「我不教化汝、不為汝說法。」",
    "T23n1435_045:0326a15_16": "弟子以是事向諸比丘尼說，諸比丘尼以是事向佛廣說。",
    "T23n1435_045:0326a16_17": "佛以是事集二部僧，知而故問偷蘭難陀比丘尼：「汝實作是事不？」",
    "T23n1435_045:0326a18_18": "答言：「實作。",
    "T23n1435_045:0326a18_19": "世尊！」",
    "T23n1435_045:0326a18_20": "佛以種種因緣呵責言：「云何名比丘尼，畜眾不教化、不為說法？」",
    "T23n1435_045:0326a19_21": "種種因緣呵已，語諸比丘尼：「汝等為偷蘭難陀作止羯磨。",
    "T23n1435_045:0326a21_22": "若更有如是者，亦應與作止羯磨。",
    "T23n1435_045:0326a21_23": "作止羯磨法者，一心和合僧，一比丘尼僧中唱言：『大德尼僧聽！",
    "T23n1435_045:0326a23_24": "偷蘭難陀比丘尼，畜弟子不教化、不為說法。",
    "T23n1435_045:0326a24_25": "若僧時到僧忍聽，僧與偷蘭難陀作止羯磨：「汝偷蘭難陀，莫復畜眾。」",
    "T23n1435_045:0326a25_26": "是名白。』",
    "T23n1435_045:0326a26_0": "如是白二羯磨。",
    "T23n1435_045:0326a26_1": "『僧與偷蘭難陀作止畜眾羯磨竟，僧忍，默然故，是事如是持！』",
    "T23n1435_045:0326a27_2": "以十利故與比丘尼結戒。",
    "T23n1435_045:0326a28_3": "從今是戒應如是說：若比丘尼僧與作止羯磨，畜眾者，波逸提。」",
    "T23n1435_045:0326a29_4": "波逸提者，燒煮覆障，若不悔過，能障礙道。",
    "T23n1435_045:0326b01_5": "是中犯者，若比丘尼僧與作止羯磨，畜眾者，波逸提。",
    "T23n1435_045:0326b02_6": "隨畜眾，隨得爾所波逸提。",
    "T23n1435_045:0326b03_7": "(一百一十事竟)◎◎六法壇文佛在舍衛國。",
    "T23n1435_045:0326b05_8": "爾時舍衛城有居士婦名和羅訶，大富多財田宅種種富相成就。",
    "T23n1435_045:0326b06_9": "是居士婦，以無常因緣故，財物失盡家人分散，唯一身在。",
    "T23n1435_045:0326b08_10": "是居士婦有娠，以憂愁失親里財物夫婿故，身自枯瘦，兒胎縮小，便作是念：「我腹中兒若死、若爛。」",
    "T23n1435_045:0326b10_11": "又作是念：「諸福德樂人，無過沙門釋子，我當是中出家作比丘尼。」",
    "T23n1435_045:0326b11_12": "便往詣王園精舍作比丘尼。",
    "T23n1435_045:0326b12_13": "是人出家歡樂，肥故腹漸漸大。",
    "T23n1435_045:0326b13_14": "諸比丘尼驅出僧坊：「汝犯婬人莫住此間。」",
    "T23n1435_045:0326b14_15": "答言：「我出家以來不作婬欲，先在家時有娠。」",
    "T23n1435_045:0326b15_16": "諸比丘尼以是事向佛廣說。",
    "T23n1435_045:0326b15_17": "佛語諸比丘尼：「汝莫說是比丘尼是事，是比丘尼非破梵行，先白衣時有娠。",
    "T23n1435_045:0326b17_18": "從今聽沙彌尼二歲學六法，可知有娠無娠。",
    "T23n1435_045:0326b18_19": "受六法者，若沙彌尼初來，應教次第頭面一一禮僧足，禮已次應乞和上尼。",
    "T23n1435_045:0326b20_20": "戒師應教言：『我沙彌尼某甲，求尊為我作和上尼。",
    "T23n1435_045:0326b21_21": "尊為我作和上尼故，僧當與我二歲學戒。』",
    "T23n1435_045:0326b22_22": "第二亦應言：『我沙彌尼某甲，求尊為和尚尼。",
    "T23n1435_045:0326b23_23": "尊為我作和尚尼故，僧當與我二歲學戒。』",
    "T23n1435_045:0326b24_24": "第三亦應言：『我沙彌尼某甲，求尊為和尚尼。",
    "T23n1435_045:0326b25_25": "尊為我作和尚尼故，僧當與我二歲學戒。』",
    "T23n1435_045:0326b26_26": "一比丘尼應問和上尼：『能為某甲作和上尼不？』",
    "T23n1435_045:0326b27_27": "若言：『能。』",
    "T23n1435_045:0326b27_28": "即應將至界場內，著眼見處離聞處。",
    "T23n1435_045:0326b28_29": "爾時應問：『僧和合不？』",
    "T23n1435_045:0326b28_30": "『僧一心和合，當作僧事，是和上尼某甲，沙彌尼某甲，僧當與二歲學戒。』",
    "T23n1435_045:0326c01_31": "第二亦應言：『僧一心和合，當作僧事，是和尚尼某甲，沙彌尼某甲，僧當與二歲學戒。』",
    "T23n1435_045:0326c03_32": "第三亦應言：『僧一心和合，當作僧事，是和尚尼某甲，沙彌尼某甲，僧當與二歲學戒。』",
    "T23n1435_045:0326c05_33": "若僧一心和合者，應喚沙彌尼來，教一一禮比丘尼僧足。",
    "T23n1435_045:0326c06_34": "頭面禮足已，次應教令從僧乞二歲學戒，作是言：『我沙彌尼某甲，因和上尼某甲，從僧乞二歲學戒。",
    "T23n1435_045:0326c08_35": "因和上尼某甲，僧當與我二歲學戒，和上尼某甲，憐愍故！』",
    "T23n1435_045:0326c10_36": "第二亦應言：『我沙彌尼某甲，因和上尼某甲，從僧乞二歲學戒。",
    "T23n1435_045:0326c11_37": "因和上尼某甲，僧當與我二歲學戒，和上尼某甲，憐愍故！』",
    "T23n1435_045:0326c12_38": "第三亦應言：『我沙彌尼某甲，因和上尼某甲，從僧乞二歲學戒。",
    "T23n1435_045:0326c14_39": "因和上尼某甲，僧當與我二歲學戒，和上尼某甲，憐愍故！』",
    "T23n1435_045:0326c15_40": "即時戒師應僧中唱言：『大德尼僧聽！",
    "T23n1435_045:0326c16_41": "是沙彌尼某甲，因和上尼某甲，從僧乞二歲學戒，和上尼名某甲。",
    "T23n1435_045:0326c17_42": "若僧時到僧忍聽，僧與沙彌尼某甲二歲學戒，和上尼某甲。",
    "T23n1435_045:0326c19_43": "如是白。』",
    "T23n1435_045:0326c19_44": "『大德尼僧聽！",
    "T23n1435_045:0326c19_45": "是沙彌尼某甲，從僧乞二歲學戒，和上尼某甲。",
    "T23n1435_045:0326c20_46": "僧今與沙彌尼某甲二歲學戒，和上尼某甲。",
    "T23n1435_045:0326c21_47": "誰諸尼僧忍與沙彌尼某甲二歲學戒，和上尼某甲者默然；若不忍者說。",
    "T23n1435_045:0326c23_48": "是名初羯磨。』",
    "T23n1435_045:0326c23_49": "第二更說：『大德尼僧聽！",
    "T23n1435_045:0326c24_50": "是沙彌尼某甲，從僧乞二歲學戒，和上尼某甲。",
    "T23n1435_045:0326c25_51": "僧今與沙彌尼某甲二歲學戒，和上尼某甲。",
    "T23n1435_045:0326c26_52": "誰諸尼僧忍與沙彌尼某甲二歲學戒，和上尼某甲者默然；若不忍者說。",
    "T23n1435_045:0326c27_53": "是名第二羯磨。』",
    "T23n1435_045:0326c28_54": "第三更說：『大德尼僧聽！",
    "T23n1435_045:0326c28_55": "是沙彌尼某甲，從僧乞二歲學戒，和上尼某甲。",
    "T23n1435_045:0326c29_56": "僧今與沙彌尼某甲二歲學戒，和上尼某甲。",
    "T23n1435_045:0327a01_57": "誰諸尼僧忍與沙彌尼某甲二歲學戒，和上尼某甲者默然；若不忍者說。",
    "T23n1435_045:0327a03_58": "是名第三羯磨。』",
    "T23n1435_045:0327a03_59": "『僧已忍與沙彌尼某甲二歲學戒，和上尼某甲竟，僧忍，默然故，是事如是持！』",
    "T23n1435_045:0327a05_60": "「即時為說式叉摩尼六法。",
    "T23n1435_045:0327a06_61": "『汝式叉摩尼聽！",
    "T23n1435_045:0327a06_62": "佛世尊多陀阿竭度、阿羅訶、三耶三佛陀，是知者、見者，說式叉摩尼六法。",
    "T23n1435_045:0327a08_63": "汝式叉摩尼，盡形受行。",
    "T23n1435_045:0327a08_64": "佛世尊種種因緣，呵欲、欲想、欲欲、欲覺、欲熱，佛說斷欲、除欲想、滅欲熱。",
    "T23n1435_045:0327a10_65": "若式叉摩尼，入式叉摩尼法，不捨戒、戒羸不出，相隨心想受婬欲，乃至共畜生，是非式叉摩尼、非沙彌尼、非釋女，失式叉摩尼法，是事盡形不應作。",
    "T23n1435_045:0327a13_66": "若能持者當言：「能。」",
    "T23n1435_045:0327a14_67": "佛世尊以種種因緣呵責偷奪，讚歎不偷奪，乃至一條縷、一寸納、一渧油，不與不應取。",
    "T23n1435_045:0327a16_0": "是中佛制，極少至五錢、若五錢直。",
    "T23n1435_045:0327a16_1": "若式叉摩尼隨所偷事，若王捉、若打、若縛、若擯出，若作是言：「汝賊！",
    "T23n1435_045:0327a18_2": "汝小兒！",
    "T23n1435_045:0327a18_3": "汝癡！",
    "T23n1435_045:0327a18_4": "汝墮官罪。」",
    "T23n1435_045:0327a18_5": "若式叉摩尼如是偷奪者，非式叉摩尼、非沙彌尼、非釋女，失式叉摩尼法，是事盡形不應作。",
    "T23n1435_045:0327a20_6": "若能持者當言：「能。」",
    "T23n1435_045:0327a21_7": "佛世尊種種因緣呵責殺生，讚歎離殺，乃至蟻子向不應故奪命，何況於人！",
    "T23n1435_045:0327a23_0": "若式叉摩尼，故自手奪人命、若與刀，若教死、歎死，作是言：「咄！",
    "T23n1435_045:0327a24_1": "人用惡活為？",
    "T23n1435_045:0327a24_2": "死勝生。」",
    "T23n1435_045:0327a24_3": "隨是人意，種種因緣教死、歎死，若作憂多殺、作頭多殺、作網、作弶、作撥、若作毘陀羅殺、若作似毘陀羅殺、若斷氣殺、若墮胎殺、若按腹殺、若推著火中、推著水中、若從高推下、若遣使道中殺、若母腹中初受二根身根命根迦羅羅中生惡心方便令奪命。",
    "T23n1435_045:0327b01_4": "若以是因緣死者，是非式叉摩尼、非沙彌尼、非釋女，失式叉摩尼法，是事盡形不應作。",
    "T23n1435_045:0327b03_5": "若能持者當言：「能。」",
    "T23n1435_045:0327b04_6": "佛以種種因緣呵責妄語，讚歎不妄語，乃至戲笑尚不應妄語，何況故妄語！",
    "T23n1435_045:0327b05_7": "若式叉摩尼不知不見過人法，自言：「我如是知如是見，我是阿羅漢向阿羅漢、我是阿那含向阿那含、若斯陀含向斯陀含、若須陀洹向須陀洹、若得初禪、第二禪、第三禪、第四禪、若得慈悲喜捨無量心、若得無色空處定、識處定、無所有處定、非想非非想處定，若得不淨觀、阿那般那念，諸天來到我所、諸龍、夜叉、薜荔伽、毘舍闍、鳩槃茶、羅剎來到我所，彼問我我答彼，我問彼彼答我。」",
    "T23n1435_045:0327b14_8": "若式叉摩尼如是妄語者，非式叉摩尼、非沙彌尼、非釋女，失式叉摩尼法，是事盡形不應作。",
    "T23n1435_045:0327b16_9": "若能持者當言：「能。」",
    "T23n1435_045:0327b17_0": "佛以種種因緣，呵欲、欲想、欲欲、欲覺、欲熱，佛說斷欲、除欲想、滅欲熱。",
    "T23n1435_045:0327b18_1": "若式叉摩尼有漏心，聽漏心男子邊，髮際至腕、膝已上裸身，受細滑。",
    "T23n1435_045:0327b20_2": "若順身摩、若逆摩、若推、若牽、若從下抱著上、從上抱著下、若捺瘡。",
    "T23n1435_045:0327b21_3": "是非式叉摩尼、非沙彌尼、非釋女，失式叉摩尼法。",
    "T23n1435_045:0327b22_4": "若犯者可更受。",
    "T23n1435_045:0327b23_5": "是中盡形壽不應作。",
    "T23n1435_045:0327b23_6": "汝能持不？",
    "T23n1435_045:0327b23_7": "若能持當言：「能。」",
    "T23n1435_045:0327b24_8": "佛以種種因緣，呵欲、欲想、欲欲、欲覺、欲熱，讚歎斷欲、除欲想、滅欲熱。",
    "T23n1435_045:0327b25_9": "若式叉摩尼漏心，聽漏心男子邊，若受捉手、若捉衣、若共立、若共語、若共期、若入屏處、若待男子、若自身與，如在家女法。",
    "T23n1435_045:0327b28_10": "以此八事自身與，是非式叉摩尼、非沙彌尼、非釋女，失式叉摩尼法。",
    "T23n1435_045:0327c01_11": "若犯可更受。",
    "T23n1435_045:0327c01_12": "是中盡形壽不應作。",
    "T23n1435_045:0327c01_13": "汝能持不？",
    "T23n1435_045:0327c02_14": "若能當言：「能。」",
    "T23n1435_045:0327c02_15": "「『汝某甲聽！",
    "T23n1435_045:0327c02_16": "僧已與汝學戒法，式叉摩尼受持六法，名式叉摩尼。",
    "T23n1435_045:0327c03_17": "汝得具滿和上尼，具滿阿闍梨尼，具滿比丘尼僧，得具滿行處，得具滿國土，得轉輪王願。",
    "T23n1435_045:0327c05_18": "汝今已滿，當恭敬三寶佛寶、法寶、僧寶、和上尼、阿闍梨尼，恭敬上中下座。",
    "T23n1435_045:0327c07_19": "當勤三學：善戒學、善定學、善慧學。",
    "T23n1435_045:0327c08_20": "當修三脫門：空、無相、無作。",
    "T23n1435_045:0327c09_0": "當勤三業：坐禪、誦經、勸化作福行。",
    "T23n1435_045:0327c09_1": "是諸法開涅槃門，得須陀洹果、斯陀含果、阿那含果、阿羅漢果，如蓮華在水中日日增長開敷，汝亦如是增長道法，後當受具足戒。",
    "T23n1435_045:0327c13_0": "「『釋師子法中，　　已獲難得戒；　　無難時難得，　　已得勿使空。』",
    "T23n1435_045:0327c15_0": "　　頭面禮僧足，　　右遶歡喜去。",
    "T23n1435_045:0327c16_0": "「以十利故與比丘尼結戒。",
    "T23n1435_045:0327c16_1": "從今是戒應如是說：若比丘尼弟子，不二歲學六法，畜為眾者，波逸提。」",
    "T23n1435_045:0327c18_2": "波逸提者，燒煮覆障，若不悔過，能障礙道。",
    "T23n1435_045:0327c19_3": "是中犯者，若比丘尼弟子，不二歲學六法便畜為眾，波逸提。",
    "T23n1435_045:0327c20_4": "隨畜，隨得爾所波逸提(一百一十一事竟)佛在舍衛國。",
    "T23n1435_045:0327c22_5": "爾時偷蘭難陀比丘尼，弟子二歲學六法，未作屬和上尼羯磨，便畜為眾。",
    "T23n1435_045:0327c23_6": "是中有比丘尼，少欲知足行頭陀，聞是事心不喜，種種因緣呵責言：「云何名比丘尼，弟子二歲學六法，未作屬和上尼羯磨，便畜為眾？」",
    "T23n1435_045:0327c26_7": "種種因緣呵已向佛廣說。",
    "T23n1435_045:0327c27_8": "佛以是事集二部僧，知而故問偷蘭難陀比丘尼：「汝實作是事不？」",
    "T23n1435_045:0327c29_0": "答言：「實作。",
    "T23n1435_045:0327c29_1": "世尊！」",
    "T23n1435_045:0327c29_2": "佛以種種因緣呵責：「云何名比丘尼，弟子二歲學六法，未作屬和上尼羯磨便畜為眾？」",
    "T23n1435_045:0328a02_3": "種種因緣呵已，語諸比丘：「以十利故與比丘尼結戒。",
    "T23n1435_045:0328a03_4": "從今是戒應如是說：若比丘尼，弟子二歲學六法，未作屬和上尼羯磨便畜為眾，波逸提。」",
    "T23n1435_045:0328a05_5": "波逸提者，燒煮覆障，若不悔過，能障礙道。",
    "T23n1435_045:0328a06_6": "是中犯者，若比丘尼，弟子二歲學六法者，未作屬和上尼羯磨便畜為眾，波逸提。",
    "T23n1435_045:0328a08_7": "隨畜，隨得爾所波逸提。",
    "T23n1435_045:0328a08_8": "(一百一十二事竟)佛在舍衛國。",
    "T23n1435_045:0328a10_9": "爾時諸比丘尼，為畜眾故受勤苦，為浣衣、染衣、割截、篸摓；弟子受大戒竟，捨和上尼去。",
    "T23n1435_045:0328a12_10": "諸比丘尼聞是事，呵責言：「是不吉弊女！",
    "T23n1435_045:0328a13_11": "我為汝作衣、浣衣、染衣、割截、篸摓，受大辛苦，受大戒已便捨我去？」",
    "T23n1435_045:0328a14_12": "種種因緣呵已，向佛廣說。",
    "T23n1435_045:0328a15_13": "佛以是事集二部僧，語諸比丘：「從今聽比丘尼二歲隨逐和上尼。",
    "T23n1435_045:0328a16_14": "以十利故與比丘尼結戒。",
    "T23n1435_045:0328a17_15": "從今是戒應如是說：若比丘尼受大戒已，不二歲隨和上尼，波逸提。」",
    "T23n1435_045:0328a18_16": "波逸提者，燒煮覆障，若不悔過，能障礙道。",
    "T23n1435_045:0328a19_17": "是中犯者，若比丘尼受大戒已，不二歲隨和上尼，波逸提。",
    "T23n1435_045:0328a21_18": "隨不隨逐和上尼，隨得爾所波逸提。",
    "T23n1435_045:0328a22_0": "(一百一十三事竟)",
    "T23n1435_045:0328a23_0": "佛在舍衛國。",
    "T23n1435_045:0328a23_1": "爾時偷蘭難陀比丘尼，畜眾不與財法。",
    "T23n1435_045:0328a24_2": "諸弟子言：「和上尼何不與我等財法？」",
    "T23n1435_045:0328a25_3": "偷蘭難陀比丘尼言：「我不與汝等財法。」",
    "T23n1435_045:0328a25_4": "諸弟子言：「若不以財法與我等者，當餘處去。」",
    "T23n1435_045:0328a26_5": "偷蘭難陀言：「佛結戒，汝等應二歲隨逐我，若餘處去得波逸提罪。」",
    "T23n1435_045:0328a28_6": "是中有比丘尼，少欲知足行頭陀，聞是事心不喜，種種因緣呵責言：「云何名比丘尼，畜弟子不與財法？」",
    "T23n1435_045:0328b01_7": "種種因緣呵已向佛廣說。",
    "T23n1435_045:0328b02_8": "佛以是事集二部僧，知而故問：「汝實作是事不？」",
    "T23n1435_045:0328b03_9": "答言：「實作。",
    "T23n1435_045:0328b03_10": "世尊！」",
    "T23n1435_045:0328b03_11": "佛以種種因緣呵責言：「云何名比丘尼，畜弟子不與財法？」",
    "T23n1435_045:0328b05_12": "種種因緣呵已，語諸比丘：「以十利故與比丘尼結戒。",
    "T23n1435_045:0328b06_13": "從今是戒應如是說：若比丘尼畜弟子不與財法，波逸提。」",
    "T23n1435_045:0328b07_14": "波逸提者，燒煮覆障，若不悔過，能障礙道。",
    "T23n1435_045:0328b08_15": "是中犯者，若比丘尼畜眾不與財法，波逸提。",
    "T23n1435_045:0328b09_16": "隨不與，隨得爾所波逸提。",
    "T23n1435_045:0328b10_17": "(一百一十四事竟)佛在舍衛國。",
    "T23n1435_045:0328b11_18": "爾時偷蘭難陀比丘尼，畜婬女為眾。",
    "T23n1435_045:0328b12_19": "是婬女比丘尼，中前著衣持鉢，入舍衛城乞食。",
    "T23n1435_045:0328b13_20": "是中有居士作是言：「我曾共是比丘尼，作如是如是事。」",
    "T23n1435_045:0328b14_21": "此比丘尼聞是事心不喜，向諸比丘尼說，諸比丘尼以是事向佛廣說。",
    "T23n1435_045:0328b16_0": "佛以是事集二部僧，知而故問偷蘭難陀比丘尼：「汝實作是事不？」",
    "T23n1435_045:0328b17_1": "答言：「實作。",
    "T23n1435_045:0328b17_2": "世尊！」",
    "T23n1435_045:0328b17_3": "佛以種種因緣呵責言：「云何名比丘尼，畜婬女為眾？」",
    "T23n1435_045:0328b19_0": "種種因緣呵已，語諸比丘：「從今不應畜婬女為眾。",
    "T23n1435_045:0328b20_1": "畜者，突吉羅。",
    "T23n1435_045:0328b20_2": "若有因緣畜者，應將遠本處，五由延若六由延。",
    "T23n1435_045:0328b21_3": "以十利故與比丘尼結戒。",
    "T23n1435_045:0328b22_4": "從今是戒應如是說：若比丘尼畜婬女為眾，不遠本處五六由延，波逸提。」",
    "T23n1435_045:0328b23_5": "波逸提者，燒煮覆障，若不悔過，能障礙道。",
    "T23n1435_045:0328b24_6": "是中犯者，若比丘尼畜婬女為眾，不遠本處五六由延，波逸提。",
    "T23n1435_045:0328b26_7": "隨不遠去，隨得爾所波逸提。",
    "T23n1435_045:0328b26_8": "(一百一十五事竟)佛在舍衛國。",
    "T23n1435_045:0328b27_9": "爾時偷蘭難陀比丘尼，畜未滿二十歲童女為眾。",
    "T23n1435_045:0328b28_10": "是中有比丘尼，少欲知足行頭陀，聞是事心不喜，種種因緣呵責言：「云何名比丘尼，畜未滿二十歲童女為眾？」",
    "T23n1435_045:0328c01_11": "種種因緣呵已，向佛廣說。",
    "T23n1435_045:0328c02_12": "佛以是事集二部僧，知而故問偷蘭難陀比丘尼：「汝實作是事不？」",
    "T23n1435_045:0328c04_0": "答言：「實作。",
    "T23n1435_045:0328c04_1": "世尊！」",
    "T23n1435_045:0328c04_2": "佛以種種因緣呵責：「云何名比丘尼，畜未滿二十歲童女為眾？」",
    "T23n1435_045:0328c05_3": "種種因緣呵已，語諸比丘：「以十利故與比丘尼結戒。",
    "T23n1435_045:0328c06_4": "從今是戒應如是說：若比丘尼，畜未滿二十歲童女為眾，波逸提。」",
    "T23n1435_045:0328c08_5": "波逸提者，燒煮覆障，若不悔過，能障礙道。",
    "T23n1435_045:0328c09_6": "是中犯者，若比丘尼畜未滿二十歲童女為眾，波逸提。",
    "T23n1435_045:0328c10_7": "隨畜，隨得爾所波逸提。",
    "T23n1435_045:0328c11_8": "(一百一十六事竟)佛在舍衛國。",
    "T23n1435_045:0328c12_9": "爾時偷蘭難陀比丘尼，未作屬和上尼羯磨，畜二十歲童女為眾。",
    "T23n1435_045:0328c13_10": "是中有比丘尼，少欲知足行頭陀，聞是事心不喜，種種因緣呵責：「云何名比丘尼，未作屬和上尼羯磨，畜二十歲童女為眾？」",
    "T23n1435_045:0328c16_11": "種種因緣呵已向佛廣說。",
    "T23n1435_045:0328c17_12": "佛以是事集二部僧，知而故問偷蘭難陀比丘尼：「汝實作是事不？」",
    "T23n1435_045:0328c18_13": "答言：「實作。",
    "T23n1435_045:0328c18_14": "世尊！」",
    "T23n1435_045:0328c18_15": "佛以種種因緣呵責：「云何名比丘尼。",
    "T23n1435_045:0328c19_16": "未作屬和上尼羯磨，畜滿二十歲童女為眾？」",
    "T23n1435_045:0328c20_17": "種種因緣呵已，語諸比丘：「以十利故與比丘尼結戒。",
    "T23n1435_045:0328c21_18": "從今是戒應如是說：若比丘尼，滿二十歲童女，未作屬和上尼羯磨畜為眾者，波逸提。」",
    "T23n1435_045:0328c23_19": "波逸提者，燒煮覆障，若不悔過，能障礙道。",
    "T23n1435_045:0328c24_20": "是中犯者，若比丘尼未作屬和上尼羯磨，畜滿二十歲童女為眾，波逸提。",
    "T23n1435_045:0328c26_21": "隨畜，隨得爾所波逸提。",
    "T23n1435_045:0328c27_22": "(一百一十七事竟)佛在舍衛國。",
    "T23n1435_045:0328c28_23": "爾時偷蘭難陀比丘尼，畜孝女為眾。",
    "T23n1435_045:0328c29_24": "是孝女比丘尼，不誦經、不問答、不坐禪。",
    "T23n1435_045:0329a01_0": "諸比丘尼問言：「汝何以故不讀誦經、問答、坐禪？」",
    "T23n1435_045:0329a02_1": "答言：「諸善女！",
    "T23n1435_045:0329a02_2": "我父死、若母死、兄弟死、姊妹兒女死、夫婿死故憂愁。",
    "T23n1435_045:0329a03_3": "云何能讀誦經、問答、坐禪？」",
    "T23n1435_045:0329a04_4": "是中有比丘尼，少欲知足行頭陀，聞是事心不喜，種種因緣呵責：「云何名比丘尼，畜孝女為眾？」",
    "T23n1435_045:0329a06_5": "種種因緣呵已，向佛廣說。",
    "T23n1435_045:0329a06_6": "佛以是事集二部僧，知而故問偷蘭難陀比丘尼：「汝實作是事不？」",
    "T23n1435_045:0329a08_7": "答言：「實作。",
    "T23n1435_045:0329a08_8": "世尊！」",
    "T23n1435_045:0329a08_9": "佛以種種因緣呵責言：「云何名比丘尼，畜孝女為眾？」",
    "T23n1435_045:0329a09_10": "種種因緣呵已，語諸比丘：「以十利故與比丘尼結戒。",
    "T23n1435_045:0329a11_11": "從今是戒應如是說：若比丘尼畜孝女為眾，波逸提。」",
    "T23n1435_045:0329a12_12": "波逸提者，燒煮覆障，若不悔過，能障礙道。",
    "T23n1435_045:0329a13_13": "是中犯者，若比丘尼畜孝女為眾，波逸提。",
    "T23n1435_045:0329a14_14": "隨畜，隨得爾所波逸提。",
    "T23n1435_045:0329a14_15": "(一百一十八事竟)佛在舍衛國。",
    "T23n1435_045:0329a15_16": "爾時偷蘭難陀比丘尼，畜有男女自隨女人為眾。",
    "T23n1435_045:0329a16_17": "是比丘尼中前著衣持鉢，男女前後圍遶共行乞食。",
    "T23n1435_045:0329a17_18": "諸居士共相謂言：「汝知不？",
    "T23n1435_045:0329a18_19": "諸沙門釋子作婬欲人，共比丘尼僧坊中生兒女。」",
    "T23n1435_045:0329a19_20": "是中有比丘尼，少欲知足行頭陀，聞是事心不喜，種種因緣呵責言：「云何名比丘尼，畜將男女自隨女人為眾？」",
    "T23n1435_045:0329a21_21": "種種因緣呵責已向佛廣說。",
    "T23n1435_045:0329a22_22": "佛以是事集二部僧，知而故問偷蘭難陀比丘尼：「汝實作是事不？」",
    "T23n1435_045:0329a23_23": "答言：「實作。",
    "T23n1435_045:0329a24_24": "世尊！」",
    "T23n1435_045:0329a24_25": "佛以種種因緣呵責：「云何名比丘尼，畜將男女自隨女人為眾？」",
    "T23n1435_045:0329a25_26": "種種因緣呵已，語諸比丘：「以十利故與比丘尼結戒。",
    "T23n1435_045:0329a26_27": "從今是戒應如是說：若比丘尼，畜有男女自隨女人為眾，波逸提。」",
    "T23n1435_045:0329a28_28": "波逸提者，燒煮覆障，若不悔過，能障礙道。",
    "T23n1435_045:0329a29_29": "是中犯者，若比丘尼畜有男女自隨女人為眾，波逸提。",
    "T23n1435_045:0329b01_30": "隨畜，隨得爾所波逸提。",
    "T23n1435_045:0329b02_0": "(一百一十九事竟)",
    "T23n1435_045:0329b03_0": "佛在舍衛國。",
    "T23n1435_045:0329b03_1": "爾時偷蘭難陀比丘尼，畜惡性女人為眾。",
    "T23n1435_045:0329b04_2": "是中有比丘尼，少欲知足行頭陀，聞是事心不喜，種種因緣呵責言：「云何名比丘尼，畜惡性女為眾？」",
    "T23n1435_045:0329b06_3": "種種因緣呵已向佛廣說。",
    "T23n1435_045:0329b07_4": "佛以是事集二部僧，知而故問偷蘭難陀比丘尼：「汝實作是事不？」",
    "T23n1435_045:0329b08_5": "答言：「實作。",
    "T23n1435_045:0329b08_6": "世尊！」",
    "T23n1435_045:0329b08_7": "佛以種種因緣呵責：「云何名比丘尼，畜惡性女人為眾？」",
    "T23n1435_045:0329b10_8": "種種因緣呵已，語諸比丘：「以十利故與比丘尼結戒。",
    "T23n1435_045:0329b11_9": "從今是戒應如是說：若比丘尼，畜惡性女人為眾，波逸提。」",
    "T23n1435_045:0329b12_10": "波逸提者，燒煮覆障，若不悔過，能障礙道。",
    "T23n1435_045:0329b13_11": "是中犯者，若比丘尼畜惡性女人為眾，波逸提。",
    "T23n1435_045:0329b14_12": "隨畜，隨得爾所波逸提。",
    "T23n1435_045:0329b15_13": "(一百二十事竟)佛在舍衛國。",
    "T23n1435_045:0329b16_14": "爾時偷蘭難陀比丘尼，滿二十歲童女，不二歲學六法，畜為眾。",
    "T23n1435_045:0329b17_15": "是中有比丘尼，少欲知足行頭陀，聞是事心不喜，種種因緣呵責言：「云何名比丘尼，滿二十歲童女，不二歲學六法，畜為眾？」",
    "T23n1435_045:0329b20_16": "種種因緣呵已，向佛廣說。",
    "T23n1435_045:0329b21_17": "佛以是事集二部僧，知而故問偷蘭難陀比丘尼：「汝實作是事不？」",
    "T23n1435_045:0329b22_18": "答言：「實作。",
    "T23n1435_045:0329b22_19": "世尊！」",
    "T23n1435_045:0329b22_20": "佛以種種因緣呵責：「云何名比丘尼，滿二十歲童女，不二歲學六法，畜為眾？」",
    "T23n1435_045:0329b24_21": "種種因緣呵已，語諸比丘：「以十利故與比丘尼結戒。",
    "T23n1435_045:0329b25_22": "從今是戒應如是說：若比丘尼，滿二十歲童女，不二歲學六法，畜為眾者，波逸提。」",
    "T23n1435_045:0329b27_23": "波逸提者，燒煮覆障，若不悔過，能障礙道。",
    "T23n1435_045:0329b28_24": "是中犯者，若比丘尼，滿二十歲童女，不二歲學六法，畜為眾者，波逸提。",
    "T23n1435_045:0329c01_25": "隨畜，隨得爾所波逸提。",
    "T23n1435_045:0329c01_26": "爾時諸比丘尼，不知云何為六法？",
    "T23n1435_045:0329c02_27": "佛言：「共四波羅夷，及髮際至腕膝已上受八事示貪著相，是名六法。」",
    "T23n1435_045:0329c04_28": "(一百二十一事竟)佛在舍衛國。",
    "T23n1435_045:0329c05_29": "爾時偷蘭難陀比丘尼，滿二十歲童女，二歲學六法，不作屬和上尼羯磨畜為眾。",
    "T23n1435_045:0329c07_30": "是中有比丘尼，少欲知足行頭陀聞是事心不喜，種種因緣呵責：「云何名比丘尼，滿二十歲童女，二歲學六法，不作屬和上尼羯磨畜為眾？」",
    "T23n1435_045:0329c10_31": "種種因緣呵責已，向佛廣說。",
    "T23n1435_045:0329c10_32": "佛以是事集二部僧，知而故問偷蘭難陀比丘尼：「汝實作是事不？」",
    "T23n1435_045:0329c12_33": "答言：「實作。",
    "T23n1435_045:0329c12_34": "世尊！」",
    "T23n1435_045:0329c12_35": "佛以種種因緣呵責：「云何名比丘尼，滿二十歲童女，二歲學六法，不作屬和上尼羯磨，便畜為眾？」",
    "T23n1435_045:0329c14_36": "種種因緣呵已，語諸比丘：「以十利故與比丘尼結戒。",
    "T23n1435_045:0329c16_37": "從今是戒應如是說：若比丘尼，滿二十歲童女，二歲學六法，不作屬和上尼羯磨，便畜為眾者，波逸提。」",
    "T23n1435_045:0329c18_38": "波逸提者，燒煮覆障，若不悔過，能障礙道。",
    "T23n1435_045:0329c19_39": "是中犯者，若比丘尼，滿二十歲童女，二歲學六法，不作屬和上尼羯磨，便畜為眾，波逸提。",
    "T23n1435_045:0329c21_40": "隨畜，隨得爾所波逸提。",
    "T23n1435_045:0329c22_0": "(一百二十二事竟)◎",
    "T23n1435_045:0329c23_0": "十誦尼律卷第四十五"
}