{
    "T05n0220_063:0353c21_0": "大般若波羅蜜多經卷第六十三",
    "T05n0220_063:0353c23_0": "三藏法師玄奘奉　詔譯",
    "T05n0220_063:0353c24_0": "初分無所得品第十八之三",
    "T05n0220_063:0353c25_0": "「舍利子！",
    "T05n0220_063:0353c25_1": "一切陀羅尼門無所有故，前、後、中際菩薩摩訶薩不可得；一切三摩地門無所有故，前、後、中際菩薩摩訶薩不可得。",
    "T05n0220_063:0353c27_2": "一切陀羅尼門空故，前、後、中際菩薩摩訶薩不可得；一切三摩地門空故，前、後、中際菩薩摩訶薩不可得。",
    "T05n0220_063:0354a01_3": "一切陀羅尼門遠離故，前、後、中際菩薩摩訶薩不可得；一切三摩地門遠離故，前、後、中際菩薩摩訶薩不可得。",
    "T05n0220_063:0354a03_4": "一切陀羅尼門無自性故，前、後、中際菩薩摩訶薩不可得；一切三摩地門無自性故，前、後、中際菩薩摩訶薩不可得。",
    "T05n0220_063:0354a06_5": "何以故？",
    "T05n0220_063:0354a06_6": "舍利子！",
    "T05n0220_063:0354a06_7": "一切陀羅尼門、一切三摩地門無所有、空、遠離、無自性中，前、後、中際菩薩摩訶薩皆不可得故。",
    "T05n0220_063:0354a08_8": "舍利子！",
    "T05n0220_063:0354a08_9": "非一切陀羅尼門、一切三摩地門無所有有異，非一切陀羅尼門、一切三摩地門空有異，非一切陀羅尼門、一切三摩地門遠離有異，非一切陀羅尼門、一切三摩地門無自性有異，非前際菩薩摩訶薩有異，非後際菩薩摩訶薩有異，非中際菩薩摩訶薩有異。",
    "T05n0220_063:0354a14_10": "舍利子！",
    "T05n0220_063:0354a14_11": "若一切陀羅尼門、一切三摩地門無所有，若一切陀羅尼門、一切三摩地門空，若一切陀羅尼門、一切三摩地門遠離，若一切陀羅尼門、一切三摩地門無自性，若前際菩薩摩訶薩，若後際菩薩摩訶薩，若中際菩薩摩訶薩，如是一切法無二無二分。",
    "T05n0220_063:0354a20_12": "舍利子！",
    "T05n0220_063:0354a20_13": "由此緣故我作是說：前際菩薩摩訶薩不可得，後際菩薩摩訶薩不可得，中際菩薩摩訶薩不可得。",
    "T05n0220_063:0354a24_0": "「舍利子！",
    "T05n0220_063:0354a24_1": "內空無所有故，前、後、中際菩薩摩訶薩不可得；外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空無所有故，前、後、中際菩薩摩訶薩不可得。",
    "T05n0220_063:0354a29_2": "內空空故，前、後、中際菩薩摩訶薩不可得；外空乃至無性自性空空故，前、後、中際菩薩摩訶薩不可得。",
    "T05n0220_063:0354b03_3": "內空遠離故，前、後、中際菩薩摩訶薩不可得；外空乃至無性自性空遠離故，前、後、中際菩薩摩訶薩不可得。",
    "T05n0220_063:0354b05_4": "內空無自性故，前、後、中際菩薩摩訶薩不可得；外空乃至無性自性空無自性故，前、後、中際菩薩摩訶薩不可得。",
    "T05n0220_063:0354b08_5": "何以故？",
    "T05n0220_063:0354b08_6": "舍利子！",
    "T05n0220_063:0354b08_7": "內空乃至無性自性空無所有、空、遠離、無自性中，前、後、中際菩薩摩訶薩皆不可得故。",
    "T05n0220_063:0354b10_8": "舍利子！",
    "T05n0220_063:0354b10_9": "非內空乃至無性自性空無所有有異，非內空乃至無性自性空空有異，非內空乃至無性自性空遠離有異，非內空乃至無性自性空無自性有異，非前際菩薩摩訶薩有異，非後際菩薩摩訶薩有異，非中際菩薩摩訶薩有異。",
    "T05n0220_063:0354b15_10": "舍利子！",
    "T05n0220_063:0354b16_0": "若內空乃至無性自性空無所有，若內空乃至無性自性空空，若內空乃至無性自性空遠離，若內空乃至無性自性空無自性，若前際菩薩摩訶薩，若後際菩薩摩訶薩，若中際菩薩摩訶薩，如是一切法無二無二分。",
    "T05n0220_063:0354b21_0": "舍利子！",
    "T05n0220_063:0354b21_1": "由此緣故我作是說：前際菩薩摩訶薩不可得，後際菩薩摩訶薩不可得，中際菩薩摩訶薩不可得。",
    "T05n0220_063:0354b24_0": "「舍利子！",
    "T05n0220_063:0354b24_1": "真如無所有故，前、後、中際菩薩摩訶薩不可得；法界、法性、不虛妄性、不變異性、不思議界、虛空界、斷界、離界、滅界、平等性、離生性、法定、法住、無性界、無相界、無作界、無為界、安隱界、寂靜界、本無、實際無所有故，前、後、中際菩薩摩訶薩不可得。",
    "T05n0220_063:0354b29_2": "真如空故，前、後、中際菩薩摩訶薩不可得；法界、法性乃至本無、實際空故，前、後、中際菩薩摩訶薩不可得。",
    "T05n0220_063:0354c02_3": "真如遠離故，前、後、中際菩薩摩訶薩不可得；法界、法性乃至本無、實際遠離故，前、後、中際菩薩摩訶薩不可得。",
    "T05n0220_063:0354c05_4": "真如無自性故，前、後、中際菩薩摩訶薩不可得；法界、法性乃至本無、實際無自性故，前、後、中際菩薩摩訶薩不可得。",
    "T05n0220_063:0354c07_5": "何以故？",
    "T05n0220_063:0354c08_6": "舍利子！",
    "T05n0220_063:0354c08_7": "真如、法界乃至本無、實際無所有、空、遠離、無自性中，前、後、中際菩薩摩訶薩皆不可得故。",
    "T05n0220_063:0354c10_8": "舍利子！",
    "T05n0220_063:0354c10_9": "非真如、法界乃至本無、實際無所有有異，非真如、法界乃至本無、實際空有異，非真如、法界乃至本無、實際遠離有異，非真如、法界乃至本無、實際無自性有異，非前際菩薩摩訶薩有異，非後際菩薩摩訶薩有異，非中際菩薩摩訶薩有異。",
    "T05n0220_063:0354c15_10": "舍利子！",
    "T05n0220_063:0354c16_11": "若真如、法界乃至本無、實際無所有，若真如、法界乃至本無、實際空，若真如、法界乃至本無、實際遠離，若真如、法界乃至本無、實際無自性，若前際菩薩摩訶薩，若後際菩薩摩訶薩，若中際菩薩摩訶薩，如是一切法無二無二分。",
    "T05n0220_063:0354c21_12": "舍利子！",
    "T05n0220_063:0354c21_13": "由此緣故我作是說：前際菩薩摩訶薩不可得，後際菩薩摩訶薩不可得，中際菩薩摩訶薩不可得。",
    "T05n0220_063:0354c24_0": "「舍利子！",
    "T05n0220_063:0354c24_1": "聲聞乘無所有故，前、後、中際菩薩摩訶薩不可得；聲聞乘空故，前、後、中際菩薩摩訶薩不可得；聲聞乘遠離故，前、後、中際菩薩摩訶薩不可得；聲聞乘無自性故，前、後、中際菩薩摩訶薩不可得。",
    "T05n0220_063:0354c28_2": "何以故？",
    "T05n0220_063:0354c28_3": "舍利子！",
    "T05n0220_063:0354c28_4": "聲聞乘無所有、空、遠離、無自性中，前、後、中際菩薩摩訶薩皆不可得故。",
    "T05n0220_063:0355a01_5": "舍利子！",
    "T05n0220_063:0355a01_6": "非聲聞乘無所有有異，非聲聞乘空有異，非聲聞乘遠離有異，非聲聞乘無自性有異，非前際菩薩摩訶薩有異，非後際菩薩摩訶薩有異，非中際菩薩摩訶薩有異。",
    "T05n0220_063:0355a05_7": "舍利子！",
    "T05n0220_063:0355a05_8": "若聲聞乘無所有，若聲聞乘空，若聲聞乘遠離，若聲聞乘無自性，若前際菩薩摩訶薩，若後際菩薩摩訶薩，若中際菩薩摩訶薩，如是一切法無二無二分。",
    "T05n0220_063:0355a09_9": "舍利子！",
    "T05n0220_063:0355a09_10": "由此緣故我作是說：前際菩薩摩訶薩不可得，後際菩薩摩訶薩不可得，中際菩薩摩訶薩不可得。",
    "T05n0220_063:0355a13_0": "「舍利子！",
    "T05n0220_063:0355a13_1": "獨覺乘無所有故，前、後、中際菩薩摩訶薩不可得；獨覺乘空故，前、後、中際菩薩摩訶薩不可得；獨覺乘遠離故，前、後、中際菩薩摩訶薩不可得；獨覺乘無自性故，前、後、中際菩薩摩訶薩不可得。",
    "T05n0220_063:0355a17_2": "何以故？",
    "T05n0220_063:0355a17_3": "舍利子！",
    "T05n0220_063:0355a17_4": "獨覺乘無所有、空、遠離、無自性中，前、後、中際菩薩摩訶薩皆不可得故。",
    "T05n0220_063:0355a19_5": "舍利子！",
    "T05n0220_063:0355a19_6": "非獨覺乘無所有有異，非獨覺乘空有異，非獨覺乘遠離有異，非獨覺乘無自性有異，非前際菩薩摩訶薩有異，非後際菩薩摩訶薩有異，非中際菩薩摩訶薩有異。",
    "T05n0220_063:0355a23_7": "舍利子！",
    "T05n0220_063:0355a23_8": "若獨覺乘無所有，若獨覺乘空，若獨覺乘遠離，若獨覺乘無自性，若前際菩薩摩訶薩，若後際菩薩摩訶薩，若中際菩薩摩訶薩，如是一切法無二無二分。",
    "T05n0220_063:0355a27_9": "舍利子！",
    "T05n0220_063:0355a27_10": "由此緣故我作是說：前際菩薩摩訶薩不可得，後際菩薩摩訶薩不可得，中際菩薩摩訶薩不可得。",
    "T05n0220_063:0355b01_0": "「舍利子！",
    "T05n0220_063:0355b01_1": "大乘無所有故，前、後、中際菩薩摩訶薩不可得；大乘空故，前、後、中際菩薩摩訶薩不可得；大乘遠離故，前、後、中際菩薩摩訶薩不可得；大乘無自性故，前、後、中際菩薩摩訶薩不可得。",
    "T05n0220_063:0355b05_2": "何以故？",
    "T05n0220_063:0355b05_3": "舍利子！",
    "T05n0220_063:0355b05_4": "大乘無所有、空、遠離、無自性中，前、後、中際菩薩摩訶薩皆不可得故。",
    "T05n0220_063:0355b07_5": "舍利子！",
    "T05n0220_063:0355b07_6": "非大乘無所有有異，非大乘空有異，非大乘遠離有異，非大乘無自性有異，非前際菩薩摩訶薩有異，非後際菩薩摩訶薩有異，非中際菩薩摩訶薩有異。",
    "T05n0220_063:0355b11_0": "舍利子！",
    "T05n0220_063:0355b11_1": "若大乘無所有，若大乘空，若大乘遠離，若大乘無自性，若前際菩薩摩訶薩，若後際菩薩摩訶薩，若中際菩薩摩訶薩，如是一切法無二無二分。",
    "T05n0220_063:0355b14_2": "舍利子！",
    "T05n0220_063:0355b14_3": "由此緣故我作是說：前際菩薩摩訶薩不可得，後際菩薩摩訶薩不可得，中際菩薩摩訶薩不可得。」",
    "T05n0220_063:0355b18_0": "爾時，具壽善現復答舍利子言：「如尊者所云『何緣故說色等無邊故，當知菩薩摩訶薩亦無邊？』",
    "T05n0220_063:0355b20_1": "者，舍利子！",
    "T05n0220_063:0355b20_2": "色如虛空，受、想、行、識如虛空。",
    "T05n0220_063:0355b21_0": "所以者何？",
    "T05n0220_063:0355b21_1": "舍利子！",
    "T05n0220_063:0355b21_2": "如虛空前際不可得，後際不可得，中際不可得，以彼中邊不可得故說為虛空。",
    "T05n0220_063:0355b23_3": "色、受、想、行、識亦如是，前際不可得，後際不可得，中際不可得。",
    "T05n0220_063:0355b24_4": "何以故？",
    "T05n0220_063:0355b24_5": "色性空故，受、想、行、識性空故，空中前際不可得，後際不可得，中際不可得，亦以中邊俱不可得故說為空。",
    "T05n0220_063:0355b27_6": "舍利子！",
    "T05n0220_063:0355b27_7": "由此緣故我作是說：色無邊故，當知菩薩摩訶薩亦無邊；受、想、行、識無邊故，當知菩薩摩訶薩亦無邊。",
    "T05n0220_063:0355b29_8": "「舍利子！",
    "T05n0220_063:0355c01_9": "眼處如虛空，耳、鼻、舌、身、意處如虛空。",
    "T05n0220_063:0355c02_0": "所以者何？",
    "T05n0220_063:0355c02_1": "舍利子！",
    "T05n0220_063:0355c02_2": "如虛空前際不可得，後際不可得，中際不可得，以彼中邊不可得故說為虛空。",
    "T05n0220_063:0355c04_3": "眼、耳、鼻、舌、身、意處亦如是，前際不可得，後際不可得，中際不可得。",
    "T05n0220_063:0355c05_4": "何以故？",
    "T05n0220_063:0355c06_0": "眼處性空故，耳、鼻、舌、身、意處性空故，空中前際不可得，後際不可得，中際不可得，亦以中邊俱不可得故說為空。",
    "T05n0220_063:0355c08_1": "舍利子！",
    "T05n0220_063:0355c08_2": "由此緣故我作是說：眼處無邊故，當知菩薩摩訶薩亦無邊；耳、鼻、舌、身、意處無邊故，當知菩薩摩訶薩亦無邊。",
    "T05n0220_063:0355c11_3": "「舍利子！",
    "T05n0220_063:0355c11_4": "色處如虛空，聲、香、味、觸、法處如虛空。",
    "T05n0220_063:0355c12_5": "所以者何？",
    "T05n0220_063:0355c12_6": "舍利子！",
    "T05n0220_063:0355c12_7": "如虛空前際不可得，後際不可得，中際不可得，以彼中邊不可得故說為虛空。",
    "T05n0220_063:0355c14_8": "色、聲、香、味、觸、法處亦如是，前際不可得，後際不可得，中際不可得。",
    "T05n0220_063:0355c16_9": "何以故？",
    "T05n0220_063:0355c16_10": "色處性空故，聲、香、味、觸、法處性空故，空中前際不可得，後際不可得，中際不可得，亦以中邊俱不可得故說為空。",
    "T05n0220_063:0355c19_11": "舍利子！",
    "T05n0220_063:0355c19_12": "由此緣故我作是說：色處無邊故，當知菩薩摩訶薩亦無邊；聲、香、味、觸、法處無邊故，當知菩薩摩訶薩亦無邊。",
    "T05n0220_063:0355c21_13": "「舍利子！",
    "T05n0220_063:0355c22_0": "眼界如虛空，色界、眼識界及眼觸、眼觸為緣所生諸受如虛空。",
    "T05n0220_063:0355c23_1": "所以者何？",
    "T05n0220_063:0355c23_2": "舍利子！",
    "T05n0220_063:0355c23_3": "如虛空前際不可得，後際不可得，中際不可得，如彼中邊不可得故說為虛空。",
    "T05n0220_063:0355c25_4": "眼界乃至眼觸為緣所生諸受亦如是，前際不可得，後際不可得，中際不可得。",
    "T05n0220_063:0355c27_5": "何以故？",
    "T05n0220_063:0355c27_6": "眼界性空故，色界乃至眼觸為緣所生諸受性空故，空中前際不可得，後際不可得，中際不可得，亦以中邊俱不可得故說為空。",
    "T05n0220_063:0356a01_7": "舍利子！",
    "T05n0220_063:0356a01_8": "由此緣故我作是說：眼界無邊故，當知菩薩摩訶薩亦無邊；色界乃至眼觸為緣所生諸受無邊故，當知菩薩摩訶薩亦無邊。",
    "T05n0220_063:0356a04_9": "「舍利子！",
    "T05n0220_063:0356a04_10": "耳界如虛空，聲界、耳識界及耳觸、耳觸為緣所生諸受如虛空。",
    "T05n0220_063:0356a06_11": "所以者何？",
    "T05n0220_063:0356a06_12": "舍利子！",
    "T05n0220_063:0356a06_13": "如虛空前際不可得，後際不可得，中際不可得，以彼中邊不可得故說為虛空。",
    "T05n0220_063:0356a08_14": "耳界乃至耳觸為緣所生諸受亦如是，前際不可得，後際不可得，中際不可得。",
    "T05n0220_063:0356a10_15": "何以故？",
    "T05n0220_063:0356a10_16": "耳界性空故，聲界乃至耳觸為緣所生諸受性空故，空中前際不可得，後際不可得，中際不可得，亦以中邊俱不可得故說為空。",
    "T05n0220_063:0356a13_17": "舍利子！",
    "T05n0220_063:0356a13_18": "由此緣故我作是說：耳界無邊故，當知菩薩摩訶薩亦無邊；聲界乃至耳觸為緣所生諸受無邊故，當知菩薩摩訶薩亦無邊。",
    "T05n0220_063:0356a16_19": "「舍利子！",
    "T05n0220_063:0356a16_20": "鼻界如虛空，香界、鼻識界及鼻觸、鼻觸為緣所生諸受如虛空。",
    "T05n0220_063:0356a18_21": "所以者何？",
    "T05n0220_063:0356a18_22": "舍利子！",
    "T05n0220_063:0356a18_23": "如虛空前際不可得，後際不可得，中際不可得，以彼中邊不可得故說為虛空。",
    "T05n0220_063:0356a20_24": "鼻界乃至鼻觸為緣所生諸受亦如是，前際不可得，後際不可得，中際不可得。",
    "T05n0220_063:0356a22_25": "何以故？",
    "T05n0220_063:0356a22_26": "鼻界性空故，香界乃至鼻觸為緣所生諸受性空故，空中前際不可得，後際不可得，中際不可得，亦以中邊俱不可得故說為空。",
    "T05n0220_063:0356a25_27": "舍利子！",
    "T05n0220_063:0356a25_28": "由此緣故我作是說：鼻界無邊故，當知菩薩摩訶薩亦無邊；香界乃至鼻觸為緣所生諸受無邊故，當知菩薩摩訶薩亦無邊。",
    "T05n0220_063:0356a28_29": "「舍利子！",
    "T05n0220_063:0356a28_30": "舌界如虛空，味界、舌識界及舌觸、舌觸為緣所生諸受如虛空。",
    "T05n0220_063:0356b01_31": "所以者何？",
    "T05n0220_063:0356b01_32": "舍利子！",
    "T05n0220_063:0356b01_33": "如虛空前際不可得，後際不可得，中際不可得，以彼中邊不可得故說為虛空。",
    "T05n0220_063:0356b03_34": "舌界乃至舌觸為緣所生諸受亦如是，前際不可得，後際不可得，中際不可得。",
    "T05n0220_063:0356b05_35": "何以故？",
    "T05n0220_063:0356b05_36": "舌界性空故，味界乃至舌觸為緣所生諸受性空故，空中前際不可得，後際不可得，中際不可得，亦以中邊俱不可得故說為空。",
    "T05n0220_063:0356b08_37": "舍利子！",
    "T05n0220_063:0356b08_38": "由此緣故我作是說：舌界無邊故，當知菩薩摩訶薩亦無邊；味界乃至舌觸為緣所生諸受無邊故，當知菩薩摩訶薩亦無邊。",
    "T05n0220_063:0356b11_39": "「舍利子！",
    "T05n0220_063:0356b11_40": "身界如虛空，觸界、身識界及身觸、身觸為緣所生諸受如虛空。",
    "T05n0220_063:0356b13_41": "所以者何？",
    "T05n0220_063:0356b13_42": "舍利子！",
    "T05n0220_063:0356b13_43": "如虛空前際不可得，後際不可得，中際不可得，以彼中邊不可得故說為虛空。",
    "T05n0220_063:0356b15_44": "身界乃至身觸為緣所生諸受亦如是，前際不可得，後際不可得，中際不可得。",
    "T05n0220_063:0356b17_45": "何以故？",
    "T05n0220_063:0356b17_46": "身界性空故，觸界乃至身觸為緣所生諸受性空故，空中前際不可得，後際不可得，中際不可得，亦以中邊俱不可得故說為空。",
    "T05n0220_063:0356b20_47": "舍利子！",
    "T05n0220_063:0356b20_48": "由此緣故我作是說：身界無邊故，當知菩薩摩訶薩亦無邊；觸界乃至身觸為緣所生諸受無邊故，當知菩薩摩訶薩亦無邊。",
    "T05n0220_063:0356b23_49": "「舍利子！",
    "T05n0220_063:0356b23_50": "意界如虛空，法界、意識界及意觸、意觸為緣所生諸受如虛空。",
    "T05n0220_063:0356b25_51": "所以者何？",
    "T05n0220_063:0356b25_52": "舍利子！",
    "T05n0220_063:0356b25_53": "如虛空前際不可得，後際不可得，中際不可得，以彼中邊不可得故說為虛空。",
    "T05n0220_063:0356b27_54": "意界乃至意觸為緣所生諸受亦如是，前際不可得，後際不可得，中際不可得。",
    "T05n0220_063:0356b29_55": "何以故？",
    "T05n0220_063:0356b29_56": "意界性空故，法界乃至意觸為緣所生諸受性空故，空中前際不可得，後際不可得，中際不可得，亦以中邊俱不可得故說為空。",
    "T05n0220_063:0356c03_57": "舍利子！",
    "T05n0220_063:0356c03_58": "由此緣故我作是說：意界無邊故，當知菩薩摩訶薩亦無邊；法界乃至意觸為緣所生諸受無邊故，當知菩薩摩訶薩亦無邊。",
    "T05n0220_063:0356c06_59": "「舍利子！",
    "T05n0220_063:0356c06_60": "地界如虛空，水、火、風、空、識界如虛空。",
    "T05n0220_063:0356c07_61": "所以者何？",
    "T05n0220_063:0356c07_62": "舍利子！",
    "T05n0220_063:0356c08_63": "如虛空前際不可得，後際不可得，中際不可得，以彼中邊不可得故說為虛空。",
    "T05n0220_063:0356c09_64": "地、水、火、風、空、識界亦如是，前際不可得，後際不可得，中際不可得。",
    "T05n0220_063:0356c11_65": "何以故？",
    "T05n0220_063:0356c11_66": "地界性空故，水、火、風、空、識界性空故，空中前際不可得，後際不可得，中際不可得，亦以中邊俱不可得故說為空。",
    "T05n0220_063:0356c14_67": "舍利子！",
    "T05n0220_063:0356c14_68": "由此緣故我作是說：地界無邊故，當知菩薩摩訶薩亦無邊；水、火、風、空、識界無邊故，當知菩薩摩訶薩亦無邊。",
    "T05n0220_063:0356c17_0": "「舍利子！",
    "T05n0220_063:0356c17_1": "苦聖諦如虛空，集、滅、道聖諦如虛空。",
    "T05n0220_063:0356c18_2": "所以者何？",
    "T05n0220_063:0356c18_3": "舍利子！",
    "T05n0220_063:0356c18_4": "如虛空前際不可得，後際不可得，中際不可得，以彼中邊不可得故說為虛空。",
    "T05n0220_063:0356c20_5": "苦、集、滅、道聖諦亦如是，前際不可得，後際不可得，中際不可得。",
    "T05n0220_063:0356c21_6": "何以故？",
    "T05n0220_063:0356c22_0": "苦聖諦性空故，集、滅、道聖諦性空故，空中前際不可得，後際不可得，中際不可得，亦以中邊俱不可得故說為空。",
    "T05n0220_063:0356c24_1": "舍利子！",
    "T05n0220_063:0356c24_2": "由此緣故我作是說：苦聖諦無邊故，當知菩薩摩訶薩亦無邊；集、滅、道聖諦無邊故，當知菩薩摩訶薩亦無邊。",
    "T05n0220_063:0356c28_0": "「舍利子！",
    "T05n0220_063:0356c28_1": "無明如虛空，行、識、名色、六處、觸、受、愛、取、有、生、老死愁歎苦憂惱如虛空。",
    "T05n0220_063:0356c29_2": "所以者何？",
    "T05n0220_063:0357a01_0": "舍利子！",
    "T05n0220_063:0357a01_1": "如虛空前際不可得，後際不可得，中際不可得，以彼中邊不可得故說為虛空。",
    "T05n0220_063:0357a03_0": "無明乃至老死愁歎苦憂惱亦如是，前際不可得，後際不可得，中際不可得。",
    "T05n0220_063:0357a04_1": "何以故？",
    "T05n0220_063:0357a05_0": "無明性空故，行乃至老死愁歎苦憂惱性空故，空中前際不可得，後際不可得，中際不可得，亦以中邊俱不可得故說為空。",
    "T05n0220_063:0357a07_1": "舍利子！",
    "T05n0220_063:0357a08_2": "由此緣故我作是說：無明無邊故，當知菩薩摩訶薩亦無邊；行乃至老死愁歎苦憂惱無邊故，當知菩薩摩訶薩亦無邊。",
    "T05n0220_063:0357a11_0": "「舍利子！",
    "T05n0220_063:0357a11_1": "布施波羅蜜多如虛空，淨戒、安忍、精進、靜慮、般若波羅蜜多如虛空。",
    "T05n0220_063:0357a12_2": "所以者何？",
    "T05n0220_063:0357a12_3": "舍利子！",
    "T05n0220_063:0357a13_4": "如虛空前際不可得，後際不可得，中際不可得，以彼中邊不可得故說為虛空。",
    "T05n0220_063:0357a14_5": "布施、淨戒、安忍、精進、靜慮、般若波羅蜜多亦如是，前際不可得，後際不可得，中際不可得。",
    "T05n0220_063:0357a17_0": "何以故？",
    "T05n0220_063:0357a17_1": "布施波羅蜜多性空故，淨戒、安忍、精進、靜慮、般若波羅蜜多性空故，空中前際不可得，後際不可得，中際不可得，亦以中邊俱不可得故說為空。",
    "T05n0220_063:0357a20_2": "舍利子！",
    "T05n0220_063:0357a20_3": "由此緣故我作是說：布施波羅蜜多無邊故，當知菩薩摩訶薩亦無邊；淨戒、安忍、精進、靜慮、般若波羅蜜多無邊故，當知菩薩摩訶薩亦無邊。",
    "T05n0220_063:0357a24_0": "「舍利子！",
    "T05n0220_063:0357a24_1": "四靜慮如虛空，四無量、四無色定如虛空。",
    "T05n0220_063:0357a25_2": "所以者何？",
    "T05n0220_063:0357a25_3": "舍利子！",
    "T05n0220_063:0357a25_4": "如虛空前際不可得，後際不可得，中際不可得，以彼中邊不可得故說為虛空。",
    "T05n0220_063:0357a27_5": "四靜慮、四無量、四無色定亦如是，前際不可得，後際不可得，中際不可得。",
    "T05n0220_063:0357a29_6": "何以故？",
    "T05n0220_063:0357a29_7": "四靜慮性空故，四無量、四無色定性空故，空中前際不可得，後際不可得，中際不可得，亦以中邊俱不可得故說為空。",
    "T05n0220_063:0357b03_0": "舍利子！",
    "T05n0220_063:0357b03_1": "由此緣故我作是說：四靜慮無邊故，當知菩薩摩訶薩亦無邊；四無量、四無色定無邊故，當知菩薩摩訶薩亦無邊。",
    "T05n0220_063:0357b06_0": "「舍利子！",
    "T05n0220_063:0357b06_1": "八解脫如虛空，八勝處、九次第定、十遍處如虛空。",
    "T05n0220_063:0357b07_2": "所以者何？",
    "T05n0220_063:0357b07_3": "舍利子！",
    "T05n0220_063:0357b07_4": "如虛空前際不可得，後際不可得，中際不可得，以彼中邊不可得故說為虛空。",
    "T05n0220_063:0357b09_5": "八解脫、八勝處、九次第定、十遍處亦如是，前際不可得，後際不可得，中際不可得。",
    "T05n0220_063:0357b11_6": "何以故？",
    "T05n0220_063:0357b11_7": "八解脫性空故，八勝處、九次第定、十遍處性空故，空中前際不可得，後際不可得，中際不可得，亦以中邊俱不可得故說為空。",
    "T05n0220_063:0357b14_8": "舍利子！",
    "T05n0220_063:0357b14_9": "由此緣故我作是說：八解脫無邊故，當知菩薩摩訶薩亦無邊；八勝處、九次第定、十遍處無邊故，當知菩薩摩訶薩亦無邊。",
    "T05n0220_063:0357b18_0": "「舍利子！",
    "T05n0220_063:0357b18_1": "四念住如虛空，四正斷、四神足、五根、五力、七等覺支、八聖道支如虛空。",
    "T05n0220_063:0357b19_2": "所以者何？",
    "T05n0220_063:0357b20_3": "舍利子！",
    "T05n0220_063:0357b20_4": "如虛空前際不可得，後際不可得，中際不可得，以彼中邊不可得故說為虛空。",
    "T05n0220_063:0357b22_5": "四念住乃至八聖道支亦如是，前際不可得，後際不可得，中際不可得。",
    "T05n0220_063:0357b23_6": "何以故？",
    "T05n0220_063:0357b23_7": "四念住性空故，四正斷乃至八聖道支性空故，空中前際不可得，後際不可得，中際不可得，亦以中邊俱不可得故說為空。",
    "T05n0220_063:0357b26_8": "舍利子！",
    "T05n0220_063:0357b27_0": "由此緣故我作是說：四念住無邊故，當知菩薩摩訶薩亦無邊；四正斷乃至八聖道支無邊故，當知菩薩摩訶薩亦無邊。",
    "T05n0220_063:0357c01_0": "「舍利子！",
    "T05n0220_063:0357c01_1": "空解脫門如虛空，無相、無願解脫門如虛空。",
    "T05n0220_063:0357c02_2": "所以者何？",
    "T05n0220_063:0357c02_3": "舍利子！",
    "T05n0220_063:0357c02_4": "如虛空前際不可得，後際不可得，中際不可得，以彼中邊不可得故說為虛空。",
    "T05n0220_063:0357c04_5": "空、無相、無願解脫門亦如是，前際不可得，後際不可得，中際不可得。",
    "T05n0220_063:0357c06_0": "何以故？",
    "T05n0220_063:0357c06_1": "空解脫門性空故，無相、無願解脫門性空故，空中前際不可得，後際不可得，中際不可得，亦以中邊俱不可得故說為空。",
    "T05n0220_063:0357c08_2": "舍利子！",
    "T05n0220_063:0357c09_3": "由此緣故我作是說：空解脫門無邊故，當知菩薩摩訶薩亦無邊；無相、無願解脫門無邊故，當知菩薩摩訶薩亦無邊。",
    "T05n0220_063:0357c12_0": "「舍利子！",
    "T05n0220_063:0357c12_1": "五眼如虛空，六神通如虛空。",
    "T05n0220_063:0357c12_2": "所以者何？",
    "T05n0220_063:0357c13_3": "舍利子！",
    "T05n0220_063:0357c13_4": "如虛空前際不可得，後際不可得，中際不可得，以彼中邊不可得故說為虛空。",
    "T05n0220_063:0357c15_5": "五眼、六神通亦如是，前際不可得，後際不可得，中際不可得。",
    "T05n0220_063:0357c16_6": "何以故？",
    "T05n0220_063:0357c16_7": "五眼性空故，六神通性空故，空中前際不可得，後際不可得，中際不可得，亦以中邊俱不可得故說為空。",
    "T05n0220_063:0357c19_8": "舍利子！",
    "T05n0220_063:0357c19_9": "由此緣故我作是說：五眼無邊故，當知菩薩摩訶薩亦無邊；六神通無邊故，當知菩薩摩訶薩亦無邊。",
    "T05n0220_063:0357c22_0": "「舍利子！",
    "T05n0220_063:0357c22_1": "佛十力如虛空，四無所畏、四無礙解、大慈、大悲、大喜、大捨、十八佛不共法、一切智、道相智、一切相智如虛空。",
    "T05n0220_063:0357c24_2": "所以者何？",
    "T05n0220_063:0357c24_3": "舍利子！",
    "T05n0220_063:0357c25_4": "如虛空前際不可得，後際不可得，中際不可得，以彼中邊不可得故說為虛空。",
    "T05n0220_063:0357c26_5": "佛十力乃至一切相智亦如是，前際不可得，後際不可得，中際不可得。",
    "T05n0220_063:0357c28_6": "何以故？",
    "T05n0220_063:0357c28_7": "佛十力性空故，四無所畏乃至一切相智性空故，空中前際不可得，後際不可得，中際不可得，亦以中邊俱不可得故說為空。",
    "T05n0220_063:0358a02_8": "舍利子！",
    "T05n0220_063:0358a02_9": "由此緣故我作是說：佛十力無邊故，當知菩薩摩訶薩亦無邊；四無所畏乃至一切相智無邊故，當知菩薩摩訶薩亦無邊。",
    "T05n0220_063:0358a06_0": "「舍利子！",
    "T05n0220_063:0358a06_1": "無忘失法如虛空，恒住捨性如虛空。",
    "T05n0220_063:0358a07_2": "所以者何？",
    "T05n0220_063:0358a07_3": "舍利子！",
    "T05n0220_063:0358a07_4": "如虛空前際不可得，後際不可得，中際不可得，以彼中邊不可得故說為虛空。",
    "T05n0220_063:0358a09_5": "無忘失法、恒住捨性亦如是，前際不可得，後際不可得，中際不可得。",
    "T05n0220_063:0358a10_6": "何以故？",
    "T05n0220_063:0358a11_7": "無忘失法性空故，恒住捨性性空故，空中前際不可得，後際不可得，中際不可得，亦以中邊俱不可得故說為空。",
    "T05n0220_063:0358a13_8": "舍利子！",
    "T05n0220_063:0358a14_0": "由此緣故我作是說：無忘失法無邊故，當知菩薩摩訶薩亦無邊；恒住捨性無邊故，當知菩薩摩訶薩亦無邊。",
    "T05n0220_063:0358a17_0": "「舍利子！",
    "T05n0220_063:0358a17_1": "一切陀羅尼門如虛空，一切三摩地門如虛空。",
    "T05n0220_063:0358a18_2": "所以者何？",
    "T05n0220_063:0358a18_3": "舍利子！",
    "T05n0220_063:0358a18_4": "如虛空前際不可得，後際不可得，中際不可得，以彼中邊不可得故說為虛空。",
    "T05n0220_063:0358a20_5": "一切陀羅尼門、一切三摩地門亦如是，前際不可得，後際不可得，中際不可得。",
    "T05n0220_063:0358a22_6": "何以故？",
    "T05n0220_063:0358a22_7": "一切陀羅尼門性空故，一切三摩地門性空故，空中前際不可得，後際不可得，中際不可得，亦以中邊俱不可得故說為空。",
    "T05n0220_063:0358a25_8": "舍利子！",
    "T05n0220_063:0358a25_9": "由此緣故我作是說：一切陀羅尼門無邊故，當知菩薩摩訶薩亦無邊；一切三摩地門無邊故，當知菩薩摩訶薩亦無邊。",
    "T05n0220_063:0358a28_10": "「舍利子！",
    "T05n0220_063:0358a28_11": "內空如虛空，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空如虛空。",
    "T05n0220_063:0358b03_12": "所以者何？",
    "T05n0220_063:0358b04_13": "舍利子！",
    "T05n0220_063:0358b04_14": "如虛空前際不可得，後際不可得，中際不可得，以彼中邊不可得故說為虛空。",
    "T05n0220_063:0358b06_15": "內空乃至無性自性空亦如是，前際不可得，後際不可得，中際不可得。",
    "T05n0220_063:0358b07_16": "何以故？",
    "T05n0220_063:0358b07_17": "內空性空故，外空乃至無性自性空性空故，空中前際不可得，後際不可得，中際不可得，亦以中邊俱不可得故說為空。",
    "T05n0220_063:0358b10_18": "舍利子！",
    "T05n0220_063:0358b10_19": "由此緣故我作是說：內空無邊故，當知菩薩摩訶薩亦無邊；外空乃至無性自性空無邊故，當知菩薩摩訶薩亦無邊。",
    "T05n0220_063:0358b14_0": "「舍利子！",
    "T05n0220_063:0358b14_1": "真如如虛空，法界、法性、不虛妄性、不變異性、不思議界、虛空界、斷界、離界、滅界、平等性、離生性、法定、法住、無性界、無相界、無作界、無為界、安隱界、寂靜界、本無、實際、究竟涅槃如虛空。",
    "T05n0220_063:0358b18_2": "所以者何？",
    "T05n0220_063:0358b18_3": "舍利子！",
    "T05n0220_063:0358b18_4": "如虛空前際不可得，後際不可得，中際不可得，以彼中邊不可得故說為虛空。",
    "T05n0220_063:0358b20_5": "真如乃至究竟涅槃亦如是，前際不可得，後際不可得，中際不可得。",
    "T05n0220_063:0358b21_6": "何以故？",
    "T05n0220_063:0358b22_7": "真如性空故，法界乃至究竟涅槃性空故，空中前際不可得，後際不可得，中際不可得，亦以中邊俱不可得故說為空。",
    "T05n0220_063:0358b24_8": "舍利子！",
    "T05n0220_063:0358b25_9": "由此緣故我作是說：真如無邊故，當知菩薩摩訶薩亦無邊；法界乃至究竟涅槃無邊故，當知菩薩摩訶薩亦無邊。",
    "T05n0220_063:0358b28_0": "「舍利子！",
    "T05n0220_063:0358b28_1": "聲聞乘如虛空，獨覺乘、大乘如虛空。",
    "T05n0220_063:0358b29_2": "所以者何？",
    "T05n0220_063:0358b29_3": "舍利子！",
    "T05n0220_063:0358b29_4": "如虛空前際不可得，後際不可得，中際不可得，以彼中邊不可得故說為虛空。",
    "T05n0220_063:0358c02_5": "聲聞乘、獨覺乘、大乘亦如是，前際不可得，後際不可得，中際不可得。",
    "T05n0220_063:0358c03_6": "何以故？",
    "T05n0220_063:0358c04_7": "聲聞乘性空故，獨覺乘、大乘性空故，空中前際不可得，後際不可得，中際不可得，亦以中邊俱不可得故說為空。",
    "T05n0220_063:0358c06_8": "舍利子！",
    "T05n0220_063:0358c07_0": "由此緣故我作是說：聲聞乘無邊故，當知菩薩摩訶薩亦無邊；獨覺乘、大乘無邊故，當知菩薩摩訶薩亦無邊。」",
    "T05n0220_063:0358c10_0": "爾時，具壽善現復答舍利子言：「如尊者所云『何緣故說即色等菩薩摩訶薩無所有不可得，離色等菩薩摩訶薩無所有不可得？』",
    "T05n0220_063:0358c12_1": "者，舍利子！",
    "T05n0220_063:0358c13_2": "色色性空。",
    "T05n0220_063:0358c13_3": "何以故？",
    "T05n0220_063:0358c13_4": "色性空中，色無所有不可得故，菩薩摩訶薩亦無所有不可得。",
    "T05n0220_063:0358c14_5": "非色非色性空。",
    "T05n0220_063:0358c15_6": "何以故？",
    "T05n0220_063:0358c15_7": "非色性空中，非色無所有不可得故，菩薩摩訶薩亦無所有不可得。",
    "T05n0220_063:0358c17_0": "受、想、行、識受、想、行、識性空。",
    "T05n0220_063:0358c17_1": "何以故？",
    "T05n0220_063:0358c17_2": "受、想、行、識性空中，受、想、行、識無所有不可得故，菩薩摩訶薩亦無所有不可得。",
    "T05n0220_063:0358c19_3": "非受、想、行、識非受、想、行、識性空。",
    "T05n0220_063:0358c20_4": "何以故？",
    "T05n0220_063:0358c20_5": "非受、想、行、識性空中，非受、想、行、識無所有不可得故，菩薩摩訶薩亦無所有不可得。",
    "T05n0220_063:0358c22_6": "舍利子！",
    "T05n0220_063:0358c22_7": "由此緣故我作是說：即色菩薩摩訶薩無所有不可得，離色菩薩摩訶薩無所有不可得；即受、想、行、識菩薩摩訶薩無所有不可得，離受、想、行、識菩薩摩訶薩無所有不可得。",
    "T05n0220_063:0358c27_0": "「舍利子！",
    "T05n0220_063:0358c27_1": "眼處眼處性空。",
    "T05n0220_063:0358c27_2": "何以故？",
    "T05n0220_063:0358c27_3": "眼處性空中，眼處無所有不可得故，菩薩摩訶薩亦無所有不可得。",
    "T05n0220_063:0358c29_4": "非眼處非眼處性空。",
    "T05n0220_063:0358c29_5": "何以故？",
    "T05n0220_063:0359a01_0": "非眼處性空中，非眼處無所有不可得故，菩薩摩訶薩亦無所有不可得。",
    "T05n0220_063:0359a02_1": "耳、鼻、舌、身、意處耳、鼻、舌、身、意處性空。",
    "T05n0220_063:0359a03_2": "何以故？",
    "T05n0220_063:0359a03_3": "耳、鼻、舌、身、意處性空中，耳、鼻、舌、身、意處無所有不可得故，菩薩摩訶薩亦無所有不可得。",
    "T05n0220_063:0359a05_4": "非耳、鼻、舌、身、意處非耳、鼻、舌、身、意處性空。",
    "T05n0220_063:0359a06_5": "何以故？",
    "T05n0220_063:0359a06_6": "非耳、鼻、舌、身、意處性空中，非耳、鼻、舌、身、意處無所有不可得故，菩薩摩訶薩亦無所有不可得。",
    "T05n0220_063:0359a08_7": "舍利子！",
    "T05n0220_063:0359a09_8": "由此緣故我作是說：即眼處菩薩摩訶薩無所有不可得，離眼處菩薩摩訶薩無所有不可得；即耳、鼻、舌、身、意處菩薩摩訶薩無所有不可得，離耳、鼻、舌、身、意處菩薩摩訶薩無所有不可得。",
    "T05n0220_063:0359a13_9": "「舍利子！",
    "T05n0220_063:0359a13_10": "色處色處性空。",
    "T05n0220_063:0359a14_0": "何以故？",
    "T05n0220_063:0359a14_1": "色處性空中，色處無所有不可得故，菩薩摩訶薩亦無所有不可得。",
    "T05n0220_063:0359a15_2": "非色處非色處性空。",
    "T05n0220_063:0359a16_3": "何以故？",
    "T05n0220_063:0359a16_4": "非色處性空中，非色處無所有不可得故，菩薩摩訶薩亦無所有不可得。",
    "T05n0220_063:0359a18_0": "聲、香、味、觸、法處聲、香、味、觸、法處性空。",
    "T05n0220_063:0359a18_1": "何以故？",
    "T05n0220_063:0359a19_0": "聲、香、味、觸、法處性空中，聲、香、味、觸、法處無所有不可得故，菩薩摩訶薩亦無所有不可得。",
    "T05n0220_063:0359a20_1": "非聲、香、味、觸、法處非聲、香、味、觸、法處性空。",
    "T05n0220_063:0359a21_2": "何以故？",
    "T05n0220_063:0359a22_3": "非聲、香、味、觸、法處性空中，非聲、香、味、觸、法處無所有不可得故，菩薩摩訶薩亦無所有不可得。",
    "T05n0220_063:0359a24_4": "舍利子！",
    "T05n0220_063:0359a24_5": "由此緣故我作是說：即色處菩薩摩訶薩無所有不可得，離色處菩薩摩訶薩無所有不可得；即聲、香、味、觸、法處菩薩摩訶薩無所有不可得，離聲、香、味、觸、法處菩薩摩訶薩無所有不可得。",
    "T05n0220_063:0359a29_0": "大般若波羅蜜多經卷第六十三"
}