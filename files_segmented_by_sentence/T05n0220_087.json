{
    "T05n0220_087:0483c13_0": "大般若波羅蜜多經卷第八十七",
    "T05n0220_087:0483c15_0": "三藏法師玄奘奉　詔譯",
    "T05n0220_087:0483c16_0": "初分學般若品第二十六之三",
    "T05n0220_087:0483c17_0": "「憍尸迦！",
    "T05n0220_087:0483c17_1": "若菩薩摩訶薩能於布施波羅蜜多學，無二分故；能於淨戒、安忍、精進、靜慮、般若波羅蜜多學，無二分故。",
    "T05n0220_087:0483c19_2": "是菩薩摩訶薩能學無量、無數、無邊不可思議清淨佛法。",
    "T05n0220_087:0483c20_3": "何以故？",
    "T05n0220_087:0483c21_0": "無二分故。",
    "T05n0220_087:0483c21_1": "「憍尸迦！",
    "T05n0220_087:0483c21_2": "若菩薩摩訶薩能於內空學，無二分故；能於外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空學，無二分故。",
    "T05n0220_087:0483c26_0": "是菩薩摩訶薩能學無量、無數、無邊不可思議清淨佛法。",
    "T05n0220_087:0483c27_1": "何以故？",
    "T05n0220_087:0483c27_2": "無二分故。",
    "T05n0220_087:0483c27_3": "「憍尸迦！",
    "T05n0220_087:0483c27_4": "若菩薩摩訶薩能於真如學，無二分故；能於法界、法性、不虛妄性、不變異性、平等性、離生性、法定、法住、實際、虛空界、不思議界學，無二分故。",
    "T05n0220_087:0484a01_5": "是菩薩摩訶薩能學無量、無數、無邊不可思議清淨佛法。",
    "T05n0220_087:0484a03_6": "何以故？",
    "T05n0220_087:0484a03_7": "無二分故。",
    "T05n0220_087:0484a03_8": "「憍尸迦！",
    "T05n0220_087:0484a03_9": "若菩薩摩訶薩能於苦聖諦學，無二分故；能於集、滅、道聖諦學，無二分故。",
    "T05n0220_087:0484a05_10": "是菩薩摩訶薩能學無量、無數、無邊不可思議清淨佛法。",
    "T05n0220_087:0484a06_11": "何以故？",
    "T05n0220_087:0484a06_12": "無二分故。",
    "T05n0220_087:0484a07_13": "「憍尸迦！",
    "T05n0220_087:0484a07_14": "若菩薩摩訶薩能於四靜慮學，無二分故；能於四無量、四無色定學，無二分故。",
    "T05n0220_087:0484a09_15": "是菩薩摩訶薩能學無量、無數、無邊不可思議清淨佛法。",
    "T05n0220_087:0484a10_16": "何以故？",
    "T05n0220_087:0484a10_17": "無二分故。",
    "T05n0220_087:0484a10_18": "「憍尸迦！",
    "T05n0220_087:0484a11_19": "若菩薩摩訶薩能於八解脫學，無二分故；能於八勝處、九次第定、十遍處學，無二分故。",
    "T05n0220_087:0484a13_0": "是菩薩摩訶薩能學無量、無數、無邊不可思議清淨佛法。",
    "T05n0220_087:0484a14_1": "何以故？",
    "T05n0220_087:0484a14_2": "無二分故。",
    "T05n0220_087:0484a14_3": "「憍尸迦！",
    "T05n0220_087:0484a14_4": "若菩薩摩訶薩能於四念住學，無二分故；能於四正斷、四神足、五根、五力、七等覺支、八聖道支學，無二分故。",
    "T05n0220_087:0484a17_5": "是菩薩摩訶薩能學無量、無數、無邊不可思議清淨佛法。",
    "T05n0220_087:0484a18_6": "何以故？",
    "T05n0220_087:0484a18_7": "無二分故。",
    "T05n0220_087:0484a19_0": "「憍尸迦！",
    "T05n0220_087:0484a19_1": "若菩薩摩訶薩能於空解脫門學，無二分故；能於無相、無願解脫門學，無二分故。",
    "T05n0220_087:0484a21_0": "是菩薩摩訶薩能學無量、無數、無邊不可思議清淨佛法。",
    "T05n0220_087:0484a22_1": "何以故？",
    "T05n0220_087:0484a22_2": "無二分故。",
    "T05n0220_087:0484a22_3": "「憍尸迦！",
    "T05n0220_087:0484a22_4": "若菩薩摩訶薩能於五眼學，無二分故；能於六神通學，無二分故。",
    "T05n0220_087:0484a24_5": "是菩薩摩訶薩能學無量、無數、無邊不可思議清淨佛法。",
    "T05n0220_087:0484a25_6": "何以故？",
    "T05n0220_087:0484a25_7": "無二分故。",
    "T05n0220_087:0484a26_8": "「憍尸迦！",
    "T05n0220_087:0484a26_9": "若菩薩摩訶薩能於佛十力學，無二分故；能於四無所畏、四無礙解、大慈、大悲、大喜、大捨、十八佛不共法學，無二分故。",
    "T05n0220_087:0484a28_10": "是菩薩摩訶薩能學無量、無數、無邊不可思議清淨佛法。",
    "T05n0220_087:0484b01_11": "何以故？",
    "T05n0220_087:0484b01_12": "無二分故。",
    "T05n0220_087:0484b01_13": "「憍尸迦！",
    "T05n0220_087:0484b01_14": "若菩薩摩訶薩能於無忘失法學，無二分故；能於恒住捨性學，無二分故。",
    "T05n0220_087:0484b03_15": "是菩薩摩訶薩能學無量、無數、無邊不可思議清淨佛法。",
    "T05n0220_087:0484b04_16": "何以故？",
    "T05n0220_087:0484b04_17": "無二分故。",
    "T05n0220_087:0484b05_18": "「憍尸迦！",
    "T05n0220_087:0484b05_19": "若菩薩摩訶薩能於一切智學，無二分故；能於道相智、一切相智學，無二分故。",
    "T05n0220_087:0484b07_20": "是菩薩摩訶薩能學無量、無數、無邊不可思議清淨佛法。",
    "T05n0220_087:0484b08_21": "何以故？",
    "T05n0220_087:0484b08_22": "無二分故。",
    "T05n0220_087:0484b08_23": "「憍尸迦！",
    "T05n0220_087:0484b09_0": "若菩薩摩訶薩能於一切陀羅尼門學，無二分故；能於一切三摩地門學，無二分故。",
    "T05n0220_087:0484b10_1": "是菩薩摩訶薩能學無量、無數、無邊不可思議清淨佛法。",
    "T05n0220_087:0484b12_2": "何以故？",
    "T05n0220_087:0484b12_3": "無二分故。",
    "T05n0220_087:0484b12_4": "「憍尸迦！",
    "T05n0220_087:0484b12_5": "若菩薩摩訶薩能於預流學，無二分故；能於一來、不還、阿羅漢學，無二分故。",
    "T05n0220_087:0484b14_6": "是菩薩摩訶薩能學無量、無數、無邊不可思議清淨佛法。",
    "T05n0220_087:0484b15_7": "何以故？",
    "T05n0220_087:0484b16_8": "無二分故。",
    "T05n0220_087:0484b16_9": "「憍尸迦！",
    "T05n0220_087:0484b16_10": "若菩薩摩訶薩能於預流向預流果學，無二分故；能於一來向一來果、不還向不還果、阿羅漢向阿羅漢果學，無二分故。",
    "T05n0220_087:0484b19_11": "是菩薩摩訶薩能學無量、無數、無邊不可思議清淨佛法。",
    "T05n0220_087:0484b20_12": "何以故？",
    "T05n0220_087:0484b20_13": "無二分故。",
    "T05n0220_087:0484b20_14": "「憍尸迦！",
    "T05n0220_087:0484b21_15": "若菩薩摩訶薩能於獨覺學，無二分故；能於獨覺向獨覺果學，無二分故。",
    "T05n0220_087:0484b22_16": "是菩薩摩訶薩能學無量、無數、無邊不可思議清淨佛法。",
    "T05n0220_087:0484b24_0": "何以故？",
    "T05n0220_087:0484b24_1": "無二分故。",
    "T05n0220_087:0484b24_2": "「憍尸迦！",
    "T05n0220_087:0484b24_3": "若菩薩摩訶薩能於菩薩摩訶薩學，無二分故；能於三藐三佛陀學，無二分故。",
    "T05n0220_087:0484b26_4": "是菩薩摩訶薩能學無量、無數、無邊不可思議清淨佛法。",
    "T05n0220_087:0484b27_5": "何以故？",
    "T05n0220_087:0484b27_6": "無二分故。",
    "T05n0220_087:0484b28_7": "「憍尸迦！",
    "T05n0220_087:0484b28_8": "若菩薩摩訶薩能於菩薩摩訶薩法學，無二分故；能於無上正等菩提學，無二分故。",
    "T05n0220_087:0484c01_9": "是菩薩摩訶薩能學無量、無數、無邊不可思議清淨佛法。",
    "T05n0220_087:0484c02_10": "何以故？",
    "T05n0220_087:0484c02_11": "無二分故。",
    "T05n0220_087:0484c02_12": "「憍尸迦！",
    "T05n0220_087:0484c03_13": "若菩薩摩訶薩能於聲聞乘學，無二分故；能於獨覺乘、無上乘學，無二分故。",
    "T05n0220_087:0484c04_14": "是菩薩摩訶薩能學無量、無數、無邊不可思議清淨佛法。",
    "T05n0220_087:0484c06_15": "何以故？",
    "T05n0220_087:0484c06_16": "無二分故。",
    "T05n0220_087:0484c07_0": "「憍尸迦！",
    "T05n0220_087:0484c07_1": "若菩薩摩訶薩能學無量、無數、無邊不可思議清淨佛法，是菩薩摩訶薩不為色增減故學，不為受、想、行、識增減故學。",
    "T05n0220_087:0484c09_2": "何以故？",
    "T05n0220_087:0484c10_0": "以色蘊等無二分故。",
    "T05n0220_087:0484c10_1": "「憍尸迦！",
    "T05n0220_087:0484c10_2": "若菩薩摩訶薩能學無量、無數、無邊不可思議清淨佛法，是菩薩摩訶薩不為眼處增減故學，不為耳、鼻、舌、身、意處增減故學。",
    "T05n0220_087:0484c13_3": "何以故？",
    "T05n0220_087:0484c13_4": "以眼處等無二分故。",
    "T05n0220_087:0484c14_5": "「憍尸迦！",
    "T05n0220_087:0484c14_6": "若菩薩摩訶薩能學無量、無數、無邊不可思議清淨佛法，是菩薩摩訶薩不為色處增減故學，不為聲、香、味、觸、法處增減故學。",
    "T05n0220_087:0484c17_7": "何以故？",
    "T05n0220_087:0484c17_8": "以色處等無二分故。",
    "T05n0220_087:0484c17_9": "「憍尸迦！",
    "T05n0220_087:0484c18_0": "若菩薩摩訶薩能學無量、無數、無邊不可思議清淨佛法，是菩薩摩訶薩不為眼界增減故學，不為色界、眼識界及眼觸、眼觸為緣所生諸受增減故學。",
    "T05n0220_087:0484c21_1": "何以故？",
    "T05n0220_087:0484c21_2": "以眼界等無二分故。",
    "T05n0220_087:0484c22_0": "「憍尸迦！",
    "T05n0220_087:0484c22_1": "若菩薩摩訶薩能學無量、無數、無邊不可思議清淨佛法，是菩薩摩訶薩不為耳界增減故學，不為聲界、耳識界及耳觸、耳觸為緣所生諸受增減故學。",
    "T05n0220_087:0484c25_2": "何以故？",
    "T05n0220_087:0484c25_3": "以耳界等無二分故。",
    "T05n0220_087:0484c26_4": "「憍尸迦！",
    "T05n0220_087:0484c26_5": "若菩薩摩訶薩能學無量、無數、無邊不可思議清淨佛法，是菩薩摩訶薩不為鼻界增減故學，不為香界、鼻識界及鼻觸、鼻觸為緣所生諸受增減故學。",
    "T05n0220_087:0484c29_6": "何以故？",
    "T05n0220_087:0485a01_0": "以鼻界等無二分故。",
    "T05n0220_087:0485a01_1": "「憍尸迦！",
    "T05n0220_087:0485a01_2": "若菩薩摩訶薩能學無量、無數、無邊不可思議清淨佛法，是菩薩摩訶薩不為舌界增減故學，不為味界、舌識界及舌觸、舌觸為緣所生諸受增減故學。",
    "T05n0220_087:0485a05_3": "何以故？",
    "T05n0220_087:0485a05_4": "以舌界等無二分故。",
    "T05n0220_087:0485a05_5": "「憍尸迦！",
    "T05n0220_087:0485a05_6": "若菩薩摩訶薩能學無量、無數、無邊不可思議清淨佛法，是菩薩摩訶薩不為身界增減故學，不為觸界、身識界及身觸、身觸為緣所生諸受增減故學。",
    "T05n0220_087:0485a09_7": "何以故？",
    "T05n0220_087:0485a09_8": "以身界等無二分故。",
    "T05n0220_087:0485a09_9": "「憍尸迦！",
    "T05n0220_087:0485a10_10": "若菩薩摩訶薩能學無量、無數、無邊不可思議清淨佛法，是菩薩摩訶薩不為意界增減故學，不為法界、意識界及意觸、意觸為緣所生諸受增減故學。",
    "T05n0220_087:0485a13_11": "何以故？",
    "T05n0220_087:0485a13_12": "以意界等無二分故。",
    "T05n0220_087:0485a14_13": "「憍尸迦！",
    "T05n0220_087:0485a14_14": "若菩薩摩訶薩能學無量、無數、無邊不可思議清淨佛法，是菩薩摩訶薩不為地界增減故學，不為水、火、風、空、識界增減故學。",
    "T05n0220_087:0485a17_15": "何以故？",
    "T05n0220_087:0485a17_16": "以地界等無二分故。",
    "T05n0220_087:0485a17_17": "「憍尸迦！",
    "T05n0220_087:0485a18_0": "若菩薩摩訶薩能學無量、無數、無邊不可思議清淨佛法，是菩薩摩訶薩不為苦聖諦增減故學，不為集、滅、道聖諦增減故學。",
    "T05n0220_087:0485a20_1": "何以故？",
    "T05n0220_087:0485a20_2": "以苦聖諦等無二分故。",
    "T05n0220_087:0485a21_3": "「憍尸迦！",
    "T05n0220_087:0485a21_4": "若菩薩摩訶薩能學無量、無數、無邊不可思議清淨佛法，是菩薩摩訶薩不為無明增減故學，不為行、識、名色、六處、觸、受、愛、取、有、生、老死愁歎苦憂惱增減故學。",
    "T05n0220_087:0485a25_5": "何以故？",
    "T05n0220_087:0485a25_6": "以無明等無二分故。",
    "T05n0220_087:0485a25_7": "「憍尸迦！",
    "T05n0220_087:0485a26_0": "若菩薩摩訶薩能學無量、無數、無邊不可思議清淨佛法，是菩薩摩訶薩不為內空增減故學，不為外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空增減故學。",
    "T05n0220_087:0485b02_1": "何以故？",
    "T05n0220_087:0485b02_2": "以內空等無二分故。",
    "T05n0220_087:0485b03_3": "「憍尸迦！",
    "T05n0220_087:0485b03_4": "若菩薩摩訶薩能學無量、無數、無邊不可思議清淨佛法，是菩薩摩訶薩不為真如增減故學，不為法界、法性、不虛妄性、不變異性、平等性、離生性、法定、法住、實際、虛空界、不思議界增減故學。",
    "T05n0220_087:0485b07_5": "何以故？",
    "T05n0220_087:0485b07_6": "以真如等無二分故。",
    "T05n0220_087:0485b09_0": "「憍尸迦！",
    "T05n0220_087:0485b09_1": "若菩薩摩訶薩能學無量、無數、無邊不可思議清淨佛法，是菩薩摩訶薩不為布施波羅蜜多增減故學，不為淨戒、安忍、精進、靜慮、般若波羅蜜多增減故學。",
    "T05n0220_087:0485b12_2": "何以故？",
    "T05n0220_087:0485b12_3": "以布施波羅蜜多等無二分故。",
    "T05n0220_087:0485b13_4": "「憍尸迦！",
    "T05n0220_087:0485b13_5": "若菩薩摩訶薩能學無量、無數、無邊不可思議清淨佛法，是菩薩摩訶薩不為四靜慮增減故學，不為四無量、四無色定增減故學。",
    "T05n0220_087:0485b16_6": "何以故？",
    "T05n0220_087:0485b16_7": "以四靜慮等無二分故。",
    "T05n0220_087:0485b17_8": "「憍尸迦！",
    "T05n0220_087:0485b17_9": "若菩薩摩訶薩能學無量、無數、無邊不可思議清淨佛法，是菩薩摩訶薩不為八解脫增減故學，不為八勝處、九次第定、十遍處增減故學。",
    "T05n0220_087:0485b20_10": "何以故？",
    "T05n0220_087:0485b20_11": "以八解脫等無二分故。",
    "T05n0220_087:0485b21_12": "「憍尸迦！",
    "T05n0220_087:0485b21_13": "若菩薩摩訶薩能學無量、無數、無邊不可思議清淨佛法，是菩薩摩訶薩不為四念住增減故學，不為四正斷、四神足、五根、五力、七等覺支、八聖道支增減故學。",
    "T05n0220_087:0485b25_14": "何以故？",
    "T05n0220_087:0485b25_15": "以四念住等無二分故。",
    "T05n0220_087:0485b25_16": "「憍尸迦！",
    "T05n0220_087:0485b26_17": "若菩薩摩訶薩能學無量、無數、無邊不可思議清淨佛法，是菩薩摩訶薩不為空解脫門增減故學，不為無相、無願解脫門增減故學。",
    "T05n0220_087:0485b29_18": "何以故？",
    "T05n0220_087:0485b29_19": "以空解脫門等無二分故。",
    "T05n0220_087:0485b29_20": "「憍尸迦！",
    "T05n0220_087:0485c01_21": "若菩薩摩訶薩能學無量、無數、無邊不可思議清淨佛法，是菩薩摩訶薩不為五眼增減故學，不為六神通增減故學。",
    "T05n0220_087:0485c03_22": "何以故？",
    "T05n0220_087:0485c03_23": "以五眼等無二分故。",
    "T05n0220_087:0485c04_24": "「憍尸迦！",
    "T05n0220_087:0485c04_25": "若菩薩摩訶薩能學無量、無數、無邊不可思議清淨佛法，是菩薩摩訶薩不為佛十力增減故學，不為四無所畏、四無礙解、大慈、大悲、大喜、大捨、十八佛不共法增減故學。",
    "T05n0220_087:0485c08_26": "何以故？",
    "T05n0220_087:0485c08_27": "以佛十力等無二分故。",
    "T05n0220_087:0485c09_28": "「憍尸迦！",
    "T05n0220_087:0485c09_29": "若菩薩摩訶薩能學無量、無數、無邊不可思議清淨佛法，是菩薩摩訶薩不為無忘失法增減故學，不為恒住捨性增減故學。",
    "T05n0220_087:0485c12_30": "何以故？",
    "T05n0220_087:0485c12_31": "以無忘失法等無二分故。",
    "T05n0220_087:0485c12_32": "「憍尸迦！",
    "T05n0220_087:0485c13_33": "若菩薩摩訶薩能學無量、無數、無邊不可思議清淨佛法，是菩薩摩訶薩不為一切智增減故學，不為道相智、一切相智增減故學。",
    "T05n0220_087:0485c16_0": "何以故？",
    "T05n0220_087:0485c16_1": "以一切智等無二分故。",
    "T05n0220_087:0485c16_2": "「憍尸迦！",
    "T05n0220_087:0485c16_3": "若菩薩摩訶薩能學無量、無數、無邊不可思議清淨佛法，是菩薩摩訶薩不為一切陀羅尼門增減故學，不為一切三摩地門增減故學。",
    "T05n0220_087:0485c19_4": "何以故？",
    "T05n0220_087:0485c20_5": "以一切陀羅尼門等無二分故。",
    "T05n0220_087:0485c20_6": "「憍尸迦！",
    "T05n0220_087:0485c21_0": "若菩薩摩訶薩能學無量、無數、無邊不可思議清淨佛法，是菩薩摩訶薩不為預流增減故學，不為一來、不還、阿羅漢增減故學。",
    "T05n0220_087:0485c23_1": "何以故？",
    "T05n0220_087:0485c24_0": "以預流等無二分故。",
    "T05n0220_087:0485c24_1": "「憍尸迦！",
    "T05n0220_087:0485c24_2": "若菩薩摩訶薩能學無量、無數、無邊不可思議清淨佛法，是菩薩摩訶薩不為預流向預流果增減故學，不為一來向一來果、不還向不還果、阿羅漢向阿羅漢果增減故學。",
    "T05n0220_087:0485c28_3": "何以故？",
    "T05n0220_087:0485c28_4": "以預流向預流果等無二分故。",
    "T05n0220_087:0485c29_5": "「憍尸迦！",
    "T05n0220_087:0485c29_6": "若菩薩摩訶薩能學無量、無數、無邊不可思議清淨佛法，是菩薩摩訶薩不為獨覺增減故學，不為獨覺向獨覺果增減故學。",
    "T05n0220_087:0486a03_7": "何以故？",
    "T05n0220_087:0486a03_8": "以獨覺等無二分故。",
    "T05n0220_087:0486a04_9": "「憍尸迦！",
    "T05n0220_087:0486a04_10": "若菩薩摩訶薩能學無量、無數、無邊不可思議清淨佛法，是菩薩摩訶薩不為菩薩摩訶薩增減故學，不為三藐三佛陀增減故學。",
    "T05n0220_087:0486a07_11": "何以故？",
    "T05n0220_087:0486a07_12": "以菩薩摩訶薩等無二分故。",
    "T05n0220_087:0486a08_13": "「憍尸迦！",
    "T05n0220_087:0486a08_14": "若菩薩摩訶薩能學無量、無數、無邊不可思議清淨佛法，是菩薩摩訶薩不為菩薩摩訶薩法增減故學，不為無上正等菩提增減故學。",
    "T05n0220_087:0486a11_15": "何以故？",
    "T05n0220_087:0486a11_16": "以菩薩摩訶薩法等無二分故。",
    "T05n0220_087:0486a12_17": "「憍尸迦！",
    "T05n0220_087:0486a12_18": "若菩薩摩訶薩能學無量、無數、無邊不可思議清淨佛法，是菩薩摩訶薩不為聲聞乘增減故學，不為獨覺乘、無上乘增減故學。",
    "T05n0220_087:0486a15_19": "何以故？",
    "T05n0220_087:0486a15_20": "以聲聞乘等無二分故。",
    "T05n0220_087:0486a17_0": "「憍尸迦！",
    "T05n0220_087:0486a17_1": "若菩薩摩訶薩不為色增減故學，無二分故；不為受、想、行、識、增減故學，無二分故。",
    "T05n0220_087:0486a19_0": "是菩薩摩訶薩不為色攝受壞滅故學，不為受、想、行、識攝受壞滅故學。",
    "T05n0220_087:0486a20_1": "何以故？",
    "T05n0220_087:0486a20_2": "以色蘊等無二分故。",
    "T05n0220_087:0486a21_3": "「憍尸迦！",
    "T05n0220_087:0486a21_4": "若菩薩摩訶薩不為眼處增減故學，無二分故；不為耳、鼻、舌、身、意處增減故學，無二分故。",
    "T05n0220_087:0486a23_5": "是菩薩摩訶薩不為眼處攝受壞滅故學，不為耳、鼻、舌、身、意處攝受壞滅故學。",
    "T05n0220_087:0486a25_6": "何以故？",
    "T05n0220_087:0486a25_7": "以眼處等無二分故。",
    "T05n0220_087:0486a25_8": "「憍尸迦！",
    "T05n0220_087:0486a26_9": "若菩薩摩訶薩不為色處增減故學，無二分故；不為聲、香、味、觸、法處增減故學，無二分故。",
    "T05n0220_087:0486a28_10": "是菩薩摩訶薩不為色處攝受壞滅故學，不為聲、香、味、觸、法處攝受壞滅故學。",
    "T05n0220_087:0486a29_11": "何以故？",
    "T05n0220_087:0486b01_0": "以色處等無二分故。",
    "T05n0220_087:0486b01_1": "「憍尸迦！",
    "T05n0220_087:0486b01_2": "若菩薩摩訶薩不為眼界增減故學，無二分故；不為色界、眼識界及眼觸、眼觸為緣所生諸受增減故學，無二分故。",
    "T05n0220_087:0486b04_3": "是菩薩摩訶薩不為眼界攝受壞滅故學，不為色界乃至眼觸為緣所生諸受攝受壞滅故學。",
    "T05n0220_087:0486b06_4": "何以故？",
    "T05n0220_087:0486b06_5": "以眼界等無二分故。",
    "T05n0220_087:0486b07_6": "「憍尸迦！",
    "T05n0220_087:0486b07_7": "若菩薩摩訶薩不為耳界增減故學，無二分故；不為聲界、耳識界及耳觸、耳觸為緣所生諸受增減故學，無二分故。",
    "T05n0220_087:0486b09_8": "是菩薩摩訶薩不為耳界攝受壞滅故學，不為聲界乃至耳觸為緣所生諸受攝受壞滅故學。",
    "T05n0220_087:0486b11_9": "何以故？",
    "T05n0220_087:0486b12_10": "以耳界等無二分故。",
    "T05n0220_087:0486b12_11": "「憍尸迦！",
    "T05n0220_087:0486b12_12": "若菩薩摩訶薩不為鼻界增減故學，無二分故；不為香界、鼻識界及鼻觸、鼻觸為緣所生諸受增減故學，無二分故。",
    "T05n0220_087:0486b15_13": "是菩薩摩訶薩不為鼻界攝受壞滅故學，不為香界乃至鼻觸為緣所生諸受攝受壞滅故學。",
    "T05n0220_087:0486b17_14": "何以故？",
    "T05n0220_087:0486b17_15": "以鼻界等無二分故。",
    "T05n0220_087:0486b18_16": "「憍尸迦！",
    "T05n0220_087:0486b18_17": "若菩薩摩訶薩不為舌界增減故學，無二分故；不為味界、舌識界及舌觸、舌觸為緣所生諸受增減故學，無二分故。",
    "T05n0220_087:0486b20_18": "是菩薩摩訶薩不為舌界攝受壞滅故學，不為味界乃至舌觸為緣所生諸受攝受壞滅故學。",
    "T05n0220_087:0486b23_0": "何以故？",
    "T05n0220_087:0486b23_1": "以舌界等無二分故。",
    "T05n0220_087:0486b23_2": "「憍尸迦！",
    "T05n0220_087:0486b23_3": "若菩薩摩訶薩不為身界增減故學，無二分故；不為觸界、身識界及身觸、身觸為緣所生諸受增減故學，無二分故。",
    "T05n0220_087:0486b26_4": "是菩薩摩訶薩不為身界攝受壞滅故學，不為觸界乃至身觸為緣所生諸受攝受壞滅故學。",
    "T05n0220_087:0486b28_5": "何以故？",
    "T05n0220_087:0486b28_6": "以身界等無二分故。",
    "T05n0220_087:0486b29_7": "「憍尸迦！",
    "T05n0220_087:0486b29_8": "若菩薩摩訶薩不為意界增減故學，無二分故；不為法界、意識界及意觸、意觸為緣所生諸受增減故學，無二分故。",
    "T05n0220_087:0486c03_9": "是菩薩摩訶薩不為意界攝受壞滅故學，不為法界乃至意觸為緣所生諸受攝受壞滅故學。",
    "T05n0220_087:0486c05_10": "何以故？",
    "T05n0220_087:0486c05_11": "以意界等無二分故。",
    "T05n0220_087:0486c05_12": "「憍尸迦！",
    "T05n0220_087:0486c06_0": "若菩薩摩訶薩不為地界增減故學，無二分故；不為水、火、風、空、識界增減故學，無二分故。",
    "T05n0220_087:0486c08_0": "是菩薩摩訶薩不為地界攝受壞滅故學，不為水、火、風、空、識界攝受壞滅故學。",
    "T05n0220_087:0486c09_1": "何以故？",
    "T05n0220_087:0486c09_2": "以地界等無二分故。",
    "T05n0220_087:0486c10_3": "「憍尸迦！",
    "T05n0220_087:0486c10_4": "若菩薩摩訶薩不為苦聖諦增減故學，無二分故；不為集、滅、道聖諦增減故學，無二分故。",
    "T05n0220_087:0486c12_5": "是菩薩摩訶薩不為苦聖諦攝受壞滅故學，不為集、滅、道聖諦攝受壞滅故學。",
    "T05n0220_087:0486c14_6": "何以故？",
    "T05n0220_087:0486c14_7": "以苦聖諦等無二分故。",
    "T05n0220_087:0486c15_8": "「憍尸迦！",
    "T05n0220_087:0486c15_9": "若菩薩摩訶薩不為無明增減故學，無二分故；不為行、識、名色、六處、觸、受、愛、取、有、生、老死愁歎苦憂惱增減故學，無二分故。",
    "T05n0220_087:0486c18_10": "是菩薩摩訶薩不為無明攝受壞滅故學，不為行乃至老死愁歎苦憂惱攝受壞滅故學。",
    "T05n0220_087:0486c20_11": "何以故？",
    "T05n0220_087:0486c20_12": "以無明等無二分故。",
    "T05n0220_087:0486c20_13": "「憍尸迦！",
    "T05n0220_087:0486c20_14": "若菩薩摩訶薩不為內空增減故學，無二分故；不為外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空增減故學，無二分故。",
    "T05n0220_087:0486c25_15": "是菩薩摩訶薩不為內空攝受壞滅故學，不為外空乃至無性自性空攝受壞滅故學。",
    "T05n0220_087:0486c27_16": "何以故？",
    "T05n0220_087:0486c27_17": "以內空等無二分故。",
    "T05n0220_087:0486c28_18": "「憍尸迦！",
    "T05n0220_087:0486c28_19": "若菩薩摩訶薩不為真如增減故學，無二分故；不為法界、法性、不虛妄性、不變異性、平等性、離生性、法定、法住、實際、虛空界、不思議界增減故學，無二分故。",
    "T05n0220_087:0487a03_0": "是菩薩摩訶薩不為真如攝受壞滅故學，不為法界乃至不思議界攝受壞滅故學。",
    "T05n0220_087:0487a04_1": "何以故？",
    "T05n0220_087:0487a05_2": "以真如等無二分故。",
    "T05n0220_087:0487a06_0": "「憍尸迦！",
    "T05n0220_087:0487a06_1": "若菩薩摩訶薩不為布施波羅蜜多增減故學，無二分故；不為淨戒、安忍、精進、靜慮、般若波羅蜜多增減故學，無二分故。",
    "T05n0220_087:0487a08_2": "是菩薩摩訶薩不為布施波羅蜜多攝受壞滅故學，不為淨戒、安忍、精進、靜慮、般若波羅蜜多攝受壞滅故學。",
    "T05n0220_087:0487a11_3": "何以故？",
    "T05n0220_087:0487a11_4": "以布施波羅蜜多等無二分故。",
    "T05n0220_087:0487a12_5": "「憍尸迦！",
    "T05n0220_087:0487a12_6": "若菩薩摩訶薩不為四靜慮增減故學，無二分故；不為四無量、四無色定增減故學，無二分故。",
    "T05n0220_087:0487a14_7": "是菩薩摩訶薩不為四靜慮攝受壞滅故學，不為四無量、四無色定攝受壞滅故學。",
    "T05n0220_087:0487a16_8": "何以故？",
    "T05n0220_087:0487a16_9": "以四靜慮等無二分故。",
    "T05n0220_087:0487a17_10": "「憍尸迦！",
    "T05n0220_087:0487a17_11": "若菩薩摩訶薩不為八解脫增減故學，無二分故；不為八勝處、九次第定、十遍處增減故學，無二分故。",
    "T05n0220_087:0487a19_12": "是菩薩摩訶薩不為八解脫攝受壞滅故學，不為八勝處、九次第定、十遍處攝受壞滅故學。",
    "T05n0220_087:0487a21_13": "何以故？",
    "T05n0220_087:0487a21_14": "以八解脫等無二分故。",
    "T05n0220_087:0487a22_15": "「憍尸迦！",
    "T05n0220_087:0487a22_16": "若菩薩摩訶薩不為四念住增減故學，無二分故；不為四正斷、四神足、五根、五力、七等覺支、八聖道支增減故學，無二分故。",
    "T05n0220_087:0487a25_17": "是菩薩摩訶薩不為四念住攝受壞滅故學，不為四正斷乃至八聖道支攝受壞滅故學。",
    "T05n0220_087:0487a27_18": "何以故？",
    "T05n0220_087:0487a27_19": "以四念住等無二分故。",
    "T05n0220_087:0487a28_20": "「憍尸迦！",
    "T05n0220_087:0487a28_21": "若菩薩摩訶薩不為空解脫門增減故學，無二分故；不為無相、無願解脫門增減故學，無二分故。",
    "T05n0220_087:0487b01_22": "是菩薩摩訶薩不為空解脫門攝受壞滅故學，不為無相、無願解脫門攝受壞滅故學。",
    "T05n0220_087:0487b03_23": "何以故？",
    "T05n0220_087:0487b03_24": "以空解脫門等無二分故。",
    "T05n0220_087:0487b04_25": "「憍尸迦！",
    "T05n0220_087:0487b04_26": "若菩薩摩訶薩不為五眼增減故學，無二分故；不為六神通增減故學，無二分故。",
    "T05n0220_087:0487b06_27": "是菩薩摩訶薩不為五眼攝受壞滅故學，不為六神通攝受壞滅故學。",
    "T05n0220_087:0487b07_28": "何以故？",
    "T05n0220_087:0487b08_29": "以五眼等無二分故。",
    "T05n0220_087:0487b08_30": "「憍尸迦！",
    "T05n0220_087:0487b08_31": "若菩薩摩訶薩不為佛十力增減故學，無二分故；不為四無所畏、四無礙解、大慈、大悲、大喜、大捨、十八佛不共法增減故學，無二分故。",
    "T05n0220_087:0487b11_32": "是菩薩摩訶薩不為佛十力攝受壞滅故學，不為四無所畏乃至十八佛不共法攝受壞滅故學。",
    "T05n0220_087:0487b13_33": "何以故？",
    "T05n0220_087:0487b14_34": "以佛十力等無二分故。",
    "T05n0220_087:0487b14_35": "「憍尸迦！",
    "T05n0220_087:0487b14_36": "若菩薩摩訶薩不為無忘失法增減故學，無二分故；不為恒住捨性增減故學，無二分故。",
    "T05n0220_087:0487b16_37": "是菩薩摩訶薩不為無忘失法攝受壞滅故學，不為恒住捨性攝受壞滅故學。",
    "T05n0220_087:0487b18_38": "何以故？",
    "T05n0220_087:0487b18_39": "以無忘失法等無二分故。",
    "T05n0220_087:0487b19_40": "「憍尸迦！",
    "T05n0220_087:0487b19_41": "若菩薩摩訶薩不為一切智增減故學，無二分故；不為道相智、一切相智增減故學，無二分故。",
    "T05n0220_087:0487b21_42": "是菩薩摩訶薩不為一切智攝受壞滅故學，不為道相智、一切相智攝受壞滅故學。",
    "T05n0220_087:0487b23_43": "何以故？",
    "T05n0220_087:0487b23_44": "以一切智等無二分故。",
    "T05n0220_087:0487b24_45": "「憍尸迦！",
    "T05n0220_087:0487b24_46": "若菩薩摩訶薩不為一切陀羅尼門增減故學，無二分故；不為一切三摩地門增減故學，無二分故。",
    "T05n0220_087:0487b26_47": "是菩薩摩訶薩不為一切陀羅尼門攝受壞滅故學，不為一切三摩地門攝受壞滅故學。",
    "T05n0220_087:0487b28_48": "何以故？",
    "T05n0220_087:0487b29_0": "以一切陀羅尼門等無二分故。",
    "T05n0220_087:0487b29_1": "「憍尸迦！",
    "T05n0220_087:0487b29_2": "若菩薩摩訶薩不為預流增減故學，無二分故；不為一來、不還、阿羅漢增減故學，無二分故。",
    "T05n0220_087:0487c02_3": "是菩薩摩訶薩不為預流攝受壞滅故學，不為一來、不還、阿羅漢攝受壞滅故學。",
    "T05n0220_087:0487c04_4": "何以故？",
    "T05n0220_087:0487c04_5": "以預流等無二分故。",
    "T05n0220_087:0487c05_6": "「憍尸迦！",
    "T05n0220_087:0487c05_7": "若菩薩摩訶薩不為預流向預流果增減故學，無二分故；不為一來向一來果、不還向不還果、阿羅漢向阿羅漢果增減故學，無二分故。",
    "T05n0220_087:0487c08_8": "是菩薩摩訶薩不為預流向預流果攝受壞滅故學，不為一來向一來果、不還向不還果、阿羅漢向阿羅漢果攝受壞滅故學。",
    "T05n0220_087:0487c11_9": "何以故？",
    "T05n0220_087:0487c11_10": "以預流向預流果等無二分故。",
    "T05n0220_087:0487c12_11": "「憍尸迦！",
    "T05n0220_087:0487c12_12": "若菩薩摩訶薩不為獨覺增減故學，無二分故；不為獨覺向獨覺果增減故學，無二分故。",
    "T05n0220_087:0487c14_13": "是菩薩摩訶薩不為獨覺攝受壞滅故學，不為獨覺向獨覺果攝受壞滅故學。",
    "T05n0220_087:0487c16_14": "何以故？",
    "T05n0220_087:0487c16_15": "以獨覺等無二分故。",
    "T05n0220_087:0487c16_16": "「憍尸迦！",
    "T05n0220_087:0487c17_17": "若菩薩摩訶薩不為菩薩摩訶薩增減故學，無二分故；不為三藐三佛陀增減故學，無二分故。",
    "T05n0220_087:0487c19_18": "是菩薩摩訶薩不為菩薩摩訶薩攝受壞滅故學，不為三藐三佛陀攝受壞滅故學。",
    "T05n0220_087:0487c21_19": "何以故？",
    "T05n0220_087:0487c21_20": "以菩薩摩訶薩等無二分故。",
    "T05n0220_087:0487c21_21": "「憍尸迦！",
    "T05n0220_087:0487c22_22": "若菩薩摩訶薩不為菩薩摩訶薩法增減故學，無二分故；不為無上正等菩提增減故學，無二分故。",
    "T05n0220_087:0487c24_23": "是菩薩摩訶薩不為菩薩摩訶薩法攝受壞滅故學，不為無上正等菩提攝受壞滅故學。",
    "T05n0220_087:0487c26_24": "何以故？",
    "T05n0220_087:0487c26_25": "以菩薩摩訶薩法等無二分故。",
    "T05n0220_087:0487c27_26": "「憍尸迦！",
    "T05n0220_087:0487c27_27": "若菩薩摩訶薩不為聲聞乘增減故學，無二分故；不為獨覺乘、無上乘增減故學，無二分故。",
    "T05n0220_087:0487c29_28": "是菩薩摩訶薩不為聲聞乘攝受壞滅故學，不為獨覺乘、無上乘攝受壞滅故學。",
    "T05n0220_087:0488a02_29": "何以故？",
    "T05n0220_087:0488a02_30": "以聲聞乘等無二分故。」",
    "T05n0220_087:0488a03_0": "時，舍利子問善現言：「善現！",
    "T05n0220_087:0488a03_1": "菩薩摩訶薩如是學時，不為色攝受壞滅故學，不為受、想、行、識攝受壞滅故學耶？",
    "T05n0220_087:0488a05_2": "「善現！",
    "T05n0220_087:0488a05_3": "菩薩摩訶薩如是學時，不為眼處攝受壞滅故學，不為耳、鼻、舌、身、意處攝受壞滅故學耶？",
    "T05n0220_087:0488a07_4": "「善現！",
    "T05n0220_087:0488a07_5": "菩薩摩訶薩如是學時，不為色處攝受壞滅故學，不為聲、香、味、觸、法處攝受壞滅故學耶？",
    "T05n0220_087:0488a09_6": "「善現！",
    "T05n0220_087:0488a09_7": "菩薩摩訶薩如是學時，不為眼界攝受壞滅故學，不為色界、眼識界及眼觸、眼觸為緣所生諸受攝受壞滅故學耶？",
    "T05n0220_087:0488a12_8": "「善現！",
    "T05n0220_087:0488a12_9": "菩薩摩訶薩如是學時，不為耳界攝受壞滅故學，不為聲界、耳識界及耳觸、耳觸為緣所生諸受攝受壞滅故學耶？",
    "T05n0220_087:0488a15_0": "「善現！",
    "T05n0220_087:0488a15_1": "菩薩摩訶薩如是學時，不為鼻界攝受壞滅故學，不為香界、鼻識界及鼻觸、鼻觸為緣所生諸受攝受壞滅故學耶？",
    "T05n0220_087:0488a17_2": "「善現！",
    "T05n0220_087:0488a17_3": "菩薩摩訶薩如是學時，不為舌界攝受壞滅故學，不為味界、舌識界及舌觸、舌觸為緣所生諸受攝受壞滅故學耶？",
    "T05n0220_087:0488a20_4": "「善現！",
    "T05n0220_087:0488a20_5": "菩薩摩訶薩如是學時，不為身界攝受壞滅故學，不為觸界、身識界及身觸、身觸為緣所生諸受攝受壞滅故學耶？",
    "T05n0220_087:0488a23_6": "「善現！",
    "T05n0220_087:0488a23_7": "菩薩摩訶薩如是學時，不為意界攝受壞滅故學，不為法界、意識界及意觸、意觸為緣所生諸受攝受壞滅故學耶？",
    "T05n0220_087:0488a25_8": "「善現！",
    "T05n0220_087:0488a25_9": "菩薩摩訶薩如是學時，不為地界攝受壞滅故學，不為水、火、風、空、識界攝受壞滅故學耶？",
    "T05n0220_087:0488a27_10": "「善現！",
    "T05n0220_087:0488a28_0": "菩薩摩訶薩如是學時，不為苦聖諦攝受壞滅故學，不為集、滅、道聖諦攝受壞滅故學耶？",
    "T05n0220_087:0488b01_0": "「善現！",
    "T05n0220_087:0488b01_1": "菩薩摩訶薩如是學時，不為無明攝受壞滅故學，不為行、識、名色、六處、觸、受、愛、取、有、生、老死愁歎苦憂惱攝受壞滅故學耶？",
    "T05n0220_087:0488b03_2": "「善現！",
    "T05n0220_087:0488b03_3": "菩薩摩訶薩如是學時，不為內空攝受壞滅故學，不為外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空攝受壞滅故學耶？",
    "T05n0220_087:0488b08_4": "「善現！",
    "T05n0220_087:0488b09_0": "菩薩摩訶薩如是學時，不為真如攝受壞滅故學，不為法界、法性、不虛妄性、不變異性、平等性、離生性、法定、法住、實際、虛空界、不思議界攝受壞滅故學耶？",
    "T05n0220_087:0488b12_1": "「善現！",
    "T05n0220_087:0488b12_2": "菩薩摩訶薩如是學時，不為布施波羅蜜多攝受壞滅故學，不為淨戒、安忍、精進、靜慮、般若波羅蜜多攝受壞滅故學耶？",
    "T05n0220_087:0488b15_3": "「善現！",
    "T05n0220_087:0488b15_4": "菩薩摩訶薩如是學時，不為四靜慮攝受壞滅故學，不為四無量、四無色定攝受壞滅故學耶？",
    "T05n0220_087:0488b17_5": "「善現！",
    "T05n0220_087:0488b17_6": "菩薩摩訶薩如是學時，不為八解脫攝受壞滅故學，不為八勝處、九次第定、十遍處攝受壞滅故學耶？",
    "T05n0220_087:0488b19_7": "「善現！",
    "T05n0220_087:0488b20_0": "菩薩摩訶薩如是學時，不為四念住攝受壞滅故學，不為四正斷、四神足、五根、五力、七等覺支、八聖道支攝受壞滅故學耶？",
    "T05n0220_087:0488b22_1": "「善現！",
    "T05n0220_087:0488b22_2": "菩薩摩訶薩如是學時，不為空解脫門攝受壞滅故學，不為無相、無願解脫門攝受壞滅故學耶？",
    "T05n0220_087:0488b25_3": "「善現！",
    "T05n0220_087:0488b25_4": "菩薩摩訶薩如是學時，不為五眼攝受壞滅故學，不為六神通攝受壞滅故學耶？",
    "T05n0220_087:0488b27_0": "「善現！",
    "T05n0220_087:0488b27_1": "菩薩摩訶薩如是學時，不為佛十力攝受壞滅故學，不為四無所畏、四無礙解、大慈、大悲、大喜、大捨、十八佛不共法攝受壞滅故學耶？",
    "T05n0220_087:0488c01_2": "「善現！",
    "T05n0220_087:0488c01_3": "菩薩摩訶薩如是學時，不為無忘失法攝受壞滅故學，不為恒住捨性攝受壞滅故學耶？",
    "T05n0220_087:0488c03_4": "「善現！",
    "T05n0220_087:0488c03_5": "菩薩摩訶薩如是學時，不為一切智攝受壞滅故學，不為道相智、一切相智攝受壞滅故學耶？",
    "T05n0220_087:0488c05_6": "「善現！",
    "T05n0220_087:0488c05_7": "菩薩摩訶薩如是學時，不為一切陀羅尼門攝受壞滅故學，不為一切三摩地門攝受壞滅故學耶？",
    "T05n0220_087:0488c07_8": "「善現！",
    "T05n0220_087:0488c08_9": "菩薩摩訶薩如是學時，不為預流攝受壞滅故學，不為一來、不還、阿羅漢攝受壞滅故學耶？",
    "T05n0220_087:0488c10_10": "「善現！",
    "T05n0220_087:0488c10_11": "菩薩摩訶薩如是學時，不為預流向預流果攝受壞滅故學，不為一來向一來果、不還向不還果、阿羅漢向阿羅漢果，攝受壞滅故學耶？",
    "T05n0220_087:0488c13_12": "「善現！",
    "T05n0220_087:0488c13_13": "菩薩摩訶薩如是學時，不為獨覺攝受壞滅故學，不為獨覺向獨覺果攝受壞滅故學耶？",
    "T05n0220_087:0488c15_14": "「善現！",
    "T05n0220_087:0488c15_15": "菩薩摩訶薩如是學時，不為菩薩摩訶薩攝受壞滅故學，不為三藐三佛陀攝受壞滅故學耶？",
    "T05n0220_087:0488c17_16": "「善現！",
    "T05n0220_087:0488c17_17": "菩薩摩訶薩如是學時，不為菩薩摩訶薩法攝受壞滅故學，不為無上正等菩提攝受壞滅故學耶？",
    "T05n0220_087:0488c20_0": "「善現！",
    "T05n0220_087:0488c20_1": "菩薩摩訶薩如是學時，不為聲聞乘攝受壞滅故學，不為獨覺乘、無上乘攝受壞滅故學耶？」",
    "T05n0220_087:0488c23_0": "大般若波羅蜜多經卷第八十七"
}