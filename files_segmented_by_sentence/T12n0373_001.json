{
    "T12n0373_001:0364b09_0": "後出阿彌陀佛偈",
    "T12n0373_001:0364b11_0": "古舊錄云闕譯人名，今紀後漢錄　惟念法比丘，　　乃從世饒王，　發願喻諸佛，　　誓二十四章。",
    "T12n0373_001:0364b14_0": "　世世見諸佛，　　姟數無有量；　不廢宿命行，　　功德遂具成。",
    "T12n0373_001:0364b16_0": "　世界名清淨，　　得佛號無量，　國界平夷易，　　豐樂多上人。",
    "T12n0373_001:0364b18_0": "　寶樹若干種，　　羅列叢相生，　本莖枝葉花，　　種種各異香。",
    "T12n0373_001:0364b20_0": "　順風日三動，　　翕習如花生，　墮地如手布，　　雜廁上普平。",
    "T12n0373_001:0364b22_0": "　一切無諸山、　　海水及諸源，　但有河水流，　　音響如說經。",
    "T12n0373_001:0364b24_0": "　天人入水戲，　　在意所欲望，　令水齊胳肩，　　意願隨念得。",
    "T12n0373_001:0364b26_0": "　佛壽十方沙，　　光明普無邊，　菩薩及弟子，　　不可算稱量。",
    "T12n0373_001:0364b28_0": "　若欲見彼佛，　　莫疑亦莫忘；　有疑在胎中，　　不合五百年。",
    "T12n0373_001:0364c01_0": "　不疑生基坐，　　叉手無量前，　願欲遍十方，　　須臾則旋還。",
    "T12n0373_001:0364c03_0": "　惟念彼菩薩，　　姟劫作功勤，　本行如此致，　　得號懀世尊！",
    "T12n0373_001:0364c05_0": "　佛興難得值，　　須臾會難聞，　講說士難遇，　　受學人難得。",
    "T12n0373_001:0364c07_0": "　若後遭末世，　　法欲衰微時，　當共建擁護，　　行佛無欲法。",
    "T12n0373_001:0364c09_0": "　佛能說此要，　　各各勤思行；　受此無量福，　　世世稽首行。",
    "T12n0373_001:0364c11_0": "後出阿彌陀佛偈"
}