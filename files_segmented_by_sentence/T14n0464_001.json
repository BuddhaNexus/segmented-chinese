[
    {
        "source_sentence": "文殊師利問菩提經一名伽耶山頂經",
        "from": "T14n0464_001:0481b26_0",
        "context_with_next_sentence": true
    },
    {
        "source_sentence": "姚秦龜茲三藏鳩摩羅什譯",
        "from": "T14n0464_001:0481b28_0",
        "context_with_next_sentence": true
    },
    {
        "source_sentence": "如是我聞：一時佛初得道，在摩伽陀國伽耶",
        "from": "T14n0464_001:0481b29_0",
        "context_with_next_sentence": true
    },
    {
        "source_sentence": "山祠，與大比丘眾千人俱，其先悉是編髮仙人，皆阿羅漢，所作已辦，心得自在，逮得己利，盡諸有結，正智解脫；",
        "from": "T14n0464_001:0481c03_11",
        "context_with_next_sentence": true
    },
    {
        "source_sentence": "菩薩萬人，皆從十方世界來集，有大威德，皆得諸忍、諸陀羅尼、諸深三昧，具諸神通。",
        "from": "T14n0464_001:0481c05_8",
        "context_with_next_sentence": true
    },
    {
        "source_sentence": "文殊師利菩薩、觀世音菩薩、大勢至菩薩、香象菩薩、勇施菩薩、隨智行菩薩以為上首。",
        "from": "T14n0464_001:0481c07_9",
        "context_with_next_sentence": true
    },
    {
        "source_sentence": "如是等菩薩大眾，百千萬億，其數無量；",
        "from": "T14n0464_001:0481c08_8",
        "context_with_next_sentence": true
    },
    {
        "source_sentence": "并諸天、龍、夜叉、乾闥婆、阿修羅、迦樓羅、緊那羅、摩睺羅伽、人非人等大眾圍繞。",
        "from": "T14n0464_001:0481c10_2",
        "context_with_next_sentence": true
    },
    {
        "source_sentence": "爾時世尊，入諸佛甚深三昧，如實諦觀諸法性相，而作是念：",
        "from": "T14n0464_001:0481c11_9",
        "context_with_next_sentence": true
    },
    {
        "source_sentence": "「我得阿耨多羅三藐三菩提、得一切智慧，除諸重擔、度三有險道，滅無明、得真明，拔邪箭、斷渴愛，成法船、擊法鼓、吹法䗍、建法幢，轉生死種，示涅槃性，閉塞邪道，開於正路，離諸惡業，示于福田。",
        "from": "T14n0464_001:0481c15_16",
        "context_with_next_sentence": true
    },
    {
        "source_sentence": "我今當觀，誰得阿耨多羅三藐三菩提，為以身得？",
        "from": "T14n0464_001:0481c16_16",
        "context_with_next_sentence": true
    },
    {
        "source_sentence": "為以心得？",
        "from": "T14n0464_001:0481c17_3",
        "context_with_next_sentence": true
    },
    {
        "source_sentence": "「若以身得，身則無知、無作，如草木瓦石，四大所造從父母生，以衣服、飲食、臥具、澡浴而得存立，必歸敗壞無常磨滅。",
        "from": "T14n0464_001:0481c19_15",
        "context_with_next_sentence": true
    },
    {
        "source_sentence": "而是菩提，但有名字世俗故說，無形、無色、無定、無相、無向、無入、無道，過諸言說出於三界，無見、無聞、無覺、無知，亦無所得、亦無戲論，無問、無示、無有文字、無語言道。",
        "from": "T14n0464_001:0481c23_9",
        "context_with_next_sentence": true
    },
    {
        "source_sentence": "「若以心得，心從眾緣生，眾緣生故空如幻，無處、無相、無性，亦無所有，於是中得菩提者，所用法得阿耨多羅三藐三菩提，是法皆空但有名字，以世俗故而有言說，是皆憶想分別，實無所有，無有根本，亦無體相。",
        "from": "T14n0464_001:0481c28_4",
        "context_with_next_sentence": true
    },
    {
        "source_sentence": "無受、無著、無染、無離，一相所謂無相。",
        "from": "T14n0464_001:0481c29_1",
        "context_with_next_sentence": true
    },
    {
        "source_sentence": "是故於此法中，無有得者。",
        "from": "T14n0464_001:0481c29_13",
        "context_with_next_sentence": true
    },
    {
        "source_sentence": "無所用法，亦無菩提。",
        "from": "T14n0464_001:0482a01_3",
        "context_with_next_sentence": true
    },
    {
        "source_sentence": "如是通達，是則名為阿耨多羅三藐三菩提。",
        "from": "T14n0464_001:0482a02_4",
        "context_with_next_sentence": true
    },
    {
        "source_sentence": "」爾時文殊師利法王子，在大會中，立佛右面，執大寶蓋，以覆佛上。",
        "from": "T14n0464_001:0482a03_16",
        "context_with_next_sentence": true
    },
    {
        "source_sentence": "時文殊師利默知世尊所念如是，即白佛言：",
        "from": "T14n0464_001:0482a04_14",
        "context_with_next_sentence": true
    },
    {
        "source_sentence": "「世尊！",
        "from": "T14n0464_001:0482a04_18",
        "context_with_next_sentence": true
    },
    {
        "source_sentence": "若菩提如是相者，善男子、善女人云何發心？",
        "from": "T14n0464_001:0482a05_18",
        "context_with_next_sentence": true
    },
    {
        "source_sentence": "」佛告文殊師利：",
        "from": "T14n0464_001:0482a06_5",
        "context_with_next_sentence": true
    },
    {
        "source_sentence": "「善男子、善女人，當隨菩提相而發其心。",
        "from": "T14n0464_001:0482a07_3",
        "context_with_next_sentence": true
    },
    {
        "source_sentence": "」「世尊，菩提相者當云何說？",
        "from": "T14n0464_001:0482a07_17",
        "context_with_next_sentence": true
    },
    {
        "source_sentence": "」佛告文殊師利：",
        "from": "T14n0464_001:0482a08_3",
        "context_with_next_sentence": true
    },
    {
        "source_sentence": "「菩提相者，出於三界，過世俗法，語言道斷，滅諸發、無發，是發菩提。",
        "from": "T14n0464_001:0482a09_15",
        "context_with_next_sentence": true
    },
    {
        "source_sentence": "文殊師利！",
        "from": "T14n0464_001:0482a09_20",
        "context_with_next_sentence": true
    },
    {
        "source_sentence": "是故菩薩應滅諸發，發菩提心，無發是發菩提。",
        "from": "T14n0464_001:0482a11_1",
        "context_with_next_sentence": true
    },
    {
        "source_sentence": "發菩提心者，如如法性，相如實際，無分別，不緣身心，是發菩提。",
        "from": "T14n0464_001:0482a12_12",
        "context_with_next_sentence": true
    },
    {
        "source_sentence": "不著諸法，不增、不減、不異、不一，是發菩提。",
        "from": "T14n0464_001:0482a13_13",
        "context_with_next_sentence": true
    },
    {
        "source_sentence": "如鏡中像、如熱時焰、如影、如響、如水中月，應當如是發菩提心。",
        "from": "T14n0464_001:0482a15_1",
        "context_with_next_sentence": true
    },
    {
        "source_sentence": "」爾時會中，有天子，名月淨光德，得阿惟越致。",
        "from": "T14n0464_001:0482a16_20",
        "context_with_next_sentence": true
    },
    {
        "source_sentence": "問文殊師利法王子言：",
        "from": "T14n0464_001:0482a17_9",
        "context_with_next_sentence": true
    },
    {
        "source_sentence": "「菩薩緣何事故行菩薩道？",
        "from": "T14n0464_001:0482a18_2",
        "context_with_next_sentence": true
    },
    {
        "source_sentence": "」文殊師利言：",
        "from": "T14n0464_001:0482a18_9",
        "context_with_next_sentence": true
    },
    {
        "source_sentence": "「汝可以此問於世尊。",
        "from": "T14n0464_001:0482a18_19",
        "context_with_next_sentence": true
    },
    {
        "source_sentence": "」佛即告文殊師利：",
        "from": "T14n0464_001:0482a19_7",
        "context_with_next_sentence": true
    },
    {
        "source_sentence": "「汝答月淨光德天子所問行法。",
        "from": "T14n0464_001:0482a20_2",
        "context_with_next_sentence": true
    },
    {
        "source_sentence": "」文殊師利謂天子言：",
        "from": "T14n0464_001:0482a20_12",
        "context_with_next_sentence": true
    },
    {
        "source_sentence": "「汝可善聽，我今當說。",
        "from": "T14n0464_001:0482a21_2",
        "context_with_next_sentence": true
    },
    {
        "source_sentence": "天子當知，諸菩薩道，以大悲為本，緣於眾生。",
        "from": "T14n0464_001:0482a22_2",
        "context_with_next_sentence": true
    },
    {
        "source_sentence": "」天子言：",
        "from": "T14n0464_001:0482a22_7",
        "context_with_next_sentence": true
    },
    {
        "source_sentence": "「菩薩大悲以何為本？",
        "from": "T14n0464_001:0482a22_17",
        "context_with_next_sentence": true
    },
    {
        "source_sentence": "」文殊師利言：",
        "from": "T14n0464_001:0482a23_2",
        "context_with_next_sentence": true
    },
    {
        "source_sentence": "「以直心為本。",
        "from": "T14n0464_001:0482a23_9",
        "context_with_next_sentence": true
    },
    {
        "source_sentence": "」又問：",
        "from": "T14n0464_001:0482a23_13",
        "context_with_next_sentence": true
    },
    {
        "source_sentence": "「直心以何為本？",
        "from": "T14n0464_001:0482a23_21",
        "context_with_next_sentence": true
    },
    {
        "source_sentence": "」答言：",
        "from": "T14n0464_001:0482a24_2",
        "context_with_next_sentence": true
    },
    {
        "source_sentence": "「於一切眾生等心為本。",
        "from": "T14n0464_001:0482a24_13",
        "context_with_next_sentence": true
    },
    {
        "source_sentence": "」又問：",
        "from": "T14n0464_001:0482a24_17",
        "context_with_next_sentence": true
    },
    {
        "source_sentence": "「等心以何為本？",
        "from": "T14n0464_001:0482a25_4",
        "context_with_next_sentence": true
    },
    {
        "source_sentence": "」答言：",
        "from": "T14n0464_001:0482a25_8",
        "context_with_next_sentence": true
    },
    {
        "source_sentence": "「無別異行為本。",
        "from": "T14n0464_001:0482a25_16",
        "context_with_next_sentence": true
    },
    {
        "source_sentence": "」又問：",
        "from": "T14n0464_001:0482a25_20",
        "context_with_next_sentence": true
    },
    {
        "source_sentence": "「無別異行以何為本。",
        "from": "T14n0464_001:0482a26_6",
        "context_with_next_sentence": true
    },
    {
        "source_sentence": "」答言：",
        "from": "T14n0464_001:0482a26_10",
        "context_with_next_sentence": true
    },
    {
        "source_sentence": "「以深淨心為本。",
        "from": "T14n0464_001:0482a26_18",
        "context_with_next_sentence": true
    },
    {
        "source_sentence": "」又問：",
        "from": "T14n0464_001:0482a27_1",
        "context_with_next_sentence": true
    },
    {
        "source_sentence": "「深淨心以何為本？",
        "from": "T14n0464_001:0482a27_10",
        "context_with_next_sentence": true
    },
    {
        "source_sentence": "」答言：",
        "from": "T14n0464_001:0482a27_14",
        "context_with_next_sentence": true
    },
    {
        "source_sentence": "「以阿耨多羅三藐三菩提心為本。",
        "from": "T14n0464_001:0482a28_7",
        "context_with_next_sentence": true
    },
    {
        "source_sentence": "」又問：",
        "from": "T14n0464_001:0482a28_11",
        "context_with_next_sentence": true
    },
    {
        "source_sentence": "「阿耨多羅三藐三菩提心以何為本？",
        "from": "T14n0464_001:0482a29_6",
        "context_with_next_sentence": true
    },
    {
        "source_sentence": "」答言：",
        "from": "T14n0464_001:0482a29_10",
        "context_with_next_sentence": true
    },
    {
        "source_sentence": "「以六波羅蜜為本。",
        "from": "T14n0464_001:0482a29_19",
        "context_with_next_sentence": true
    },
    {
        "source_sentence": "」又問：",
        "from": "T14n0464_001:0482b01_1",
        "context_with_next_sentence": true
    },
    {
        "source_sentence": "「六波羅蜜以何為本。",
        "from": "T14n0464_001:0482b01_11",
        "context_with_next_sentence": true
    },
    {
        "source_sentence": "」答言：",
        "from": "T14n0464_001:0482b01_15",
        "context_with_next_sentence": true
    },
    {
        "source_sentence": "「方便慧為本。",
        "from": "T14n0464_001:0482b01_22",
        "context_with_next_sentence": true
    },
    {
        "source_sentence": "」又問：",
        "from": "T14n0464_001:0482b02_2",
        "context_with_next_sentence": true
    },
    {
        "source_sentence": "「方便慧以何為本？",
        "from": "T14n0464_001:0482b02_11",
        "context_with_next_sentence": true
    },
    {
        "source_sentence": "」答言：",
        "from": "T14n0464_001:0482b02_15",
        "context_with_next_sentence": true
    },
    {
        "source_sentence": "「不放逸為本。",
        "from": "T14n0464_001:0482b02_22",
        "context_with_next_sentence": true
    },
    {
        "source_sentence": "」又問：",
        "from": "T14n0464_001:0482b03_2",
        "context_with_next_sentence": true
    },
    {
        "source_sentence": "「不放逸以何為本？",
        "from": "T14n0464_001:0482b03_11",
        "context_with_next_sentence": true
    },
    {
        "source_sentence": "」答言：",
        "from": "T14n0464_001:0482b03_15",
        "context_with_next_sentence": true
    },
    {
        "source_sentence": "「三善行為本。",
        "from": "T14n0464_001:0482b03_22",
        "context_with_next_sentence": true
    },
    {
        "source_sentence": "」又問：",
        "from": "T14n0464_001:0482b04_2",
        "context_with_next_sentence": true
    },
    {
        "source_sentence": "「三善行以何為本？",
        "from": "T14n0464_001:0482b04_11",
        "context_with_next_sentence": true
    },
    {
        "source_sentence": "」答言：",
        "from": "T14n0464_001:0482b04_15",
        "context_with_next_sentence": true
    },
    {
        "source_sentence": "「以十善業道為本。",
        "from": "T14n0464_001:0482b05_1",
        "context_with_next_sentence": true
    },
    {
        "source_sentence": "」又問：",
        "from": "T14n0464_001:0482b05_5",
        "context_with_next_sentence": true
    },
    {
        "source_sentence": "「十善業道以何為本？",
        "from": "T14n0464_001:0482b05_15",
        "context_with_next_sentence": true
    },
    {
        "source_sentence": "」答言：",
        "from": "T14n0464_001:0482b05_19",
        "context_with_next_sentence": true
    },
    {
        "source_sentence": "「以攝六根為本。",
        "from": "T14n0464_001:0482b06_2",
        "context_with_next_sentence": true
    },
    {
        "source_sentence": "」又問：",
        "from": "T14n0464_001:0482b06_6",
        "context_with_next_sentence": true
    },
    {
        "source_sentence": "「攝六根以何為本？",
        "from": "T14n0464_001:0482b06_15",
        "context_with_next_sentence": true
    },
    {
        "source_sentence": "」答言：",
        "from": "T14n0464_001:0482b06_19",
        "context_with_next_sentence": true
    },
    {
        "source_sentence": "「以正憶念為本。",
        "from": "T14n0464_001:0482b07_2",
        "context_with_next_sentence": true
    },
    {
        "source_sentence": "」又問：",
        "from": "T14n0464_001:0482b07_6",
        "context_with_next_sentence": true
    },
    {
        "source_sentence": "「正憶念以何為本？",
        "from": "T14n0464_001:0482b07_15",
        "context_with_next_sentence": true
    },
    {
        "source_sentence": "」答言：",
        "from": "T14n0464_001:0482b07_19",
        "context_with_next_sentence": true
    },
    {
        "source_sentence": "「以正觀為本。",
        "from": "T14n0464_001:0482b08_2",
        "context_with_next_sentence": true
    },
    {
        "source_sentence": "」又問：",
        "from": "T14n0464_001:0482b08_6",
        "context_with_next_sentence": true
    },
    {
        "source_sentence": "「正觀以何為本？",
        "from": "T14n0464_001:0482b08_14",
        "context_with_next_sentence": true
    },
    {
        "source_sentence": "」答言：",
        "from": "T14n0464_001:0482b08_18",
        "context_with_next_sentence": true
    },
    {
        "source_sentence": "「以堅念不忘為本。",
        "from": "T14n0464_001:0482b09_3",
        "context_with_next_sentence": true
    },
    {
        "source_sentence": "」天子言：",
        "from": "T14n0464_001:0482b10_3",
        "context_with_next_sentence": true
    },
    {
        "source_sentence": "「文殊師利！",
        "from": "T14n0464_001:0482b10_9",
        "context_with_next_sentence": true
    },
    {
        "source_sentence": "菩薩有幾心，能攝因、能攝果？",
        "from": "T14n0464_001:0482b11_1",
        "context_with_next_sentence": true
    },
    {
        "source_sentence": "」文殊師利言：",
        "from": "T14n0464_001:0482b11_8",
        "context_with_next_sentence": true
    },
    {
        "source_sentence": "「天子！",
        "from": "T14n0464_001:0482b11_12",
        "context_with_next_sentence": true
    },
    {
        "source_sentence": "諸菩薩有四心，能攝因、能攝果。",
        "from": "T14n0464_001:0482b12_3",
        "context_with_next_sentence": true
    },
    {
        "source_sentence": "何等為四？",
        "from": "T14n0464_001:0482b12_8",
        "context_with_next_sentence": true
    },
    {
        "source_sentence": "一者初發心，二者行道心，三者不退轉心，四者一生補處心。",
        "from": "T14n0464_001:0482b13_16",
        "context_with_next_sentence": true
    },
    {
        "source_sentence": "初發心，為行道心作因緣；",
        "from": "T14n0464_001:0482b14_7",
        "context_with_next_sentence": true
    },
    {
        "source_sentence": "行道心，為不退轉心作因緣；",
        "from": "T14n0464_001:0482b15_1",
        "context_with_next_sentence": true
    },
    {
        "source_sentence": "不退轉心，為一生補處心作因緣。",
        "from": "T14n0464_001:0482b15_16",
        "context_with_next_sentence": true
    },
    {
        "source_sentence": "「復次，天子當知，初發心如種穀田中，行道心如穀子增長，不退轉心如華果始成，補處心如花果有用。",
        "from": "T14n0464_001:0482b18_5",
        "context_with_next_sentence": true
    },
    {
        "source_sentence": "又初發心如車匠集材，行道心如釿治材木，不退轉心如安施材木，一生補處心如車成運致。",
        "from": "T14n0464_001:0482b20_8",
        "context_with_next_sentence": true
    },
    {
        "source_sentence": "又初發心如月新生，行道心如月五日，不退轉心如月十日，一生補處心如月十四日，如來智慧如月十五日。",
        "from": "T14n0464_001:0482b22_17",
        "context_with_next_sentence": true
    },
    {
        "source_sentence": "又初發心能過聲聞地，行道心能過辟支佛地，不退轉心能過不定地，一生補處心安住定地。",
        "from": "T14n0464_001:0482b25_1",
        "context_with_next_sentence": true
    },
    {
        "source_sentence": "又初發心如學初章，行道心如學第二章，不退轉心如能以章為用，一生補處心如通達深經。",
        "from": "T14n0464_001:0482b27_3",
        "context_with_next_sentence": true
    },
    {
        "source_sentence": "又初發心從因生，行道心從智生，不退轉心從斷生，補處心從果生。",
        "from": "T14n0464_001:0482b28_14",
        "context_with_next_sentence": true
    },
    {
        "source_sentence": "又初發心因勢力，行道心智勢力，不退轉心斷勢力，補處心果勢力。",
        "from": "T14n0464_001:0482c01_6",
        "context_with_next_sentence": true
    },
    {
        "source_sentence": "又初發心如病者求藥，行道心如分別藥，不退轉心如病服藥，補處心如病得差。",
        "from": "T14n0464_001:0482c03_4",
        "context_with_next_sentence": true
    },
    {
        "source_sentence": "又初發心法王家生，行道心學法王法，不退轉心能具足學法王法；",
        "from": "T14n0464_001:0482c04_15",
        "context_with_next_sentence": true
    },
    {
        "source_sentence": "補處心學法王法能得自在。",
        "from": "T14n0464_001:0482c05_8",
        "context_with_next_sentence": true
    },
    {
        "source_sentence": "」爾時大眾中，有天子名定光明主，不退轉於阿耨多羅三藐三菩提。",
        "from": "T14n0464_001:0482c07_9",
        "context_with_next_sentence": true
    },
    {
        "source_sentence": "定光明主天子語文殊師利法王子言：",
        "from": "T14n0464_001:0482c08_7",
        "context_with_next_sentence": true
    },
    {
        "source_sentence": "「何等是菩薩摩訶薩略道？",
        "from": "T14n0464_001:0482c08_19",
        "context_with_next_sentence": true
    },
    {
        "source_sentence": "以是略道疾得阿耨多羅三藐三菩提。",
        "from": "T14n0464_001:0482c09_15",
        "context_with_next_sentence": true
    },
    {
        "source_sentence": "」文殊師利言：",
        "from": "T14n0464_001:0482c10_3",
        "context_with_next_sentence": true
    },
    {
        "source_sentence": "「天子！",
        "from": "T14n0464_001:0482c10_7",
        "context_with_next_sentence": true
    },
    {
        "source_sentence": "菩薩摩訶薩略道有二，以是略道疾得阿耨多羅三藐三菩提。",
        "from": "T14n0464_001:0482c11_13",
        "context_with_next_sentence": true
    },
    {
        "source_sentence": "何等為二？",
        "from": "T14n0464_001:0482c11_18",
        "context_with_next_sentence": true
    },
    {
        "source_sentence": "一者方便，二者慧。",
        "from": "T14n0464_001:0482c12_8",
        "context_with_next_sentence": true
    },
    {
        "source_sentence": "攝善法名為方便，分散諸法名為慧；",
        "from": "T14n0464_001:0482c13_6",
        "context_with_next_sentence": true
    },
    {
        "source_sentence": "又方便名為隨眾生行，慧名不轉一切法相；",
        "from": "T14n0464_001:0482c14_6",
        "context_with_next_sentence": true
    },
    {
        "source_sentence": "方便名待應眾生心，慧名不待一切法；",
        "from": "T14n0464_001:0482c15_4",
        "context_with_next_sentence": true
    },
    {
        "source_sentence": "方便名和合諸法，慧名捨離諸法；",
        "from": "T14n0464_001:0482c15_19",
        "context_with_next_sentence": true
    },
    {
        "source_sentence": "方便名起因緣，慧名滅因緣；",
        "from": "T14n0464_001:0482c16_12",
        "context_with_next_sentence": true
    },
    {
        "source_sentence": "方便名知分別諸法，慧名不分別法性；",
        "from": "T14n0464_001:0482c17_10",
        "context_with_next_sentence": true
    },
    {
        "source_sentence": "方便名莊嚴佛土，慧名莊嚴佛土無所分別；",
        "from": "T14n0464_001:0482c18_10",
        "context_with_next_sentence": true
    },
    {
        "source_sentence": "方便名知眾生諸根利鈍，慧名不得眾生；",
        "from": "T14n0464_001:0482c19_10",
        "context_with_next_sentence": true
    },
    {
        "source_sentence": "方便名能至道場，慧名能得一切佛法。",
        "from": "T14n0464_001:0482c20_8",
        "context_with_next_sentence": true
    },
    {
        "source_sentence": "「天子當知，菩薩摩訶薩復有二道，以是二道疾得阿耨多羅三藐三菩提。",
        "from": "T14n0464_001:0482c22_2",
        "context_with_next_sentence": true
    },
    {
        "source_sentence": "何等為二？",
        "from": "T14n0464_001:0482c22_7",
        "context_with_next_sentence": true
    },
    {
        "source_sentence": "一者助道，二者斷道。",
        "from": "T14n0464_001:0482c22_17",
        "context_with_next_sentence": true
    },
    {
        "source_sentence": "助道者五波羅蜜，斷道者般若波羅蜜。",
        "from": "T14n0464_001:0482c23_14",
        "context_with_next_sentence": true
    },
    {
        "source_sentence": "「復有二道。",
        "from": "T14n0464_001:0482c24_1",
        "context_with_next_sentence": true
    },
    {
        "source_sentence": "何等為二？",
        "from": "T14n0464_001:0482c24_6",
        "context_with_next_sentence": true
    },
    {
        "source_sentence": "一者有繫道，二者無繫道。",
        "from": "T14n0464_001:0482c24_18",
        "context_with_next_sentence": true
    },
    {
        "source_sentence": "有繫道者五波羅蜜，無繫道者般若波羅蜜。",
        "from": "T14n0464_001:0482c25_16",
        "context_with_next_sentence": true
    },
    {
        "source_sentence": "「復有二道：",
        "from": "T14n0464_001:0482c26_3",
        "context_with_next_sentence": true
    },
    {
        "source_sentence": "一者有量道，二者無量道。",
        "from": "T14n0464_001:0482c26_15",
        "context_with_next_sentence": true
    },
    {
        "source_sentence": "有量道者取相分別，無量道者不取相分別。",
        "from": "T14n0464_001:0482c27_14",
        "context_with_next_sentence": true
    },
    {
        "source_sentence": "「復有二道：",
        "from": "T14n0464_001:0482c27_20",
        "context_with_next_sentence": true
    },
    {
        "source_sentence": "一者智道，二者斷道。",
        "from": "T14n0464_001:0482c28_9",
        "context_with_next_sentence": true
    },
    {
        "source_sentence": "智道者，初地至七地，斷道者，八地至十地。",
        "from": "T14n0464_001:0482c29_9",
        "context_with_next_sentence": true
    },
    {
        "source_sentence": "」爾時，會中有菩薩名隨智勇行，問文殊師利法王子言：",
        "from": "T14n0464_001:0483a02_4",
        "context_with_next_sentence": true
    },
    {
        "source_sentence": "「何謂為菩薩義？",
        "from": "T14n0464_001:0483a02_12",
        "context_with_next_sentence": true
    },
    {
        "source_sentence": "何謂為菩薩智？",
        "from": "T14n0464_001:0483a02_19",
        "context_with_next_sentence": true
    },
    {
        "source_sentence": "」文殊師利言：",
        "from": "T14n0464_001:0483a03_4",
        "context_with_next_sentence": true
    },
    {
        "source_sentence": "「善男子！",
        "from": "T14n0464_001:0483a03_9",
        "context_with_next_sentence": true
    },
    {
        "source_sentence": "義名無用，智名有用。",
        "from": "T14n0464_001:0483a03_19",
        "context_with_next_sentence": true
    },
    {
        "source_sentence": "何謂義名無用？",
        "from": "T14n0464_001:0483a04_4",
        "context_with_next_sentence": true
    },
    {
        "source_sentence": "義是無為，無為法於法無用、非用。",
        "from": "T14n0464_001:0483a04_20",
        "context_with_next_sentence": true
    },
    {
        "source_sentence": "又義者，非染相、非離相，是義於法無用、非用。",
        "from": "T14n0464_001:0483a05_21",
        "context_with_next_sentence": true
    },
    {
        "source_sentence": "又義不增不減，於法無用、非用。",
        "from": "T14n0464_001:0483a06_14",
        "context_with_next_sentence": true
    },
    {
        "source_sentence": "天子，何謂為智？",
        "from": "T14n0464_001:0483a07_1",
        "context_with_next_sentence": true
    },
    {
        "source_sentence": "智是忍道，是心所用非無用。",
        "from": "T14n0464_001:0483a07_14",
        "context_with_next_sentence": true
    },
    {
        "source_sentence": "是故，智名有用非無用。",
        "from": "T14n0464_001:0483a08_4",
        "context_with_next_sentence": true
    },
    {
        "source_sentence": "智功歸於斷，是故智名有用非無用。",
        "from": "T14n0464_001:0483a09_2",
        "context_with_next_sentence": true
    },
    {
        "source_sentence": "智名善知五陰、十二入、十八界、十二因緣，是處非處，是故智名有用非無用。",
        "from": "T14n0464_001:0483a10_16",
        "context_with_next_sentence": true
    },
    {
        "source_sentence": "「復次，天子，諸菩薩有十智。",
        "from": "T14n0464_001:0483a11_13",
        "context_with_next_sentence": true
    },
    {
        "source_sentence": "何等為十？",
        "from": "T14n0464_001:0483a11_18",
        "context_with_next_sentence": true
    },
    {
        "source_sentence": "一者因智，二者果智，三者義智，四者方便智，五者慧智，六者攝智，七者波羅蜜智，八者大悲智，九者成就眾生智，十者不著一切法智。",
        "from": "T14n0464_001:0483a14_16",
        "context_with_next_sentence": true
    },
    {
        "source_sentence": "「復次，天子！",
        "from": "T14n0464_001:0483a15_6",
        "context_with_next_sentence": true
    },
    {
        "source_sentence": "諸菩薩有十發。",
        "from": "T14n0464_001:0483a15_13",
        "context_with_next_sentence": true
    },
    {
        "source_sentence": "何等為十？",
        "from": "T14n0464_001:0483a15_18",
        "context_with_next_sentence": true
    },
    {
        "source_sentence": "一者身發，欲令眾生身業清淨故；",
        "from": "T14n0464_001:0483a16_11",
        "context_with_next_sentence": true
    },
    {
        "source_sentence": "二者口發，欲令眾生口業清淨故；",
        "from": "T14n0464_001:0483a17_6",
        "context_with_next_sentence": true
    },
    {
        "source_sentence": "三者意發，欲令眾生意業清淨故；",
        "from": "T14n0464_001:0483a18_2",
        "context_with_next_sentence": true
    },
    {
        "source_sentence": "四者內發，一切內物不貪著故；",
        "from": "T14n0464_001:0483a18_16",
        "context_with_next_sentence": true
    },
    {
        "source_sentence": "五者外發，欲令眾生住正行故；",
        "from": "T14n0464_001:0483a19_11",
        "context_with_next_sentence": true
    },
    {
        "source_sentence": "六者智發，具足佛智故；",
        "from": "T14n0464_001:0483a20_3",
        "context_with_next_sentence": true
    },
    {
        "source_sentence": "七者慈發，念一切功德莊嚴故；",
        "from": "T14n0464_001:0483a20_17",
        "context_with_next_sentence": true
    },
    {
        "source_sentence": "八者眾生成熟發，守護智慧藥故；",
        "from": "T14n0464_001:0483a21_13",
        "context_with_next_sentence": true
    },
    {
        "source_sentence": "九者有為智發，具足定聚故；",
        "from": "T14n0464_001:0483a22_8",
        "context_with_next_sentence": true
    },
    {
        "source_sentence": "十者無為智發，心不著三界故。",
        "from": "T14n0464_001:0483a23_3",
        "context_with_next_sentence": true
    },
    {
        "source_sentence": "「復次，天子！",
        "from": "T14n0464_001:0483a24_6",
        "context_with_next_sentence": true
    },
    {
        "source_sentence": "諸菩薩有十行。",
        "from": "T14n0464_001:0483a24_13",
        "context_with_next_sentence": true
    },
    {
        "source_sentence": "何等為十？",
        "from": "T14n0464_001:0483a24_18",
        "context_with_next_sentence": true
    },
    {
        "source_sentence": "一者波羅蜜行，二者攝行，三者慧行，四者方便行，五者大悲行，六者求助慧法行，七者求智法行，八者心清淨行，九者觀諸諦行，十者一切所愛無貪著行。",
        "from": "T14n0464_001:0483a28_9",
        "context_with_next_sentence": true
    },
    {
        "source_sentence": "「復次，天子！",
        "from": "T14n0464_001:0483a29_6",
        "context_with_next_sentence": true
    },
    {
        "source_sentence": "諸菩薩復有十思惟盡。",
        "from": "T14n0464_001:0483a29_16",
        "context_with_next_sentence": true
    },
    {
        "source_sentence": "何等為十？",
        "from": "T14n0464_001:0483b01_1",
        "context_with_next_sentence": true
    },
    {
        "source_sentence": "一者思惟事盡，二者思惟受盡，三者思惟法盡，四者思惟煩惱盡，五者思惟見盡，六者思惟邪盡，七者思惟愛盡，八者思惟不著盡，九者思惟結使盡，十者思惟著道場行盡。",
        "from": "T14n0464_001:0483b05_3",
        "context_with_next_sentence": true
    },
    {
        "source_sentence": "「復次，天子！",
        "from": "T14n0464_001:0483b06_6",
        "context_with_next_sentence": true
    },
    {
        "source_sentence": "諸菩薩復有十治法。",
        "from": "T14n0464_001:0483b06_15",
        "context_with_next_sentence": true
    },
    {
        "source_sentence": "何等為十？",
        "from": "T14n0464_001:0483b06_20",
        "context_with_next_sentence": true
    },
    {
        "source_sentence": "一者治慳貪心，雨布施雨故；",
        "from": "T14n0464_001:0483b07_12",
        "context_with_next_sentence": true
    },
    {
        "source_sentence": "二者治破戒心，三法清淨故；",
        "from": "T14n0464_001:0483b08_5",
        "context_with_next_sentence": true
    },
    {
        "source_sentence": "三者治瞋恚心，修行慈忍故；",
        "from": "T14n0464_001:0483b08_18",
        "context_with_next_sentence": true
    },
    {
        "source_sentence": "四者治懈怠心，求佛法無厭故；",
        "from": "T14n0464_001:0483b09_12",
        "context_with_next_sentence": true
    },
    {
        "source_sentence": "五者治不善覺觀心，得禪定解脫自在故；",
        "from": "T14n0464_001:0483b10_11",
        "context_with_next_sentence": true
    },
    {
        "source_sentence": "六者治愚癡心，生助決定般若波羅蜜法故；",
        "from": "T14n0464_001:0483b11_10",
        "context_with_next_sentence": true
    },
    {
        "source_sentence": "七者治諸煩惱心，生助道法故；",
        "from": "T14n0464_001:0483b12_5",
        "context_with_next_sentence": true
    },
    {
        "source_sentence": "八者治顛倒道心，修助四諦法故；",
        "from": "T14n0464_001:0483b13_1",
        "context_with_next_sentence": true
    },
    {
        "source_sentence": "九者治心時、非時自在行故；",
        "from": "T14n0464_001:0483b13_14",
        "context_with_next_sentence": true
    },
    {
        "source_sentence": "十者治我觀，無我法故。",
        "from": "T14n0464_001:0483b14_4",
        "context_with_next_sentence": true
    },
    {
        "source_sentence": "「復次，天子！",
        "from": "T14n0464_001:0483b15_6",
        "context_with_next_sentence": true
    },
    {
        "source_sentence": "諸菩薩復有十善地。",
        "from": "T14n0464_001:0483b15_15",
        "context_with_next_sentence": true
    },
    {
        "source_sentence": "何等為十？",
        "from": "T14n0464_001:0483b15_20",
        "context_with_next_sentence": true
    },
    {
        "source_sentence": "一者身善，離身三惡故；",
        "from": "T14n0464_001:0483b16_10",
        "context_with_next_sentence": true
    },
    {
        "source_sentence": "二者口善，離口四惡故；",
        "from": "T14n0464_001:0483b17_1",
        "context_with_next_sentence": true
    },
    {
        "source_sentence": "三者意善，離心三惡故；",
        "from": "T14n0464_001:0483b17_12",
        "context_with_next_sentence": true
    },
    {
        "source_sentence": "四者內善，不著見身故；",
        "from": "T14n0464_001:0483b18_3",
        "context_with_next_sentence": true
    },
    {
        "source_sentence": "五者外善，不著一切法故；",
        "from": "T14n0464_001:0483b18_15",
        "context_with_next_sentence": true
    },
    {
        "source_sentence": "六者不著助智善，不貪助道法故；",
        "from": "T14n0464_001:0483b19_11",
        "context_with_next_sentence": true
    },
    {
        "source_sentence": "七者不自高善，思惟聖道性故；",
        "from": "T14n0464_001:0483b20_5",
        "context_with_next_sentence": true
    },
    {
        "source_sentence": "八者除身善，修集般若波羅蜜故；",
        "from": "T14n0464_001:0483b21_1",
        "context_with_next_sentence": true
    },
    {
        "source_sentence": "九者離倒善，不誑一切眾生故；",
        "from": "T14n0464_001:0483b21_15",
        "context_with_next_sentence": true
    },
    {
        "source_sentence": "十者不惜身命善，以大悲化眾生故。",
        "from": "T14n0464_001:0483b22_12",
        "context_with_next_sentence": true
    },
    {
        "source_sentence": "「復次，天子！",
        "from": "T14n0464_001:0483b23_6",
        "context_with_next_sentence": true
    },
    {
        "source_sentence": "諸菩薩貴隨法行者，能得菩提，非不貴隨法行。",
        "from": "T14n0464_001:0483b24_5",
        "context_with_next_sentence": true
    },
    {
        "source_sentence": "隨法行者，如說能行；",
        "from": "T14n0464_001:0483b24_15",
        "context_with_next_sentence": true
    },
    {
        "source_sentence": "不隨法行者，但有言說，不能如所說行。",
        "from": "T14n0464_001:0483b25_13",
        "context_with_next_sentence": true
    },
    {
        "source_sentence": "「復次，天子！",
        "from": "T14n0464_001:0483b26_6",
        "context_with_next_sentence": true
    },
    {
        "source_sentence": "諸菩薩復有二隨法行。",
        "from": "T14n0464_001:0483b26_16",
        "context_with_next_sentence": true
    },
    {
        "source_sentence": "何等為二？",
        "from": "T14n0464_001:0483b26_21",
        "context_with_next_sentence": true
    },
    {
        "source_sentence": "一者行道，二者行斷。",
        "from": "T14n0464_001:0483b27_9",
        "context_with_next_sentence": true
    },
    {
        "source_sentence": "復有二隨法行。",
        "from": "T14n0464_001:0483b27_16",
        "context_with_next_sentence": true
    },
    {
        "source_sentence": "何等為二？",
        "from": "T14n0464_001:0483b28_1",
        "context_with_next_sentence": true
    },
    {
        "source_sentence": "一者身自修行善，二者教化眾生。",
        "from": "T14n0464_001:0483b28_16",
        "context_with_next_sentence": true
    },
    {
        "source_sentence": "復有二隨法行。",
        "from": "T14n0464_001:0483b29_4",
        "context_with_next_sentence": true
    },
    {
        "source_sentence": "何等為二？",
        "from": "T14n0464_001:0483b29_9",
        "context_with_next_sentence": true
    },
    {
        "source_sentence": "一者行智行，二者不行智行。",
        "from": "T14n0464_001:0483c01_3",
        "context_with_next_sentence": true
    },
    {
        "source_sentence": "復有二隨法行。",
        "from": "T14n0464_001:0483c01_10",
        "context_with_next_sentence": true
    },
    {
        "source_sentence": "何等為二？",
        "from": "T14n0464_001:0483c01_15",
        "context_with_next_sentence": true
    },
    {
        "source_sentence": "一者善分別諸地，二者不分別地、非地。",
        "from": "T14n0464_001:0483c02_14",
        "context_with_next_sentence": true
    },
    {
        "source_sentence": "復有二隨法行。",
        "from": "T14n0464_001:0483c03_1",
        "context_with_next_sentence": true
    },
    {
        "source_sentence": "何等為二？",
        "from": "T14n0464_001:0483c03_6",
        "context_with_next_sentence": true
    },
    {
        "source_sentence": "一者知諸地過，而能轉進；",
        "from": "T14n0464_001:0483c03_18",
        "context_with_next_sentence": true
    },
    {
        "source_sentence": "二者善知具足，從一地至一地。",
        "from": "T14n0464_001:0483c04_12",
        "context_with_next_sentence": true
    },
    {
        "source_sentence": "復有二隨法行。",
        "from": "T14n0464_001:0483c04_19",
        "context_with_next_sentence": true
    },
    {
        "source_sentence": "何等為二？",
        "from": "T14n0464_001:0483c05_4",
        "context_with_next_sentence": true
    },
    {
        "source_sentence": "一者善知聲聞、辟支佛道；",
        "from": "T14n0464_001:0483c05_16",
        "context_with_next_sentence": true
    },
    {
        "source_sentence": "二者善知佛道，不退轉行。",
        "from": "T14n0464_001:0483c06_8",
        "context_with_next_sentence": true
    },
    {
        "source_sentence": "」爾時佛讚文殊師利法王子言：",
        "from": "T14n0464_001:0483c07_3",
        "context_with_next_sentence": true
    },
    {
        "source_sentence": "「善哉，善哉！",
        "from": "T14n0464_001:0483c07_10",
        "context_with_next_sentence": true
    },
    {
        "source_sentence": "汝能為諸菩薩摩訶薩說本業道，誠如所說。",
        "from": "T14n0464_001:0483c08_8",
        "context_with_next_sentence": true
    },
    {
        "source_sentence": "」說是法時，十千菩薩得無生法忍。",
        "from": "T14n0464_001:0483c09_3",
        "context_with_next_sentence": true
    },
    {
        "source_sentence": "文殊師利法王子，一切世間天、人、阿修羅，聞佛所說，歡喜信受。",
        "from": "T14n0464_001:0483c10_12",
        "context_with_next_sentence": true
    },
    {
        "source_sentence": "文殊師利問菩提經",
        "from": "T14n0464_001:0483c11_100",
        "context_with_next_sentence": false
    }
]