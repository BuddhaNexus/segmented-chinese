[
    {
        "source_sentence": "佛說兜沙經一卷",
        "from": "T10n0280_001:0445a02_0",
        "context_with_next_sentence": true
    },
    {
        "source_sentence": "後漢月氏三藏支婁迦讖譯",
        "from": "T10n0280_001:0445a04_0",
        "context_with_next_sentence": true
    },
    {
        "source_sentence": "一切諸佛威神恩，諸過去、當來、今現在亦爾。",
        "from": "T10n0280_001:0445a05_0",
        "context_with_next_sentence": true
    },
    {
        "source_sentence": "佛在摩竭提國時，法清淨處，其處號曰在所問清淨。",
        "from": "T10n0280_001:0445a07_3",
        "context_with_next_sentence": true
    },
    {
        "source_sentence": "始作佛時，光景甚明。",
        "from": "T10n0280_001:0445a07_13",
        "context_with_next_sentence": true
    },
    {
        "source_sentence": "自然金剛蓮華，周匝甚大。",
        "from": "T10n0280_001:0445a08_6",
        "context_with_next_sentence": true
    },
    {
        "source_sentence": "自然師子座，諸佛過去時亦悉於上坐，儀法等無有異。",
        "from": "T10n0280_001:0445a09_10",
        "context_with_next_sentence": true
    },
    {
        "source_sentence": "極相法中，出生極過度已。",
        "from": "T10n0280_001:0445a10_2",
        "context_with_next_sentence": true
    },
    {
        "source_sentence": "諸佛身體行，悉等具足，明無所復罣礙。",
        "from": "T10n0280_001:0445a10_20",
        "context_with_next_sentence": true
    },
    {
        "source_sentence": "不可計佛處、不可計法處、不可計諸大十方人民處、不可計佛剎處，過去、當來、今現在佛等所出生也。",
        "from": "T10n0280_001:0445a13_5",
        "context_with_next_sentence": true
    },
    {
        "source_sentence": "諸菩薩等各各從異國土來都大會，其數如十佛剎塵。",
        "from": "T10n0280_001:0445a14_10",
        "context_with_next_sentence": true
    },
    {
        "source_sentence": "一塵為一菩薩，如是為限。",
        "from": "T10n0280_001:0445a15_3",
        "context_with_next_sentence": true
    },
    {
        "source_sentence": "諸菩薩賜一生補處，皆入十方人民典安隱、皆入法處、皆入十方諸剎土、皆入十方泥洹慧、皆入十方所作世間人宿命、皆入稍稍增深菩薩、皆入諸慧法中、皆入內外法中、皆入不動不搖法中、皆入過去當來今現在法中。",
        "from": "T10n0280_001:0445a20_4",
        "context_with_next_sentence": true
    },
    {
        "source_sentence": "諸菩薩輩議如是：",
        "from": "T10n0280_001:0445a20_12",
        "context_with_next_sentence": true
    },
    {
        "source_sentence": "「佛愛我曹等輩。",
        "from": "T10n0280_001:0445a20_20",
        "context_with_next_sentence": true
    },
    {
        "source_sentence": "」諸菩薩等所念：",
        "from": "T10n0280_001:0445a21_6",
        "context_with_next_sentence": true
    },
    {
        "source_sentence": "「示現我等諸佛剎，如佛所行居處阿。",
        "from": "T10n0280_001:0445a22_3",
        "context_with_next_sentence": true
    },
    {
        "source_sentence": "彼聞所有，現我等諸佛剎清淨、現我等如佛法清淨。",
        "from": "T10n0280_001:0445a23_7",
        "context_with_next_sentence": true
    },
    {
        "source_sentence": "「佛所說法，悉皆使我曹見矣；",
        "from": "T10n0280_001:0445a24_2",
        "context_with_next_sentence": true
    },
    {
        "source_sentence": "現我等佛剎成敗時，使我曹悉見矣。",
        "from": "T10n0280_001:0445a24_18",
        "context_with_next_sentence": true
    },
    {
        "source_sentence": "現我曹等諸佛起出時、現我等佛剎所有善惡，佛所有悉示我。",
        "from": "T10n0280_001:0445a26_6",
        "context_with_next_sentence": true
    },
    {
        "source_sentence": "「示現我曹十方諸有剎土、現我等諸不可計佛所說、現我等菩薩十法住、現我等菩薩十法所行、現我等菩薩十法悔過經、現我等菩薩十道地、現我菩薩十鎮、現我等菩薩十居處所願、現我菩薩十黠、現我菩薩十三昧、現我菩薩十飛法、現我菩薩十印、現我菩薩悉飛來時、現我佛名無有盡。",
        "from": "T10n0280_001:0445b03_18",
        "context_with_next_sentence": true
    },
    {
        "source_sentence": "「時佛使我皆護世間人民，十方佛諸有剎土悉清淨無瑕穢。",
        "from": "T10n0280_001:0445b05_5",
        "context_with_next_sentence": true
    },
    {
        "source_sentence": "現我佛諸所知有無有也、現我諸惡根本，悉使清淨。",
        "from": "T10n0280_001:0445b06_9",
        "context_with_next_sentence": true
    },
    {
        "source_sentence": "「諸法悉為我說、諸所疑難皆為解之——悉為解狐疑，皆過度矣——諸所有欲斷之。",
        "from": "T10n0280_001:0445b08_4",
        "context_with_next_sentence": true
    },
    {
        "source_sentence": "「現我佛所止處、現我佛諸法所部界、現我佛威神、現我佛所行、現我佛筋力。",
        "from": "T10n0280_001:0445b09_19",
        "context_with_next_sentence": true
    },
    {
        "source_sentence": "「現我佛四事不護、現我佛三昧所入處、現我佛所變化在所為。",
        "from": "T10n0280_001:0445b11_6",
        "context_with_next_sentence": true
    },
    {
        "source_sentence": "「現我佛無有過勝者、現我佛所有尊號，無有能及逮者。",
        "from": "T10n0280_001:0445b12_11",
        "context_with_next_sentence": true
    },
    {
        "source_sentence": "「現我佛所根、現我佛飛、現我佛光明、現我佛智慧、現我佛四事無所畏。",
        "from": "T10n0280_001:0445b14_5",
        "context_with_next_sentence": true
    },
    {
        "source_sentence": "」佛悉知諸菩薩心所念，佛悉現光明威神。",
        "from": "T10n0280_001:0445b15_4",
        "context_with_next_sentence": true
    },
    {
        "source_sentence": "東方極遠不可計佛剎有佛，佛名阿逝墮，其剎名訖連桓。",
        "from": "T10n0280_001:0445b17_5",
        "context_with_next_sentence": true
    },
    {
        "source_sentence": "文殊師利菩薩從是剎來，與諸菩薩俱——數如十方剎塵——皆前為佛作禮，各各於自然師子座交路帳中坐。",
        "from": "T10n0280_001:0445b19_12",
        "context_with_next_sentence": true
    },
    {
        "source_sentence": "南方極遠不可計佛剎有佛，佛名阿泥羅墮羅，其剎名樓耆洹。",
        "from": "T10n0280_001:0445b21_8",
        "context_with_next_sentence": true
    },
    {
        "source_sentence": "佛陀師利菩薩從是剎來，與諸菩薩俱——其數如十佛剎塵——皆前為佛作禮，各各於自然師子座交路帳中坐。",
        "from": "T10n0280_001:0445b23_16",
        "context_with_next_sentence": true
    },
    {
        "source_sentence": "西方極遠不可計佛剎有佛，佛名阿斯墮陀，其剎名波頭洹。",
        "from": "T10n0280_001:0445b25_8",
        "context_with_next_sentence": true
    },
    {
        "source_sentence": "羅隣師利菩薩從是剎來，與諸菩薩俱——其數如十佛剎塵——皆前為佛作禮，各各於自然師子座交路帳中坐。",
        "from": "T10n0280_001:0445b27_15",
        "context_with_next_sentence": true
    },
    {
        "source_sentence": "北方極遠不可計佛剎有佛，佛名阿闍墮，其剎名占倍洹。",
        "from": "T10n0280_001:0445b29_5",
        "context_with_next_sentence": true
    },
    {
        "source_sentence": "檀那師利菩薩從是剎來，與諸菩薩俱——其數如十佛剎塵——皆前為佛作禮，各各於自然師子座交路帳中坐。",
        "from": "T10n0280_001:0445c01_12",
        "context_with_next_sentence": true
    },
    {
        "source_sentence": "東北方極遠不可計佛剎有佛，佛名阿輸那墮國陀，其剎名優彼洹。",
        "from": "T10n0280_001:0445c03_10",
        "context_with_next_sentence": true
    },
    {
        "source_sentence": "群那師利菩薩從是剎來，與諸菩薩俱——其數如十佛剎塵——皆前為佛作禮，各各於自然師子座交路帳中坐。",
        "from": "T10n0280_001:0445c05_18",
        "context_with_next_sentence": true
    },
    {
        "source_sentence": "東南方極遠不可計佛剎有佛，佛名阿旃陀墮陀，其剎名犍闍洹。",
        "from": "T10n0280_001:0445c07_9",
        "context_with_next_sentence": true
    },
    {
        "source_sentence": "那涅羅師利菩薩從是剎來，與諸菩薩俱——其數如十佛剎塵——皆前為佛作禮，各各於自然師子座交路帳中坐。",
        "from": "T10n0280_001:0445c09_18",
        "context_with_next_sentence": true
    },
    {
        "source_sentence": "西南方極遠不可計佛剎有佛，佛名欝沈墮大，其剎名羅憐洹。",
        "from": "T10n0280_001:0445c11_8",
        "context_with_next_sentence": true
    },
    {
        "source_sentence": "惟闍師利菩薩從是剎來，與諸菩薩俱——其數如十佛剎塵——皆前為佛作禮，各各於自然師子座交路帳中坐。",
        "from": "T10n0280_001:0445c13_17",
        "context_with_next_sentence": true
    },
    {
        "source_sentence": "西北方極遠不可計佛剎有佛，佛名阿波羅墮，其剎名活逸洹。",
        "from": "T10n0280_001:0445c15_8",
        "context_with_next_sentence": true
    },
    {
        "source_sentence": "曇摩師利菩薩從是剎來，與諸菩薩俱——其數如十佛剎塵——皆前為佛作禮，各各於自然師子座交路帳中坐。",
        "from": "T10n0280_001:0445c17_17",
        "context_with_next_sentence": true
    },
    {
        "source_sentence": "下方極遠不可計佛剎有佛，佛名楓摩墮羅，其剎名潘利洹。",
        "from": "T10n0280_001:0445c19_6",
        "context_with_next_sentence": true
    },
    {
        "source_sentence": "𢜪那師利菩薩從是剎來，與諸菩薩俱——其數如十佛剎塵——皆前為佛作禮，各各於自然師子座交路帳中坐。",
        "from": "T10n0280_001:0445c21_13",
        "context_with_next_sentence": true
    },
    {
        "source_sentence": "上方極遠不可計佛剎有佛，佛名墮色，其剎名儨提拾洹。",
        "from": "T10n0280_001:0445c23_6",
        "context_with_next_sentence": true
    },
    {
        "source_sentence": "那軷陀師利菩薩從是剎來，與諸菩薩俱——其數如十佛剎塵——皆前為佛作禮，各各於自然師子座交路帳中坐。",
        "from": "T10n0280_001:0445c25_16",
        "context_with_next_sentence": true
    },
    {
        "source_sentence": "文殊師利菩薩持佛威神，悉遍視諸菩薩，皆遍以便舉慧言：",
        "from": "T10n0280_001:0445c27_6",
        "context_with_next_sentence": true
    },
    {
        "source_sentence": "「諸菩薩大眾會，何甚快耶？",
        "from": "T10n0280_001:0445c27_19",
        "context_with_next_sentence": true
    },
    {
        "source_sentence": "不可復計諸佛剎——佛所居處、諸所處；",
        "from": "T10n0280_001:0445c28_16",
        "context_with_next_sentence": true
    },
    {
        "source_sentence": "諸所被服佛法——佛說法、佛剎威神、佛所行、佛筋力、佛剎善惡、不可計佛法。",
        "from": "T10n0280_001:0445c30_9",
        "context_with_next_sentence": true
    },
    {
        "source_sentence": "「何因耶？",
        "from": "T10n0280_001:0445c30_14",
        "context_with_next_sentence": true
    },
    {
        "source_sentence": "十方諸佛剎土所說道、所度脫十方人，諸法甚深無極，如虛空了無所罣礙。",
        "from": "T10n0280_001:0446a02_7",
        "context_with_next_sentence": true
    },
    {
        "source_sentence": "「何因耶？",
        "from": "T10n0280_001:0446a02_12",
        "context_with_next_sentence": true
    },
    {
        "source_sentence": "是蔡呵祇剎土四面種種人——各各異身體、各各異名、各各異色、各各有長短、各各有壽命、各各有形類、各各有思想、各各有念、各各異有聲——各各有聞佛聲。",
        "from": "T10n0280_001:0446a06_4",
        "context_with_next_sentence": true
    },
    {
        "source_sentence": "「何因是國土名波迦私提？",
        "from": "T10n0280_001:0446a06_16",
        "context_with_next_sentence": true
    },
    {
        "source_sentence": "四面中有呼佛名曰勝達、中有呼世世慢陀、中有呼夷阿那坭提、中有呼釋迦文尼、中有呼鼓師薩沈、中有呼墮樓延、中有呼俱䜖滑提、中有呼摩呵沙門、中有呼晨那愁樓提、中有呼質多愁樓提等。",
        "from": "T10n0280_001:0446a11_7",
        "context_with_next_sentence": true
    },
    {
        "source_sentence": "為四面如是輩，各各呼釋迦文佛名，合為萬字。",
        "from": "T10n0280_001:0446a12_10",
        "context_with_next_sentence": true
    },
    {
        "source_sentence": "「如是十方極過去不可復計諸佛剎——都人民種種各異語——共呼釋迦文佛名、佛字。",
        "from": "T10n0280_001:0446a14_7",
        "context_with_next_sentence": true
    },
    {
        "source_sentence": "一一佛剎，凡各十億萬字。",
        "from": "T10n0280_001:0446a14_19",
        "context_with_next_sentence": true
    },
    {
        "source_sentence": "「釋迦文佛從本未造學道已來，諸所教授弟子等輩時人如是。",
        "from": "T10n0280_001:0446a16_7",
        "context_with_next_sentence": true
    },
    {
        "source_sentence": "」佛放光明。",
        "from": "T10n0280_001:0446a16_13",
        "context_with_next_sentence": true
    },
    {
        "source_sentence": "先從足下出，照一佛界中極明，現十億閻浮利天南、十億大海、十億須彌山、十億遮加惒山、十億弗于逮天東、十億俱耶匿天西、十億欝單曰天北、十億照頭摩羅天、十億忉利天、十億鹽天、十億兜術天、十億泥摩羅提羅鄰優天、十億波羅蜜和耶拔致天、十億梵天、十億梵迦夷天、十億梵弗還天、十億梵迦產天、十億摩訶梵天、十億廅天、十億波梨陀天、十億廅波摩那天、十億阿會亘羞天、十億波栗羞訶天、十億阿波摩羞天、十億羞訖天、十億權呵天、十億波栗推呵天、十億阿波墮訶天、十億惟于潘天、十億阿惟潘天、十億阿陀波天、十億須𨅐音武天、十億呵迦膩吒天、十億阿惟先惟先尼𦱕。",
        "from": "T10n0280_001:0446a30_5",
        "context_with_next_sentence": true
    },
    {
        "source_sentence": "如是等，各各照見諸天上人所止處。",
        "from": "T10n0280_001:0446b01_15",
        "context_with_next_sentence": true
    },
    {
        "source_sentence": "敢是佛界中，悉皆照明，釋迦文佛都所典主。",
        "from": "T10n0280_001:0446b02_16",
        "context_with_next_sentence": true
    },
    {
        "source_sentence": "十方國一一方，各有一億小國土，皆有一大海、一須彌山；",
        "from": "T10n0280_001:0446b04_3",
        "context_with_next_sentence": true
    },
    {
        "source_sentence": "上至三十三天，一小國土，如是所部。",
        "from": "T10n0280_001:0446b04_20",
        "context_with_next_sentence": true
    },
    {
        "source_sentence": "凡有十億小國土，合為一佛剎，名為蔡呵祇。",
        "from": "T10n0280_001:0446b05_19",
        "context_with_next_sentence": true
    },
    {
        "source_sentence": "佛分身悉遍至十億小國土。",
        "from": "T10n0280_001:0446b06_11",
        "context_with_next_sentence": true
    },
    {
        "source_sentence": "一一小國土皆有一佛，凡有十億佛，皆與諸菩薩，共坐十億小國土。",
        "from": "T10n0280_001:0446b08_4",
        "context_with_next_sentence": true
    },
    {
        "source_sentence": "諸天人民皆悉見佛，諸菩薩、諸天人民皆持佛威神，相視如迎，相見文殊師利菩薩。",
        "from": "T10n0280_001:0446b10_6",
        "context_with_next_sentence": true
    },
    {
        "source_sentence": "復有文殊師利菩薩、　羅鄰師利菩薩、　檀那師利菩薩、　群那師利菩薩、　佛陀師利菩薩、　涅羅師利菩薩、　惟闍師利菩薩、　𢜪那師利菩薩、　軷陀師利菩薩、　曇摩師利菩薩。",
        "from": "T10n0280_001:0446b15_7",
        "context_with_next_sentence": true
    },
    {
        "source_sentence": "如是等菩薩其所止佛剎，剎極快好，其剎皆各各自有名：",
        "from": "T10n0280_001:0446b17_5",
        "context_with_next_sentence": true
    },
    {
        "source_sentence": "　阿栴墮還佛、　阿泥羅墮還佛、　阿闍陀墮還佛、　阿樓那墮還佛、　阿栴陀墮還佛、　欝沈墮還佛、　伊豆羅墮還佛、　梵摩墮還佛、　惟夷羅還佛。",
        "from": "T10n0280_001:0446b22_6",
        "context_with_next_sentence": true
    },
    {
        "source_sentence": "佛說兜沙經",
        "from": "T10n0280_001:0446b23_100",
        "context_with_next_sentence": false
    }
]