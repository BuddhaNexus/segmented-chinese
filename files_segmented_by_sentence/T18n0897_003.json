[
    {
        "source_sentence": "蕤呬耶經卷下",
        "from": "T18n0897_003:0769a20_0",
        "context_with_next_sentence": true
    },
    {
        "source_sentence": "大唐大興善寺開府儀同三司",
        "from": "T18n0897_003:0769a22_0",
        "context_with_next_sentence": true
    },
    {
        "source_sentence": "試鴻臚卿三藏和尚奉　詔譯",
        "from": "T18n0897_003:0769a23_0",
        "context_with_next_sentence": true
    },
    {
        "source_sentence": "9 分別相品分別相品第九「亦名三部三摩耶印，於一切曼荼羅通用之印，其護身印、及結方印、驚覺奉迎之印、及灌頂印、辟除障難印、奉獻香華等印、息災難印、碎伏難印、繫縛難印、解放難印……如是等印，於手印品皆悉廣說。",
        "from": "T18n0897_003:0769a29_7",
        "context_with_next_sentence": true
    },
    {
        "source_sentence": "如前所說淨治及護身法，其皆用手印相應而作。",
        "from": "T18n0897_003:0769b01_9",
        "context_with_next_sentence": true
    },
    {
        "source_sentence": "「若欲碎伏難伏者，當用金剛母跢迦二合羅印，及於祕密曼荼羅羅中所說十八大印皆應用之；",
        "from": "T18n0897_003:0769b03_12",
        "context_with_next_sentence": true
    },
    {
        "source_sentence": "若作呼召之法，當用金剛鉤印；",
        "from": "T18n0897_003:0769b04_9",
        "context_with_next_sentence": true
    },
    {
        "source_sentence": "若作結縛難法者，當用金剛鎖印；",
        "from": "T18n0897_003:0769b05_4",
        "context_with_next_sentence": true
    },
    {
        "source_sentence": "若作調伏法者，當用金剛棒印；",
        "from": "T18n0897_003:0769b05_18",
        "context_with_next_sentence": true
    },
    {
        "source_sentence": "若作怖魔法者，當用喫金剛印；",
        "from": "T18n0897_003:0769b06_12",
        "context_with_next_sentence": true
    },
    {
        "source_sentence": "若有越三摩耶者，當用受三摩耶忿怒印而作調伏，或用大力金剛棒印；",
        "from": "T18n0897_003:0769b08_5",
        "context_with_next_sentence": true
    },
    {
        "source_sentence": "若欲碎滅諸障難者，當用遜婆明王真言手印。",
        "from": "T18n0897_003:0769b09_7",
        "context_with_next_sentence": true
    },
    {
        "source_sentence": "作此法已，其諸難等皆被火燒。",
        "from": "T18n0897_003:0769b10_2",
        "context_with_next_sentence": true
    },
    {
        "source_sentence": "是故，當用如上尊等諸印等法繞用，即知有大威力。",
        "from": "T18n0897_003:0769b11_5",
        "context_with_next_sentence": true
    },
    {
        "source_sentence": "是故，應當於一切事皆順用之，或隨彼說於彼而用。",
        "from": "T18n0897_003:0769b12_8",
        "context_with_next_sentence": true
    },
    {
        "source_sentence": "「復次，應當作護摩之法：",
        "from": "T18n0897_003:0769b12_20",
        "context_with_next_sentence": true
    },
    {
        "source_sentence": "面向東方，茅草端坐，燃火著已，灑淨其火。",
        "from": "T18n0897_003:0769b13_19",
        "context_with_next_sentence": true
    },
    {
        "source_sentence": "又用茅草，初應滿杓蘇護摩，最後亦然，次應以蘇及與柴等諸物如法護摩。",
        "from": "T18n0897_003:0769b15_13",
        "context_with_next_sentence": true
    },
    {
        "source_sentence": "如念誦法，護摩亦然。",
        "from": "T18n0897_003:0769b16_4",
        "context_with_next_sentence": true
    },
    {
        "source_sentence": "以寂靜真言為一一尊七遍護摩，心念彼尊，為其一尊護摩畢已，即須灑淨其火，方為餘尊護摩。",
        "from": "T18n0897_003:0769b18_10",
        "context_with_next_sentence": true
    },
    {
        "source_sentence": "「護摩畢已，都請諸尊，更作護摩，滿百八遍，於諸尊所而乞歡喜，即懺悔一切罪障、隨喜功德、廣大發願、數歸三寶、及歸不退大菩薩眾一切真言并與明尊、數數增發大菩提心。",
        "from": "T18n0897_003:0769b22_11",
        "context_with_next_sentence": true
    },
    {
        "source_sentence": "「次應讚嘆三部尊及餘諸尊，次應誦經，然後志誠之心啟請諸尊，深生珍重，所燒之香勿令斷絕，數奉閼伽。",
        "from": "T18n0897_003:0769b24_20",
        "context_with_next_sentence": true
    },
    {
        "source_sentence": "「作如是次第作法畢已，復以誠心頂禮諸尊，然後如法將其弟子一一令入。",
        "from": "T18n0897_003:0769b26_12",
        "context_with_next_sentence": true
    },
    {
        "source_sentence": "當喚一一弟子，如前香水灑淨，以塗香等供養，用香塗手按其心上，誦其真言。",
        "from": "T18n0897_003:0769b28_9",
        "context_with_next_sentence": true
    },
    {
        "source_sentence": "次以辨事真言持誦新帛，繫其面門。",
        "from": "T18n0897_003:0769b29_6",
        "context_with_next_sentence": true
    },
    {
        "source_sentence": "復作三摩耶印置其頂上，誦彼真言三遍。",
        "from": "T18n0897_003:0769c01_4",
        "context_with_next_sentence": true
    },
    {
        "source_sentence": "次作曼荼羅主手印置於頂上，誦彼真言三遍，引將曼荼羅門前。",
        "from": "T18n0897_003:0769c02_13",
        "context_with_next_sentence": true
    },
    {
        "source_sentence": "「其阿闍梨應如是言：",
        "from": "T18n0897_003:0769c03_4",
        "context_with_next_sentence": true
    },
    {
        "source_sentence": "『我等某甲如法作此曼荼羅，將弟子入，隨其福德及與種姓并以成就、隨堪法器，於此曼荼羅中願視其相。",
        "from": "T18n0897_003:0769c05_13",
        "context_with_next_sentence": true
    },
    {
        "source_sentence": "』次應散華，隨所墮處，即屬彼部族姓及尊。",
        "from": "T18n0897_003:0769c06_13",
        "context_with_next_sentence": true
    },
    {
        "source_sentence": "次應開面視曼荼羅，其阿闍梨以歡喜心為彼弟子作如是言：",
        "from": "T18n0897_003:0769c08_3",
        "context_with_next_sentence": true
    },
    {
        "source_sentence": "『汝今觀此妙曼荼羅，深生敬信，汝今乃至生諸佛家中。",
        "from": "T18n0897_003:0769c09_8",
        "context_with_next_sentence": true
    },
    {
        "source_sentence": "諸明真言已加被汝，一切吉祥及與成就皆悉現前。",
        "from": "T18n0897_003:0769c10_11",
        "context_with_next_sentence": true
    },
    {
        "source_sentence": "是故，堅持三摩耶戒，於真言法勤加念誦。",
        "from": "T18n0897_003:0769c11_11",
        "context_with_next_sentence": true
    },
    {
        "source_sentence": "』次令弟子以香華等普供養三部及以讚嘆。",
        "from": "T18n0897_003:0769c12_10",
        "context_with_next_sentence": true
    },
    {
        "source_sentence": "「其阿闍梨於曼荼羅所授與弟子，隨其所得於本真言、或令弟子坐第二院持誦所得心真言，具看其散華，隨所墮處准知上、中、下成就，謂隨諸尊上下差別及以坐位次第，准知上下。",
        "from": "T18n0897_003:0769c16_15",
        "context_with_next_sentence": true
    },
    {
        "source_sentence": "花若墮於佛頭上者，當知成就佛頂真言及佛毫相等諸尊真言；",
        "from": "T18n0897_003:0769c18_5",
        "context_with_next_sentence": true
    },
    {
        "source_sentence": "花若墮於佛面上者，應知成就佛眼等尊諸明真言；",
        "from": "T18n0897_003:0769c19_8",
        "context_with_next_sentence": true
    },
    {
        "source_sentence": "花若墮於佛中身分，當知成就諸心真言；",
        "from": "T18n0897_003:0769c20_7",
        "context_with_next_sentence": true
    },
    {
        "source_sentence": "花若墮於佛下身分，當知成就使者真言。",
        "from": "T18n0897_003:0769c21_6",
        "context_with_next_sentence": true
    },
    {
        "source_sentence": "隨花所墮，於身上、中、下分，當知成就上、中、下品。",
        "from": "T18n0897_003:0769c22_9",
        "context_with_next_sentence": true
    },
    {
        "source_sentence": "其執蓮華及執金剛，隨花墮處准上應知；",
        "from": "T18n0897_003:0769c23_6",
        "context_with_next_sentence": true
    },
    {
        "source_sentence": "自餘諸尊但知上、中、下品成就。",
        "from": "T18n0897_003:0769c24_1",
        "context_with_next_sentence": true
    },
    {
        "source_sentence": "「若花墮處去彼尊遠，當知久遠方可成就。",
        "from": "T18n0897_003:0769c24_20",
        "context_with_next_sentence": true
    },
    {
        "source_sentence": "花若墮於食院之上，隨所屬尊得彼真言；",
        "from": "T18n0897_003:0769c25_17",
        "context_with_next_sentence": true
    },
    {
        "source_sentence": "花若墮於兩尊中間，隨所近處得彼真言。",
        "from": "T18n0897_003:0769c26_16",
        "context_with_next_sentence": true
    },
    {
        "source_sentence": "花若先墮於內院中，即却超出於其外院中，當知彼人信心不具，若強持誦，得下成就。",
        "from": "T18n0897_003:0769c28_16",
        "context_with_next_sentence": true
    },
    {
        "source_sentence": "花若墮於諸界道上及行道院，當知彼人無決定心，不獲成就。",
        "from": "T18n0897_003:0770a01_4",
        "context_with_next_sentence": true
    },
    {
        "source_sentence": "花若墮於二尊中間，非近、非遠、及墮界道、并行道院，若欲復擲，應為彼人作護摩法然後擲花。",
        "from": "T18n0897_003:0770a03_6",
        "context_with_next_sentence": true
    },
    {
        "source_sentence": "「花若墮於內院，但隨其院皆屬彼尊，凡作曼荼羅皆置三部諸尊，復於本方更置一座，運心以表一部諸尊。",
        "from": "T18n0897_003:0770a05_15",
        "context_with_next_sentence": true
    },
    {
        "source_sentence": "其內院中要復須安置般若經甲，於內院門必須安置守中門龍王。",
        "from": "T18n0897_003:0770a07_6",
        "context_with_next_sentence": true
    },
    {
        "source_sentence": "「花若墮於飲食院上，當知成就增益等事；",
        "from": "T18n0897_003:0770a08_5",
        "context_with_next_sentence": true
    },
    {
        "source_sentence": "花若墮於部主尊上，當知成就作曼荼羅；",
        "from": "T18n0897_003:0770a09_4",
        "context_with_next_sentence": true
    },
    {
        "source_sentence": "花若墮於七佛世尊身上，決定成就三部真言；",
        "from": "T18n0897_003:0770a10_6",
        "context_with_next_sentence": true
    },
    {
        "source_sentence": "花若墮於執蓮華上，當知成就兩部真言；",
        "from": "T18n0897_003:0770a11_5",
        "context_with_next_sentence": true
    },
    {
        "source_sentence": "花若墮於執金剛上，當知成就本部真言。",
        "from": "T18n0897_003:0770a12_4",
        "context_with_next_sentence": true
    },
    {
        "source_sentence": "「花若先墮於第三院內，却超出向行道院上，應棄彼人，後時將入餘曼荼羅。",
        "from": "T18n0897_003:0770a14_1",
        "context_with_next_sentence": true
    },
    {
        "source_sentence": "若欲強將入者，當作護摩，更與擲花。",
        "from": "T18n0897_003:0770a14_18",
        "context_with_next_sentence": true
    },
    {
        "source_sentence": "還若不著，更作護摩。",
        "from": "T18n0897_003:0770a15_8",
        "context_with_next_sentence": true
    },
    {
        "source_sentence": "如是三迴若不著者，則須擯出。",
        "from": "T18n0897_003:0770a16_2",
        "context_with_next_sentence": true
    },
    {
        "source_sentence": "「其阿闍梨以如是法將諸弟子一一令入，散華畢已，復獻閼伽及香華等，其弟子等各各應與布施。",
        "from": "T18n0897_003:0770a18_6",
        "context_with_next_sentence": true
    },
    {
        "source_sentence": "阿闍梨次將一一弟子於護摩處於阿闍梨左邊坐，其阿闍梨應以左手執其弟子右手大指，用曼荼羅主真言、用牛蘇護摩七遍，復以寂靜真言護摩牛蘇七遍，復以牛蘇於其弟子頭上右轉三遍而作護摩，復以神袋繫於右膊，復以香塗手按其胸上，隨意持誦而發遣了。",
        "from": "T18n0897_003:0770a24_10",
        "context_with_next_sentence": true
    },
    {
        "source_sentence": "自餘弟子皆如是作應護摩，用蘇嚧婆杓而作護摩蘇。",
        "from": "T18n0897_003:0770a25_14",
        "context_with_next_sentence": true
    },
    {
        "source_sentence": "復以右手護摩諸穀，坐於茅座，其淨水中亦置茅草，先備茅環，於爐四面復布茅草，作護摩時皆應如是。",
        "from": "T18n0897_003:0770a28_2",
        "context_with_next_sentence": true
    },
    {
        "source_sentence": "先取乳汁、乾柴置於爐中，以蘇灑上而生其火，後取乳汁柴濕而作護摩。",
        "from": "T18n0897_003:0770a29_14",
        "context_with_next_sentence": true
    },
    {
        "source_sentence": "如護摩蘇遍數多少，胡麻數量亦復如是。",
        "from": "T18n0897_003:0770b01_13",
        "context_with_next_sentence": true
    },
    {
        "source_sentence": "其餘穀等隨意護摩，最後以滿蘇護摩。",
        "from": "T18n0897_003:0770b02_11",
        "context_with_next_sentence": true
    },
    {
        "source_sentence": "「其請火神及與發遣用彼真言、其灑淨等用前真言、或隨餘說，如有真言之於護摩用者，隨意而用。",
        "from": "T18n0897_003:0770b04_15",
        "context_with_next_sentence": true
    },
    {
        "source_sentence": "」10 分別護摩品瞿醯壇怛囉二合經分別護摩品第十「次說息災、增益、及降伏事三種護摩差別之法，依作彼曼荼羅，隨事而作護摩。",
        "from": "T18n0897_003:0770b07_15",
        "context_with_next_sentence": true
    },
    {
        "source_sentence": "「若作息災護摩，面向北坐；",
        "from": "T18n0897_003:0770b08_8",
        "context_with_next_sentence": true
    },
    {
        "source_sentence": "若作增益護摩，面向東坐；",
        "from": "T18n0897_003:0770b08_20",
        "context_with_next_sentence": true
    },
    {
        "source_sentence": "若作降伏護摩，面向南坐。",
        "from": "T18n0897_003:0770b09_11",
        "context_with_next_sentence": true
    },
    {
        "source_sentence": "「若作息災曼荼羅及與護摩，其爐圓作；",
        "from": "T18n0897_003:0770b10_10",
        "context_with_next_sentence": true
    },
    {
        "source_sentence": "若增益，方；",
        "from": "T18n0897_003:0770b10_16",
        "context_with_next_sentence": true
    },
    {
        "source_sentence": "若作降伏，三角。",
        "from": "T18n0897_003:0770b11_4",
        "context_with_next_sentence": true
    },
    {
        "source_sentence": "「若作息災曼荼羅及護摩，應用白色；",
        "from": "T18n0897_003:0770b12_1",
        "context_with_next_sentence": true
    },
    {
        "source_sentence": "增益，黃色；",
        "from": "T18n0897_003:0770b12_7",
        "context_with_next_sentence": true
    },
    {
        "source_sentence": "降伏，黑色。",
        "from": "T18n0897_003:0770b12_13",
        "context_with_next_sentence": true
    },
    {
        "source_sentence": "「若作息災事者，坐蓮華座；",
        "from": "T18n0897_003:0770b13_2",
        "context_with_next_sentence": true
    },
    {
        "source_sentence": "作增益事，坐草座；",
        "from": "T18n0897_003:0770b13_11",
        "context_with_next_sentence": true
    },
    {
        "source_sentence": "作降伏事，以右脚押左脚蹲踞，勿著地坐。",
        "from": "T18n0897_003:0770b14_10",
        "context_with_next_sentence": true
    },
    {
        "source_sentence": "「以寂靜心作息災事，以歡喜心作增益事，以忿怒心作降伏事，或隨本法所說依彼而作。",
        "from": "T18n0897_003:0770b16_9",
        "context_with_next_sentence": true
    },
    {
        "source_sentence": "「若作息災事者，用樹最上枝而作護摩；",
        "from": "T18n0897_003:0770b17_7",
        "context_with_next_sentence": true
    },
    {
        "source_sentence": "若作增益事者，用樹中枝而作護摩；",
        "from": "T18n0897_003:0770b18_4",
        "context_with_next_sentence": true
    },
    {
        "source_sentence": "若作降伏事者。",
        "from": "T18n0897_003:0770b18_11",
        "context_with_next_sentence": true
    },
    {
        "source_sentence": "應以樹根而作護摩。",
        "from": "T18n0897_003:0770b19_1",
        "context_with_next_sentence": true
    },
    {
        "source_sentence": "「若作息災事者，應著茅草之衣；",
        "from": "T18n0897_003:0770b19_16",
        "context_with_next_sentence": true
    },
    {
        "source_sentence": "若作增益事者，應著芻麻之衣；",
        "from": "T18n0897_003:0770b20_10",
        "context_with_next_sentence": true
    },
    {
        "source_sentence": "若作降伏事者，應著青色衣、及血濕衣、或破穢衣、或復裸形。",
        "from": "T18n0897_003:0770b21_18",
        "context_with_next_sentence": true
    },
    {
        "source_sentence": "「若作息災事者，應以蘇乳、稻穀花、大麥、蜜、及乳粥、茅草之牙、并桾那花、注多樹葉、及白檀香、烏曇、末羅樹木及菓、阿輸他木、苦練木、苫彌木果、波羅闍木、及諸餘物而作護摩。",
        "from": "T18n0897_003:0770b25_16",
        "context_with_next_sentence": true
    },
    {
        "source_sentence": "若作增益事者，應以乳粥、酪飯、蜜乳、及飯、酪、粥、胡麻、及三白食、天木、茴香、及天門、冬龍華、尾盧婆果、諸穀、及柴、自餘物等而作護摩。",
        "from": "T18n0897_003:0770b28_19",
        "context_with_next_sentence": true
    },
    {
        "source_sentence": "若作降伏事者，應以赤白芥子血、及芥子油、毒藥、骨灰、髮、荊棘、仇毘多羅木、句吒木、迦多羅木、有刺之樹而作護摩。",
        "from": "T18n0897_003:0770c02_10",
        "context_with_next_sentence": true
    },
    {
        "source_sentence": "如是三種護摩之事，於其本法縱不說者應依此法。",
        "from": "T18n0897_003:0770c03_14",
        "context_with_next_sentence": true
    },
    {
        "source_sentence": "「次，阿闍梨觀其弟子，堪授法器應灌頂者，即當如法與彼灌頂。",
        "from": "T18n0897_003:0770c05_3",
        "context_with_next_sentence": true
    },
    {
        "source_sentence": "其弟子先應灌頂，請阿闍梨及與布施，先辨新淨座，以辨事真言持誦其座，置於灌頂曼荼羅中。",
        "from": "T18n0897_003:0770c07_6",
        "context_with_next_sentence": true
    },
    {
        "source_sentence": "又辨新淨白傘，於上懸花鬘，復懸白色綵帛，以曼荼羅主真言持誦其華等。",
        "from": "T18n0897_003:0770c09_3",
        "context_with_next_sentence": true
    },
    {
        "source_sentence": "又於曼荼羅內置諸吉祥之具，其阿闍梨與其弟子如法護身，令坐其中央。",
        "from": "T18n0897_003:0770c10_17",
        "context_with_next_sentence": true
    },
    {
        "source_sentence": "「其阿闍梨當以牛蘇與香相和，用軍荼利真言持誦其香，薰其弟子，即將其傘當蓋於上。",
        "from": "T18n0897_003:0770c12_18",
        "context_with_next_sentence": true
    },
    {
        "source_sentence": "復令餘人執淨犛牛拂、及扇、香爐，箱中置衣，并盛商佉及筋諸吉祥物，令執其箱，復執酪椀，如是等物皆令人執。",
        "from": "T18n0897_003:0770c15_10",
        "context_with_next_sentence": true
    },
    {
        "source_sentence": "若得辨者，應作音聲，又執四瓶令住傍邊，其阿闍梨與誦吉祥諸妙伽陀。",
        "from": "T18n0897_003:0770c17_4",
        "context_with_next_sentence": true
    },
    {
        "source_sentence": "「如是次第今且略說，若欲廣作，當依本法。",
        "from": "T18n0897_003:0770c18_3",
        "context_with_next_sentence": true
    },
    {
        "source_sentence": "其阿闍梨普應頂禮曼荼羅中一切諸尊，為灌頂故至誠啟請，即應奉持前所持誦百遍之瓶，徐徐當繞於曼荼羅。",
        "from": "T18n0897_003:0770c20_14",
        "context_with_next_sentence": true
    },
    {
        "source_sentence": "遶三匝已，復以三種真言持誦其瓶，於其頂上而作手印，并誦根本真言，還誦此真言與彼灌頂。",
        "from": "T18n0897_003:0770c23_1",
        "context_with_next_sentence": true
    },
    {
        "source_sentence": "若作傳法灌頂，應面向西坐；",
        "from": "T18n0897_003:0770c23_14",
        "context_with_next_sentence": true
    },
    {
        "source_sentence": "若作息災灌頂，面向北坐；",
        "from": "T18n0897_003:0770c24_6",
        "context_with_next_sentence": true
    },
    {
        "source_sentence": "若作增益灌頂，面向東坐；",
        "from": "T18n0897_003:0770c24_18",
        "context_with_next_sentence": true
    },
    {
        "source_sentence": "若作降伏灌頂，面向南坐。",
        "from": "T18n0897_003:0770c25_9",
        "context_with_next_sentence": true
    },
    {
        "source_sentence": "灌頂畢已，次其阿闍梨自手執其衣與彼令著，及以塗香塗彼身上，并與華等供養，亦以華鬘交絡兩肩，復與臂釧令著其腕。",
        "from": "T18n0897_003:0770c28_5",
        "context_with_next_sentence": true
    },
    {
        "source_sentence": "「阿闍梨自手執其傘，令彼弟子遶曼荼羅。",
        "from": "T18n0897_003:0770c29_5",
        "context_with_next_sentence": true
    },
    {
        "source_sentence": "遶三匝已，亦至西門前即數禮拜，其傘隨身來去蓋頭。",
        "from": "T18n0897_003:0771a01_10",
        "context_with_next_sentence": true
    },
    {
        "source_sentence": "其阿闍梨啟請諸尊，作如是言：",
        "from": "T18n0897_003:0771a02_4",
        "context_with_next_sentence": true
    },
    {
        "source_sentence": "『我某甲與某甲灌頂畢已，今付屬諸尊令持明藏。",
        "from": "T18n0897_003:0771a03_6",
        "context_with_next_sentence": true
    },
    {
        "source_sentence": "』作是語已，應放其傘，令彼起立，對曼荼羅前，為說三摩耶戒：",
        "from": "T18n0897_003:0771a04_14",
        "context_with_next_sentence": true
    },
    {
        "source_sentence": "『汝今已成曼荼羅阿闍梨持明藏者，諸佛、菩薩、及真言主、一切天神已共知汝。",
        "from": "T18n0897_003:0771a06_8",
        "context_with_next_sentence": true
    },
    {
        "source_sentence": "若見有人堪作法器，怜愍彼故，與作曼荼羅，教使持誦。",
        "from": "T18n0897_003:0771a07_14",
        "context_with_next_sentence": true
    },
    {
        "source_sentence": "』其阿闍梨次應為彼依如前法而作護摩。",
        "from": "T18n0897_003:0771a08_11",
        "context_with_next_sentence": true
    },
    {
        "source_sentence": "燃火著已，用曼荼羅主真言護摩牛蘇百遍；",
        "from": "T18n0897_003:0771a09_12",
        "context_with_next_sentence": true
    },
    {
        "source_sentence": "復以寂靜真言，蘇蜜及酪與飯相和，護摩百遍；",
        "from": "T18n0897_003:0771a10_15",
        "context_with_next_sentence": true
    },
    {
        "source_sentence": "復用胡麻護摩百遍。",
        "from": "T18n0897_003:0771a11_4",
        "context_with_next_sentence": true
    },
    {
        "source_sentence": "如是作已，用其淨水灌彼頂上。",
        "from": "T18n0897_003:0771a11_18",
        "context_with_next_sentence": true
    },
    {
        "source_sentence": "「次當廣視其曼荼羅，解說諸尊，教視本手印相，復教明王真言，次教今坐一處持誦所得真言，次教以諸香華供養本尊及與餘諸尊。",
        "from": "T18n0897_003:0771a15_1",
        "context_with_next_sentence": true
    },
    {
        "source_sentence": "「次，其弟子於護摩處以至誠心禮拜阿闍梨，隨所須用應當布施、或隨所有物悉皆施與，所謂自助、眷屬、妻子、錢財等物、或隨阿闍梨所歡喜者當施其物、或自愛樂者應當施與。",
        "from": "T18n0897_003:0771a19_1",
        "context_with_next_sentence": true
    },
    {
        "source_sentence": "若貧窮者以力奉事令尊歡喜，然於諸施中承事為最。",
        "from": "T18n0897_003:0771a20_6",
        "context_with_next_sentence": true
    },
    {
        "source_sentence": "「凡欲布施，先奉兩疋衣服，然後捨施餘物，求成就應如是施。",
        "from": "T18n0897_003:0771a21_14",
        "context_with_next_sentence": true
    },
    {
        "source_sentence": "若求三摩耶，即應布施衣服、及金、牸牛并犢、及隨身有皆應布施、乃至自身，求三摩耶者應如是施。",
        "from": "T18n0897_003:0771a23_19",
        "context_with_next_sentence": true
    },
    {
        "source_sentence": "「其阿闍梨次教諸弟子等次第令坐，自讀《般若經》令彼等聽。",
        "from": "T18n0897_003:0771a25_7",
        "context_with_next_sentence": true
    },
    {
        "source_sentence": "次為彼等都說三摩耶戒：",
        "from": "T18n0897_003:0771a25_18",
        "context_with_next_sentence": true
    },
    {
        "source_sentence": "『汝等從今常於三寶、及諸菩薩、諸真言尊恭敬供養，於大乘經恒生勝解。",
        "from": "T18n0897_003:0771a27_12",
        "context_with_next_sentence": true
    },
    {
        "source_sentence": "凡見一切三寶、亦見受三摩耶戒者，當生愛樂。",
        "from": "T18n0897_003:0771a28_13",
        "context_with_next_sentence": true
    },
    {
        "source_sentence": "於尊者所恒生恭敬，於諸天神不得嗔嫌，應須供養。",
        "from": "T18n0897_003:0771a29_17",
        "context_with_next_sentence": true
    },
    {
        "source_sentence": "於其外教不得信學，凡來求者隨有施與，於諸有情恒起慈悲，於諸功德勤求修習。",
        "from": "T18n0897_003:0771b02_14",
        "context_with_next_sentence": true
    },
    {
        "source_sentence": "常樂大乘，於明藏行恒勤精進；",
        "from": "T18n0897_003:0771b03_8",
        "context_with_next_sentence": true
    },
    {
        "source_sentence": "持誦真言，於經明藏所有祕密之法，無三摩耶者皆不應為說真言及印。",
        "from": "T18n0897_003:0771b05_2",
        "context_with_next_sentence": true
    },
    {
        "source_sentence": "具學明藏，祕密護持。",
        "from": "T18n0897_003:0771b05_12",
        "context_with_next_sentence": true
    },
    {
        "source_sentence": "』如是說三摩耶已，各各視彼所得本印及與真言所屬之部，并與說彼本曼荼羅。",
        "from": "T18n0897_003:0771b07_6",
        "context_with_next_sentence": true
    },
    {
        "source_sentence": "「次，阿闍梨當灑自身，更奉諸尊閼伽，次第供養一一諸尊。",
        "from": "T18n0897_003:0771b08_13",
        "context_with_next_sentence": true
    },
    {
        "source_sentence": "次以曼荼羅主真言護摩百八遍，復以寂靜真言護摩百八遍，次以部心真言護摩二十一遍，次以一一諸尊真言用牛蘇各護摩七遍，然後以其本所持真言隨意護摩。",
        "from": "T18n0897_003:0771b12_10",
        "context_with_next_sentence": true
    },
    {
        "source_sentence": "次更如法護身祭祀諸方。",
        "from": "T18n0897_003:0771b13_3",
        "context_with_next_sentence": true
    },
    {
        "source_sentence": "祭祀畢已，先洗手灑淨自及弟子，以香華等次第供養一切諸尊及與頂禮，所置供養以至誠心奉施，然後應用。",
        "from": "T18n0897_003:0771b15_13",
        "context_with_next_sentence": true
    },
    {
        "source_sentence": "「凡隨所作曼荼羅法，要須先成熟明了解已，然後方作。",
        "from": "T18n0897_003:0771b16_18",
        "context_with_next_sentence": true
    },
    {
        "source_sentence": "曼荼羅法，猶傍置經，數數檢本，恐有失錯，何以不熟！",
        "from": "T18n0897_003:0771b18_3",
        "context_with_next_sentence": true
    },
    {
        "source_sentence": "「凡作曼荼羅時，當令助成就者外護其處。",
        "from": "T18n0897_003:0771b19_1",
        "context_with_next_sentence": true
    },
    {
        "source_sentence": "每出外時，先其助人入於其所，令作守護，必勿令空；",
        "from": "T18n0897_003:0771b20_4",
        "context_with_next_sentence": true
    },
    {
        "source_sentence": "若無如是弟子堪執繩者，即先釘𣐍一頭，自捉而作界道；",
        "from": "T18n0897_003:0771b21_10",
        "context_with_next_sentence": true
    },
    {
        "source_sentence": "若無助成就者，一切諸事皆須自作。",
        "from": "T18n0897_003:0771b22_6",
        "context_with_next_sentence": true
    },
    {
        "source_sentence": "其助成者若有病患、及與無戒、亦不清淨、不明諸事，縱解明藏亦不應取。",
        "from": "T18n0897_003:0771b23_20",
        "context_with_next_sentence": true
    },
    {
        "source_sentence": "「若作曼荼羅畢已，忽有外道族姓家生，心行耎善、有力正直、深信愛慕，自來欣求入曼荼羅者，其阿闍梨知彼有信，假使作曼荼羅畢已，令彼人入正法故，于時與彼作召，請法令入曼荼羅。",
        "from": "T18n0897_003:0771b28_4",
        "context_with_next_sentence": true
    },
    {
        "source_sentence": "其弟子等或若不具其本善相及與法闕，當作息災護摩。",
        "from": "T18n0897_003:0771b29_10",
        "context_with_next_sentence": true
    },
    {
        "source_sentence": "「若作曼荼羅，先應啟彼國王令許，於其王所詣取壯士，皆有威勢，各執器杖以無畏心遶曼荼羅立，或有如是弟子堪為法器受持。",
        "from": "T18n0897_003:0771c03_8",
        "context_with_next_sentence": true
    },
    {
        "source_sentence": "「召請弟子之時，若不在者，應作彼形而作召請等法；",
        "from": "T18n0897_003:0771c04_12",
        "context_with_next_sentence": true
    },
    {
        "source_sentence": "或有弟子擬欲灌頂，若不在者，當與別弟子充數灌頂；",
        "from": "T18n0897_003:0771c05_17",
        "context_with_next_sentence": true
    },
    {
        "source_sentence": "或有弟子欲求其事作受持，若不在者，不得為彼弟子充與別人；",
        "from": "T18n0897_003:0771c07_7",
        "context_with_next_sentence": true
    },
    {
        "source_sentence": "若為弟子受持時，忽若不到，應知其阿闍梨着大重病乃至致死。",
        "from": "T18n0897_003:0771c08_16",
        "context_with_next_sentence": true
    },
    {
        "source_sentence": "「若作召請法已，或有如是因緣，第二之日辨作曼荼羅，其日應作息災護摩，至於暮間更復召請，至第三日作曼荼羅。",
        "from": "T18n0897_003:0771c11_12",
        "context_with_next_sentence": true
    },
    {
        "source_sentence": "「若正起作曼荼羅時，忽若闕少小小之具，不須相待，或若過時即諸難起。",
        "from": "T18n0897_003:0771c13_6",
        "context_with_next_sentence": true
    },
    {
        "source_sentence": "「若作曼荼羅時有難事起，當以真言避除，或以方便令息災。",
        "from": "T18n0897_003:0771c14_13",
        "context_with_next_sentence": true
    },
    {
        "source_sentence": "若不能除，所有供具以水灑淨，一時供養及奉閼伽發遣諸尊，別日當作息災護摩，後作亦得。",
        "from": "T18n0897_003:0771c16_16",
        "context_with_next_sentence": true
    },
    {
        "source_sentence": "「如七明妃曼荼羅者，應作七院，依彼本法而作安置，勿疑彼法、此法相違；",
        "from": "T18n0897_003:0771c18_9",
        "context_with_next_sentence": true
    },
    {
        "source_sentence": "其藥叉曼荼羅法亦復如是。",
        "from": "T18n0897_003:0771c19_2",
        "context_with_next_sentence": true
    },
    {
        "source_sentence": "「或有曼荼羅本法有闕，應依此法而作曼荼羅；",
        "from": "T18n0897_003:0771c20_3",
        "context_with_next_sentence": true
    },
    {
        "source_sentence": "或有如是曼荼羅別指餘法，還依彼法而作曼荼羅；",
        "from": "T18n0897_003:0771c21_6",
        "context_with_next_sentence": true
    },
    {
        "source_sentence": "或有本法，雖云曼荼羅不說次第，總依此法次第應作。",
        "from": "T18n0897_003:0771c22_11",
        "context_with_next_sentence": true
    },
    {
        "source_sentence": "如於持明藏廣說曼荼羅法、或依本法說曼荼羅、或如阿闍梨指授說曼荼羅如是等所說次第，乃依依彼法而作曼荼羅，勿生疑惑。",
        "from": "T18n0897_003:0771c25_11",
        "context_with_next_sentence": true
    },
    {
        "source_sentence": "「若有本法說瓶分量，或大、或小，但依此法而作分量，縱違本法亦無過患，或若自餘諸尊之所欲加供養亦無所妨。",
        "from": "T18n0897_003:0771c28_3",
        "context_with_next_sentence": true
    },
    {
        "source_sentence": "凡隨所說一切法事，非遮增過，若闕不成。",
        "from": "T18n0897_003:0771c29_2",
        "context_with_next_sentence": true
    },
    {
        "source_sentence": "「或有如是曼荼羅說令諸弟子各執香爐及與燈明遶曼荼羅者，如是殊異之法必不應違，但依彼作。",
        "from": "T18n0897_003:0772a02_9",
        "context_with_next_sentence": true
    },
    {
        "source_sentence": "或有如是曼荼羅法，說是三摩耶時作如是言：",
        "from": "T18n0897_003:0772a03_9",
        "context_with_next_sentence": true
    },
    {
        "source_sentence": "『汝等今者得載法船，出離生死。",
        "from": "T18n0897_003:0772a04_4",
        "context_with_next_sentence": true
    },
    {
        "source_sentence": "』或誠心散華者必依彼說，不得違彼。",
        "from": "T18n0897_003:0772a05_1",
        "context_with_next_sentence": true
    },
    {
        "source_sentence": "如是等殊異之法各依本法而作，若不說者必不應作。",
        "from": "T18n0897_003:0772a06_5",
        "context_with_next_sentence": true
    },
    {
        "source_sentence": "「凡入曼荼羅必有四種灌頂：",
        "from": "T18n0897_003:0772a06_18",
        "context_with_next_sentence": true
    },
    {
        "source_sentence": "一者、除難，二者、成就，三者、增益己身，四者、得阿闍梨位，如是灌頂之法前已廣說。",
        "from": "T18n0897_003:0772a08_14",
        "context_with_next_sentence": true
    },
    {
        "source_sentence": "「次，今當成受明灌頂：",
        "from": "T18n0897_003:0772a09_4",
        "context_with_next_sentence": true
    },
    {
        "source_sentence": "入曼荼羅隨所得明欲成就者，以彼真言持誦其瓶三百遍已，與彼灌頂。",
        "from": "T18n0897_003:0772a10_16",
        "context_with_next_sentence": true
    },
    {
        "source_sentence": "還用彼真言所護摩物持誦七遍，然後一遍護摩，如是乃至三遍護摩，此名第二受明灌頂。",
        "from": "T18n0897_003:0772a12_17",
        "context_with_next_sentence": true
    },
    {
        "source_sentence": "若有被難所著，為除難故作灌頂者，此名除難灌頂；",
        "from": "T18n0897_003:0772a14_2",
        "context_with_next_sentence": true
    },
    {
        "source_sentence": "為求安樂及與富貴、并求男女除不祥故作灌頂者，此名增益灌頂。",
        "from": "T18n0897_003:0772a15_12",
        "context_with_next_sentence": true
    },
    {
        "source_sentence": "「凡蒙灌頂，諸佛、菩薩、及與諸尊、并持真言行菩薩等皆悉證明加被護念，聖觀自在及執金剛所有真言悉皆成就，一切天神不能損害，皆悉恭敬，在生死中不墮惡趣，不生貧窮家及不具足之人所惡嫌，恒憶宿命多饒資財，具戒端正，當生天人，恒遇佛世，於其菩提心曾不退轉，施諸尊并乞歡喜。",
        "from": "T18n0897_003:0772a22_9",
        "context_with_next_sentence": true
    },
    {
        "source_sentence": "「復執閼伽，各各以本真言如法發遣、或依本法而作發遣，所有資具當泮大河，飲食施與貧兒，不應與狗及烏等下鳥。",
        "from": "T18n0897_003:0772a25_4",
        "context_with_next_sentence": true
    },
    {
        "source_sentence": "「於曼荼羅所有財物，其阿闍梨並應收取，隨意受用，勿更與弟子。",
        "from": "T18n0897_003:0772a26_15",
        "context_with_next_sentence": true
    },
    {
        "source_sentence": "其弟子等若用其物，墮三摩耶。",
        "from": "T18n0897_003:0772a27_10",
        "context_with_next_sentence": true
    },
    {
        "source_sentence": "是故，其物阿闍梨用；",
        "from": "T18n0897_003:0772a27_20",
        "context_with_next_sentence": true
    },
    {
        "source_sentence": "若阿闍梨不用其物，當施三寶——其傘、𤛆拂等物應施於佛；",
        "from": "T18n0897_003:0772b01_5",
        "context_with_next_sentence": true
    },
    {
        "source_sentence": "其座、塗香、燒香等物應施與法；",
        "from": "T18n0897_003:0772b01_20",
        "context_with_next_sentence": true
    },
    {
        "source_sentence": "其衣、瓶、器等物應施僧伽；",
        "from": "T18n0897_003:0772b02_12",
        "context_with_next_sentence": true
    },
    {
        "source_sentence": "若無僧伽，應施苾芻、苾芻尼、及優婆塞、優婆夷——其弟子乃至少分不得用之。",
        "from": "T18n0897_003:0772b04_6",
        "context_with_next_sentence": true
    },
    {
        "source_sentence": "「其第二日為滿所闕之法并息災故，護摩百八遍。",
        "from": "T18n0897_003:0772b05_9",
        "context_with_next_sentence": true
    },
    {
        "source_sentence": "」11 補闕品補闕品第十一「次復更說如前，不說闕少之法。",
        "from": "T18n0897_003:0772b07_14",
        "context_with_next_sentence": true
    },
    {
        "source_sentence": "於諸曼荼羅法所未說者，其阿闍梨善解明藏及與真言，具戒清淨及有慈悲，妙解畫曼荼羅。",
        "from": "T18n0897_003:0772b09_15",
        "context_with_next_sentence": true
    },
    {
        "source_sentence": "直心清淨者，應作曼荼羅，或於舍上廣淨其處及令平正，以白土塗亦應得作；",
        "from": "T18n0897_003:0772b11_13",
        "context_with_next_sentence": true
    },
    {
        "source_sentence": "或於神廟亦應得作；",
        "from": "T18n0897_003:0772b12_3",
        "context_with_next_sentence": true
    },
    {
        "source_sentence": "或於水上密布淨板如法埿治，於上而作。",
        "from": "T18n0897_003:0772b13_2",
        "context_with_next_sentence": true
    },
    {
        "source_sentence": "如水中行尊及鼓音尊曼荼羅者，應于水上作也；",
        "from": "T18n0897_003:0772b14_4",
        "context_with_next_sentence": true
    },
    {
        "source_sentence": "其婆羅門祭祀之地及棄穢之地，前經所作曼荼羅地並應棄之。",
        "from": "T18n0897_003:0772b15_14",
        "context_with_next_sentence": true
    },
    {
        "source_sentence": "或說但以一道真言作曼荼羅者，則依彼法而作，即彼多羅尊曼荼羅是也。",
        "from": "T18n0897_003:0772b17_10",
        "context_with_next_sentence": true
    },
    {
        "source_sentence": "「或若有如是曼荼羅具足自有眷屬真言者，還依彼法而作，即忿怒火尊曼荼羅是也。",
        "from": "T18n0897_003:0772b19_9",
        "context_with_next_sentence": true
    },
    {
        "source_sentence": "「或若有如是曼荼羅，於其本法真言不具足者，當取都法通用真言作曼荼羅。",
        "from": "T18n0897_003:0772b21_6",
        "context_with_next_sentence": true
    },
    {
        "source_sentence": "夫其真言曼荼羅所應用者，先須各誦數滿千遍，具大福德，不久出離生死苦海，當得無上菩提之果。",
        "from": "T18n0897_003:0772b23_13",
        "context_with_next_sentence": true
    },
    {
        "source_sentence": "及其灌頂者，具如是等無量功德、具真言族、行菩佛行。",
        "from": "T18n0897_003:0772b25_1",
        "context_with_next_sentence": true
    },
    {
        "source_sentence": "是故，阿闍梨應解都法及得灌頂許為傳法，然後方作曼荼羅法。",
        "from": "T18n0897_003:0772b26_10",
        "context_with_next_sentence": true
    },
    {
        "source_sentence": "若違此法作曼荼羅，即不成就，死墮地獄。",
        "from": "T18n0897_003:0772b27_11",
        "context_with_next_sentence": true
    },
    {
        "source_sentence": "其入彼者無利益，非但無益，諸障難起——所謂飢饉、疫病、亢旱、諸賊盜起、國王相諍、其諸弟子被魔所損、其阿闍梨必定致死，若不依法作曼荼羅有如是等種種難起。",
        "from": "T18n0897_003:0772c02_4",
        "context_with_next_sentence": true
    },
    {
        "source_sentence": "「若於佛部曼荼羅中得灌頂者，即應三部曼荼羅中得阿闍梨；",
        "from": "T18n0897_003:0772c03_11",
        "context_with_next_sentence": true
    },
    {
        "source_sentence": "若於觀自在曼荼羅中得灌頂者，即於二部曼荼羅中得阿闍梨；",
        "from": "T18n0897_003:0772c05_2",
        "context_with_next_sentence": true
    },
    {
        "source_sentence": "若於執金剛曼荼羅部中得灌頂者，即於一部及摩跢利迦神諸曼荼羅中得阿闍梨。",
        "from": "T18n0897_003:0772c06_18",
        "context_with_next_sentence": true
    },
    {
        "source_sentence": "「大作曼荼羅時，唯與一人受阿闍梨灌頂，自餘灌頂或三、或五，必不應雙，皆以各別供具而為灌頂。",
        "from": "T18n0897_003:0772c09_4",
        "context_with_next_sentence": true
    },
    {
        "source_sentence": "其得受明灌頂之人，應教成就曼荼羅法；",
        "from": "T18n0897_003:0772c10_3",
        "context_with_next_sentence": true
    },
    {
        "source_sentence": "其得自餘灌頂者，應教所得真言本法及手印法。",
        "from": "T18n0897_003:0772c11_5",
        "context_with_next_sentence": true
    },
    {
        "source_sentence": "「若有愚人不入曼荼羅，持誦真言雖滿遍數終不成就，復起邪見，彼人命終墮於地獄；",
        "from": "T18n0897_003:0772c13_5",
        "context_with_next_sentence": true
    },
    {
        "source_sentence": "若有人與彼真言法者，彼亦墮三摩耶戒，命終之後墮於嚕羅婆地獄。",
        "from": "T18n0897_003:0772c14_16",
        "context_with_next_sentence": true
    },
    {
        "source_sentence": "若以失念及放逸故墮三摩耶，即應持誦部心真言一洛叉遍、或誦阿那羅暮阿尼陀羅尼一千遍、或息災護摩、或復更入大曼荼羅。",
        "from": "T18n0897_003:0772c17_17",
        "context_with_next_sentence": true
    },
    {
        "source_sentence": "若有愚人不解教法作曼荼羅，如犯五無間重罪所墮之處，彼亦如是。",
        "from": "T18n0897_003:0772c19_10",
        "context_with_next_sentence": true
    },
    {
        "source_sentence": "「若有如法以求功德作曼荼羅，彼大菩薩生於淨土。",
        "from": "T18n0897_003:0772c20_13",
        "context_with_next_sentence": true
    },
    {
        "source_sentence": "其有入彼曼荼羅者，不被鬼魅所著、及諸蠱毒、毘舍遮、摩呼羅伽、羅剎、種種揭羅訶、并諸魔難悉不能傷，一切罪障悉皆消滅，不墮惡趣，所持誦真言皆得成就，不久即得成菩提果。",
        "from": "T18n0897_003:0772c24_14",
        "context_with_next_sentence": true
    },
    {
        "source_sentence": "「其阿闍梨以慈悲故，應當慇懃教一弟子通解都法，令持我明藏。",
        "from": "T18n0897_003:0772c26_4",
        "context_with_next_sentence": true
    },
    {
        "source_sentence": "「我今已說一切曼荼羅都法，若作曼荼羅者，皆依此法而作。",
        "from": "T18n0897_003:0772c27_11",
        "context_with_next_sentence": true
    },
    {
        "source_sentence": "若以此法與弟子者，先教明王真言手印及大手印諸曼荼羅，然後方與此祕密法。",
        "from": "T18n0897_003:0772c29_8",
        "context_with_next_sentence": true
    },
    {
        "source_sentence": "」蕤呬耶經卷下終靈雲校本末云：",
        "from": "T18n0897_003:0773a02_6",
        "context_with_next_sentence": true
    },
    {
        "source_sentence": "貞享三年六月十夕一校了。",
        "from": "T18n0897_003:0773a03_2",
        "context_with_next_sentence": true
    },
    {
        "source_sentence": "　　　　　　　　　　　　　淨嚴四十八",
        "from": "T18n0897_003:0773a04_0",
        "context_with_next_sentence": true
    }
]