[
    {
        "source_sentence": "攝大乘論釋卷第十",
        "from": "T31n1598_010:0443b02_0",
        "context_with_next_sentence": true
    },
    {
        "source_sentence": "無性菩薩造",
        "from": "T31n1598_010:0443b04_0",
        "context_with_next_sentence": true
    },
    {
        "source_sentence": "三藏法師玄奘奉　詔譯",
        "from": "T31n1598_010:0443b05_0",
        "context_with_next_sentence": true
    },
    {
        "source_sentence": "2果智分第十一之餘論曰：",
        "from": "T31n1598_010:0443b07_2",
        "context_with_next_sentence": true
    },
    {
        "source_sentence": "復次諸佛法身甚深最甚深，此甚深相云何可見？",
        "from": "T31n1598_010:0443b08_4",
        "context_with_next_sentence": true
    },
    {
        "source_sentence": "此中有多頌。",
        "from": "T31n1598_010:0443b08_10",
        "context_with_next_sentence": true
    },
    {
        "source_sentence": "釋曰：",
        "from": "T31n1598_010:0443b08_13",
        "context_with_next_sentence": true
    },
    {
        "source_sentence": "諸佛法身甚深者，說此法身自性難覺，世聰明者所有覺慧尚不解故。",
        "from": "T31n1598_010:0443b10_5",
        "context_with_next_sentence": true
    },
    {
        "source_sentence": "最甚深者，說此法身差別難覺，諸聲聞等所有覺慧不能行故。",
        "from": "T31n1598_010:0443b11_12",
        "context_with_next_sentence": true
    },
    {
        "source_sentence": "如是甚深，以十二頌略當顯示。",
        "from": "T31n1598_010:0443b12_7",
        "context_with_next_sentence": true
    },
    {
        "source_sentence": "論曰：",
        "from": "T31n1598_010:0443b13_2",
        "context_with_next_sentence": true
    },
    {
        "source_sentence": "佛無生為生，　　亦無住為住，",
        "from": "T31n1598_010:0443b14_0",
        "context_with_next_sentence": true
    },
    {
        "source_sentence": "諸事無功用，　　第四食為食。",
        "from": "T31n1598_010:0443b15_13",
        "context_with_next_sentence": true
    },
    {
        "source_sentence": "釋曰：",
        "from": "T31n1598_010:0443b16_2",
        "context_with_next_sentence": true
    },
    {
        "source_sentence": "此頌顯生住業住甚深。",
        "from": "T31n1598_010:0443b16_12",
        "context_with_next_sentence": true
    },
    {
        "source_sentence": "佛無生為生者，諸佛無生而現有生，名生甚深。",
        "from": "T31n1598_010:0443b17_15",
        "context_with_next_sentence": true
    },
    {
        "source_sentence": "亦無住為住者，生死涅槃無住為住，此即安住無住涅槃，名住甚深。",
        "from": "T31n1598_010:0443b19_6",
        "context_with_next_sentence": true
    },
    {
        "source_sentence": "諸事無功用者，不由功用作一切事，猶如世間末尼、天樂，名業甚深。",
        "from": "T31n1598_010:0443b20_17",
        "context_with_next_sentence": true
    },
    {
        "source_sentence": "第四食為食者，食有四種：",
        "from": "T31n1598_010:0443b21_9",
        "context_with_next_sentence": true
    },
    {
        "source_sentence": "一不清淨依止住食，謂具縛者，由段等食令身安住。",
        "from": "T31n1598_010:0443b22_12",
        "context_with_next_sentence": true
    },
    {
        "source_sentence": "二淨不淨依止住食，謂若生在色無色界，由觸意思識食安住，已離欲故無有段食。",
        "from": "T31n1598_010:0443b24_10",
        "context_with_next_sentence": true
    },
    {
        "source_sentence": "預流向等是有學故，亦淨不淨依止住食，彼由四食自體安住。",
        "from": "T31n1598_010:0443b25_17",
        "context_with_next_sentence": true
    },
    {
        "source_sentence": "三一向淨依止住食，謂由四食阿羅漢等自體安住。",
        "from": "T31n1598_010:0443b27_2",
        "context_with_next_sentence": true
    },
    {
        "source_sentence": "四唯示現依止住食，謂佛世尊示現受用段等四食。",
        "from": "T31n1598_010:0443b28_5",
        "context_with_next_sentence": true
    },
    {
        "source_sentence": "如來食時實不受食，亦不假食自身安住，然順世間示現受食，示現假食其身安住。",
        "from": "T31n1598_010:0443c01_3",
        "context_with_next_sentence": true
    },
    {
        "source_sentence": "現受第四食得住故，名住甚深。",
        "from": "T31n1598_010:0443c01_17",
        "context_with_next_sentence": true
    },
    {
        "source_sentence": "論曰：",
        "from": "T31n1598_010:0443c02_2",
        "context_with_next_sentence": true
    },
    {
        "source_sentence": "無異亦無量，　　無數量一業，",
        "from": "T31n1598_010:0443c03_0",
        "context_with_next_sentence": true
    },
    {
        "source_sentence": "不堅業堅業，　　諸佛具三身。",
        "from": "T31n1598_010:0443c04_13",
        "context_with_next_sentence": true
    },
    {
        "source_sentence": "釋曰：",
        "from": "T31n1598_010:0443c05_2",
        "context_with_next_sentence": true
    },
    {
        "source_sentence": "此頌顯示安立數業甚深。",
        "from": "T31n1598_010:0443c05_13",
        "context_with_next_sentence": true
    },
    {
        "source_sentence": "無異者，顯安立甚深，以無差別而安立故。",
        "from": "T31n1598_010:0443c06_12",
        "context_with_next_sentence": true
    },
    {
        "source_sentence": "亦無量者，顯數甚深，此顯安立其數無量。",
        "from": "T31n1598_010:0443c07_11",
        "context_with_next_sentence": true
    },
    {
        "source_sentence": "無數量一業者，雖有無量而無別業。",
        "from": "T31n1598_010:0443c08_7",
        "context_with_next_sentence": true
    },
    {
        "source_sentence": "何者？",
        "from": "T31n1598_010:0443c08_10",
        "context_with_next_sentence": true
    },
    {
        "source_sentence": "一業變化受用業無差別，成他利故。",
        "from": "T31n1598_010:0443c09_7",
        "context_with_next_sentence": true
    },
    {
        "source_sentence": "不堅業堅業者，自性身業是其堅住，餘二身業是不堅住。",
        "from": "T31n1598_010:0443c10_12",
        "context_with_next_sentence": true
    },
    {
        "source_sentence": "如是一切，名業甚深。",
        "from": "T31n1598_010:0443c11_2",
        "context_with_next_sentence": true
    },
    {
        "source_sentence": "論曰：",
        "from": "T31n1598_010:0443c12_2",
        "context_with_next_sentence": true
    },
    {
        "source_sentence": "現等覺非有，　　一切覺非無，",
        "from": "T31n1598_010:0443c13_0",
        "context_with_next_sentence": true
    },
    {
        "source_sentence": "一一念無量，　　有非有所顯。",
        "from": "T31n1598_010:0443c14_13",
        "context_with_next_sentence": true
    },
    {
        "source_sentence": "釋曰：",
        "from": "T31n1598_010:0443c15_2",
        "context_with_next_sentence": true
    },
    {
        "source_sentence": "此頌顯示現等覺甚深。",
        "from": "T31n1598_010:0443c15_12",
        "context_with_next_sentence": true
    },
    {
        "source_sentence": "現等覺非有者，依他起中遍計所執性非有故。",
        "from": "T31n1598_010:0443c16_12",
        "context_with_next_sentence": true
    },
    {
        "source_sentence": "一切覺非無者，依他起中圓成實性是真有故。",
        "from": "T31n1598_010:0443c17_14",
        "context_with_next_sentence": true
    },
    {
        "source_sentence": "一一念無量者，謂過無量殑伽沙數諸世界中，念念俱時有無量佛現等覺故。",
        "from": "T31n1598_010:0443c19_9",
        "context_with_next_sentence": true
    },
    {
        "source_sentence": "有非有所顯者，謂諸如來是有非有，空性所顯成尊位故。",
        "from": "T31n1598_010:0443c20_15",
        "context_with_next_sentence": true
    },
    {
        "source_sentence": "論曰：",
        "from": "T31n1598_010:0443c21_2",
        "context_with_next_sentence": true
    },
    {
        "source_sentence": "非染非離染，　　由欲得出離，",
        "from": "T31n1598_010:0443c22_0",
        "context_with_next_sentence": true
    },
    {
        "source_sentence": "了知欲無欲，　　悟入欲法性。",
        "from": "T31n1598_010:0443c23_13",
        "context_with_next_sentence": true
    },
    {
        "source_sentence": "釋曰：",
        "from": "T31n1598_010:0443c24_2",
        "context_with_next_sentence": true
    },
    {
        "source_sentence": "此頌顯示離欲甚深。",
        "from": "T31n1598_010:0443c24_11",
        "context_with_next_sentence": true
    },
    {
        "source_sentence": "云何非染？",
        "from": "T31n1598_010:0443c24_16",
        "context_with_next_sentence": true
    },
    {
        "source_sentence": "斷貪纏故。",
        "from": "T31n1598_010:0443c25_1",
        "context_with_next_sentence": true
    },
    {
        "source_sentence": "非離染者，非速永斷貪隨眠故。",
        "from": "T31n1598_010:0443c25_15",
        "context_with_next_sentence": true
    },
    {
        "source_sentence": "由欲得出離者，由留如是隨眠貪故，得大菩提；",
        "from": "T31n1598_010:0443c26_16",
        "context_with_next_sentence": true
    },
    {
        "source_sentence": "若斷如是貪隨眠者，應同聲聞等疾入涅槃故。",
        "from": "T31n1598_010:0443c27_16",
        "context_with_next_sentence": true
    },
    {
        "source_sentence": "了知欲無欲者，了知遍計所執貪欲無欲性故。",
        "from": "T31n1598_010:0443c28_17",
        "context_with_next_sentence": true
    },
    {
        "source_sentence": "悟入欲法性者，悟入作證欲法真如。",
        "from": "T31n1598_010:0443c29_14",
        "context_with_next_sentence": true
    },
    {
        "source_sentence": "論曰：",
        "from": "T31n1598_010:0444a01_2",
        "context_with_next_sentence": true
    },
    {
        "source_sentence": "諸佛過諸蘊，　　安住諸蘊中，",
        "from": "T31n1598_010:0444a02_0",
        "context_with_next_sentence": true
    },
    {
        "source_sentence": "與彼非一異，　　不捨而善寂。",
        "from": "T31n1598_010:0444a03_13",
        "context_with_next_sentence": true
    },
    {
        "source_sentence": "釋曰：",
        "from": "T31n1598_010:0444a04_2",
        "context_with_next_sentence": true
    },
    {
        "source_sentence": "此頌顯示斷蘊甚深。",
        "from": "T31n1598_010:0444a04_11",
        "context_with_next_sentence": true
    },
    {
        "source_sentence": "諸佛過諸蘊者，謂諸如來超過一切遍計所執色等諸聚，如實觀見遍計所執不可得故。",
        "from": "T31n1598_010:0444a06_10",
        "context_with_next_sentence": true
    },
    {
        "source_sentence": "安住諸蘊中者，謂佛安住法性蘊中。",
        "from": "T31n1598_010:0444a07_7",
        "context_with_next_sentence": true
    },
    {
        "source_sentence": "與彼非一異者，謂法性蘊與彼遍計所執諸蘊不可說異，遍計所執性本無故；",
        "from": "T31n1598_010:0444a09_3",
        "context_with_next_sentence": true
    },
    {
        "source_sentence": "不可說一，遍計所執順雜染故。",
        "from": "T31n1598_010:0444a09_17",
        "context_with_next_sentence": true
    },
    {
        "source_sentence": "法與法性，非一非異。",
        "from": "T31n1598_010:0444a10_7",
        "context_with_next_sentence": true
    },
    {
        "source_sentence": "不捨而善寂者，謂不棄捨法性諸蘊，即是妙善永寂滅故。",
        "from": "T31n1598_010:0444a11_12",
        "context_with_next_sentence": true
    },
    {
        "source_sentence": "論曰：",
        "from": "T31n1598_010:0444a12_2",
        "context_with_next_sentence": true
    },
    {
        "source_sentence": "諸佛事相雜，　　猶如大海水，",
        "from": "T31n1598_010:0444a13_0",
        "context_with_next_sentence": true
    },
    {
        "source_sentence": "我已現當作，　　他利無是思。",
        "from": "T31n1598_010:0444a14_13",
        "context_with_next_sentence": true
    },
    {
        "source_sentence": "釋曰：",
        "from": "T31n1598_010:0444a15_2",
        "context_with_next_sentence": true
    },
    {
        "source_sentence": "此頌顯示成熟甚深。",
        "from": "T31n1598_010:0444a15_11",
        "context_with_next_sentence": true
    },
    {
        "source_sentence": "諸佛事相雜者，謂諸如來所作一切利益安樂有情事業，展轉和同合成一味不可分別。",
        "from": "T31n1598_010:0444a17_10",
        "context_with_next_sentence": true
    },
    {
        "source_sentence": "問：",
        "from": "T31n1598_010:0444a17_12",
        "context_with_next_sentence": true
    },
    {
        "source_sentence": "此事如何等？",
        "from": "T31n1598_010:0444a17_18",
        "context_with_next_sentence": true
    },
    {
        "source_sentence": "答：",
        "from": "T31n1598_010:0444a17_20",
        "context_with_next_sentence": true
    },
    {
        "source_sentence": "猶如大海水。",
        "from": "T31n1598_010:0444a18_5",
        "context_with_next_sentence": true
    },
    {
        "source_sentence": "謂如大海，眾流所歸，水同一味不可分別，一切同作魚等饒益。",
        "from": "T31n1598_010:0444a19_13",
        "context_with_next_sentence": true
    },
    {
        "source_sentence": "我已現當作他利無是思者，離功用心思惟他利三時差別，而能任運起利他事，如帝釋等末尼天樂，雖無思慮而有作用。",
        "from": "T31n1598_010:0444a22_8",
        "context_with_next_sentence": true
    },
    {
        "source_sentence": "論曰：",
        "from": "T31n1598_010:0444a23_2",
        "context_with_next_sentence": true
    },
    {
        "source_sentence": "眾生罪不現，　　如月於破器；",
        "from": "T31n1598_010:0444a24_13",
        "context_with_next_sentence": true
    },
    {
        "source_sentence": "遍滿諸世間，　　由法光如日。",
        "from": "T31n1598_010:0444a25_13",
        "context_with_next_sentence": true
    },
    {
        "source_sentence": "釋曰：",
        "from": "T31n1598_010:0444a26_2",
        "context_with_next_sentence": true
    },
    {
        "source_sentence": "此頌顯示顯現甚深。",
        "from": "T31n1598_010:0444a26_11",
        "context_with_next_sentence": true
    },
    {
        "source_sentence": "問：",
        "from": "T31n1598_010:0444a26_13",
        "context_with_next_sentence": true
    },
    {
        "source_sentence": "若如來身是常住者，於一切時何故不現？",
        "from": "T31n1598_010:0444a27_12",
        "context_with_next_sentence": true
    },
    {
        "source_sentence": "答：",
        "from": "T31n1598_010:0444a27_14",
        "context_with_next_sentence": true
    },
    {
        "source_sentence": "眾生罪不現，如月於破器。",
        "from": "T31n1598_010:0444a28_5",
        "context_with_next_sentence": true
    },
    {
        "source_sentence": "如破器中水不得住，月影不現此非月過，是器之失。",
        "from": "T31n1598_010:0444a29_9",
        "context_with_next_sentence": true
    },
    {
        "source_sentence": "眾生身中無奢摩他清潤定水，佛影不現非如來過，是眾生失。",
        "from": "T31n1598_010:0444b01_17",
        "context_with_next_sentence": true
    },
    {
        "source_sentence": "水喻等持清潤性故。",
        "from": "T31n1598_010:0444b02_6",
        "context_with_next_sentence": true
    },
    {
        "source_sentence": "如說如來是真妙善無漏法影有感斯現，若無感者猶如生盲不能覩見。",
        "from": "T31n1598_010:0444b03_18",
        "context_with_next_sentence": true
    },
    {
        "source_sentence": "遍滿諸世間由法光如日者，謂諸佛日放契經等正法言光，遍照一切有情世間，有緣斯見；",
        "from": "T31n1598_010:0444b06_1",
        "context_with_next_sentence": true
    },
    {
        "source_sentence": "餘不見者，是其自過，非如來失。",
        "from": "T31n1598_010:0444b06_16",
        "context_with_next_sentence": true
    },
    {
        "source_sentence": "如世間日流光遍照，有目者覩，盲者不見。",
        "from": "T31n1598_010:0444b07_14",
        "context_with_next_sentence": true
    },
    {
        "source_sentence": "論曰：",
        "from": "T31n1598_010:0444b08_2",
        "context_with_next_sentence": true
    },
    {
        "source_sentence": "或現等正覺，　　或涅槃如火，",
        "from": "T31n1598_010:0444b09_0",
        "context_with_next_sentence": true
    },
    {
        "source_sentence": "此未曾非有，　　諸佛身常故。",
        "from": "T31n1598_010:0444b10_13",
        "context_with_next_sentence": true
    },
    {
        "source_sentence": "釋曰：",
        "from": "T31n1598_010:0444b11_2",
        "context_with_next_sentence": true
    },
    {
        "source_sentence": "此頌顯示示現等覺涅槃甚深。",
        "from": "T31n1598_010:0444b11_15",
        "context_with_next_sentence": true
    },
    {
        "source_sentence": "或現等正覺或涅槃如火者，如世間火，有處燒燃、有處息滅。",
        "from": "T31n1598_010:0444b13_3",
        "context_with_next_sentence": true
    },
    {
        "source_sentence": "諸佛亦爾，於諸善根未成熟者現等正覺，令其成熟速得解脫；",
        "from": "T31n1598_010:0444b14_11",
        "context_with_next_sentence": true
    },
    {
        "source_sentence": "於諸善根已得成熟已解脫者，現般涅槃，無所為故。",
        "from": "T31n1598_010:0444b15_15",
        "context_with_next_sentence": true
    },
    {
        "source_sentence": "此未曾非有等，其義易了。",
        "from": "T31n1598_010:0444b16_7",
        "context_with_next_sentence": true
    },
    {
        "source_sentence": "論曰：",
        "from": "T31n1598_010:0444b17_2",
        "context_with_next_sentence": true
    },
    {
        "source_sentence": "佛於非聖法，　　人趣及惡趣，",
        "from": "T31n1598_010:0444b18_0",
        "context_with_next_sentence": true
    },
    {
        "source_sentence": "非梵行法中，　　最勝自體住。",
        "from": "T31n1598_010:0444b19_13",
        "context_with_next_sentence": true
    },
    {
        "source_sentence": "釋曰：",
        "from": "T31n1598_010:0444b20_2",
        "context_with_next_sentence": true
    },
    {
        "source_sentence": "此頌顯示住甚深。",
        "from": "T31n1598_010:0444b20_10",
        "context_with_next_sentence": true
    },
    {
        "source_sentence": "於非聖法最勝自體住者，謂於不善，由最勝自體住最勝住，即空、無願及無相住，緣不善法而安住故。",
        "from": "T31n1598_010:0444b22_15",
        "context_with_next_sentence": true
    },
    {
        "source_sentence": "於人趣及惡趣最勝自體住者，謂於人趣及諸惡趣，由最勝自體住最勝住，即諸靜慮、諸等至住，由緣彼趣而安住故。",
        "from": "T31n1598_010:0444b25_8",
        "context_with_next_sentence": true
    },
    {
        "source_sentence": "非梵行法中最勝自體住者，謂於非梵行法中由最勝自體住最勝住，即四無量名為梵住，緣非梵行而安住故。",
        "from": "T31n1598_010:0444b28_1",
        "context_with_next_sentence": true
    },
    {
        "source_sentence": "論曰：",
        "from": "T31n1598_010:0444b29_2",
        "context_with_next_sentence": true
    },
    {
        "source_sentence": "佛一切處行，　　亦不行一處，",
        "from": "T31n1598_010:0444c01_0",
        "context_with_next_sentence": true
    },
    {
        "source_sentence": "於一切身現，　　非六根所行。",
        "from": "T31n1598_010:0444c02_13",
        "context_with_next_sentence": true
    },
    {
        "source_sentence": "釋曰：",
        "from": "T31n1598_010:0444c03_2",
        "context_with_next_sentence": true
    },
    {
        "source_sentence": "此頌顯示自體甚深。",
        "from": "T31n1598_010:0444c03_11",
        "context_with_next_sentence": true
    },
    {
        "source_sentence": "言自體者，即是如來常住法界及所成德總名自體。",
        "from": "T31n1598_010:0444c04_13",
        "context_with_next_sentence": true
    },
    {
        "source_sentence": "佛一切處行者，謂後得智遍行一切。",
        "from": "T31n1598_010:0444c05_11",
        "context_with_next_sentence": true
    },
    {
        "source_sentence": "於何遍行？",
        "from": "T31n1598_010:0444c05_16",
        "context_with_next_sentence": true
    },
    {
        "source_sentence": "謂善不善無記、有漏無漏、有為無為等差別境界。",
        "from": "T31n1598_010:0444c06_18",
        "context_with_next_sentence": true
    },
    {
        "source_sentence": "亦不行一處者，謂無分別智無分別故，不行一切差別境界。",
        "from": "T31n1598_010:0444c08_5",
        "context_with_next_sentence": true
    },
    {
        "source_sentence": "於一切身現者，謂變化身於一切處現受生故。",
        "from": "T31n1598_010:0444c09_6",
        "context_with_next_sentence": true
    },
    {
        "source_sentence": "非六根所行者，謂第一義常住法身，非諸生處那落迦等同分有情所能取故。",
        "from": "T31n1598_010:0444c11_2",
        "context_with_next_sentence": true
    },
    {
        "source_sentence": "論曰：",
        "from": "T31n1598_010:0444c12_2",
        "context_with_next_sentence": true
    },
    {
        "source_sentence": "煩惱伏不滅，　　如毒呪所害，",
        "from": "T31n1598_010:0444c13_0",
        "context_with_next_sentence": true
    },
    {
        "source_sentence": "留惑至惑盡，　　證佛一切智。",
        "from": "T31n1598_010:0444c14_13",
        "context_with_next_sentence": true
    },
    {
        "source_sentence": "釋曰：",
        "from": "T31n1598_010:0444c15_2",
        "context_with_next_sentence": true
    },
    {
        "source_sentence": "此頌顯示斷煩惱甚深。",
        "from": "T31n1598_010:0444c15_12",
        "context_with_next_sentence": true
    },
    {
        "source_sentence": "煩惱伏不滅者，謂菩薩位中伏諸煩惱而未永斷。",
        "from": "T31n1598_010:0444c16_13",
        "context_with_next_sentence": true
    },
    {
        "source_sentence": "如毒呪所害者，譬如眾毒為神驗呪之所損害，體雖未滅而不為患。",
        "from": "T31n1598_010:0444c18_5",
        "context_with_next_sentence": true
    },
    {
        "source_sentence": "煩惱亦爾，由念智力伏現行纏，隨眠猶在。",
        "from": "T31n1598_010:0444c19_4",
        "context_with_next_sentence": true
    },
    {
        "source_sentence": "何故煩惱隨眠猶在？",
        "from": "T31n1598_010:0444c19_13",
        "context_with_next_sentence": true
    },
    {
        "source_sentence": "恐同聲聞乘速般涅槃故，由此道理煩惱為因，至煩惱盡得一切智。",
        "from": "T31n1598_010:0444c21_4",
        "context_with_next_sentence": true
    },
    {
        "source_sentence": "如有頌言：",
        "from": "T31n1598_010:0444c21_9",
        "context_with_next_sentence": true
    },
    {
        "source_sentence": "念智力所制，　　煩惱證菩提，",
        "from": "T31n1598_010:0444c22_0",
        "context_with_next_sentence": true
    },
    {
        "source_sentence": "如毒呪所持，　　過失成功德。",
        "from": "T31n1598_010:0444c23_13",
        "context_with_next_sentence": true
    },
    {
        "source_sentence": "論曰：",
        "from": "T31n1598_010:0444c24_2",
        "context_with_next_sentence": true
    },
    {
        "source_sentence": "煩惱成覺分，　　生死為涅槃，",
        "from": "T31n1598_010:0444c25_0",
        "context_with_next_sentence": true
    },
    {
        "source_sentence": "具大方便故，　　諸佛不思議。",
        "from": "T31n1598_010:0444c26_13",
        "context_with_next_sentence": true
    },
    {
        "source_sentence": "釋曰：",
        "from": "T31n1598_010:0444c27_2",
        "context_with_next_sentence": true
    },
    {
        "source_sentence": "此頌顯示不可思議甚深。",
        "from": "T31n1598_010:0444c27_13",
        "context_with_next_sentence": true
    },
    {
        "source_sentence": "謂諸煩惱轉成覺分，生死苦惱即為涅槃，如是因果非世間理可得思議。",
        "from": "T31n1598_010:0444c29_6",
        "context_with_next_sentence": true
    },
    {
        "source_sentence": "論曰：",
        "from": "T31n1598_010:0445a01_2",
        "context_with_next_sentence": true
    },
    {
        "source_sentence": "應知如是所說甚深有十二種，謂生住業住甚深、安立數業甚深、現等覺甚深、離欲甚深、斷蘊甚深、成熟甚深、顯現甚深、示現等覺涅槃甚深、住甚深、顯示自體甚深、斷煩惱甚深、不可思議甚深。",
        "from": "T31n1598_010:0445a05_9",
        "context_with_next_sentence": true
    },
    {
        "source_sentence": "釋曰：",
        "from": "T31n1598_010:0445a05_12",
        "context_with_next_sentence": true
    },
    {
        "source_sentence": "此十二種皆難覺了，故名甚深。",
        "from": "T31n1598_010:0445a06_7",
        "context_with_next_sentence": true
    },
    {
        "source_sentence": "一一別相如前已說。",
        "from": "T31n1598_010:0445a06_16",
        "context_with_next_sentence": true
    },
    {
        "source_sentence": "論曰：",
        "from": "T31n1598_010:0445a07_2",
        "context_with_next_sentence": true
    },
    {
        "source_sentence": "若諸菩薩念佛法身，由幾種念應修此念？",
        "from": "T31n1598_010:0445a08_1",
        "context_with_next_sentence": true
    },
    {
        "source_sentence": "略說菩薩念佛法身，由七種念應修此念。",
        "from": "T31n1598_010:0445a08_19",
        "context_with_next_sentence": true
    },
    {
        "source_sentence": "一者諸佛於一切法得自在轉，應修此念，於一切世界得無礙通故。",
        "from": "T31n1598_010:0445a10_9",
        "context_with_next_sentence": true
    },
    {
        "source_sentence": "此中有頌：",
        "from": "T31n1598_010:0445a10_14",
        "context_with_next_sentence": true
    },
    {
        "source_sentence": "有情界周遍，　　具障而闕因，",
        "from": "T31n1598_010:0445a11_0",
        "context_with_next_sentence": true
    },
    {
        "source_sentence": "二種決定轉，　　諸佛無自在。",
        "from": "T31n1598_010:0445a12_13",
        "context_with_next_sentence": true
    },
    {
        "source_sentence": "二者如來其身常住，應修此念，真如無間解脫垢故。",
        "from": "T31n1598_010:0445a14_3",
        "context_with_next_sentence": true
    },
    {
        "source_sentence": "三者如來最勝無罪，應修此念，一切煩惱及所知障並離繫故。",
        "from": "T31n1598_010:0445a15_10",
        "context_with_next_sentence": true
    },
    {
        "source_sentence": "四者如來無有功用，應修此念，不作功用一切佛事無休息故。",
        "from": "T31n1598_010:0445a16_19",
        "context_with_next_sentence": true
    },
    {
        "source_sentence": "五者如來受大富樂，應修此念，清淨佛土大富樂故。",
        "from": "T31n1598_010:0445a18_3",
        "context_with_next_sentence": true
    },
    {
        "source_sentence": "六者如來離諸染污，應修此念，生在世間一切世法不能染故。",
        "from": "T31n1598_010:0445a19_10",
        "context_with_next_sentence": true
    },
    {
        "source_sentence": "七者如來能成大事，應修此念，示現等覺般涅槃等，一切有情未成熟者能令成熟，已成熟者令解脫故。",
        "from": "T31n1598_010:0445a21_17",
        "context_with_next_sentence": true
    },
    {
        "source_sentence": "此中有二頌：",
        "from": "T31n1598_010:0445a22_4",
        "context_with_next_sentence": true
    },
    {
        "source_sentence": "圓滿屬自心，　　具常住清淨，",
        "from": "T31n1598_010:0445a23_0",
        "context_with_next_sentence": true
    },
    {
        "source_sentence": "無功用能施，　　有情大法樂，",
        "from": "T31n1598_010:0445a24_0",
        "context_with_next_sentence": true
    },
    {
        "source_sentence": "遍行無依止，　　平等利多生，",
        "from": "T31n1598_010:0445a25_0",
        "context_with_next_sentence": true
    },
    {
        "source_sentence": "一切佛智者，　　應修一切念。",
        "from": "T31n1598_010:0445a26_13",
        "context_with_next_sentence": true
    },
    {
        "source_sentence": "釋曰：",
        "from": "T31n1598_010:0445a27_2",
        "context_with_next_sentence": true
    },
    {
        "source_sentence": "此顯菩薩修念諸佛法身功德。",
        "from": "T31n1598_010:0445a27_15",
        "context_with_next_sentence": true
    },
    {
        "source_sentence": "於一切法自在轉者，謂諸如來於一切法，由串習故得自在轉，暫起欲樂一切功德皆能圓滿現在前故。",
        "from": "T31n1598_010:0445b01_3",
        "context_with_next_sentence": true
    },
    {
        "source_sentence": "若諸如來普於一切無量無邊諸世界中神通無礙，何因緣故一切有情不般涅槃？",
        "from": "T31n1598_010:0445b03_1",
        "context_with_next_sentence": true
    },
    {
        "source_sentence": "由彼有障及無因故。",
        "from": "T31n1598_010:0445b03_10",
        "context_with_next_sentence": true
    },
    {
        "source_sentence": "前總明佛於一切法得自在轉，今別顯示佛於有情不得自在，故說伽他。",
        "from": "T31n1598_010:0445b05_3",
        "context_with_next_sentence": true
    },
    {
        "source_sentence": "有情界周遍具障而闕因者，謂具煩惱業異熟障故名具障，猛利煩惱諸無間業愚戅頑嚚如其次第。",
        "from": "T31n1598_010:0445b07_8",
        "context_with_next_sentence": true
    },
    {
        "source_sentence": "無涅槃因無種性故，名為闕因。",
        "from": "T31n1598_010:0445b08_4",
        "context_with_next_sentence": true
    },
    {
        "source_sentence": "二種決定轉者，謂作重業決定、受異熟決定。",
        "from": "T31n1598_010:0445b09_4",
        "context_with_next_sentence": true
    },
    {
        "source_sentence": "作重業決定者，謂數串習令同類因與等流果決定相續，如未生怨害父王等。",
        "from": "T31n1598_010:0445b10_18",
        "context_with_next_sentence": true
    },
    {
        "source_sentence": "受異熟決定者，謂作決定感異熟業，決定當受諸異熟果，如諸釋種決定應為毘盧宅迦王所殺害。",
        "from": "T31n1598_010:0445b13_4",
        "context_with_next_sentence": true
    },
    {
        "source_sentence": "諸佛於上所說有情，皆無自在令得涅槃。",
        "from": "T31n1598_010:0445b14_3",
        "context_with_next_sentence": true
    },
    {
        "source_sentence": "是故前雖總說如來於一切法得自在轉，今須別說不得自在。",
        "from": "T31n1598_010:0445b15_11",
        "context_with_next_sentence": true
    },
    {
        "source_sentence": "如來身常住者，最清淨真如為自體故、無改轉故、無變異故。",
        "from": "T31n1598_010:0445b16_19",
        "context_with_next_sentence": true
    },
    {
        "source_sentence": "如來最勝無罪者，謂諸煩惱及所知障罪永斷故。",
        "from": "T31n1598_010:0445b18_2",
        "context_with_next_sentence": true
    },
    {
        "source_sentence": "如來無功用者，謂如天樂，其義易了。",
        "from": "T31n1598_010:0445b18_19",
        "context_with_next_sentence": true
    },
    {
        "source_sentence": "如來受大富樂者，受用廣大清淨佛土功德莊嚴大法樂故。",
        "from": "T31n1598_010:0445b20_5",
        "context_with_next_sentence": true
    },
    {
        "source_sentence": "如來離染污者，如紅蓮花，其義易了。",
        "from": "T31n1598_010:0445b21_2",
        "context_with_next_sentence": true
    },
    {
        "source_sentence": "如來能成大事者，謂現等覺般涅槃等，成辦有情廣大義利，如所堪能令彼成熟得解脫故。",
        "from": "T31n1598_010:0445b23_3",
        "context_with_next_sentence": true
    },
    {
        "source_sentence": "如是七種所修念佛，復以二頌略攝其義。",
        "from": "T31n1598_010:0445b24_2",
        "context_with_next_sentence": true
    },
    {
        "source_sentence": "初圓滿言，貫通一切。",
        "from": "T31n1598_010:0445b24_12",
        "context_with_next_sentence": true
    },
    {
        "source_sentence": "屬自心圓滿者，此攝第一於一切法自在轉相。",
        "from": "T31n1598_010:0445b25_11",
        "context_with_next_sentence": true
    },
    {
        "source_sentence": "具常住圓滿者，此攝第二身常住相。",
        "from": "T31n1598_010:0445b26_8",
        "context_with_next_sentence": true
    },
    {
        "source_sentence": "具清淨圓滿者，此攝第三最勝無罪相。",
        "from": "T31n1598_010:0445b27_6",
        "context_with_next_sentence": true
    },
    {
        "source_sentence": "無功用圓滿者，此攝第四無功用相。",
        "from": "T31n1598_010:0445b28_3",
        "context_with_next_sentence": true
    },
    {
        "source_sentence": "能施有情大法樂圓滿者，此攝第五大法樂相。",
        "from": "T31n1598_010:0445b29_4",
        "context_with_next_sentence": true
    },
    {
        "source_sentence": "遍行無依止圓滿者，此攝第六一切世法不能染相。",
        "from": "T31n1598_010:0445c01_7",
        "context_with_next_sentence": true
    },
    {
        "source_sentence": "平等利多生圓滿者，此攝第七能成大事相，能作廣大利樂事故。",
        "from": "T31n1598_010:0445c02_16",
        "context_with_next_sentence": true
    },
    {
        "source_sentence": "一切佛者，謂諸如來圓滿功德。",
        "from": "T31n1598_010:0445c03_11",
        "context_with_next_sentence": true
    },
    {
        "source_sentence": "言智者者，謂大菩薩。",
        "from": "T31n1598_010:0445c04_2",
        "context_with_next_sentence": true
    },
    {
        "source_sentence": "應修一切念者，應修如是七種隨念。",
        "from": "T31n1598_010:0445c04_18",
        "context_with_next_sentence": true
    },
    {
        "source_sentence": "憶持明記令不忘失，是其念義。",
        "from": "T31n1598_010:0445c05_12",
        "context_with_next_sentence": true
    },
    {
        "source_sentence": "論曰：",
        "from": "T31n1598_010:0445c06_2",
        "context_with_next_sentence": true
    },
    {
        "source_sentence": "復次諸佛清淨佛土相，云何應知？",
        "from": "T31n1598_010:0445c06_17",
        "context_with_next_sentence": true
    },
    {
        "source_sentence": "如菩薩藏百千契經序品中說。",
        "from": "T31n1598_010:0445c07_10",
        "context_with_next_sentence": true
    },
    {
        "source_sentence": "謂薄伽梵住最勝光曜七寶莊嚴放大光明普照一切無邊世界，無量方所妙飾間列，周圓無際其量難測，超過三界所行之處，勝出世間善根所起，最極自在淨識為相。",
        "from": "T31n1598_010:0445c11_7",
        "context_with_next_sentence": true
    },
    {
        "source_sentence": "如來所都，諸大菩薩眾所雲集，無量天、龍、藥叉、健達縛、阿素洛、揭路茶、緊捺洛、莫呼洛伽、人非人等常所翼從，廣大法味喜樂所持，作諸眾生一切義利，蠲除一切煩惱災橫，遠離眾魔過諸莊嚴。",
        "from": "T31n1598_010:0445c15_14",
        "context_with_next_sentence": true
    },
    {
        "source_sentence": "如來莊嚴之所依處，大念慧行以為遊路，大止妙觀以為所乘，大空無相無願解脫為所入門，無量功德眾所莊嚴，大寶花王之所建立大宮殿中。",
        "from": "T31n1598_010:0445c19_1",
        "context_with_next_sentence": true
    },
    {
        "source_sentence": "如是顯示清淨佛土，顯色圓滿、形色圓滿、分量圓滿、方所圓滿、因圓滿、果圓滿、主圓滿、輔翼圓滿、眷屬圓滿、任持圓滿、事業圓滿、攝益圓滿、無畏圓滿、住處圓滿、路圓滿、乘圓滿、門圓滿、依持圓滿。",
        "from": "T31n1598_010:0445c23_12",
        "context_with_next_sentence": true
    },
    {
        "source_sentence": "復次受用如是清淨佛土，一向淨妙、一向安樂、一向無罪、一向自在。",
        "from": "T31n1598_010:0445c25_11",
        "context_with_next_sentence": true
    },
    {
        "source_sentence": "釋曰：",
        "from": "T31n1598_010:0445c25_14",
        "context_with_next_sentence": true
    },
    {
        "source_sentence": "此依諸佛清淨佛土，說薄伽梵住最勝光曜七寶莊嚴等言。",
        "from": "T31n1598_010:0445c27_1",
        "context_with_next_sentence": true
    },
    {
        "source_sentence": "最勝光曜七寶莊嚴者，謂佛淨土光曜最勝，用七妙寶綺飾莊嚴，或即七寶最勝光曜。",
        "from": "T31n1598_010:0445c28_19",
        "context_with_next_sentence": true
    },
    {
        "source_sentence": "言七寶者，一金；",
        "from": "T31n1598_010:0445c29_7",
        "context_with_next_sentence": true
    },
    {
        "source_sentence": "二銀；",
        "from": "T31n1598_010:0445c29_10",
        "context_with_next_sentence": true
    },
    {
        "source_sentence": "三瑠璃；",
        "from": "T31n1598_010:0445c29_14",
        "context_with_next_sentence": true
    },
    {
        "source_sentence": "四牟娑洛寶；",
        "from": "T31n1598_010:0445c29_20",
        "context_with_next_sentence": true
    },
    {
        "source_sentence": "五遏濕摩揭娑寶，此復何等？",
        "from": "T31n1598_010:0446a01_11",
        "context_with_next_sentence": true
    },
    {
        "source_sentence": "所謂帝青大青等寶；",
        "from": "T31n1598_010:0446a02_2",
        "context_with_next_sentence": true
    },
    {
        "source_sentence": "六赤真珠寶，謂赤蟲所出名赤真珠；",
        "from": "T31n1598_010:0446a02_18",
        "context_with_next_sentence": true
    },
    {
        "source_sentence": "七羯鷄怛諾迦寶。",
        "from": "T31n1598_010:0446a03_6",
        "context_with_next_sentence": true
    },
    {
        "source_sentence": "放大光明普照一切無邊世界者，謂即最勝光曜七寶放大光明遍照一切無邊世界。",
        "from": "T31n1598_010:0446a05_5",
        "context_with_next_sentence": true
    },
    {
        "source_sentence": "或淨佛土放大光明，普照一切無邊世界，其體亦遍無邊世界。",
        "from": "T31n1598_010:0446a06_13",
        "context_with_next_sentence": true
    },
    {
        "source_sentence": "此上二句顯佛淨土顯色圓滿。",
        "from": "T31n1598_010:0446a07_7",
        "context_with_next_sentence": true
    },
    {
        "source_sentence": "無量方所妙飾間列者，謂佛淨土無量方所妙飾間列，如慧為先安布間飾，此句顯示形色圓滿。",
        "from": "T31n1598_010:0446a09_11",
        "context_with_next_sentence": true
    },
    {
        "source_sentence": "周圓無際其量難測者，謂佛淨土其量周圓無際難測，或復其量無邊際故周圓難測，此句顯示分量圓滿。",
        "from": "T31n1598_010:0446a11_18",
        "context_with_next_sentence": true
    },
    {
        "source_sentence": "超過三界所行之處者，謂佛淨土方處超過三界行處，非三界愛之所行故、非諸繫業異熟果故，此句顯示方所圓滿。",
        "from": "T31n1598_010:0446a14_12",
        "context_with_next_sentence": true
    },
    {
        "source_sentence": "勝出世間善根所起者，謂出世間善根為因，及後得勝善根為因，淨土生起；",
        "from": "T31n1598_010:0446a16_7",
        "context_with_next_sentence": true
    },
    {
        "source_sentence": "非自在等為淨土因。",
        "from": "T31n1598_010:0446a16_16",
        "context_with_next_sentence": true
    },
    {
        "source_sentence": "此句顯示因圓滿。",
        "from": "T31n1598_010:0446a17_5",
        "context_with_next_sentence": true
    },
    {
        "source_sentence": "最極自在淨識為相者，謂佛淨土最極自在清淨心識以為體相，唯有識故，非離識外別有寶等，即淨心識如是變現似眾寶等，此句顯示果圓滿。",
        "from": "T31n1598_010:0446a20_11",
        "context_with_next_sentence": true
    },
    {
        "source_sentence": "如來所都者，謂佛為主都此非餘，此句顯示主圓滿。",
        "from": "T31n1598_010:0446a21_15",
        "context_with_next_sentence": true
    },
    {
        "source_sentence": "諸大菩薩眾所雲集者，唯有已入大地菩薩止住其中補翼如來，非聲聞等，此句顯示輔翼圓滿。",
        "from": "T31n1598_010:0446a23_19",
        "context_with_next_sentence": true
    },
    {
        "source_sentence": "無量天龍藥叉等者，謂諸天等止住其中以為眷屬，此化非實。",
        "from": "T31n1598_010:0446a25_8",
        "context_with_next_sentence": true
    },
    {
        "source_sentence": "莫呼洛伽者，此攝大蟒。",
        "from": "T31n1598_010:0446a25_19",
        "context_with_next_sentence": true
    },
    {
        "source_sentence": "此句顯示眷屬圓滿。",
        "from": "T31n1598_010:0446a26_7",
        "context_with_next_sentence": true
    },
    {
        "source_sentence": "廣大法味喜樂所持者，謂淨土中大乘法味喜樂為食，此句顯示任持圓滿，食能任持諸身命故。",
        "from": "T31n1598_010:0446a28_11",
        "context_with_next_sentence": true
    },
    {
        "source_sentence": "作諸眾生一切義利者，食此食已作諸有情諸利樂事，此句顯示事業圓滿。",
        "from": "T31n1598_010:0446b01_5",
        "context_with_next_sentence": true
    },
    {
        "source_sentence": "蠲除一切煩惱災橫者，謂淨土中無諸煩惱所作災橫，此句顯示攝益圓滿。",
        "from": "T31n1598_010:0446b02_18",
        "context_with_next_sentence": true
    },
    {
        "source_sentence": "遠離眾魔者，謂離煩惱、蘊、死、天魔四種怨敵，此句顯示無畏圓滿。",
        "from": "T31n1598_010:0446b04_8",
        "context_with_next_sentence": true
    },
    {
        "source_sentence": "過諸莊嚴如來莊嚴之所依處者，謂過一切菩薩莊嚴如來莊嚴之所依處，此句顯示住處圓滿，於諸住處最為勝故。",
        "from": "T31n1598_010:0446b07_2",
        "context_with_next_sentence": true
    },
    {
        "source_sentence": "大念慧行以為遊路者，思所成慧名為大念，聞所成慧名為大慧，修所成慧名為大行。",
        "from": "T31n1598_010:0446b09_1",
        "context_with_next_sentence": true
    },
    {
        "source_sentence": "此句顯示路圓滿，遊路即是道之異名。",
        "from": "T31n1598_010:0446b09_18",
        "context_with_next_sentence": true
    },
    {
        "source_sentence": "大止妙觀以為所乘者，乘奢摩他、毘鉢舍那，遊三慧路往所趣園，勝諸聲聞獨覺菩薩所乘止觀，故名為大。",
        "from": "T31n1598_010:0446b12_8",
        "context_with_next_sentence": true
    },
    {
        "source_sentence": "此句顯示乘圓滿。",
        "from": "T31n1598_010:0446b12_16",
        "context_with_next_sentence": true
    },
    {
        "source_sentence": "大空無相無願解脫為所入門者，三解脫門為趣入處。",
        "from": "T31n1598_010:0446b14_1",
        "context_with_next_sentence": true
    },
    {
        "source_sentence": "門者通也，大義如前。",
        "from": "T31n1598_010:0446b14_11",
        "context_with_next_sentence": true
    },
    {
        "source_sentence": "此句顯示門圓滿。",
        "from": "T31n1598_010:0446b14_19",
        "context_with_next_sentence": true
    },
    {
        "source_sentence": "無量功德眾所莊嚴大寶花王之所建立者，譬如世間寶莊嚴具眾寶莊嚴，此佛淨土所依大寶紅蓮花王，無量功德眾所莊嚴，如地輪等依風輪住。",
        "from": "T31n1598_010:0446b18_5",
        "context_with_next_sentence": true
    },
    {
        "source_sentence": "如是淨土無量功德，眾所莊嚴大寶花王之所建立，此紅蓮花於眾花中最為殊勝，是故說名大寶花王。",
        "from": "T31n1598_010:0446b20_12",
        "context_with_next_sentence": true
    },
    {
        "source_sentence": "或即如來說名大王大法王故，此紅蓮花是佛依處，從主為名。",
        "from": "T31n1598_010:0446b22_1",
        "context_with_next_sentence": true
    },
    {
        "source_sentence": "所建立者，謂佛淨土依此花王，長時相續無有間絕。",
        "from": "T31n1598_010:0446b23_5",
        "context_with_next_sentence": true
    },
    {
        "source_sentence": "此句顯示依持圓滿。",
        "from": "T31n1598_010:0446b23_14",
        "context_with_next_sentence": true
    },
    {
        "source_sentence": "受用如是清淨佛土一向淨妙者，無不淨故，離糞穢故。",
        "from": "T31n1598_010:0446b25_4",
        "context_with_next_sentence": true
    },
    {
        "source_sentence": "一向安樂者，無有苦受及處中受故。",
        "from": "T31n1598_010:0446b26_1",
        "context_with_next_sentence": true
    },
    {
        "source_sentence": "一向無罪者，無有不善及無記故。",
        "from": "T31n1598_010:0446b26_16",
        "context_with_next_sentence": true
    },
    {
        "source_sentence": "一向自在者，不待外緣故，暫起於心眾事辦故。",
        "from": "T31n1598_010:0446b27_17",
        "context_with_next_sentence": true
    },
    {
        "source_sentence": "論曰：",
        "from": "T31n1598_010:0446b28_2",
        "context_with_next_sentence": true
    },
    {
        "source_sentence": "復次應知如是諸佛法界，於一切時能作五業：",
        "from": "T31n1598_010:0446b29_3",
        "context_with_next_sentence": true
    },
    {
        "source_sentence": "一者救濟一切有情災橫為業，於暫見時便能救濟盲聾狂等諸災橫故。",
        "from": "T31n1598_010:0446c01_14",
        "context_with_next_sentence": true
    },
    {
        "source_sentence": "二者救濟惡趣為業，拔諸有情出不善處置善處故。",
        "from": "T31n1598_010:0446c02_18",
        "context_with_next_sentence": true
    },
    {
        "source_sentence": "三者救濟非方便為業，令諸外道捨非方便求解脫行，置於如來聖教中故。",
        "from": "T31n1598_010:0446c04_13",
        "context_with_next_sentence": true
    },
    {
        "source_sentence": "四者救濟薩迦耶為業，授與能超三界道故。",
        "from": "T31n1598_010:0446c05_13",
        "context_with_next_sentence": true
    },
    {
        "source_sentence": "五者救濟乘為業，拯拔欲趣餘乘菩薩及不定種性諸聲聞等，安處令修大乘行故。",
        "from": "T31n1598_010:0446c07_11",
        "context_with_next_sentence": true
    },
    {
        "source_sentence": "於此五業應知諸佛業用平等。",
        "from": "T31n1598_010:0446c08_5",
        "context_with_next_sentence": true
    },
    {
        "source_sentence": "此中有頌：",
        "from": "T31n1598_010:0446c08_10",
        "context_with_next_sentence": true
    },
    {
        "source_sentence": "因依事性行，　　別故許業異，",
        "from": "T31n1598_010:0446c09_0",
        "context_with_next_sentence": true
    },
    {
        "source_sentence": "世間此別力，　　無故非導師。",
        "from": "T31n1598_010:0446c10_13",
        "context_with_next_sentence": true
    },
    {
        "source_sentence": "釋曰：",
        "from": "T31n1598_010:0446c11_2",
        "context_with_next_sentence": true
    },
    {
        "source_sentence": "諸佛法界即是法身，應知恒時能作五業。",
        "from": "T31n1598_010:0446c12_1",
        "context_with_next_sentence": true
    },
    {
        "source_sentence": "救濟一切有情災橫為業者，因緣所生病等憂苦說名災橫。",
        "from": "T31n1598_010:0446c13_7",
        "context_with_next_sentence": true
    },
    {
        "source_sentence": "於暫見時便能救濟盲聾狂等諸災橫者，如契經言：",
        "from": "T31n1598_010:0446c14_11",
        "context_with_next_sentence": true
    },
    {
        "source_sentence": "若見佛時，盲者得眼、聾者得耳、狂者得念，如是等。",
        "from": "T31n1598_010:0446c15_15",
        "context_with_next_sentence": true
    },
    {
        "source_sentence": "問：",
        "from": "T31n1598_010:0446c15_17",
        "context_with_next_sentence": true
    },
    {
        "source_sentence": "如說法身非六根境，云何今說盲得眼等能見法身為法身業。",
        "from": "T31n1598_010:0446c17_3",
        "context_with_next_sentence": true
    },
    {
        "source_sentence": "答：",
        "from": "T31n1598_010:0446c17_5",
        "context_with_next_sentence": true
    },
    {
        "source_sentence": "見法身者，由昔大願引發勢力成滿法身，次第發起變化身用，由此能令盲得眼等。",
        "from": "T31n1598_010:0446c19_2",
        "context_with_next_sentence": true
    },
    {
        "source_sentence": "由昔資糧引發勢力，證得法身任運起用如機關輪，以末歸本言見法身，實唯見化。",
        "from": "T31n1598_010:0446c21_1",
        "context_with_next_sentence": true
    },
    {
        "source_sentence": "救濟惡趣為業等者，拔不善處置於善處方名救濟，其因若無果亦無故。",
        "from": "T31n1598_010:0446c22_13",
        "context_with_next_sentence": true
    },
    {
        "source_sentence": "救濟非方便為業等言，其文顯了。",
        "from": "T31n1598_010:0446c23_10",
        "context_with_next_sentence": true
    },
    {
        "source_sentence": "救濟薩迦耶為業等者，迦耶名身，虛為名薩，其身虛為名薩迦耶。",
        "from": "T31n1598_010:0446c25_2",
        "context_with_next_sentence": true
    },
    {
        "source_sentence": "謂於其中為身見轉，即是三界有漏諸法。",
        "from": "T31n1598_010:0446c26_1",
        "context_with_next_sentence": true
    },
    {
        "source_sentence": "於彼說授出離法故，名為救濟。",
        "from": "T31n1598_010:0446c26_15",
        "context_with_next_sentence": true
    },
    {
        "source_sentence": "救濟乘為業等者，為令不定種性菩薩及聲聞等證大菩提，安立彼於大乘正行。",
        "from": "T31n1598_010:0446c28_12",
        "context_with_next_sentence": true
    },
    {
        "source_sentence": "應知諸佛於此五業悉皆平等，為顯此義復說頌言。",
        "from": "T31n1598_010:0446c29_15",
        "context_with_next_sentence": true
    },
    {
        "source_sentence": "因依事等世間因別故許業異者，謂天因別，人鬼等因各各差別，故業有異。",
        "from": "T31n1598_010:0447a02_10",
        "context_with_next_sentence": true
    },
    {
        "source_sentence": "諸佛不爾，因無別故，非業有異。",
        "from": "T31n1598_010:0447a03_6",
        "context_with_next_sentence": true
    },
    {
        "source_sentence": "世間依別故許業異者，依謂身體彼差別故，其業有異。",
        "from": "T31n1598_010:0447a04_10",
        "context_with_next_sentence": true
    },
    {
        "source_sentence": "如彼天授與彼祠授，依身別故，其業各異。",
        "from": "T31n1598_010:0447a05_9",
        "context_with_next_sentence": true
    },
    {
        "source_sentence": "諸佛不爾，法身無別，故業非異。",
        "from": "T31n1598_010:0447a06_3",
        "context_with_next_sentence": true
    },
    {
        "source_sentence": "世間事別故許業異者，事謂所作所用差別，事各別故，其業有異。",
        "from": "T31n1598_010:0447a07_13",
        "context_with_next_sentence": true
    },
    {
        "source_sentence": "如彼凡夫營農事別、商賈事別，如是一切。",
        "from": "T31n1598_010:0447a08_12",
        "context_with_next_sentence": true
    },
    {
        "source_sentence": "諸佛不爾，利眾生事無差別故，非業有異。",
        "from": "T31n1598_010:0447a09_10",
        "context_with_next_sentence": true
    },
    {
        "source_sentence": "世間性別故許業異者，性謂意樂。",
        "from": "T31n1598_010:0447a10_6",
        "context_with_next_sentence": true
    },
    {
        "source_sentence": "如彼世間利益意樂、安樂意樂，境界差別，故業有異。",
        "from": "T31n1598_010:0447a11_9",
        "context_with_next_sentence": true
    },
    {
        "source_sentence": "諸佛不爾，利益安樂一切有情，意樂無別，故業非異。",
        "from": "T31n1598_010:0447a12_13",
        "context_with_next_sentence": true
    },
    {
        "source_sentence": "世間行別故許業異者，行謂功用，如小功用能起小業，若大功用便起大業，功用別故，其業有異。",
        "from": "T31n1598_010:0447a14_16",
        "context_with_next_sentence": true
    },
    {
        "source_sentence": "諸佛不爾，一切所作皆無功用，故業非異。",
        "from": "T31n1598_010:0447a15_15",
        "context_with_next_sentence": true
    },
    {
        "source_sentence": "此別力無故非導師者，此因等五別力無故，非世導師五業差別。",
        "from": "T31n1598_010:0447a17_4",
        "context_with_next_sentence": true
    },
    {
        "source_sentence": "論曰：",
        "from": "T31n1598_010:0447a18_2",
        "context_with_next_sentence": true
    },
    {
        "source_sentence": "若此功德圓滿相應，諸佛法身不與聲聞獨覺乘共，以何意趣佛說一乘？",
        "from": "T31n1598_010:0447a19_14",
        "context_with_next_sentence": true
    },
    {
        "source_sentence": "此中有二頌：",
        "from": "T31n1598_010:0447a20_1",
        "context_with_next_sentence": true
    },
    {
        "source_sentence": "為引攝一類，　　及任持所餘，",
        "from": "T31n1598_010:0447a21_0",
        "context_with_next_sentence": true
    },
    {
        "source_sentence": "由不定種性，　　諸佛說一乘。",
        "from": "T31n1598_010:0447a22_13",
        "context_with_next_sentence": true
    },
    {
        "source_sentence": "法無我解脫，　　等故性不同，",
        "from": "T31n1598_010:0447a23_0",
        "context_with_next_sentence": true
    },
    {
        "source_sentence": "得二意樂化，　　究竟說一乘。",
        "from": "T31n1598_010:0447a24_13",
        "context_with_next_sentence": true
    },
    {
        "source_sentence": "釋曰：",
        "from": "T31n1598_010:0447a25_2",
        "context_with_next_sentence": true
    },
    {
        "source_sentence": "依此密意佛說一乘，二頌顯示。",
        "from": "T31n1598_010:0447a25_16",
        "context_with_next_sentence": true
    },
    {
        "source_sentence": "為引攝一類者，了知不定種性聲聞，趣彼解脫方便引攝，令依大乘而般涅槃，故說一乘。",
        "from": "T31n1598_010:0447a27_16",
        "context_with_next_sentence": true
    },
    {
        "source_sentence": "及任持所餘者，為欲任持其餘不定種性菩薩，恐於大乘精進退壞，故說一乘任持令住，勿彼菩薩依聲聞乘而般涅槃。",
        "from": "T31n1598_010:0447b01_9",
        "context_with_next_sentence": true
    },
    {
        "source_sentence": "法等故者，法謂真如，諸聲聞等乘雖差別同趣真如，所趣真如無有差別，故說一乘。",
        "from": "T31n1598_010:0447b03_8",
        "context_with_next_sentence": true
    },
    {
        "source_sentence": "無我等故者，補特伽羅無我同故。",
        "from": "T31n1598_010:0447b04_3",
        "context_with_next_sentence": true
    },
    {
        "source_sentence": "若實有異，補特伽羅可有乘別，此是聲聞、此是菩薩；",
        "from": "T31n1598_010:0447b05_7",
        "context_with_next_sentence": true
    },
    {
        "source_sentence": "既無實異補特伽羅，故說一乘。",
        "from": "T31n1598_010:0447b06_1",
        "context_with_next_sentence": true
    },
    {
        "source_sentence": "解脫等故者，謂彼三乘於煩惱障解脫無異。",
        "from": "T31n1598_010:0447b07_1",
        "context_with_next_sentence": true
    },
    {
        "source_sentence": "如世尊言：",
        "from": "T31n1598_010:0447b07_6",
        "context_with_next_sentence": true
    },
    {
        "source_sentence": "解脫解脫無有差別。",
        "from": "T31n1598_010:0447b07_15",
        "context_with_next_sentence": true
    },
    {
        "source_sentence": "由此意趣故說一乘。",
        "from": "T31n1598_010:0447b08_5",
        "context_with_next_sentence": true
    },
    {
        "source_sentence": "性不同故者，謂諸聲聞不定種性有差別故。",
        "from": "T31n1598_010:0447b09_5",
        "context_with_next_sentence": true
    },
    {
        "source_sentence": "謂迴向菩提聲聞身中，具有聲聞種性及佛種性，由此道理故說一乘。",
        "from": "T31n1598_010:0447b10_16",
        "context_with_next_sentence": true
    },
    {
        "source_sentence": "得二意樂故者，謂得二種意樂。",
        "from": "T31n1598_010:0447b11_12",
        "context_with_next_sentence": true
    },
    {
        "source_sentence": "一者諸佛於一切有情得同自體意樂，言彼即是我，我即是彼。",
        "from": "T31n1598_010:0447b13_1",
        "context_with_next_sentence": true
    },
    {
        "source_sentence": "由是因緣，此既成佛，彼亦成佛。",
        "from": "T31n1598_010:0447b13_16",
        "context_with_next_sentence": true
    },
    {
        "source_sentence": "是故名得第一意樂。",
        "from": "T31n1598_010:0447b14_4",
        "context_with_next_sentence": true
    },
    {
        "source_sentence": "二者世尊法花會上，與諸聲聞舍利子等授佛記別，為令攝得如是意樂：",
        "from": "T31n1598_010:0447b15_16",
        "context_with_next_sentence": true
    },
    {
        "source_sentence": "我等與佛平等無二。",
        "from": "T31n1598_010:0447b16_7",
        "context_with_next_sentence": true
    },
    {
        "source_sentence": "又此會上有諸菩薩與彼名同，得授記別故。",
        "from": "T31n1598_010:0447b17_8",
        "context_with_next_sentence": true
    },
    {
        "source_sentence": "佛一言含二種益，謂諸聲聞攝得同佛自體意樂，及諸菩薩得授記別，由此道理故說一乘。",
        "from": "T31n1598_010:0447b19_8",
        "context_with_next_sentence": true
    },
    {
        "source_sentence": "言化故者，如世尊言：",
        "from": "T31n1598_010:0447b19_18",
        "context_with_next_sentence": true
    },
    {
        "source_sentence": "汝等苾芻！",
        "from": "T31n1598_010:0447b20_3",
        "context_with_next_sentence": true
    },
    {
        "source_sentence": "我憶往昔無量百返，依聲聞乘而般涅槃。",
        "from": "T31n1598_010:0447b21_2",
        "context_with_next_sentence": true
    },
    {
        "source_sentence": "云何已成佛復依聲聞而般涅槃？",
        "from": "T31n1598_010:0447b21_16",
        "context_with_next_sentence": true
    },
    {
        "source_sentence": "是故此中有別意趣，謂為調伏聲聞種性所化有情，自化其身同彼乘類現般涅槃。",
        "from": "T31n1598_010:0447b23_14",
        "context_with_next_sentence": true
    },
    {
        "source_sentence": "由此義故，若聲聞乘若獨覺乘，即是大乘故。",
        "from": "T31n1598_010:0447b24_14",
        "context_with_next_sentence": true
    },
    {
        "source_sentence": "成一乘究竟故者，依究竟理故說一乘，非無歸別。",
        "from": "T31n1598_010:0447b25_17",
        "context_with_next_sentence": true
    },
    {
        "source_sentence": "由過此外無別勝乘，唯此一乘最為勝故，佛說一乘。",
        "from": "T31n1598_010:0447b27_1",
        "context_with_next_sentence": true
    },
    {
        "source_sentence": "論曰：",
        "from": "T31n1598_010:0447b28_2",
        "context_with_next_sentence": true
    },
    {
        "source_sentence": "如是諸佛同一法身，而佛有多，何緣可見？",
        "from": "T31n1598_010:0447b29_1",
        "context_with_next_sentence": true
    },
    {
        "source_sentence": "此中有頌：",
        "from": "T31n1598_010:0447b29_6",
        "context_with_next_sentence": true
    },
    {
        "source_sentence": "一界中無二，　　同時無量圓，",
        "from": "T31n1598_010:0447c01_0",
        "context_with_next_sentence": true
    },
    {
        "source_sentence": "次第轉非理，　　故成有多佛。",
        "from": "T31n1598_010:0447c02_13",
        "context_with_next_sentence": true
    },
    {
        "source_sentence": "釋曰：",
        "from": "T31n1598_010:0447c03_2",
        "context_with_next_sentence": true
    },
    {
        "source_sentence": "一界中無二者，一世界中無有二佛，是故當言唯有一佛。",
        "from": "T31n1598_010:0447c04_7",
        "context_with_next_sentence": true
    },
    {
        "source_sentence": "同時無量圓者，無量菩薩修集資糧同時圓滿，多世界中現成佛果，是故諸佛當言有多。",
        "from": "T31n1598_010:0447c06_7",
        "context_with_next_sentence": true
    },
    {
        "source_sentence": "或有說言，一世界中前後次第無量菩薩成等正覺，非多世界同時多佛。",
        "from": "T31n1598_010:0447c08_1",
        "context_with_next_sentence": true
    },
    {
        "source_sentence": "為破此執，復言次第轉非理故。",
        "from": "T31n1598_010:0447c08_15",
        "context_with_next_sentence": true
    },
    {
        "source_sentence": "無有因緣，無量菩薩修集資糧同時圓滿，展轉相待次第成佛，是故諸佛同時有多。",
        "from": "T31n1598_010:0447c10_13",
        "context_with_next_sentence": true
    },
    {
        "source_sentence": "論曰：",
        "from": "T31n1598_010:0447c11_2",
        "context_with_next_sentence": true
    },
    {
        "source_sentence": "云何應知於法身中佛非畢竟入於涅槃，亦非畢竟不入涅槃？",
        "from": "T31n1598_010:0447c12_10",
        "context_with_next_sentence": true
    },
    {
        "source_sentence": "此中有頌：",
        "from": "T31n1598_010:0447c12_15",
        "context_with_next_sentence": true
    },
    {
        "source_sentence": "一切障脫故，　　所作無竟故，",
        "from": "T31n1598_010:0447c13_0",
        "context_with_next_sentence": true
    },
    {
        "source_sentence": "佛畢竟涅槃，　　畢竟不涅槃。",
        "from": "T31n1598_010:0447c14_13",
        "context_with_next_sentence": true
    },
    {
        "source_sentence": "釋曰：",
        "from": "T31n1598_010:0447c15_2",
        "context_with_next_sentence": true
    },
    {
        "source_sentence": "有大乘人謂佛畢竟不般涅槃，就無餘依涅槃界說。",
        "from": "T31n1598_010:0447c16_5",
        "context_with_next_sentence": true
    },
    {
        "source_sentence": "餘復謂佛畢竟涅槃，就有餘依涅槃界說。",
        "from": "T31n1598_010:0447c17_4",
        "context_with_next_sentence": true
    },
    {
        "source_sentence": "此二意趣定執非理。",
        "from": "T31n1598_010:0447c17_13",
        "context_with_next_sentence": true
    },
    {
        "source_sentence": "若正說者，應言諸佛非定畢竟入於涅槃，亦非畢竟不入涅槃。",
        "from": "T31n1598_010:0447c19_2",
        "context_with_next_sentence": true
    },
    {
        "source_sentence": "佛一切障得解脫故，畢竟涅槃；",
        "from": "T31n1598_010:0447c19_16",
        "context_with_next_sentence": true
    },
    {
        "source_sentence": "所應作事無竟期故，諸佛畢竟不入涅槃。",
        "from": "T31n1598_010:0447c20_14",
        "context_with_next_sentence": true
    },
    {
        "source_sentence": "論曰：",
        "from": "T31n1598_010:0447c21_2",
        "context_with_next_sentence": true
    },
    {
        "source_sentence": "何故受用身非即自性身？",
        "from": "T31n1598_010:0447c21_13",
        "context_with_next_sentence": true
    },
    {
        "source_sentence": "由六因故，一色身可見故、二無量佛眾會差別可見故、三隨勝解見自性不定可見故、四別別而見自性變動可見故、五菩薩聲聞及諸天等種種眾會間雜可見故、六阿賴耶識與諸轉識轉依非理可見故，佛受用身即自性身，不應道理。",
        "from": "T31n1598_010:0447c27_1",
        "context_with_next_sentence": true
    },
    {
        "source_sentence": "釋曰：",
        "from": "T31n1598_010:0447c27_4",
        "context_with_next_sentence": true
    },
    {
        "source_sentence": "色身可見故者，謂受用身有色可見，非自性身有色可見，故受用身非自性身。",
        "from": "T31n1598_010:0447c28_19",
        "context_with_next_sentence": true
    },
    {
        "source_sentence": "又受用身無量眾會受用色法差別可見，非自性身有此差別，故受用身非自性身。",
        "from": "T31n1598_010:0448a01_16",
        "context_with_next_sentence": true
    },
    {
        "source_sentence": "又受用身隨勝解見自性不定，如契經言：",
        "from": "T31n1598_010:0448a02_15",
        "context_with_next_sentence": true
    },
    {
        "source_sentence": "或有一類見受用佛，或有一類見是少年，或有一類見為童子，如是廣說。",
        "from": "T31n1598_010:0448a04_9",
        "context_with_next_sentence": true
    },
    {
        "source_sentence": "非自性身有此不定，故受用身非自性身。",
        "from": "T31n1598_010:0448a05_7",
        "context_with_next_sentence": true
    },
    {
        "source_sentence": "又受用身自性變動差別可見，一能見者先於一時見受用身形相別異，後於一時復見別異，非自性身其體變動，故受用身非自性身。",
        "from": "T31n1598_010:0448a08_8",
        "context_with_next_sentence": true
    },
    {
        "source_sentence": "又受用身，菩薩聲聞及諸天等種種眾會常所間雜，非自性身應有如是眾會間雜，故受用身非自性身。",
        "from": "T31n1598_010:0448a10_15",
        "context_with_next_sentence": true
    },
    {
        "source_sentence": "又見轉依非道理故，謂轉阿賴耶識得自性身，轉諸轉識得受用身，故受用身非自性身。",
        "from": "T31n1598_010:0448a12_15",
        "context_with_next_sentence": true
    },
    {
        "source_sentence": "由此六種不應正理，故受用身非自性身。",
        "from": "T31n1598_010:0448a13_14",
        "context_with_next_sentence": true
    },
    {
        "source_sentence": "論曰：",
        "from": "T31n1598_010:0448a14_2",
        "context_with_next_sentence": true
    },
    {
        "source_sentence": "何因變化身非即自性身？",
        "from": "T31n1598_010:0448a14_13",
        "context_with_next_sentence": true
    },
    {
        "source_sentence": "由八因故。",
        "from": "T31n1598_010:0448a14_18",
        "context_with_next_sentence": true
    },
    {
        "source_sentence": "謂諸菩薩從久遠來得不退定，於覩史多及人中生，不應道理。",
        "from": "T31n1598_010:0448a16_7",
        "context_with_next_sentence": true
    },
    {
        "source_sentence": "又諸菩薩從久遠來常憶宿住，書算數印工巧論中及於受用欲塵行中不能正知，不應道理。",
        "from": "T31n1598_010:0448a18_9",
        "context_with_next_sentence": true
    },
    {
        "source_sentence": "又諸菩薩從久遠來，已知惡說善說法教，往外道所，不應道理。",
        "from": "T31n1598_010:0448a19_17",
        "context_with_next_sentence": true
    },
    {
        "source_sentence": "又諸菩薩從久遠來，已能善知三乘正道，修邪苦行，不應道理。",
        "from": "T31n1598_010:0448a21_6",
        "context_with_next_sentence": true
    },
    {
        "source_sentence": "又諸菩薩捨百拘胝諸贍部洲，但於一處成等正覺轉正法輪，不應道理。",
        "from": "T31n1598_010:0448a22_17",
        "context_with_next_sentence": true
    },
    {
        "source_sentence": "若離示現成等正覺，唯以化身於所餘處施作佛事即應。",
        "from": "T31n1598_010:0448a24_4",
        "context_with_next_sentence": true
    },
    {
        "source_sentence": "但於覩史多天成等正覺，何不施設遍於一切贍部洲中同時佛出？",
        "from": "T31n1598_010:0448a25_13",
        "context_with_next_sentence": true
    },
    {
        "source_sentence": "既不施設，無教無理。",
        "from": "T31n1598_010:0448a26_4",
        "context_with_next_sentence": true
    },
    {
        "source_sentence": "雖有多化，而不違彼無二如來出現世言，由一四洲攝世界故，如二輪王不同出世。",
        "from": "T31n1598_010:0448a28_2",
        "context_with_next_sentence": true
    },
    {
        "source_sentence": "此中有頌：",
        "from": "T31n1598_010:0448a28_7",
        "context_with_next_sentence": true
    },
    {
        "source_sentence": "佛微細化身，　　多處胎平等，",
        "from": "T31n1598_010:0448a29_0",
        "context_with_next_sentence": true
    },
    {
        "source_sentence": "為顯一切種，　　成等覺而轉。",
        "from": "T31n1598_010:0448b01_13",
        "context_with_next_sentence": true
    },
    {
        "source_sentence": "為欲利樂一切有情，發願修行證大菩提，畢竟涅槃，不應道理，願行無果成過失故。",
        "from": "T31n1598_010:0448b03_17",
        "context_with_next_sentence": true
    },
    {
        "source_sentence": "釋曰：",
        "from": "T31n1598_010:0448b04_1",
        "context_with_next_sentence": true
    },
    {
        "source_sentence": "由八因故，證變化身即自性身，不應正理。",
        "from": "T31n1598_010:0448b04_20",
        "context_with_next_sentence": true
    },
    {
        "source_sentence": "謂諸菩薩從久遠來，得不退定曾無退失，生於欲界覩史多天尚不應理，況生人中？",
        "from": "T31n1598_010:0448b06_16",
        "context_with_next_sentence": true
    },
    {
        "source_sentence": "非經多劫修不退定得欲界果，應正道理。",
        "from": "T31n1598_010:0448b07_15",
        "context_with_next_sentence": true
    },
    {
        "source_sentence": "故變化身異自性身，道理成就。",
        "from": "T31n1598_010:0448b08_10",
        "context_with_next_sentence": true
    },
    {
        "source_sentence": "又諸菩薩從久遠來常憶宿住，廣說乃至修邪苦行，不應道理，其文易了無煩重釋。",
        "from": "T31n1598_010:0448b10_7",
        "context_with_next_sentence": true
    },
    {
        "source_sentence": "又諸菩薩捨百拘胝諸贍部洲，但於一處成等正覺轉正法輪，不應道理，此一切處皆相似故。",
        "from": "T31n1598_010:0448b12_10",
        "context_with_next_sentence": true
    },
    {
        "source_sentence": "由此道理，是變化身非自性身。",
        "from": "T31n1598_010:0448b13_4",
        "context_with_next_sentence": true
    },
    {
        "source_sentence": "若謂遠離餘贍部洲現成等覺，唯獨於此贍部洲中真證正覺，以變化身遍於餘處施作佛事；",
        "from": "T31n1598_010:0448b15_6",
        "context_with_next_sentence": true
    },
    {
        "source_sentence": "何故不許覩史多天真證等覺，化身來此諸四大洲施作佛事？",
        "from": "T31n1598_010:0448b16_14",
        "context_with_next_sentence": true
    },
    {
        "source_sentence": "若汝意謂一贍部洲成等正覺，餘處現化非不應理；",
        "from": "T31n1598_010:0448b17_17",
        "context_with_next_sentence": true
    },
    {
        "source_sentence": "若唯住在覩史多天成等正覺，一切四洲贍部洲內示現化身，何不應理？",
        "from": "T31n1598_010:0448b19_11",
        "context_with_next_sentence": true
    },
    {
        "source_sentence": "若定不許一切四洲現等正覺，無教無理故不可說。",
        "from": "T31n1598_010:0448b20_14",
        "context_with_next_sentence": true
    },
    {
        "source_sentence": "有贍部洲無佛出世，為不與彼契經相違，如契經說：",
        "from": "T31n1598_010:0448b21_18",
        "context_with_next_sentence": true
    },
    {
        "source_sentence": "無處無容，非前非後於一世界有二如來出現於世。",
        "from": "T31n1598_010:0448b23_2",
        "context_with_next_sentence": true
    },
    {
        "source_sentence": "若許一切贍部洲中同時多佛出現於世，與彼相違。",
        "from": "T31n1598_010:0448b24_6",
        "context_with_next_sentence": true
    },
    {
        "source_sentence": "為避此難，是故復言雖有多化而不違彼無二如來出現世等。",
        "from": "T31n1598_010:0448b25_12",
        "context_with_next_sentence": true
    },
    {
        "source_sentence": "彼契經說一四大洲名一世界，非千洲等。",
        "from": "T31n1598_010:0448b26_12",
        "context_with_next_sentence": true
    },
    {
        "source_sentence": "即彼經說，如二輪王不同時出。",
        "from": "T31n1598_010:0448b27_6",
        "context_with_next_sentence": true
    },
    {
        "source_sentence": "若不許佛多四大洲同時俱出，亦不應許有多輪王多四大洲同時俱出；",
        "from": "T31n1598_010:0448b28_18",
        "context_with_next_sentence": true
    },
    {
        "source_sentence": "若許唯一四大洲中無二輪王同時並出非千洲等，亦應許佛一四洲中無二並出非千洲等。",
        "from": "T31n1598_010:0448c02_2",
        "context_with_next_sentence": true
    },
    {
        "source_sentence": "復以伽他，現多化身顯具相覺。",
        "from": "T31n1598_010:0448c02_16",
        "context_with_next_sentence": true
    },
    {
        "source_sentence": "佛微細化身等者，如佛化身現入母胎，如是化作舍利子等多聲聞眾其相各異入自母胎，同時平等，為欲顯發一切種覺是尊勝故，佛作是化。",
        "from": "T31n1598_010:0448c06_1",
        "context_with_next_sentence": true
    },
    {
        "source_sentence": "次顯如來畢竟涅槃不應道理，謂為利樂一切有情，發願修行證大菩提。",
        "from": "T31n1598_010:0448c07_13",
        "context_with_next_sentence": true
    },
    {
        "source_sentence": "此願此行唯欲利樂一切有情，事猶未訖即便依彼畢竟涅槃而般涅槃，不應道理，行願二種應無果故。",
        "from": "T31n1598_010:0448c10_1",
        "context_with_next_sentence": true
    },
    {
        "source_sentence": "現涅槃者是變化身，非自性身。",
        "from": "T31n1598_010:0448c10_15",
        "context_with_next_sentence": true
    },
    {
        "source_sentence": "論曰：",
        "from": "T31n1598_010:0448c11_2",
        "context_with_next_sentence": true
    },
    {
        "source_sentence": "佛受用身及變化身既是無常，云何經說如來身常？",
        "from": "T31n1598_010:0448c12_5",
        "context_with_next_sentence": true
    },
    {
        "source_sentence": "此二所依法身常故。",
        "from": "T31n1598_010:0448c12_14",
        "context_with_next_sentence": true
    },
    {
        "source_sentence": "又等流身及變化身，以恒受用無休廢故、數數現化不永絕故，如常受樂、如常施食，如來身常應知亦爾。",
        "from": "T31n1598_010:0448c15_2",
        "context_with_next_sentence": true
    },
    {
        "source_sentence": "釋曰：",
        "from": "T31n1598_010:0448c15_5",
        "context_with_next_sentence": true
    },
    {
        "source_sentence": "有契經說如來身常。",
        "from": "T31n1598_010:0448c15_14",
        "context_with_next_sentence": true
    },
    {
        "source_sentence": "佛受用身及變化身既是無常，云何如來其身常住？",
        "from": "T31n1598_010:0448c16_17",
        "context_with_next_sentence": true
    },
    {
        "source_sentence": "謂此二身雖是無常，然依法身，法身常故亦說為常。",
        "from": "T31n1598_010:0448c18_2",
        "context_with_next_sentence": true
    },
    {
        "source_sentence": "言身常者，或體是常、或依常身，故名身常。",
        "from": "T31n1598_010:0448c19_1",
        "context_with_next_sentence": true
    },
    {
        "source_sentence": "此顯等流及變化身是異門常，非自性常。",
        "from": "T31n1598_010:0448c19_19",
        "context_with_next_sentence": true
    },
    {
        "source_sentence": "又受用身，以恒受用無休廢故，如常受樂。",
        "from": "T31n1598_010:0448c20_18",
        "context_with_next_sentence": true
    },
    {
        "source_sentence": "猶如世間言常受樂，雖非受樂常無間斷，而得說言此常受樂。",
        "from": "T31n1598_010:0448c22_6",
        "context_with_next_sentence": true
    },
    {
        "source_sentence": "佛受用身當知亦爾，雖非常住而或言常，以於彼彼菩薩眾中受大法樂無休廢故，佛變化身數數現化不永斷絕，別意言常，如常施食。",
        "from": "T31n1598_010:0448c25_8",
        "context_with_next_sentence": true
    },
    {
        "source_sentence": "猶如世間言常施食，雖非施食能常無間，然數數施期心不絕，名常施食。",
        "from": "T31n1598_010:0448c27_1",
        "context_with_next_sentence": true
    },
    {
        "source_sentence": "佛變化身當知亦爾，非無生滅說名為常，隨所化生數數示現，不永絕故密意言常。",
        "from": "T31n1598_010:0448c28_17",
        "context_with_next_sentence": true
    },
    {
        "source_sentence": "論曰：",
        "from": "T31n1598_010:0448c29_2",
        "context_with_next_sentence": true
    },
    {
        "source_sentence": "由六因故，諸佛世尊所現化身非畢竟住。",
        "from": "T31n1598_010:0449a01_1",
        "context_with_next_sentence": true
    },
    {
        "source_sentence": "一所作究竟，成熟有情已解脫故。",
        "from": "T31n1598_010:0449a01_16",
        "context_with_next_sentence": true
    },
    {
        "source_sentence": "二為令捨離不樂涅槃，為求如來常住身故。",
        "from": "T31n1598_010:0449a02_15",
        "context_with_next_sentence": true
    },
    {
        "source_sentence": "三為令捨離輕毀諸佛，令悟甚深正法教故。",
        "from": "T31n1598_010:0449a03_15",
        "context_with_next_sentence": true
    },
    {
        "source_sentence": "四為令於佛深生渴仰，恐數見者生厭怠故。",
        "from": "T31n1598_010:0449a04_15",
        "context_with_next_sentence": true
    },
    {
        "source_sentence": "五令於自身發勤精進，知正說者難可得故。",
        "from": "T31n1598_010:0449a05_15",
        "context_with_next_sentence": true
    },
    {
        "source_sentence": "六為諸有情極速成熟，令自精進不捨軛故。",
        "from": "T31n1598_010:0449a06_15",
        "context_with_next_sentence": true
    },
    {
        "source_sentence": "此中有二頌：",
        "from": "T31n1598_010:0449a07_2",
        "context_with_next_sentence": true
    },
    {
        "source_sentence": "由所作究竟，　　捨不樂涅槃，",
        "from": "T31n1598_010:0449a08_0",
        "context_with_next_sentence": true
    },
    {
        "source_sentence": "離輕毀諸佛，　　深生於渴仰，",
        "from": "T31n1598_010:0449a09_0",
        "context_with_next_sentence": true
    },
    {
        "source_sentence": "內自發正勤，　　為極速成熟，",
        "from": "T31n1598_010:0449a10_0",
        "context_with_next_sentence": true
    },
    {
        "source_sentence": "故許佛化身，　　而非畢竟住。",
        "from": "T31n1598_010:0449a11_13",
        "context_with_next_sentence": true
    },
    {
        "source_sentence": "釋曰：",
        "from": "T31n1598_010:0449a12_2",
        "context_with_next_sentence": true
    },
    {
        "source_sentence": "為令捨離不樂涅槃，為求如來常住身故者，此顯如來入涅槃意。",
        "from": "T31n1598_010:0449a13_11",
        "context_with_next_sentence": true
    },
    {
        "source_sentence": "以如來身是無常故應樂涅槃，若求如來常住身時便背涅槃，世尊現滅顯身無常，令樂畢竟常涅槃故。",
        "from": "T31n1598_010:0449a15_17",
        "context_with_next_sentence": true
    },
    {
        "source_sentence": "為令捨離輕毀諸佛，令悟甚深正法教故者，若謂諸佛其身常住，便於悟解甚深法教不勤方便，謂今不悟後定當悟。",
        "from": "T31n1598_010:0449a18_11",
        "context_with_next_sentence": true
    },
    {
        "source_sentence": "若數檢問諸弟子眾，便生輕毀，自執己見作如是言：",
        "from": "T31n1598_010:0449a19_15",
        "context_with_next_sentence": true
    },
    {
        "source_sentence": "我由此故定免彼問。",
        "from": "T31n1598_010:0449a20_4",
        "context_with_next_sentence": true
    },
    {
        "source_sentence": "若不住世，彼於何處當生輕毀？",
        "from": "T31n1598_010:0449a20_18",
        "context_with_next_sentence": true
    },
    {
        "source_sentence": "咸言：",
        "from": "T31n1598_010:0449a21_1",
        "context_with_next_sentence": true
    },
    {
        "source_sentence": "我等未得彼意。",
        "from": "T31n1598_010:0449a21_8",
        "context_with_next_sentence": true
    },
    {
        "source_sentence": "世尊涅槃，誰能無倒開悟我等？",
        "from": "T31n1598_010:0449a22_2",
        "context_with_next_sentence": true
    },
    {
        "source_sentence": "是故於法勤求覺悟。",
        "from": "T31n1598_010:0449a22_11",
        "context_with_next_sentence": true
    },
    {
        "source_sentence": "令於自身發勤精進，知正說者難可得故者，謂知世尊將般涅槃，便於自身發勤精進：",
        "from": "T31n1598_010:0449a24_10",
        "context_with_next_sentence": true
    },
    {
        "source_sentence": "佛是世間正說法者，彼若無有，世間無依。",
        "from": "T31n1598_010:0449a25_9",
        "context_with_next_sentence": true
    },
    {
        "source_sentence": "如是知已，發勤精進。",
        "from": "T31n1598_010:0449a25_19",
        "context_with_next_sentence": true
    },
    {
        "source_sentence": "為諸有情極速成熟，令自精進不捨軛故者，為修精進離捨善軛，乃至世尊未滅度來，我諸善根定須成熟。",
        "from": "T31n1598_010:0449a28_6",
        "context_with_next_sentence": true
    },
    {
        "source_sentence": "由是六因，佛變化身非畢竟住。",
        "from": "T31n1598_010:0449a29_1",
        "context_with_next_sentence": true
    },
    {
        "source_sentence": "為攝如是上所說義，故說伽他由所作等。",
        "from": "T31n1598_010:0449a29_19",
        "context_with_next_sentence": true
    },
    {
        "source_sentence": "論曰：",
        "from": "T31n1598_010:0449b01_2",
        "context_with_next_sentence": true
    },
    {
        "source_sentence": "諸佛法身無始時來無別無量，不應為得更作功用。",
        "from": "T31n1598_010:0449b02_5",
        "context_with_next_sentence": true
    },
    {
        "source_sentence": "此中有頌：",
        "from": "T31n1598_010:0449b02_10",
        "context_with_next_sentence": true
    },
    {
        "source_sentence": "佛得無別無量因，　　有情若捨勤功用，",
        "from": "T31n1598_010:0449b03_0",
        "context_with_next_sentence": true
    },
    {
        "source_sentence": "證得恒時不成因，　　斷如是因不應理。",
        "from": "T31n1598_010:0449b04_17",
        "context_with_next_sentence": true
    },
    {
        "source_sentence": "釋曰：",
        "from": "T31n1598_010:0449b05_2",
        "context_with_next_sentence": true
    },
    {
        "source_sentence": "此中有難：",
        "from": "T31n1598_010:0449b05_7",
        "context_with_next_sentence": true
    },
    {
        "source_sentence": "諸佛法身無始時來，無別無量作證得因，為求佛果何須功用？",
        "from": "T31n1598_010:0449b06_14",
        "context_with_next_sentence": true
    },
    {
        "source_sentence": "復有難言：",
        "from": "T31n1598_010:0449b06_19",
        "context_with_next_sentence": true
    },
    {
        "source_sentence": "諸佛法身無始時來無別無量，一佛即能具足成辦一切有情諸利樂事，不應為得更作功用。",
        "from": "T31n1598_010:0449b09_2",
        "context_with_next_sentence": true
    },
    {
        "source_sentence": "為答此難，說佛得等。",
        "from": "T31n1598_010:0449b09_12",
        "context_with_next_sentence": true
    },
    {
        "source_sentence": "諸佛證得無始時來無別無量，若是有情為求佛果捨正勤因，如是證得恒不成因。",
        "from": "T31n1598_010:0449b11_8",
        "context_with_next_sentence": true
    },
    {
        "source_sentence": "由佛證得，非諸有情為求佛果捨正勤因，故無此難。",
        "from": "T31n1598_010:0449b12_12",
        "context_with_next_sentence": true
    },
    {
        "source_sentence": "若離正勤得佛果者，一切有情本應皆得，是故不應斷正勤因。",
        "from": "T31n1598_010:0449b14_1",
        "context_with_next_sentence": true
    },
    {
        "source_sentence": "又佛法界無始時來無別無量，普為一切作證得因，令諸菩薩悲願纏心勤求佛果。",
        "from": "T31n1598_010:0449b15_17",
        "context_with_next_sentence": true
    },
    {
        "source_sentence": "為作一切有情利樂，故求佛果發勤功用。",
        "from": "T31n1598_010:0449b16_16",
        "context_with_next_sentence": true
    },
    {
        "source_sentence": "論曰：",
        "from": "T31n1598_010:0449b17_2",
        "context_with_next_sentence": true
    },
    {
        "source_sentence": "阿毘達磨大乘經中攝大乘品，我阿僧伽略釋究竟。",
        "from": "T31n1598_010:0449b18_5",
        "context_with_next_sentence": true
    },
    {
        "source_sentence": "釋曰：",
        "from": "T31n1598_010:0449b18_8",
        "context_with_next_sentence": true
    },
    {
        "source_sentence": "我已略釋攝大乘竟。",
        "from": "T31n1598_010:0449b18_17",
        "context_with_next_sentence": true
    },
    {
        "source_sentence": "復說頌曰：",
        "from": "T31n1598_010:0449b19_3",
        "context_with_next_sentence": true
    },
    {
        "source_sentence": "我無性已發，　　求佛果妙願，",
        "from": "T31n1598_010:0449b20_0",
        "context_with_next_sentence": true
    },
    {
        "source_sentence": "於淨境理教，　　悲慧積于心。",
        "from": "T31n1598_010:0449b21_13",
        "context_with_next_sentence": true
    },
    {
        "source_sentence": "從諸師正聞，　　如實深信解，",
        "from": "T31n1598_010:0449b22_0",
        "context_with_next_sentence": true
    },
    {
        "source_sentence": "專念現前故，　　已述造斯釋。",
        "from": "T31n1598_010:0449b23_13",
        "context_with_next_sentence": true
    },
    {
        "source_sentence": "於甚深廣大，　　十義勤生福，",
        "from": "T31n1598_010:0449b24_0",
        "context_with_next_sentence": true
    },
    {
        "source_sentence": "願一切世間，　　得具相妙智。",
        "from": "T31n1598_010:0449b25_13",
        "context_with_next_sentence": true
    },
    {
        "source_sentence": "攝大乘論釋卷第十",
        "from": "T31n1598_010:0449b26_100",
        "context_with_next_sentence": false
    }
]