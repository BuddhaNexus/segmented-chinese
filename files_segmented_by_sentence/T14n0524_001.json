[
    {
        "source_sentence": "佛為優填王說王法政論經",
        "from": "T14n0524_001:0797b03_0",
        "context_with_next_sentence": true
    },
    {
        "source_sentence": "開府儀同三司特進試鴻臚",
        "from": "T14n0524_001:0797b05_0",
        "context_with_next_sentence": true
    },
    {
        "source_sentence": "卿肅國公食邑三千戶賜紫贈",
        "from": "T14n0524_001:0797b06_0",
        "context_with_next_sentence": true
    },
    {
        "source_sentence": "司空謚大鑑正號大廣智大興善寺三藏沙門不空奉　詔譯爾時優填王獨處空閑，靜室而坐，生如是心：",
        "from": "T14n0524_001:0797b09_19",
        "context_with_next_sentence": true
    },
    {
        "source_sentence": "「我當云何知諸帝王真實過失及真實功德？",
        "from": "T14n0524_001:0797b10_18",
        "context_with_next_sentence": true
    },
    {
        "source_sentence": "我若知者，當捨其失，當修其德。",
        "from": "T14n0524_001:0797b11_14",
        "context_with_next_sentence": true
    },
    {
        "source_sentence": "誰有沙門淨行者能了為我廣開示？",
        "from": "T14n0524_001:0797b12_9",
        "context_with_next_sentence": true
    },
    {
        "source_sentence": "」良久思已，便作是念：",
        "from": "T14n0524_001:0797b13_1",
        "context_with_next_sentence": true
    },
    {
        "source_sentence": "「唯我世尊三界大師具一切智，定知諸王所有真實過失及真實功德。",
        "from": "T14n0524_001:0797b14_11",
        "context_with_next_sentence": true
    },
    {
        "source_sentence": "我今當往佛世尊所請問斯義！",
        "from": "T14n0524_001:0797b15_6",
        "context_with_next_sentence": true
    },
    {
        "source_sentence": "」「故我今者來至佛所，唯願如來為我開示。",
        "from": "T14n0524_001:0797b16_6",
        "context_with_next_sentence": true
    },
    {
        "source_sentence": "世尊！",
        "from": "T14n0524_001:0797b16_9",
        "context_with_next_sentence": true
    },
    {
        "source_sentence": "云何諸王真實過失？",
        "from": "T14n0524_001:0797b16_18",
        "context_with_next_sentence": true
    },
    {
        "source_sentence": "云何諸王真實功德？",
        "from": "T14n0524_001:0797b17_7",
        "context_with_next_sentence": true
    },
    {
        "source_sentence": "」作是請已。",
        "from": "T14n0524_001:0797b17_13",
        "context_with_next_sentence": true
    },
    {
        "source_sentence": "爾時世尊告優填王曰：",
        "from": "T14n0524_001:0797b18_9",
        "context_with_next_sentence": true
    },
    {
        "source_sentence": "「大王！",
        "from": "T14n0524_001:0797b18_13",
        "context_with_next_sentence": true
    },
    {
        "source_sentence": "今者應當了知王之過失、王之功德、王衰損門、王可愛法及能發起王可愛之法。",
        "from": "T14n0524_001:0797b20_9",
        "context_with_next_sentence": true
    },
    {
        "source_sentence": "云何王之過失？",
        "from": "T14n0524_001:0797b20_16",
        "context_with_next_sentence": true
    },
    {
        "source_sentence": "大王當知！",
        "from": "T14n0524_001:0797b21_3",
        "context_with_next_sentence": true
    },
    {
        "source_sentence": "王過失者略有十種，王若成就如是過失，雖有大府庫、有大臣佐、有大軍眾而不可歸仰。",
        "from": "T14n0524_001:0797b23_3",
        "context_with_next_sentence": true
    },
    {
        "source_sentence": "何等為十？",
        "from": "T14n0524_001:0797b23_8",
        "context_with_next_sentence": true
    },
    {
        "source_sentence": "一、種姓不高，二、不得自在，三、立性暴惡，四、猛利憤發，五、恩惠賒薄，六、受邪侫言，七、所作不順古先王制，八、不顧善法，九、不鑑是非、勝之與劣，十、一向縱蕩，專行放逸。",
        "from": "T14n0524_001:0797b27_4",
        "context_with_next_sentence": true
    },
    {
        "source_sentence": "「云何名王種姓不高？",
        "from": "T14n0524_001:0797b27_14",
        "context_with_next_sentence": true
    },
    {
        "source_sentence": "謂有庶臣下類而生，非宿尊貴，纂紹王位，是名種姓不高。",
        "from": "T14n0524_001:0797b29_2",
        "context_with_next_sentence": true
    },
    {
        "source_sentence": "「云何名王不得自在？",
        "from": "T14n0524_001:0797c01_9",
        "context_with_next_sentence": true
    },
    {
        "source_sentence": "謂有帝王被諸大臣、輔相、官僚所制，不隨所欲；",
        "from": "T14n0524_001:0797c02_12",
        "context_with_next_sentence": true
    },
    {
        "source_sentence": "所作常有諫約，於妙五欲亦不如意歡娛遊戲。",
        "from": "T14n0524_001:0797c03_11",
        "context_with_next_sentence": true
    },
    {
        "source_sentence": "如是名王不得自在。",
        "from": "T14n0524_001:0797c04_2",
        "context_with_next_sentence": true
    },
    {
        "source_sentence": "「云何名王立性暴惡？",
        "from": "T14n0524_001:0797c05_9",
        "context_with_next_sentence": true
    },
    {
        "source_sentence": "謂有帝王見諸臣類或餘人等犯小愆過，即便對面發麁惡言，咆勃、忿恚、顰蹙、貶黜；",
        "from": "T14n0524_001:0797c07_10",
        "context_with_next_sentence": true
    },
    {
        "source_sentence": "設不對面背彼向餘，而作於前黜罵等事；",
        "from": "T14n0524_001:0797c08_7",
        "context_with_next_sentence": true
    },
    {
        "source_sentence": "或不長時瞋恚，或於長時不捨：",
        "from": "T14n0524_001:0797c09_2",
        "context_with_next_sentence": true
    },
    {
        "source_sentence": "如是對面暴惡、背面暴惡，是名帝王立性暴惡。",
        "from": "T14n0524_001:0797c10_3",
        "context_with_next_sentence": true
    },
    {
        "source_sentence": "「云何名王猛利憤發？",
        "from": "T14n0524_001:0797c11_9",
        "context_with_next_sentence": true
    },
    {
        "source_sentence": "謂有國王見諸群臣有小愆過，有少違越，便削封祿，奪去妻妾，即以重法而刑罰之。",
        "from": "T14n0524_001:0797c13_6",
        "context_with_next_sentence": true
    },
    {
        "source_sentence": "如是名王猛利憤發。",
        "from": "T14n0524_001:0797c13_15",
        "context_with_next_sentence": true
    },
    {
        "source_sentence": "「云何名王恩惠賒薄？",
        "from": "T14n0524_001:0797c14_9",
        "context_with_next_sentence": true
    },
    {
        "source_sentence": "謂有國王，諸群臣等親近侍衛，雖極清白善稱其心，而以微劣軟言慰喻，其頒賜爵祿、酬賞、勳庸，不能圓滿，不順常式；",
        "from": "T14n0524_001:0797c17_3",
        "context_with_next_sentence": true
    },
    {
        "source_sentence": "或損耗已，或稽留已，然後方與。",
        "from": "T14n0524_001:0797c17_18",
        "context_with_next_sentence": true
    },
    {
        "source_sentence": "如是名王恩惠賒薄。",
        "from": "T14n0524_001:0797c18_6",
        "context_with_next_sentence": true
    },
    {
        "source_sentence": "「云何名王受邪侫言？",
        "from": "T14n0524_001:0797c19_9",
        "context_with_next_sentence": true
    },
    {
        "source_sentence": "若有帝王見諸群臣實非忠政，不閑憲式，潛謀輔佐，侫心偏黨，不修善政，姤嫉良賢。",
        "from": "T14n0524_001:0797c21_8",
        "context_with_next_sentence": true
    },
    {
        "source_sentence": "信用如是等人所進言議，由此因緣王務、財寶、名稱、善政並皆衰損。",
        "from": "T14n0524_001:0797c22_19",
        "context_with_next_sentence": true
    },
    {
        "source_sentence": "如是名王受邪侫言。",
        "from": "T14n0524_001:0797c23_7",
        "context_with_next_sentence": true
    },
    {
        "source_sentence": "「云何名王不順先王所制？",
        "from": "T14n0524_001:0797c24_11",
        "context_with_next_sentence": true
    },
    {
        "source_sentence": "謂有國王不能究察，不審簡擇諸群臣等，於種種務國法事中，不堪委任而委任之，堪委任者不委任之，應賞賚者而刑罰之，應刑罰者而賞賚之；",
        "from": "T14n0524_001:0797c27_17",
        "context_with_next_sentence": true
    },
    {
        "source_sentence": "又此群臣處大朝會，餘論未終，發言間絕，不敬不憚，而興諫諍，不能依法而善奉行，不正能住先王教命。",
        "from": "T14n0524_001:0798a01_6",
        "context_with_next_sentence": true
    },
    {
        "source_sentence": "如是即名不順先王所制之法。",
        "from": "T14n0524_001:0798a02_1",
        "context_with_next_sentence": true
    },
    {
        "source_sentence": "「云何名王不顧善法？",
        "from": "T14n0524_001:0798a03_9",
        "context_with_next_sentence": true
    },
    {
        "source_sentence": "謂有國王不信因果，不悟當來善不善業、人天果報，隨情造作身、語、意業三種惡行，不能以時惠施、修福、持齋、學戒、受陀羅尼業灌頂法門，於四無量心不興廣濟，如是名王不顧善法。",
        "from": "T14n0524_001:0798a07_11",
        "context_with_next_sentence": true
    },
    {
        "source_sentence": "「云何名王不鑒是非、勝之與劣？",
        "from": "T14n0524_001:0798a08_14",
        "context_with_next_sentence": true
    },
    {
        "source_sentence": "謂有國王於諸大臣、輔相、官僚，用心顛倒，不善了知忠信、技藝、智慧差別；",
        "from": "T14n0524_001:0798a10_7",
        "context_with_next_sentence": true
    },
    {
        "source_sentence": "以不知故，非忠信所生忠信想，非技藝所有技藝想，於惡慧所生善慧想，於善慧所生惡慧想；",
        "from": "T14n0524_001:0798a12_10",
        "context_with_next_sentence": true
    },
    {
        "source_sentence": "又諸臣等年耆衰邁，曾於久時親近侍衛，知其無勢，遂不敬愛，不賜爵祿，不酬其賞，被他陵蔑，捨而不問。",
        "from": "T14n0524_001:0798a14_18",
        "context_with_next_sentence": true
    },
    {
        "source_sentence": "如是名王不鑒是非、勝之與劣。",
        "from": "T14n0524_001:0798a15_11",
        "context_with_next_sentence": true
    },
    {
        "source_sentence": "「云何名王一向縱蕩，專行放逸？",
        "from": "T14n0524_001:0798a16_14",
        "context_with_next_sentence": true
    },
    {
        "source_sentence": "謂有帝王於妙五欲一向沈沒，耽著嬉戲，不能時時誡慎方便、作所應作、慰勞群臣。",
        "from": "T14n0524_001:0798a18_12",
        "context_with_next_sentence": true
    },
    {
        "source_sentence": "如是名為一向縱蕩，專行放逸。",
        "from": "T14n0524_001:0798a19_6",
        "context_with_next_sentence": true
    },
    {
        "source_sentence": "「若有國王成就如是十種過失，雖有大府庫、有大輔佐、有大軍眾，不久國界自然災亂，而不可歸仰。",
        "from": "T14n0524_001:0798a21_10",
        "context_with_next_sentence": true
    },
    {
        "source_sentence": "大王當知此十過失：",
        "from": "T14n0524_001:0798a21_19",
        "context_with_next_sentence": true
    },
    {
        "source_sentence": "初一是王種姓過失，餘九是王自性過失。",
        "from": "T14n0524_001:0798a22_17",
        "context_with_next_sentence": true
    },
    {
        "source_sentence": "「云何名王之功德？",
        "from": "T14n0524_001:0798a23_8",
        "context_with_next_sentence": true
    },
    {
        "source_sentence": "大王王功德者，略有十種：",
        "from": "T14n0524_001:0798a23_20",
        "context_with_next_sentence": true
    },
    {
        "source_sentence": "一、種姓尊高，二、得大自在，三、性不暴惡，四、憤發輕微，五、恩惠猛利，六、受正直言，七、所作諦思，善順先教，八、顧戀善法，九、善知差別，十、不自縱蕩，不行放逸。",
        "from": "T14n0524_001:0798a27_13",
        "context_with_next_sentence": true
    },
    {
        "source_sentence": "「云何名王種姓尊高？",
        "from": "T14n0524_001:0798a28_9",
        "context_with_next_sentence": true
    },
    {
        "source_sentence": "謂有國王，宿植善根，以大願力，故生王族，紹繼國位，恩養萬姓，淨信三寶。",
        "from": "T14n0524_001:0798b01_2",
        "context_with_next_sentence": true
    },
    {
        "source_sentence": "如是名王種姓尊高。",
        "from": "T14n0524_001:0798b01_11",
        "context_with_next_sentence": true
    },
    {
        "source_sentence": "「云何名王得大自在？",
        "from": "T14n0524_001:0798b02_9",
        "context_with_next_sentence": true
    },
    {
        "source_sentence": "謂有帝王，自隨所欲，於妙五欲歡娛遊戲，所應賞賜隨意而作，於百僚等所出教命宣布無滯。",
        "from": "T14n0524_001:0798b04_10",
        "context_with_next_sentence": true
    },
    {
        "source_sentence": "如是名王得大自在。",
        "from": "T14n0524_001:0798b04_19",
        "context_with_next_sentence": true
    },
    {
        "source_sentence": "「云何名王性不暴惡？",
        "from": "T14n0524_001:0798b05_9",
        "context_with_next_sentence": true
    },
    {
        "source_sentence": "謂有國王見諸群臣雖違少小愆犯等事，而能容忍不即貶黜，不發麁言，亦不對面憤發，亦不內意祕匿。",
        "from": "T14n0524_001:0798b07_16",
        "context_with_next_sentence": true
    },
    {
        "source_sentence": "如是名王性不暴惡。",
        "from": "T14n0524_001:0798b08_5",
        "context_with_next_sentence": true
    },
    {
        "source_sentence": "「云何名王憤發輕微？",
        "from": "T14n0524_001:0798b09_9",
        "context_with_next_sentence": true
    },
    {
        "source_sentence": "謂有國王，諸群臣等雖有大愆、有大違越，而不一切削其封祿、奪其妻妾，不以重法而刑罰之，隨過輕重而行矜降，如是名王憤發輕微。",
        "from": "T14n0524_001:0798b12_10",
        "context_with_next_sentence": true
    },
    {
        "source_sentence": "「云何名王恩惠猛利？",
        "from": "T14n0524_001:0798b13_9",
        "context_with_next_sentence": true
    },
    {
        "source_sentence": "謂有國王，有諸群臣、親近侍衛，其心清白、其心調順，王即時時以正、圓滿軟言慰喻，頒錫勳庸，而不令彼損耗稽留、劬勞怨恨，易可親近，不難承事。",
        "from": "T14n0524_001:0798b16_18",
        "context_with_next_sentence": true
    },
    {
        "source_sentence": "如是名王恩惠猛利。",
        "from": "T14n0524_001:0798b17_6",
        "context_with_next_sentence": true
    },
    {
        "source_sentence": "「云何名王受正直言？",
        "from": "T14n0524_001:0798b18_9",
        "context_with_next_sentence": true
    },
    {
        "source_sentence": "謂有國王，諸群臣等實有忠正，無濁無偏，善閑憲式，情無違叛，其王信用如是等人所進言議，由此因緣，國務、財寶悉皆成就，名稱遠布，黎庶咸歡。",
        "from": "T14n0524_001:0798b21_16",
        "context_with_next_sentence": true
    },
    {
        "source_sentence": "如是名王受正直言。",
        "from": "T14n0524_001:0798b22_5",
        "context_with_next_sentence": true
    },
    {
        "source_sentence": "「云何名王所作諦思順先王教？",
        "from": "T14n0524_001:0798b23_13",
        "context_with_next_sentence": true
    },
    {
        "source_sentence": "謂有國王，性能究察、審能簡擇諸群臣等，於種種務公法事中，不堪委任者而不任之，堪委任者而委任之；",
        "from": "T14n0524_001:0798b26_2",
        "context_with_next_sentence": true
    },
    {
        "source_sentence": "應賞賚者而正賞賚，應刑罰者而正刑罰；",
        "from": "T14n0524_001:0798b27_1",
        "context_with_next_sentence": true
    },
    {
        "source_sentence": "凡有所為審思審擇，然後方作亦不卒暴。",
        "from": "T14n0524_001:0798b27_19",
        "context_with_next_sentence": true
    },
    {
        "source_sentence": "其王群臣等雖處朝會，終不發言間絕餘論，要待言終而興諫諍，如其王教而善奉行。",
        "from": "T14n0524_001:0798b29_17",
        "context_with_next_sentence": true
    },
    {
        "source_sentence": "如是即名順先王教。",
        "from": "T14n0524_001:0798c01_7",
        "context_with_next_sentence": true
    },
    {
        "source_sentence": "「云何名王顧戀善法？",
        "from": "T14n0524_001:0798c02_9",
        "context_with_next_sentence": true
    },
    {
        "source_sentence": "謂有帝王，信有因果、善不善業、人天果報，具足慚恥，而不恣情作身、語、意三種惡行，時時惠施，修福持齋，建立漫茶羅，受灌頂法，而設護摩供養聖眾，四無量心常懷廣濟。",
        "from": "T14n0524_001:0798c06_5",
        "context_with_next_sentence": true
    },
    {
        "source_sentence": "如是名王顧戀善法。",
        "from": "T14n0524_001:0798c06_14",
        "context_with_next_sentence": true
    },
    {
        "source_sentence": "「云何名王能鑒是非、勝之與劣？",
        "from": "T14n0524_001:0798c07_14",
        "context_with_next_sentence": true
    },
    {
        "source_sentence": "謂有國王，於諸大臣、輔相、百僚心無顛倒，能善了知忠信、技藝、智慧差別，若有若無並如實知，於其無者輕而遠之，於其有者敬而愛之；",
        "from": "T14n0524_001:0798c10_14",
        "context_with_next_sentence": true
    },
    {
        "source_sentence": "又諸臣等年耆衰邁，曾於久時親近侍衛，雖知無勢、無力，然念昔恩，轉懷敬愛而不輕賤，爵祿、勳庸分賞無替，如是名王能鑒是非、勝之與劣。",
        "from": "T14n0524_001:0798c13_19",
        "context_with_next_sentence": true
    },
    {
        "source_sentence": "「云何名王不自縱蕩，不行放逸？",
        "from": "T14n0524_001:0798c14_14",
        "context_with_next_sentence": true
    },
    {
        "source_sentence": "謂有國王，於妙五欲而不沈沒，傲慢嬉戲而不耽著，能於時時誡慎方便，作所應作慰勞群臣，如是名王不自縱蕩不行放逸。",
        "from": "T14n0524_001:0798c17_9",
        "context_with_next_sentence": true
    },
    {
        "source_sentence": "「若王成就如是功德，雖無府庫、無大輔佐、無大軍眾，不久國界自然豐饒而可歸仰。",
        "from": "T14n0524_001:0798c19_6",
        "context_with_next_sentence": true
    },
    {
        "source_sentence": "大王當知如是十種王之功德：",
        "from": "T14n0524_001:0798c20_1",
        "context_with_next_sentence": true
    },
    {
        "source_sentence": "初一名為種姓功德，餘九名為自性功德。",
        "from": "T14n0524_001:0798c20_19",
        "context_with_next_sentence": true
    },
    {
        "source_sentence": "「云何名為王衰損門？",
        "from": "T14n0524_001:0798c21_9",
        "context_with_next_sentence": true
    },
    {
        "source_sentence": "大王當知！",
        "from": "T14n0524_001:0798c21_14",
        "context_with_next_sentence": true
    },
    {
        "source_sentence": "王衰損門略有五種：",
        "from": "T14n0524_001:0798c22_3",
        "context_with_next_sentence": true
    },
    {
        "source_sentence": "一、不善觀察而攝群臣，二、雖善觀察而無恩惠，縱有恩惠不得及時，三、專行放逸，不思國務，四、專行放逸，不守府庫，五、專行放逸，不修善法。",
        "from": "T14n0524_001:0798c25_6",
        "context_with_next_sentence": true
    },
    {
        "source_sentence": "如是五種皆悉名為王衰損門。",
        "from": "T14n0524_001:0798c25_19",
        "context_with_next_sentence": true
    },
    {
        "source_sentence": "「云何名王不善觀察而攝群臣？",
        "from": "T14n0524_001:0798c26_13",
        "context_with_next_sentence": true
    },
    {
        "source_sentence": "謂有國王，於群臣等不能究察，不審簡擇忠信、技藝、智慧差別，攝為親侍，加以寵愛，厚賜爵祿，重委寄處而相委任，數以軟言，而相慰喻；",
        "from": "T14n0524_001:0798c29_16",
        "context_with_next_sentence": true
    },
    {
        "source_sentence": "然此群臣所付財寶多有損費，若遇冤敵、惡友、軍陣而先退敗，以懼破散，便生奔背，無戀於主。",
        "from": "T14n0524_001:0799a02_19",
        "context_with_next_sentence": true
    },
    {
        "source_sentence": "如是名王不善觀察而攝群臣。",
        "from": "T14n0524_001:0799a03_11",
        "context_with_next_sentence": true
    },
    {
        "source_sentence": "「云何名王雖善觀察而無恩惠，縱有非時？",
        "from": "T14n0524_001:0799a04_11",
        "context_with_next_sentence": true
    },
    {
        "source_sentence": "謂有國王性能究察、審能簡擇，知是忠信、技藝、智慧，攝為親侍，而不寵愛；",
        "from": "T14n0524_001:0799a06_4",
        "context_with_next_sentence": true
    },
    {
        "source_sentence": "不量其才，不賜爵祿；",
        "from": "T14n0524_001:0799a06_14",
        "context_with_next_sentence": true
    },
    {
        "source_sentence": "於形要處，而不委任。",
        "from": "T14n0524_001:0799a07_4",
        "context_with_next_sentence": true
    },
    {
        "source_sentence": "忽於一時王遇冤敵、惡友、軍陣大怖畏事，臨急難時，於諸臣等方行寵爵而以軟言慰喻。",
        "from": "T14n0524_001:0799a09_4",
        "context_with_next_sentence": true
    },
    {
        "source_sentence": "時群臣等共相謂曰：",
        "from": "T14n0524_001:0799a09_13",
        "context_with_next_sentence": true
    },
    {
        "source_sentence": "『王於今者危迫因緣，方於我等暫行恩惠，非長久心！",
        "from": "T14n0524_001:0799a10_17",
        "context_with_next_sentence": true
    },
    {
        "source_sentence": "』知此事已，雖有忠信、技藝、智慧悉隱不現。",
        "from": "T14n0524_001:0799a11_17",
        "context_with_next_sentence": true
    },
    {
        "source_sentence": "如是名王雖善觀察而攝群臣無恩惠行，縱有非時。",
        "from": "T14n0524_001:0799a12_18",
        "context_with_next_sentence": true
    },
    {
        "source_sentence": "「云何名王專行放逸，不思國務？",
        "from": "T14n0524_001:0799a13_14",
        "context_with_next_sentence": true
    },
    {
        "source_sentence": "謂有國王於應和好、所作所成國務等事，而不時時獨處空閑或與智士共正思惟和好方便、乖絕等事，及應賞賚乃至軍陣所作所成要務等事不勤在意。",
        "from": "T14n0524_001:0799a17_4",
        "context_with_next_sentence": true
    },
    {
        "source_sentence": "如是名王專行放逸，不思國務。",
        "from": "T14n0524_001:0799a17_18",
        "context_with_next_sentence": true
    },
    {
        "source_sentence": "「云何名王專行放逸，不守府庫？",
        "from": "T14n0524_001:0799a18_12",
        "context_with_next_sentence": true
    },
    {
        "source_sentence": "謂有國王寡營事業，不觀諸務，不禁王門、宮庭、庫藏，國家密要說向婦人，乃於捕獵、博戲事中費損財寶而不慎護。",
        "from": "T14n0524_001:0799a21_4",
        "context_with_next_sentence": true
    },
    {
        "source_sentence": "如是名王專行放逸，不守府庫。",
        "from": "T14n0524_001:0799a21_18",
        "context_with_next_sentence": true
    },
    {
        "source_sentence": "「云何名王專行放逸，不修善法？",
        "from": "T14n0524_001:0799a22_14",
        "context_with_next_sentence": true
    },
    {
        "source_sentence": "謂有國王於世所知柔和淳質、聰慧辯才、得理解脫所有沙門、婆羅門不能數近，禮敬諮詢云何是善？",
        "from": "T14n0524_001:0799a24_19",
        "context_with_next_sentence": true
    },
    {
        "source_sentence": "云何不善？",
        "from": "T14n0524_001:0799a25_4",
        "context_with_next_sentence": true
    },
    {
        "source_sentence": "云何有罪？",
        "from": "T14n0524_001:0799a25_9",
        "context_with_next_sentence": true
    },
    {
        "source_sentence": "云何無罪？",
        "from": "T14n0524_001:0799a25_14",
        "context_with_next_sentence": true
    },
    {
        "source_sentence": "云何有福、吉祥法門遠離諸惡？",
        "from": "T14n0524_001:0799a26_7",
        "context_with_next_sentence": true
    },
    {
        "source_sentence": "設得聞已，不依修行。",
        "from": "T14n0524_001:0799a26_17",
        "context_with_next_sentence": true
    },
    {
        "source_sentence": "如是名王專行放逸，不修善法。",
        "from": "T14n0524_001:0799a27_11",
        "context_with_next_sentence": true
    },
    {
        "source_sentence": "「若有國王成就如是五衰損門，當知此王退失現世果報，乃至來生失人、天福。",
        "from": "T14n0524_001:0799a29_7",
        "context_with_next_sentence": true
    },
    {
        "source_sentence": "謂前四門退現受福利，最後一門退來生果報。",
        "from": "T14n0524_001:0799b01_8",
        "context_with_next_sentence": true
    },
    {
        "source_sentence": "「云何名為王可愛法？",
        "from": "T14n0524_001:0799b02_9",
        "context_with_next_sentence": true
    },
    {
        "source_sentence": "大王當知！",
        "from": "T14n0524_001:0799b02_14",
        "context_with_next_sentence": true
    },
    {
        "source_sentence": "略有五種，謂王可愛、可樂、可欣、可意之法。",
        "from": "T14n0524_001:0799b03_14",
        "context_with_next_sentence": true
    },
    {
        "source_sentence": "何等為五？",
        "from": "T14n0524_001:0799b03_19",
        "context_with_next_sentence": true
    },
    {
        "source_sentence": "一者、人所敬愛，二、自在增上，三、能摧冤敵，四、善攝養身，五、能修善事。",
        "from": "T14n0524_001:0799b05_10",
        "context_with_next_sentence": true
    },
    {
        "source_sentence": "如是五種是王可愛、可樂、可欣、可意之法。",
        "from": "T14n0524_001:0799b06_10",
        "context_with_next_sentence": true
    },
    {
        "source_sentence": "云何善能發起王可愛法？",
        "from": "T14n0524_001:0799b07_1",
        "context_with_next_sentence": true
    },
    {
        "source_sentence": "大王當知！",
        "from": "T14n0524_001:0799b07_6",
        "context_with_next_sentence": true
    },
    {
        "source_sentence": "略有五種善能發起王可愛法，何等為五？",
        "from": "T14n0524_001:0799b08_4",
        "context_with_next_sentence": true
    },
    {
        "source_sentence": "一、恩養世間，二、英勇具足，三、善權方便，四、正受境界，五、勤修善法。",
        "from": "T14n0524_001:0799b09_17",
        "context_with_next_sentence": true
    },
    {
        "source_sentence": "「云何名王恩養蒼生？",
        "from": "T14n0524_001:0799b10_9",
        "context_with_next_sentence": true
    },
    {
        "source_sentence": "謂有國王性本知足，能為謹慎，成就無貪、白淨之法；",
        "from": "T14n0524_001:0799b11_13",
        "context_with_next_sentence": true
    },
    {
        "source_sentence": "所有庫藏隨力給施貧窮、孤露，柔和忍辱，多以軟言曉喻國界；",
        "from": "T14n0524_001:0799b13_1",
        "context_with_next_sentence": true
    },
    {
        "source_sentence": "諸有群臣有故違犯不可免者，量罪矜恕，以實以時如理治罰。",
        "from": "T14n0524_001:0799b14_8",
        "context_with_next_sentence": true
    },
    {
        "source_sentence": "如是名王以正化法恩養蒼生，故感世間之所敬愛。",
        "from": "T14n0524_001:0799b15_12",
        "context_with_next_sentence": true
    },
    {
        "source_sentence": "「云何名王英勇具足？",
        "from": "T14n0524_001:0799b16_2",
        "context_with_next_sentence": true
    },
    {
        "source_sentence": "謂有國王神策不墜，武略圓滿，未降伏者而降伏之，已降伏者而攝護之。",
        "from": "T14n0524_001:0799b17_15",
        "context_with_next_sentence": true
    },
    {
        "source_sentence": "如是名王英勇具足。",
        "from": "T14n0524_001:0799b18_5",
        "context_with_next_sentence": true
    },
    {
        "source_sentence": "「云何名王善權方便？",
        "from": "T14n0524_001:0799b19_9",
        "context_with_next_sentence": true
    },
    {
        "source_sentence": "謂有國王，一切好事分明了知，方便能和，攝受強黨，故得摧伏一切冤敵。",
        "from": "T14n0524_001:0799b21_2",
        "context_with_next_sentence": true
    },
    {
        "source_sentence": "「云何名王正受境界？",
        "from": "T14n0524_001:0799b22_9",
        "context_with_next_sentence": true
    },
    {
        "source_sentence": "謂有國王善能籌量府庫增減，不奢、不悋，平等受用，隨其時候所宜給與所有臣佐、親族、王等及伎樂人。",
        "from": "T14n0524_001:0799b24_18",
        "context_with_next_sentence": true
    },
    {
        "source_sentence": "又有疾時，應食所宜，避所不宜，醫候食性，方以食之；",
        "from": "T14n0524_001:0799b26_2",
        "context_with_next_sentence": true
    },
    {
        "source_sentence": "若食未消，或食而痢，皆不應食。",
        "from": "T14n0524_001:0799b26_17",
        "context_with_next_sentence": true
    },
    {
        "source_sentence": "應共食者不應獨食，所有精味分布令歡。",
        "from": "T14n0524_001:0799b27_15",
        "context_with_next_sentence": true
    },
    {
        "source_sentence": "如是名王正受境界，遂能善巧攝養自身。",
        "from": "T14n0524_001:0799b28_14",
        "context_with_next_sentence": true
    },
    {
        "source_sentence": "「云何名王勤修善法？",
        "from": "T14n0524_001:0799b29_9",
        "context_with_next_sentence": true
    },
    {
        "source_sentence": "謂有國王具足淨信、戒、聞、捨、慧，於淨信處，了信他世及信當來善不善業、人天果報，如是名為具足淨信；",
        "from": "T14n0524_001:0799c02_16",
        "context_with_next_sentence": true
    },
    {
        "source_sentence": "受持淨戒，於年三長、每月六齋，遠離殺生及偷盜、邪行、妄言、飲酒諸放逸處，如是名王具足淨戒；",
        "from": "T14n0524_001:0799c04_20",
        "context_with_next_sentence": true
    },
    {
        "source_sentence": "於淨聞處、於現世業及當來果，修德進業，樂聽般若眾妙法門，專意勤心，究竟通達，如是名王具足淨聞；",
        "from": "T14n0524_001:0799c07_6",
        "context_with_next_sentence": true
    },
    {
        "source_sentence": "於淨捨心，遠離慳貪，舒手惠施，常應修福，圓滿平等，如是名王具足淨捨。",
        "from": "T14n0524_001:0799c08_20",
        "context_with_next_sentence": true
    },
    {
        "source_sentence": "謂於具足淨慧之處，如實了知有罪無罪、修與不修、勝劣方便，親近多聞戒行沙門，遠離諸惡邪教之者，善知三種：",
        "from": "T14n0524_001:0799c11_11",
        "context_with_next_sentence": true
    },
    {
        "source_sentence": "果報圓滿、士用圓滿、功德圓滿。",
        "from": "T14n0524_001:0799c12_4",
        "context_with_next_sentence": true
    },
    {
        "source_sentence": "所謂國王繼習帝業，所生宗族聰利明慧，府庫財寶應用不虧，如是名為果報圓滿。",
        "from": "T14n0524_001:0799c14_2",
        "context_with_next_sentence": true
    },
    {
        "source_sentence": "若諸國王善權方便，恒常成就，英勇進退，善達藝能，是即名為士用圓滿。",
        "from": "T14n0524_001:0799c15_15",
        "context_with_next_sentence": true
    },
    {
        "source_sentence": "若諸國王任持正法，與諸內宮王子、大臣共修惠施，行好善事；",
        "from": "T14n0524_001:0799c17_4",
        "context_with_next_sentence": true
    },
    {
        "source_sentence": "持齋受戒、慈三摩地門、上妙梵行；",
        "from": "T14n0524_001:0799c17_20",
        "context_with_next_sentence": true
    },
    {
        "source_sentence": "頻作護摩，息災增益；",
        "from": "T14n0524_001:0799c18_9",
        "context_with_next_sentence": true
    },
    {
        "source_sentence": "建曼荼羅，具受灌頂，是為功德圓滿。",
        "from": "T14n0524_001:0799c19_5",
        "context_with_next_sentence": true
    },
    {
        "source_sentence": "若能如是行者是名淨慧具足。",
        "from": "T14n0524_001:0799c19_18",
        "context_with_next_sentence": true
    },
    {
        "source_sentence": "「復次，大王當知！",
        "from": "T14n0524_001:0799c20_8",
        "context_with_next_sentence": true
    },
    {
        "source_sentence": "我已略說王之過失、王之功德、王衰損門、王可愛法，及能發起王可愛之法。",
        "from": "T14n0524_001:0799c22_1",
        "context_with_next_sentence": true
    },
    {
        "source_sentence": "是故大王每日晨朝若讀、若誦此祕密王教，依之修行即名聖王、即名法王，諸佛、菩薩、天龍八部日夜加持，恒常護念，能感世間風雨順時，兵甲休息，諸國朝貢，福祚無邊，國土安寧，壽命長遠，是故當獲一切利益，現世安樂。",
        "from": "T14n0524_001:0799c27_1",
        "context_with_next_sentence": true
    },
    {
        "source_sentence": "」爾時優填王聞佛所說，踊躍歡喜，信受奉行。",
        "from": "T14n0524_001:0799c28_1",
        "context_with_next_sentence": true
    },
    {
        "source_sentence": "佛為優填王說王法政論經",
        "from": "T14n0524_001:0799c29_100",
        "context_with_next_sentence": false
    }
]