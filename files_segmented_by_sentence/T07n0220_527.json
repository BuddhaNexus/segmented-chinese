{
    "T07n0220_527:0702a08_0": "大般若波羅蜜多經卷第五百二",
    "T07n0220_527:0702a09_0": "十七",
    "T07n0220_527:0702a11_0": "三藏法師玄奘奉　詔譯",
    "T07n0220_527:0702a12_0": "第三分慧到彼岸品第二十七",
    "T07n0220_527:0702a13_0": "爾時，善現聞是語已，便白佛言：「諸菩薩摩訶薩具勝覺慧，雖能習行如是深法，而不攝受諸有勝報。」",
    "T07n0220_527:0702a15_1": "佛告善現：「如是！",
    "T07n0220_527:0702a15_2": "如是！",
    "T07n0220_527:0702a15_3": "如汝所說。",
    "T07n0220_527:0702a15_4": "諸菩薩摩訶薩具勝覺慧，雖能習行如是深法，而不攝受諸有勝報。",
    "T07n0220_527:0702a17_5": "所以者何？",
    "T07n0220_527:0702a17_6": "是菩薩摩訶薩於自性中而能不動。」",
    "T07n0220_527:0702a18_7": "具壽善現復白佛言：「是菩薩摩訶薩於何自性而能不動？」",
    "T07n0220_527:0702a19_8": "佛告善現：「是菩薩摩訶薩能於無性自性不動。」",
    "T07n0220_527:0702a20_9": "具壽善現復白佛言：「是菩薩摩訶薩於何無性自性不動？」",
    "T07n0220_527:0702a22_10": "佛告善現：「是菩薩摩訶薩能於色蘊乃至識蘊自性不動，能於眼處乃至意處自性不動，能於色處乃至法處自性不動，能於眼界乃至意界自性不動，能於色界乃至法界自性不動，能於眼識界乃至意識界自性不動，能於眼觸乃至意觸自性不動，能於眼觸為緣所生諸受乃至意觸為緣所生諸受自性不動，能於地界乃至識界自性不動，能於因緣乃至增上緣自性不動，能於無明乃至老死自性不動，能於布施乃至般若波羅蜜多自性不動，能於內空乃至無性自性空自性不動，能於真如乃至不思議界自性不動，能於苦、集、滅、道聖諦自性不動，能於四念住乃至八聖道支自性不動，能於四靜慮、四無量、四無色定自性不動，能於空、無相、無願解脫門自性不動，能於八解脫乃至十遍處自性不動，能於淨觀地乃至如來地自性不動，能於極喜地乃至法雲地自性不動，能於一切陀羅尼門、三摩地門自性不動，能於五眼、六神通自性不動，能於如來十力乃至十八佛不共法自性不動，能於大慈、大悲、大喜、大捨自性不動，能於三十二大士相、八十隨好自性不動，能於無忘失法、恒住捨性自性不動，能於一切智、道相智、一切相智自性不動，能於預流果乃至獨覺菩提自性不動，能於一切菩薩摩訶薩行自性不動，能於諸佛無上正等菩提自性不動，能於一切智智自性不動，能於有為界、無為界自性不動。",
    "T07n0220_527:0702b20_11": "所以者何？",
    "T07n0220_527:0702b21_12": "如是諸法自性即是無性，諸菩薩摩訶薩於此無性自性不動，無性不能現證無性。」",
    "T07n0220_527:0702b23_0": "具壽善現便白佛言：「有性為能證無性不？」",
    "T07n0220_527:0702b23_1": "佛言：「不爾！」",
    "T07n0220_527:0702b24_2": "善現復問：「無性為能證有性不？」",
    "T07n0220_527:0702b24_3": "佛言：「不爾！」",
    "T07n0220_527:0702b25_4": "善現復問：「有性為能證有性不？」",
    "T07n0220_527:0702b25_5": "佛言：「不爾！」",
    "T07n0220_527:0702b26_6": "善現復問：「無性為能證無性不？」",
    "T07n0220_527:0702b26_7": "佛言：「不爾！」",
    "T07n0220_527:0702b27_0": "具壽善現復白佛言：「若爾，亦應有性不能現觀無性，無性不能現觀有性，有性不能現觀有性，無性不能現觀無性，將非世尊無得、無現觀耶？」",
    "T07n0220_527:0702c01_1": "佛告善現：「我雖有得、有現觀，而遠離四句。」",
    "T07n0220_527:0702c02_2": "具壽善現復白佛言：「云何離四句有得、有現觀？」",
    "T07n0220_527:0702c03_3": "佛告善現：「若得、若現觀，皆非有、非無，離相、離名，絕諸戲論，是故我說有得、有現觀而遠離四句。」",
    "T07n0220_527:0702c05_4": "具壽善現復白佛言：「諸菩薩摩訶薩以何法為戲論？」",
    "T07n0220_527:0702c06_5": "佛告善現：「諸菩薩摩訶薩觀色蘊乃至識蘊若常若無常、若樂若苦、若我若無我、若淨若不淨、若寂靜若不寂靜、若遠離若不遠離、若是所遍知若非所遍知，是為戲論。",
    "T07n0220_527:0702c10_6": "廣說乃至觀一切智智若常若無常、若樂若苦、若我若無我、若淨若不淨、若寂靜若不寂靜、若遠離若不遠離、若是所遍知若非所遍知，是為戲論。",
    "T07n0220_527:0702c13_7": "「復次，善現！",
    "T07n0220_527:0702c13_8": "諸菩薩摩訶薩若作是念：『苦聖諦應遍知，集聖諦應永斷，滅聖諦應作證，道聖諦應修習。』",
    "T07n0220_527:0702c15_9": "是為戲論。",
    "T07n0220_527:0702c15_10": "復次，善現！",
    "T07n0220_527:0702c16_0": "諸菩薩摩訶薩若作是念：『應修布施乃至般若波羅蜜多。』",
    "T07n0220_527:0702c17_1": "是為戲論。",
    "T07n0220_527:0702c17_2": "若作是念：『應住內空乃至無性自性空，應住真如乃至不思議界，應住苦、集、滅、道聖諦。』",
    "T07n0220_527:0702c19_3": "是為戲論。",
    "T07n0220_527:0702c19_4": "若作是念：『應修四念住乃至八聖道支，應修四靜慮、四無量、四無色定，應修空、無相、無願解脫門，應修八解脫乃至十遍處。』",
    "T07n0220_527:0702c22_5": "是為戲論。",
    "T07n0220_527:0702c22_6": "若作是念：『應超預流果乃至獨覺菩提，趣入菩薩正性離生，圓滿菩薩十地正行，成熟有情、嚴淨佛土。』",
    "T07n0220_527:0702c25_0": "是為戲論。",
    "T07n0220_527:0702c25_1": "若作是念：『應起一切陀羅尼門、三摩地門，應引五眼、六神通，應引如來十力乃至十八佛不共法，應引大慈、大悲、大喜、大捨，應圓滿三十二大士相、八十隨好，應引無忘失法、恒住捨性，應引一切智、道相智、一切相智。』",
    "T07n0220_527:0703a01_2": "是為戲論。",
    "T07n0220_527:0703a01_3": "若作是念：『應行一切菩薩摩訶薩行，應證諸佛無上正等菩提。』",
    "T07n0220_527:0703a02_4": "是為戲論。",
    "T07n0220_527:0703a02_5": "若作是念：『我當永斷一切煩惱習氣相續，我當證得一切智智。』",
    "T07n0220_527:0703a04_6": "是為戲論。",
    "T07n0220_527:0703a04_7": "善現當知！",
    "T07n0220_527:0703a04_8": "諸菩薩摩訶薩以如是等種種分別而為戲論。",
    "T07n0220_527:0703a05_9": "「復次，善現！",
    "T07n0220_527:0703a06_10": "諸菩薩摩訶薩行深般若波羅蜜多時，應觀色蘊乃至識蘊若常若無常、若樂若苦、若我若無我、若淨若不淨、若寂靜若不寂靜、若遠離若不遠離、若是所遍知若非所遍知，皆不可戲論故不應戲論。",
    "T07n0220_527:0703a10_11": "廣說乃至應觀一切智智若常若無常、若樂若苦、若我若無我、若淨若不淨、若寂靜若不寂靜、若遠離若不遠離、若是所遍知若非所遍知，皆不可戲論故不應戲論。",
    "T07n0220_527:0703a14_12": "「復次，善現！",
    "T07n0220_527:0703a14_13": "諸菩薩摩訶薩行深般若波羅蜜多時，應觀苦聖諦若應遍知、若不應遍知，應觀集聖諦若應永斷、若不應永斷，應觀滅聖諦若應作證、若不應作證，應觀道聖諦若應修習、若不應修習，皆不可戲論故不應戲論，廣說乃至應觀一切智智若應證得、若不應證得，俱不可戲論故不應戲論。",
    "T07n0220_527:0703a20_14": "善現當知！",
    "T07n0220_527:0703a20_15": "諸菩薩摩訶薩行深般若波羅蜜多時，應觀如是等諸法及有情，皆不可戲論故不應戲論。",
    "T07n0220_527:0703a22_16": "所以者何？",
    "T07n0220_527:0703a23_17": "以一切法及諸有情，有性不能戲論無性，無性不能戲論有性，有性不能戲論有性，無性不能戲論無性，離有、無性，若能戲論、若所戲論、若戲論處、若戲論時皆不可得。",
    "T07n0220_527:0703a26_18": "是故，善現！",
    "T07n0220_527:0703a27_19": "色蘊無戲論，受、想、行、識蘊無戲論，廣說乃至一切智智亦無戲論。",
    "T07n0220_527:0703a28_20": "如是，善現！",
    "T07n0220_527:0703a28_21": "諸菩薩摩訶薩應行無戲論甚深般若波羅蜜多。」",
    "T07n0220_527:0703b01_0": "爾時，善現復白佛言：「諸菩薩摩訶薩行深般若波羅蜜多時，云何觀色蘊乃至識蘊廣說乃至一切智智皆不可戲論故不應戲論？」",
    "T07n0220_527:0703b03_1": "佛告善現：「諸菩薩摩訶薩行深般若波羅蜜多時，應觀色蘊乃至識蘊皆無自性，廣說乃至一切智智亦無自性，若法無自性則不可戲論。",
    "T07n0220_527:0703b07_2": "是故，善現！",
    "T07n0220_527:0703b07_3": "色蘊乃至識蘊皆不可戲論故，諸菩薩摩訶薩不應戲論，廣說乃至一切智智亦不可戲論故，諸菩薩摩訶薩不應戲論。",
    "T07n0220_527:0703b10_0": "善現當知！",
    "T07n0220_527:0703b10_1": "諸菩薩摩訶薩若能如是於一切法，行無戲論甚深般若波羅蜜多方便善巧，便入菩薩正性離生，速能圓滿諸菩薩地，疾證無上正等菩提，能盡未來利樂一切。」",
    "T07n0220_527:0703b13_2": "具壽善現復白佛言：「若一切法皆無自性，亦無戲論而可得者。",
    "T07n0220_527:0703b15_3": "諸菩薩摩訶薩用何等道，得入菩薩正性離生？",
    "T07n0220_527:0703b16_4": "為聲聞道、為獨覺道、為諸佛道？」",
    "T07n0220_527:0703b17_5": "佛告善現：「諸菩薩摩訶薩不用聲聞、獨覺、佛道，得入菩薩正性離生，然於諸道先遍學已，用菩薩道得入菩薩正性離生。",
    "T07n0220_527:0703b19_6": "善現當知！",
    "T07n0220_527:0703b20_7": "如第八者，先學諸道，後用自道得入自乘正性離生，乃至未起圓滿果道，未能證得自乘極果。",
    "T07n0220_527:0703b22_8": "諸菩薩摩訶薩亦復如是，於一切道先遍學已，用菩薩道得入菩薩正性離生，乃至未起金剛喻定，猶未能得所求無上正等菩提。",
    "T07n0220_527:0703b25_9": "若起此定，以一剎那相應妙慧，乃能證得所求無上正等菩提。」",
    "T07n0220_527:0703b26_10": "具壽善現復白佛言：「若菩薩摩訶薩為欲圓滿一切智智，於一切道先遍學已，用菩薩道得入菩薩正性離生。",
    "T07n0220_527:0703b29_11": "若爾，豈不第八、預流、一來、不還、阿羅漢、獨覺、如來向果其道各異？",
    "T07n0220_527:0703c01_12": "如是諸道既各有異，云何菩薩摩訶薩為欲圓滿一切智智，於一切道先遍學已，後用自道得入菩薩正性離生？",
    "T07n0220_527:0703c04_13": "謂諸菩薩摩訶薩若起第八道時應成第八，若起具見道時應成預流，若起進修道時應成一來、不還，若起無學道時應成阿羅漢，若起獨覺道時應成獨覺。",
    "T07n0220_527:0703c07_14": "「世尊！",
    "T07n0220_527:0703c07_15": "若菩薩摩訶薩成第八已，能入菩薩正性離生定無是處。",
    "T07n0220_527:0703c09_16": "不入菩薩正性離生，而證無上正等菩提亦無是處。",
    "T07n0220_527:0703c10_17": "世尊！",
    "T07n0220_527:0703c10_18": "若菩薩摩訶薩成預流果乃至獨覺，能入菩薩正性離生定無是處。",
    "T07n0220_527:0703c12_0": "不入菩薩正性離生，而證無上正等菩提亦無是處。",
    "T07n0220_527:0703c13_1": "云何令我如實了知諸菩薩摩訶薩為欲圓滿一切智智，於一切道先遍學已，方入菩薩正性離生而不違理？」",
    "T07n0220_527:0703c15_2": "佛告善現：「如是！",
    "T07n0220_527:0703c15_3": "如是！",
    "T07n0220_527:0703c16_4": "如汝所說。",
    "T07n0220_527:0703c16_5": "若菩薩摩訶薩成第八已，廣說乃至成獨覺已，能入菩薩正性離生定無是處，不入菩薩正性離生，而證無上正等菩提亦無是處。",
    "T07n0220_527:0703c19_6": "然諸菩薩摩訶薩於一切道先遍學已，方入菩薩正性離生亦不違理。",
    "T07n0220_527:0703c20_7": "謂諸菩薩摩訶薩從初發心勇猛精進，修行布施乃至般若波羅蜜多，以勝智見超過八地，謂淨觀地乃至獨覺地。",
    "T07n0220_527:0703c23_8": "雖於如是所說八地皆遍修學，而能以勝智見超過，用道相智得入菩薩正性離生。",
    "T07n0220_527:0703c25_9": "已入菩薩正性離生，漸次復用一切相智，永斷一切習氣相續，證得無上正等菩提。",
    "T07n0220_527:0703c27_10": "善現當知！",
    "T07n0220_527:0703c27_11": "所學第八若智若斷，乃至獨覺若智若斷，皆是菩薩摩訶薩忍。",
    "T07n0220_527:0703c28_12": "如是，善現！",
    "T07n0220_527:0703c29_13": "諸菩薩摩訶薩於一切道先遍學已，後用自道得入菩薩正性離生。",
    "T07n0220_527:0704a01_14": "已入菩薩正性離生，漸次修行諸菩薩行，後證無上正等菩提，以果饒益諸有情類。」",
    "T07n0220_527:0704a04_0": "爾時，善現便白佛言：「如世尊說諸菩薩摩訶薩應學遍知一切道相，若聲聞道、若獨覺道、若菩薩道、若諸佛道，知此等道一切種相名道相智，諸菩薩摩訶薩云何當起道相智道？」",
    "T07n0220_527:0704a08_0": "佛告善現：「諸菩薩摩訶薩應起一切淨道相智。",
    "T07n0220_527:0704a09_1": "云何菩薩摩訶薩當起一切淨道相智？",
    "T07n0220_527:0704a09_2": "謂諸行、狀、相，能正顯發淨道相智。",
    "T07n0220_527:0704a10_3": "諸菩薩摩訶薩遍於如是諸行、狀、相皆現等覺，現等覺已如實為他宣說、開示、施設、建立，令諸有情得無倒解，隨應趣向利益安樂。",
    "T07n0220_527:0704a13_4": "是菩薩摩訶薩應於一切音聲語言皆得善巧，用此善巧音聲語言，遍為三千大千世界諸有情類宣說正法，令知所聞皆如谷響，雖有解了而無執著。",
    "T07n0220_527:0704a17_0": "「善現當知！",
    "T07n0220_527:0704a17_1": "諸菩薩摩訶薩由此因緣應學圓滿真道相智。",
    "T07n0220_527:0704a18_2": "既學圓滿道相智已，應如實知一切有情隨眠、意樂種種差別，如應為作利益安樂，謂如實知地獄有情隨眠、意樂及彼因果，知已方便遮障彼道；亦如實知傍生、鬼界、諸龍、藥叉、阿素洛等隨眠、意樂及彼因果，知已方便遮障彼道；亦如實知人欲界天乃至非想非非想處隨眠、意樂，知已方便遮障彼道。",
    "T07n0220_527:0704a25_3": "亦如實知四念住乃至八聖道支及彼因果，亦如實知四靜慮、四無量、四無色定及彼因果，亦如實知空、無相、無願解脫門及彼因果，亦如實知八解脫乃至十遍處及彼因果，亦如實知苦、集、滅、道聖諦及彼因果，亦如實知六波羅蜜多及彼因果，亦如實知內空乃至無性自性空及彼因果，亦如實知真如乃至不思議界及彼因果，亦如實知淨觀地乃至如來地及彼因果，亦如實知極喜地乃至法雲地及彼因果，亦如實知陀羅尼門、三摩地門及彼因果，亦如實知淨五眼、六神通及彼因果，亦如實知如來十力乃至十八佛不共法及彼因果，亦如實知大慈、大悲、大喜、大捨及彼因果，亦如實知無忘失法、恒住捨性及彼因果，亦如實知一切智、道相智、一切相智及彼因果，亦如實知聲聞、獨覺、菩薩、如來及彼因果。",
    "T07n0220_527:0704b12_4": "「善現當知！",
    "T07n0220_527:0704b12_5": "諸菩薩摩訶薩既如實知聲聞等道及因果已，隨其所應，以如是道安立有情於三乘道，令勤修學各得究竟。",
    "T07n0220_527:0704b14_6": "善現當知！",
    "T07n0220_527:0704b15_7": "諸菩薩摩訶薩應起如是真道相智。",
    "T07n0220_527:0704b16_0": "若菩薩摩訶薩修學如是真道相智，於諸有情種種界性、隨眠、意樂皆善悟入。",
    "T07n0220_527:0704b17_1": "既悟入已，隨其所應為說正法，皆令獲得所求勝果無空過者。",
    "T07n0220_527:0704b19_2": "所以者何？",
    "T07n0220_527:0704b19_3": "是菩薩摩訶薩善知有情諸根勝劣，如實通達一切有情往來生死心、心所法趣向差別，為說法故無空過者。",
    "T07n0220_527:0704b21_4": "善現當知！",
    "T07n0220_527:0704b22_5": "諸菩薩摩訶薩應行如是諸道般若波羅蜜多。",
    "T07n0220_527:0704b23_6": "所以者何？",
    "T07n0220_527:0704b23_7": "一切聲聞、獨覺、菩薩所應學道菩提分法，皆攝在此甚深般若波羅蜜多。",
    "T07n0220_527:0704b25_8": "一切聲聞、獨覺、菩薩於中勤學，皆得究竟。」",
    "T07n0220_527:0704b26_0": "具壽善現便白佛言：「若一切種菩提分法及諸菩提，如是一切皆非相應非不相應、無色、無見、無對、一相，所謂無相。",
    "T07n0220_527:0704b28_1": "云何如是菩提分法能取菩提？",
    "T07n0220_527:0704b29_2": "皆非相應非不相應、無色、無見、無對、一相，謂無相法，能於餘法有取有捨？",
    "T07n0220_527:0704c01_3": "譬如虛空，於一切法無取無捨，自性空故，諸法亦爾自性皆空，非於餘法有取有捨。",
    "T07n0220_527:0704c03_4": "如何可說菩提分法能取菩提？」",
    "T07n0220_527:0704c04_5": "佛告善現：「如是！",
    "T07n0220_527:0704c04_6": "如是！",
    "T07n0220_527:0704c04_7": "如汝所說。",
    "T07n0220_527:0704c05_8": "以一切法自性皆空無取無捨，然諸有情於一切法自性空義不能解了，為益彼故，方便宣說菩提分法能取菩提。",
    "T07n0220_527:0704c07_9": "「復次，善現！",
    "T07n0220_527:0704c08_0": "若諸色蘊乃至識蘊，廣說乃至一切智智，於此聖法毘奈耶中，皆非相應非不相應、無色、無見、無對、一相，所謂無相。",
    "T07n0220_527:0704c10_1": "佛為饒益諸有情類，令得正解入法實相，依世俗說不依勝義。",
    "T07n0220_527:0704c12_0": "善現當知！",
    "T07n0220_527:0704c12_1": "諸菩薩摩訶薩於如是一切法應學智見。",
    "T07n0220_527:0704c13_2": "學智見已，如實觀察如是諸法應可攝受，如是諸法不應攝受。」",
    "T07n0220_527:0704c14_3": "具壽善現即白佛言：「諸菩薩摩訶薩於何等法學智見已如實觀察不應攝受？",
    "T07n0220_527:0704c16_4": "於何等法學智見已如實觀察應可攝受？」",
    "T07n0220_527:0704c17_5": "佛告善現：「諸菩薩摩訶薩於諸聲聞、獨覺等法學智見已，如實觀察不應攝受；於一切智智相應諸法學智見已，如實觀察一切種相應可攝受。",
    "T07n0220_527:0704c20_6": "善現當知！",
    "T07n0220_527:0704c20_7": "諸菩薩摩訶薩於此聖法毘奈耶中，應如是學甚深般若波羅蜜多。」",
    "T07n0220_527:0704c22_8": "具壽善現復白佛言：「佛說聖法毘奈耶者，何等名聖法毘奈耶？",
    "T07n0220_527:0704c23_9": "何故名聖法毘奈耶？」",
    "T07n0220_527:0704c24_10": "佛告善現：「若諸聲聞，若諸獨覺，若諸菩薩，若諸如來、應、正等覺，如是一切與貪、瞋、癡皆非相應非不相應，與薩迦耶見、戒禁取、疑皆非相應非不相應，與欲貪、瞋恚皆非相應非不相應，與色愛、無色愛、掉舉、慢、無明皆非相應非不相應，與四靜慮、四無量、四無色定皆非相應非不相應，與四念住乃至八聖道支皆非相應非不相應，與苦、集、滅、道聖諦皆非相應非不相應，與空、無相、無願解脫門皆非相應非不相應，與八解脫乃至十遍處皆非相應非不相應，與六波羅蜜多皆非相應非不相應，與內空乃至無性自性空皆非相應非不相應，與真如乃至不思議界皆非相應非不相應，與淨觀地乃至如來地皆非相應非不相應，與極喜地乃至法雲地皆非相應非不相應，與陀羅尼門、三摩地門皆非相應非不相應，與五眼、六神通皆非相應非不相應，與如來十力乃至十八佛不共法皆非相應非不相應，與大慈、大悲、大喜、大捨皆非相應非不相應，與三十二大士相、八十隨好皆非相應非不相應，與無忘失法、恒住捨性皆非相應非不相應，與一切智、道相智、一切相智皆非相應非不相應，與預流果乃至獨覺菩提皆非相應非不相應，與諸菩薩摩訶薩行及佛無上正等菩提皆非相應非不相應，與斷煩惱習氣相續、一切智智皆非相應非不相應，與有為界及無為界皆非相應非不相應。",
    "T07n0220_527:0705a22_0": "「善現當知！",
    "T07n0220_527:0705a22_1": "彼名為聖，此是彼聖法毘奈耶，是故名聖法毘奈耶。",
    "T07n0220_527:0705a23_2": "所以者何？",
    "T07n0220_527:0705a23_3": "此一切法無色、無見、無對、一相，所謂無相，彼諸聖者如實現見。",
    "T07n0220_527:0705a25_4": "善現當知！",
    "T07n0220_527:0705a25_5": "諸無色法與無色法皆非相應非不相應，諸無見法與無見法皆非相應非不相應，諸無對法與無對法皆非相應非不相應，諸一相法與一相法皆非相應非不相應，諸無相法與無相法皆非相應非不相應。",
    "T07n0220_527:0705b01_6": "善現當知！",
    "T07n0220_527:0705b01_7": "諸菩薩摩訶薩，於此無色、無見、無對、一相、無相甚深般若波羅蜜多常應修學，學已不執一切法相。」",
    "T07n0220_527:0705b04_0": "爾時，善現便白佛言：「諸菩薩摩訶薩豈不應於色乃至識諸相學耶？",
    "T07n0220_527:0705b05_1": "廣說乃至豈不應於一切智智諸相學耶？",
    "T07n0220_527:0705b06_2": "豈不應於知苦、斷集、證滅、修道諸相學耶？",
    "T07n0220_527:0705b07_3": "豈不應於順逆觀察十二緣起諸相學耶？",
    "T07n0220_527:0705b08_4": "豈不應於聖者、聖法諸相學耶？",
    "T07n0220_527:0705b09_5": "豈不應於有為界、無為界諸相學耶？",
    "T07n0220_527:0705b09_6": "「世尊！",
    "T07n0220_527:0705b10_0": "若菩薩摩訶薩不於如是諸法相學，亦應不於諸行相學。",
    "T07n0220_527:0705b11_1": "世尊！",
    "T07n0220_527:0705b11_2": "若菩薩摩訶薩於諸法相及諸行相既不能學，云何能超聲聞、獨覺等地？",
    "T07n0220_527:0705b13_3": "若不能超聲聞、獨覺等地，云何能入菩薩正性離生？",
    "T07n0220_527:0705b14_4": "若不能入菩薩正性離生，云何能證無上菩提？",
    "T07n0220_527:0705b15_5": "若不能證無上菩提，云何能轉微妙法輪？",
    "T07n0220_527:0705b16_6": "若不能轉微妙法輪，云何能以聲聞、獨覺無上乘法安立有情，令脫無邊生死大苦，安住清淨常樂涅槃？」",
    "T07n0220_527:0705b18_7": "佛告善現：「若一切法實有相者，諸菩薩摩訶薩應於中學。",
    "T07n0220_527:0705b19_8": "以一切法非實有相，無色、無見、無對、一相，所謂無相，是故菩薩摩訶薩眾不於相學，亦復不於無相法學。",
    "T07n0220_527:0705b22_9": "所以者何？",
    "T07n0220_527:0705b22_10": "如來出世、若不出世，法界常住諸法一相，所謂無相，如是無相既非有相亦非無相故不可學，何以故？",
    "T07n0220_527:0705b24_11": "非一切法先是有相後成無相，以一切法本是無相後亦無相。",
    "T07n0220_527:0705b26_12": "是故菩薩摩訶薩眾，不學有相、不學無相，相、無相法相待而立非究竟故。」",
    "T07n0220_527:0705b27_13": "具壽善現復白佛言：「若一切法皆非有相亦非無相，應非一相亦非異相，云何菩薩摩訶薩能修般若波羅蜜多？",
    "T07n0220_527:0705c01_14": "若菩薩摩訶薩不修般若波羅蜜多，應不能超聲聞、獨覺等地。",
    "T07n0220_527:0705c02_15": "若不能超聲聞、獨覺等地，應不能入菩薩正性離生。",
    "T07n0220_527:0705c03_16": "若不能入菩薩正性離生，應不能超菩薩無生法忍。",
    "T07n0220_527:0705c05_0": "若不能超菩薩無生法忍，應不能發菩薩勝妙神通。",
    "T07n0220_527:0705c06_1": "若不能發菩薩勝妙神通，應不能嚴淨佛土、成熟有情。",
    "T07n0220_527:0705c07_2": "若不能嚴淨佛土、成熟有情，應不能得無上正等菩提。",
    "T07n0220_527:0705c08_3": "若不能得無上正等菩提，應不能轉清淨法輪。",
    "T07n0220_527:0705c09_4": "若不能轉清淨法輪，則應不能方便安立諸有情類，令住聲聞乘果，或住獨覺乘果，或住無上乘果。",
    "T07n0220_527:0705c11_5": "亦應不能方便安立諸有情類，令住施性福業事，或住戒性福業事，或住修性福業事，當得人、天自在富樂。」",
    "T07n0220_527:0705c14_6": "佛告善現：「如是！",
    "T07n0220_527:0705c14_7": "如是！",
    "T07n0220_527:0705c14_8": "如汝所說。",
    "T07n0220_527:0705c14_9": "一切法非有相非無相、非一相非異相。",
    "T07n0220_527:0705c15_10": "若菩薩摩訶薩知一切法若有相若無相、若一相若異相皆同一相，所謂無相，修此無相名修般若波羅蜜多。」",
    "T07n0220_527:0705c18_11": "具壽善現復白佛言：「云何菩薩摩訶薩修此無相名修般若波羅蜜多？」",
    "T07n0220_527:0705c19_12": "佛告善現：「若菩薩摩訶薩修除遣一切法，名修般若波羅蜜多。」",
    "T07n0220_527:0705c21_13": "具壽善現復白佛言：「云何菩薩摩訶薩修除遣一切法，名修般若波羅蜜多？」",
    "T07n0220_527:0705c22_14": "佛告善現：「若菩薩摩訶薩修除遣色亦除遣此修，名修般若波羅蜜多；修除遣受、想、行、識亦除遣此修，名修般若波羅蜜多；修除遣眼處乃至意處亦除遣此修，名修般若波羅蜜多；修除遣色處乃至法處亦除遣此修，名修般若波羅蜜多；修除遣眼界乃至意界亦除遣此修，名修般若波羅蜜多；修除遣色界乃至法界亦除遣此修，名修般若波羅蜜多；修除遣眼識界乃至意識界亦除遣此修，名修般若波羅蜜多；修除遣眼觸乃至意觸亦除遣此修，名修般若波羅蜜多；修除遣眼觸為緣所生諸受乃至意觸為緣所生諸受亦除遣此修，名修般若波羅蜜多；修除遣地界乃至識界亦除遣此修，名修般若波羅蜜多；修除遣因緣乃至增上緣亦除遣此修，名修般若波羅蜜多；修除遣無明乃至老死亦除遣此修，名修般若波羅蜜多；修除遣入出生死及不淨觀亦除遣此修，名修般若波羅蜜多；修除遣四靜慮、四無量、四無色定亦除遣此修，名修般若波羅蜜多；修除遣佛隨念乃至息隨念亦除遣此修，名修般若波羅蜜多；修除遣無常想乃至滅想亦除遣此修，名修般若波羅蜜多；修除遣我想乃至見者想亦除遣此修，名修般若波羅蜜多；修除遣緣起想及非緣起想亦除遣此修，名修般若波羅蜜多；修除遣常、樂、我、淨想及無常、無樂、無我、無淨想亦除遣此修，名修般若波羅蜜多；修除遣四念住乃至八聖道支亦除遣此修，名修般若波羅蜜多；修除遣空、無相、無願解脫門亦除遣此修，名修般若波羅蜜多；修除遣八解脫乃至十遍處亦除遣此修，名修般若波羅蜜多；修除遣諸聖諦想及非聖諦想亦除遣此修，名修般若波羅蜜多；修除遣有尋有伺三摩地、無尋唯伺三摩地、無尋無伺三摩地亦除遣此修，名修般若波羅蜜多；修除遣苦、集、滅、道聖諦亦除遣此修，名修般若波羅蜜多；修除遣苦智乃至如說智亦除遣此修，名修般若波羅蜜多；修除遣布施乃至般若波羅蜜多亦除遣此修，名修般若波羅蜜多；修除遣內空乃至無性自性空亦除遣此修，名修般若波羅蜜多；修除遣真如乃至不思議界亦除遣此修，名修般若波羅蜜多；修除遣淨觀地乃至如來地亦除遣此修，名修般若波羅蜜多；修除遣極喜地乃至法雲地亦除遣此修，名修般若波羅蜜多；修除遣陀羅尼門、三摩地門亦除遣此修，名修般若波羅蜜多；修除遣五眼、六神通亦除遣此修，名修般若波羅蜜多；修除遣如來十力乃至十八佛不共法亦除遣此修，名修般若波羅蜜多；修除遣大慈、大悲、大喜、大捨亦除遣此修，名修般若波羅蜜多；修除遣三十二大士相、八十隨好亦除遣此修，名修般若波羅蜜多；修除遣無忘失法、恒住捨性亦除遣此修，名修般若波羅蜜多；修除遣一切智、道相智、一切相智亦除遣此修，名修般若波羅蜜多；修除遣預流果乃至獨覺菩提亦除遣此修，名修般若波羅蜜多；修除遣一切菩薩摩訶薩行亦除遣此修，名修般若波羅蜜多；修除遣諸佛無上正等菩提亦除遣此修，名修般若波羅蜜多；修除遣永斷煩惱習氣相續亦除遣此修，名修般若波羅蜜多；修除遣一切智智亦除遣此修，名修般若波羅蜜多。」",
    "T07n0220_527:0706b26_15": "爾時，善現復白佛言：「云何菩薩摩訶薩修除遣色亦除遣此修，名修般若波羅蜜多；修除遣受、想、行、識亦除遣此修，名修般若波羅蜜多？",
    "T07n0220_527:0706b29_16": "廣說乃至修除遣永斷煩惱習氣相續亦除遣此修，名修般若波羅蜜多；修除遣一切智智亦除遣此修，名修般若波羅蜜多？」",
    "T07n0220_527:0706c02_17": "佛告善現：「諸菩薩摩訶薩行深般若波羅蜜多時，若念有色及壞此修，非除遣色，非修般若波羅蜜多；若念有受、想、行、識及壞此修，非除遣受、想、行、識，非修般若波羅蜜多。",
    "T07n0220_527:0706c06_18": "廣說乃至若念有永斷煩惱習氣相續及壞此修，非除遣永斷煩惱習氣相續，非修般若波羅蜜多；若念有一切智智及壞此修，非除遣一切智智，非修般若波羅蜜多。",
    "T07n0220_527:0706c10_19": "然諸菩薩摩訶薩行深般若波羅蜜多時，不念有色及壞此修，是除遣色，是修般若波羅蜜多；不念有受、想、行、識及壞此修，是除遣受、想、行、識，是修般若波羅蜜多。",
    "T07n0220_527:0706c14_20": "廣說乃至不念有永斷煩惱習氣相續及壞此修，是除遣永斷煩惱習氣相續，是修般若波羅蜜多；不念有一切智智及壞此修，是除遣一切智智，是修般若波羅蜜多。",
    "T07n0220_527:0706c18_21": "所以者何？",
    "T07n0220_527:0706c18_22": "非有想者斷貪、瞋、癡、隨眠、纏垢，能修般若波羅蜜多。",
    "T07n0220_527:0706c19_23": "是故，善現！",
    "T07n0220_527:0706c20_0": "若菩薩摩訶薩修除遣色亦除遣此修，名修般若波羅蜜多；修除遣受、想、行、識及除遣此修，名修般若波羅蜜多。",
    "T07n0220_527:0706c22_1": "廣說乃至修除遣永斷煩惱習氣相續及除遣此修，名修般若波羅蜜多；修除遣一切智智及除遣此修，名修般若波羅蜜多。",
    "T07n0220_527:0706c25_2": "「復次，善現！",
    "T07n0220_527:0706c25_3": "住有想者，不能修布施波羅蜜多乃至般若波羅蜜多，廣說乃至住有想者，亦不能永斷煩惱習氣相續，亦不能修一切智智。",
    "T07n0220_527:0706c28_4": "所以者何？",
    "T07n0220_527:0706c28_5": "住有想者，定當執有我及我所，由此執故便著二邊，著二邊故決定不能解脫生死，無道、無涅槃，云何能如實修六波羅蜜多，廣說乃至永斷煩惱習氣相續，及能修習一切智智？」",
    "T07n0220_527:0707a03_6": "具壽善現復白佛言：「何等是有？",
    "T07n0220_527:0707a04_7": "何等是非有？」",
    "T07n0220_527:0707a04_8": "佛告善現：「二是有，不二是非有。」",
    "T07n0220_527:0707a05_9": "具壽善現復白佛言：「云何為二？",
    "T07n0220_527:0707a06_10": "云何為不二？」",
    "T07n0220_527:0707a06_11": "佛告善現：「色想乃至識想為二，色想空乃至識想空為不二；眼處想乃至意處想為二，眼處想空乃至意處想空為不二；色處想乃至法處想為二，色處想空乃至法處想空為不二；眼界想乃至意界想為二，眼界想空乃至意界想空為不二；色界想乃至法界想為二，色界想空乃至法界想空為不二；眼識界想乃至意識界想為二，眼識界想空乃至意識界想空為不二；眼觸想乃至意觸想為二，眼觸想空乃至意觸想空為不二；眼觸為緣所生諸受想乃至意觸為緣所生諸受想為二，眼觸為緣所生諸受想空乃至意觸為緣所生諸受想空為不二；地界想乃至識界想為二，地界想空乃至識界想空為不二；因緣想乃至增上緣想為二，因緣想空乃至增上緣想空為不二；無明想乃至老死想為二，無明想空乃至老死想空為不二；布施波羅蜜多想乃至般若波羅蜜多想為二，布施波羅蜜多想空乃至般若波羅蜜多想空為不二；內空想乃至無性自性空想為二，內空想空乃至無性自性空想空為不二；真如想乃至不思議界想為二，真如想空乃至不思議界想空為不二；苦、集、滅、道聖諦想為二，苦、集、滅、道聖諦想空為不二；四念住想乃至八聖道支想為二，四念住想空乃至八聖道支想空為不二；四靜慮、四無量、四無色定想為二，四靜慮、四無量、四無色定想空為不二；三解脫門想為二，三解脫門想空為不二；八解脫想乃至十遍處想為二，八解脫想空乃至十遍處想空為不二；淨觀地想乃至如來地想為二，淨觀地想空乃至如來地想空為不二；極喜地想乃至法雲地想為二，極喜地想空乃至法雲地想空為不二；陀羅尼門、三摩地門想為二，陀羅尼門、三摩地門想空為不二；五眼、六神通想為二，五眼、六神通想空為不二，如來十力想乃至十八佛不共法想為二，如來十力想空乃至十八佛不共法想空為不二；大慈、大悲、大喜、大捨想為二，大慈、大悲、大喜、大捨想空為不二；三十二相、八十隨好想為二，三十二相、八十隨好想空為不二；無忘失法、恒住捨性想為二，無忘失法、恒住捨性想空為不二；一切智、道相智、一切相智想為二，一切智、道相智、一切相智想空為不二；預流果想乃至獨覺菩提想為二，預流果想空乃至獨覺菩提想空為不二；一切菩薩摩訶薩行、諸佛無上正等菩提想為二，一切菩薩摩訶薩行、諸佛無上正等菩提想空為不二；有為界、無為界想為二，有為界、無為界想空為不二。",
    "T07n0220_527:0707b25_12": "「善現當知！",
    "T07n0220_527:0707b26_0": "乃至一切想皆為二，乃至一切二皆是有，乃至一切有皆有生死，有生死者不能解脫生老病死愁歎苦憂惱。",
    "T07n0220_527:0707b28_1": "善現當知！",
    "T07n0220_527:0707b28_2": "諸想空者皆為不二，諸不二者皆是非有，諸非有者皆無生死，無生死者便能解脫生老病死愁歎苦憂惱。",
    "T07n0220_527:0707c02_3": "由此因緣，當知一切有二想者，定無布施乃至般若波羅蜜多，無道、無得亦無現觀，下至順忍彼尚非有，況能遍知色廣說乃至一切智智！",
    "T07n0220_527:0707c05_4": "彼尚不能修諸聖道，況能得預流果乃至獨覺菩提！",
    "T07n0220_527:0707c06_5": "況能永斷一切煩惱習氣相續，證得無上正等菩提，轉妙法輪度有情眾！」",
    "T07n0220_527:0707c10_0": "大般若波羅蜜多經卷第五百二十七"
}