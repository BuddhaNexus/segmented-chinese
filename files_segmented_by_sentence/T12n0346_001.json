[
    {
        "source_sentence": "佛說大方廣善巧方便經卷第一",
        "from": "T12n0346_001:0166a03_0",
        "context_with_next_sentence": true
    },
    {
        "source_sentence": "西天譯經三藏朝奉大夫試光祿卿",
        "from": "T12n0346_001:0166a05_0",
        "context_with_next_sentence": true
    },
    {
        "source_sentence": "傳法大師賜紫臣施護奉　詔譯",
        "from": "T12n0346_001:0166a06_0",
        "context_with_next_sentence": true
    },
    {
        "source_sentence": "如是我聞：",
        "from": "T12n0346_001:0166a07_4",
        "context_with_next_sentence": true
    },
    {
        "source_sentence": "一時佛在舍衛國祇樹給孤獨園，與大苾芻眾八千人、菩薩一萬六千人俱——是諸菩薩智慧、方便、神通具足，辯才無礙，得大總持。",
        "from": "T12n0346_001:0166a10_2",
        "context_with_next_sentence": true
    },
    {
        "source_sentence": "爾時，世尊處大法座，與如是等無數百千大眾恭敬圍繞，聽受說法。",
        "from": "T12n0346_001:0166a12_10",
        "context_with_next_sentence": true
    },
    {
        "source_sentence": "彼時會中有一菩薩摩訶薩名曰智上，從座而起，偏袒右肩，右膝著地，禮佛雙足。",
        "from": "T12n0346_001:0166a14_7",
        "context_with_next_sentence": true
    },
    {
        "source_sentence": "禮已合掌，前白佛言：",
        "from": "T12n0346_001:0166a14_17",
        "context_with_next_sentence": true
    },
    {
        "source_sentence": "「世尊！",
        "from": "T12n0346_001:0166a14_21",
        "context_with_next_sentence": true
    },
    {
        "source_sentence": "我有少法欲伸請問如來、應供、正等正覺，悲愍我故，願賜聽許。",
        "from": "T12n0346_001:0166a16_7",
        "context_with_next_sentence": true
    },
    {
        "source_sentence": "」佛告智上菩薩摩訶薩言：",
        "from": "T12n0346_001:0166a16_19",
        "context_with_next_sentence": true
    },
    {
        "source_sentence": "「善男子！",
        "from": "T12n0346_001:0166a17_2",
        "context_with_next_sentence": true
    },
    {
        "source_sentence": "恣汝所問，今正是時。",
        "from": "T12n0346_001:0166a17_12",
        "context_with_next_sentence": true
    },
    {
        "source_sentence": "諸佛如來隨有問者，各各為其如應演說，令彼聞已心生歡喜。",
        "from": "T12n0346_001:0166a18_19",
        "context_with_next_sentence": true
    },
    {
        "source_sentence": "」時智上菩薩摩訶薩即白佛言：",
        "from": "T12n0346_001:0166a19_12",
        "context_with_next_sentence": true
    },
    {
        "source_sentence": "「世尊！",
        "from": "T12n0346_001:0166a19_16",
        "context_with_next_sentence": true
    },
    {
        "source_sentence": "云何是菩薩摩訶薩善巧方便？",
        "from": "T12n0346_001:0166a20_9",
        "context_with_next_sentence": true
    },
    {
        "source_sentence": "願佛世尊廣分別說。",
        "from": "T12n0346_001:0166a20_18",
        "context_with_next_sentence": true
    },
    {
        "source_sentence": "」佛告智上菩薩摩訶薩言：",
        "from": "T12n0346_001:0166a21_10",
        "context_with_next_sentence": true
    },
    {
        "source_sentence": "「善男子！",
        "from": "T12n0346_001:0166a21_15",
        "context_with_next_sentence": true
    },
    {
        "source_sentence": "汝今當知，具善巧方便菩薩摩訶薩以一方便普令一切眾生如理修行。",
        "from": "T12n0346_001:0166a23_7",
        "context_with_next_sentence": true
    },
    {
        "source_sentence": "何以故？",
        "from": "T12n0346_001:0166a23_11",
        "context_with_next_sentence": true
    },
    {
        "source_sentence": "具善巧方便菩薩摩訶薩乃至於彼傍生異類、諸惡趣中，菩薩亦以平等一切智心施其方便，即以如是善根迴向一切眾生，令諸眾生修行二法。",
        "from": "T12n0346_001:0166a26_16",
        "context_with_next_sentence": true
    },
    {
        "source_sentence": "何等為二？",
        "from": "T12n0346_001:0166a27_2",
        "context_with_next_sentence": true
    },
    {
        "source_sentence": "所謂：",
        "from": "T12n0346_001:0166a27_5",
        "context_with_next_sentence": true
    },
    {
        "source_sentence": "一切智心、迴向心。",
        "from": "T12n0346_001:0166a27_14",
        "context_with_next_sentence": true
    },
    {
        "source_sentence": "善男子！",
        "from": "T12n0346_001:0166a27_18",
        "context_with_next_sentence": true
    },
    {
        "source_sentence": "如是，名為菩薩摩訶薩善巧方便。",
        "from": "T12n0346_001:0166a28_10",
        "context_with_next_sentence": true
    },
    {
        "source_sentence": "「復次，善男子！",
        "from": "T12n0346_001:0166a29_7",
        "context_with_next_sentence": true
    },
    {
        "source_sentence": "具善巧方便菩薩摩訶薩於諸眾生所有善根不念破壞、常所愛樂，生隨喜心，即以如是隨喜善根迴向一切眾生。",
        "from": "T12n0346_001:0166b02_16",
        "context_with_next_sentence": true
    },
    {
        "source_sentence": "復以一切智心廣施一切眾生，雖起施心，悉無所取亦無所得。",
        "from": "T12n0346_001:0166b04_5",
        "context_with_next_sentence": true
    },
    {
        "source_sentence": "善男子！",
        "from": "T12n0346_001:0166b04_9",
        "context_with_next_sentence": true
    },
    {
        "source_sentence": "如是，名為菩薩摩訶薩善巧方便。",
        "from": "T12n0346_001:0166b05_4",
        "context_with_next_sentence": true
    },
    {
        "source_sentence": "「復次，善男子！",
        "from": "T12n0346_001:0166b06_7",
        "context_with_next_sentence": true
    },
    {
        "source_sentence": "具善巧方便菩薩摩訶薩若時往彼十方世界、乃至一切方處，或見一切微妙可愛香樹、華樹。",
        "from": "T12n0346_001:0166b08_8",
        "context_with_next_sentence": true
    },
    {
        "source_sentence": "菩薩見已，不生一念希取之心，作是思惟：",
        "from": "T12n0346_001:0166b09_7",
        "context_with_next_sentence": true
    },
    {
        "source_sentence": "『此香樹、華樹非我所取，當獻十方一切諸佛。",
        "from": "T12n0346_001:0166b10_6",
        "context_with_next_sentence": true
    },
    {
        "source_sentence": "』即以如是善根迴向一切智。",
        "from": "T12n0346_001:0166b10_19",
        "context_with_next_sentence": true
    },
    {
        "source_sentence": "善男子！",
        "from": "T12n0346_001:0166b11_3",
        "context_with_next_sentence": true
    },
    {
        "source_sentence": "如是，名為菩薩摩訶薩善巧方便。",
        "from": "T12n0346_001:0166b11_18",
        "context_with_next_sentence": true
    },
    {
        "source_sentence": "「復次，善男子！",
        "from": "T12n0346_001:0166b12_7",
        "context_with_next_sentence": true
    },
    {
        "source_sentence": "具善巧方便菩薩摩訶薩隨所向處或見一切眾生受諸快樂，菩薩爾時生隨喜心，即以如是隨喜善根迴向一切智。",
        "from": "T12n0346_001:0166b14_17",
        "context_with_next_sentence": true
    },
    {
        "source_sentence": "又，若菩薩隨所向處或見一切眾生受諸苦惱，菩薩爾時起悲愍心，被精進鎧，即作是言：",
        "from": "T12n0346_001:0166b16_18",
        "context_with_next_sentence": true
    },
    {
        "source_sentence": "『一切眾生所有苦惱我當代受，普願眾生得安隱樂。",
        "from": "T12n0346_001:0166b18_2",
        "context_with_next_sentence": true
    },
    {
        "source_sentence": "』即以如是善根迴向無上菩提。",
        "from": "T12n0346_001:0166b18_16",
        "context_with_next_sentence": true
    },
    {
        "source_sentence": "善男子！",
        "from": "T12n0346_001:0166b18_20",
        "context_with_next_sentence": true
    },
    {
        "source_sentence": "如是，名為菩薩摩訶薩善巧方便。",
        "from": "T12n0346_001:0166b19_14",
        "context_with_next_sentence": true
    },
    {
        "source_sentence": "「復次，善男子！",
        "from": "T12n0346_001:0166b20_7",
        "context_with_next_sentence": true
    },
    {
        "source_sentence": "具善巧方便菩薩摩訶薩隨諸方處若禮一佛如來，即同禮彼諸佛如來。",
        "from": "T12n0346_001:0166b21_17",
        "context_with_next_sentence": true
    },
    {
        "source_sentence": "何以故？",
        "from": "T12n0346_001:0166b22_2",
        "context_with_next_sentence": true
    },
    {
        "source_sentence": "諸佛如來同一法性，同一戒品、定品、慧品、解脫品、解脫知見品，亦復同一最上心意。",
        "from": "T12n0346_001:0166b23_20",
        "context_with_next_sentence": true
    },
    {
        "source_sentence": "菩薩如是了知已，乃至恭敬供養一佛如來，即同恭敬供養諸佛如來，菩薩以廣大心普攝一切。",
        "from": "T12n0346_001:0166b26_3",
        "context_with_next_sentence": true
    },
    {
        "source_sentence": "善男子！",
        "from": "T12n0346_001:0166b26_7",
        "context_with_next_sentence": true
    },
    {
        "source_sentence": "如是，名為菩薩摩訶薩善巧方便。",
        "from": "T12n0346_001:0166b27_2",
        "context_with_next_sentence": true
    },
    {
        "source_sentence": "「復次，善男子！",
        "from": "T12n0346_001:0166b28_7",
        "context_with_next_sentence": true
    },
    {
        "source_sentence": "具善巧方便菩薩摩訶薩或時見有修大乘者於大乘法生退沒心，菩薩爾時知彼心已，即作是念：",
        "from": "T12n0346_001:0166c01_10",
        "context_with_next_sentence": true
    },
    {
        "source_sentence": "『我應為彼稱讚一四句偈，令彼如是如理修學，使不退沒。",
        "from": "T12n0346_001:0166c02_16",
        "context_with_next_sentence": true
    },
    {
        "source_sentence": "』念已，即言：",
        "from": "T12n0346_001:0166c03_1",
        "context_with_next_sentence": true
    },
    {
        "source_sentence": "『諸有修大乘者，若能於此一四句偈解了其義，即能於彼一切語言通達義趣，如所解了不生退沒。",
        "from": "T12n0346_001:0166c05_5",
        "context_with_next_sentence": true
    },
    {
        "source_sentence": "又復我此所說一四句偈，若有能聽受者，是人即得諸佛辯才。",
        "from": "T12n0346_001:0166c06_13",
        "context_with_next_sentence": true
    },
    {
        "source_sentence": "我當以是善根普施一切眾生，悉願得彼多聞具足諸佛無礙辯才所攝。",
        "from": "T12n0346_001:0166c08_6",
        "context_with_next_sentence": true
    },
    {
        "source_sentence": "』善男子！",
        "from": "T12n0346_001:0166c08_11",
        "context_with_next_sentence": true
    },
    {
        "source_sentence": "如是，名為菩薩摩訶薩善巧方便。",
        "from": "T12n0346_001:0166c09_5",
        "context_with_next_sentence": true
    },
    {
        "source_sentence": "「復次，善男子！",
        "from": "T12n0346_001:0166c10_7",
        "context_with_next_sentence": true
    },
    {
        "source_sentence": "具善巧方便菩薩摩訶薩或時往彼貧窮乞匃人所，菩薩爾時心生悲愍，即自念言：",
        "from": "T12n0346_001:0166c12_3",
        "context_with_next_sentence": true
    },
    {
        "source_sentence": "『他業所作受決定報，我今於此歡喜和合，隨其所欲而悉施與。",
        "from": "T12n0346_001:0166c13_11",
        "context_with_next_sentence": true
    },
    {
        "source_sentence": "如佛所說，於一施中有四行相，所謂：",
        "from": "T12n0346_001:0166c14_8",
        "context_with_next_sentence": true
    },
    {
        "source_sentence": "施大、心大等。",
        "from": "T12n0346_001:0166c14_15",
        "context_with_next_sentence": true
    },
    {
        "source_sentence": "今我此中所施雖少，一切智心而復無量。",
        "from": "T12n0346_001:0166c15_12",
        "context_with_next_sentence": true
    },
    {
        "source_sentence": "若我以是一切智心施此乞人，即以如是善根力故，當以寶手常出珍寶普施一切眾生。",
        "from": "T12n0346_001:0166c17_11",
        "context_with_next_sentence": true
    },
    {
        "source_sentence": "如是，布施此乞匃人，乃能與彼現在佛世尊所布施、持戒、修禪定者所作福行等無有異。",
        "from": "T12n0346_001:0166c19_11",
        "context_with_next_sentence": true
    },
    {
        "source_sentence": "』善男子！",
        "from": "T12n0346_001:0166c19_16",
        "context_with_next_sentence": true
    },
    {
        "source_sentence": "如是，名為菩薩摩訶薩善巧方便。",
        "from": "T12n0346_001:0166c20_10",
        "context_with_next_sentence": true
    },
    {
        "source_sentence": "「復次，善男子！",
        "from": "T12n0346_001:0166c21_7",
        "context_with_next_sentence": true
    },
    {
        "source_sentence": "具善巧方便菩薩摩訶薩若時與彼聲聞、緣覺同所居止，菩薩爾時於彼二乘但生恭敬。",
        "from": "T12n0346_001:0166c23_5",
        "context_with_next_sentence": true
    },
    {
        "source_sentence": "若彼聲聞、緣覺或以二事而生我相，何等為二？",
        "from": "T12n0346_001:0166c24_7",
        "context_with_next_sentence": true
    },
    {
        "source_sentence": "一者、菩薩出生諸佛世尊，二者、諸佛出生聲聞、緣覺。",
        "from": "T12n0346_001:0166c25_11",
        "context_with_next_sentence": true
    },
    {
        "source_sentence": "彼以是事而自念言：",
        "from": "T12n0346_001:0166c25_20",
        "context_with_next_sentence": true
    },
    {
        "source_sentence": "『我於此中是為最上，何能於彼生恭敬心？",
        "from": "T12n0346_001:0166c26_18",
        "context_with_next_sentence": true
    },
    {
        "source_sentence": "』而此菩薩雖聞是說，以方便故心無異想。",
        "from": "T12n0346_001:0166c27_16",
        "context_with_next_sentence": true
    },
    {
        "source_sentence": "善男子！",
        "from": "T12n0346_001:0166c28_1",
        "context_with_next_sentence": true
    },
    {
        "source_sentence": "如是，名為菩薩摩訶薩善巧方便。",
        "from": "T12n0346_001:0166c28_16",
        "context_with_next_sentence": true
    },
    {
        "source_sentence": "「復次，善男子！",
        "from": "T12n0346_001:0166c29_7",
        "context_with_next_sentence": true
    },
    {
        "source_sentence": "具善巧方便菩薩摩訶薩能於一施行中成就六波羅蜜多。",
        "from": "T12n0346_001:0167a01_11",
        "context_with_next_sentence": true
    },
    {
        "source_sentence": "是相云何？",
        "from": "T12n0346_001:0167a01_16",
        "context_with_next_sentence": true
    },
    {
        "source_sentence": "所謂：",
        "from": "T12n0346_001:0167a01_19",
        "context_with_next_sentence": true
    },
    {
        "source_sentence": "菩薩隨諸方處見來求者，菩薩爾時攝伏慳心，隨其所欲而悉施與，此即名為菩薩成就布施波羅蜜多。",
        "from": "T12n0346_001:0167a04_6",
        "context_with_next_sentence": true
    },
    {
        "source_sentence": "如是施時，菩薩自持戒行，復能攝彼諸破戒者，普令安住清淨戒地，此即名為菩薩成就持戒波羅蜜多。",
        "from": "T12n0346_001:0167a06_12",
        "context_with_next_sentence": true
    },
    {
        "source_sentence": "如是施時，菩薩以其慈心為首，復起不破壞心、救護心、等住心。",
        "from": "T12n0346_001:0167a08_2",
        "context_with_next_sentence": true
    },
    {
        "source_sentence": "起是心時，此即名為菩薩成就忍辱波羅蜜多。",
        "from": "T12n0346_001:0167a09_3",
        "context_with_next_sentence": true
    },
    {
        "source_sentence": "如是施時——若飲、若食、及諸所欲——隨其所施，菩薩來、去、住、止於身、語、心位不生懈倦，此即名為菩薩成就精進波羅蜜多。",
        "from": "T12n0346_001:0167a11_14",
        "context_with_next_sentence": true
    },
    {
        "source_sentence": "如是施時，隨所施處，菩薩心住一境不起散亂，此即名為菩薩成就禪定波羅蜜多。",
        "from": "T12n0346_001:0167a13_12",
        "context_with_next_sentence": true
    },
    {
        "source_sentence": "如是施時，菩薩悉知如是施者、如是受者、得何果報。",
        "from": "T12n0346_001:0167a14_17",
        "context_with_next_sentence": true
    },
    {
        "source_sentence": "如是知已，稱量、較計皆悉平等，是中無有少法可得，此即名為菩薩成就智慧波羅蜜多。",
        "from": "T12n0346_001:0167a16_16",
        "context_with_next_sentence": true
    },
    {
        "source_sentence": "善男子！",
        "from": "T12n0346_001:0167a17_1",
        "context_with_next_sentence": true
    },
    {
        "source_sentence": "如是，名為善巧方便菩薩摩訶薩於一施行中成就六波羅蜜多。",
        "from": "T12n0346_001:0167a18_9",
        "context_with_next_sentence": true
    },
    {
        "source_sentence": "」爾時，智上菩薩摩訶薩復白佛言：",
        "from": "T12n0346_001:0167a19_14",
        "context_with_next_sentence": true
    },
    {
        "source_sentence": "「希有，世尊！",
        "from": "T12n0346_001:0167a19_21",
        "context_with_next_sentence": true
    },
    {
        "source_sentence": "菩薩摩訶薩布施行中乃有如是善巧方便，以是方便而能解脫一切眾生輪迴苦惱、普攝一切諸佛法藏。",
        "from": "T12n0346_001:0167a22_7",
        "context_with_next_sentence": true
    },
    {
        "source_sentence": "」佛言：",
        "from": "T12n0346_001:0167a22_11",
        "context_with_next_sentence": true
    },
    {
        "source_sentence": "「智上！",
        "from": "T12n0346_001:0167a22_15",
        "context_with_next_sentence": true
    },
    {
        "source_sentence": "如汝所說，如是如是。",
        "from": "T12n0346_001:0167a23_2",
        "context_with_next_sentence": true
    },
    {
        "source_sentence": "諸菩薩摩訶薩具善巧方便故，而能於其一施行中成就無量利益勝行。",
        "from": "T12n0346_001:0167a24_13",
        "context_with_next_sentence": true
    },
    {
        "source_sentence": "」爾時，世尊復告智上菩薩摩訶薩言：",
        "from": "T12n0346_001:0167a25_10",
        "context_with_next_sentence": true
    },
    {
        "source_sentence": "「善男子！",
        "from": "T12n0346_001:0167a25_15",
        "context_with_next_sentence": true
    },
    {
        "source_sentence": "汝今當知，具善巧方便菩薩摩訶薩設於異時有極重罪，而彼菩薩亦不壞善根。",
        "from": "T12n0346_001:0167a27_11",
        "context_with_next_sentence": true
    },
    {
        "source_sentence": "云何不壞？",
        "from": "T12n0346_001:0167a27_16",
        "context_with_next_sentence": true
    },
    {
        "source_sentence": "所謂：",
        "from": "T12n0346_001:0167a27_19",
        "context_with_next_sentence": true
    },
    {
        "source_sentence": "菩薩或時值遇彼惡知識勸令退失無上道意、得極重罪，菩薩爾時即自思惟：",
        "from": "T12n0346_001:0167a29_13",
        "context_with_next_sentence": true
    },
    {
        "source_sentence": "『我今若或即於此身取證涅盤、斷後邊際，不復堪任被精進鎧，何能度脫一切眾生輪迴苦惱？",
        "from": "T12n0346_001:0167b02_15",
        "context_with_next_sentence": true
    },
    {
        "source_sentence": "我今不應以此因緣自壞其心。",
        "from": "T12n0346_001:0167b03_9",
        "context_with_next_sentence": true
    },
    {
        "source_sentence": "何以故？",
        "from": "T12n0346_001:0167b03_13",
        "context_with_next_sentence": true
    },
    {
        "source_sentence": "我欲於輪迴中度脫一切眾生，設有極重罪亦不斷善根。",
        "from": "T12n0346_001:0167b04_18",
        "context_with_next_sentence": true
    },
    {
        "source_sentence": "』善男子！",
        "from": "T12n0346_001:0167b05_3",
        "context_with_next_sentence": true
    },
    {
        "source_sentence": "如是，名為菩薩摩訶薩善巧方便。",
        "from": "T12n0346_001:0167b05_18",
        "context_with_next_sentence": true
    },
    {
        "source_sentence": "又，善男子！",
        "from": "T12n0346_001:0167b06_3",
        "context_with_next_sentence": true
    },
    {
        "source_sentence": "若出家菩薩有分別心生別異作意，彼所得罪過四根本。",
        "from": "T12n0346_001:0167b07_8",
        "context_with_next_sentence": true
    },
    {
        "source_sentence": "是菩薩若具善巧方便者隨起即悔，善男子！",
        "from": "T12n0346_001:0167b08_9",
        "context_with_next_sentence": true
    },
    {
        "source_sentence": "我說彼菩薩為無罪者。",
        "from": "T12n0346_001:0167b08_19",
        "context_with_next_sentence": true
    },
    {
        "source_sentence": "」爾時，智上菩薩摩訶薩白佛言：",
        "from": "T12n0346_001:0167b09_13",
        "context_with_next_sentence": true
    },
    {
        "source_sentence": "「世尊！",
        "from": "T12n0346_001:0167b09_17",
        "context_with_next_sentence": true
    },
    {
        "source_sentence": "云何菩薩亦有罪耶？",
        "from": "T12n0346_001:0167b10_5",
        "context_with_next_sentence": true
    },
    {
        "source_sentence": "」佛告智上菩薩摩訶薩言：",
        "from": "T12n0346_001:0167b10_17",
        "context_with_next_sentence": true
    },
    {
        "source_sentence": "「善男子！",
        "from": "T12n0346_001:0167b11_1",
        "context_with_next_sentence": true
    },
    {
        "source_sentence": "若言菩薩無有罪者，云何菩薩於百千劫中學波羅提木叉戒有破根本果者？",
        "from": "T12n0346_001:0167b12_14",
        "context_with_next_sentence": true
    },
    {
        "source_sentence": "善男子！",
        "from": "T12n0346_001:0167b13_1",
        "context_with_next_sentence": true
    },
    {
        "source_sentence": "汝今當知，是等菩薩雖於一切眾生善言、惡言皆悉能忍，但為於彼聲聞、緣覺法中相應作意，是故我說彼所得罪過四根本。",
        "from": "T12n0346_001:0167b15_16",
        "context_with_next_sentence": true
    },
    {
        "source_sentence": "如彼聲聞乘人犯根本罪已，無所堪任取證涅盤；",
        "from": "T12n0346_001:0167b16_18",
        "context_with_next_sentence": true
    },
    {
        "source_sentence": "出家菩薩亦復如是，起是罪已不即悔捨聲聞、緣覺相應作意，亦復無所堪任、不能趣證大涅盤界。",
        "from": "T12n0346_001:0167b19_4",
        "context_with_next_sentence": true
    },
    {
        "source_sentence": "」爾時，尊者阿難在大會中，前白佛言：",
        "from": "T12n0346_001:0167b20_16",
        "context_with_next_sentence": true
    },
    {
        "source_sentence": "「世尊！",
        "from": "T12n0346_001:0167b20_20",
        "context_with_next_sentence": true
    },
    {
        "source_sentence": "舍衛大城有一菩薩名光聚王。",
        "from": "T12n0346_001:0167b21_11",
        "context_with_next_sentence": true
    },
    {
        "source_sentence": "我於一時入城乞食，於其城中不見彼菩薩。",
        "from": "T12n0346_001:0167b22_12",
        "context_with_next_sentence": true
    },
    {
        "source_sentence": "是時光聚王菩薩別在一聚落中與一女人同坐一處，說非法語。",
        "from": "T12n0346_001:0167b24_2",
        "context_with_next_sentence": true
    },
    {
        "source_sentence": "我往見已，彼不覆藏，而復別說彼梵行法。",
        "from": "T12n0346_001:0167b25_1",
        "context_with_next_sentence": true
    },
    {
        "source_sentence": "世尊！",
        "from": "T12n0346_001:0167b25_4",
        "context_with_next_sentence": true
    },
    {
        "source_sentence": "我佛如來是一切眾生大師，無所不知、無所不見、無不解了。",
        "from": "T12n0346_001:0167b26_11",
        "context_with_next_sentence": true
    },
    {
        "source_sentence": "我見是相其事云何？",
        "from": "T12n0346_001:0167b26_20",
        "context_with_next_sentence": true
    },
    {
        "source_sentence": "願佛開示。",
        "from": "T12n0346_001:0167b27_4",
        "context_with_next_sentence": true
    },
    {
        "source_sentence": "」尊者阿難發是言時，而此佛會地大震動。",
        "from": "T12n0346_001:0167b28_3",
        "context_with_next_sentence": true
    },
    {
        "source_sentence": "爾時，光聚王菩薩現身虛空高一多羅樹，即於空中問阿難言：",
        "from": "T12n0346_001:0167c01_7",
        "context_with_next_sentence": true
    },
    {
        "source_sentence": "「尊者阿難！",
        "from": "T12n0346_001:0167c01_13",
        "context_with_next_sentence": true
    },
    {
        "source_sentence": "於汝意云何？",
        "from": "T12n0346_001:0167c01_19",
        "context_with_next_sentence": true
    },
    {
        "source_sentence": "犯非法者豈能如是住虛空耶？",
        "from": "T12n0346_001:0167c02_11",
        "context_with_next_sentence": true
    },
    {
        "source_sentence": "」是時尊者阿難對如來前向空問言：",
        "from": "T12n0346_001:0167c03_8",
        "context_with_next_sentence": true
    },
    {
        "source_sentence": "「光聚王菩薩！",
        "from": "T12n0346_001:0167c03_15",
        "context_with_next_sentence": true
    },
    {
        "source_sentence": "如我向者所見事相，云何菩薩有此非法耶？",
        "from": "T12n0346_001:0167c04_13",
        "context_with_next_sentence": true
    },
    {
        "source_sentence": "」尊者阿難作是言時，世尊即為垂足按地。",
        "from": "T12n0346_001:0167c05_12",
        "context_with_next_sentence": true
    },
    {
        "source_sentence": "是時他方世界有佛世尊現虛空中，發是聲言：",
        "from": "T12n0346_001:0167c06_13",
        "context_with_next_sentence": true
    },
    {
        "source_sentence": "「菩薩已離非法，我知是事、我證是事。",
        "from": "T12n0346_001:0167c07_11",
        "context_with_next_sentence": true
    },
    {
        "source_sentence": "」彼佛言已，隱空不現。",
        "from": "T12n0346_001:0167c07_22",
        "context_with_next_sentence": true
    },
    {
        "source_sentence": "爾時，世尊告阿難言：",
        "from": "T12n0346_001:0167c08_9",
        "context_with_next_sentence": true
    },
    {
        "source_sentence": "「汝不應於住大乘者、菩薩正士生過失想。",
        "from": "T12n0346_001:0167c09_7",
        "context_with_next_sentence": true
    },
    {
        "source_sentence": "阿難！",
        "from": "T12n0346_001:0167c09_10",
        "context_with_next_sentence": true
    },
    {
        "source_sentence": "譬如聲聞乘中初二果人求無漏道不以為難；",
        "from": "T12n0346_001:0167c10_10",
        "context_with_next_sentence": true
    },
    {
        "source_sentence": "具善巧方便菩薩摩訶薩亦復如是，求一切智不以為難。",
        "from": "T12n0346_001:0167c11_16",
        "context_with_next_sentence": true
    },
    {
        "source_sentence": "何以故？",
        "from": "T12n0346_001:0167c12_1",
        "context_with_next_sentence": true
    },
    {
        "source_sentence": "菩薩已離眷屬纏縛故，已能安住佛、法、僧寶，不壞淨信、不退轉於阿耨多羅三藐三菩提。",
        "from": "T12n0346_001:0167c14_1",
        "context_with_next_sentence": true
    },
    {
        "source_sentence": "阿難當知，若有住菩薩乘者，不離一切智心，設於五欲法嬉戲而行亦無過失。",
        "from": "T12n0346_001:0167c15_15",
        "context_with_next_sentence": true
    },
    {
        "source_sentence": "所有諸佛如來得五根具足，其義如是。",
        "from": "T12n0346_001:0167c16_13",
        "context_with_next_sentence": true
    },
    {
        "source_sentence": "「阿難！",
        "from": "T12n0346_001:0167c16_17",
        "context_with_next_sentence": true
    },
    {
        "source_sentence": "如汝所見光聚王菩薩其事因緣，我今為汝如實宣說。",
        "from": "T12n0346_001:0167c18_1",
        "context_with_next_sentence": true
    },
    {
        "source_sentence": "阿難！",
        "from": "T12n0346_001:0167c18_4",
        "context_with_next_sentence": true
    },
    {
        "source_sentence": "汝今當知，光聚王菩薩向於聚落同處坐者，而彼女人於過去世二百生前與此菩薩曾為夫婦。",
        "from": "T12n0346_001:0167c20_6",
        "context_with_next_sentence": true
    },
    {
        "source_sentence": "是故，今時而此女人見光聚王菩薩吉祥威光、戒、力具足。",
        "from": "T12n0346_001:0167c21_13",
        "context_with_next_sentence": true
    },
    {
        "source_sentence": "女人見已，由宿習故生麁重想，以善根力復作是念：",
        "from": "T12n0346_001:0167c22_15",
        "context_with_next_sentence": true
    },
    {
        "source_sentence": "『我若得此光聚王菩薩來我舍中共坐一處，彼能令我發生阿耨多羅三藐三菩提心。",
        "from": "T12n0346_001:0167c24_13",
        "context_with_next_sentence": true
    },
    {
        "source_sentence": "』阿難！",
        "from": "T12n0346_001:0167c24_17",
        "context_with_next_sentence": true
    },
    {
        "source_sentence": "時光聚王菩薩知彼女人心所念已，即於夜分往詣彼舍，與其女人共坐一處，廣為宣說無數法門。",
        "from": "T12n0346_001:0167c27_2",
        "context_with_next_sentence": true
    },
    {
        "source_sentence": "時女人舍內外平正，廣博嚴淨。",
        "from": "T12n0346_001:0167c27_16",
        "context_with_next_sentence": true
    },
    {
        "source_sentence": "時光聚王菩薩既同坐已，即復執彼女人右手說伽陀曰：",
        "from": "T12n0346_001:0167c29_2",
        "context_with_next_sentence": true
    },
    {
        "source_sentence": "「『佛不稱讚染欲法，　　愚癡迷著而所行。",
        "from": "T12n0346_001:0168a01_19",
        "context_with_next_sentence": true
    },
    {
        "source_sentence": "若能斷除欲愛心，　　佛說斯人為最上。",
        "from": "T12n0346_001:0168a02_17",
        "context_with_next_sentence": true
    },
    {
        "source_sentence": "』「阿難！",
        "from": "T12n0346_001:0168a03_3",
        "context_with_next_sentence": true
    },
    {
        "source_sentence": "時彼女人聞是伽陀已心大歡喜，即從座起，合掌恭敬禮彼光聚王菩薩足，說伽陀曰：",
        "from": "T12n0346_001:0168a05_1",
        "context_with_next_sentence": true
    },
    {
        "source_sentence": "「『我本無心實求欲，　　我知欲法佛不讚，",
        "from": "T12n0346_001:0168a06_0",
        "context_with_next_sentence": true
    },
    {
        "source_sentence": "若能斷除欲愛心，　　佛說斯人為最上。",
        "from": "T12n0346_001:0168a07_17",
        "context_with_next_sentence": true
    },
    {
        "source_sentence": "』「說是伽陀已，復說伽陀曰：",
        "from": "T12n0346_001:0168a08_12",
        "context_with_next_sentence": true
    },
    {
        "source_sentence": "「『當知如我心所思，　　所說真實而無異，",
        "from": "T12n0346_001:0168a09_0",
        "context_with_next_sentence": true
    },
    {
        "source_sentence": "若人樂求佛菩提，　　一切眾生獲利樂。",
        "from": "T12n0346_001:0168a10_17",
        "context_with_next_sentence": true
    },
    {
        "source_sentence": "』「阿難！",
        "from": "T12n0346_001:0168a11_3",
        "context_with_next_sentence": true
    },
    {
        "source_sentence": "時彼女人得光聚王菩薩善巧方便為開導故，即時女人發阿耨多羅三藐三菩提心。",
        "from": "T12n0346_001:0168a13_1",
        "context_with_next_sentence": true
    },
    {
        "source_sentence": "時彼菩薩即從座起，出離彼舍。",
        "from": "T12n0346_001:0168a13_15",
        "context_with_next_sentence": true
    },
    {
        "source_sentence": "「阿難！",
        "from": "T12n0346_001:0168a13_19",
        "context_with_next_sentence": true
    },
    {
        "source_sentence": "汝今當知，我觀彼女人深心清淨，勇猛最勝，我今為彼授菩提記。",
        "from": "T12n0346_001:0168a15_6",
        "context_with_next_sentence": true
    },
    {
        "source_sentence": "阿難！",
        "from": "T12n0346_001:0168a15_9",
        "context_with_next_sentence": true
    },
    {
        "source_sentence": "彼女人從此命終已，當轉女身，得成男子；",
        "from": "T12n0346_001:0168a16_8",
        "context_with_next_sentence": true
    },
    {
        "source_sentence": "從是已後，過九十九百千阿僧祇劫當得成佛，號曰近事如來、應供、正等正覺，出現世間。",
        "from": "T12n0346_001:0168a18_8",
        "context_with_next_sentence": true
    },
    {
        "source_sentence": "阿難！",
        "from": "T12n0346_001:0168a18_11",
        "context_with_next_sentence": true
    },
    {
        "source_sentence": "以是緣故，當知菩薩摩訶薩已離眷屬恩愛纏縛，一切非法永不復生。",
        "from": "T12n0346_001:0168a20_3",
        "context_with_next_sentence": true
    },
    {
        "source_sentence": "」爾時，光聚王菩薩摩訶薩聞佛世尊如是說已，從空中下，頭面著地，禮世尊足。",
        "from": "T12n0346_001:0168a22_16",
        "context_with_next_sentence": true
    },
    {
        "source_sentence": "禮已合掌，前白佛言：",
        "from": "T12n0346_001:0168a23_4",
        "context_with_next_sentence": true
    },
    {
        "source_sentence": "「世尊！",
        "from": "T12n0346_001:0168a23_8",
        "context_with_next_sentence": true
    },
    {
        "source_sentence": "具善巧方便菩薩摩訶薩住大悲行，常所利益。",
        "from": "T12n0346_001:0168a24_8",
        "context_with_next_sentence": true
    },
    {
        "source_sentence": "世尊！",
        "from": "T12n0346_001:0168a24_11",
        "context_with_next_sentence": true
    },
    {
        "source_sentence": "我今亦得是行。",
        "from": "T12n0346_001:0168a24_18",
        "context_with_next_sentence": true
    },
    {
        "source_sentence": "又復，世尊！",
        "from": "T12n0346_001:0168a25_4",
        "context_with_next_sentence": true
    },
    {
        "source_sentence": "若有菩薩能為一眾生發一善根者，於諸色愛不起罪心。",
        "from": "T12n0346_001:0168a26_8",
        "context_with_next_sentence": true
    },
    {
        "source_sentence": "若如所起罪垢心者，當於百千劫中受地獄苦。",
        "from": "T12n0346_001:0168a27_9",
        "context_with_next_sentence": true
    },
    {
        "source_sentence": "世尊！",
        "from": "T12n0346_001:0168a27_12",
        "context_with_next_sentence": true
    },
    {
        "source_sentence": "若彼菩薩起是罪心、受斯地獄苦者，當知是菩薩即捨離眾生所發善根，令彼善根不能成就。",
        "from": "T12n0346_001:0168a29_14",
        "context_with_next_sentence": true
    },
    {
        "source_sentence": "」爾時，世尊讚光聚王菩薩言：",
        "from": "T12n0346_001:0168b01_12",
        "context_with_next_sentence": true
    },
    {
        "source_sentence": "「善哉，善哉。",
        "from": "T12n0346_001:0168b01_19",
        "context_with_next_sentence": true
    },
    {
        "source_sentence": "菩薩正士如汝所說，如是如是。",
        "from": "T12n0346_001:0168b02_11",
        "context_with_next_sentence": true
    },
    {
        "source_sentence": "若住大悲心者，能為一切眾生斷除一切罪垢。",
        "from": "T12n0346_001:0168b03_11",
        "context_with_next_sentence": true
    },
    {
        "source_sentence": "善男子！",
        "from": "T12n0346_001:0168b03_15",
        "context_with_next_sentence": true
    },
    {
        "source_sentence": "我念過去阿僧祇劫前，有一摩拏嚩迦名曰光明，於四萬二千歲中修持梵行，離諸過失。",
        "from": "T12n0346_001:0168b05_15",
        "context_with_next_sentence": true
    },
    {
        "source_sentence": "過是四萬二千歲已，而於一時以因緣故入一王城——其名神通——於彼城中見一女人名曰伽吒。",
        "from": "T12n0346_001:0168b07_18",
        "context_with_next_sentence": true
    },
    {
        "source_sentence": "時彼女人見是摩拏嚩迦色相端正，女人見已生欲愛心，來詣其前作禮而住。",
        "from": "T12n0346_001:0168b09_13",
        "context_with_next_sentence": true
    },
    {
        "source_sentence": "光聚王！",
        "from": "T12n0346_001:0168b09_17",
        "context_with_next_sentence": true
    },
    {
        "source_sentence": "爾時，摩拏嚩迦即問彼女人言：",
        "from": "T12n0346_001:0168b10_10",
        "context_with_next_sentence": true
    },
    {
        "source_sentence": "『今汝女人有何所求？",
        "from": "T12n0346_001:0168b11_1",
        "context_with_next_sentence": true
    },
    {
        "source_sentence": "』女人答言：",
        "from": "T12n0346_001:0168b11_7",
        "context_with_next_sentence": true
    },
    {
        "source_sentence": "『我今求汝摩拏嚩迦共為夫婦。",
        "from": "T12n0346_001:0168b11_21",
        "context_with_next_sentence": true
    },
    {
        "source_sentence": "』摩拏嚩迦言：",
        "from": "T12n0346_001:0168b12_5",
        "context_with_next_sentence": true
    },
    {
        "source_sentence": "『我不於女人而生欲想。",
        "from": "T12n0346_001:0168b12_16",
        "context_with_next_sentence": true
    },
    {
        "source_sentence": "』女人又言：",
        "from": "T12n0346_001:0168b13_1",
        "context_with_next_sentence": true
    },
    {
        "source_sentence": "『我於今時若不得汝為夫婦者，我當不久而趣命終。",
        "from": "T12n0346_001:0168b14_4",
        "context_with_next_sentence": true
    },
    {
        "source_sentence": "』爾時，摩拏嚩迦作是思惟：",
        "from": "T12n0346_001:0168b14_17",
        "context_with_next_sentence": true
    },
    {
        "source_sentence": "『我於四萬二千歲中修持梵行、不犯禁戒，我於今時不應受是染愛非法，而此女人我宜遠離。",
        "from": "T12n0346_001:0168b16_17",
        "context_with_next_sentence": true
    },
    {
        "source_sentence": "』作是念已，離彼女人而行七步。",
        "from": "T12n0346_001:0168b17_12",
        "context_with_next_sentence": true
    },
    {
        "source_sentence": "過七步已還復小住，為其女人起大悲心，作是念言：",
        "from": "T12n0346_001:0168b18_16",
        "context_with_next_sentence": true
    },
    {
        "source_sentence": "『我於今時發勇悍心，設犯禁戒，寧當忍受地獄苦報，不應遠離令彼失命。",
        "from": "T12n0346_001:0168b20_10",
        "context_with_next_sentence": true
    },
    {
        "source_sentence": "』爾時，女人聞是言已心生快樂，適本所願不至命終。",
        "from": "T12n0346_001:0168b21_13",
        "context_with_next_sentence": true
    },
    {
        "source_sentence": "光聚王！",
        "from": "T12n0346_001:0168b21_17",
        "context_with_next_sentence": true
    },
    {
        "source_sentence": "時彼光明摩拏嚩迦即執彼伽吒女人手作如是言：",
        "from": "T12n0346_001:0168b23_1",
        "context_with_next_sentence": true
    },
    {
        "source_sentence": "『如汝所欲，今我與汝隨所應作。",
        "from": "T12n0346_001:0168b23_16",
        "context_with_next_sentence": true
    },
    {
        "source_sentence": "』如是，光明摩拏嚩迦與伽吒女人於十二年中共為夫婦。",
        "from": "T12n0346_001:0168b25_1",
        "context_with_next_sentence": true
    },
    {
        "source_sentence": "彼摩拏嚩迦過是十二年已，又復精進修持梵行，從是歿已生梵天界。",
        "from": "T12n0346_001:0168b26_12",
        "context_with_next_sentence": true
    },
    {
        "source_sentence": "「光聚王！",
        "from": "T12n0346_001:0168b26_17",
        "context_with_next_sentence": true
    },
    {
        "source_sentence": "汝今當知，彼時光明摩拏嚩迦者，勿起異見，今我身是；",
        "from": "T12n0346_001:0168b28_1",
        "context_with_next_sentence": true
    },
    {
        "source_sentence": "彼時伽吒女人者，今耶輸陀羅是。",
        "from": "T12n0346_001:0168b28_16",
        "context_with_next_sentence": true
    },
    {
        "source_sentence": "所以者何？",
        "from": "T12n0346_001:0168b29_1",
        "context_with_next_sentence": true
    },
    {
        "source_sentence": "我於爾時但能一念起大悲心，又復還修梵行，得生梵界。",
        "from": "T12n0346_001:0168c01_7",
        "context_with_next_sentence": true
    },
    {
        "source_sentence": "如是，我於十千劫中受輪迴身，雖受是身不生厭倦。",
        "from": "T12n0346_001:0168c02_10",
        "context_with_next_sentence": true
    },
    {
        "source_sentence": "光聚王！",
        "from": "T12n0346_001:0168c02_14",
        "context_with_next_sentence": true
    },
    {
        "source_sentence": "諸有眾生不具善巧方便者，於輪迴中受地獄苦；",
        "from": "T12n0346_001:0168c03_15",
        "context_with_next_sentence": true
    },
    {
        "source_sentence": "菩薩以能具足善巧方便，是故得生於梵天界。",
        "from": "T12n0346_001:0168c04_16",
        "context_with_next_sentence": true
    },
    {
        "source_sentence": "「光聚王！",
        "from": "T12n0346_001:0168c05_1",
        "context_with_next_sentence": true
    },
    {
        "source_sentence": "假使舍利子、目乾連大阿羅漢，雖復神通、智慧於聲聞中而為第一，亦未能具善巧方便。",
        "from": "T12n0346_001:0168c07_2",
        "context_with_next_sentence": true
    },
    {
        "source_sentence": "光聚王！",
        "from": "T12n0346_001:0168c07_6",
        "context_with_next_sentence": true
    },
    {
        "source_sentence": "今我法中有一苾芻——名俱迦梨俱——墮地獄中，其事云何？",
        "from": "T12n0346_001:0168c08_12",
        "context_with_next_sentence": true
    },
    {
        "source_sentence": "光聚王！",
        "from": "T12n0346_001:0168c08_16",
        "context_with_next_sentence": true
    },
    {
        "source_sentence": "我念過去拘留孫佛法中有一苾芻名曰無垢。",
        "from": "T12n0346_001:0168c09_13",
        "context_with_next_sentence": true
    },
    {
        "source_sentence": "時彼苾芻修阿蘭那行，獨止一巖。",
        "from": "T12n0346_001:0168c10_10",
        "context_with_next_sentence": true
    },
    {
        "source_sentence": "其巖不遠有五通仙人別止一處。",
        "from": "T12n0346_001:0168c11_4",
        "context_with_next_sentence": true
    },
    {
        "source_sentence": "忽於一時布大黑雲，降霔大雨。",
        "from": "T12n0346_001:0168c11_18",
        "context_with_next_sentence": true
    },
    {
        "source_sentence": "時彼近住五通仙人往詣無垢苾芻巖所欲生惱害、破彼梵行。",
        "from": "T12n0346_001:0168c13_7",
        "context_with_next_sentence": true
    },
    {
        "source_sentence": "是時，仙人正入，苾芻方出。",
        "from": "T12n0346_001:0168c13_20",
        "context_with_next_sentence": true
    },
    {
        "source_sentence": "仙人見已，起過失心、妄生輕謗，作是思惟：",
        "from": "T12n0346_001:0168c14_18",
        "context_with_next_sentence": true
    },
    {
        "source_sentence": "『此無垢苾芻退失梵行，欲造非法。",
        "from": "T12n0346_001:0168c15_12",
        "context_with_next_sentence": true
    },
    {
        "source_sentence": "』爾時，苾芻知彼仙人心所念已，即踊身虛空高七多羅樹。",
        "from": "T12n0346_001:0168c16_17",
        "context_with_next_sentence": true
    },
    {
        "source_sentence": "仙人見是苾芻住在空中，仙人告言：",
        "from": "T12n0346_001:0168c17_14",
        "context_with_next_sentence": true
    },
    {
        "source_sentence": "『我持利刀來此巖中破汝梵行，汝今何復住空中耶？",
        "from": "T12n0346_001:0168c18_17",
        "context_with_next_sentence": true
    },
    {
        "source_sentence": "』仙人言已，苾芻即時從空而下，禮彼仙人，不復踊身。",
        "from": "T12n0346_001:0168c20_3",
        "context_with_next_sentence": true
    },
    {
        "source_sentence": "是時，仙人於須臾間全身墮彼大地獄中。",
        "from": "T12n0346_001:0168c21_3",
        "context_with_next_sentence": true
    },
    {
        "source_sentence": "「光聚王！",
        "from": "T12n0346_001:0168c21_8",
        "context_with_next_sentence": true
    },
    {
        "source_sentence": "於汝意云何？",
        "from": "T12n0346_001:0168c21_14",
        "context_with_next_sentence": true
    },
    {
        "source_sentence": "彼時無垢苾芻者，勿起異見，即今慈氏菩薩是；",
        "from": "T12n0346_001:0168c22_15",
        "context_with_next_sentence": true
    },
    {
        "source_sentence": "彼五通仙人者，即俱迦梨俱苾芻是。",
        "from": "T12n0346_001:0168c23_12",
        "context_with_next_sentence": true
    },
    {
        "source_sentence": "光聚王！",
        "from": "T12n0346_001:0168c23_16",
        "context_with_next_sentence": true
    },
    {
        "source_sentence": "此因緣者，當知非彼聲聞、緣覺境界，皆是菩薩摩訶薩善巧方便智慧所行。",
        "from": "T12n0346_001:0168c25_10",
        "context_with_next_sentence": true
    },
    {
        "source_sentence": "「光聚王！",
        "from": "T12n0346_001:0168c25_15",
        "context_with_next_sentence": true
    },
    {
        "source_sentence": "又如世間有誐尼迦人，六十四種藝能具足。",
        "from": "T12n0346_001:0168c26_15",
        "context_with_next_sentence": true
    },
    {
        "source_sentence": "是人愛樂財寶，隨所向處以藝能故，一切所用皆悉能得。",
        "from": "T12n0346_001:0168c28_4",
        "context_with_next_sentence": true
    },
    {
        "source_sentence": "於彼彼人所得財利已，後復忘恩，心生棄捨。",
        "from": "T12n0346_001:0168c29_6",
        "context_with_next_sentence": true
    },
    {
        "source_sentence": "具善巧方便菩薩亦復如是，於一切處設諸方便救度眾生，彼彼所向於諸眾生無所希取。",
        "from": "T12n0346_001:0169a02_7",
        "context_with_next_sentence": true
    },
    {
        "source_sentence": "見彼眾生所有善根勸令增進，由彼所作善根力故，普令眾生出生勝行，菩薩亦復無所取著；",
        "from": "T12n0346_001:0169a04_10",
        "context_with_next_sentence": true
    },
    {
        "source_sentence": "乃至戲樂等事，雖復順行而已捨離，不復於心有所繫縛。",
        "from": "T12n0346_001:0169a05_15",
        "context_with_next_sentence": true
    },
    {
        "source_sentence": "「光聚王！",
        "from": "T12n0346_001:0169a05_20",
        "context_with_next_sentence": true
    },
    {
        "source_sentence": "又如世間傍生異類，或見妙華色香具足，時彼傍生不能生起一念愛樂。",
        "from": "T12n0346_001:0169a07_11",
        "context_with_next_sentence": true
    },
    {
        "source_sentence": "具善巧方便菩薩亦復如是，雖受一切戲樂等事，未甞暫起一念愛樂，無自作、無他作，一切無著。",
        "from": "T12n0346_001:0169a09_17",
        "context_with_next_sentence": true
    },
    {
        "source_sentence": "「光聚王！",
        "from": "T12n0346_001:0169a09_22",
        "context_with_next_sentence": true
    },
    {
        "source_sentence": "又如世間肥壞地中植諸種子，決定得生芽、莖、菓實。",
        "from": "T12n0346_001:0169a11_4",
        "context_with_next_sentence": true
    },
    {
        "source_sentence": "具善巧方便菩薩亦復如是，修空、無相、無願解脫法門，決定已能離諸染法，雖受一切戲樂等事，而亦不壞修行佛所稱讚功德成就。",
        "from": "T12n0346_001:0169a14_3",
        "context_with_next_sentence": true
    },
    {
        "source_sentence": "「光聚王！",
        "from": "T12n0346_001:0169a14_8",
        "context_with_next_sentence": true
    },
    {
        "source_sentence": "又如世間漁捕之人於大池中張以大網捕取其魚，隨彼所欲皆悉能取，不墜水中。",
        "from": "T12n0346_001:0169a16_4",
        "context_with_next_sentence": true
    },
    {
        "source_sentence": "具善巧方便菩薩摩訶薩亦復如是，修空、無相、無願解脫法門，一切智心堅固所護，畢竟不墮生死泥中，隨彼彼處滅此身已生梵天界。",
        "from": "T12n0346_001:0169a19_5",
        "context_with_next_sentence": true
    },
    {
        "source_sentence": "佛說大方廣善巧方便經卷第一",
        "from": "T12n0346_001:0169a20_100",
        "context_with_next_sentence": false
    }
]