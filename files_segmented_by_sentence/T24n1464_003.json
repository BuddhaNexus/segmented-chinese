{
    "T24n1464_003:0860b16_0": "鼻奈耶卷第三",
    "T24n1464_003:0860b18_0": "姚秦涼州沙門竺佛念譯",
    "T24n1464_003:0860b19_0": "僧殘法之一",
    "T24n1464_003:0860b20_0": "佛世尊遊舍衛國祇樹給孤獨園。",
    "T24n1464_003:0860b20_1": "爾時尊者迦留陀夷(迦留陀夷，黑光也，阿難從弟也)於祇桓歲坐，掃灑房室，於中敷床，前著澡罐，外復有澡罐。",
    "T24n1464_003:0860b22_2": "到時著衣持鉢入舍衛城分衛，得食而還，入房舉衣鉢息。",
    "T24n1464_003:0860b24_3": "迦留陀夷婬意偏多，憶向所見得食之家婦女，婬意熾盛，以手弄陰精墮。",
    "T24n1464_003:0860b25_4": "即便洗手澡浴掃灑房室，如是再三，乃至竟夏坐。",
    "T24n1464_003:0860b27_0": "時諸比丘是迦留陀夷知識，在拘薩羅結夏坐。",
    "T24n1464_003:0860b28_1": "坐已具補納衣，一日竟衣，著衣持鉢來至舍衛國祇樹給孤獨園。",
    "T24n1464_003:0860b29_2": "時諸比丘往詣迦留陀夷比丘所，各各相向禮拜問訊已，在一面坐。",
    "T24n1464_003:0860c02_3": "「云何優陀夷！",
    "T24n1464_003:0860c02_4": "體履健不？",
    "T24n1464_003:0860c02_5": "於夏坐中無苦不乞求婆？」",
    "T24n1464_003:0860c03_6": "優陀夷答：「我於此間掃灑房室，乃至弄陰。」",
    "T24n1464_003:0860c04_7": "具向諸比丘說。",
    "T24n1464_003:0860c04_8": "諸比丘答：「云何優陀夷無數方便，世尊說婬不淨，向婬念婬、婬熾盛，說婬之惡露。",
    "T24n1464_003:0860c06_9": "卿云何於中起婬意？」",
    "T24n1464_003:0860c06_10": "如是諸比丘極苦責諫。",
    "T24n1464_003:0860c07_11": "責諫已便起去，往詣世尊，如事具白世尊。",
    "T24n1464_003:0860c08_12": "世尊知而自問優陀夷：「審為此事耶？」",
    "T24n1464_003:0860c09_13": "時優陀夷內懷慚愧外則恥眾，從坐起，偏袒右肩右膝著地叉手向佛，白世尊言：「審爾。",
    "T24n1464_003:0860c11_14": "世尊！」",
    "T24n1464_003:0860c11_15": "世尊告曰：「云何癡人，我不以無數方便說婬之不淨，向婬念婬、婬熾盛婬之惡露。",
    "T24n1464_003:0860c13_16": "云何癡人而以此手受長者信施，復以此手而捉此形弄耶？」",
    "T24n1464_003:0860c14_17": "如是佛世尊無數方便誨責，因此事集和合僧，備十功德，世尊為沙門結戒：「諸沙門當共防此。",
    "T24n1464_003:0860c16_18": "若比丘憶念弄陰墮精，僧伽婆施沙(秦言眾決斷)。」",
    "T24n1464_003:0860c18_0": "世尊遊舍衛國祇樹給孤獨園。",
    "T24n1464_003:0860c18_1": "時有一比丘在祇桓夏坐。",
    "T24n1464_003:0860c19_2": "此比丘於夢中失精，覺已便懷狐疑：「我不犯僧伽婆施沙耶？」",
    "T24n1464_003:0860c20_3": "便問諸比丘。",
    "T24n1464_003:0860c21_0": "諸比丘不知當何報？",
    "T24n1464_003:0860c21_1": "諸比丘往白世尊。",
    "T24n1464_003:0860c21_2": "世尊告曰：「夢中失精無罪。",
    "T24n1464_003:0860c22_3": "若比丘弄陰失精，除其夢中，僧伽婆施沙。」",
    "T24n1464_003:0860c23_4": "時尊者優波離問世尊：「失精有幾處，是僧伽婆施沙？」",
    "T24n1464_003:0860c24_5": "世尊告曰：「左右手弄者，僧伽婆施沙，使他手弄亦爾。",
    "T24n1464_003:0860c25_6": "他兩曲肘弄者，及屈膝間兩掖間臍兩邊，及岐間尻溝間，兩肩上項間，現身上屈申處衣裏弄者，伏床褥弄者，畫女像木女像作處所弄失精者，僧伽婆施沙。」",
    "T24n1464_003:0861a01_0": "佛遊舍衛國祇樹給孤獨園。",
    "T24n1464_003:0861a01_1": "時尊者難陀婬意偏多，入舍衛城分衛。",
    "T24n1464_003:0861a02_2": "有一長者婦，以手接難陀足作禮，女人手濡，難陀便失精墮此人手上。",
    "T24n1464_003:0861a04_3": "女人即舉手塗頂上：「我今得大利，乃使尊者難陀婬意熾盛，梵行全碩，意不犯戒。」",
    "T24n1464_003:0861a06_0": "難陀便懷狐疑：「我不犯僧伽婆施沙？」",
    "T24n1464_003:0861a06_1": "便問諸比丘。",
    "T24n1464_003:0861a07_2": "諸比丘不知報，即往具白世尊。",
    "T24n1464_003:0861a07_3": "時世尊因此事，集和合僧。",
    "T24n1464_003:0861a08_4": "世尊知而問難陀：「實如此事不？",
    "T24n1464_003:0861a09_5": "難陀！」",
    "T24n1464_003:0861a09_6": "時尊者難陀，內懷慚愧外則恥眾，偏袒右肩右膝著地叉手向佛，白世尊言：「審爾。",
    "T24n1464_003:0861a11_7": "世尊！」",
    "T24n1464_003:0861a11_8": "爾時世尊於眾人前歎難陀言：「善哉善哉！",
    "T24n1464_003:0861a12_9": "難陀！",
    "T24n1464_003:0861a12_10": "乃能作是全梵行能爾。",
    "T24n1464_003:0861a12_11": "行梵行者得大果報、得大功德。」",
    "T24n1464_003:0861a13_12": "時世尊告諸比丘：「其族姓子見難陀者，誰能呰言不端政乎？",
    "T24n1464_003:0861a14_13": "身體柔濡筋力勝人，婬意偏多，誰能勝難陀也？",
    "T24n1464_003:0861a16_0": "如是比丘！",
    "T24n1464_003:0861a16_1": "難陀族姓子閉塞根門，飲食知足，夜不失時，念定不亂(此上四句，其人名曰修妬路，是本明也)，難陀能盡形壽淨修梵行。",
    "T24n1464_003:0861a18_2": "彼難陀族姓子云何能閉塞諸根門？",
    "T24n1464_003:0861a19_3": "於此難陀族姓子，眼見色者意無染著，設使見色眼根不具者，當念無明憂惡不善法，意不向者則護眼根。",
    "T24n1464_003:0861a21_4": "如是耳鼻舌身意法知已不起染著，設使意根不具者，當念無明憂惡不善法，意不向者則護意根。",
    "T24n1464_003:0861a23_5": "此是難陀族姓子閉塞根門。",
    "T24n1464_003:0861a24_6": "彼難陀族姓子云何飲食知足？",
    "T24n1464_003:0861a25_7": "於此難陀族姓子摶飯食知足，無有貪餮，不求顏色氣力無細滑意。",
    "T24n1464_003:0861a26_8": "所以食者，欲使身體久住，以滅故病、新者不興，樂得行道。",
    "T24n1464_003:0861a28_9": "譬如有人有瘡痍病，以膏塗之。",
    "T24n1464_003:0861a28_10": "所以塗者何？",
    "T24n1464_003:0861a29_11": "欲使瘡愈。",
    "T24n1464_003:0861a29_12": "如是難陀族姓子飲食知足，無有貪餮，乃至樂得行道。",
    "T24n1464_003:0861b01_13": "譬如有人以脂膏車。",
    "T24n1464_003:0861b02_14": "所以膏者何？",
    "T24n1464_003:0861b02_15": "以其重載故。",
    "T24n1464_003:0861b02_16": "如是難陀族姓子飲食知足，無有貪餮，乃至樂得行道。",
    "T24n1464_003:0861b03_17": "此是難陀族姓子飲食知足。",
    "T24n1464_003:0861b04_18": "彼難陀族姓子云何是夜不失時？",
    "T24n1464_003:0861b05_19": "於此難陀族姓子，晝日經行坐禪，夜亦經行坐禪。",
    "T24n1464_003:0861b06_20": "初夜時經行坐禪，降伏心不使睡眠，中夜之時襞憂多僧使四疊而敷坐上，舉僧伽梨著頭前，右脇著地、累足更互申脚，繫想在明，何時當曉？",
    "T24n1464_003:0861b09_21": "後夜即起經行坐禪，降伏心法。",
    "T24n1464_003:0861b10_22": "此是難陀族姓子初夜後夜不失時。",
    "T24n1464_003:0861b11_23": "彼難陀族姓子云何念定不亂？",
    "T24n1464_003:0861b11_24": "於此難陀族姓子，若欲視東，正身思惟而視東，無有亂意。",
    "T24n1464_003:0861b13_25": "若欲視南西北，正身思惟而視，無有亂意。",
    "T24n1464_003:0861b14_26": "於是難陀族姓子，若欲有痛想終不失智，行識亦爾，痛想未起不令使興，若痛想有起次第滅之。",
    "T24n1464_003:0861b16_27": "此是難陀族姓子念定不亂。",
    "T24n1464_003:0861b16_28": "是故難陀失精無罪。",
    "T24n1464_003:0861b17_29": "若復當有如是失者，亦復無罪。",
    "T24n1464_003:0861b18_30": "諸比丘！",
    "T24n1464_003:0861b18_31": "從今以去，當著舍勒(半泥洹僧)。",
    "T24n1464_003:0861b18_32": "弄陰者義何所趣？",
    "T24n1464_003:0861b19_33": "獨處興意念想，若己若彼身體相近弄陰，是弄義也。」",
    "T24n1464_003:0861b21_0": "佛遊釋羈瘦迦惟羅越那拘陀園。",
    "T24n1464_003:0861b21_1": "爾時尊者迦留陀夷當五日直，有諸長者婦女來至園中諸房間觀。",
    "T24n1464_003:0861b23_2": "時尊者迦留陀夷手執鑰牡在門外立，呼言：「諸姊來前，入此園遊觀，中有浴池泉源。」",
    "T24n1464_003:0861b25_3": "時諸婦女即入園遊觀，開諸房戶使入觀看。",
    "T24n1464_003:0861b26_4": "歷陰室內，捉諸婦女抱鳴捻挃身體。",
    "T24n1464_003:0861b27_5": "諸婦女或欲從者、或不從者。",
    "T24n1464_003:0861b27_6": "其不從者出語諸比丘：「常無畏處，安隱處而更大有恐畏。」",
    "T24n1464_003:0861b29_0": "諸比丘問：「有何恐畏？」",
    "T24n1464_003:0861b29_1": "即以所見事具白諸比丘。",
    "T24n1464_003:0861c01_2": "諸比丘不知當何報，往詣世尊具白此事。",
    "T24n1464_003:0861c02_0": "世尊知而問尊者優陀夷：「審為此事耶？」",
    "T24n1464_003:0861c02_1": "時優陀夷內懷慚愧外則恥眾，偏袒右肩右膝著地合掌向佛，白世尊言：「審爾。",
    "T24n1464_003:0861c04_2": "世尊！」",
    "T24n1464_003:0861c04_3": "世尊告曰：「云何我前不為癡人無數方便說婬不淨，向婬念婬、婬意熾盛婬之惡露。",
    "T24n1464_003:0861c06_4": "云何憂陀夷！",
    "T24n1464_003:0861c07_5": "我前不向憂填王說婬不淨耶？",
    "T24n1464_003:0861c07_6": "王憂填問我：『瞿曇！",
    "T24n1464_003:0861c08_7": "此諸比丘年少端正，新來入法鼻奈，諸根善具眼鼻充澤、皮濡如桃花，安詳不犯他婦女，盡命淨修梵行。』",
    "T24n1464_003:0861c10_8": "爾時我語王：『諸比丘其像母者當呼言母，其像姊妹者當呼言姊妹，像女者亦當呼言女。",
    "T24n1464_003:0861c12_9": "以是義理故，大王！",
    "T24n1464_003:0861c13_10": "使諸比丘年少端正者，乃至不犯女色，盡形命得修梵行。』",
    "T24n1464_003:0861c14_11": "王復問：『世尊！",
    "T24n1464_003:0861c14_12": "人心多想。",
    "T24n1464_003:0861c15_13": "設使我等像母言母，乃至像女言女，心故走世法。",
    "T24n1464_003:0861c16_14": "頗更有餘義，使諸年少比丘盡命淨修梵行不？』",
    "T24n1464_003:0861c17_15": "世尊告曰：『我以語諸比丘，大王！",
    "T24n1464_003:0861c18_16": "諸比丘當觀此身，從足拇指上至髮際，觀種種惡露不淨。",
    "T24n1464_003:0861c19_17": "此身中有髮毛爪齒塵垢、皮肉血筋脈骨髓、心肝脾腎肺腸胃腹、屎溺肪膏膽涕唾涎腦膜。",
    "T24n1464_003:0861c21_18": "以是義故，大王！",
    "T24n1464_003:0861c21_19": "使諸年少比丘盡命得修梵行。』",
    "T24n1464_003:0861c22_20": "王復問：『世尊！",
    "T24n1464_003:0861c22_21": "此心多想。",
    "T24n1464_003:0861c23_0": "說使我等觀此惡露，故謂是淨，頗更有餘義，使諸年少比丘盡命得修梵行不？』",
    "T24n1464_003:0861c24_1": "世尊告曰：『我前以說，大王！",
    "T24n1464_003:0861c25_2": "諸比丘當閉諸根門，守念不忘、意不分散。",
    "T24n1464_003:0861c26_3": "設眼見色心不染著，設眼見色有染著者，心念無明憂惱不善之法使不近者，則守念眼根。",
    "T24n1464_003:0861c28_4": "如是耳鼻舌身意法無有染著，假有染著意，心念無明憂惱不善之法，使不近者則守念意根。",
    "T24n1464_003:0862a01_5": "以是義故，大王！",
    "T24n1464_003:0862a01_6": "使諸年少比丘盡命得修梵行。』",
    "T24n1464_003:0862a02_7": "王白世尊：『儻有此義，諸年少比丘盡命得修梵行。",
    "T24n1464_003:0862a03_8": "若我入宮裏時不護身念根，意不端一則心走向婬意世法。",
    "T24n1464_003:0862a05_0": "若護身念根，意端一心無分散，不向婬世法。",
    "T24n1464_003:0862a06_0": "是故世尊！",
    "T24n1464_003:0862a06_1": "可奇可特。",
    "T24n1464_003:0862a06_2": "誰聞沙門瞿曇此語，能不具諸根？",
    "T24n1464_003:0862a07_3": "我今自歸佛、歸法、歸比丘僧。",
    "T24n1464_003:0862a07_4": "願世尊聽為優婆塞，盡命不殺生，受三自歸。』」",
    "T24n1464_003:0862a08_5": "爾時世尊告優陀夷：「此世人常能爾，癡人而不防此。",
    "T24n1464_003:0862a10_6": "像母者當言母，乃至女亦如是。」",
    "T24n1464_003:0862a10_7": "爾時世尊以無數方便誨責優陀夷，集和合僧，備十功德，為比丘結戒：「若比丘婬意熾盛，手摸女人，若執手捉臂捉髮及諸身體腕節，摩抆把持，犯者，僧伽婆施沙。」",
    "T24n1464_003:0862a14_8": "時尊者優波離問佛：「把持女人幾處，是僧伽婆施沙？」",
    "T24n1464_003:0862a15_9": "世尊告曰：「若比丘以婬意熾盛，從堂上抱女子著象上，僧伽婆施沙。",
    "T24n1464_003:0862a17_10": "若象上抱下著馬上、馬上抱著車上、車上抱著輿上、輿上抱著床上、床上抱著繩床上、繩床上抱著机上、机上抱著地，若復從地抱展轉還至堂上者，僧伽婆施沙。",
    "T24n1464_003:0862a20_11": "除其母姊妹、病人，無染著意者，不犯戒。」",
    "T24n1464_003:0862a22_0": "佛世尊遊舍衛國祇樹給孤獨園。",
    "T24n1464_003:0862a22_1": "爾時有眾比丘於拘薩羅國夏坐，夏坐已補納衣，一日成衣，著衣持鉢來至舍衛。",
    "T24n1464_003:0862a24_2": "去舍衛不遠有江，名阿脂賴跋提，南岸止住，水流駃疾。",
    "T24n1464_003:0862a25_3": "時有諸婦女白比丘言：「諸嚴賢等渡我等。」",
    "T24n1464_003:0862a26_4": "諸比丘答：「諸姊當知，世尊不許得渡女人。」",
    "T24n1464_003:0862a27_5": "諸女人各相執手便入水中，為水所漂。",
    "T24n1464_003:0862a28_6": "即稱怨言：「諸賢諸賢，誰有慈心能勝釋子，我今沒溺，願來見救。」",
    "T24n1464_003:0862b01_0": "諸比丘愍念，往執手救。",
    "T24n1464_003:0862b01_1": "諸比丘各懷疑：「不犯僧伽婆施沙？」",
    "T24n1464_003:0862b02_2": "即問諸比丘。",
    "T24n1464_003:0862b02_3": "諸比丘不知當何報，往白世尊。",
    "T24n1464_003:0862b03_4": "世尊告曰：「無染著意不犯罪。",
    "T24n1464_003:0862b03_5": "以慈心往救，若復當有溺沒者，若捉髮執衣不得持體。",
    "T24n1464_003:0862b05_6": "火厄亦爾。」",
    "T24n1464_003:0862b05_7": "有一女人行嶮峪側，時比丘捉手過。",
    "T24n1464_003:0862b06_8": "比丘便疑：「我不犯僧伽婆施沙？」",
    "T24n1464_003:0862b07_0": "往白世尊。",
    "T24n1464_003:0862b07_1": "世尊告曰：「無染著意不犯罪。",
    "T24n1464_003:0862b07_2": "若復當更有如此者，以衣裹手往捉臂過。」",
    "T24n1464_003:0862b09_0": "佛世尊遊舍衛國祇樹給孤獨園。",
    "T24n1464_003:0862b09_1": "時尊者迦留陀夷於祇桓止住。",
    "T24n1464_003:0862b10_2": "有諸長者婦女來至浴池房園觀看，執鑰牡開諸房戶，呼曰：「諸姊來入浴池觀看。」",
    "T24n1464_003:0862b12_3": "婦女至浴池園觀，優陀夷共諸婦女談語經時，說婬快樂相娛樂事。",
    "T24n1464_003:0862b13_4": "其中婦女或有然可、或不然可。",
    "T24n1464_003:0862b14_5": "其不然可者，出白諸比丘：「常聞無畏安隱處，而更恐畏。」",
    "T24n1464_003:0862b15_6": "諸比丘問：「有何恐畏？」",
    "T24n1464_003:0862b16_7": "諸婦女具白比丘。",
    "T24n1464_003:0862b16_8": "時優陀夷以出，語諸比丘亦爾。",
    "T24n1464_003:0862b17_9": "諸比丘諫責優陀夷：「世尊不以無數方便說婬不淨，向婬念婬、婬意熾盛婬之惡露？」",
    "T24n1464_003:0862b19_10": "諸比丘苦諫已，往白世尊。",
    "T24n1464_003:0862b19_11": "世尊知而問尊者優陀夷：「審為此事，如諸比丘所白不？」",
    "T24n1464_003:0862b21_12": "優陀夷內懷慚愧外則恥眾，偏袒右肩右膝著地叉手向佛，白世尊言：「審爾。",
    "T24n1464_003:0862b22_13": "世尊！」",
    "T24n1464_003:0862b22_14": "世尊告曰：「我不以無數方便說婬之不淨，向婬念婬、婬意熾盛婬之惡露？",
    "T24n1464_003:0862b24_15": "卿云何歎婬相娛樂事？」",
    "T24n1464_003:0862b25_16": "世尊無數方便誨責，集和合僧，備十功德，為比丘結戒：「若比丘婬意熾盛，向女人歎婬相娛樂事，惡語相向惡眼相視，若大若小女人，犯者僧伽婆施沙。」",
    "T24n1464_003:0862b29_0": "佛世尊遊舍衛國祇樹給孤獨園。",
    "T24n1464_003:0862b29_1": "時諸比丘各行乞食至揭貳迦村(婬聚)，諸長者見，嫌其到彼：「此諸釋子吉無不利，自知稱好而入此婬聚，如彼婬人，入者以婬故。",
    "T24n1464_003:0862c03_2": "亦入諸女家大童女家，如欲娶婦者。」",
    "T24n1464_003:0862c04_3": "諸比丘以此因緣具白世尊。",
    "T24n1464_003:0862c05_4": "世尊告曰：「比丘有五事不應行。",
    "T24n1464_003:0862c05_5": "云何五？",
    "T24n1464_003:0862c06_0": "入婬種家、入大童女家、若寡婦不端者家、沽酒家、偷賊家。",
    "T24n1464_003:0862c07_1": "比丘此五不應行，比丘不得入。",
    "T24n1464_003:0862c08_2": "若其入者，此比丘為犯罪、為有重過。」",
    "T24n1464_003:0862c09_0": "佛世尊遊舍衛國祇樹給孤獨園。",
    "T24n1464_003:0862c09_1": "彼有一婆羅門生女，顏色姝好端正無雙，以其端正故母字為善光。",
    "T24n1464_003:0862c11_2": "初生之日為相師婆羅門見記：「此女人當與五百人通。」",
    "T24n1464_003:0862c12_3": "遂長十六歲，諸人聞記當與五百人通，無有娶者。",
    "T24n1464_003:0862c13_4": "有一入海商人，與共比村，遙見此女端正，便起婬想，即問：「此誰家女？」",
    "T24n1464_003:0862c15_5": "答者言：「婆羅門女。」",
    "T24n1464_003:0862c15_6": "復問：「為嫁未？」",
    "T24n1464_003:0862c15_7": "答：「未也。」",
    "T24n1464_003:0862c16_8": "「若爾者我當娶為婦。」",
    "T24n1464_003:0862c16_9": "答者言：「此女盡好，有一不可。」",
    "T24n1464_003:0862c17_10": "問：「是何事？」",
    "T24n1464_003:0862c17_11": "答者具語：「初生之日，相師梵志記，當與五百人通。」",
    "T24n1464_003:0862c18_12": "商人復作是念：「我舍無有人入，唯有釋子。",
    "T24n1464_003:0862c19_13": "然釋子無有此意。」",
    "T24n1464_003:0862c20_0": "商人便娉為婦娶之。",
    "T24n1464_003:0862c20_1": "未遠有商人入海採寶，彼國常法，其有商人數入海者常使導前，若自不肯，王逼之。",
    "T24n1464_003:0862c22_2": "時商人來語此商人：「君次應在前採寶。」",
    "T24n1464_003:0862c23_3": "商人便勅守門者：「我今入海採寶。",
    "T24n1464_003:0862c24_0": "莫使異人於此止宿，除其釋子。",
    "T24n1464_003:0862c24_1": "所以爾者，釋子無有婬意。」",
    "T24n1464_003:0862c25_2": "即日發引入海。",
    "T24n1464_003:0862c25_3": "有沙門婆羅門至此家乞食者，婦便共調戲說婬之歡樂：「可來與我作不淨行。」",
    "T24n1464_003:0862c27_4": "諸比丘不知當何報，各懷疑往詣世尊，具白此事。",
    "T24n1464_003:0862c28_5": "世尊告曰：「如此家者比丘不得入乞食。",
    "T24n1464_003:0862c29_6": "若入乞食者，不得坐、不得與言語。",
    "T24n1464_003:0863a01_7": "何以故？",
    "T24n1464_003:0863a01_8": "如此家壞人梵行。",
    "T24n1464_003:0863a01_9": "設坐聽受語者，僧伽婆施沙。」",
    "T24n1464_003:0863a02_10": "彼女人婬意熾盛，即日向暮便死，莊嚴服飾輿棄塚間。",
    "T24n1464_003:0863a03_11": "時有五百群賊從塚間過，見此女尸便起婬意，向五百人盡為不淨行。",
    "T24n1464_003:0863a05_12": "如前婆羅門所記，其語不虛。",
    "T24n1464_003:0863a05_13": "坐與沙門婆羅門調戲故，由此因緣生三惡趣，天竺國北泉水名毘怛吐作龍妻，有五百龍常與共通。",
    "T24n1464_003:0863a09_0": "佛世尊遊舍衛國祇樹給孤獨園。",
    "T24n1464_003:0863a09_1": "爾時有諸長者婦女來至房舍園觀觀看，時六群比丘語諸長者婦女言：「我等國王子端正無雙，身體香潔精進無比。",
    "T24n1464_003:0863a12_2": "於法中最上者，汝等可與我戲笑相娛樂，能以身施者於檀中最尊。」",
    "T24n1464_003:0863a13_3": "其中婦女或然可者、不然可者。",
    "T24n1464_003:0863a14_4": "其不然者出語諸比丘：「常無恐懼安隱之處，而更有恐懼。」",
    "T24n1464_003:0863a15_5": "諸比丘問：「有何事？」",
    "T24n1464_003:0863a16_6": "諸婦女具白比丘。",
    "T24n1464_003:0863a16_7": "比丘不知當何報，往白世尊。",
    "T24n1464_003:0863a17_8": "世尊知而問六群諸比丘：「審為此事耶？」",
    "T24n1464_003:0863a18_9": "比丘內懷慚愧外則恥眾，偏袒右臂右膝著地長跪叉手，白佛言：「審爾。",
    "T24n1464_003:0863a19_10": "世尊！」",
    "T24n1464_003:0863a20_0": "世尊告曰：「云何癡人！",
    "T24n1464_003:0863a20_1": "我不說婬如蛇毒蜇人(修妬路)，寧為蛇毒虺毒黑蟒毒所蜇，不與剎利種婆羅門種長者種婦女交會。",
    "T24n1464_003:0863a22_2": "雖復端正無雙服飾殊好，寧投身入火不與交會。",
    "T24n1464_003:0863a23_3": "我不說婬如大聚薪(修妬路)放火然，大聚薪火炎熾盛，寧身投入中，不與剎利種婆羅門長者婦女交接娛樂。",
    "T24n1464_003:0863a26_4": "我不說婬如深火坑(修妬路)，大深坑盛滿火，但有赤炭無有烟氣，寧投身入，不與剎利婆羅門長者種婦女交接娛樂。",
    "T24n1464_003:0863a28_5": "婬如狗齩(五巧反)骨、如鳥銜肉，肉既少少受苦多也。",
    "T24n1464_003:0863a29_6": "如蜜塗刀，婬亦復爾。",
    "T24n1464_003:0863b01_7": "如王有教取彼罪人，日三時拷拷則矛刺百瘡，婬亦復然。",
    "T24n1464_003:0863b02_8": "亦如畫瓶中盛臭處、如毒花香向鼻則死，寧飲毒漿而不向婬。",
    "T24n1464_003:0863b04_9": "如人彈琴，但有空聲，亦如劍樹上下刺人，如怨家盜賊常無善意，如沸屎灰河地獄，婬亦復然。",
    "T24n1464_003:0863b06_10": "我不說婬義因緣、婬本末鬪諍、縣官佞讒眩惑欺誑，作種種無數惡法，皆由婬起。",
    "T24n1464_003:0863b08_11": "我無數方便說婬不淨，向婬念婬、婬意熾盛婬之惡露。",
    "T24n1464_003:0863b09_12": "卿等云何於中造惡？」",
    "T24n1464_003:0863b09_13": "時世尊無數方便誨責，因此事集和合僧，備十功德，佛為比丘結戒：「若比丘婬意熾盛，於女人前自歎身端正，又言精進比丘，於法中最上淨行。",
    "T24n1464_003:0863b13_14": "作如是法行者，僧伽婆施沙。」",
    "T24n1464_003:0863b13_15": "(一跋難陀，二難陀，生天迦留陀夷，闡怒闡怒車匿也。",
    "T24n1464_003:0863b14_16": "佛去世已，於阿難許得道，二人般涅槃，馬師、弗那跋，生龍中。",
    "T24n1464_003:0863b14_17": "六人也。",
    "T24n1464_003:0863b15_0": "皆從弟。",
    "T24n1464_003:0863b15_1": "闡觸綿反。",
    "T24n1464_003:0863b15_2": "怒奴故反)佛世尊遊舍衛國祇樹給孤獨園。",
    "T24n1464_003:0863b16_3": "爾時尊者阿難，平旦著衣持鉢入舍衛城分衛，分衛已還出城。",
    "T24n1464_003:0863b18_4": "爾時甚熱夏後月暑盛，時尊者阿難行路中道焦渴。",
    "T24n1464_003:0863b19_5": "彼中道有旃荼羅女名鉢吉蹄，於井汲水。",
    "T24n1464_003:0863b20_6": "時阿難詣井乞水，語：「大妹！",
    "T24n1464_003:0863b20_7": "我今須水，施我少水。」",
    "T24n1464_003:0863b21_8": "時女報阿難：「我是摩鄧伽種。」",
    "T24n1464_003:0863b22_9": "阿難語：「我不問是義旃荼羅非旃荼羅也。",
    "T24n1464_003:0863b23_0": "我今須水，但施我水。」",
    "T24n1464_003:0863b23_1": "女報：「君母種成就，沙門瞿曇第一弟子，王波斯匿所敬末利夫人阿闍梨。",
    "T24n1464_003:0863b25_2": "我是旃荼羅種，不敢持水相與。」",
    "T24n1464_003:0863b25_3": "阿難語女：「我不問汝旃荼羅非旃荼羅。",
    "T24n1464_003:0863b26_4": "我今須水，速以水見與。」",
    "T24n1464_003:0863b27_5": "女答：「若須水者便取。」",
    "T24n1464_003:0863b27_6": "時女先掬水澆阿難足，復掬水澆阿難手。",
    "T24n1464_003:0863b28_7": "澆手足已，復生婬意。",
    "T24n1464_003:0863b29_8": "時尊者阿難飲水已，便前進路。",
    "T24n1464_003:0863b29_9": "時鉢吉蹄女見阿難前行不遠，捉水瓶還家，啟白父母：「阿母！",
    "T24n1464_003:0863c02_10": "願以沙門阿難為夫婿。」",
    "T24n1464_003:0863c02_11": "母答：「此阿難者轉輪王家子，剎利釋種，姓瞿曇。",
    "T24n1464_003:0863c03_12": "國王大臣盡識知，沙門瞿曇弟子。",
    "T24n1464_003:0863c04_13": "是波斯匿所敬、末利夫人師。",
    "T24n1464_003:0863c05_14": "我等小家旃荼羅種，當云何得阿難以為夫婿？」",
    "T24n1464_003:0863c06_15": "女報母：「若不得阿難為夫婿者，我若當飲毒、以刀自刺、若自絞死。」",
    "T24n1464_003:0863c07_16": "母報女曰：「此間亦有摩鄧伽神語符呪，能移日月以墮著地，復能移著。",
    "T24n1464_003:0863c09_17": "彼亦能呪因帝梵天使下，況不能得沙門。",
    "T24n1464_003:0863c10_18": "阿難使來，或能以一事不可得，若死若生不能婬。",
    "T24n1464_003:0863c11_19": "設復為沙門瞿曇所護者，我不能得，除此可得。」",
    "T24n1464_003:0863c12_20": "女聞此語歡喜踊躍，便起澡浴莊嚴身體，著白服飾敷臥具思想而望來。",
    "T24n1464_003:0863c14_21": "時母亦藻浴著白服飾，以牛屎塗地，以五色綖結縷，盛滿四瓶水、盛滿四椀血、盛滿椀四種香水、盛滿四椀餅漿，以四口大刀竪牛屎，四角頭竪四枚箭，然八明燈。",
    "T24n1464_003:0863c17_22": "取四死人髑髏，種種香塗其上。",
    "T24n1464_003:0863c18_23": "以花布地，捉熨斗燒香繞三匝，向東方跪而誦摩鄧伽呪術。",
    "T24n1464_003:0863c19_24": "時阿難於祇桓意便恍惚，為呪所縛，如魚被鐵鉤、如象隨鉤。",
    "T24n1464_003:0863c21_25": "時尊者阿難隨呪術至旃荼羅家，母便語女：「阿難已至，從卿所為。」",
    "T24n1464_003:0863c22_26": "時鉢吉蹄女見阿難，踊躍歡喜，前抱阿難坐著床上，牽掣衣裳捻挃阿難。",
    "T24n1464_003:0863c24_27": "譬如力人手捉長毛小羊，從其人手。",
    "T24n1464_003:0863c25_28": "爾時尊者阿難見十方盡闇冥，譬如日月為羅睺阿須倫手所障，無復有明。",
    "T24n1464_003:0863c26_29": "如是阿難為大呪所厭不得動。",
    "T24n1464_003:0863c27_30": "於是阿難有大力人力(當十大力士力，拘夷力亦如阿難)，為呪術所厭，不能得動。",
    "T24n1464_003:0863c29_31": "時尊者阿難聖道諦力念還得寤：「我今困厄，世尊不慈愍我？」",
    "T24n1464_003:0864a01_32": "世尊知阿難為旃荼羅呪術所縛，便誦佛語：「佛者最極尊於世間，　　諦無有能過佛之前，　佛者最極尊於人天，　　諦諸法之王無上田。",
    "T24n1464_003:0864a05_0": "「阿難以此實義，於旃荼羅舍得解。",
    "T24n1464_003:0864a06_0": "「法者最極尊於世間，　　諦無有能過法之前，　法者最極尊於人天，　　諦斷諸縛結永息田。",
    "T24n1464_003:0864a08_0": "「阿難以此實義，於旃荼羅舍得解。",
    "T24n1464_003:0864a09_0": "「僧者最極尊於世間，　　諦無有能過僧之前，　僧者最極尊於人天，　　諦美福第一無上田。",
    "T24n1464_003:0864a11_0": "「阿難以此實義，於旃荼羅舍得解。」",
    "T24n1464_003:0864a11_1": "誦偈適竟，旃荼羅家內所設呪具，刀箭碎折瓶甕破壞、燈滅髑髏迸碎、黑風起展轉不相見，旃荼羅呪術不行。",
    "T24n1464_003:0864a14_2": "母便告女：「此必瞿曇沙門神力所為，眾物碎散、呪術不行。」",
    "T24n1464_003:0864a15_3": "時阿難便作是念：「此將是世尊恩力。」",
    "T24n1464_003:0864a16_4": "時尊者阿難得解，譬如大象王盛年六十，醉暴凶惡身大牙長，從鐵靽得解，從城走向空閑處。",
    "T24n1464_003:0864a18_5": "阿難亦爾，乃尊誦佛語從旃荼羅舍得解，還向祇桓。",
    "T24n1464_003:0864a19_6": "時此女人逐阿難至祇桓門，並作是語：「阿難是我夫！",
    "T24n1464_003:0864a20_7": "阿難是我夫！」",
    "T24n1464_003:0864a21_8": "如犢隨母不離須臾，時此女人逐阿難後不離須臾。",
    "T24n1464_003:0864a22_9": "時尊者阿難往詣世尊所，頭面禮足具白世尊。",
    "T24n1464_003:0864a23_10": "世尊告曰：「我於諸法中不見幻惑誑人如女人者，人亦復爾。",
    "T24n1464_003:0864a24_11": "何以故？",
    "T24n1464_003:0864a25_0": "以其婬繫意故。",
    "T24n1464_003:0864a25_1": "是故阿難！",
    "T24n1464_003:0864a25_2": "當覺意方便，不為六欲所牽。」",
    "T24n1464_003:0864a26_3": "時尊者阿難平旦著衣持鉢入舍衛分衛。",
    "T24n1464_003:0864a27_4": "此女人亦逐其後，語諸長者：「阿難是我夫！",
    "T24n1464_003:0864a28_5": "阿難是我夫！」",
    "T24n1464_003:0864a28_6": "時阿難分衛竟還至佛所，前白佛言：「此女去處，語諸長者污染人，不審當何為？」",
    "T24n1464_003:0864b01_7": "世尊告曰：「汝往共語，如姊妹相向。",
    "T24n1464_003:0864b01_8": "何以故？",
    "T24n1464_003:0864b02_9": "此女人應當作比丘尼。」",
    "T24n1464_003:0864b02_10": "時此女人來到佛所，白世尊言：「願世尊還我沙門阿難，用作夫婿。」",
    "T24n1464_003:0864b04_11": "世尊告曰：「若須阿難者，於我法中為比丘尼，當與汝阿難。」",
    "T24n1464_003:0864b05_12": "時此女人歡喜踊躍：「爾時世尊當為道。",
    "T24n1464_003:0864b06_13": "世尊當為道。」",
    "T24n1464_003:0864b06_14": "如來世尊問：「有父母不？",
    "T24n1464_003:0864b07_15": "辭父母未？」",
    "T24n1464_003:0864b07_16": "女報：「有父母而未辭父母。」",
    "T24n1464_003:0864b08_17": "「汝往辭父母還。」",
    "T24n1464_003:0864b08_18": "時此女人即從坐起，詣父母所，而以此事具白父母。",
    "T24n1464_003:0864b09_19": "父母聞此語已，歡喜踊躍，本殖善根各應得道。",
    "T24n1464_003:0864b10_20": "母告女：「欲為道者便為，我等亦欲共往見世尊。」",
    "T24n1464_003:0864b11_21": "時父母及女往詣佛所，頭面禮足在一面住。",
    "T24n1464_003:0864b12_22": "時世尊為此女故，廣與大眾說法。",
    "T24n1464_003:0864b13_23": "無數方便現諸法義，柔濡義、檀義、尸義、天義、說婬不淨義、增長生根諸結義、出家義、諸道品義。",
    "T24n1464_003:0864b15_24": "時世尊說四聖諦苦習盡道，時此女人即在坐上解四聖諦，父母得阿那含道，女得須陀洹道。",
    "T24n1464_003:0864b17_25": "譬如純帛[疊*毛]衣易為作色，彼聞法亦爾。",
    "T24n1464_003:0864b18_26": "時父母叉手白佛：「從今以往歸佛歸法歸眾，聽為優婆塞，盡命不殺歸命。」",
    "T24n1464_003:0864b20_27": "時鉢吉蹄女現世得果，頭面禮佛足叉手向佛，白世尊言：「所犯過者，世尊含容，願如來不尤責。",
    "T24n1464_003:0864b22_28": "如小兒如癡、如無善，所向阿難作不善意，願恕聽入道為比丘尼，得依世尊修行梵行。」",
    "T24n1464_003:0864b24_29": "時世尊告阿難：「汝往，阿難！",
    "T24n1464_003:0864b24_30": "將二比丘尼及此女人，往夏坐比丘尼所，摩訶鉢柘鉢提瞿曇彌。",
    "T24n1464_003:0864b26_31": "『世尊有教，以此女為道，授具足戒。』」",
    "T24n1464_003:0864b27_32": "時阿難受此教已，將二比丘尼及此女人，往詣鉢柘鉢提瞿曇彌所：「世尊有教，使此女為道，授具足戒。」",
    "T24n1464_003:0864b29_33": "大愛道問阿難：「云何阿難！",
    "T24n1464_003:0864c01_34": "世尊許旃荼羅女為道耶？」",
    "T24n1464_003:0864c01_35": "阿難報：「瞿曇彌！",
    "T24n1464_003:0864c02_0": "此女人以得道果，何以不得為道？」",
    "T24n1464_003:0864c02_1": "時大愛道即與剔髮為道，授具足戒，教威儀禮節，得八解脫禪、得阿羅漢道。",
    "T24n1464_003:0864c04_2": "時大愛道將此女人及五百比丘尼往詣佛所，頭面作禮在一面立。",
    "T24n1464_003:0864c06_3": "時世尊觀鉢吉蹄女人意，語言：「汝今須阿難為夫不？」",
    "T24n1464_003:0864c07_4": "時比丘尼慚愧羞恥，長跪白佛言：「尊者阿難是我兄，同一法、同一水乳。」",
    "T24n1464_003:0864c08_5": "時阿難意懷狐疑：「我不犯僧伽婆施沙不？」",
    "T24n1464_003:0864c09_6": "即問諸比丘。",
    "T24n1464_003:0864c10_7": "諸比丘不知當云何答，往白世尊。",
    "T24n1464_003:0864c10_8": "世尊告曰：「阿難不犯罪，此乃摩鄧伽呪所惑。",
    "T24n1464_003:0864c11_9": "若復當有被呪術者，彼亦無罪。」",
    "T24n1464_003:0864c13_0": "鼻奈耶卷第三"
}