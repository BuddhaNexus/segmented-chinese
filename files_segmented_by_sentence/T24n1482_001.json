{
    "T24n1482_001:0958a03_0": "佛阿毘曇經出家相品第一(卷上)",
    "T24n1482_001:0958a05_0": "陳天竺三藏真諦譯",
    "T24n1482_001:0958a06_0": "以一千阿僧祇世界眾生所有功德，成佛一毛孔；如是成佛一毛孔功德，遍如來身毛孔功德，成佛一好；如是成就八十種好功德，增為百倍，乃成如來身上一相；所成就三十二相功德，增為千倍，乃成如來額上一白毫相；以一千毫相功德，增為百倍，乃成如來一頂骨相，一切飛天所不能見頂。",
    "T24n1482_001:0958a12_1": "如是不思議清淨功德聚，成就佛身。",
    "T24n1482_001:0958a13_2": "是故如來於天人中最為尊勝。",
    "T24n1482_001:0958a14_3": "佛言：「往昔諸佛所說，汝等比丘！",
    "T24n1482_001:0958a14_4": "若見十二因緣生相，即是見法。",
    "T24n1482_001:0958a15_5": "若能見法，其則見佛。」",
    "T24n1482_001:0958a16_6": "說如是語，其義何也？",
    "T24n1482_001:0958a16_7": "其義者，以是因緣，見十二因緣生相有生無生，即是見法。",
    "T24n1482_001:0958a17_8": "若能見法有生無生，即是見佛，以隨從慧。",
    "T24n1482_001:0958a18_9": "復次，何者為十二因緣名？",
    "T24n1482_001:0958a19_10": "往古諸佛皆說，以二義故說十二因緣生：一從因、二從緣。",
    "T24n1482_001:0958a20_11": "復應作二義觀之：一外、二內。",
    "T24n1482_001:0958a21_12": "其外因緣從因義。",
    "T24n1482_001:0958a21_13": "何者？",
    "T24n1482_001:0958a21_14": "一切過去未來諸佛種智，同說如是，以從種生芽、從芽生葉、從葉生節、從節生莖、從莖生幹、從幹生枝、從枝生蕚、從蕚生花、從花生子。",
    "T24n1482_001:0958a24_15": "若無子則不生芽，如是無花則不生子。",
    "T24n1482_001:0958a25_16": "有子故得生芽，如是有花故得生子。",
    "T24n1482_001:0958a26_17": "如此，子亦不言我能生芽、芽亦不言我能自生，如是一切法如理而安。",
    "T24n1482_001:0958a28_18": "以是義故，外因緣從因義，應如是觀，此是觀因義。",
    "T24n1482_001:0958a29_19": "觀緣義者何！",
    "T24n1482_001:0958a29_20": "如地性、水性、火性、風性、空性。",
    "T24n1482_001:0958b01_21": "其地性者，能受種子。",
    "T24n1482_001:0958b01_22": "水性者，能潤種子。",
    "T24n1482_001:0958b02_23": "火性者，能熟種子。",
    "T24n1482_001:0958b02_24": "風性者，能增長種子。",
    "T24n1482_001:0958b02_25": "空性者，能為種子作無礙。",
    "T24n1482_001:0958b03_26": "若離此緣則種子不生，如地性能受種子、水性能潤種子、火性能熟種子、風性能增長種子、空性能無礙種子，賴時節故種子增長，種子增長故生芽。",
    "T24n1482_001:0958b06_27": "其地性者亦不言我能受種子、水性者亦不言我能潤種子、火性者亦不言我能熟種子、空性者亦不言我能為種子作無礙、種子亦不念言我藉此等緣能得增長。",
    "T24n1482_001:0958b10_28": "若離此緣，種子則不能生芽。",
    "T24n1482_001:0958b11_29": "其此芽亦非自作、亦非共作、亦非自在天作、亦非無因生，皆從地水火風空種子時節故生芽。",
    "T24n1482_001:0958b13_30": "此外因緣應作五事觀察：非常、非斷、非傳度、藉緣故果實增廣、從相似生。",
    "T24n1482_001:0958b14_31": "言非常者，此種滅故言非常。",
    "T24n1482_001:0958b15_32": "即此時種滅、即此時芽生，以無障礙故，如稱低起，故言非斷。",
    "T24n1482_001:0958b17_0": "種與芽亦不相似，故言非傳度。",
    "T24n1482_001:0958b17_1": "所種種少、收子滋多，故言藉緣故果實增廣。",
    "T24n1482_001:0958b18_2": "如所種種，即生相似果，此是從相似生。",
    "T24n1482_001:0958b19_3": "是亦不然。",
    "T24n1482_001:0958b19_4": "如是從花故生子，應如理安。",
    "T24n1482_001:0958b20_5": "如是外因緣，應二種觀察。",
    "T24n1482_001:0958b21_6": "如是內因緣義，亦應二種觀察：一從因、二從緣。",
    "T24n1482_001:0958b22_7": "其內緣從因義何也？",
    "T24n1482_001:0958b22_8": "所言無明緣行、行緣識、識緣名色、名色緣六入、六入緣觸、觸緣受、受緣愛、愛緣取、取緣有、有緣生、生緣老死憂悲苦惱，次第增長。",
    "T24n1482_001:0958b25_9": "如是等苦陰聚集增長，如是有無明故行增長，如是乃至有生故老死增長。",
    "T24n1482_001:0958b27_10": "若無無明則不生行，若無生則無老死，如是有無明故有行增長，如是有生故有老死增長。",
    "T24n1482_001:0958b29_11": "其無明亦不念言我能造行、行亦不念言我為無明所造，乃至生亦不言我能造老死、老死亦不言我為生所造。",
    "T24n1482_001:0958c02_12": "如是有無明故有行增長，乃至有生故有老死增長。",
    "T24n1482_001:0958c03_13": "云何名無明？",
    "T24n1482_001:0958c04_14": "所言無明者，依六種性稱為男女。",
    "T24n1482_001:0958c04_15": "何者為六種性？",
    "T24n1482_001:0958c05_16": "如是地性、水性、火性、風性、空性、識性。",
    "T24n1482_001:0958c06_17": "其地性者，堅相，能成身、使身不敗。",
    "T24n1482_001:0958c06_18": "水性亦能持能潤、能軟能濕。",
    "T24n1482_001:0958c07_19": "火性亦能持所飲噉食味、能令成熟。",
    "T24n1482_001:0958c08_20": "風性亦能持歔吸噫氣喘息吐等。",
    "T24n1482_001:0958c09_0": "此等四大所成，內孔即是空大，乃至成名色。",
    "T24n1482_001:0958c10_0": "喻如束荻緣由，則是識性。",
    "T24n1482_001:0958c10_1": "其地性非我、非眾生、非命、非男非女、非自非他，如是乃至識性。",
    "T24n1482_001:0958c12_0": "如是六性緣具故，有眾生想、常想恒想、有想、吾我想、婬欲想、我想。",
    "T24n1482_001:0958c13_1": "如是等類種種無知，稱為無明。",
    "T24n1482_001:0958c14_2": "有此無明故，於境則生愛著、則生瞋恚、則生癡。",
    "T24n1482_001:0958c15_3": "此等貪瞋癡依境故起，則稱為行。",
    "T24n1482_001:0958c16_0": "隨事分別，故名為識。",
    "T24n1482_001:0958c16_1": "從此識故復生四陰，即是名色。",
    "T24n1482_001:0958c17_2": "依名色故有諸根，以此稱為六入。",
    "T24n1482_001:0958c17_3": "此聚集故有觸，覺觸故想，想後故愛，愛增廣故取，依取故生後有，業有生故有有，以業為因故有陰，陰起故生、陰熟故老、陰壞故死、內煩熱故憂、思想故悲、身識陰和會故苦。",
    "T24n1482_001:0958c21_4": "意識陰和會故不適，如是等名隨煩惱分。",
    "T24n1482_001:0958c22_5": "其闇義故無明，其造作義故行，識義故識，堅立義故名色，入門義故六入，觸義故觸，領取義故受，愛取義故取，更生後有義故有，起義故生，熟義故老，壞義故死，煩熱義故憂，思想義故悲，逼惱身義故苦。",
    "T24n1482_001:0958c27_6": "逼惱心義故不適，隨煩惱分義故苦惱。",
    "T24n1482_001:0958c28_7": "如是不隨實相故則隨邪行，無知故則無明，如是無明故生三種行，則是善、不善、無記。",
    "T24n1482_001:0959a01_8": "故言無明緣行。",
    "T24n1482_001:0959a01_9": "有如是等行故，有善識、不善識、無記識，以是故行緣識。",
    "T24n1482_001:0959a02_10": "以有善從識故則生，從善名色、不善及無記亦如是生，識緣故稱為名色。",
    "T24n1482_001:0959a04_11": "名色增長故，有六門作所應作等知智，名色緣故稱為六入。",
    "T24n1482_001:0959a05_12": "六觸入故生六觸，緣此六入故稱為觸。",
    "T24n1482_001:0959a06_13": "此觸生故故生受，故稱緣觸生受，領取諸緣味著故名受。",
    "T24n1482_001:0959a07_14": "緣受故稱為愛，歡悅躭著好色染味名色不能捨離，深更貪求此等，稱為愛。",
    "T24n1482_001:0959a09_15": "緣愛故取，欲更希求後有，因身口意業故，稱取緣有。",
    "T24n1482_001:0959a10_16": "依業故生陰，此是緣有故生。",
    "T24n1482_001:0959a11_17": "此陰生起故有熟壞，故稱生緣老死。",
    "T24n1482_001:0959a12_18": "如是十二因緣生，更相因賴更相生長，無始輪轉無有斷絕。",
    "T24n1482_001:0959a13_19": "復次業及識等，次生十二因緣故生四支，此隨因義。",
    "T24n1482_001:0959a14_20": "何者為四？",
    "T24n1482_001:0959a15_0": "無明、愛、業、識也。",
    "T24n1482_001:0959a15_1": "其識種子有，為因其名色者，業及田為因，無明愛為煩惱因。",
    "T24n1482_001:0959a16_2": "無此業煩惱故，識種子不生長。",
    "T24n1482_001:0959a17_3": "則此因，業識種子為田，無明故散識種子，愛故潤識種子。",
    "T24n1482_001:0959a18_4": "其無明亦不生念言我能散識種子，愛亦不念言我能潤識種子，業亦不念言我於識為田用，識種子亦不念言我緣此等故生。",
    "T24n1482_001:0959a21_5": "復次，識種子安住業田中，為愛所潤漬，無明為密覆，故種子生長，生名色芽於一切無生陰。",
    "T24n1482_001:0959a23_6": "則此名色芽，亦非自造、亦非他造、亦非俱造、亦非自在天造、亦非無因生。",
    "T24n1482_001:0959a25_7": "有如上業煩惱故，識種子增長生名色芽，亦不從此世度於後世而有，隨從業果因緣備足故。",
    "T24n1482_001:0959a27_8": "譬如明鏡覩見面像，面亦不離身度於鏡中而有相似形像，藉因緣備足故。",
    "T24n1482_001:0959a29_9": "如是此身於此處滅、於彼處生，有業因緣隨逐備足故。",
    "T24n1482_001:0959b01_10": "譬如月輪於三萬二千由旬形現於此，以鉢盛水覩見月形，月亦不從空墜落於此，亦不度來而有月形像，因緣具故。",
    "T24n1482_001:0959b04_0": "譬如持火以密器盛貯，火然不滅，焰亦不離焰去，隨因故然。",
    "T24n1482_001:0959b05_1": "如是業煩惱生識種子，從此生入相續，生名色芽於無主法，因緣具故如是。",
    "T24n1482_001:0959b07_2": "一切有支如理而安，如是內因緣，從因義如是，觀如是從緣義，從因義如是、從緣義如是。",
    "T24n1482_001:0959b09_3": "如修多羅中說，如是緣起如是緣集。",
    "T24n1482_001:0959b09_4": "如是緣，如是阿毘曇中今當說妙勝相，如男女聚集有婬欲，時節俱會，相續識種子於女人腹內起名色芽，如眼緣色、藉明生意、緣生眼識。",
    "T24n1482_001:0959b13_0": "如是色為眼識緣境、明為開導、空為不礙，如是生意；無如是緣則識不生。",
    "T24n1482_001:0959b14_1": "若眼入無闕，色等外塵則為緣對、明為開導、空為無礙，生意緣，則依意所作。",
    "T24n1482_001:0959b16_2": "如是眼、色、明、空、生意緣和合故生眼識。",
    "T24n1482_001:0959b17_3": "則此眼亦不念言我能為眼識作依，色亦不念言我能為眼識作緣，境明亦不念言我為眼識作明導，空亦不念言我能為眼識作無礙，生意緣亦不念言我能為眼識作意緣。",
    "T24n1482_001:0959b21_4": "眼識亦不念言。",
    "T24n1482_001:0959b21_5": "我藉此等緣所生。",
    "T24n1482_001:0959b22_0": "若有此緣則生眼識。",
    "T24n1482_001:0959b22_1": "如是耳鼻舌身意識，如理廣如是說。",
    "T24n1482_001:0959b23_2": "安住明中，依意及法生意緣。",
    "T24n1482_001:0959b23_3": "如是廣說。",
    "T24n1482_001:0959b24_4": "如是內因緣從緣義，應如是觀其內因緣義。",
    "T24n1482_001:0959b25_5": "應作五事觀察。",
    "T24n1482_001:0959b25_6": "非常、非斷、非傳度、藉緣故果實增廣、從相似生。",
    "T24n1482_001:0959b26_7": "此亦不然。",
    "T24n1482_001:0959b26_8": "所以者何？",
    "T24n1482_001:0959b27_9": "臨死之陰滅故非常。",
    "T24n1482_001:0959b27_10": "即此時死陰滅故，更生餘陰中無間缺，如稱低起，故非斷。",
    "T24n1482_001:0959b28_11": "以非相似故從初心更生勝心，故非傳度。",
    "T24n1482_001:0959b29_12": "緣作小業受大果報，故稱藉緣故果實增廣。",
    "T24n1482_001:0959c01_13": "如所作受業便受相似果，故稱從相似生。",
    "T24n1482_001:0959c02_14": "此亦不然。",
    "T24n1482_001:0959c02_15": "若是因緣，知十二因緣陰生有生無生，則於此時以用一識本所經修四諦則能證：苦以智證、集以命證、滅以現前證、道以觀證。",
    "T24n1482_001:0959c05_16": "如是見四正諦諸正弟子即是見法，若見法即是見佛，隨從慧行。",
    "T24n1482_001:0959c07_17": "其義何也？",
    "T24n1482_001:0959c07_18": "如是因緣見陰生有生無生，即見二諦，所謂苦諦、集諦。",
    "T24n1482_001:0959c08_19": "如是因緣若能俱見，見初諦則見二諦，滅諦、道諦。",
    "T24n1482_001:0959c09_20": "如是見四諦諸正弟子即見諸佛。",
    "T24n1482_001:0959c10_21": "隨從慧故則生心念。",
    "T24n1482_001:0959c11_22": "其譬云何？",
    "T24n1482_001:0959c11_23": "所以者，如有人見善畫師畫作人像相好端正，即生識云：此畫師善能畫也。",
    "T24n1482_001:0959c13_24": "如是諸正弟子見四正諦，即生念言：如來、應供、正遍知能說此法為斷眾苦。",
    "T24n1482_001:0959c14_25": "即於佛生無等信心，自然善說此聲聞法，甚深微密善能安置，則於法得堅固信。",
    "T24n1482_001:0959c16_26": "於是自然善說此阿毘曇經，為斷一切苦。",
    "T24n1482_001:0959c17_27": "若能隨從即是善從，則於僧生無等信。",
    "T24n1482_001:0959c18_28": "既見實諦故得清白戒品，得離身見及戒取等，諸疑惑皆悉已離。",
    "T24n1482_001:0959c19_29": "如是正弟子得見四諦具四無等四，則離三纏成須陀洹，證決定法向正覺路，住於初果。",
    "T24n1482_001:0959c21_30": "薄婬怒癡故成斯陀含，住於第二果。",
    "T24n1482_001:0959c22_31": "離五種陰纏及九增上結，懃修治道盡諸漏結，成阿那含，住於三果。",
    "T24n1482_001:0959c24_32": "盡離色欲、慢、自高、無明等，得最勝第四沙門果，成阿羅漢，住有餘涅槃。",
    "T24n1482_001:0959c25_33": "次漸捨離諸有，隨待時節身壞命終，即入無餘涅槃。",
    "T24n1482_001:0959c27_0": "如是觀身陰生相，了知四正諦故，得須陀洹、斯陀含、阿那含、阿羅漢果皆得現前。",
    "T24n1482_001:0959c28_1": "如是多種觀身生相、覺四真諦，離此觀身生相及了四真諦，不得解脫道。",
    "T24n1482_001:0960a01_2": "若欲求解脫道、求四真諦、求無等信、求成就沙門果、欲求入無餘涅槃，於阿毘曇經應懃觀陰生相。",
    "T24n1482_001:0960a03_3": "無上正覺教法如是。",
    "T24n1482_001:0960a04_4": "今次論律相。",
    "T24n1482_001:0960a04_5": "佛世尊，天、龍、夜叉、阿修羅、迦樓羅、乾闥婆恭敬尊重供養世尊，已得善利、已得心願滿足，離一切不善法，具足一切善法，無愛無取離吾我想，一切種智慧已得自在，已斷諸趣、已斷別離無諸煩惱，已解脫能解脫，轉諸輪迴生死輪種，諸後善增長、前善現前，善根令得解脫，舒所教化。",
    "T24n1482_001:0960a10_6": "佛現於世莊嚴善利眾生。",
    "T24n1482_001:0960a11_7": "世尊為眼為慧、為義為法，是大法聚。",
    "T24n1482_001:0960a12_8": "於三種眾生，佛為軍師，將導教化令人將導，為師令人為師；為大商主，能知道逕能說善道；是大醫王，無上轉輪人中最勝人雄受最後身，沙門大沙門得至沙門，無垢無穢明淨遍見，能與明與眼除闇，作明作光度生死海，未安令安，具足無等懃、具足無等智，大勇猛、大斂攝、大威德、大雄、大神、大力、大將導。",
    "T24n1482_001:0960a19_9": "世尊為初、世尊為最上。",
    "T24n1482_001:0960a19_10": "世尊吹法螺、擊法鼓、竪法幢、挂法幡、然法燈，遮惡趣、示善趣，除世間惡、除世間險，蔽惡道、開天道、示解脫道。",
    "T24n1482_001:0960a22_11": "以神通力除、以慧力滅一切眾生心惑，雨法雨顯四無畏。",
    "T24n1482_001:0960a23_12": "如日初出光明照世，挫諸異道，安置眾生天道及解脫果。",
    "T24n1482_001:0960a24_13": "己度度他、己脫脫他、己安安他、己涅槃涅槃他。",
    "T24n1482_001:0960a25_14": "佛世尊安住摩伽陀國靈剎山林。",
    "T24n1482_001:0960a26_15": "摩伽陀王頻婆娑羅，聞世尊與大比丘眾千數俱，皆是舊學外道，諸漏已盡、所作已辦、已捨重擔，逮得己利盡諸有結，於正理中心得解脫。",
    "T24n1482_001:0960a29_16": "王聞已大嚴駕兵眾，有大威勢，以王力故，駕萬二千車乘、萬八千馬騎兵眾，與無數百千摩伽陀國婆羅門居士，從王舍城往詣佛所，為欲見佛、為欲供養。",
    "T24n1482_001:0960b04_17": "輿輦所至處已，王即下輦，仍足步入園。",
    "T24n1482_001:0960b05_18": "於時頻婆娑羅王遙見佛，即却五種莊嚴如是寶衣冠、傘蓋、寶劍、寶莊團扇、寶革屣。",
    "T24n1482_001:0960b07_0": "時摩伽陀王頻婆娑羅，偏袒右肩合掌向佛，恭敬作禮三稱自姓名：「大德！",
    "T24n1482_001:0960b08_1": "我是摩伽陀王頻婆娑羅。」",
    "T24n1482_001:0960b09_2": "如是三稱。",
    "T24n1482_001:0960b09_3": "佛言：「如是。",
    "T24n1482_001:0960b09_4": "汝是摩伽陀王頻婆娑羅。」",
    "T24n1482_001:0960b10_5": "亦如是三稱。",
    "T24n1482_001:0960b10_6": "「大王！",
    "T24n1482_001:0960b10_7": "於汝自坐處坐。」",
    "T24n1482_001:0960b11_8": "時摩伽陀王頻婆娑羅禮佛足已却坐一面，摩伽陀國婆羅門居士俱在一處，亦禮佛足却在一面。",
    "T24n1482_001:0960b13_9": "時摩伽陀國婆羅門居士問訊佛，佛種種慰喻竟却坐一面。",
    "T24n1482_001:0960b14_10": "又摩伽陀國婆羅門居士，合掌向佛作禮却坐一面。",
    "T24n1482_001:0960b15_11": "又摩伽陀國婆羅門居士，遠見佛已默然而坐。",
    "T24n1482_001:0960b16_12": "於時漚樓毘螺迦葉，於此大眾中在近而坐。",
    "T24n1482_001:0960b17_13": "時摩伽陀國婆羅門居士各生念言：「為是此大沙門從漚樓毘螺迦葉學道？",
    "T24n1482_001:0960b19_14": "為是漚樓毘螺從此大沙門學道？」",
    "T24n1482_001:0960b20_15": "時佛知摩伽陀國婆羅門居士心中所念，仍向漚樓毘螺迦葉說偈問言：「汝漚樓毘螺，　　何所因見故，　而捨供養火，　　而從此學道？",
    "T24n1482_001:0960b25_0": "　如是等所以，　　應當向我說，　汝所供事火，　　云何乃捨置？」",
    "T24n1482_001:0960b27_0": "漚樓毘螺迦葉答言：「飲食等諸味，　　貪嗜此三種，　如是等過患，　　我深見所以，　是故捨事火，　　心不生安樂。」",
    "T24n1482_001:0960c02_0": "佛言：「汝心不安樂，　　飲食等諸味。",
    "T24n1482_001:0960c04_0": "　云何心不樂，　　人天中勝道？",
    "T24n1482_001:0960c05_0": "　汝今應答我。」",
    "T24n1482_001:0960c06_0": "迦葉言：「我見無餘滅，　　道最為第一，　於世間欲樂，　　心不生貪著，　更無別異相，　　故不從餘教，　是故捨事火。",
    "T24n1482_001:0960c10_1": "　　心不生安樂，　供養并事火，　　我昔心邪盡，　緣此得解脫。",
    "T24n1482_001:0960c12_2": "　　我實大盲闇，　隨從生死流，　　不識正真道，　今始見無為。",
    "T24n1482_001:0960c14_3": "　　如來實善說，　大眾所歸依，　　世尊為軍主，　我今已覺了，　　瞿曇實諦理。」",
    "T24n1482_001:0960c17_0": "佛言：「善來修行道，　　爾所念皆是，　善分別法相，　　其最勝已得。",
    "T24n1482_001:0960c20_0": "「迦葉！",
    "T24n1482_001:0960c20_1": "汝當決眾疑。」",
    "T24n1482_001:0960c20_2": "時長老漚樓毘螺迦葉即入三昧。",
    "T24n1482_001:0960c21_3": "如所起心，於東方住於空界，現四威儀行住坐臥，身內出火。",
    "T24n1482_001:0960c22_4": "長老漚樓毘螺迦葉身出種種光焰，青黃赤白紅水精色，現變神相、身下分然、身上分出清冷水。",
    "T24n1482_001:0960c24_5": "如是南西北方種種示現神通變化竟，攝還合掌向佛作禮，而白佛言：「佛是我師，我是佛弟子。」",
    "T24n1482_001:0960c26_6": "如是三說。",
    "T24n1482_001:0960c27_7": "「如是迦葉！",
    "T24n1482_001:0960c27_8": "如是迦葉！",
    "T24n1482_001:0960c27_9": "我是汝師，汝是我弟子。",
    "T24n1482_001:0960c28_10": "迦葉！",
    "T24n1482_001:0960c28_11": "汝坐於汝座，隨意坐。」",
    "T24n1482_001:0960c28_12": "時長老漚樓毘螺迦葉還本座坐。",
    "T24n1482_001:0960c29_13": "時摩伽陀國婆羅門居士作如是念：「定非大沙門從漚樓毘螺迦葉學道，乃是漚樓毘螺迦葉從大沙門學道。」",
    "T24n1482_001:0961a03_0": "時佛世尊告摩伽陀王頻婆娑羅：「大王！",
    "T24n1482_001:0961a03_1": "色亦生亦滅，此生滅相應。",
    "T24n1482_001:0961a04_2": "當知識想受行亦生亦滅，此生滅相應。",
    "T24n1482_001:0961a05_3": "當知，大王！",
    "T24n1482_001:0961a05_4": "色生滅法。",
    "T24n1482_001:0961a05_5": "善男子知是事已，識想受行生滅法，大王！",
    "T24n1482_001:0961a06_6": "善男子知是事已，知是識已，大王！",
    "T24n1482_001:0961a07_7": "善男子知色，不著不取不住不入計識想受行為我。",
    "T24n1482_001:0961a08_8": "善男子知是已，不著不取不住不入，大王善男子！",
    "T24n1482_001:0961a09_9": "計色為我。",
    "T24n1482_001:0961a10_10": "不著不取不住不入，作無我心。",
    "T24n1482_001:0961a10_11": "我說是人則得無量無邊解脫生死。」",
    "T24n1482_001:0961a11_12": "時摩伽陀國婆羅門居士各作是念言：「若色非我，識想受行非我，即是誰當成我人眾生自體？",
    "T24n1482_001:0961a13_13": "能作所作、能起所起、能知所知，如上等事則應不生不有，在在處處所作善惡業果，誰當為受、誰捨此陰、誰受後陰？」",
    "T24n1482_001:0961a16_14": "爾時世尊知摩伽陀國婆羅門居士心中所念，告諸比丘：「有稱我者，皆是凡愚無知、隨從他語，皆無我無我所。",
    "T24n1482_001:0961a18_15": "苦生故生、苦滅故滅，行生故生、行滅故滅，依如是等因緣故生眾生身行。",
    "T24n1482_001:0961a20_16": "如來知眾生接續及生滅，諸比丘！",
    "T24n1482_001:0961a21_17": "我皆見，以勝眼清淨過人中眼，若眾生生滅善色惡色、若勝若劣、若生善道若生惡道，如從業法，我皆如實知。",
    "T24n1482_001:0961a23_18": "此等眾生具身惡業、具口意惡業、誹謗賢善，具邪見法業因緣故，身壞命終即墮惡趣生地獄中。",
    "T24n1482_001:0961a25_19": "又此眾生具身善業、具口意善業、不誹謗賢善正見，隨造正見業法，此因緣故，身壞命終即墮善道生天中。",
    "T24n1482_001:0961a28_20": "如是等我皆知見。",
    "T24n1482_001:0961a28_21": "我亦不說言，此是我、此是眾生、此是命、此人。",
    "T24n1482_001:0961a29_22": "此作此能作、此生此能生、能起所起、能知所知，如上等事則應不生不有，在在處處受所作善惡業果，捨此陰受後陰別法相賴。",
    "T24n1482_001:0961b03_23": "其法相賴者，此法有故是法生，如無明緣行、行緣識、識緣名色、名色緣六入、六入緣觸、觸緣受、受緣愛、愛緣取、取緣有、有緣生、生緣老死憂悲苦惱，起如是等大苦陰聚集。",
    "T24n1482_001:0961b07_24": "此等無故此等滅，此無明滅故行滅、行滅故識滅、識滅故名色滅、名色滅故六入滅、六入滅故觸滅、觸滅故受滅、受滅故愛滅、愛滅故取滅、取滅故有滅、有滅故生滅、生滅故老死憂悲苦惱等滅，如是等大苦陰滅。",
    "T24n1482_001:0961b12_25": "如是比丘！",
    "T24n1482_001:0961b12_26": "有為皆苦，涅槃寂滅。",
    "T24n1482_001:0961b12_27": "因集故苦集，因滅故苦滅，斷本則不復續，不相續故滅，如是極於苦邊。",
    "T24n1482_001:0961b14_28": "比丘！",
    "T24n1482_001:0961b14_29": "云何名滅？",
    "T24n1482_001:0961b14_30": "即處有苦，滅故即寂滅，即寂滅即盡已，此是寂靜處。",
    "T24n1482_001:0961b15_31": "若離一切煩累，則愛盡、離欲、寂滅涅槃。」",
    "T24n1482_001:0961b16_32": "時佛世尊重復告摩伽陀國頻婆娑羅：「大王！",
    "T24n1482_001:0961b17_33": "是色為常、為無常？」",
    "T24n1482_001:0961b18_34": "「無常。",
    "T24n1482_001:0961b18_35": "世尊！」",
    "T24n1482_001:0961b18_36": "「此苦為常、為無常？」",
    "T24n1482_001:0961b18_37": "「苦是無常。",
    "T24n1482_001:0961b19_38": "世尊！」",
    "T24n1482_001:0961b19_39": "「是生滅法，然聲聞正弟子作如是想：隨從我、此是我、此我物、此是我所？」",
    "T24n1482_001:0961b20_40": "「是事不然。",
    "T24n1482_001:0961b21_41": "世尊！」",
    "T24n1482_001:0961b21_42": "「大王！",
    "T24n1482_001:0961b21_43": "汝意云何？",
    "T24n1482_001:0961b21_44": "識想受行為常、無常？」",
    "T24n1482_001:0961b22_45": "「無常。",
    "T24n1482_001:0961b22_46": "世尊！」",
    "T24n1482_001:0961b22_47": "「此等苦為常、無常？」",
    "T24n1482_001:0961b22_48": "「苦皆無常。",
    "T24n1482_001:0961b22_49": "世尊！」",
    "T24n1482_001:0961b23_50": "「若此苦是無常，則是生滅法。",
    "T24n1482_001:0961b23_51": "然聲聞正弟子作如是想：隨從我、此是我、此我物、此是我所？」",
    "T24n1482_001:0961b25_52": "「是事不然。",
    "T24n1482_001:0961b25_53": "世尊！」",
    "T24n1482_001:0961b25_54": "「以如是等故，大王！",
    "T24n1482_001:0961b25_55": "若有小色，過去未來現在、若內若外、若廣大若微細、若增若劣、若近若遠，此等一切非是我我所，以如是如實應以正智觀。",
    "T24n1482_001:0961b28_56": "若有受、若有想、若有行、若有識，過去未來現在、若內若外、若廣大若微細、若增若劣、若近若遠，此等一切非我我所，如是如實應以正智觀。",
    "T24n1482_001:0961c02_57": "如是正弟子，如是知見故厭色，受想行識等亦生厭，厭故離，厭離故稱得解脫，解脫故得見慧：我生已盡、諸漏已盡、所作已辦、不受後有。」",
    "T24n1482_001:0961c05_58": "說如是等法時，摩伽陀王頻婆娑羅無復諸染離諸垢穢，於法得法眼淨。",
    "T24n1482_001:0961c07_59": "時八萬諸天、無量千數摩伽陀國婆羅門居士，於法得法眼淨。",
    "T24n1482_001:0961c08_60": "時摩伽陀王頻婆娑羅見法、得法解法、入甚深法，度希望心、度諸疑網，不從他教更無餘信，於佛教法中得無畏。",
    "T24n1482_001:0961c11_61": "從座而起，偏袒右肩，合掌向佛作禮，而白佛言：「世尊！",
    "T24n1482_001:0961c12_62": "我已得過，我今已得過已。",
    "T24n1482_001:0961c13_63": "我今歸依世尊及比丘僧，憶持我為優婆塞。",
    "T24n1482_001:0961c14_64": "從今日乃至盡形壽，歸依不殺生業清淨。",
    "T24n1482_001:0961c15_65": "願世尊來王舍城，我盡形壽供養世尊衣服飲食臥具湯藥等供具。",
    "T24n1482_001:0961c16_66": "願世尊與比丘僧俱受我請。」",
    "T24n1482_001:0961c17_67": "摩伽陀王頻婆娑羅請已，時佛世尊默然而住。",
    "T24n1482_001:0961c18_68": "摩伽陀王頻婆娑羅知佛默然受請，頭面接足禮辭佛而退。",
    "T24n1482_001:0961c20_0": "爾時世尊向王舍城，次第行已至王舍城，住王舍城柯蘭陀所住竹林。",
    "T24n1482_001:0961c21_1": "時王舍城有道士名刪闍夷，出化未久，其等承習師始適無常。",
    "T24n1482_001:0961c23_0": "其有二伴將領徒眾：一名優婆底沙、一名古利多，領諸徒眾。",
    "T24n1482_001:0961c24_1": "其等二人共作是約：「若有先得甘露勝果者，必相分遺。」",
    "T24n1482_001:0961c25_2": "時長老阿說耆於晨朝執持衣鉢入王舍城乞食，時優波底沙道士於王舍城出行，道路有小緣事故，優波底沙道士遠見長老阿說耆，心生歡喜，鄭重觀視執持衣鉢，見已心作是念：「在此王舍城內出家學道者，不見有人威儀如是。",
    "T24n1482_001:0962a01_3": "此出家人我今宜問：乞士誰是汝師？",
    "T24n1482_001:0962a02_4": "汝何所為而出家耶？",
    "T24n1482_001:0962a03_5": "汝從誰法？」",
    "T24n1482_001:0962a03_6": "欲訊訪故於路而立。",
    "T24n1482_001:0962a03_7": "待長老阿說耆至，時優波底沙道士問長老阿說耆言：「乞士！",
    "T24n1482_001:0962a05_8": "誰是汝師？",
    "T24n1482_001:0962a05_9": "汝為誰出家？",
    "T24n1482_001:0962a05_10": "汝從誰法？」",
    "T24n1482_001:0962a06_0": "「長老！",
    "T24n1482_001:0962a06_1": "有瞿曇沙門，是釋種子，剃除鬚髮、著壞色衣，有於正信，捨離有為出家學道，無上正遍知正覺道。",
    "T24n1482_001:0962a08_2": "此世尊是我師，我為其出家，我從其法。」",
    "T24n1482_001:0962a09_3": "「長老！",
    "T24n1482_001:0962a09_4": "為我說其法耶？」",
    "T24n1482_001:0962a09_5": "「長老！",
    "T24n1482_001:0962a09_6": "我年尚幼稚，學日復初淺，是故我未能說如來無上正遍知甚深廣大法。",
    "T24n1482_001:0962a11_7": "我今且略說法中之少義。」",
    "T24n1482_001:0962a12_0": "「願為說之。",
    "T24n1482_001:0962a12_1": "我唯須義，不須文字。」",
    "T24n1482_001:0962a12_2": "時長老阿說耆而說偈言：「若法從因生，　　如來說此因；　滅如是等因，　　如是世尊教。」",
    "T24n1482_001:0962a16_0": "說如是等法時，道士優波底沙無染離垢，於法得法眼淨。",
    "T24n1482_001:0962a17_1": "時優波底沙道士見法已、得法已、解法已，入甚深法，度諸希望心、度疑網，不復餘信、不從他教，於佛世尊法中得無畏。",
    "T24n1482_001:0962a20_2": "從坐而起，偏袒右肩合掌向長老阿說耆作禮，重作是言：「如是等深法，世尊教所說，無動無憂惱，無數那由他劫昔來未聞見。",
    "T24n1482_001:0962a22_3": "世尊今在何處住？」",
    "T24n1482_001:0962a23_4": "「即在此王舍城柯蘭陀住處竹林。」",
    "T24n1482_001:0962a24_5": "時優波底沙道士聞長老阿說耆語已，心生歡喜，頭面禮阿說耆足已而退。",
    "T24n1482_001:0962a25_6": "時優波底沙道士往詣古利多道士，古利多遙見優波底沙道士已，作如是言：「汝諸根乃爾清悅，面色清淨皮光白色。",
    "T24n1482_001:0962a28_7": "長老！",
    "T24n1482_001:0962a28_8": "汝已得甘露耶？」",
    "T24n1482_001:0962a29_0": "「如是。",
    "T24n1482_001:0962a29_1": "長老！」",
    "T24n1482_001:0962a29_2": "「長老為我說法。」",
    "T24n1482_001:0962a29_3": "時優波底沙道士而說偈言：「若法從因生，　　如來說此因；　滅如是等因，　　如是世尊教。」",
    "T24n1482_001:0962b04_0": "「長老！",
    "T24n1482_001:0962b04_1": "更為我重說。」",
    "T24n1482_001:0962b05_0": "「若法從因生，　　如來說此因；　滅如是等因，　　如是世尊教。」",
    "T24n1482_001:0962b07_0": "說如是等法時，古利多道士無染離垢，於法得法眼淨。",
    "T24n1482_001:0962b08_1": "時古利多道士見法已、得法已、解法已，入甚深法。",
    "T24n1482_001:0962b09_2": "度希望心、度諸疑網，不復餘信、不從他教，於佛世尊法中已得無畏。",
    "T24n1482_001:0962b10_3": "從坐而起，偏袒右肩合掌向優波底沙作禮，重作是言：「如是等深法，世尊教所說，無動無憂惱，無數那由他劫昔來未聞見。",
    "T24n1482_001:0962b13_4": "世尊今在何處住？」",
    "T24n1482_001:0962b14_5": "「即在此王舍城柯蘭陀住處竹林，便可共往詣世尊，於世尊所修行梵行，宜往觀詣彼眾，彼亦有智人如我等者。」",
    "T24n1482_001:0962b16_6": "時優波底沙與古利多道士告諸婆羅門弟子言：「我等欲於佛世尊所修行梵行。",
    "T24n1482_001:0962b18_7": "汝等今何所作？」",
    "T24n1482_001:0962b18_8": "答言：「我等若有所知皆藉師教。",
    "T24n1482_001:0962b19_9": "師若依世尊修行梵行，我等亦隨師出家。」",
    "T24n1482_001:0962b20_10": "「汝等婆羅門！",
    "T24n1482_001:0962b20_11": "當知今正是時。」",
    "T24n1482_001:0962b21_12": "時優波底沙、古利多各有眷屬二百五十人，出王舍城往世尊所。",
    "T24n1482_001:0962b22_13": "於是時中，佛世尊為無數百千眾生說法。",
    "T24n1482_001:0962b23_14": "世尊遙見優波底沙、古利多二道士，各有二百五十眷屬導從。",
    "T24n1482_001:0962b24_15": "遠見是以，即告諸比丘：「汝等觀視此二伴，各領徒眾在眾首行來詣此，優波底沙、古利多等。」",
    "T24n1482_001:0962b26_16": "「如是。",
    "T24n1482_001:0962b27_17": "世尊！」",
    "T24n1482_001:0962b27_18": "「此二人當成我第一調從弟子：一者神通第一、二者智慧第一。」",
    "T24n1482_001:0962b28_19": "時眾中有比丘而說偈言：「見此二人來，　　優波底沙等，　及古利多來，　　未至此竹林；　世尊今懸記，　　無邊佛智慧，　諸根過世人，　　滿足波羅蜜。",
    "T24n1482_001:0962c05_0": "「世尊於世中，最上彼眾二人來，應為大弟子。",
    "T24n1482_001:0962c06_0": "世尊已懸記：一神通第一、二智慧第一。」",
    "T24n1482_001:0962c06_1": "時優波底沙、古利多等來至佛所，頂禮佛足却住一面，而白佛言：「我等願得於世尊所出家受具足戒作比丘，於世尊所修行梵行。」",
    "T24n1482_001:0962c09_2": "優波底沙、古利多等道士，於自然法教得出家受戒作比丘已。",
    "T24n1482_001:0962c11_3": "時諸比丘於晨朝時，執持衣鉢入王舍城乞食。",
    "T24n1482_001:0962c12_4": "時王舍城人民見刪闍夷道士徒眾出家受戒，見此比丘已訶責而說偈言：「佛至王舍城，　　摩伽陀勝國，　何故不盡化，　　刪闍夷眷屬？」",
    "T24n1482_001:0962c17_0": "時諸比丘默然無對，未解無有辯才。",
    "T24n1482_001:0962c17_1": "時諸比丘於王舍城次第乞已，飯食訖，仍還本處安置衣鉢洗足已，往詣佛所。",
    "T24n1482_001:0962c19_2": "至佛所已，頂禮佛足却坐一面坐已，時諸比丘而白佛言：「世尊！",
    "T24n1482_001:0962c21_0": "我等與諸比丘，於晨朝時執持衣鉢入王舍城乞食。",
    "T24n1482_001:0962c22_1": "時王舍城人民見刪闍夷道士眷屬出家受戒，並訶責說偈言：「『佛至王舍城，　　摩伽陀勝國，　　何故不盡化，　　刪闍夷眷屬？』",
    "T24n1482_001:0962c26_0": "「時諸比丘默然無對，未解無有辯才。」",
    "T24n1482_001:0962c26_1": "「若王舍城人作如是言，汝等比丘應如是答：「大雄所將度，　　如來以正法，　善法攝眾生，　　誰無知當怪？",
    "T24n1482_001:0963a01_0": "「若作是說時，王舍城人民即當默然無對，皆失辯才。」",
    "T24n1482_001:0963a02_1": "時諸比丘復於晨朝，執持衣鉢入王舍城乞食。",
    "T24n1482_001:0963a03_2": "時王舍城人民，見刪闍夷道士眷屬，復訶責而說偈言：「佛至王舍城，　　摩伽陀勝國，　何故不盡化，　　刪闍夷眷屬？」",
    "T24n1482_001:0963a07_0": "時餘比丘即說偈言：「大雄所將度，　　如來以正法，　善法攝眾生，　　誰無知當怪？」",
    "T24n1482_001:0963a10_0": "如是說已，王舍城人民即默然退失辯才。",
    "T24n1482_001:0963a10_1": "時佛世尊告諸比丘：「及外道形服不應度出家。」",
    "T24n1482_001:0963a12_0": "世尊即制戒：外道形服不得度出家。",
    "T24n1482_001:0963a12_1": "時有比丘不知云何度外道出家？",
    "T24n1482_001:0963a13_2": "以是事白佛。",
    "T24n1482_001:0963a13_3": "佛言：「是故比丘應當更尋。」",
    "T24n1482_001:0963a14_4": "於是時中，姓犢子外道住在王舍城。",
    "T24n1482_001:0963a15_5": "時犢子外道故往詣佛世尊所，對佛已問訊，種種語論已，却坐一面。",
    "T24n1482_001:0963a16_6": "坐已姓犢子外道而白佛言：「我今欲問瞿曇少義，願開許我，為我解說。」",
    "T24n1482_001:0963a18_7": "說是語已，世尊默然。",
    "T24n1482_001:0963a18_8": "第二、第三亦作是言。",
    "T24n1482_001:0963a19_9": "姓犢子外道白佛言：「我今請問瞿曇大德少義，唯願開許，為我解說。」",
    "T24n1482_001:0963a20_10": "第二第三作如是言，世尊默然。",
    "T24n1482_001:0963a21_11": "時姓犢子外道白佛言：「我共在此夜已淹久。",
    "T24n1482_001:0963a22_12": "世尊瞿曇！",
    "T24n1482_001:0963a22_13": "我今請問少義，願開許我，為我解說。」",
    "T24n1482_001:0963a23_14": "時佛念言：「此姓犢子外道，長夜無諂曲、無欺誑、性淳直，若有所問已解其意，非為惱亂我；當如阿毘曇密義、如律密義，有問當為敷說。」",
    "T24n1482_001:0963a26_15": "知姓犢子外道心念已，佛言：「犢子可問，隨汝所樂。」",
    "T24n1482_001:0963a27_16": "「云何瞿曇！",
    "T24n1482_001:0963a28_0": "善不善為有為無？」",
    "T24n1482_001:0963a28_1": "「犢子！",
    "T24n1482_001:0963a28_2": "有善、有不善。」",
    "T24n1482_001:0963a28_3": "「善哉世尊瞿曇！",
    "T24n1482_001:0963a29_4": "願為我說善法、不善法，令我識善、不善。」",
    "T24n1482_001:0963b01_5": "「犢子！",
    "T24n1482_001:0963b01_6": "我當種種分別為汝說善、不善。",
    "T24n1482_001:0963b01_7": "然當略說。",
    "T24n1482_001:0963b02_8": "犢子諦聽。",
    "T24n1482_001:0963b02_9": "欲染不善、離欲染是善。",
    "T24n1482_001:0963b02_10": "恚癡不善、離恚癡是善。",
    "T24n1482_001:0963b03_11": "殺生是不善、捨離殺生是善。",
    "T24n1482_001:0963b04_12": "偷盜、邪婬、妄語、兩舌、惡口、綺言、慳貪、邪見是不善，正見是善。",
    "T24n1482_001:0963b05_13": "犢子！",
    "T24n1482_001:0963b05_14": "我已說如是三種是善、三種是不善。",
    "T24n1482_001:0963b06_15": "若我弟子如是不善如實知、三種善十種不善如實知，十種不善所餘，知欲盡、知恚盡、知癡盡，欲盡、恚盡、癡盡，漏盡故得無漏，心解脫得智解脫，自然見法證法成就：我生已盡、梵行已立、所作已辦、無復後有。」",
    "T24n1482_001:0963b11_16": "「瞿曇！",
    "T24n1482_001:0963b11_17": "頗有一比丘於此法中得盡諸漏、於無漏法心得解脫，如上所說不受後有耶？」",
    "T24n1482_001:0963b12_18": "「犢子！",
    "T24n1482_001:0963b13_19": "非一比丘、非二非三非五非百，如是無數比丘於此法中漏盡得無漏，如前說不受後有。」",
    "T24n1482_001:0963b15_20": "「瞿曇！",
    "T24n1482_001:0963b15_21": "且置一比丘。",
    "T24n1482_001:0963b15_22": "頗有一比丘尼，於此法教中漏盡得無漏心得解脫，如前所說不受後有耶？」",
    "T24n1482_001:0963b17_23": "「犢子！",
    "T24n1482_001:0963b17_24": "非一比丘尼、非二非三非五非百，如是無量比丘尼於此法中盡漏得無漏心得解脫，如前所說不受後有。」",
    "T24n1482_001:0963b19_25": "「瞿曇！",
    "T24n1482_001:0963b19_26": "且置比丘尼。",
    "T24n1482_001:0963b20_27": "頗有優婆塞修行梵行，於此法中度希望、度疑網耶？」",
    "T24n1482_001:0963b21_28": "「犢子！",
    "T24n1482_001:0963b21_29": "非一優婆塞、非二非三非五非百，乃有無量優婆塞於此法中，於五別分纏得解脫化生，即於中涅槃，不復退還，法應不還此界。」",
    "T24n1482_001:0963b24_30": "「瞿曇！",
    "T24n1482_001:0963b24_31": "且置比丘、且置比丘尼、且置優婆塞修行梵行。",
    "T24n1482_001:0963b25_32": "頗有優婆夷修行梵行，度希望、度疑網？」",
    "T24n1482_001:0963b26_33": "「犢子！",
    "T24n1482_001:0963b26_34": "非一非二非三非五非百，乃有無量優婆夷於此法中，於五別分纏得解脫化生，即於中涅槃，不復退還，法應不還此界。」",
    "T24n1482_001:0963b29_35": "「瞿曇！",
    "T24n1482_001:0963b29_36": "且置比丘、且置比丘尼、且置梵行優婆塞、且置梵行優婆夷。",
    "T24n1482_001:0963c01_37": "頗有一優婆塞受五欲樂，於此法中度希望、度疑網？」",
    "T24n1482_001:0963c02_38": "「犢子！",
    "T24n1482_001:0963c03_39": "非一優婆塞、非二非三非五非百，乃有無量於此法中，有諸妻子、臥具居家、著香花瓔珞、著妙好衣及諸塗身、畜諸金寶、驅策奴婢僕使，解脫三纏薄婬怒癡，得斯陀含，一往來此世界，盡諸苦邊。」",
    "T24n1482_001:0963c07_40": "「瞿曇！",
    "T24n1482_001:0963c07_41": "且置比丘、且置比丘尼、且置梵行優婆塞、且置梵行優婆夷、且置受五欲樂優婆塞。",
    "T24n1482_001:0963c09_42": "頗有優婆夷受五欲樂，於此法中度希望、度疑網？」",
    "T24n1482_001:0963c10_43": "「犢子！",
    "T24n1482_001:0963c10_44": "非一優婆夷、非二非三非五非百，乃有無量於此法中，育養兒子如前策使奴婢僕使，解脫三纏逆生死流，得不退墮法必證正覺，受此七有七生天上，還依人身盡諸苦邊。」",
    "T24n1482_001:0963c14_45": "「若爾瞿曇法成正覺，若比丘皆得，及比丘尼、優婆塞修梵行者、優婆夷修梵行者、優婆塞受欲樂者、優婆夷受欲樂者，世尊瞿曇教法如是故，則應不成滿足。",
    "T24n1482_001:0963c18_0": "以是故，如瞿曇法所成正覺比丘皆得，及比丘尼、優婆塞修梵行者、優婆夷修梵行者、優婆塞受欲樂者、優婆夷受欲樂者如是故，瞿曇教法以如是故滿足。",
    "T24n1482_001:0963c21_1": "瞿曇！",
    "T24n1482_001:0963c21_2": "我今意欲說譬。」",
    "T24n1482_001:0963c22_0": "「犢子！",
    "T24n1482_001:0963c22_1": "今正是時。」",
    "T24n1482_001:0963c22_2": "「如是。",
    "T24n1482_001:0963c22_3": "瞿曇！",
    "T24n1482_001:0963c22_4": "如天雨雨水隨下流。",
    "T24n1482_001:0963c23_5": "如是世尊瞿曇，教一切男女童男童女若老若少，隨涅槃下、隨涅槃流、隨涅槃低、隨從說涅槃。",
    "T24n1482_001:0963c25_6": "隨從已，奇哉善覺，奇哉善說法。",
    "T24n1482_001:0963c25_7": "瞿曇！",
    "T24n1482_001:0963c26_0": "若有外道出家道士若來，若希求於自然法教出家受具足戒作比丘，幾久依比丘共住？」",
    "T24n1482_001:0963c28_0": "「犢子！",
    "T24n1482_001:0963c28_1": "若外道出家道士若來，若希求於自然法教出家受具足戒作比丘，則應依比丘比丘和上所四月日披袈裟試之，然取兩彼究悉。",
    "T24n1482_001:0964a02_2": "我已說如是。」",
    "T24n1482_001:0964a02_3": "「瞿曇！",
    "T24n1482_001:0964a02_4": "若外道出家道士來，若希求於自然法教出家受具足戒作比丘，則應依比丘和上所四月日披袈裟試之。",
    "T24n1482_001:0964a04_5": "我今願欲非唯四月亦能四年依從。",
    "T24n1482_001:0964a05_6": "我今願樂於自然法教出家受具足戒作比丘，我依世尊瞿曇所修行梵行。」",
    "T24n1482_001:0964a07_7": "「犢子！",
    "T24n1482_001:0964a07_8": "然我先不已說二彼究悉？」",
    "T24n1482_001:0964a08_9": "「汝瞿曇已說。」",
    "T24n1482_001:0964a08_10": "爾時世尊告諸比丘：「汝等比丘！",
    "T24n1482_001:0964a09_11": "度姓犢子道士出家受具足戒。」",
    "T24n1482_001:0964a09_12": "姓犢子道士得於自然法教出家受具足戒已，長老姓犢子受具足戒已，得半月已乃至學慧，應學應觀、應至應覺。",
    "T24n1482_001:0964a12_13": "是等慧已見已知、已覺已證世尊正法。",
    "T24n1482_001:0964a13_14": "時長老犢子作如是念：「我所應學慧，應學應觀、應至應覺，此等一切慧已見已知、已覺已證世尊正法。",
    "T24n1482_001:0964a15_15": "我今正是時，應往至世尊所。」",
    "T24n1482_001:0964a16_16": "時長老犢子往詣世尊所，至世尊所已頂禮世尊足已却住一面。",
    "T24n1482_001:0964a17_17": "却住一面已，長老犢子白世尊作如是言：「世尊！",
    "T24n1482_001:0964a18_18": "我乃至學慧，應學應觀、應至應覺。",
    "T24n1482_001:0964a19_19": "此等一切慧，已見已知、已證世尊正法。",
    "T24n1482_001:0964a20_20": "善哉世尊！",
    "T24n1482_001:0964a20_21": "為我說法。",
    "T24n1482_001:0964a20_22": "使我親近無放逸，乃至如本不知有後。",
    "T24n1482_001:0964a21_23": "以是故。」",
    "T24n1482_001:0964a22_0": "「汝犢子！",
    "T24n1482_001:0964a22_1": "應親近二法，觀察廣修。",
    "T24n1482_001:0964a22_2": "如是等二法親近觀察廣修，則得性慧。",
    "T24n1482_001:0964a23_3": "覺了諸性已，知種種性覺種種性、知無量性覺無量性。",
    "T24n1482_001:0964a24_4": "犢子！",
    "T24n1482_001:0964a24_5": "若比丘欲作是念：『快哉我離諸欲。",
    "T24n1482_001:0964a25_6": "我離諸惡不善法。』",
    "T24n1482_001:0964a26_7": "有希望有籌量，寂靜安樂，安住初禪。",
    "T24n1482_001:0964a26_8": "為滅希望滅籌量令內喜，則一心無希望無籌量，安住第二禪。",
    "T24n1482_001:0964a28_9": "離喜故安住捨中，安念覺了覺身樂，則證正諦捨念安樂，安住三禪。",
    "T24n1482_001:0964a29_10": "離樂離苦滅憂喜，無苦無樂，具捨安念清淨，安住四禪。",
    "T24n1482_001:0964b02_11": "慈悲喜捨、空處、識處、無所有處、非想非非想處。",
    "T24n1482_001:0964b03_12": "快哉！",
    "T24n1482_001:0964b03_13": "我已離三纏得須陀洹，離三纏已薄婬怒癡成斯陀含，離五別分纏故成阿那含，成就種種神力、淨眼根淨耳根淨意根，至於本處，脫生死、盡諸漏，皆具如是，具種種神通力，以一身能為無量身、以無量身能作一身，能作明作闇具觀諸慧，過石過壁離障身無礙，而過於大地中猶如虛空，能出能沒於大地，猶如在水能出能沒，住於虛空結跏趺坐，去行猶如飛鳥。",
    "T24n1482_001:0964b11_14": "日月有大威光，手能摩捉，乃至身昇梵天，以如意通皆得自在，於自法門所有希望。",
    "T24n1482_001:0964b13_15": "快哉我是比丘，以清淨耳過人中耳聞二種聲：若天、若人。",
    "T24n1482_001:0964b14_16": "若近若遠，隨以所念即得現前，於自法門若有希望。",
    "T24n1482_001:0964b15_17": "快哉我是比丘。",
    "T24n1482_001:0964b16_18": "知他眾生知他人所有希望，所有籌量心心所念如實而知。",
    "T24n1482_001:0964b17_19": "如是有欲心如實而知，如是離欲心離欲想如實而知，如是有欲離欲，如是有恚離恚、有癡離癡，如是攝心縱心、高心不高心、靜心極靜心、作意心不作意心、解脫心不解脫心，如實而知。",
    "T24n1482_001:0964b21_20": "隨心所向能得如意，於自法門所有希望。",
    "T24n1482_001:0964b22_21": "快哉我是比丘，無量種分別憶念知前時事，如是一生二三四五六七八九十、二十三十四十五十、百生千生百千生，如是無量百千生。",
    "T24n1482_001:0964b25_22": "如是無量過去未來劫數，此悉憶知。",
    "T24n1482_001:0964b26_23": "如曾有某眾生名某甲，我於彼時名某甲，如是種姓、如是飲食、如是覺苦樂、如是長壽、如是久長、如是壽命極盡。",
    "T24n1482_001:0964b29_24": "我從彼死復生某處，又於彼死今於此生。",
    "T24n1482_001:0964c01_0": "如相貌、如處所，種種分別憶知往昔所更事。",
    "T24n1482_001:0964c02_0": "隨心所向此得如意，於自法門所有希望。",
    "T24n1482_001:0964c02_1": "快哉我是比丘，以清淨眼根過人中眼，見諸眾生死時生時、善色惡色若增減、若趣善道若趣不善道，隨事隨業眾生，如實而知。",
    "T24n1482_001:0964c05_2": "此等眾生具身惡業、具口意惡業，誹謗賢善，邪見具邪見業法習因緣。",
    "T24n1482_001:0964c07_3": "以此因緣故，身壞命終墮惡道生地獄中。",
    "T24n1482_001:0964c08_4": "復有此等眾生，具身善業、具口意善業，不誹謗賢善，正見具正見業法習因緣。",
    "T24n1482_001:0964c10_5": "以此因緣故，身壞命終往趣善道生於天上。",
    "T24n1482_001:0964c11_6": "隨心所向皆得如意，於自法門所有希望。",
    "T24n1482_001:0964c12_7": "快哉我是比丘，已盡諸漏，心得無漏解脫，得慧解脫已具足證自然法：我生已盡、梵行已立、所作已辦、無復後有。",
    "T24n1482_001:0964c14_8": "隨心所向能得如意，於自法門所有希望。",
    "T24n1482_001:0964c15_9": "所覺之法喜樂為證，隨心所向能得如意於自法門。",
    "T24n1482_001:0964c16_10": "是等比丘！",
    "T24n1482_001:0964c16_11": "如是二法應親近、應觀察、應廣修。",
    "T24n1482_001:0964c17_12": "已修此等二法已，親近觀察廣修，則成就性慧性覺，具種種性慧、無量性慧、無量性覺。」",
    "T24n1482_001:0964c19_13": "時長老犢子聞佛說已，歡喜踊躍，頂禮世尊足已辭佛而退。",
    "T24n1482_001:0964c21_0": "時長老犢子已得最勝第一法，無放逸無煩熱，心得自在安住。",
    "T24n1482_001:0964c22_1": "若善男子所欲為者，剃除鬚髮披壞色衣，有正信心捨離有為，向於無為出家。",
    "T24n1482_001:0964c24_2": "此無上梵行白法，自知已具足證法：我生已盡、梵行已立、所作已辦、不受後有。",
    "T24n1482_001:0964c25_3": "已覺了竟，是長老得阿羅漢果心得解脫。",
    "T24n1482_001:0964c26_4": "時眾多比丘懃求欲見世尊供養世尊。",
    "T24n1482_001:0964c27_5": "時長老犢子見眾多比丘，復作是言：「長老欲何處去？」",
    "T24n1482_001:0964c28_6": "「我欲往世尊所，欲見世尊欲供養世尊。」",
    "T24n1482_001:0964c29_7": "「希長老傳我語，禮世尊足問訊，少病少惱起居輕利安樂行。",
    "T24n1482_001:0965a02_8": "長老犢子作如是說：『我已安立。",
    "T24n1482_001:0965a02_9": "世尊！",
    "T24n1482_001:0965a03_0": "我已久習歡樂、非不歡樂。",
    "T24n1482_001:0965a03_1": "如是世尊弟子所應作事供養世尊，我歡喜作、非不歡喜。』」",
    "T24n1482_001:0965a04_2": "時諸比丘往詣佛所，至佛所已頂禮佛足却坐一面。",
    "T24n1482_001:0965a06_3": "坐一面已，時諸比丘白佛言：「世尊！",
    "T24n1482_001:0965a06_4": "長老犢子頂禮世尊足，問訊少病少惱起居輕利，行來氣力安隱，無障礙安樂行。",
    "T24n1482_001:0965a08_5": "長老犢子作如是說：『我已安立。",
    "T24n1482_001:0965a09_6": "世尊！",
    "T24n1482_001:0965a09_7": "我已久習。",
    "T24n1482_001:0965a09_8": "世尊！",
    "T24n1482_001:0965a09_9": "歡樂非不歡樂。",
    "T24n1482_001:0965a10_10": "如是世尊弟子所應作事、供養世尊，我歡喜作、非不歡喜。』」",
    "T24n1482_001:0965a11_11": "「諸比丘！",
    "T24n1482_001:0965a11_12": "諸天先已向我說是事，次汝等後說。",
    "T24n1482_001:0965a12_13": "如來無上慧，知見行如是彼比丘，亦是大神力大威德。」",
    "T24n1482_001:0965a13_14": "時佛世尊說稱讚長老犢子已，如是說：「諸比丘不依作者，得娑底娑羅。",
    "T24n1482_001:0965a15_15": "若外道道士等來求出家者，若比丘不與共住仍度出家，即得娑底娑羅。",
    "T24n1482_001:0965a17_0": "云何與外道共住？",
    "T24n1482_001:0965a17_1": "若有外道來希求出家，即應於僧求四月日住。",
    "T24n1482_001:0965a18_2": "和南大眾：『我某甲外道，希求如來所覺法教，出家受具足戒作比丘。",
    "T24n1482_001:0965a20_0": "我某甲外道，於僧乞求四月日住。",
    "T24n1482_001:0965a20_1": "願大德僧與我四月日住，慈愍故。』",
    "T24n1482_001:0965a21_2": "第二、第三作如是說。",
    "T24n1482_001:0965a22_0": "羯磨師應白眾：「『大德僧聽！",
    "T24n1482_001:0965a23_1": "某甲外道，希求如來所覺法教，出家受具足戒作比丘。",
    "T24n1482_001:0965a24_2": "此某甲外道，從僧乞四月日住。",
    "T24n1482_001:0965a25_3": "若僧時到僧忍聽，僧若與某甲外道四月日住。",
    "T24n1482_001:0965a26_4": "白如是。』",
    "T24n1482_001:0965a26_5": "應作羯磨：「『大德僧聽！",
    "T24n1482_001:0965a27_6": "此某甲外道，希求如來所覺法教，出家受具足戒作比丘。",
    "T24n1482_001:0965a28_7": "此某甲外道，從僧乞四月日住，僧若與某甲外道四月日住。",
    "T24n1482_001:0965a29_8": "誰諸長老忍與某甲外道四月日住者默然，誰不忍者說。",
    "T24n1482_001:0965b02_9": "此初羯磨。』",
    "T24n1482_001:0965b02_10": "如是第二羯磨、如是第三羯磨。",
    "T24n1482_001:0965b03_11": "『僧與某甲四月日住。",
    "T24n1482_001:0965b03_12": "僧忍，默然故，是事如是持。』",
    "T24n1482_001:0965b05_0": "「其人飲食，若為僧作務，隨僧分中與食。",
    "T24n1482_001:0965b05_1": "若不為僧作，應語言：『汝自當覓食。』",
    "T24n1482_001:0965b06_2": "此外道應自乞食。",
    "T24n1482_001:0965b07_3": "諸比丘應一日之中，三過於外道前毀呰外道，作如是說：『外道無敬信、外道犯戒、外道無羞恥、外道是墮落、外道邪見。』",
    "T24n1482_001:0965b09_4": "長老應作如上說。",
    "T24n1482_001:0965b10_5": "於時復應讚須陀洹、斯陀含、阿那含、阿羅漢等五種功德。",
    "T24n1482_001:0965b11_6": "外道應言：『如是。",
    "T24n1482_001:0965b11_7": "長老！",
    "T24n1482_001:0965b11_8": "如是。",
    "T24n1482_001:0965b12_0": "長老！",
    "T24n1482_001:0965b12_1": "外道實不敬信，乃至云外道實邪見。",
    "T24n1482_001:0965b12_2": "願長老濟拔我，願長老濟度我，憐愍慈愍故。』",
    "T24n1482_001:0965b13_3": "於四月日共住試已，得諸比丘意已，應度出家受具足戒。",
    "T24n1482_001:0965b15_4": "若餘外道作白衣形來，亦應如是共住試已方聽出家受具足戒。",
    "T24n1482_001:0965b16_5": "若有外道雖復解法，亦應如上共住試已方聽出家受具足戒。",
    "T24n1482_001:0965b18_6": "若外道不經共住及如上試，不得度出家受具足戒。",
    "T24n1482_001:0965b19_7": "若比丘不試度出家受具足戒者，得娑底娑羅。」",
    "T24n1482_001:0965b21_0": "佛阿毘曇經出家相品卷上"
}