[
    {
        "source_sentence": "辟支佛因緣論卷上",
        "from": "T32n1650_001:0473a19_0",
        "context_with_next_sentence": true
    },
    {
        "source_sentence": "失譯人名今附秦錄",
        "from": "T32n1650_001:0473a21_0",
        "context_with_next_sentence": true
    },
    {
        "source_sentence": "波羅㮏國王悟辟支佛緣",
        "from": "T32n1650_001:0473a22_0",
        "context_with_next_sentence": true
    },
    {
        "source_sentence": "歸命一切智世尊，　　了達三世大燈明，",
        "from": "T32n1650_001:0473a26_0",
        "context_with_next_sentence": true
    },
    {
        "source_sentence": "歸命無上出要法，　　并及應真諸勝僧。",
        "from": "T32n1650_001:0473a27_17",
        "context_with_next_sentence": true
    },
    {
        "source_sentence": "我聞寂靜辟支佛，　　悟解因緣之所行，",
        "from": "T32n1650_001:0473a28_0",
        "context_with_next_sentence": true
    },
    {
        "source_sentence": "心無瑕穢除煩惱，　　善護禁戒常清淨。",
        "from": "T32n1650_001:0473a29_17",
        "context_with_next_sentence": true
    },
    {
        "source_sentence": "譬如秋天無雲翳，　　淡泊自守林藪間，",
        "from": "T32n1650_001:0473b01_0",
        "context_with_next_sentence": true
    },
    {
        "source_sentence": "今我渴仰彼功德，　　誠心敬順生信樂。",
        "from": "T32n1650_001:0473b02_17",
        "context_with_next_sentence": true
    },
    {
        "source_sentence": "雖於彼所欲懷疑，　　彼力感我強令信，",
        "from": "T32n1650_001:0473b03_0",
        "context_with_next_sentence": true
    },
    {
        "source_sentence": "孰聞快士清真行，　　而不生於敬信心。",
        "from": "T32n1650_001:0473b04_17",
        "context_with_next_sentence": true
    },
    {
        "source_sentence": "我今將說辟支佛，　　功德妙行之少分，",
        "from": "T32n1650_001:0473b05_0",
        "context_with_next_sentence": true
    },
    {
        "source_sentence": "昔從先師相傳聞，　　唯述正言無偽說，",
        "from": "T32n1650_001:0473b06_0",
        "context_with_next_sentence": true
    },
    {
        "source_sentence": "大象行道象子隨，　　是故我今開顯示。",
        "from": "T32n1650_001:0473b07_17",
        "context_with_next_sentence": true
    },
    {
        "source_sentence": "問曰：",
        "from": "T32n1650_001:0473b08_2",
        "context_with_next_sentence": true
    },
    {
        "source_sentence": "辟支佛以何因緣，默然自守恒入捨心，住於山林幽谷河側寂靜之處，心行寂故亦無言說，譬如犀角獨一之行。",
        "from": "T32n1650_001:0473b10_12",
        "context_with_next_sentence": true
    },
    {
        "source_sentence": "何故如是？",
        "from": "T32n1650_001:0473b10_17",
        "context_with_next_sentence": true
    },
    {
        "source_sentence": "又問：",
        "from": "T32n1650_001:0473b11_2",
        "context_with_next_sentence": true
    },
    {
        "source_sentence": "辟支佛有何功德？",
        "from": "T32n1650_001:0473b11_10",
        "context_with_next_sentence": true
    },
    {
        "source_sentence": "答曰：",
        "from": "T32n1650_001:0473b11_13",
        "context_with_next_sentence": true
    },
    {
        "source_sentence": "宿舊諸師咸作是說。",
        "from": "T32n1650_001:0473b12_2",
        "context_with_next_sentence": true
    },
    {
        "source_sentence": "昔佛於三十三天宮殿說法，將欲來下還閻浮提。",
        "from": "T32n1650_001:0473b14_2",
        "context_with_next_sentence": true
    },
    {
        "source_sentence": "爾時帝釋勅毘首羯磨，為佛作三道寶階還閻浮提，此三道階下柱僧尸沙國。",
        "from": "T32n1650_001:0473b16_14",
        "context_with_next_sentence": true
    },
    {
        "source_sentence": "如來爾時從彼天宮乘階而下，時釋梵天王與其眷屬雨華供養。",
        "from": "T32n1650_001:0473b18_4",
        "context_with_next_sentence": true
    },
    {
        "source_sentence": "時蓮華比丘尼見佛來下，即便化作轉輪聖王威儀形像、七寶導從。",
        "from": "T32n1650_001:0473b19_14",
        "context_with_next_sentence": true
    },
    {
        "source_sentence": "時眾人等覩其如是，咸皆生疑，怪未曾有，各作是言：",
        "from": "T32n1650_001:0473b20_19",
        "context_with_next_sentence": true
    },
    {
        "source_sentence": "「頗復有能神力超絕踰勝於彼比丘尼不？",
        "from": "T32n1650_001:0473b21_15",
        "context_with_next_sentence": true
    },
    {
        "source_sentence": "」爾時世尊見諸時眾覩三道階深生奇特，復見蓮華比丘尼作此神變咸生渴仰，為欲增長彼信心故，即告時會：",
        "from": "T32n1650_001:0473b24_10",
        "context_with_next_sentence": true
    },
    {
        "source_sentence": "「有辟支佛，神力過於彼比丘尼。",
        "from": "T32n1650_001:0473b25_4",
        "context_with_next_sentence": true
    },
    {
        "source_sentence": "云何名勝？",
        "from": "T32n1650_001:0473b25_9",
        "context_with_next_sentence": true
    },
    {
        "source_sentence": "彼快士者，佛未出世則於中出，為諸眾生而作利益。",
        "from": "T32n1650_001:0473b26_12",
        "context_with_next_sentence": true
    },
    {
        "source_sentence": "示其色相，現有飢渴，受取衣食為作福田。",
        "from": "T32n1650_001:0473b27_12",
        "context_with_next_sentence": true
    },
    {
        "source_sentence": "莊嚴法行，清淨寂滅，調伏離欲，令諸眾生得見之者，惡心永息、捨離刀仗。",
        "from": "T32n1650_001:0473b29_6",
        "context_with_next_sentence": true
    },
    {
        "source_sentence": "猶如犀角獨一之行。",
        "from": "T32n1650_001:0473b29_15",
        "context_with_next_sentence": true
    },
    {
        "source_sentence": "」傳從諸師得聞此事。",
        "from": "T32n1650_001:0473c01_8",
        "context_with_next_sentence": true
    },
    {
        "source_sentence": "聞何事耶？",
        "from": "T32n1650_001:0473c01_13",
        "context_with_next_sentence": true
    },
    {
        "source_sentence": "我昔曾聞，迦葉佛時有人出家，於十千歲修行梵行、護持正戒，修行忍辱，逕常精勤。",
        "from": "T32n1650_001:0473c03_12",
        "context_with_next_sentence": true
    },
    {
        "source_sentence": "以修行故，眾多比丘皆來親近。",
        "from": "T32n1650_001:0473c04_6",
        "context_with_next_sentence": true
    },
    {
        "source_sentence": "時諸比丘咸作是言：",
        "from": "T32n1650_001:0473c04_15",
        "context_with_next_sentence": true
    },
    {
        "source_sentence": "「當教授我。",
        "from": "T32n1650_001:0473c05_1",
        "context_with_next_sentence": true
    },
    {
        "source_sentence": "」以教習故，是等比丘心皆甘樂。",
        "from": "T32n1650_001:0473c05_16",
        "context_with_next_sentence": true
    },
    {
        "source_sentence": "以眾閙故不得見諦，臨終之時而作是念：",
        "from": "T32n1650_001:0473c06_13",
        "context_with_next_sentence": true
    },
    {
        "source_sentence": "「我見十力其所說法，微妙深遠難可得聞。",
        "from": "T32n1650_001:0473c07_12",
        "context_with_next_sentence": true
    },
    {
        "source_sentence": "然我得聞，以放逸故不獲道果。",
        "from": "T32n1650_001:0473c08_6",
        "context_with_next_sentence": true
    },
    {
        "source_sentence": "我雖清淨持戒、能行忍辱，以教化眾人憒閙之故侵毀定心，如彼霜雹害於善苗，是故令我不獲道果。",
        "from": "T32n1650_001:0473c10_12",
        "context_with_next_sentence": true
    },
    {
        "source_sentence": "」即說偈言：",
        "from": "T32n1650_001:0473c10_18",
        "context_with_next_sentence": true
    },
    {
        "source_sentence": "「我今溺三有，　　眾惡煩惱中，",
        "from": "T32n1650_001:0473c11_0",
        "context_with_next_sentence": true
    },
    {
        "source_sentence": "猶如老瘦象，　　沒於深淤泥。",
        "from": "T32n1650_001:0473c12_13",
        "context_with_next_sentence": true
    },
    {
        "source_sentence": "如彼辟支佛，　　獨處於林間，",
        "from": "T32n1650_001:0473c13_0",
        "context_with_next_sentence": true
    },
    {
        "source_sentence": "譬如犀一角，　　遠離諸徒眾，",
        "from": "T32n1650_001:0473c14_0",
        "context_with_next_sentence": true
    },
    {
        "source_sentence": "如避猛熾火，　　應當獨修行，",
        "from": "T32n1650_001:0473c15_0",
        "context_with_next_sentence": true
    },
    {
        "source_sentence": "遠離於憒閙。",
        "from": "T32n1650_001:0473c16_5",
        "context_with_next_sentence": true
    },
    {
        "source_sentence": "　　願我常遠離，徒黨眾憒閙。",
        "from": "T32n1650_001:0473c17_5",
        "context_with_next_sentence": true
    },
    {
        "source_sentence": "」發是誓願，命終生天天上受樂。",
        "from": "T32n1650_001:0473c18_13",
        "context_with_next_sentence": true
    },
    {
        "source_sentence": "福盡命終，生迦尸國波羅㮏城中梵摩達王第一夫人胎中。",
        "from": "T32n1650_001:0473c20_1",
        "context_with_next_sentence": true
    },
    {
        "source_sentence": "入胎之時，夫人身體譬如清池有柔軟花。",
        "from": "T32n1650_001:0473c20_19",
        "context_with_next_sentence": true
    },
    {
        "source_sentence": "爾時夫人覺有娠已，以偈白王：",
        "from": "T32n1650_001:0473c21_13",
        "context_with_next_sentence": true
    },
    {
        "source_sentence": "「我覺有娠來，　　歡悅生恩惠，",
        "from": "T32n1650_001:0473c22_0",
        "context_with_next_sentence": true
    },
    {
        "source_sentence": "此必是兒志，　　宜應赦有罪。",
        "from": "T32n1650_001:0473c23_13",
        "context_with_next_sentence": true
    },
    {
        "source_sentence": "」時王聞歡喜，　　尋即赦天下。",
        "from": "T32n1650_001:0473c24_13",
        "context_with_next_sentence": true
    },
    {
        "source_sentence": "又復白王言：",
        "from": "T32n1650_001:0473c25_5",
        "context_with_next_sentence": true
    },
    {
        "source_sentence": "　　「復應廣布施。",
        "from": "T32n1650_001:0473c25_14",
        "context_with_next_sentence": true
    },
    {
        "source_sentence": "王聞益歡喜，　　尋即開庫藏，",
        "from": "T32n1650_001:0473c26_0",
        "context_with_next_sentence": true
    },
    {
        "source_sentence": "賑賜貧窮人，　　無不充足者。",
        "from": "T32n1650_001:0473c27_13",
        "context_with_next_sentence": true
    },
    {
        "source_sentence": "爾時夫人生太子已，端政殊特如似滿月，年始八歲聰明慈仁。",
        "from": "T32n1650_001:0473c29_8",
        "context_with_next_sentence": true
    },
    {
        "source_sentence": "其父王崩，國人愛樂如盛滿月。",
        "from": "T32n1650_001:0474a01_3",
        "context_with_next_sentence": true
    },
    {
        "source_sentence": "時有輔相名曰言說，言說輔相即立太子以紹王位。",
        "from": "T32n1650_001:0474a02_6",
        "context_with_next_sentence": true
    },
    {
        "source_sentence": "雖復年稚，本誓願力不作眾惡，體性賢善，於諸眾生有深悲愍。",
        "from": "T32n1650_001:0474a03_15",
        "context_with_next_sentence": true
    },
    {
        "source_sentence": "雖處王宮志求閑靜，雖處華堂猶如塚間，雖處憒閙修行禪思，厭患生死稱量其過，以道修心棄捨王務。",
        "from": "T32n1650_001:0474a06_2",
        "context_with_next_sentence": true
    },
    {
        "source_sentence": "諸臣諫曰：",
        "from": "T32n1650_001:0474a06_7",
        "context_with_next_sentence": true
    },
    {
        "source_sentence": "「今日大王專行道行、不理國事。",
        "from": "T32n1650_001:0474a07_1",
        "context_with_next_sentence": true
    },
    {
        "source_sentence": "若如是者，眾惡必起，敗王風化。",
        "from": "T32n1650_001:0474a07_16",
        "context_with_next_sentence": true
    },
    {
        "source_sentence": "譬如渡海，若無船師，必為諸難之所敗壞。",
        "from": "T32n1650_001:0474a08_15",
        "context_with_next_sentence": true
    },
    {
        "source_sentence": "」即說偈言：",
        "from": "T32n1650_001:0474a08_21",
        "context_with_next_sentence": true
    },
    {
        "source_sentence": "「王承祖先嗣，　　籍地如法得，",
        "from": "T32n1650_001:0474a09_0",
        "context_with_next_sentence": true
    },
    {
        "source_sentence": "唯垂理萬民，　　願莫放捨國。",
        "from": "T32n1650_001:0474a10_13",
        "context_with_next_sentence": true
    },
    {
        "source_sentence": "若王正法治，　　諸善無過者，",
        "from": "T32n1650_001:0474a11_0",
        "context_with_next_sentence": true
    },
    {
        "source_sentence": "人帝應當知，　　護國福最勝。",
        "from": "T32n1650_001:0474a12_13",
        "context_with_next_sentence": true
    },
    {
        "source_sentence": "」爾時其王聞是語已，歎息思惟，說偈答言：",
        "from": "T32n1650_001:0474a13_18",
        "context_with_next_sentence": true
    },
    {
        "source_sentence": "「我若不理國，　　吾國必當敗；",
        "from": "T32n1650_001:0474a14_14",
        "context_with_next_sentence": true
    },
    {
        "source_sentence": "我力能護國，　　邊惡不敢侵。",
        "from": "T32n1650_001:0474a15_13",
        "context_with_next_sentence": true
    },
    {
        "source_sentence": "我若治國者，　　王務塵我心，",
        "from": "T32n1650_001:0474a16_0",
        "context_with_next_sentence": true
    },
    {
        "source_sentence": "若有犯罪者，　　必須加毀害，",
        "from": "T32n1650_001:0474a17_0",
        "context_with_next_sentence": true
    },
    {
        "source_sentence": "當言繫閉彼，　　當截彼手足，",
        "from": "T32n1650_001:0474a18_0",
        "context_with_next_sentence": true
    },
    {
        "source_sentence": "彼應入死罪，　　彼應挑其眼。",
        "from": "T32n1650_001:0474a19_13",
        "context_with_next_sentence": true
    },
    {
        "source_sentence": "如今濁惡世，　　必當須刑戮，",
        "from": "T32n1650_001:0474a20_0",
        "context_with_next_sentence": true
    },
    {
        "source_sentence": "若行刑戮者，　　即是栴陀羅。",
        "from": "T32n1650_001:0474a21_13",
        "context_with_next_sentence": true
    },
    {
        "source_sentence": "」時王即告所親愛臣：",
        "from": "T32n1650_001:0474a22_8",
        "context_with_next_sentence": true
    },
    {
        "source_sentence": "「汝今且聽，吾所食者不過一味，吾所衣者不過一襲，所坐臥處不過容身。",
        "from": "T32n1650_001:0474a24_2",
        "context_with_next_sentence": true
    },
    {
        "source_sentence": "自此而觀，何用多求而無厭足？",
        "from": "T32n1650_001:0474a24_16",
        "context_with_next_sentence": true
    },
    {
        "source_sentence": "王位所以稱尊號者，以其教令必行無不承肅，唯有此事取異眾庶。",
        "from": "T32n1650_001:0474a26_6",
        "context_with_next_sentence": true
    },
    {
        "source_sentence": "」又告輔相：",
        "from": "T32n1650_001:0474a26_12",
        "context_with_next_sentence": true
    },
    {
        "source_sentence": "「王者所重，唯此一事，我今付汝。",
        "from": "T32n1650_001:0474a27_6",
        "context_with_next_sentence": true
    },
    {
        "source_sentence": "汝今應當畏於後世，正法治國，賦斂依舊莫違常限。",
        "from": "T32n1650_001:0474a28_8",
        "context_with_next_sentence": true
    },
    {
        "source_sentence": "」即說偈言：",
        "from": "T32n1650_001:0474a28_14",
        "context_with_next_sentence": true
    },
    {
        "source_sentence": "「我雖生王宮，　　承籍祖先後，",
        "from": "T32n1650_001:0474a29_0",
        "context_with_next_sentence": true
    },
    {
        "source_sentence": "而我未習學，　　刑戮撾罰事。",
        "from": "T32n1650_001:0474b01_13",
        "context_with_next_sentence": true
    },
    {
        "source_sentence": "我今怖畏故，　　不能造此業，",
        "from": "T32n1650_001:0474b02_0",
        "context_with_next_sentence": true
    },
    {
        "source_sentence": "汝今莫效我，　　但當育民庶。",
        "from": "T32n1650_001:0474b03_13",
        "context_with_next_sentence": true
    },
    {
        "source_sentence": "世人皆愚癡，　　各自作愆過，",
        "from": "T32n1650_001:0474b04_0",
        "context_with_next_sentence": true
    },
    {
        "source_sentence": "於所犯罪中，　　復生其恐怖。",
        "from": "T32n1650_001:0474b05_13",
        "context_with_next_sentence": true
    },
    {
        "source_sentence": "汝當以正法，　　撫育施無畏，",
        "from": "T32n1650_001:0474b06_0",
        "context_with_next_sentence": true
    },
    {
        "source_sentence": "當依於正法，　　化導於民庶。",
        "from": "T32n1650_001:0474b07_13",
        "context_with_next_sentence": true
    },
    {
        "source_sentence": "」時王說偈已，即便以國付此大臣。",
        "from": "T32n1650_001:0474b08_14",
        "context_with_next_sentence": true
    },
    {
        "source_sentence": "而此大臣既得國已，於二年中寬縱無度，不恤萬民、恣心極意作諸非法，漸漸經久，榮位深重便生憍逸行諸非法，如河暴涱多所損壞，城中富有一切稅奪。",
        "from": "T32n1650_001:0474b12_6",
        "context_with_next_sentence": true
    },
    {
        "source_sentence": "時城內人皆諫之曰：",
        "from": "T32n1650_001:0474b12_15",
        "context_with_next_sentence": true
    },
    {
        "source_sentence": "「莫為此事。",
        "from": "T32n1650_001:0474b13_1",
        "context_with_next_sentence": true
    },
    {
        "source_sentence": "」聞他忠言倍生瞋恚，顰蹙作色而作是言：",
        "from": "T32n1650_001:0474b14_1",
        "context_with_next_sentence": true
    },
    {
        "source_sentence": "「汝等何敢發如是語？",
        "from": "T32n1650_001:0474b14_11",
        "context_with_next_sentence": true
    },
    {
        "source_sentence": "」諸人懼畏，不敢應王。",
        "from": "T32n1650_001:0474b14_22",
        "context_with_next_sentence": true
    },
    {
        "source_sentence": "由是之故，所行無道日日轉盛，如火得乾薪其炎轉熾，婬荒暴亂所為勃逆，王所愛婦亦復妻掠。",
        "from": "T32n1650_001:0474b17_4",
        "context_with_next_sentence": true
    },
    {
        "source_sentence": "時王夫人見其如是，懊惱垂淚而往白王。",
        "from": "T32n1650_001:0474b18_4",
        "context_with_next_sentence": true
    },
    {
        "source_sentence": "瞋心猛盛脣口𥌎動，言不解了猶如嬰見，以此情事具向王說。",
        "from": "T32n1650_001:0474b19_13",
        "context_with_next_sentence": true
    },
    {
        "source_sentence": "王聞是已即召令來，而語之言：",
        "from": "T32n1650_001:0474b20_8",
        "context_with_next_sentence": true
    },
    {
        "source_sentence": "「我之妃后汝尚隱忍能行非法，況復萬民。",
        "from": "T32n1650_001:0474b21_8",
        "context_with_next_sentence": true
    },
    {
        "source_sentence": "」王即教誡：",
        "from": "T32n1650_001:0474b21_14",
        "context_with_next_sentence": true
    },
    {
        "source_sentence": "「自今已後更莫如是。",
        "from": "T32n1650_001:0474b22_3",
        "context_with_next_sentence": true
    },
    {
        "source_sentence": "」時彼輔相見王嫌已并民厭患，即便棄國逃至他土，將彼國王及其軍眾，還向本國䂓欲討伐。",
        "from": "T32n1650_001:0474b24_6",
        "context_with_next_sentence": true
    },
    {
        "source_sentence": "時本國中諸舊輔相將兵逆拒，破其軍眾生擒將還。",
        "from": "T32n1650_001:0474b25_10",
        "context_with_next_sentence": true
    },
    {
        "source_sentence": "舊輔相等復白王言：",
        "from": "T32n1650_001:0474b25_19",
        "context_with_next_sentence": true
    },
    {
        "source_sentence": "「彼人侵毀於王。",
        "from": "T32n1650_001:0474b26_7",
        "context_with_next_sentence": true
    },
    {
        "source_sentence": "」即將彼臣詣于王所。",
        "from": "T32n1650_001:0474b26_17",
        "context_with_next_sentence": true
    },
    {
        "source_sentence": "時王見其顏色既變有慚懼相。",
        "from": "T32n1650_001:0474b27_10",
        "context_with_next_sentence": true
    },
    {
        "source_sentence": "王曰：",
        "from": "T32n1650_001:0474b27_13",
        "context_with_next_sentence": true
    },
    {
        "source_sentence": "「怪哉生死。",
        "from": "T32n1650_001:0474b27_19",
        "context_with_next_sentence": true
    },
    {
        "source_sentence": "」即說偈言：",
        "from": "T32n1650_001:0474b28_3",
        "context_with_next_sentence": true
    },
    {
        "source_sentence": "「愚癡覆蔽心，　　不覺後大苦，",
        "from": "T32n1650_001:0474b29_0",
        "context_with_next_sentence": true
    },
    {
        "source_sentence": "為小樂緣故，　　今受此慚恥。",
        "from": "T32n1650_001:0474c01_13",
        "context_with_next_sentence": true
    },
    {
        "source_sentence": "譬如上善食，　　色香皆具足，",
        "from": "T32n1650_001:0474c02_0",
        "context_with_next_sentence": true
    },
    {
        "source_sentence": "其中雜毒藥，　　愚人不觀察，",
        "from": "T32n1650_001:0474c03_0",
        "context_with_next_sentence": true
    },
    {
        "source_sentence": "貪味故取食，　　食消則成害。",
        "from": "T32n1650_001:0474c04_13",
        "context_with_next_sentence": true
    },
    {
        "source_sentence": "」王告諸輔相：",
        "from": "T32n1650_001:0474c05_5",
        "context_with_next_sentence": true
    },
    {
        "source_sentence": "「彼之愆過雖復尤重，然我意者不欲加害。",
        "from": "T32n1650_001:0474c06_4",
        "context_with_next_sentence": true
    },
    {
        "source_sentence": "」復說偈言：",
        "from": "T32n1650_001:0474c06_10",
        "context_with_next_sentence": true
    },
    {
        "source_sentence": "「一切皆愛壽，　　宜速赦彼罪。",
        "from": "T32n1650_001:0474c07_14",
        "context_with_next_sentence": true
    },
    {
        "source_sentence": "不見害他命，　　而得安樂者，",
        "from": "T32n1650_001:0474c08_0",
        "context_with_next_sentence": true
    },
    {
        "source_sentence": "犯罪深重者，　　應向生慈心。",
        "from": "T32n1650_001:0474c09_13",
        "context_with_next_sentence": true
    },
    {
        "source_sentence": "彼自招罪害，　　當宜生哀矜，",
        "from": "T32n1650_001:0474c10_0",
        "context_with_next_sentence": true
    },
    {
        "source_sentence": "若害於彼命，　　自毀所愛法。",
        "from": "T32n1650_001:0474c11_13",
        "context_with_next_sentence": true
    },
    {
        "source_sentence": "」諸舊臣等即白王言：",
        "from": "T32n1650_001:0474c12_8",
        "context_with_next_sentence": true
    },
    {
        "source_sentence": "「我等今者雖違王勅，必當加害，終不縱捨。",
        "from": "T32n1650_001:0474c13_8",
        "context_with_next_sentence": true
    },
    {
        "source_sentence": "」即於王前拔劍斬之。",
        "from": "T32n1650_001:0474c13_18",
        "context_with_next_sentence": true
    },
    {
        "source_sentence": "王見殺已即生厭惡，見前境界便見過去，修忍之心尋時開解，悟辟支佛道，如優鉢羅花開敷之時。",
        "from": "T32n1650_001:0474c16_2",
        "context_with_next_sentence": true
    },
    {
        "source_sentence": "踊身虛空，一切臣佐合掌仰瞻。",
        "from": "T32n1650_001:0474c16_16",
        "context_with_next_sentence": true
    },
    {
        "source_sentence": "辟支佛厭生死者，證道如是，我今所得持戒果報。",
        "from": "T32n1650_001:0474c17_18",
        "context_with_next_sentence": true
    },
    {
        "source_sentence": "即說偈言：",
        "from": "T32n1650_001:0474c18_3",
        "context_with_next_sentence": true
    },
    {
        "source_sentence": "「我雖服瓔珞，　　心修淨梵行，",
        "from": "T32n1650_001:0474c19_0",
        "context_with_next_sentence": true
    },
    {
        "source_sentence": "檢身調伏根，　　淡泊常寂滅。",
        "from": "T32n1650_001:0474c20_13",
        "context_with_next_sentence": true
    },
    {
        "source_sentence": "於一切人所，　　而捨兵刀杖，",
        "from": "T32n1650_001:0474c21_0",
        "context_with_next_sentence": true
    },
    {
        "source_sentence": "修於獨一行，　　如犀牛一角。",
        "from": "T32n1650_001:0474c22_13",
        "context_with_next_sentence": true
    },
    {
        "source_sentence": "」說是偈已鬚髮自落，時淨居天即奉袈裟，尋即飛空詣雪山中。",
        "from": "T32n1650_001:0474c24_7",
        "context_with_next_sentence": true
    },
    {
        "source_sentence": "時彼山中有辟支佛，而問之言：",
        "from": "T32n1650_001:0474c25_2",
        "context_with_next_sentence": true
    },
    {
        "source_sentence": "「汝處王位，厭惡何事悟斯道跡？",
        "from": "T32n1650_001:0474c25_17",
        "context_with_next_sentence": true
    },
    {
        "source_sentence": "」即說上偈而用答之。",
        "from": "T32n1650_001:0474c26_5",
        "context_with_next_sentence": true
    },
    {
        "source_sentence": "是故如來為不能修行忍故，故說忍辱因緣。",
        "from": "T32n1650_001:0474c27_5",
        "context_with_next_sentence": true
    },
    {
        "source_sentence": "以貪親近憒閙故，故說不親近因緣。",
        "from": "T32n1650_001:0474c28_3",
        "context_with_next_sentence": true
    },
    {
        "source_sentence": "欲使解辟支佛功德故，故說辟支佛因緣。",
        "from": "T32n1650_001:0474c29_2",
        "context_with_next_sentence": true
    },
    {
        "source_sentence": "佛為諸天於善法堂上說辟支佛因緣。",
        "from": "T32n1650_001:0474c29_18",
        "context_with_next_sentence": true
    },
    {
        "source_sentence": "佛於三十三天，使諸天生厭惡故，故說斯事。",
        "from": "T32n1650_001:0475a01_19",
        "context_with_next_sentence": true
    },
    {
        "source_sentence": "婆四咤辟支佛，於毘舍離說捨身入涅槃，今現有塔，名優陀耶。",
        "from": "T32n1650_001:0475a03_8",
        "context_with_next_sentence": true
    },
    {
        "source_sentence": "堅持禁戒不毀行，　　諸有智者得解脫，",
        "from": "T32n1650_001:0475a05_0",
        "context_with_next_sentence": true
    },
    {
        "source_sentence": "不從他學不惱彼，　　獨一之行如犀角。",
        "from": "T32n1650_001:0475a06_17",
        "context_with_next_sentence": true
    },
    {
        "source_sentence": "曾從諸師聞如是說。",
        "from": "T32n1650_001:0475a07_8",
        "context_with_next_sentence": true
    },
    {
        "source_sentence": "迦葉佛時有一比丘，於十千歲修行梵行、坐禪得忍，修持禁戒、離於憒閙、具頭陀行。",
        "from": "T32n1650_001:0475a09_7",
        "context_with_next_sentence": true
    },
    {
        "source_sentence": "命終生天，於天宮中受五欲樂。",
        "from": "T32n1650_001:0475a10_1",
        "context_with_next_sentence": true
    },
    {
        "source_sentence": "從天壽盡，生婆翅多城輔相夫人提婆胎中。",
        "from": "T32n1650_001:0475a11_1",
        "context_with_next_sentence": true
    },
    {
        "source_sentence": "爾時夫人說偈白夫：",
        "from": "T32n1650_001:0475a11_10",
        "context_with_next_sentence": true
    },
    {
        "source_sentence": "「我今有娠，　　心甚愛樂，　　必有福人，",
        "from": "T32n1650_001:0475a12_0",
        "context_with_next_sentence": true
    },
    {
        "source_sentence": "來為我子。",
        "from": "T32n1650_001:0475a13_4",
        "context_with_next_sentence": true
    },
    {
        "source_sentence": "」由是之故，乃於一切常生悲愍。",
        "from": "T32n1650_001:0475a14_13",
        "context_with_next_sentence": true
    },
    {
        "source_sentence": "「又我今者放逸心息，更無欲意，譬如海中摩梨大山能截水波，今我欲息亦復如是。",
        "from": "T32n1650_001:0475a16_12",
        "context_with_next_sentence": true
    },
    {
        "source_sentence": "我今畏於妄語、常思實語，又如功德善人畏於缺失，今我慎懼亦復如是。",
        "from": "T32n1650_001:0475a18_7",
        "context_with_next_sentence": true
    },
    {
        "source_sentence": "我今見酒如覩毒藥，畏他財物如畏火聚，如是眾惡今悉捨離，皆由我胎福德之子。",
        "from": "T32n1650_001:0475a20_5",
        "context_with_next_sentence": true
    },
    {
        "source_sentence": "婬欲既除用為快樂？",
        "from": "T32n1650_001:0475a20_14",
        "context_with_next_sentence": true
    },
    {
        "source_sentence": "」爾時輔相即語婦言：",
        "from": "T32n1650_001:0475a21_4",
        "context_with_next_sentence": true
    },
    {
        "source_sentence": "「今恣汝意修行五戒。",
        "from": "T32n1650_001:0475a21_14",
        "context_with_next_sentence": true
    },
    {
        "source_sentence": "」夫人爾時修行眾善，滿十月已而生其子，字曰蘇摩。",
        "from": "T32n1650_001:0475a22_17",
        "context_with_next_sentence": true
    },
    {
        "source_sentence": "漸漸長大，一切經論、六十四藝無不明達，端正殊妙猶如滿月，能使父母情願滿足。",
        "from": "T32n1650_001:0475a24_16",
        "context_with_next_sentence": true
    },
    {
        "source_sentence": "遂至盛年，輔相請王：",
        "from": "T32n1650_001:0475a25_7",
        "context_with_next_sentence": true
    },
    {
        "source_sentence": "「我今年老，當為後世聽我修福。",
        "from": "T32n1650_001:0475a26_1",
        "context_with_next_sentence": true
    },
    {
        "source_sentence": "」時王答言：",
        "from": "T32n1650_001:0475a26_7",
        "context_with_next_sentence": true
    },
    {
        "source_sentence": "「我今不能於汝修福而為障礙。",
        "from": "T32n1650_001:0475a27_1",
        "context_with_next_sentence": true
    },
    {
        "source_sentence": "汝以汝子蘇摩，使代汝處以供給我，任汝修善。",
        "from": "T32n1650_001:0475a28_3",
        "context_with_next_sentence": true
    },
    {
        "source_sentence": "」輔相歡喜，王以蘇摩用為輔相，給賜爵賞倍勝於父。",
        "from": "T32n1650_001:0475a29_7",
        "context_with_next_sentence": true
    },
    {
        "source_sentence": "眾人愛敬，同於往古牛王大臣，能生一切女人愛敬。",
        "from": "T32n1650_001:0475b01_12",
        "context_with_next_sentence": true
    },
    {
        "source_sentence": "時王夫人愛著蘇摩，語蘇摩言：",
        "from": "T32n1650_001:0475b02_7",
        "context_with_next_sentence": true
    },
    {
        "source_sentence": "「汝今若能稱我願者，能使舉國并及於王盡隨從汝。",
        "from": "T32n1650_001:0475b03_10",
        "context_with_next_sentence": true
    },
    {
        "source_sentence": "又能使汝不得惡名，其所施教與王無異。",
        "from": "T32n1650_001:0475b04_10",
        "context_with_next_sentence": true
    },
    {
        "source_sentence": "」爾時蘇摩執志堅固而不怯弱，以偈答言：",
        "from": "T32n1650_001:0475b05_9",
        "context_with_next_sentence": true
    },
    {
        "source_sentence": "「請聽所說，　　莫見嫌責。",
        "from": "T32n1650_001:0475b06_12",
        "context_with_next_sentence": true
    },
    {
        "source_sentence": "　　我聞此語，如滲入地。",
        "from": "T32n1650_001:0475b07_4",
        "context_with_next_sentence": true
    },
    {
        "source_sentence": "　　譬如羸馬，　　困乏之時，騎入戰陣，　　不堪前進。",
        "from": "T32n1650_001:0475b08_11",
        "context_with_next_sentence": true
    },
    {
        "source_sentence": "　　我見他婦，情無染著，　　心意不開，　　如夜藕花。",
        "from": "T32n1650_001:0475b09_18",
        "context_with_next_sentence": true
    },
    {
        "source_sentence": "凡在所敬，　　與母無異；",
        "from": "T32n1650_001:0475b10_11",
        "context_with_next_sentence": true
    },
    {
        "source_sentence": "　　況在夫人，是我所尊。",
        "from": "T32n1650_001:0475b11_4",
        "context_with_next_sentence": true
    },
    {
        "source_sentence": "　　我堅持心，　　敬事所尊，我為臣子，　　不應為逆。",
        "from": "T32n1650_001:0475b12_11",
        "context_with_next_sentence": true
    },
    {
        "source_sentence": "　　又我情欲，發動之時，　　見他婦女，　　自然休息。",
        "from": "T32n1650_001:0475b13_18",
        "context_with_next_sentence": true
    },
    {
        "source_sentence": "彼瀑水起，　　多諸波涌；",
        "from": "T32n1650_001:0475b14_11",
        "context_with_next_sentence": true
    },
    {
        "source_sentence": "　　我如秋水，自然潔清。",
        "from": "T32n1650_001:0475b15_4",
        "context_with_next_sentence": true
    },
    {
        "source_sentence": "」　　爾時夫人，　　心自念言：",
        "from": "T32n1650_001:0475b15_19",
        "context_with_next_sentence": true
    },
    {
        "source_sentence": "「彼若斷我，　　親昵意者，　　我必於彼，",
        "from": "T32n1650_001:0475b16_0",
        "context_with_next_sentence": true
    },
    {
        "source_sentence": "而生誹謗。",
        "from": "T32n1650_001:0475b17_4",
        "context_with_next_sentence": true
    },
    {
        "source_sentence": "」　　即白王言：",
        "from": "T32n1650_001:0475b17_12",
        "context_with_next_sentence": true
    },
    {
        "source_sentence": "　　「輔相蘇摩，興意無理，　　欲侵辱我。",
        "from": "T32n1650_001:0475b18_11",
        "context_with_next_sentence": true
    },
    {
        "source_sentence": "」時王意惑疑，審爾不爾？",
        "from": "T32n1650_001:0475b19_10",
        "context_with_next_sentence": true
    },
    {
        "source_sentence": "時蘇摩往至園苑，見兩牛耕槅在項上極大疲苦，生厭惡心。",
        "from": "T32n1650_001:0475b20_16",
        "context_with_next_sentence": true
    },
    {
        "source_sentence": "時王本惑信夫人讒言，即便遣使往殺蘇摩。",
        "from": "T32n1650_001:0475b21_16",
        "context_with_next_sentence": true
    },
    {
        "source_sentence": "爾時蘇摩如馬被射箭徹于骨，即自思惟：",
        "from": "T32n1650_001:0475b22_15",
        "context_with_next_sentence": true
    },
    {
        "source_sentence": "「人當貴時，所愛之色盡來在前，如雜毒食極為香美，食欲消時身則敗壞。",
        "from": "T32n1650_001:0475b24_10",
        "context_with_next_sentence": true
    },
    {
        "source_sentence": "如人貪五欲，其味甚尠。",
        "from": "T32n1650_001:0475b25_1",
        "context_with_next_sentence": true
    },
    {
        "source_sentence": "譬如金屋為火所燒，人貪其色入中被害，命欲盡時心意擾亂。",
        "from": "T32n1650_001:0475b26_8",
        "context_with_next_sentence": true
    },
    {
        "source_sentence": "」即自安慰而自念言：",
        "from": "T32n1650_001:0475b26_18",
        "context_with_next_sentence": true
    },
    {
        "source_sentence": "「我持淨戒無有毀缺。",
        "from": "T32n1650_001:0475b27_7",
        "context_with_next_sentence": true
    },
    {
        "source_sentence": "我之持戒，知犛牛愛尾。",
        "from": "T32n1650_001:0475b27_18",
        "context_with_next_sentence": true
    },
    {
        "source_sentence": "我守禁戒，猶如貧人得地伏藏勤加守護。",
        "from": "T32n1650_001:0475b28_17",
        "context_with_next_sentence": true
    },
    {
        "source_sentence": "」而說偈言：",
        "from": "T32n1650_001:0475b29_3",
        "context_with_next_sentence": true
    },
    {
        "source_sentence": "「麁澁嶮惡道，　　我已得度之，",
        "from": "T32n1650_001:0475c01_0",
        "context_with_next_sentence": true
    },
    {
        "source_sentence": "我遭厄急事，　　護戒而不捨，",
        "from": "T32n1650_001:0475c02_0",
        "context_with_next_sentence": true
    },
    {
        "source_sentence": "猶如大海潮，　　不失於期限，",
        "from": "T32n1650_001:0475c03_0",
        "context_with_next_sentence": true
    },
    {
        "source_sentence": "今我守持戒，　　其事亦如是。",
        "from": "T32n1650_001:0475c04_13",
        "context_with_next_sentence": true
    },
    {
        "source_sentence": "」說是偈已，爾時諸天并諸善神見此輔相誓願如是皆生歡喜。",
        "from": "T32n1650_001:0475c06_7",
        "context_with_next_sentence": true
    },
    {
        "source_sentence": "時諸惡鬼尋著夫人，夫人狂發，即於王前為鬼所著而說偈言：",
        "from": "T32n1650_001:0475c07_16",
        "context_with_next_sentence": true
    },
    {
        "source_sentence": "「我今自壞破，　　我應身受死；",
        "from": "T32n1650_001:0475c08_14",
        "context_with_next_sentence": true
    },
    {
        "source_sentence": "彼是純善人，　　不應加傷害。",
        "from": "T32n1650_001:0475c09_13",
        "context_with_next_sentence": true
    },
    {
        "source_sentence": "我之癡嬰愚，　　口吹須彌山，",
        "from": "T32n1650_001:0475c10_0",
        "context_with_next_sentence": true
    },
    {
        "source_sentence": "不能令動搖；",
        "from": "T32n1650_001:0475c11_5",
        "context_with_next_sentence": true
    },
    {
        "source_sentence": "　　彼實無穢行，我妄生是謗。",
        "from": "T32n1650_001:0475c12_5",
        "context_with_next_sentence": true
    },
    {
        "source_sentence": "」時彼輔相於園苑中思惟厭惡，得辟支佛，踊昇虛空鬚髮自落，時淨居天即奉袈裟。",
        "from": "T32n1650_001:0475c14_16",
        "context_with_next_sentence": true
    },
    {
        "source_sentence": "爾時諸人勸請之言：",
        "from": "T32n1650_001:0475c15_6",
        "context_with_next_sentence": true
    },
    {
        "source_sentence": "「願莫捨我而上天上。",
        "from": "T32n1650_001:0475c15_16",
        "context_with_next_sentence": true
    },
    {
        "source_sentence": "」時辟支佛說如上偈以答諸人。",
        "from": "T32n1650_001:0475c16_9",
        "context_with_next_sentence": true
    },
    {
        "source_sentence": "飛至雪山，見諸辟支佛，亦以上事而具說之。",
        "from": "T32n1650_001:0475c17_11",
        "context_with_next_sentence": true
    },
    {
        "source_sentence": "海潮不過限，　　犛牛守尾死，",
        "from": "T32n1650_001:0475c19_0",
        "context_with_next_sentence": true
    },
    {
        "source_sentence": "如月性自冷，　　不可變令熱。",
        "from": "T32n1650_001:0475c20_13",
        "context_with_next_sentence": true
    },
    {
        "source_sentence": "調伏諸根者，　　守護戒亦爾，",
        "from": "T32n1650_001:0475c21_0",
        "context_with_next_sentence": true
    },
    {
        "source_sentence": "是名獨一行，　　如犀角無二。",
        "from": "T32n1650_001:0475c22_13",
        "context_with_next_sentence": true
    },
    {
        "source_sentence": "往昔諸大師，　　展轉相教授，",
        "from": "T32n1650_001:0475c23_0",
        "context_with_next_sentence": true
    },
    {
        "source_sentence": "我從先勝聞，　　今欲顯說之。",
        "from": "T32n1650_001:0475c24_13",
        "context_with_next_sentence": true
    },
    {
        "source_sentence": "過去世時有辟支佛名曰月愛，於婆伽婆迦葉佛所，種諸善根善修戒行，恒以智慧觀於諸陰皆悉無常，於彼佛所竟不獲得沙門道果。",
        "from": "T32n1650_001:0475c28_2",
        "context_with_next_sentence": true
    },
    {
        "source_sentence": "於彼命終即生天上，以宿善力受天快樂。",
        "from": "T32n1650_001:0475c29_1",
        "context_with_next_sentence": true
    },
    {
        "source_sentence": "天壽盡已下還人間，生瞻婆國中大長者家。",
        "from": "T32n1650_001:0476a01_1",
        "context_with_next_sentence": true
    },
    {
        "source_sentence": "初生沖雅，恒依戒禁而自修身。",
        "from": "T32n1650_001:0476a01_15",
        "context_with_next_sentence": true
    },
    {
        "source_sentence": "觀其善行過於宿老，亦不輕躁、無有瞋嫌，所有資財周給貧乏，隨家豐儉與眾共分，以戒瓔珞而自莊嚴。",
        "from": "T32n1650_001:0476a04_4",
        "context_with_next_sentence": true
    },
    {
        "source_sentence": "其父命終，順法治家。",
        "from": "T32n1650_001:0476a04_14",
        "context_with_next_sentence": true
    },
    {
        "source_sentence": "彼城人民見其忠謹，深生敬信同於師長。",
        "from": "T32n1650_001:0476a05_12",
        "context_with_next_sentence": true
    },
    {
        "source_sentence": "其年盛壯姿貌端政，諸少婦女一切見者無不耽愛，諸商估客以其忠實咸來依附。",
        "from": "T32n1650_001:0476a07_10",
        "context_with_next_sentence": true
    },
    {
        "source_sentence": "于時北方有諸估客，多乘好馬至瞻婆國，時瞻婆國王盡取其馬。",
        "from": "T32n1650_001:0476a09_1",
        "context_with_next_sentence": true
    },
    {
        "source_sentence": "王心暴虐不依正法，王自思惟：",
        "from": "T32n1650_001:0476a09_15",
        "context_with_next_sentence": true
    },
    {
        "source_sentence": "「我今多取彼馬，云何當得不與價直而得其馬？",
        "from": "T32n1650_001:0476a10_15",
        "context_with_next_sentence": true
    },
    {
        "source_sentence": "」即與佞臣集議此事，佞臣白王言：",
        "from": "T32n1650_001:0476a11_11",
        "context_with_next_sentence": true
    },
    {
        "source_sentence": "「若酬其價，庫藏竭盡。",
        "from": "T32n1650_001:0476a12_1",
        "context_with_next_sentence": true
    },
    {
        "source_sentence": "」王即答言：",
        "from": "T32n1650_001:0476a12_7",
        "context_with_next_sentence": true
    },
    {
        "source_sentence": "「我於今者若不與直，我之惡名流布天下，一切國民當患於我，復當斷絕四方商估。",
        "from": "T32n1650_001:0476a14_4",
        "context_with_next_sentence": true
    },
    {
        "source_sentence": "」佞臣復言：",
        "from": "T32n1650_001:0476a14_10",
        "context_with_next_sentence": true
    },
    {
        "source_sentence": "「為王計者，不須錢財而得其馬，復能令王惡名不出國民不患。",
        "from": "T32n1650_001:0476a15_16",
        "context_with_next_sentence": true
    },
    {
        "source_sentence": "今王國內月愛大臣，為一切人之所體信。",
        "from": "T32n1650_001:0476a16_15",
        "context_with_next_sentence": true
    },
    {
        "source_sentence": "彼若來索，王但當言：",
        "from": "T32n1650_001:0476a17_6",
        "context_with_next_sentence": true
    },
    {
        "source_sentence": "『我遣月愛送金付汝。",
        "from": "T32n1650_001:0476a17_16",
        "context_with_next_sentence": true
    },
    {
        "source_sentence": "』時彼估客有萬匹馬，其一一馬各直一萬金錢。",
        "from": "T32n1650_001:0476a18_15",
        "context_with_next_sentence": true
    },
    {
        "source_sentence": "若王但言『月愛大臣與其直』者，國內人民必生疑惑，或疑於王、或疑月愛。",
        "from": "T32n1650_001:0476a20_9",
        "context_with_next_sentence": true
    },
    {
        "source_sentence": "王之惡名不必彰露，亦復不為萬民厭患。",
        "from": "T32n1650_001:0476a21_8",
        "context_with_next_sentence": true
    },
    {
        "source_sentence": "」諸商估人來白王言：",
        "from": "T32n1650_001:0476a21_18",
        "context_with_next_sentence": true
    },
    {
        "source_sentence": "「歸我馬價，我欲還家。",
        "from": "T32n1650_001:0476a22_8",
        "context_with_next_sentence": true
    },
    {
        "source_sentence": "」王即答言：",
        "from": "T32n1650_001:0476a22_14",
        "context_with_next_sentence": true
    },
    {
        "source_sentence": "「我先不使月愛償爾價耶？",
        "from": "T32n1650_001:0476a23_5",
        "context_with_next_sentence": true
    },
    {
        "source_sentence": "寧可再過與爾直乎！",
        "from": "T32n1650_001:0476a23_14",
        "context_with_next_sentence": true
    },
    {
        "source_sentence": "」諸估客等即答王言：",
        "from": "T32n1650_001:0476a24_4",
        "context_with_next_sentence": true
    },
    {
        "source_sentence": "「此月愛者，從先已來實不與我馬之價直。",
        "from": "T32n1650_001:0476a25_3",
        "context_with_next_sentence": true
    },
    {
        "source_sentence": "而彼忠信，寧捨身命終不妄語言與我價。",
        "from": "T32n1650_001:0476a26_2",
        "context_with_next_sentence": true
    },
    {
        "source_sentence": "」即說偈言：",
        "from": "T32n1650_001:0476a26_8",
        "context_with_next_sentence": true
    },
    {
        "source_sentence": "「假使月雨火，　　日雨於冷水，",
        "from": "T32n1650_001:0476a27_0",
        "context_with_next_sentence": true
    },
    {
        "source_sentence": "壓沙得膏油，　　鑽水而得酥，",
        "from": "T32n1650_001:0476a28_0",
        "context_with_next_sentence": true
    },
    {
        "source_sentence": "火中生蓮花，　　欲令彼月愛，",
        "from": "T32n1650_001:0476a29_0",
        "context_with_next_sentence": true
    },
    {
        "source_sentence": "作麁獷妄語，　　終無有是處。",
        "from": "T32n1650_001:0476b01_13",
        "context_with_next_sentence": true
    },
    {
        "source_sentence": "」諸估客等復白王言：",
        "from": "T32n1650_001:0476b02_8",
        "context_with_next_sentence": true
    },
    {
        "source_sentence": "「人中之天！",
        "from": "T32n1650_001:0476b02_14",
        "context_with_next_sentence": true
    },
    {
        "source_sentence": "設使月愛審如王勅言與我者，我終不恨。",
        "from": "T32n1650_001:0476b03_12",
        "context_with_next_sentence": true
    },
    {
        "source_sentence": "」時王即召月愛而語之言：",
        "from": "T32n1650_001:0476b04_5",
        "context_with_next_sentence": true
    },
    {
        "source_sentence": "「汝先不在我前，我與汝金償一估客耶？",
        "from": "T32n1650_001:0476b05_3",
        "context_with_next_sentence": true
    },
    {
        "source_sentence": "」王即動目現作詭相，汝不從我，我定殺汝。",
        "from": "T32n1650_001:0476b06_2",
        "context_with_next_sentence": true
    },
    {
        "source_sentence": "時月愛臣私自思惟：",
        "from": "T32n1650_001:0476b06_11",
        "context_with_next_sentence": true
    },
    {
        "source_sentence": "「我於今日，為從實語？",
        "from": "T32n1650_001:0476b07_2",
        "context_with_next_sentence": true
    },
    {
        "source_sentence": "為用王言？",
        "from": "T32n1650_001:0476b07_7",
        "context_with_next_sentence": true
    },
    {
        "source_sentence": "」復自惟忖：",
        "from": "T32n1650_001:0476b07_13",
        "context_with_next_sentence": true
    },
    {
        "source_sentence": "「為取法身勝耶？",
        "from": "T32n1650_001:0476b07_21",
        "context_with_next_sentence": true
    },
    {
        "source_sentence": "此身勝也？",
        "from": "T32n1650_001:0476b08_3",
        "context_with_next_sentence": true
    },
    {
        "source_sentence": "」即自決計：",
        "from": "T32n1650_001:0476b08_9",
        "context_with_next_sentence": true
    },
    {
        "source_sentence": "「我今寧捨此身，終不捨於戒法身。",
        "from": "T32n1650_001:0476b09_4",
        "context_with_next_sentence": true
    },
    {
        "source_sentence": "」即說偈言：",
        "from": "T32n1650_001:0476b09_10",
        "context_with_next_sentence": true
    },
    {
        "source_sentence": "「我今自思惟，　　於此二身中，",
        "from": "T32n1650_001:0476b10_0",
        "context_with_next_sentence": true
    },
    {
        "source_sentence": "為當捨何身？",
        "from": "T32n1650_001:0476b11_5",
        "context_with_next_sentence": true
    },
    {
        "source_sentence": "　　復諦自觀察，寧捐鄙穢形，　　終不捨戒律；",
        "from": "T32n1650_001:0476b12_13",
        "context_with_next_sentence": true
    },
    {
        "source_sentence": "若當捨法身，　　惡名即流布。",
        "from": "T32n1650_001:0476b13_13",
        "context_with_next_sentence": true
    },
    {
        "source_sentence": "我處眾善手，　　為彼所携持，",
        "from": "T32n1650_001:0476b14_0",
        "context_with_next_sentence": true
    },
    {
        "source_sentence": "若我為惡者，　　我自不甘樂，",
        "from": "T32n1650_001:0476b15_0",
        "context_with_next_sentence": true
    },
    {
        "source_sentence": "心生悔熱火，　　捨此穢身已，",
        "from": "T32n1650_001:0476b16_0",
        "context_with_next_sentence": true
    },
    {
        "source_sentence": "當趣於地獄。",
        "from": "T32n1650_001:0476b17_5",
        "context_with_next_sentence": true
    },
    {
        "source_sentence": "　　自毀禁戒行，終不得安樂。",
        "from": "T32n1650_001:0476b18_5",
        "context_with_next_sentence": true
    },
    {
        "source_sentence": "　　但為一形樂，虧損無量身；",
        "from": "T32n1650_001:0476b19_5",
        "context_with_next_sentence": true
    },
    {
        "source_sentence": "　　若當護戒者，無量身安樂。",
        "from": "T32n1650_001:0476b20_5",
        "context_with_next_sentence": true
    },
    {
        "source_sentence": "覆護於法身，　　不令有毀壞，",
        "from": "T32n1650_001:0476b21_0",
        "context_with_next_sentence": true
    },
    {
        "source_sentence": "為利正法故，　　當斷於妄語。",
        "from": "T32n1650_001:0476b22_13",
        "context_with_next_sentence": true
    },
    {
        "source_sentence": "」月愛大臣即白王言：",
        "from": "T32n1650_001:0476b23_8",
        "context_with_next_sentence": true
    },
    {
        "source_sentence": "「願王開恩，莫忿於我，我實不憶見王與彼價。",
        "from": "T32n1650_001:0476b24_8",
        "context_with_next_sentence": true
    },
    {
        "source_sentence": "」時王即大怒，扣劍而言：",
        "from": "T32n1650_001:0476b24_20",
        "context_with_next_sentence": true
    },
    {
        "source_sentence": "「云何不見？",
        "from": "T32n1650_001:0476b25_5",
        "context_with_next_sentence": true
    },
    {
        "source_sentence": "」月愛大臣自定其意而作是念：",
        "from": "T32n1650_001:0476b25_19",
        "context_with_next_sentence": true
    },
    {
        "source_sentence": "「寧為聖法死，　　不為愚癡生；",
        "from": "T32n1650_001:0476b26_14",
        "context_with_next_sentence": true
    },
    {
        "source_sentence": "一切諸有生，　　誰有不死者。",
        "from": "T32n1650_001:0476b27_13",
        "context_with_next_sentence": true
    },
    {
        "source_sentence": "我今若受死，　　為法故喪身，",
        "from": "T32n1650_001:0476b28_0",
        "context_with_next_sentence": true
    },
    {
        "source_sentence": "決定生天上，　　何足生驚畏。",
        "from": "T32n1650_001:0476b29_13",
        "context_with_next_sentence": true
    },
    {
        "source_sentence": "」即答王言：",
        "from": "T32n1650_001:0476c01_4",
        "context_with_next_sentence": true
    },
    {
        "source_sentence": "「假使王今切割我身碎如胡麻，所受禁戒終不放捨。",
        "from": "T32n1650_001:0476c02_7",
        "context_with_next_sentence": true
    },
    {
        "source_sentence": "今我住於仙聖道中，若以此舌作妄語者，非我所宜。",
        "from": "T32n1650_001:0476c03_11",
        "context_with_next_sentence": true
    },
    {
        "source_sentence": "「我今若當為王故作妄語，後墮地獄，何所恃怙？",
        "from": "T32n1650_001:0476c05_1",
        "context_with_next_sentence": true
    },
    {
        "source_sentence": "」王時羞愧倍增瞋忿，怒眼視之如熾然火。",
        "from": "T32n1650_001:0476c05_20",
        "context_with_next_sentence": true
    },
    {
        "source_sentence": "月愛爾時心生歡喜：",
        "from": "T32n1650_001:0476c06_8",
        "context_with_next_sentence": true
    },
    {
        "source_sentence": "「今正是我生定意時，今正是我秉持法時，更於何處欲求聞法？",
        "from": "T32n1650_001:0476c07_16",
        "context_with_next_sentence": true
    },
    {
        "source_sentence": "今日此即為我說法。",
        "from": "T32n1650_001:0476c08_6",
        "context_with_next_sentence": true
    },
    {
        "source_sentence": "今我為法乃至捨命，今王於我真大親友。",
        "from": "T32n1650_001:0476c09_5",
        "context_with_next_sentence": true
    },
    {
        "source_sentence": "」如是念法即時開悟，得辟支佛，踊身虛空，令破戒者見其如是皆生慚愧，為修善者增長信行，為實語者現實事果。",
        "from": "T32n1650_001:0476c11_16",
        "context_with_next_sentence": true
    },
    {
        "source_sentence": "於虛空中鬚髮自落，時淨居天奉其法服。",
        "from": "T32n1650_001:0476c12_15",
        "context_with_next_sentence": true
    },
    {
        "source_sentence": "飛往香山，與諸辟支佛共集一處，說偈如上。",
        "from": "T32n1650_001:0476c13_16",
        "context_with_next_sentence": true
    },
    {
        "source_sentence": "辟支佛因緣論卷上",
        "from": "T32n1650_001:0476c14_100",
        "context_with_next_sentence": false
    }
]