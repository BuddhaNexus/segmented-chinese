{
    "T23n1442_024:0755a08_0": "根本說一切有部毗奈耶卷",
    "T23n1442_024:0755a09_0": "第二十四",
    "T23n1442_024:0755a11_0": "三藏法師義淨奉　制譯",
    "T23n1442_024:0755a12_0": "阿蘭若六夜學處第二十七",
    "T23n1442_024:0755a13_0": "爾時薄伽梵在室羅伐城逝多林給孤獨園。",
    "T23n1442_024:0755a14_0": "去斯不遠有一聚落，彼有長者大富饒財多諸僕使，彼有淨信心意樂賢善。",
    "T23n1442_024:0755a15_1": "彼為僧伽造一住處，其狀高大有妙石門，周匝欄楯悉皆嚴飾，生天梯隥見者歡喜。",
    "T23n1442_024:0755a17_2": "於此住處請六十苾芻，夏安居已隨意而去。",
    "T23n1442_024:0755a18_3": "時彼施主見寺空虛令人守護，勿使賊徒盜床褥等。",
    "T23n1442_024:0755a19_4": "是時復有六十苾芻人間遊行，屆斯聚落求覓停處。",
    "T23n1442_024:0755a20_5": "時有一人報苾芻曰：「聖者！",
    "T23n1442_024:0755a21_6": "何不住寺耶？」",
    "T23n1442_024:0755a21_7": "答言：「賢首！",
    "T23n1442_024:0755a22_8": "何有寺耶？」",
    "T23n1442_024:0755a22_9": "答言：「村外林中有好住處。」",
    "T23n1442_024:0755a22_10": "苾芻便往見，守護人彼遙見已，告言：「善來！",
    "T23n1442_024:0755a23_11": "善來！」",
    "T23n1442_024:0755a23_12": "即便以次給與房舍并及床褥，倚枕坐床并三木拒，告言：「聖者！",
    "T23n1442_024:0755a25_13": "可先濾水，我今暫往白長者知。」",
    "T23n1442_024:0755a26_14": "至已告曰：「長者！",
    "T23n1442_024:0755a26_15": "今仁福德倍更增長，有六十客苾芻來至寺所。」",
    "T23n1442_024:0755a27_16": "長者聞已即便驚喜，報家人曰：「汝等今可取酥、蜜、沙糖、石榴、石蜜、蒲萄、胡椒；乾薑、蓽茇，堪作非時漿物持往寺中。",
    "T23n1442_024:0755b01_17": "今客僧伽來至住處，欲作非時漿令其飽飲。」",
    "T23n1442_024:0755b02_18": "家人聞已咸將至寺，時諸苾芻既濾水已各住，威儀隨處而住。",
    "T23n1442_024:0755b03_19": "是時長者便往寺中遙見苾芻，如蓮花叢充滿寺內，倍益信心極加歸向，說伽他曰：「若村若林中，　　若高若下處，　僧伽居住者，　　令生愛樂心。」",
    "T23n1442_024:0755b08_0": "作非時漿調和既了自手授與，諸苾芻眾飽飲漿已，禮僧伽足自執香鑪，引諸僧眾出繞制底還歸寺中。",
    "T23n1442_024:0755b10_1": "居上座前長跪而住，上座為彼而作呪願。",
    "T23n1442_024:0755b11_2": "願已長者白言：「明日中時，唯願聖眾就我宅中哀受微供。」",
    "T23n1442_024:0755b12_3": "苾芻許之，禮足而去。",
    "T23n1442_024:0755b13_4": "彼於明日辦諸美膳供養僧伽，僧伽食已各歸住處。",
    "T23n1442_024:0755b14_5": "復於中後設非時漿，既澡潄已為說妙法，上座復與呪願。",
    "T23n1442_024:0755b15_6": "是時長者手執香鑪，於上座前白大眾曰：「聖者！",
    "T23n1442_024:0755b16_7": "此之住處我不為身，亦不為親屬。",
    "T23n1442_024:0755b17_8": "然本意者，但為僧伽造斯住處，願見哀愍於此夏安居。」",
    "T23n1442_024:0755b18_9": "諸苾芻告長者曰：「法主世尊今現在室羅伐城，於時時中聞說授記：某甲苾芻證阿羅漢，某甲苾芻成不淨觀。",
    "T23n1442_024:0755b21_10": "勝光大王、末利夫人、仙授世主毘舍佉母，及餘長者婆羅門等並悉敬信。",
    "T23n1442_024:0755b22_11": "我等至彼，若法、若義皆同受用，我等欲往。」",
    "T23n1442_024:0755b23_12": "長者白言：「受法義利，唯仁所知：衣食資身，我願供給。",
    "T23n1442_024:0755b24_13": "願少留心，於此停住，四事供養當無闕乏。」",
    "T23n1442_024:0755b25_14": "上座告言：「諸具壽！",
    "T23n1442_024:0755b26_15": "如世尊說：『若其施主有敬信者，應須悲愍增長信心。』",
    "T23n1442_024:0755b27_16": "我今欲於此住。」",
    "T23n1442_024:0755b27_17": "既作留意，即便於此內外觀察，遂見香花滿樹美果豐枝，清沼茂林皆可愛樂。",
    "T23n1442_024:0755b29_18": "上座告曰：「諸具壽！",
    "T23n1442_024:0755b29_19": "今此住處花果豐盈，若前安居果實未熟，我等宜作後安居。」",
    "T23n1442_024:0755c02_20": "作是議已便後安居。",
    "T23n1442_024:0755c02_21": "時彼長者唯造一寺，所有福業皆在其中，於此聚落及餘村坊更無別寺，諸人福業亦皆臻湊。",
    "T23n1442_024:0755c04_22": "時諸苾芻於此安居多獲利養，隨意事了猶未分散。",
    "T23n1442_024:0755c06_23": "時有迦栗底迦賊，共相議曰：「我等當作何業，於一歲中不假劬勞豐足衣食？」",
    "T23n1442_024:0755c07_24": "有作是說：「我等宜應偷苾芻物。」",
    "T23n1442_024:0755c08_25": "餘賊報曰：「彼一日中過百門閫，辛苦乞索僅得充軀，彼何所有？」",
    "T23n1442_024:0755c09_26": "中有一賊諳委苾芻，告諸人曰：「汝不知彼大有財物，所以然知此造寺長者信心淳善，唯造一寺所有福業皆在其中，於此聚落及餘村坊更無別寺，諸人福業亦皆臻湊。",
    "T23n1442_024:0755c13_27": "時諸苾芻於此安居多獲利養。",
    "T23n1442_024:0755c14_28": "若不信者可共親觀。」",
    "T23n1442_024:0755c14_29": "諸人報曰：「若爾，汝可先觀我當後去。」",
    "T23n1442_024:0755c15_30": "報言：「我且先行。」",
    "T23n1442_024:0755c16_31": "即便整理衣服緩步從容，口誦伽他旋行制底便入寺內。",
    "T23n1442_024:0755c17_32": "于時門所有一莫訶羅苾芻，彼賊見已禮足而問：「聖者！",
    "T23n1442_024:0755c18_33": "此是誰寺？",
    "T23n1442_024:0755c18_34": "房宇莊嚴令人愛樂，願生天者是其梯隥。」",
    "T23n1442_024:0755c19_35": "苾芻報言：「賢首！",
    "T23n1442_024:0755c20_36": "是某甲長者之所興建。」",
    "T23n1442_024:0755c20_37": "問言：「聖者！",
    "T23n1442_024:0755c20_38": "此是毘訶羅？",
    "T23n1442_024:0755c21_39": "為是毘伽多？」",
    "T23n1442_024:0755c21_40": "苾芻問曰：「何謂毘訶羅？",
    "T23n1442_024:0755c22_0": "何謂毘伽多？」",
    "T23n1442_024:0755c22_1": "報曰：「若資具充滿是毘訶羅，若所須闕乏是毘伽多。」",
    "T23n1442_024:0755c23_2": "苾芻報曰：「賢首！",
    "T23n1442_024:0755c23_3": "若如是者，此是毘訶羅，非毘伽多，於此住處資產豐足。」",
    "T23n1442_024:0755c25_4": "賊便報曰：「聖者！",
    "T23n1442_024:0755c25_5": "若足食者不應餐土，若足衣者不著樹皮，仁之衣服應有多少？」",
    "T23n1442_024:0755c26_6": "時莫訶羅稟性愚直，便携賊手共進房中報言：「汝觀架上衣物。」",
    "T23n1442_024:0755c28_7": "重復問言：「聖者！",
    "T23n1442_024:0755c28_8": "此是仁物？",
    "T23n1442_024:0755c28_9": "為僧祇耶？」",
    "T23n1442_024:0755c29_10": "報言：「賢首！",
    "T23n1442_024:0755c29_11": "是我私物。」",
    "T23n1442_024:0755c29_12": "問言：「聖者！",
    "T23n1442_024:0755c29_13": "仁是上座？",
    "T23n1442_024:0756a01_14": "為是法師？」",
    "T23n1442_024:0756a01_15": "報言：「賢首！",
    "T23n1442_024:0756a01_16": "我非上座，亦非法師。",
    "T23n1442_024:0756a02_0": "我是沙彌，在僧之末。」",
    "T23n1442_024:0756a02_1": "報曰：「仁所有物我已知之，然於眾家有臥具不？」",
    "T23n1442_024:0756a03_2": "報言：「賢首！",
    "T23n1442_024:0756a03_3": "我在最下尚七事具足，何況僧家？」",
    "T23n1442_024:0756a04_4": "問言：「聖者！",
    "T23n1442_024:0756a04_5": "眾家厨內煮食之物，為用瓦器？",
    "T23n1442_024:0756a05_6": "為銅釜耶？」",
    "T23n1442_024:0756a05_7": "苾芻即便示其庫屋告言：「於此庫中充滿銅器。」",
    "T23n1442_024:0756a06_8": "既知此已賊便欲去，報言：「聖者！",
    "T23n1442_024:0756a07_9": "向來廢仁善品妨我家業，今且辭去後更諮參。」",
    "T23n1442_024:0756a08_10": "報言：「好去。」",
    "T23n1442_024:0756a08_11": "賊乃禮足而行，詣諸賊所告曰：「我於彼寺觀察財物如陸地舟，宜可偷竊。」",
    "T23n1442_024:0756a10_12": "中有一人告諸賊曰：「我曾聞說，有六十人善閑弓矢於此出家，不可造次輒為偷竊，若眾集聽經方可入寺。」",
    "T23n1442_024:0756a12_13": "別人問曰：「不知何日眾聚聽經？」",
    "T23n1442_024:0756a13_14": "其諳委僧人告諸賊曰：「八日已過月半當誦。」",
    "T23n1442_024:0756a14_15": "即便屈指數日而住，至十四日上座自說波羅提木叉，為長淨事已令誦經者昇師子座，纔始發端誦伽他曰：「佛在給園中，　　能斷諸纏惑，　諸根皆寂定，　　告眾如是言。」",
    "T23n1442_024:0756a20_0": "于時賊徒扣門而喚，苾芻問曰：「汝是何人？」",
    "T23n1442_024:0756a20_1": "報言：「聖者！",
    "T23n1442_024:0756a21_2": "我是善男子。」",
    "T23n1442_024:0756a21_3": "時諸苾芻便作是念：「或聚落人來此聽法，我為開門。」",
    "T23n1442_024:0756a22_4": "其門既開賊徒競入爭取財物，苾芻告曰：「汝向報言是善男子，今來入寺便竊我財。」",
    "T23n1442_024:0756a24_5": "賊言：「聖者！",
    "T23n1442_024:0756a24_6": "我有二名：在外名善男子，入寺名賊。」",
    "T23n1442_024:0756a25_7": "苾芻告曰：「作汝名者非是好人。」",
    "T23n1442_024:0756a26_8": "偷得物已即便出寺。",
    "T23n1442_024:0756a26_9": "苾芻議曰：「具壽！",
    "T23n1442_024:0756a27_10": "如世尊說：『凡[穀禾+牛]乳者不應令盡。』",
    "T23n1442_024:0756a27_11": "今此長者若見遭賊出物供寺，復與我等定當傾竭，宜往室羅伐城同梵行處求覓衣服。」",
    "T23n1442_024:0756a29_12": "共相謂曰：「我等形露如何涉途？」",
    "T23n1442_024:0756b01_13": "一人告曰：「晝入草叢、夜當涉路。」",
    "T23n1442_024:0756b02_14": "不白長者於是便行，漸至室羅伐城。",
    "T23n1442_024:0756b03_15": "彼諸苾芻初夜後夜警覺定思勤修善品，見露形者來至門前慞惶顧望，彼諸苾芻遙問之曰：「汝露形拔髮之輩，因何至斯？",
    "T23n1442_024:0756b05_16": "此僧伽住，非汝住處。」",
    "T23n1442_024:0756b06_17": "答言：「具壽！",
    "T23n1442_024:0756b06_18": "我是苾芻，非露形外道。」",
    "T23n1442_024:0756b07_19": "復問曰：「豈有如是形相苾芻？」",
    "T23n1442_024:0756b07_20": "答曰：「被賊偷劫，欲使何為？」",
    "T23n1442_024:0756b08_21": "問曰：「汝名何等？」",
    "T23n1442_024:0756b08_22": "答曰：「我名佛護、法護、僧護等。」",
    "T23n1442_024:0756b09_23": "彼便答曰：「善來！",
    "T23n1442_024:0756b09_24": "善來！",
    "T23n1442_024:0756b09_25": "諸具壽！」",
    "T23n1442_024:0756b09_26": "即為開門。",
    "T23n1442_024:0756b10_27": "彼便入寺，或與三衣、或有與裙、或與僧脚崎、或與漉水羅、或與腰絛、或與波怛羅，隨其所有皆共周給。",
    "T23n1442_024:0756b12_28": "時諸苾芻以緣白佛，佛言：「若諸苾芻住阿蘭若處者，於三衣中應留一衣置俗舍內。",
    "T23n1442_024:0756b14_29": "如佛所教，蘭若苾芻於三衣中應留一衣置俗舍內。」",
    "T23n1442_024:0756b16_0": "時諸苾芻如佛所教以衣置村，由前制戒還往村中與衣共宿。",
    "T23n1442_024:0756b17_1": "時婆羅門居士告言：「聖者！",
    "T23n1442_024:0756b17_2": "仁等何意於此宿耶？」",
    "T23n1442_024:0756b18_3": "報言：「此有我衣。」",
    "T23n1442_024:0756b18_4": "彼便報曰：「我等豈可盜此衣耶？",
    "T23n1442_024:0756b19_5": "若不相信宜可持去。」",
    "T23n1442_024:0756b19_6": "時諸苾芻以緣白佛，佛言：「不應彼宿。」",
    "T23n1442_024:0756b20_7": "時諸苾芻明相未出往至村中，見諸女人露形而臥，彼便問曰：「何故聖者未曉而來？」",
    "T23n1442_024:0756b22_8": "苾芻報曰：「此有我衣。」",
    "T23n1442_024:0756b23_9": "彼便報曰：「我等豈可盜此衣耶？",
    "T23n1442_024:0756b23_10": "若不相信宜可持去。」",
    "T23n1442_024:0756b24_11": "時諸苾芻以緣白佛，佛言：「不應夜往。」",
    "T23n1442_024:0756b25_12": "時諸苾芻便至村外待明相出，遂被賊盜虎狼、師子之所驚怖。",
    "T23n1442_024:0756b26_13": "時諸苾芻以緣白佛，佛言：「應於寺中待明相出。」",
    "T23n1442_024:0756b27_14": "時諸苾芻有三寶事須出界外，皆不敢去，云：「我有衣寄俗舍內。」",
    "T23n1442_024:0756b29_0": "苾芻白佛，佛言：「阿蘭若苾芻應齊六夜得向餘處離衣而宿。」",
    "T23n1442_024:0756c01_1": "時六眾苾芻出界外遂經七宿，諸苾芻告曰：「具壽！",
    "T23n1442_024:0756c02_2": "佛聽出界離衣六夜，仁等何因故經七宿？」",
    "T23n1442_024:0756c03_3": "答言：「具壽！",
    "T23n1442_024:0756c03_4": "遣經六夜至第七夜，豈飲酒噉蒜耶？」",
    "T23n1442_024:0756c04_5": "少欲苾芻聞此說已共生嫌賤作如是語：「佛聽六夜得離衣宿，云何苾芻遂經七宿？」",
    "T23n1442_024:0756c06_6": "時諸苾芻以緣白佛。",
    "T23n1442_024:0756c06_7": "爾時世尊以此因緣乃至告諸苾芻，廣說如上，「制其學處，應如是說：「若復眾多苾芻在阿蘭若處住，作後安居有驚怖畏難處，苾芻欲於三衣中隨留一衣置村舍內。",
    "T23n1442_024:0756c11_8": "若苾芻有緣須出阿蘭若界者，得齊六夜離衣而宿，若過者泥薩祇波逸底迦。」",
    "T23n1442_024:0756c13_0": "若復眾多苾芻者，眾多謂三人已去。",
    "T23n1442_024:0756c13_1": "苾芻謂是六眾。",
    "T23n1442_024:0756c14_2": "在阿蘭若住處者，去村五百弓，有一拘盧舍名阿蘭若處、四拘盧舍名一踰膳那，從七極微至踰膳那，有十八種差別，如前廣說。",
    "T23n1442_024:0756c17_3": "住處者，謂是寺也。",
    "T23n1442_024:0756c17_4": "後安居者，謂從六月十六日為始。",
    "T23n1442_024:0756c18_5": "有驚怖畏難處者，驚謂恐有賊來，怖謂虎豹狼等，畏難謂蚊虻、蛇蠍、風熱等事。",
    "T23n1442_024:0756c20_6": "言苾芻欲於三衣中隨留一衣置村舍內者，三衣謂是僧伽胝、嗢呾羅僧、伽安呾婆娑。",
    "T23n1442_024:0756c22_0": "村者，謂有街衢巷陌可識。",
    "T23n1442_024:0756c22_1": "置者，安也。",
    "T23n1442_024:0756c22_2": "若有緣須出界者，謂有三寶事或別人事。",
    "T23n1442_024:0756c23_3": "出界者，謂離常住處所有分齊。",
    "T23n1442_024:0756c24_4": "得六夜者，謂得至六夜。",
    "T23n1442_024:0756c25_0": "離衣而宿，謂望村內所寄之衣。",
    "T23n1442_024:0756c25_1": "若過，謂至七日明相出時，犯捨墮罪，捨悔法式廣說如上。",
    "T23n1442_024:0756c27_0": "此中犯相其事云何？",
    "T23n1442_024:0756c27_1": "若苾芻於三衣中欲留一衣置村舍內，從阿蘭若界離過六夜，得捨墮罪。",
    "T23n1442_024:0756c29_2": "若有八難隨一事來，捨去無犯。",
    "T23n1442_024:0756c29_3": "又無犯者，謂初犯人，或癡狂、心亂、痛惱所纏。",
    "T23n1442_024:0757a02_0": "預前求過後用雨浴衣學處第二十八",
    "T23n1442_024:0757a03_0": "爾時佛在室羅伐城逝多林給孤獨園。",
    "T23n1442_024:0757a03_1": "如佛所言苾芻應求雨浴衣，時六眾苾芻預前求覓、過後而用，事務繁雜妨廢正修。",
    "T23n1442_024:0757a05_2": "少欲苾芻遂生嫌賤：「云何汝等故違佛言？」",
    "T23n1442_024:0757a06_3": "以緣白佛。",
    "T23n1442_024:0757a06_4": "爾時世尊以此因緣乃至告諸苾芻，「制其學處，應如是說：「若復苾芻，春殘一月在應求雨浴衣，齊後半月來應持用。",
    "T23n1442_024:0757a10_5": "若苾芻未至春殘一月求雨浴衣，至後半月仍持用者，泥薩祇波逸底迦。」",
    "T23n1442_024:0757a12_0": "若復苾芻者，謂六眾也，若復更有如是流類。",
    "T23n1442_024:0757a13_0": "春殘一月者，謂去安居有一月在，即是從四月十六日至五月十五日。",
    "T23n1442_024:0757a14_1": "應求雨浴衣者，謂洗浴物。",
    "T23n1442_024:0757a15_2": "齊後半月來應持用者，指用分齊，謂有半月在當作隨意事。",
    "T23n1442_024:0757a16_3": "謂從八月一日已去。",
    "T23n1442_024:0757a17_0": "若苾芻未至春殘一月便預求雨浴衣，至後半月尚持用者，得罪同前。",
    "T23n1442_024:0757a18_1": "捨悔法式廣如上說。",
    "T23n1442_024:0757a19_2": "此中犯相其事云何？",
    "T23n1442_024:0757a19_3": "若苾芻欲作前安居，即於春殘一月求雨浴衣。",
    "T23n1442_024:0757a20_4": "若苾芻欲作後安居者，便作是念：「彼尚求衣，我何不求？」",
    "T23n1442_024:0757a21_5": "若求得者犯捨墮罪。",
    "T23n1442_024:0757a22_6": "若苾芻作後安居，彼持雨浴衣至八月盡仍尚持衣，若前安居人作如是念：「彼尚持衣至八月盡，我何不持？」",
    "T23n1442_024:0757a24_7": "若持者得捨墮罪。",
    "T23n1442_024:0757a25_8": "若苾芻各依自夏求衣、持衣者無犯。",
    "T23n1442_024:0757a25_9": "又無犯者，最初犯人，或癡狂、心亂、痛惱所纏。",
    "T23n1442_024:0757a27_0": "迴眾物入己學處第二十九",
    "T23n1442_024:0757a28_0": "爾時佛在釋迦處販葦人聚落。",
    "T23n1442_024:0757a28_1": "爾時有一長者自起信心深生愛敬，造一住處施與別人聖者羅怙羅。",
    "T23n1442_024:0757b01_2": "時羅怙羅於此寺中時時住止，因有緣務須往室羅伐城。",
    "T23n1442_024:0757b02_3": "是時長者聞具壽羅怙羅捨其住處，執持衣鉢往室羅伐城。",
    "T23n1442_024:0757b03_4": "時彼長者見寺空虛，即便以寺捨入僧伽。",
    "T23n1442_024:0757b04_5": "時具壽羅怙羅事緣既了，即便還來詣舊住處，聞說長者以其住處施與僧伽。",
    "T23n1442_024:0757b06_6": "羅怙羅聞斯事已往詣佛所，禮雙足已在一面住，即以上緣具白世尊：「我今欲如之何？」",
    "T23n1442_024:0757b08_7": "于時世尊告羅怙羅曰：「汝今可詣長者之處作如是語：『長者！",
    "T23n1442_024:0757b09_8": "豈於我所見身語業有不善處生嫌賤耶？』」",
    "T23n1442_024:0757b10_9": "時羅怙羅承佛教已，即便往詣長者之處作如是語：「長者！",
    "T23n1442_024:0757b12_10": "豈於我所見身語業有不善處生嫌賤耶？」",
    "T23n1442_024:0757b13_11": "是時長者即便禮足作如是語：「我實不於聖者之所見身語業有不善處起嫌賤心。」",
    "T23n1442_024:0757b15_0": "時羅怙羅呪願長者：「無病長壽。」",
    "T23n1442_024:0757b15_1": "即便捨去還詣佛所，頂禮佛足在一面住，白佛言：「世尊！",
    "T23n1442_024:0757b16_2": "我承佛教，至長者所告言：『長者！",
    "T23n1442_024:0757b17_3": "豈於我所見身語業有不善處生嫌賤耶？』",
    "T23n1442_024:0757b18_4": "長者答我云：『聖者！",
    "T23n1442_024:0757b19_0": "我實不於聖者之所見身語業有不善處生嫌賤心。』」",
    "T23n1442_024:0757b20_1": "于時具壽阿難陀在於佛後執扇扇佛，世尊即告具壽阿難陀曰：「汝今宜往販葦人聚落，告諸苾芻悉令集在常食堂中。」",
    "T23n1442_024:0757b22_2": "時具壽阿難陀奉命而去具宣佛教，彼苾芻眾皆令集在常食堂中已，還詣佛所頂禮佛足在一面立，白佛言：「世尊！",
    "T23n1442_024:0757b25_3": "彼聚落中諸苾芻眾，我奉佛教皆已集在常食堂中，唯願知之。」",
    "T23n1442_024:0757b26_4": "爾時世尊詣彼堂中於所設座就之而坐，告諸苾芻曰：「若有施主以所施物施一別人，後時復迴此物施一別人，此則施者非法，受者亦非法，名不淨受用。",
    "T23n1442_024:0757c01_5": "如是若更迴與二人、或與三人，或與僧伽，斯等皆名施不如法、受不如法、不淨受用。",
    "T23n1442_024:0757c03_6": "汝等苾芻！",
    "T23n1442_024:0757c03_7": "若有施主，以所施物施二別人，後時復迴此物施一別人，此則施者受者俱名非法，所有受用皆是不淨。",
    "T23n1442_024:0757c05_8": "如是若更迴與二人、三人，或與僧伽，施者受者俱名非法，所有受用皆是不淨。",
    "T23n1442_024:0757c07_9": "汝等苾芻！",
    "T23n1442_024:0757c07_10": "若有施主，以所施物施三別人，後時復迴此物施一、二、三人，或與僧伽，施者受者俱名非法，所有受用皆是不淨。",
    "T23n1442_024:0757c10_11": "汝等苾芻！",
    "T23n1442_024:0757c10_12": "若有施主，以所施物施與僧伽，後時復迴此物施與一、二、三人，與餘僧伽，施者受者俱名非法，所有受用皆是不淨。",
    "T23n1442_024:0757c13_13": "汝等苾芻！",
    "T23n1442_024:0757c13_14": "若其僧伽破為二部，先施此部復將此物迴與彼部，乃至皆是不淨受用。",
    "T23n1442_024:0757c14_15": "汝等苾芻！",
    "T23n1442_024:0757c15_16": "若施一人不迴與一人，施者受者皆名如法，所有受用皆名清淨。",
    "T23n1442_024:0757c16_17": "如是若施二人、三人、僧伽、此部，更不迴與餘者，乃至受用皆名清淨，如上廣說。",
    "T23n1442_024:0757c18_18": "汝等苾芻！",
    "T23n1442_024:0757c18_19": "前是施、後非施。",
    "T23n1442_024:0757c19_0": "汝等苾芻！",
    "T23n1442_024:0757c19_1": "地屬於王、物屬於主，所有衣鉢等物應囑苾芻。",
    "T23n1442_024:0757c20_2": "施主所有施寺等物，若有破落應自修補，不應持此迴施餘人。",
    "T23n1442_024:0757c21_3": "汝等苾芻！",
    "T23n1442_024:0757c21_4": "應與羅怙羅先所住處。」",
    "T23n1442_024:0757c22_5": "時諸苾芻既奉佛教，即便授與羅怙羅先時住處。",
    "T23n1442_024:0757c23_6": "此是緣起，然佛世尊尚未制戒。",
    "T23n1442_024:0757c25_0": "佛在室羅伐城逝多林給孤獨園。",
    "T23n1442_024:0757c25_1": "有一乞食比丘，與一長者受三歸依并五學處，後於異時復為長者讚說七種有事福業。",
    "T23n1442_024:0757c27_2": "長者白言：「聖者！",
    "T23n1442_024:0757c28_3": "我今隨力欲作少多有事福業。」",
    "T23n1442_024:0757c28_4": "苾芻問曰：「欲作何事？」",
    "T23n1442_024:0757c29_5": "白言：「我欲供佛及僧苾芻。」",
    "T23n1442_024:0757c29_6": "報曰：「頗有少許衣物施不？」",
    "T23n1442_024:0758a01_7": "白言：「聖者！",
    "T23n1442_024:0758a01_8": "我是貧人，但有一雙白疊，聖者可為我往稱我名號，請佛及僧明日垂慈來我舍食時乞食。」",
    "T23n1442_024:0758a03_9": "苾芻便往園中見諸苾芻並皆詳集。",
    "T23n1442_024:0758a04_10": "時乞食苾芻稱長者名，請佛及僧明當就舍受其供養。",
    "T23n1442_024:0758a05_11": "時諸苾芻共相謂曰：「此乞食人今於俗家成教化者。」",
    "T23n1442_024:0758a07_12": "時有問曰：「彼長者家為有施物？",
    "T23n1442_024:0758a07_13": "為無施物？」",
    "T23n1442_024:0758a08_0": "報言：「彼是貧人，有一雙疊欲持奉施。」",
    "T23n1442_024:0758a08_1": "時鄔波難陀聞已作是念：「彼人請佛及僧，以一雙疊擬將奉施，彼必定是貴價之衣。",
    "T23n1442_024:0758a10_2": "我若不能奪此衣者，我更不名鄔波難陀矣。」",
    "T23n1442_024:0758a11_3": "作是念已，即於其夜辛苦至明，既天曉已即便著衣持鉢到長者所。",
    "T23n1442_024:0758a13_4": "見彼長者備辦飲食，問言：「長者！",
    "T23n1442_024:0758a13_5": "欲作何事？」",
    "T23n1442_024:0758a14_6": "報言：「我今具膳供佛及僧。」",
    "T23n1442_024:0758a14_7": "鄔波難陀報言：「長者！",
    "T23n1442_024:0758a15_8": "如佛善說：『若有眾生於日初分以身語心修諸善業，當知是人名初分善。",
    "T23n1442_024:0758a16_9": "若有眾生於日中時以身語心修諸善業，當知是人名中分善。",
    "T23n1442_024:0758a18_10": "若有眾生於日暮時以身語心修諸善業，當知是人名後分善。』",
    "T23n1442_024:0758a19_11": "仁今獲得三業初善，由供佛僧自手營辦，長者頗有多少施耶？」",
    "T23n1442_024:0758a21_12": "答言：「我家貧薄，但有一雙白疊。」",
    "T23n1442_024:0758a21_13": "報言：「長者！",
    "T23n1442_024:0758a22_14": "暫可將來我觀其狀。」",
    "T23n1442_024:0758a22_15": "時彼長者即便取衣，報言：「長者！",
    "T23n1442_024:0758a23_16": "新物善哉！",
    "T23n1442_024:0758a23_17": "然而長者有捨施福無受用福。",
    "T23n1442_024:0758a24_18": "何以故？",
    "T23n1442_024:0758a24_19": "佛之徒眾有千二百五十人，得汝一衣更待獲得千二百四十九衣已方可共分，汝今此衣於桁竿上而取銷盡。",
    "T23n1442_024:0758a26_20": "又如佛說：『若時僧伽得少食利，如小樹葉平等行之。",
    "T23n1442_024:0758a28_0": "若得少衣應為燈炷平等共分。』",
    "T23n1442_024:0758a28_1": "長者！",
    "T23n1442_024:0758a28_2": "汝所施衣若共分張形狀如是，何有受用之福利耶？」",
    "T23n1442_024:0758b01_0": "長者報曰：「聖者！",
    "T23n1442_024:0758b01_1": "我今作何方便，令得施福及受用福？」",
    "T23n1442_024:0758b02_2": "鄔波難陀報長者曰：「汝若能於釋種之中有出家者、明閑三藏為大法師、善能敷演辯才無礙，汝將此衣持施彼者，便能具足惠施之福及受用福。」",
    "T23n1442_024:0758b05_3": "長者報言：「聖者！",
    "T23n1442_024:0758b05_4": "何處得有如此福田我當奉施？」",
    "T23n1442_024:0758b06_5": "鄔波難陀曰：「我即其人。」",
    "T23n1442_024:0758b07_6": "是時長者便禮其足以衣授與，報言：「聖者！",
    "T23n1442_024:0758b08_0": "願慈愍故為受此衣。」",
    "T23n1442_024:0758b08_1": "鄔波難陀報言：「長者！",
    "T23n1442_024:0758b08_2": "汝雖解施未體其儀，當待片時佛僧食訖，持此白疊在上座前，告大眾言隨喜，然後當施於我。」",
    "T23n1442_024:0758b11_3": "長者報曰：「我如是作。」",
    "T23n1442_024:0758b11_4": "時彼長者即便灑拭庭宇敷以座席，布列香花門安水器，即令使者命佛及僧，白言：「時至。」",
    "T23n1442_024:0758b13_5": "爾時世尊及苾芻僧伽，於日初分執持衣鉢，往長者家依次而坐。",
    "T23n1442_024:0758b15_6": "時彼長者見眾坐已，便以種種香美飲食，自手供奉佛及大眾。",
    "T23n1442_024:0758b16_7": "既飽食已長者即便持其白疊，於大眾前口唱隨喜，施與鄔波難陀。",
    "T23n1442_024:0758b18_0": "爾時世尊自為呪願已，從坐起去便即歸寺。",
    "T23n1442_024:0758b19_0": "時藏衣苾芻告授事人曰：「可於鄔波難陀處索取白疊。」",
    "T23n1442_024:0758b20_1": "授事往索，告言：「大德！",
    "T23n1442_024:0758b20_2": "今日施物可與我來。」",
    "T23n1442_024:0758b21_3": "鄔波難陀答言：「具壽！",
    "T23n1442_024:0758b21_4": "汝為持疊至寺，還我來耶？」",
    "T23n1442_024:0758b22_5": "報言：「不還。」",
    "T23n1442_024:0758b22_6": "鄔波難陀曰：「何意不還？」",
    "T23n1442_024:0758b23_0": "彼便答曰：「是大眾物。」",
    "T23n1442_024:0758b23_1": "鄔波難陀告言：「具壽！",
    "T23n1442_024:0758b23_2": "汝之衣鉢何故不與？",
    "T23n1442_024:0758b24_3": "將我衣鉢持施僧伽，我不與汝。」",
    "T23n1442_024:0758b25_4": "彼乞食苾芻在長者家，告長者曰：「仁今何意此處雷鳴彼處下雨？」",
    "T23n1442_024:0758b26_5": "長者答言：「聖者！",
    "T23n1442_024:0758b26_6": "我有何過？」",
    "T23n1442_024:0758b27_7": "苾芻報曰：「汝先以疊擬施眾僧，何因食訖迴與鄔波難陀？」",
    "T23n1442_024:0758b28_8": "長者答曰：「我欲如何？",
    "T23n1442_024:0758b28_9": "大德鄔波難陀來至我所作如是言：『汝有施福無受用福。",
    "T23n1442_024:0758c01_10": "何以故？",
    "T23n1442_024:0758c01_11": "佛之徒眾有千二百五十人，得汝一衣更待獲得一千二百四十九衣已方可共分。",
    "T23n1442_024:0758c03_12": "汝今此衣於桁竿上而取銷盡，并陳佛說均分衣食如小葉燈炷，乃至廣說。",
    "T23n1442_024:0758c05_0": "求好大德當施此衣，我即其人，宜唱隨喜當施我疊。』",
    "T23n1442_024:0758c06_1": "我聞此說如言便與，豈有過耶？」",
    "T23n1442_024:0758c06_2": "時乞食苾芻聞此語已便往寺內，餘苾芻見告曰：「汝乞食人長時教化得一施主，彼便此處震雷別處下雨。」",
    "T23n1442_024:0758c09_3": "乞食者告曰：「我與長者俱有何過？",
    "T23n1442_024:0758c10_4": "然有一人往至其家報長者云：『汝有施福無受用福，廣說如上。",
    "T23n1442_024:0758c11_5": "乃至唱隨喜已當施於我。』",
    "T23n1442_024:0758c12_6": "時彼長者隨言而作。",
    "T23n1442_024:0758c12_7": "我及於彼何有過耶？」",
    "T23n1442_024:0758c13_0": "時有少欲苾芻聞此語已極生嫌賤：「云何苾芻知他施僧物自迴入己？」",
    "T23n1442_024:0758c14_1": "時諸苾芻以緣白佛。",
    "T23n1442_024:0758c15_2": "爾時世尊即以此緣集苾芻眾，問鄔波難陀曰：「汝實迴僧物用入己耶？」",
    "T23n1442_024:0758c16_3": "白言：「實爾。」",
    "T23n1442_024:0758c16_4": "乃至廣說，「我今為諸苾芻制其學處，應如是說：「若復苾芻，知他與眾物自迴入己者，泥薩祇波逸底迦。」",
    "T23n1442_024:0758c19_5": "若復苾芻者，謂鄔波難陀，若更有斯類。",
    "T23n1442_024:0758c20_6": "知者，或自知或因他告。",
    "T23n1442_024:0758c20_7": "僧伽者，謂佛聲聞。",
    "T23n1442_024:0758c21_8": "眾物者，有二種物：謂食利物、衣利物，此處所言謂是衣利。",
    "T23n1442_024:0758c22_9": "迴者，物定屬他化將入己。",
    "T23n1442_024:0758c22_10": "泥薩祇波逸底迦，捨悔法式廣如上說。",
    "T23n1442_024:0758c23_11": "此中犯相其事云何？",
    "T23n1442_024:0758c24_12": "若苾芻知屬一苾芻物，自迴入己，迴時得惡作，得便捨墮。",
    "T23n1442_024:0758c25_13": "如是乃至知屬二人、三人、或屬僧伽，自迴入己得罪同前。",
    "T23n1442_024:0758c27_0": "若苾芻知屬一苾芻物，迴與他一人，迴時得惡作，得時亦惡作。",
    "T23n1442_024:0758c28_1": "如是乃至知屬一人，迴與二人、三人，或迴與僧伽、自迴入己，得罪同前。",
    "T23n1442_024:0759a02_0": "若苾芻知屬僧伽物，迴與一人，迴時得惡作，得時亦惡作。",
    "T23n1442_024:0759a03_1": "如是乃至知屬僧伽，迴與二人、三人，迴時惡作，得時亦惡作。",
    "T23n1442_024:0759a05_0": "若苾芻知屬一僧伽物，迴與餘僧伽，迴時惡作，得時亦惡作。",
    "T23n1442_024:0759a06_1": "若知與苾芻僧伽，迴與苾芻尼僧伽；知與苾芻尼僧伽，迴與苾芻僧伽；知與二部僧伽物，迴與苾芻僧伽；知與二部僧伽迴，與苾芻尼僧伽；若知苾芻僧伽物，迴與二部僧伽；知與苾芻尼僧伽物，迴與二部僧伽；若其僧伽破為二部，知與此部迴與彼部；或知與此寺，迴與彼寺；知與此房，迴與彼房；知與此廊，迴與彼廊；或於房廊更互迴與，或與此柱間，迴與彼柱間，或柱間物，迴與門處，或以門物，迴與閣上，如是廣說，乃至展轉相迴，皆得惡作。",
    "T23n1442_024:0759a16_2": "若苾芻知與此佛像物，迴與餘佛像；若知與此窣覩波物，迴與餘窣覩波；若知與踏道初隥，迴與第二、第三，或迴與塔身，或與檐級；或此畔物迴與餘畔，或迴與覆鉢，或迴與方臺輪相初級，乃至寶瓶法輪立柱，或復從此迴至下基，如上迴互皆得惡作罪。",
    "T23n1442_024:0759a22_0": "若王力使迴者皆無犯。",
    "T23n1442_024:0759a22_1": "若與此貧人物，迴與彼貧人，得惡作罪；若覓不得者，迴與無犯。",
    "T23n1442_024:0759a23_2": "若苾芻，與此傍生食，迴與彼傍生，得惡作罪；若覓不得，迴與無犯。",
    "T23n1442_024:0759a25_3": "若擬與傍生物迴將與人，擬與人物迴與傍生，得惡作罪。",
    "T23n1442_024:0759a26_4": "若與出家物迴與俗人，或復翻此，得惡作罪；若覓不得者無犯。",
    "T23n1442_024:0759a28_5": "如是女、男、半、釋迦苾芻尼及下三眾，若多若少與此彼更相迴互，准前應說。",
    "T23n1442_024:0759a29_6": "若覓不得，雖違本心與餘無犯。",
    "T23n1442_024:0759b01_7": "又無犯者，謂最初犯人，或癡狂、心亂、痛惱所纏。",
    "T23n1442_024:0759b03_0": "服過七日藥學處第三十",
    "T23n1442_024:0759b04_0": "爾時佛在王舍城竹林中住。",
    "T23n1442_024:0759b04_1": "爾時具壽畢隣陀子弟子門人，所有諸藥自觸、令他觸，或與飲食細末相雜，或更互相和，或自類相雜糅在一處，不知應捨不捨，時與非時任情取食。",
    "T23n1442_024:0759b08_0": "諸有少欲苾芻見是事已，起嫌賤心作如是語：「云何苾芻所有諸藥自觸令他觸，或與飲食相雜，或更互相和，或自類相雜糅在一處捨與不捨，亦復不知時與非時任情取食？」",
    "T23n1442_024:0759b11_1": "時諸苾芻以緣白佛。",
    "T23n1442_024:0759b12_2": "佛以此緣集苾芻眾，知而故問，廣說乃至問畢隣陀子弟子門人：「汝等實爾？",
    "T23n1442_024:0759b14_3": "所有諸藥自觸令他觸，或與飲食相雜，或更互相和，或自類相雜糅在一處捨與不捨，亦復不知時與非時任情取食耶？」",
    "T23n1442_024:0759b16_4": "白佛言：「實爾。",
    "T23n1442_024:0759b17_5": "大德！」",
    "T23n1442_024:0759b17_6": "于時世尊以種種呵責多欲不足難養難滿，讚歎少欲知足易養易滿，知量而受修杜多行。",
    "T23n1442_024:0759b19_7": "告諸苾芻曰：「廣說乃至我觀十利，為諸弟子制其學處，應如是說：如世尊說：聽諸病苾芻所有諸藥隨意服食，謂酥、油、糖蜜，於七日中應自守持觸宿而服。",
    "T23n1442_024:0759b22_8": "若苾芻過七日服者，泥薩祇波逸底迦。」",
    "T23n1442_024:0759b23_9": "如世尊者，謂如來、應、正等覺。",
    "T23n1442_024:0759b24_10": "說者，有所曉示也。",
    "T23n1442_024:0759b24_11": "病苾芻者，謂此法中苾芻身嬰疾病。",
    "T23n1442_024:0759b25_12": "所有諸藥隨樂服食者，謂與病狀相宜，清淨堪食。",
    "T23n1442_024:0759b26_13": "酥者，謂諸酥。",
    "T23n1442_024:0759b27_14": "油謂，諸油。",
    "T23n1442_024:0759b27_15": "糖，謂沙糖。",
    "T23n1442_024:0759b27_16": "蜜，謂蜂蜜。",
    "T23n1442_024:0759b27_17": "於七日者，謂七日夜。",
    "T23n1442_024:0759b28_18": "自守持之觸宿而食者，謂得自取而食。",
    "T23n1442_024:0759b29_19": "過七日者，謂越限齊也。",
    "T23n1442_024:0759b29_20": "泥薩祇波逸底迦者，此物應捨其罪應說悔，故名泥薩祇波逸底迦。",
    "T23n1442_024:0759c02_21": "此中犯相其事云何？",
    "T23n1442_024:0759c02_22": "若苾芻月一日得藥，此藥即應於七日內自作守持，或可捨、或與餘人。",
    "T23n1442_024:0759c04_23": "若不持、不捨、不與餘人，至八日明相出時得泥薩祇波逸底迦。",
    "T23n1442_024:0759c05_24": "若苾芻一日不得藥、二日不得，三日得乃至七日得，此藥即應於七日內自作守持，或可捨、或與人。",
    "T23n1442_024:0759c08_25": "若不持、不捨、不與餘人，至八日明相出得捨墮罪。",
    "T23n1442_024:0759c09_26": "若苾芻一日得藥、二日亦得，於七日內此初日藥應守持，二日藥或捨、或與餘人，或第二日藥自作守持，初日藥或捨、或與餘人。",
    "T23n1442_024:0759c12_27": "若不持、不捨、不與餘人，至八日明相出時，得捨墮罪。",
    "T23n1442_024:0759c13_28": "若苾芻如於一日二日相對作法，如是二日三日乃至六七日相對作法，餘如上法。",
    "T23n1442_024:0759c15_29": "若苾芻月一日得眾多藥，此藥即應於七日內自作守持，或捨、或與人。",
    "T23n1442_024:0759c16_30": "若不持、不捨、不與餘人，至第八日明相出時，得捨墮罪。",
    "T23n1442_024:0759c18_0": "若苾芻如於一日，如是乃至七日得眾多藥，此藥應於七日內自作守持，或捨、或與人。",
    "T23n1442_024:0759c19_1": "若不持、不捨、不與餘人，至第八日明相出時，得捨墮罪。",
    "T23n1442_024:0759c21_2": "若苾芻一日得眾多藥、二日亦得眾多藥，此初日藥於七日內應守持，二日藥或捨、或與人，或第二日藥自作守持，初日藥或捨、或與人。",
    "T23n1442_024:0759c24_3": "若不捨、不與餘人，至第八日明相出時，得捨墮罪。",
    "T23n1442_024:0759c25_4": "若苾芻一日不得眾多藥，二日亦不得眾多藥，乃至第六第七日方得眾多藥，第六日藥於七日內應守持，第七日藥或、捨與人。",
    "T23n1442_024:0759c28_5": "若不捨、不與人，至第八日明相出時，得捨墮罪。",
    "T23n1442_024:0759c29_6": "若苾芻所有諸藥自觸令他觸，或與飲食細末相觸，或更互相和、或同類相雜糅在一處不能分別者，此藥即應與寺家淨人或施求寂。",
    "T23n1442_024:0760a03_7": "若復苾芻於此諸藥不自觸、不令他觸，不與飲食細末相觸，亦不更互相和，亦不同類相雜，亦不糅在一處。",
    "T23n1442_024:0760a05_8": "捨與不捨、時與非時能善分別，於七日內自為守持自取服食。",
    "T23n1442_024:0760a07_9": "應如是守持，應在午前當淨洗手受取其藥，對一同梵行者作如是說：「具壽存念！",
    "T23n1442_024:0760a09_10": "我苾芻某甲有此病緣，清淨醫藥我今守持，於七日內自服。」",
    "T23n1442_024:0760a10_11": "及同梵行者，第二、第三亦如是說。",
    "T23n1442_024:0760a11_12": "若已服一日，即告同梵行者云：「我此病藥已服一日，餘有六日在，我當服之。」",
    "T23n1442_024:0760a13_13": "如是乃至七日皆應告知。",
    "T23n1442_024:0760a13_14": "若滿七日已尚有餘藥，應捨與淨人或與求寂。",
    "T23n1442_024:0760a14_15": "若不捨者，至第八日明相出時，犯捨墮罪。",
    "T23n1442_024:0760a15_16": "若苾芻有捨墮藥不捨與人、不為間隔、罪不說悔，若更得餘藥悉犯捨墮，由前染故。",
    "T23n1442_024:0760a17_17": "若苾芻犯捨墮，藥雖已捨訖，未為間隔、罪未說悔，若更得餘藥皆犯捨墮，由前染故。",
    "T23n1442_024:0760a19_18": "若苾芻犯捨墮藥雖已捨訖，已為間隔、罪未說悔，若更得餘藥皆犯捨墮。",
    "T23n1442_024:0760a21_19": "若苾芻藥犯捨墮未為三事，若更得餘衣鉢網絡腰絛，但是沙門所畜資具活命之物、若受畜者皆犯捨墮，由前染故。",
    "T23n1442_024:0760a23_20": "若苾芻犯捨墮藥已捨、已為間隔、罪已說悔，更得餘藥者無犯。",
    "T23n1442_024:0760a25_21": "又無犯者，最初犯人，或癡狂、心亂、痛惱所纏。",
    "T23n1442_024:0760a27_0": "「諸大德我已說三十泥薩祇波逸底迦法，今問諸大德是中清淨不？」",
    "T23n1442_024:0760a28_1": "如是三說。",
    "T23n1442_024:0760a28_2": "「諸大德是中清淨，默然故，我今如是持。」",
    "T23n1442_024:0760b01_0": "根本說一切有部毘奈耶卷第二十四"
}