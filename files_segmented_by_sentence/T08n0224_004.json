{
    "T08n0224_004:0443b22_0": "道行般若經卷第四",
    "T08n0224_004:0443b24_0": "後漢月支國三藏支婁迦讖譯",
    "T08n0224_004:0443b25_0": "摩訶般若波羅蜜嘆品第七",
    "T08n0224_004:0443b26_0": "佛言：「彌勒菩薩摩訶薩作阿耨多羅三耶三菩阿惟三佛時，亦當於是處說般若波羅蜜。」",
    "T08n0224_004:0443b28_0": "須菩提白佛言：「云何彌勒菩薩摩訶薩於是處說般若波羅蜜？」",
    "T08n0224_004:0443b29_1": "佛語須菩提：「彌勒菩薩摩訶薩於是成阿惟三佛時，不受色說般若波羅蜜，不空色說般若波羅蜜，不受痛痒思想生死識說般若波羅蜜，亦不空識說般若波羅蜜，亦不脫色說般若波羅蜜，亦不縛色說般若波羅蜜，亦不脫痛痒思想生死識說般若波羅蜜，亦不縛識說般若波羅蜜。」",
    "T08n0224_004:0443c06_2": "須菩提白佛言：「般若波羅蜜甚清淨，天中天！」",
    "T08n0224_004:0443c07_3": "佛言：「色亦清淨。」",
    "T08n0224_004:0443c08_4": "須菩提言：「故般若波羅蜜清淨。」",
    "T08n0224_004:0443c08_5": "佛言：「痛痒思想生死識亦清淨。」",
    "T08n0224_004:0443c09_6": "須菩提言：「故般若波羅蜜清淨。」",
    "T08n0224_004:0443c10_7": "佛言：「如是空之清淨。」",
    "T08n0224_004:0443c10_8": "須菩提言：「故般若波羅蜜清淨。」",
    "T08n0224_004:0443c11_9": "佛言：「色清淨無瑕穢，般若波羅蜜亦如是，痛痒思想生死識清淨無瑕穢，般若波羅蜜亦如是。」",
    "T08n0224_004:0443c13_10": "佛言：「如空無瑕穢，故般若波羅蜜亦清淨。」",
    "T08n0224_004:0443c14_11": "須菩提白佛言：「其受學誦般若波羅蜜者終不橫死，若干百天若干千天常隨侍之。",
    "T08n0224_004:0443c16_12": "若善男子、善女人為法師者，月八日、十四日、十五日說法時，得功德不可復計。」",
    "T08n0224_004:0443c18_13": "佛言：「如是，如是！",
    "T08n0224_004:0443c18_14": "須菩提！",
    "T08n0224_004:0443c18_15": "得其功德不可復計。",
    "T08n0224_004:0443c19_16": "若守般若波羅蜜者，其功德出是上去。",
    "T08n0224_004:0443c20_17": "何以故？",
    "T08n0224_004:0443c20_18": "須菩提！",
    "T08n0224_004:0443c20_19": "般若波羅蜜者，即是珍寶故。",
    "T08n0224_004:0443c21_20": "於法無有作者，亦無有得法者，亦無有持者。",
    "T08n0224_004:0443c22_21": "何以故？",
    "T08n0224_004:0443c22_22": "法甚深故。",
    "T08n0224_004:0443c22_23": "亦不可見，亦不可得，亦無有得者。",
    "T08n0224_004:0443c23_24": "須菩提！",
    "T08n0224_004:0443c23_25": "亦不見般若波羅蜜。",
    "T08n0224_004:0443c23_26": "何以故？",
    "T08n0224_004:0443c24_27": "須菩提！",
    "T08n0224_004:0443c24_28": "亦不可名，亦無有見，得般若波羅蜜者。",
    "T08n0224_004:0443c25_29": "所索不可得，亦不見般若波羅蜜，甚深如是亦無有生處，般若波羅蜜無所行，亦無所不行，般若波羅蜜亦無有持法者，亦無有守法者，如空無所取無所持，無所見，亦不無觀，亦不無見。",
    "T08n0224_004:0443c29_30": "三千大千剎土諸天子飛在上俱皆觀，便舉聲共嘆曰：『於閻浮利地上再見法輪轉。』」",
    "T08n0224_004:0444a02_31": "佛謂須菩提：「無兩法輪為轉，亦不想有一法輪轉，不轉是者即般若波羅蜜。」",
    "T08n0224_004:0444a04_32": "須菩提言：「如是，天中天！",
    "T08n0224_004:0444a04_33": "極安隱摩訶波羅蜜是，於菩薩摩訶薩無所罣礙法，阿耨多羅三耶三菩阿惟三佛，是無有法成阿惟三佛者。",
    "T08n0224_004:0444a07_34": "何所法輪，惟三佛見法為轉，無所還法為轉，亦無法有恐者，無有法而憂者。",
    "T08n0224_004:0444a08_35": "何以故？",
    "T08n0224_004:0444a09_36": "若有兩法，為不可得，何所法憂，亦無法轉者，故諸法如空無所轉，亦無法有還者，乃至諸法亦為無所有。」",
    "T08n0224_004:0444a11_37": "佛語須菩提：「空者無所轉，亦無轉還，亦無想，亦無願，亦無生死，亦無所從生，亦不有轉，亦不轉還。",
    "T08n0224_004:0444a13_38": "作是說者，是為說法無所說者，亦無所得，亦無有證，作是說法亦不般泥洹，作是說法亦無有盡。」",
    "T08n0224_004:0444a16_0": "須菩提白佛言：「無極波羅蜜，如空無有極。",
    "T08n0224_004:0444a16_1": "天中天！",
    "T08n0224_004:0444a17_2": "一等波羅蜜者於諸法悉平等。",
    "T08n0224_004:0444a17_3": "天中天！",
    "T08n0224_004:0444a18_0": "二恍忽波羅蜜者為本空。",
    "T08n0224_004:0444a18_1": "天中天！",
    "T08n0224_004:0444a18_2": "三無上波羅蜜於諸法無所著。",
    "T08n0224_004:0444a19_3": "天中天！",
    "T08n0224_004:0444a19_4": "四無人波羅蜜無有身。",
    "T08n0224_004:0444a20_5": "天中天！",
    "T08n0224_004:0444a20_6": "五無所去波羅蜜無所至。",
    "T08n0224_004:0444a21_0": "天中天！",
    "T08n0224_004:0444a21_1": "六無所有波羅蜜無所持。",
    "T08n0224_004:0444a21_2": "天中天！",
    "T08n0224_004:0444a22_0": "七無有盡波羅蜜無有極。",
    "T08n0224_004:0444a22_1": "天中天！",
    "T08n0224_004:0444a22_2": "八無所從生波羅蜜無所滅。",
    "T08n0224_004:0444a23_3": "天中天！",
    "T08n0224_004:0444a23_4": "九無作波羅蜜無有造者。",
    "T08n0224_004:0444a24_5": "天中天！",
    "T08n0224_004:0444a24_6": "十不知波羅蜜無所得。",
    "T08n0224_004:0444a25_0": "天中天！",
    "T08n0224_004:0444a25_1": "十一無所至波羅蜜無所到。",
    "T08n0224_004:0444a25_2": "天中天！",
    "T08n0224_004:0444a26_3": "十二無垢波羅蜜用淨故。",
    "T08n0224_004:0444a26_4": "天中天！",
    "T08n0224_004:0444a26_5": "十三無著波羅蜜無所得。",
    "T08n0224_004:0444a27_6": "天中天！",
    "T08n0224_004:0444a27_7": "十四夢波羅蜜無有我。",
    "T08n0224_004:0444a28_8": "天中天！",
    "T08n0224_004:0444a28_9": "十五清淨波羅蜜無瑕穢。",
    "T08n0224_004:0444a29_0": "天中天！",
    "T08n0224_004:0444a29_1": "十六不可見波羅蜜無有處。",
    "T08n0224_004:0444a29_2": "天中天！",
    "T08n0224_004:0444b01_0": "十七定波羅蜜不動搖。",
    "T08n0224_004:0444b01_1": "天中天！",
    "T08n0224_004:0444b01_2": "十八無念波羅蜜悉平等。",
    "T08n0224_004:0444b02_3": "天中天！",
    "T08n0224_004:0444b02_4": "十九不動搖波羅蜜法不移。",
    "T08n0224_004:0444b03_5": "天中天！",
    "T08n0224_004:0444b03_6": "二十無欲波羅蜜本無故。",
    "T08n0224_004:0444b04_0": "天中天！",
    "T08n0224_004:0444b04_1": "二十一無所生波羅蜜無所向。",
    "T08n0224_004:0444b04_2": "天中天！",
    "T08n0224_004:0444b05_3": "二十二寂波羅蜜無有想。",
    "T08n0224_004:0444b05_4": "天中天！",
    "T08n0224_004:0444b05_5": "二十三無恚波羅蜜無有恨。",
    "T08n0224_004:0444b06_6": "天中天！",
    "T08n0224_004:0444b06_7": "二十四無人波羅蜜本無故。",
    "T08n0224_004:0444b07_8": "天中天！",
    "T08n0224_004:0444b07_9": "二十五不觀波羅蜜法無所從起。",
    "T08n0224_004:0444b08_10": "天中天！",
    "T08n0224_004:0444b08_11": "二十六不至邊波羅蜜無所止，天中天！",
    "T08n0224_004:0444b09_12": "二十七不腐波羅蜜無有敗。",
    "T08n0224_004:0444b10_0": "天中天！",
    "T08n0224_004:0444b10_1": "二十八無不入波羅蜜，諸羅漢、辟支佛所不及。",
    "T08n0224_004:0444b11_2": "天中天！",
    "T08n0224_004:0444b11_3": "二十九不亂波羅蜜無有誤。",
    "T08n0224_004:0444b12_4": "天中天！",
    "T08n0224_004:0444b12_5": "三十不可量波羅蜜無有小法。",
    "T08n0224_004:0444b13_0": "天中天！",
    "T08n0224_004:0444b13_1": "三十一無形波羅蜜於諸法無所罣礙。",
    "T08n0224_004:0444b14_2": "天中天！",
    "T08n0224_004:0444b14_3": "三十二不可得波羅蜜無所生。",
    "T08n0224_004:0444b14_4": "天中天！",
    "T08n0224_004:0444b15_5": "三十三無常波羅蜜不有壞。",
    "T08n0224_004:0444b15_6": "天中天！",
    "T08n0224_004:0444b16_0": "三十四無苦波羅蜜諸法不相侵。",
    "T08n0224_004:0444b16_1": "天中天！",
    "T08n0224_004:0444b17_0": "三十五無我波羅蜜於諸法無所求。",
    "T08n0224_004:0444b17_1": "天中天！",
    "T08n0224_004:0444b18_0": "三十六空波羅蜜於諸法不可得。",
    "T08n0224_004:0444b18_1": "天中天！",
    "T08n0224_004:0444b18_2": "三十七無有想波羅蜜於諸法無所出。",
    "T08n0224_004:0444b19_3": "天中天！",
    "T08n0224_004:0444b20_4": "三十八力波羅蜜於諸法為有勝。",
    "T08n0224_004:0444b20_5": "天中天！",
    "T08n0224_004:0444b21_6": "三十九不可計佛法波羅蜜於諸法出計去。",
    "T08n0224_004:0444b22_7": "天中天！",
    "T08n0224_004:0444b22_8": "四十自然波羅蜜，般若波羅蜜是。",
    "T08n0224_004:0444b23_9": "天中天！",
    "T08n0224_004:0444b23_10": "四十一於諸法亦無自然故。」",
    "T08n0224_004:0444b24_0": "摩訶般若波羅蜜道行經持品第八",
    "T08n0224_004:0444b25_0": "釋提桓因作是念：「其聞般若波羅蜜者，皆過去佛時人，何況學持諷誦，學持諷誦已如教住者，是人前世供養若干佛已，今復聞深般若波羅蜜，學持諷誦如教住，其人從過去佛時問事已，是善男子、善女人為更見過去三耶三佛，從聞深般若波羅蜜，以不疑不恐不難不畏。」",
    "T08n0224_004:0444c02_1": "舍利弗白佛言：「菩薩摩訶薩信受深般若波羅蜜者，當視之如阿惟越致。",
    "T08n0224_004:0444c03_2": "何以故？",
    "T08n0224_004:0444c03_3": "天中天！",
    "T08n0224_004:0444c04_4": "般若波羅蜜甚深，本用精進信般若波羅蜜故，設有輕般若波羅蜜，其人前世時亦輕般若波羅蜜已。",
    "T08n0224_004:0444c06_5": "所以者何？",
    "T08n0224_004:0444c06_6": "用不信樂深般若波羅蜜，為不問佛及弟子之所致。",
    "T08n0224_004:0444c07_7": "以是故，當知之。」",
    "T08n0224_004:0444c09_0": "釋提桓因語尊者舍利弗：「般若波羅蜜者為甚深難及，其有說深般若波羅蜜，若不信者，其人為未行菩薩道，反持作難。",
    "T08n0224_004:0444c11_1": "自歸般若波羅蜜者，為自歸薩芸若慧已。」",
    "T08n0224_004:0444c12_2": "舍利弗語釋提桓因：「如是，如是！",
    "T08n0224_004:0444c13_3": "拘翼！",
    "T08n0224_004:0444c13_4": "歸薩芸若慧者，以為自歸般若波羅蜜。",
    "T08n0224_004:0444c14_5": "何以故？",
    "T08n0224_004:0444c14_6": "從是中出怛薩阿竭、阿羅呵、三耶三佛、薩芸若。",
    "T08n0224_004:0444c15_7": "薩芸若慧者，是般若波羅蜜之所照明，於般若波羅蜜中住者無不解慧。」",
    "T08n0224_004:0444c17_8": "釋提桓因白佛言：「菩薩摩訶薩薩芸若云何行般若波羅蜜？",
    "T08n0224_004:0444c18_9": "云何於般若波羅蜜中住？",
    "T08n0224_004:0444c19_10": "云何解般若波羅蜜中慧？」",
    "T08n0224_004:0444c19_11": "佛言：「善哉，善哉！",
    "T08n0224_004:0444c20_12": "拘翼！",
    "T08n0224_004:0444c20_13": "乃作是問。",
    "T08n0224_004:0444c20_14": "今發汝者，皆佛威神之所致。",
    "T08n0224_004:0444c21_15": "若菩薩摩訶薩行般若波羅蜜者，不住色中，如色不住者即為行，於痛痒思想生死識中不住，如是識不住者即為行，於色中不究竟，如色不究竟者，爾故不於色中住，痛痒思想生死識不究竟，如識不究竟者，爾故不於識中住。」",
    "T08n0224_004:0444c26_16": "舍利弗白佛言：「般若波羅蜜者甚深，天中天！",
    "T08n0224_004:0444c27_17": "般若波羅蜜者，難得見邊幅，天中天！」",
    "T08n0224_004:0444c28_18": "佛語舍利弗：「色亦甚深不住，如色甚深不住，如是色甚深不住者，是即為解痛痒思想生死識甚深不住，如識甚深不住，如是識甚深不住者，是即為解色亦甚深不隨，如是色甚深不隨，如是色甚深不住，如色甚深不住，是為色甚深不隨，痛痒思想生死識甚深不隨，如是識甚深不隨，如是識甚深不住，是識甚深不住，是為識甚深不隨。」",
    "T08n0224_004:0445a06_19": "舍利弗白佛言：「般若波羅蜜甚深，天中天！",
    "T08n0224_004:0445a07_20": "當於阿惟越致菩薩前說之，聞是慧法不疑亦不癡之。」",
    "T08n0224_004:0445a08_21": "釋提桓因問舍利弗：「菩薩摩訶薩未受決者，於前說之，將有何等異？」",
    "T08n0224_004:0445a10_22": "舍利弗言：「是菩薩求佛已來大久遠，為已受決，若未受決聞之，便於中受決，亦復不久，若見一佛若見兩佛，便受決，作阿耨多羅三耶三菩。",
    "T08n0224_004:0445a13_23": "菩薩摩訶薩未受決者，聞是恐畏即捨還去。」",
    "T08n0224_004:0445a14_24": "佛語舍利弗：「如是，如是！",
    "T08n0224_004:0445a15_25": "菩薩摩訶薩求佛道以來大久遠，若受決、未受決者，皆聞深般若波羅蜜。」",
    "T08n0224_004:0445a16_26": "舍利弗白佛言：「我亦樂喜聞是語，天中天！",
    "T08n0224_004:0445a17_27": "樂人令得安隱。」",
    "T08n0224_004:0445a18_28": "佛語舍利弗：「若樂者，於我前說之。」",
    "T08n0224_004:0445a18_29": "舍利弗言：「譬若是菩薩摩訶薩，天中天！",
    "T08n0224_004:0445a19_30": "自見於夢中坐佛座，知今近阿耨多羅三耶三菩成至阿惟三佛。",
    "T08n0224_004:0445a21_31": "如是，天中天！",
    "T08n0224_004:0445a21_32": "菩薩摩訶薩得聞深般若波羅蜜者，是菩薩摩訶薩學已來大久遠，今受決不復久，其功德欲成滿。",
    "T08n0224_004:0445a23_33": "菩薩摩訶薩當作是知，其得深般若波羅蜜者，其功德欲成滿。」",
    "T08n0224_004:0445a25_34": "佛言：「善哉，善哉！",
    "T08n0224_004:0445a25_35": "舍利弗！",
    "T08n0224_004:0445a25_36": "乃樂作是說，皆佛威神之所致。」",
    "T08n0224_004:0445a26_37": "舍利弗白佛言：「譬如男子行萬里，天中天！",
    "T08n0224_004:0445a27_38": "若數萬里者，到大空澤中，是人遙相見牧牛者、若牧羊者、若見界、若見廬舍、若見叢樹，作是想念：『如見郡，如見縣，如見聚落。』",
    "T08n0224_004:0445b01_39": "若欲見聞，作是想，稍稍前行且欲近之，不復畏盜賊。",
    "T08n0224_004:0445b02_40": "菩薩摩訶薩得深般若波羅蜜者亦如是，天中天！",
    "T08n0224_004:0445b03_41": "今受決不復久，亦不畏當墮阿羅漢、辟支佛道地。",
    "T08n0224_004:0445b04_42": "何以故？",
    "T08n0224_004:0445b04_43": "上頭有想以聞見得深般若波羅蜜。",
    "T08n0224_004:0445b05_44": "譬若男子欲見大海，天中天！",
    "T08n0224_004:0445b06_45": "便行之大海，若見樹有樹想，若見山有山想，當知大海尚遠。",
    "T08n0224_004:0445b07_46": "稍稍前行，不見樹亦無樹想，不見山亦無山想，心亦念知大海且至亦不久，於中道無復有樹亦無樹想，無復山亦無山想，是男子尚未見大海，是應且欲為至，是菩薩摩訶薩當作是知。",
    "T08n0224_004:0445b11_47": "天中天！",
    "T08n0224_004:0445b11_48": "若聞得深般若波羅蜜，雖不見佛從受決者，是為今作佛不久。",
    "T08n0224_004:0445b13_49": "若聞得深般若波羅蜜者，譬如若春時樹，天中天！",
    "T08n0224_004:0445b14_50": "其葉稍稍欲生，如是不久當有華實。",
    "T08n0224_004:0445b15_51": "何以故？",
    "T08n0224_004:0445b15_52": "是樹本之瑞應，想知不久當有葉若華實，閻浮利人者皆大歡喜，曾見是樹，想知不久葉華實當成熟。",
    "T08n0224_004:0445b17_53": "如是，天中天！",
    "T08n0224_004:0445b18_54": "菩薩摩訶薩得見深般若波羅蜜者，其功德欲成滿，今於般若波羅蜜中自致成就，是菩薩摩訶薩當知之，過去世時學般若波羅蜜，其功德欲成滿之所致。",
    "T08n0224_004:0445b21_55": "以是故，復得聞深般若波羅蜜，天上諸天無不代喜者，想見過去菩薩摩訶薩受決時，知是菩薩摩訶薩今復受決，不久作阿耨多羅三耶三菩。",
    "T08n0224_004:0445b25_0": "譬如女人有娠，天中天！",
    "T08n0224_004:0445b25_1": "稍稍腹大身重，不如本故，所作不便，飲食欲少，行步不能，稍稍有痛，語言軟遲，臥起不安，其痛欲轉，當知是婦人今產不久。",
    "T08n0224_004:0445b28_2": "菩薩摩訶薩亦如是，天中天！",
    "T08n0224_004:0445b29_3": "其功德欲成滿，若得聞見深般若波羅蜜，其念行者，當知是菩薩摩訶薩今受決不久，得作阿耨多羅三耶三菩。」",
    "T08n0224_004:0445c02_4": "佛言：「善哉，善哉！",
    "T08n0224_004:0445c03_0": "舍利弗！",
    "T08n0224_004:0445c03_1": "若所說者悉佛威神之所致。」",
    "T08n0224_004:0445c03_2": "須菩提白佛言：「難及也，天中天！",
    "T08n0224_004:0445c04_3": "怛薩阿竭！",
    "T08n0224_004:0445c04_4": "阿羅呵！",
    "T08n0224_004:0445c04_5": "三耶三佛，悉豫了了署菩薩摩訶薩。」",
    "T08n0224_004:0445c05_6": "佛語須菩提：「菩薩摩訶薩晝夜念世間悉使得安隱，傷念天上天下，以是故，自致阿耨多羅三耶三菩，成作佛時悉為說法。」",
    "T08n0224_004:0445c09_0": "須菩提白佛言：「如是菩薩摩訶薩，天中天！",
    "T08n0224_004:0445c09_1": "行般若波羅蜜者，當云何行，得成就？」",
    "T08n0224_004:0445c10_2": "佛語須菩提：「菩薩摩訶薩行般若波羅蜜者，不觀色過，為行般若波羅蜜，不觀痛痒思想生死識過，為行般若波羅蜜，不觀色無過，為行般若波羅蜜，不觀痛痒思想生死識無過，為行般若波羅蜜，不見是法，為行般若波羅蜜，亦不見非法，為行般若波羅蜜。」",
    "T08n0224_004:0445c16_3": "須菩提白佛言：「天中天！",
    "T08n0224_004:0445c17_4": "所說不可計。」",
    "T08n0224_004:0445c17_5": "佛語須菩提：「色亦不可計，痛痒思想生死識亦不可計。",
    "T08n0224_004:0445c18_6": "不知色者，是為行般若波羅蜜，不知痛痒思想生死識者，是為行般若波羅蜜。」",
    "T08n0224_004:0445c20_7": "須菩提白佛言：「誰當信是者，天中天！",
    "T08n0224_004:0445c21_8": "是為菩薩摩訶薩行？」",
    "T08n0224_004:0445c21_9": "佛謂須菩提：「何所為行，正使菩薩摩訶薩行者為得字耳。",
    "T08n0224_004:0445c22_10": "是菩薩摩訶薩行般若波羅蜜者，於力無所近，於四事無所畏亦無所近，於佛法亦無所近，於薩芸若亦無所近。",
    "T08n0224_004:0445c25_11": "何以故？",
    "T08n0224_004:0445c25_12": "力者不可計，四事無所畏亦不可計，佛法亦不可計，薩芸若亦不可計，色亦不可計，痛痒思想生死識亦不可計，諸法亦不可計，心亦不可計。",
    "T08n0224_004:0445c28_13": "正使菩薩摩訶薩作是行者，為無所行，是為行般若波羅蜜，正使作是行者為得字耳。」",
    "T08n0224_004:0446a02_0": "須菩提白佛言：「般若波羅蜜者，甚深珍寶中王。",
    "T08n0224_004:0446a03_1": "天中天！",
    "T08n0224_004:0446a03_2": "般若波羅蜜者，大將中王。",
    "T08n0224_004:0446a03_3": "天中天！",
    "T08n0224_004:0446a04_4": "般若波羅蜜與空共鬪無能勝者。",
    "T08n0224_004:0446a04_5": "天中天！",
    "T08n0224_004:0446a05_0": "從是中不得斷。」",
    "T08n0224_004:0446a05_1": "佛言：「如是，如是！",
    "T08n0224_004:0446a05_2": "須菩提！",
    "T08n0224_004:0446a05_3": "欲疾書是經者，至一歲乃至竟。",
    "T08n0224_004:0446a06_4": "何以故？",
    "T08n0224_004:0446a06_5": "是善男子於珍寶中，多有起因緣至使中斷。」",
    "T08n0224_004:0446a07_6": "須菩提言：「於般若波羅蜜中，弊魔常使欲斷。」",
    "T08n0224_004:0446a08_7": "佛語須菩提：「正使弊魔欲斷是經者，會不能得勝菩薩摩訶薩。」",
    "T08n0224_004:0446a10_8": "舍利弗問佛言：「持誰威神恩，弊魔不能中道斷之？」",
    "T08n0224_004:0446a11_9": "佛告舍利弗：「皆佛威神，及十方阿僧祇剎土現在諸佛，復假威神之恩，諸佛悉共念之，悉共授之，悉共護之，菩薩摩訶薩已為得護佛所授者。",
    "T08n0224_004:0446a14_10": "舍利弗！",
    "T08n0224_004:0446a14_11": "弊魔不能得中道斷之。",
    "T08n0224_004:0446a15_12": "何以故？",
    "T08n0224_004:0446a15_13": "十方阿僧祇剎土現在諸佛，皆共護般若波羅蜜，若有念說誦者，若有學受書者，皆是諸佛威神之所致。」",
    "T08n0224_004:0446a18_0": "舍利弗白佛言：「菩薩摩訶薩若有念誦者，若持學書者，以為諸佛威神之所擁護。」",
    "T08n0224_004:0446a19_1": "佛語舍利弗：「皆是諸佛威神恩，是菩薩摩訶薩學般若波羅蜜者，當知之為護佛所護。」",
    "T08n0224_004:0446a21_2": "舍利弗言：「若有學持誦般若波羅蜜者，佛以眼悉視之。」",
    "T08n0224_004:0446a23_0": "佛語舍利弗：「怛薩阿竭以佛眼視學持誦般若波羅蜜者，最後若書持經卷者，當知是輩悉為怛薩阿竭眼所見已。」",
    "T08n0224_004:0446a25_1": "佛語舍利弗：「菩薩至德之人學受持是經者，是菩薩摩訶薩今近佛坐，為阿耨多羅三耶三菩，最後若有書持是經者，是輩人極尊得大功德。",
    "T08n0224_004:0446a28_2": "如是，舍利弗！",
    "T08n0224_004:0446a29_3": "怛薩阿竭去後，是般若波羅蜜當在南天竺。",
    "T08n0224_004:0446b01_4": "其有學已，從南天竺當轉至西天竺。",
    "T08n0224_004:0446b01_5": "其有學已，當從西天竺轉至到北天竺。",
    "T08n0224_004:0446b02_6": "其有學者當學之。」",
    "T08n0224_004:0446b03_7": "佛語舍利弗：「却後經法且欲斷絕時，我悉知持般若波羅蜜者，若最後有書者，佛悉豫見其人稱譽說之。」",
    "T08n0224_004:0446b05_8": "舍利弗問佛：「最後世時，是般若波羅蜜當到北天竺耶？」",
    "T08n0224_004:0446b06_9": "佛言：「當到北天竺。",
    "T08n0224_004:0446b07_10": "其在彼者當聞般若波羅蜜復行問之，當知是菩薩摩訶薩作衍已來大久遠，以故復受般若波羅蜜。」",
    "T08n0224_004:0446b09_11": "舍利弗言：「北天竺當有幾所菩薩摩訶薩學般若波羅蜜者？」",
    "T08n0224_004:0446b10_12": "佛語舍利弗：「北天竺亦甚多菩薩摩訶薩，少有學般若波羅蜜者。",
    "T08n0224_004:0446b12_13": "若有說者，聞之不恐不難不畏，是人前世時聞怛薩阿竭、阿羅呵、三耶三佛，以是菩薩至德之人持淨戒完具，欲為一切人作本，多所度脫。",
    "T08n0224_004:0446b15_14": "是輩人索佛道者，我知是善男子、善女人，今近薩芸若。",
    "T08n0224_004:0446b16_15": "作是學者，在所生處常學是法，便行阿耨多羅三耶三菩。",
    "T08n0224_004:0446b18_16": "是善男子、善女人為極尊貴，魔終無那何，不能動還令捨阿耨多羅三耶三菩。",
    "T08n0224_004:0446b19_17": "是善男子、善女人聞是波羅蜜者，以得極尊，勸樂摩訶衍功德，還近阿耨多羅三耶三菩。",
    "T08n0224_004:0446b21_18": "是善男子、善女人雖不見我，後世得深般若波羅蜜者，為已面見佛，說是語無異，是為菩薩行當所施行。",
    "T08n0224_004:0446b24_19": "其有若干百人若干千人，索阿耨多羅三耶三菩者，當共教之，當共勸樂之，當為說法皆令歡喜學佛道。」",
    "T08n0224_004:0446b26_20": "佛語舍利弗：「我勸助是善男子、善女人至德學菩薩道，有作是教者，心心展轉相明。",
    "T08n0224_004:0446b28_21": "是善男子、善女人有代勸助者，是輩欲行菩薩道者，若干百人若干千人，索阿耨多羅三耶三菩者，當共教之，當共勸樂之，當令歡喜學佛道。",
    "T08n0224_004:0446c02_22": "是輩善男子、善女人心中踊躍歡喜者，願生他方佛剎，以生異方者，便面見佛說法，復聞波羅蜜，皆悉了了知之，復於彼剎教若干百千人皆行佛道。」",
    "T08n0224_004:0446c06_23": "舍利弗白佛言：「難及也，天中天！",
    "T08n0224_004:0446c06_24": "以過去、當來、今現在法無所不了，悉知當來菩薩摩訶薩行，令是輩不懈精進學入六波羅蜜中。」",
    "T08n0224_004:0446c09_0": "佛言：「是善男子、善女人有行是法者，所求者必得，若所不求會復自得。",
    "T08n0224_004:0446c10_1": "是善男子、善女人本願之所致，不離是法，雖不有所索者，自得六波羅蜜。」",
    "T08n0224_004:0446c13_0": "舍利弗問佛：「從是波羅蜜中可出經卷耶？」",
    "T08n0224_004:0446c13_1": "佛語舍利弗：「是善男子、善女人深入般若波羅蜜者，於是中自解出一一深法以為經卷。",
    "T08n0224_004:0446c15_2": "何以故？",
    "T08n0224_004:0446c16_3": "舍利弗！",
    "T08n0224_004:0446c16_4": "其有如阿耨多羅三耶三菩教者，便能教一切人，勸助之為說法，皆令歡喜學佛道。",
    "T08n0224_004:0446c18_5": "是善男子、善女人自復學是法，用是故，所生處轉得六波羅蜜。」",
    "T08n0224_004:0446c20_0": "摩訶般若波羅蜜道行經覺品第九(丹覺魔品)須菩提問佛言：「善男子、善女人於學中當有効驗。",
    "T08n0224_004:0446c22_1": "天中天！",
    "T08n0224_004:0446c22_2": "當何以覺其難？」",
    "T08n0224_004:0446c22_3": "佛語須菩提：「心不樂喜者，當覺知魔為；菩薩摩訶薩心卒妄起者，覺知魔為；菩薩摩訶薩書是經時若有雷電畏怖，當覺知魔為；菩薩摩訶薩書是經時展轉調戲，當覺知魔為；菩薩摩訶薩書是經時展轉相形，當覺知魔為；菩薩摩訶薩書是經時左右顧視，當覺知魔為；菩薩摩訶薩書是經時心邪念不一，當覺知魔為；菩薩摩訶薩心不在經上數從坐起，當覺知魔為；菩薩摩訶薩自念：『我未受決在般若波羅蜜中。』",
    "T08n0224_004:0447a03_4": "心亂便起去，當覺知魔為；菩薩摩訶薩自念：『我字不在般若波羅蜜中。』",
    "T08n0224_004:0447a04_5": "心不喜樂，當覺知魔為。",
    "T08n0224_004:0447a05_6": "菩薩摩訶薩自念：『我鄉里郡國縣邑不聞般若波羅蜜，及所生處了不聞是。』",
    "T08n0224_004:0447a06_7": "其意欲悔便即捨去。",
    "T08n0224_004:0447a07_8": "其人却後當復更劫數乃有所得，甫當於若干劫中喜學餘經，不住薩芸若。",
    "T08n0224_004:0447a09_9": "棄捨深般若波羅蜜去，若學餘經者，為以捨本取其末；有學般若波羅蜜者，亦知俗法，復知道法。",
    "T08n0224_004:0447a11_10": "譬若狗子從大家得食，不肯食之，反從作務者索食。",
    "T08n0224_004:0447a12_11": "如是，須菩提！",
    "T08n0224_004:0447a12_12": "當來有菩薩棄深般若波羅蜜，反索枝掖般若波羅蜜，為隨異經術，便墮聲聞、辟支佛道地。",
    "T08n0224_004:0447a14_13": "譬若男子得象觀其腳，於須菩提意云何，是男子為黠不？」",
    "T08n0224_004:0447a16_14": "須菩提言：「為不黠。」",
    "T08n0224_004:0447a16_15": "佛言：「是菩薩有德之人，為二輩中有棄深般若波羅蜜去，反修學餘經，得阿羅漢、辟支佛道，於須菩提意云何，是菩薩為黠不？」",
    "T08n0224_004:0447a19_16": "須菩提言：「為不黠。」",
    "T08n0224_004:0447a19_17": "佛言：「如是當覺知魔為。」",
    "T08n0224_004:0447a20_18": "佛語須菩提：「譬若男子欲見大海者，常未見大海，若見大陂池水，便言：『是水將無是大海？』",
    "T08n0224_004:0447a22_19": "於須菩提意云何，是男子為黠不？」",
    "T08n0224_004:0447a23_20": "須菩提言：「為不黠。」",
    "T08n0224_004:0447a23_21": "佛言：「如是菩薩有德之人，棄般若波羅蜜去，反學餘經，墮聲聞、辟支佛道地，於須菩提意云何，是菩薩摩訶薩為黠不？」",
    "T08n0224_004:0447a26_22": "須菩提言：「為不黠。」",
    "T08n0224_004:0447a26_23": "佛言：「是菩薩摩訶薩當覺知魔為。",
    "T08n0224_004:0447a27_24": "譬若絕工之師能作殿舍，意欲揆作如日月宮殿令高無不見者，於須菩提意，乃能作不？」",
    "T08n0224_004:0447a29_25": "須菩提言：「日月宮殿甚高，終不能作。」",
    "T08n0224_004:0447b01_26": "佛言：「於須菩提意云何，是男子為黠不？」",
    "T08n0224_004:0447b02_27": "須菩提言：「為不黠。」",
    "T08n0224_004:0447b02_28": "佛言：「如是，須菩提！",
    "T08n0224_004:0447b03_0": "當來行菩薩道者，得聞深般若波羅蜜，不可意便棄捨去，反明聲聞、辟支佛法，於中求薩芸若。",
    "T08n0224_004:0447b05_1": "於須菩提意云何，是菩薩為黠不？」",
    "T08n0224_004:0447b05_2": "須菩提言：「為不黠。」",
    "T08n0224_004:0447b06_3": "佛言：「是菩薩摩訶薩當覺知魔為。",
    "T08n0224_004:0447b07_4": "譬若男子欲見遮迦越羅者，未見遮迦越羅，反見小王，想其形容被服諦熟觀之，便呼言是為遮迦越羅。",
    "T08n0224_004:0447b09_5": "於須菩提意云何，是男子為黠不？」",
    "T08n0224_004:0447b10_6": "須菩提言：「為不黠。」",
    "T08n0224_004:0447b10_7": "佛言：「如是，須菩提！",
    "T08n0224_004:0447b11_8": "甫當來有菩薩得聞深般若波羅蜜，反不可意便棄去，入聲聞法中欲求薩芸若。",
    "T08n0224_004:0447b12_9": "於須菩提意云何，是菩薩為黠不？」",
    "T08n0224_004:0447b13_10": "須菩提言：「為不黠。」",
    "T08n0224_004:0447b14_11": "佛言：「是菩薩摩訶薩當覺知魔為。",
    "T08n0224_004:0447b14_12": "譬若男子大飢，得百味之食不肯食之，更食六十味之食。",
    "T08n0224_004:0447b16_13": "於須菩提意云何，是男子為黠不？」",
    "T08n0224_004:0447b16_14": "須菩提言：「為不黠。」",
    "T08n0224_004:0447b17_15": "佛言：「如是，須菩提！",
    "T08n0224_004:0447b17_16": "甫當來有菩薩摩訶薩得聞深般若波羅蜜，而不可意，便棄捨去，入聲聞法中，求薩芸若欲得作佛。",
    "T08n0224_004:0447b19_17": "於須菩提意云何，是菩薩摩訶薩為黠不？」",
    "T08n0224_004:0447b20_18": "須菩提言：「為不黠。」",
    "T08n0224_004:0447b21_19": "佛言：「是菩薩摩訶薩當覺知魔為。",
    "T08n0224_004:0447b22_20": "譬如男子得無價摩尼珠，持水精比之，欲令合同。",
    "T08n0224_004:0447b23_21": "於須菩提意云何，是男子為黠不？」",
    "T08n0224_004:0447b23_22": "須菩提言：「為不黠。」",
    "T08n0224_004:0447b24_23": "佛言：「如是甫當來有行菩薩道者，得聞深般若波羅蜜，反持比聲聞法，於聲聞法中欲得薩芸若作佛。",
    "T08n0224_004:0447b26_24": "於須菩提意云何，是菩薩摩訶薩為黠不？」",
    "T08n0224_004:0447b27_25": "須菩提言：「為不黠。」",
    "T08n0224_004:0447b28_0": "佛言：「是菩薩摩訶薩當覺知魔為。",
    "T08n0224_004:0447b29_0": "「復次，須菩提！",
    "T08n0224_004:0447b29_1": "書般若波羅蜜時，若有財利起，聞是言便棄捨去，是菩薩摩訶薩為自作留難。」",
    "T08n0224_004:0447c02_2": "須菩提問佛：「如是得書成般若波羅蜜不？」",
    "T08n0224_004:0447c03_3": "佛言：「不能得書成之，是善男子當覺知魔為。」",
    "T08n0224_004:0447c04_4": "佛言：「須菩提！",
    "T08n0224_004:0447c04_5": "若善男子多少書是經者，其言：『我書般若波羅蜜。』",
    "T08n0224_004:0447c05_6": "於是中想聞其決，欲有所得，當覺知魔為，其作想求者為墮魔界。",
    "T08n0224_004:0447c08_0": "「復次，須菩提！",
    "T08n0224_004:0447c08_1": "書般若波羅蜜時，意念鄉里，若念異方，若念異國，若念王者，若念有賊，若念兵，若念鬪，意念父母兄弟姊妹親屬，復有餘念。",
    "T08n0224_004:0447c11_2": "魔復益其念，亂菩薩摩訶薩意，為作留難。",
    "T08n0224_004:0447c12_0": "當覺知魔為。",
    "T08n0224_004:0447c12_1": "「復次，須菩提！",
    "T08n0224_004:0447c12_2": "若有財利——震越衣服、飲食、床臥具、病瘦醫藥——悉具足來，聞菩薩耳令意亂，不得學誦書成般若波羅蜜。",
    "T08n0224_004:0447c14_3": "當覺知魔為。",
    "T08n0224_004:0447c15_4": "「復次，須菩提！",
    "T08n0224_004:0447c15_5": "有佛深法，魔從次行亂之，令菩薩摩訶薩不復樂欲得漚惒拘舍羅，便不可意問般若波羅蜜。」",
    "T08n0224_004:0447c17_6": "佛言：「我廣說菩薩摩訶薩事，其欲學漚惒拘舍羅者，當從般若波羅蜜索之，其不可般若波羅蜜便棄捨去，為反於聲聞道中索漚惒拘舍羅。",
    "T08n0224_004:0447c20_7": "於須菩提意云何，是菩薩為黠不？」",
    "T08n0224_004:0447c21_8": "須菩提言：「為不黠。」",
    "T08n0224_004:0447c22_9": "佛言：「如是，菩薩摩訶薩當覺知魔為。",
    "T08n0224_004:0447c23_0": "「復次，須菩提！",
    "T08n0224_004:0447c23_1": "若受經之人欲聞般若波羅蜜，法師身得不安，如是菩薩摩訶薩當覺知魔為。",
    "T08n0224_004:0447c25_2": "「復次，須菩提！",
    "T08n0224_004:0447c25_3": "法師適安欲與般若波羅蜜，其受經者欲復轉去，兩不和合，亦不得書成般若波羅蜜。",
    "T08n0224_004:0447c27_4": "如是，菩薩摩訶薩當覺知魔為。",
    "T08n0224_004:0447c28_0": "「復次，須菩提！",
    "T08n0224_004:0447c28_1": "學經之人來，欲受般若波羅蜜，其心歡悅，法師欲至他方，如是兩不和合，不得學書成般若波羅蜜。",
    "T08n0224_004:0448a01_2": "如是，菩薩摩訶薩當覺知魔為。",
    "T08n0224_004:0448a03_0": "「復次，須菩提！",
    "T08n0224_004:0448a03_1": "法師意欲有所得，若衣服財利，受經之人亦無與心，兩不和合，不得學成般若波羅蜜。",
    "T08n0224_004:0448a05_2": "如是，菩薩摩訶薩當覺知魔為。",
    "T08n0224_004:0448a05_3": "「復次，須菩提！",
    "T08n0224_004:0448a06_4": "受經之人無所愛惜，在所索者不逆其意，法師所有經卷而不肯現亦不順解，其受經者便不歡樂，兩不和合，不得學書成般若波羅蜜。",
    "T08n0224_004:0448a09_5": "如是，菩薩摩訶薩當覺知魔為。",
    "T08n0224_004:0448a10_0": "「復次，須菩提！",
    "T08n0224_004:0448a10_1": "法師適欲有所說，其受經之人不欲聞知，如是兩不和合，亦不得聞般若波羅蜜。",
    "T08n0224_004:0448a12_2": "如是，菩薩摩訶薩當覺知魔為。",
    "T08n0224_004:0448a12_3": "「復次，須菩提！",
    "T08n0224_004:0448a13_4": "法師若身疲極臥欲不起，不樂有所說，受經之人欲得聞般若波羅蜜，如是兩不和合，不得聞般若波羅蜜。",
    "T08n0224_004:0448a15_5": "如是，菩薩摩訶薩當覺知魔為。",
    "T08n0224_004:0448a16_6": "「復次，須菩提！",
    "T08n0224_004:0448a16_7": "若欲書般若波羅蜜，若欲說時，於眾中儻有來者反說誹謗：『用是為學，多負勤苦。』",
    "T08n0224_004:0448a18_8": "言泥犁禽獸薜荔甚大勤苦，語人言：『當早斷生死根。』",
    "T08n0224_004:0448a19_9": "如是者，菩薩摩訶薩當覺知魔為。",
    "T08n0224_004:0448a21_0": "「復次，須菩提！",
    "T08n0224_004:0448a21_1": "若欲書般若波羅蜜，若欲說時，其有來人坐於眾中，稱譽天上快樂五所欲悉可自恣，其作禪者可得在色天中，念空寂者可得在無色之天，是皆無常勤苦之法，不如於是索須陀洹道，斯陀含、阿那含、阿羅漢道，便不復與生死從事。",
    "T08n0224_004:0448a26_2": "如是，須菩提！",
    "T08n0224_004:0448a26_3": "菩薩摩訶薩當覺知魔為。",
    "T08n0224_004:0448a27_4": "「復次，須菩提！",
    "T08n0224_004:0448a27_5": "法師念：『我是尊貴，有來恭敬自歸者，我與般若波羅蜜；若有不恭敬自歸者，我不與之。』",
    "T08n0224_004:0448a29_6": "受經之人自歸，作禮恭敬不避處難，法師意悔，不欲與弟子經，聞異國中穀貴，語受經人言：『善男子知不？",
    "T08n0224_004:0448b03_0": "能與我俱至彼間不？",
    "T08n0224_004:0448b03_1": "諦自念之莫得後悔。』",
    "T08n0224_004:0448b03_2": "弟子聞其所言甚大愁毒，即自念言：『我悉見經已，不肯與我，當奈之何。』",
    "T08n0224_004:0448b05_3": "如是兩不和合，不得學書成般若波羅蜜。",
    "T08n0224_004:0448b06_4": "如是，須菩提！",
    "T08n0224_004:0448b06_5": "菩薩摩訶薩當覺知魔為。",
    "T08n0224_004:0448b07_6": "「復次，須菩提！",
    "T08n0224_004:0448b07_7": "法師欲到極劇之處，語受經人言：『善男子能知不？",
    "T08n0224_004:0448b08_8": "其處無穀，有虎狼多賊五空澤，我樂往至彼間。",
    "T08n0224_004:0448b09_9": "諦自思議，能隨我忍是勤苦不？』",
    "T08n0224_004:0448b10_10": "復以深好語與共語，弟子悉當厭已心，不復樂稍稍賜還。",
    "T08n0224_004:0448b11_11": "如是，須菩提！",
    "T08n0224_004:0448b12_12": "乃作是礙，不得學般若波羅蜜。",
    "T08n0224_004:0448b12_13": "如是，菩薩摩訶薩當覺知魔為。",
    "T08n0224_004:0448b13_14": "「復次，須菩提！",
    "T08n0224_004:0448b13_15": "法師健行乞丐，多有方略，殊不肯與弟子經，反欲懈墮捨去，便語受經人言：『善男子知不？",
    "T08n0224_004:0448b15_16": "我當有所至。』",
    "T08n0224_004:0448b16_17": "則有所問言。",
    "T08n0224_004:0448b16_18": "如是兩不和合，不得學書成般若波羅蜜。",
    "T08n0224_004:0448b17_19": "如是，菩薩摩訶薩當覺知魔為。",
    "T08n0224_004:0448b18_20": "「復次，須菩提！",
    "T08n0224_004:0448b18_21": "弊魔常索其方便，不欲令有學誦受般若波羅蜜者。」",
    "T08n0224_004:0448b19_22": "須菩提問佛：「弊魔何因常索其方便，不欲令有學誦受般若波羅蜜者？」",
    "T08n0224_004:0448b21_23": "佛語須菩提：「弊魔主行誹謗，是非波羅蜜，言：『我有一一深經，快不可言，是故為波羅蜜。』",
    "T08n0224_004:0448b23_24": "如是，須菩提！",
    "T08n0224_004:0448b23_25": "弊魔主行誹謗之，令新學菩薩輩心為狐疑，便不復學誦書是經。",
    "T08n0224_004:0448b24_26": "菩薩摩訶薩當覺知魔為。",
    "T08n0224_004:0448b25_27": "「復次，須菩提！",
    "T08n0224_004:0448b25_28": "魔事一起時，令深學菩薩為本際作證，便墮聲聞中得須陀洹道。",
    "T08n0224_004:0448b27_29": "如是，菩薩摩訶薩當覺知魔為。」",
    "T08n0224_004:0448b29_0": "道行般若經卷第四"
}