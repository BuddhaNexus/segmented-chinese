[
    {
        "source_sentence": "辯意長者子經",
        "from": "T14n0544_001:0837a14_0",
        "context_with_next_sentence": true
    },
    {
        "source_sentence": "後魏沙門法場譯",
        "from": "T14n0544_001:0837a16_0",
        "context_with_next_sentence": true
    },
    {
        "source_sentence": "聞如是：一時，佛在舍衛國祇樹給孤獨園，與",
        "from": "T14n0544_001:0837a17_0",
        "context_with_next_sentence": true
    },
    {
        "source_sentence": "千二百五十沙門俱，菩薩萬人。",
        "from": "T14n0544_001:0837a18_13",
        "context_with_next_sentence": true
    },
    {
        "source_sentence": "爾時，世尊與無央數大眾共會圍繞說法。",
        "from": "T14n0544_001:0837a19_11",
        "context_with_next_sentence": true
    },
    {
        "source_sentence": "時舍衛城中有大長者子，名曰辯意，從五百長者子——各有五百侍從——來詣佛所，前以頭面著地，為佛作禮，却坐一面。",
        "from": "T14n0544_001:0837a22_7",
        "context_with_next_sentence": true
    },
    {
        "source_sentence": "於時，辯意長者子察眾坐定，承佛威神，從坐起，正衣服，儼然而前為佛作禮，長跪叉手，白佛言：",
        "from": "T14n0544_001:0837a24_11",
        "context_with_next_sentence": true
    },
    {
        "source_sentence": "「欲有所問，唯願世尊慈愍敷演。",
        "from": "T14n0544_001:0837a25_5",
        "context_with_next_sentence": true
    },
    {
        "source_sentence": "世尊、至真三界無上道德神化，濟度群萌普演權道，令眾得所。",
        "from": "T14n0544_001:0837a26_15",
        "context_with_next_sentence": true
    },
    {
        "source_sentence": "當來之世，五濁鼎沸三毒熾盛，以此相燒，無尊無卑毒念相向，若當臣王以貪國位，興師相伐身死名滅。",
        "from": "T14n0544_001:0837a29_4",
        "context_with_next_sentence": true
    },
    {
        "source_sentence": "當爾之時，災及小民，若佛弟子四輩之眾，蒙佛遺恩得為道名，外著法衣內懷嫉妬，無有敬順轉相誹謗，揚惡遏善貢高非彼。",
        "from": "T14n0544_001:0837b03_2",
        "context_with_next_sentence": true
    },
    {
        "source_sentence": "此之人輩，皆是地獄、餓鬼、畜生之分，利一時之榮，不知後世劫數之殃，當以何法而開化之？",
        "from": "T14n0544_001:0837b05_5",
        "context_with_next_sentence": true
    },
    {
        "source_sentence": "唯願世尊具示教化，使將來人可蒙此福，得離三塗永處福堂。",
        "from": "T14n0544_001:0837b06_14",
        "context_with_next_sentence": true
    },
    {
        "source_sentence": "」佛言：",
        "from": "T14n0544_001:0837b06_18",
        "context_with_next_sentence": true
    },
    {
        "source_sentence": "「善哉！",
        "from": "T14n0544_001:0837b07_1",
        "context_with_next_sentence": true
    },
    {
        "source_sentence": "善哉！",
        "from": "T14n0544_001:0837b07_4",
        "context_with_next_sentence": true
    },
    {
        "source_sentence": "辯意長者子，乃於佛前作師子吼，有所發起開化一切，當來愚闇凶惡之人，得蒙是義快如是乎！",
        "from": "T14n0544_001:0837b09_6",
        "context_with_next_sentence": true
    },
    {
        "source_sentence": "所欲問者莫得疑難，如來當為分別說之。",
        "from": "T14n0544_001:0837b10_6",
        "context_with_next_sentence": true
    },
    {
        "source_sentence": "」長者子辯意白佛言：",
        "from": "T14n0544_001:0837b11_8",
        "context_with_next_sentence": true
    },
    {
        "source_sentence": "「人何因緣得生天上？",
        "from": "T14n0544_001:0837b11_18",
        "context_with_next_sentence": true
    },
    {
        "source_sentence": "復何因緣來生人中？",
        "from": "T14n0544_001:0837b12_7",
        "context_with_next_sentence": true
    },
    {
        "source_sentence": "復何因緣生地獄中？",
        "from": "T14n0544_001:0837b12_16",
        "context_with_next_sentence": true
    },
    {
        "source_sentence": "復何因緣常生餓鬼中？",
        "from": "T14n0544_001:0837b13_7",
        "context_with_next_sentence": true
    },
    {
        "source_sentence": "復何因緣生畜生中？",
        "from": "T14n0544_001:0837b13_16",
        "context_with_next_sentence": true
    },
    {
        "source_sentence": "復何因緣常生尊貴眾人所敬？",
        "from": "T14n0544_001:0837b14_11",
        "context_with_next_sentence": true
    },
    {
        "source_sentence": "復何因緣生奴婢中為人所使？",
        "from": "T14n0544_001:0837b15_7",
        "context_with_next_sentence": true
    },
    {
        "source_sentence": "復何因緣生庶民中，口氣香潔身心常安，為人所譽不被誹謗？",
        "from": "T14n0544_001:0837b16_16",
        "context_with_next_sentence": true
    },
    {
        "source_sentence": "復何因緣得生為人，常被誹謗為人所憎，形狀醜惡身意不安，常懷恐怖？",
        "from": "T14n0544_001:0837b18_11",
        "context_with_next_sentence": true
    },
    {
        "source_sentence": "復何因緣所生之處常與佛會，聞法奉持初不差違，遭遇知識逮得好心，若作沙門常得所願？",
        "from": "T14n0544_001:0837b20_13",
        "context_with_next_sentence": true
    },
    {
        "source_sentence": "所問如是，唯願世尊分別解說，令此眾會得聞正教，願使一切得濟彼安。",
        "from": "T14n0544_001:0837b22_7",
        "context_with_next_sentence": true
    },
    {
        "source_sentence": "」佛告長者子辯意：",
        "from": "T14n0544_001:0837b23_7",
        "context_with_next_sentence": true
    },
    {
        "source_sentence": "「諦聽！",
        "from": "T14n0544_001:0837b23_11",
        "context_with_next_sentence": true
    },
    {
        "source_sentence": "諦聽！",
        "from": "T14n0544_001:0837b23_14",
        "context_with_next_sentence": true
    },
    {
        "source_sentence": "善思念之！",
        "from": "T14n0544_001:0837b23_19",
        "context_with_next_sentence": true
    },
    {
        "source_sentence": "吾當為汝解說妙要。",
        "from": "T14n0544_001:0837b24_6",
        "context_with_next_sentence": true
    },
    {
        "source_sentence": "有五事行得生天上。",
        "from": "T14n0544_001:0837b24_15",
        "context_with_next_sentence": true
    },
    {
        "source_sentence": "何謂為五？",
        "from": "T14n0544_001:0837b25_2",
        "context_with_next_sentence": true
    },
    {
        "source_sentence": "一者、慈心，不殺群生悉養物命，令眾得安；",
        "from": "T14n0544_001:0837b26_1",
        "context_with_next_sentence": true
    },
    {
        "source_sentence": "二者、賢良，不盜他物布施無貪，濟諸窮乏；",
        "from": "T14n0544_001:0837b27_1",
        "context_with_next_sentence": true
    },
    {
        "source_sentence": "三者、貞潔，不犯外色男女護戒，奉齋精進；",
        "from": "T14n0544_001:0837b27_21",
        "context_with_next_sentence": true
    },
    {
        "source_sentence": "四者、誠信，不欺於人護口四過，無得貪欺；",
        "from": "T14n0544_001:0837b28_19",
        "context_with_next_sentence": true
    },
    {
        "source_sentence": "五者、不飲酒，不過口行。",
        "from": "T14n0544_001:0837b29_10",
        "context_with_next_sentence": true
    },
    {
        "source_sentence": "此五事乃得生天。",
        "from": "T14n0544_001:0837b29_18",
        "context_with_next_sentence": true
    },
    {
        "source_sentence": "」爾時世尊，以偈頌曰：",
        "from": "T14n0544_001:0837c01_8",
        "context_with_next_sentence": true
    },
    {
        "source_sentence": "「不殺得長壽，　　無病常鮮肥，",
        "from": "T14n0544_001:0837c02_0",
        "context_with_next_sentence": true
    },
    {
        "source_sentence": "一切受天位，　　身安光景至。",
        "from": "T14n0544_001:0837c03_13",
        "context_with_next_sentence": true
    },
    {
        "source_sentence": "不盜常大富，　　自然錢財寶，",
        "from": "T14n0544_001:0837c04_0",
        "context_with_next_sentence": true
    },
    {
        "source_sentence": "七寶為宮殿，　　娛樂心常好。",
        "from": "T14n0544_001:0837c05_13",
        "context_with_next_sentence": true
    },
    {
        "source_sentence": "男女俱不婬，　　身體香潔淨，",
        "from": "T14n0544_001:0837c06_0",
        "context_with_next_sentence": true
    },
    {
        "source_sentence": "所生常端正，　　德行自然明。",
        "from": "T14n0544_001:0837c07_13",
        "context_with_next_sentence": true
    },
    {
        "source_sentence": "不欺口氣香，　　言語常聰明，",
        "from": "T14n0544_001:0837c08_0",
        "context_with_next_sentence": true
    },
    {
        "source_sentence": "談論不謇吃，　　所說眾奉行。",
        "from": "T14n0544_001:0837c09_13",
        "context_with_next_sentence": true
    },
    {
        "source_sentence": "酒肉不過口，　　無有誤亂意，",
        "from": "T14n0544_001:0837c10_0",
        "context_with_next_sentence": true
    },
    {
        "source_sentence": "若當所生處，　　天人常奉侍。",
        "from": "T14n0544_001:0837c11_13",
        "context_with_next_sentence": true
    },
    {
        "source_sentence": "若其壽終後，　　二十五神迎，",
        "from": "T14n0544_001:0837c12_0",
        "context_with_next_sentence": true
    },
    {
        "source_sentence": "五福自然來，　　光影甚煒煒。",
        "from": "T14n0544_001:0837c13_13",
        "context_with_next_sentence": true
    },
    {
        "source_sentence": "」佛告辯意：",
        "from": "T14n0544_001:0837c14_4",
        "context_with_next_sentence": true
    },
    {
        "source_sentence": "「復有五事得生人中。",
        "from": "T14n0544_001:0837c14_14",
        "context_with_next_sentence": true
    },
    {
        "source_sentence": "何謂為五？",
        "from": "T14n0544_001:0837c14_19",
        "context_with_next_sentence": true
    },
    {
        "source_sentence": "一者、布施，恩潤貧窮；",
        "from": "T14n0544_001:0837c15_10",
        "context_with_next_sentence": true
    },
    {
        "source_sentence": "二者、持戒，不犯十惡；",
        "from": "T14n0544_001:0837c15_21",
        "context_with_next_sentence": true
    },
    {
        "source_sentence": "三者、忍辱，不亂眾意；",
        "from": "T14n0544_001:0837c16_9",
        "context_with_next_sentence": true
    },
    {
        "source_sentence": "四者、精進，勸化懈怠；",
        "from": "T14n0544_001:0837c16_20",
        "context_with_next_sentence": true
    },
    {
        "source_sentence": "五者、一心，奉孝盡忠。",
        "from": "T14n0544_001:0837c17_9",
        "context_with_next_sentence": true
    },
    {
        "source_sentence": "是為五事得生人中，大富長壽端正威德，得為人主一切敬侍。",
        "from": "T14n0544_001:0837c18_15",
        "context_with_next_sentence": true
    },
    {
        "source_sentence": "」爾時世尊，以偈頌曰：",
        "from": "T14n0544_001:0837c19_7",
        "context_with_next_sentence": true
    },
    {
        "source_sentence": "「布施得大富，　　錢財而自然，",
        "from": "T14n0544_001:0837c20_0",
        "context_with_next_sentence": true
    },
    {
        "source_sentence": "所生常尊貴，　　輒得父餘財。",
        "from": "T14n0544_001:0837c21_13",
        "context_with_next_sentence": true
    },
    {
        "source_sentence": "持戒常完具，　　奉受三尊教，",
        "from": "T14n0544_001:0837c22_0",
        "context_with_next_sentence": true
    },
    {
        "source_sentence": "盡心不犯惡，　　便得壽命長。",
        "from": "T14n0544_001:0837c23_13",
        "context_with_next_sentence": true
    },
    {
        "source_sentence": "忍辱不亂眾，　　瞋恚不犯人，",
        "from": "T14n0544_001:0837c24_0",
        "context_with_next_sentence": true
    },
    {
        "source_sentence": "撾罵不還報，　　所生常端正。",
        "from": "T14n0544_001:0837c25_13",
        "context_with_next_sentence": true
    },
    {
        "source_sentence": "精進不懈怠，　　常念奉持行，",
        "from": "T14n0544_001:0837c26_0",
        "context_with_next_sentence": true
    },
    {
        "source_sentence": "所生輒豪強，　　得為一切將。",
        "from": "T14n0544_001:0837c27_13",
        "context_with_next_sentence": true
    },
    {
        "source_sentence": "一心不退轉，　　忠信念反復，",
        "from": "T14n0544_001:0837c28_0",
        "context_with_next_sentence": true
    },
    {
        "source_sentence": "供事諸尊長，　　所生無艱難。",
        "from": "T14n0544_001:0837c29_13",
        "context_with_next_sentence": true
    },
    {
        "source_sentence": "若行此五事，　　轉得為人主，",
        "from": "T14n0544_001:0838a01_0",
        "context_with_next_sentence": true
    },
    {
        "source_sentence": "財力色端正，　　自然勇猛將。",
        "from": "T14n0544_001:0838a02_13",
        "context_with_next_sentence": true
    },
    {
        "source_sentence": "」佛復告辯意：",
        "from": "T14n0544_001:0838a03_5",
        "context_with_next_sentence": true
    },
    {
        "source_sentence": "「有五事行，死入地獄億劫乃出。",
        "from": "T14n0544_001:0838a04_1",
        "context_with_next_sentence": true
    },
    {
        "source_sentence": "何謂為五？",
        "from": "T14n0544_001:0838a04_6",
        "context_with_next_sentence": true
    },
    {
        "source_sentence": "一者、不信有佛、法、眾，而行誹謗輕毀聖道；",
        "from": "T14n0544_001:0838a05_5",
        "context_with_next_sentence": true
    },
    {
        "source_sentence": "二者、破壞佛寺、尊廟；",
        "from": "T14n0544_001:0838a05_16",
        "context_with_next_sentence": true
    },
    {
        "source_sentence": "三者、四輩轉相謗毀，不信殃罪無敬順意；",
        "from": "T14n0544_001:0838a06_13",
        "context_with_next_sentence": true
    },
    {
        "source_sentence": "四者、反逆無有上下，君臣父子不相順從；",
        "from": "T14n0544_001:0838a07_13",
        "context_with_next_sentence": true
    },
    {
        "source_sentence": "五者、當來有欲為道者，已得為道，便不順師教而自貢高、輕慢謗師。",
        "from": "T14n0544_001:0838a09_4",
        "context_with_next_sentence": true
    },
    {
        "source_sentence": "是為五事死入地獄，展轉地獄無有出期。",
        "from": "T14n0544_001:0838a10_4",
        "context_with_next_sentence": true
    },
    {
        "source_sentence": "」爾時世尊，以偈頌曰：",
        "from": "T14n0544_001:0838a10_15",
        "context_with_next_sentence": true
    },
    {
        "source_sentence": "「世間愚癡人，　　不信佛、法、眾，",
        "from": "T14n0544_001:0838a11_0",
        "context_with_next_sentence": true
    },
    {
        "source_sentence": "愚意欲毀壞，　　言佛無有神。",
        "from": "T14n0544_001:0838a12_13",
        "context_with_next_sentence": true
    },
    {
        "source_sentence": "眼見善惡事，　　故作眾罪行，",
        "from": "T14n0544_001:0838a13_0",
        "context_with_next_sentence": true
    },
    {
        "source_sentence": "神祠而壞之，　　利少得罪多。",
        "from": "T14n0544_001:0838a14_13",
        "context_with_next_sentence": true
    },
    {
        "source_sentence": "末世諸四輩，　　含毒懷嫉妬，",
        "from": "T14n0544_001:0838a15_0",
        "context_with_next_sentence": true
    },
    {
        "source_sentence": "名利故相毀，　　不知後罪重。",
        "from": "T14n0544_001:0838a16_13",
        "context_with_next_sentence": true
    },
    {
        "source_sentence": "世間諸群臣，　　父子惡相加，",
        "from": "T14n0544_001:0838a17_0",
        "context_with_next_sentence": true
    },
    {
        "source_sentence": "財寶利名故，　　無有敬順意。",
        "from": "T14n0544_001:0838a18_13",
        "context_with_next_sentence": true
    },
    {
        "source_sentence": "當來諸惡人，　　以得為沙門，",
        "from": "T14n0544_001:0838a19_0",
        "context_with_next_sentence": true
    },
    {
        "source_sentence": "不奉受師教，　　死受罪不輕。",
        "from": "T14n0544_001:0838a20_13",
        "context_with_next_sentence": true
    },
    {
        "source_sentence": "行此五事者，　　其罪不可說，",
        "from": "T14n0544_001:0838a21_0",
        "context_with_next_sentence": true
    },
    {
        "source_sentence": "億劫地獄中，　　諸佛不能救。",
        "from": "T14n0544_001:0838a22_13",
        "context_with_next_sentence": true
    },
    {
        "source_sentence": "「復次，長者子！",
        "from": "T14n0544_001:0838a23_7",
        "context_with_next_sentence": true
    },
    {
        "source_sentence": "有五事行墮餓鬼中。",
        "from": "T14n0544_001:0838a23_16",
        "context_with_next_sentence": true
    },
    {
        "source_sentence": "何謂為五？",
        "from": "T14n0544_001:0838a24_1",
        "context_with_next_sentence": true
    },
    {
        "source_sentence": "一者、慳貪，不欲布施；",
        "from": "T14n0544_001:0838a24_12",
        "context_with_next_sentence": true
    },
    {
        "source_sentence": "二者、盜竊，不孝二親；",
        "from": "T14n0544_001:0838a24_23",
        "context_with_next_sentence": true
    },
    {
        "source_sentence": "三者、愚冥，無有慈心；",
        "from": "T14n0544_001:0838a25_10",
        "context_with_next_sentence": true
    },
    {
        "source_sentence": "四者、積聚財物不肯衣食；",
        "from": "T14n0544_001:0838a26_1",
        "context_with_next_sentence": true
    },
    {
        "source_sentence": "五者、不給父母、兄弟、妻子、奴婢。",
        "from": "T14n0544_001:0838a26_18",
        "context_with_next_sentence": true
    },
    {
        "source_sentence": "是為五事墮餓鬼中。",
        "from": "T14n0544_001:0838a27_4",
        "context_with_next_sentence": true
    },
    {
        "source_sentence": "」爾時，世尊以偈頌曰：",
        "from": "T14n0544_001:0838a27_15",
        "context_with_next_sentence": true
    },
    {
        "source_sentence": "「慳貪不布施，　　私竊不養親，",
        "from": "T14n0544_001:0838a28_0",
        "context_with_next_sentence": true
    },
    {
        "source_sentence": "藏積恐亡遺，　　無慈於老人，",
        "from": "T14n0544_001:0838a29_0",
        "context_with_next_sentence": true
    },
    {
        "source_sentence": "妻子及奴婢，　　一皆不給與，",
        "from": "T14n0544_001:0838b01_0",
        "context_with_next_sentence": true
    },
    {
        "source_sentence": "坐守財物死，　　餓鬼甚為苦。",
        "from": "T14n0544_001:0838b02_13",
        "context_with_next_sentence": true
    },
    {
        "source_sentence": "身不見衣裳，　　腹大咽如針，",
        "from": "T14n0544_001:0838b03_0",
        "context_with_next_sentence": true
    },
    {
        "source_sentence": "東西行求食，　　洋銅灌其口，",
        "from": "T14n0544_001:0838b04_0",
        "context_with_next_sentence": true
    },
    {
        "source_sentence": "不欲得飲之，　　拍口強令咽，",
        "from": "T14n0544_001:0838b05_0",
        "context_with_next_sentence": true
    },
    {
        "source_sentence": "一口入腹中，　　肝肺腸胃爛。",
        "from": "T14n0544_001:0838b06_13",
        "context_with_next_sentence": true
    },
    {
        "source_sentence": "如是之勤苦，　　更歷數萬年，",
        "from": "T14n0544_001:0838b07_0",
        "context_with_next_sentence": true
    },
    {
        "source_sentence": "罪畢乃得出，　　生為貧賤人。",
        "from": "T14n0544_001:0838b08_13",
        "context_with_next_sentence": true
    },
    {
        "source_sentence": "「復次，長者子！",
        "from": "T14n0544_001:0838b09_7",
        "context_with_next_sentence": true
    },
    {
        "source_sentence": "又有五事，作畜生行墮畜生中。",
        "from": "T14n0544_001:0838b09_21",
        "context_with_next_sentence": true
    },
    {
        "source_sentence": "何謂為五？",
        "from": "T14n0544_001:0838b10_4",
        "context_with_next_sentence": true
    },
    {
        "source_sentence": "一者、犯戒私竊偷盜；",
        "from": "T14n0544_001:0838b10_14",
        "context_with_next_sentence": true
    },
    {
        "source_sentence": "二者、負債觝而不償；",
        "from": "T14n0544_001:0838b11_3",
        "context_with_next_sentence": true
    },
    {
        "source_sentence": "三者、殺生以身償之；",
        "from": "T14n0544_001:0838b11_13",
        "context_with_next_sentence": true
    },
    {
        "source_sentence": "四者、不喜聽受經法；",
        "from": "T14n0544_001:0838b12_2",
        "context_with_next_sentence": true
    },
    {
        "source_sentence": "五者、常以因緣艱難，齋戒施會以俗為緣。",
        "from": "T14n0544_001:0838b13_1",
        "context_with_next_sentence": true
    },
    {
        "source_sentence": "是為五事生畜生中。",
        "from": "T14n0544_001:0838b13_10",
        "context_with_next_sentence": true
    },
    {
        "source_sentence": "」於是，世尊以偈頌曰：",
        "from": "T14n0544_001:0838b14_2",
        "context_with_next_sentence": true
    },
    {
        "source_sentence": "「常私竊盜人物，　　負錢財觝不償，",
        "from": "T14n0544_001:0838b15_0",
        "context_with_next_sentence": true
    },
    {
        "source_sentence": "喜殺生獵魚網，　　作俗緣不法會，",
        "from": "T14n0544_001:0838b16_0",
        "context_with_next_sentence": true
    },
    {
        "source_sentence": "無誠信不知道，　　去來事今現在。",
        "from": "T14n0544_001:0838b17_15",
        "context_with_next_sentence": true
    },
    {
        "source_sentence": "作眾罪不自覺，　　稍稍積墮畜生，",
        "from": "T14n0544_001:0838b18_0",
        "context_with_next_sentence": true
    },
    {
        "source_sentence": "牛馬象驢駱駝，　　猪羊犬不可數，",
        "from": "T14n0544_001:0838b19_0",
        "context_with_next_sentence": true
    },
    {
        "source_sentence": "常負重死剝皮，　　如是苦甚叵當。",
        "from": "T14n0544_001:0838b20_15",
        "context_with_next_sentence": true
    },
    {
        "source_sentence": "「復次，長者子！",
        "from": "T14n0544_001:0838b21_7",
        "context_with_next_sentence": true
    },
    {
        "source_sentence": "又有五事，得為尊貴眾人所敬。",
        "from": "T14n0544_001:0838b22_1",
        "context_with_next_sentence": true
    },
    {
        "source_sentence": "何謂為五？",
        "from": "T14n0544_001:0838b22_6",
        "context_with_next_sentence": true
    },
    {
        "source_sentence": "一者、布施周惠普廣；",
        "from": "T14n0544_001:0838b22_16",
        "context_with_next_sentence": true
    },
    {
        "source_sentence": "二者、禮敬佛法三寶及諸長老；",
        "from": "T14n0544_001:0838b23_9",
        "context_with_next_sentence": true
    },
    {
        "source_sentence": "三者、忍辱無有瞋恚；",
        "from": "T14n0544_001:0838b23_19",
        "context_with_next_sentence": true
    },
    {
        "source_sentence": "四者、柔和謙下；",
        "from": "T14n0544_001:0838b24_7",
        "context_with_next_sentence": true
    },
    {
        "source_sentence": "五者、博聞學誦經戒。",
        "from": "T14n0544_001:0838b24_17",
        "context_with_next_sentence": true
    },
    {
        "source_sentence": "是為五事得為尊貴，眾人所敬。",
        "from": "T14n0544_001:0838b25_12",
        "context_with_next_sentence": true
    },
    {
        "source_sentence": "」爾時世尊，以偈頌曰：",
        "from": "T14n0544_001:0838b26_2",
        "context_with_next_sentence": true
    },
    {
        "source_sentence": "「布施常等心，　　普濟令眾安，",
        "from": "T14n0544_001:0838b27_0",
        "context_with_next_sentence": true
    },
    {
        "source_sentence": "色力壽無病，　　親厚皆蒙恩。",
        "from": "T14n0544_001:0838b28_13",
        "context_with_next_sentence": true
    },
    {
        "source_sentence": "敬佛三寶者，　　禮事諸尊長，",
        "from": "T14n0544_001:0838b29_0",
        "context_with_next_sentence": true
    },
    {
        "source_sentence": "所生為尊貴，　　常得一切禮。",
        "from": "T14n0544_001:0838c01_13",
        "context_with_next_sentence": true
    },
    {
        "source_sentence": "忍辱無瞋恚，　　生輒得端正，",
        "from": "T14n0544_001:0838c02_0",
        "context_with_next_sentence": true
    },
    {
        "source_sentence": "眾人見歡喜，　　視之無厭足，",
        "from": "T14n0544_001:0838c03_0",
        "context_with_next_sentence": true
    },
    {
        "source_sentence": "心調能柔和，　　謙讓而敬順，",
        "from": "T14n0544_001:0838c04_0",
        "context_with_next_sentence": true
    },
    {
        "source_sentence": "學問誦習經，　　乃為人中尊。",
        "from": "T14n0544_001:0838c05_13",
        "context_with_next_sentence": true
    },
    {
        "source_sentence": "「復次，長者子！",
        "from": "T14n0544_001:0838c06_7",
        "context_with_next_sentence": true
    },
    {
        "source_sentence": "又有五事常生卑賤為人奴婢。",
        "from": "T14n0544_001:0838c06_20",
        "context_with_next_sentence": true
    },
    {
        "source_sentence": "何謂為五？",
        "from": "T14n0544_001:0838c07_4",
        "context_with_next_sentence": true
    },
    {
        "source_sentence": "一者、憍慢不敬二親；",
        "from": "T14n0544_001:0838c07_14",
        "context_with_next_sentence": true
    },
    {
        "source_sentence": "二者、剛強無恭恪心；",
        "from": "T14n0544_001:0838c08_3",
        "context_with_next_sentence": true
    },
    {
        "source_sentence": "三者、放逸不禮三尊；",
        "from": "T14n0544_001:0838c08_13",
        "context_with_next_sentence": true
    },
    {
        "source_sentence": "四者、盜竊以為生業；",
        "from": "T14n0544_001:0838c09_2",
        "context_with_next_sentence": true
    },
    {
        "source_sentence": "五者、負債逃避不償。",
        "from": "T14n0544_001:0838c09_12",
        "context_with_next_sentence": true
    },
    {
        "source_sentence": "是為五事，常生卑賤奴婢之中。",
        "from": "T14n0544_001:0838c10_6",
        "context_with_next_sentence": true
    },
    {
        "source_sentence": "」爾時，世尊以偈頌曰：",
        "from": "T14n0544_001:0838c10_17",
        "context_with_next_sentence": true
    },
    {
        "source_sentence": "「若有愚騃人，　　憍慢於二親，",
        "from": "T14n0544_001:0838c11_0",
        "context_with_next_sentence": true
    },
    {
        "source_sentence": "無有恭恪心，　　後生輒卑賤，",
        "from": "T14n0544_001:0838c12_0",
        "context_with_next_sentence": true
    },
    {
        "source_sentence": "三寶不禮事，　　剛強於尊老，",
        "from": "T14n0544_001:0838c13_0",
        "context_with_next_sentence": true
    },
    {
        "source_sentence": "無慈孝於人，　　生輒為奴婢。",
        "from": "T14n0544_001:0838c14_13",
        "context_with_next_sentence": true
    },
    {
        "source_sentence": "放心恣其意，　　盜竊人財物，",
        "from": "T14n0544_001:0838c15_0",
        "context_with_next_sentence": true
    },
    {
        "source_sentence": "負債不欲償，　　後生奴婢中。",
        "from": "T14n0544_001:0838c16_13",
        "context_with_next_sentence": true
    },
    {
        "source_sentence": "衣食仰於人，　　走使不自在，",
        "from": "T14n0544_001:0838c17_0",
        "context_with_next_sentence": true
    },
    {
        "source_sentence": "功力償其主，　　罪畢乃得出。",
        "from": "T14n0544_001:0838c18_13",
        "context_with_next_sentence": true
    },
    {
        "source_sentence": "「復次，長者子！",
        "from": "T14n0544_001:0838c19_7",
        "context_with_next_sentence": true
    },
    {
        "source_sentence": "又有五事得生人中，口氣香潔身心常安，為人所譽不被誹謗。",
        "from": "T14n0544_001:0838c20_13",
        "context_with_next_sentence": true
    },
    {
        "source_sentence": "何謂為五？",
        "from": "T14n0544_001:0838c20_18",
        "context_with_next_sentence": true
    },
    {
        "source_sentence": "一者、至誠不欺於人；",
        "from": "T14n0544_001:0838c21_8",
        "context_with_next_sentence": true
    },
    {
        "source_sentence": "二者、誦經無有彼此；",
        "from": "T14n0544_001:0838c21_18",
        "context_with_next_sentence": true
    },
    {
        "source_sentence": "三者、護口不謗聖道；",
        "from": "T14n0544_001:0838c22_6",
        "context_with_next_sentence": true
    },
    {
        "source_sentence": "四者、教人遠惡就善；",
        "from": "T14n0544_001:0838c22_16",
        "context_with_next_sentence": true
    },
    {
        "source_sentence": "五者、不求人之長短。",
        "from": "T14n0544_001:0838c23_6",
        "context_with_next_sentence": true
    },
    {
        "source_sentence": "是為五事生於人中，口氣香潔身意常安，為人所譽不被誹謗。",
        "from": "T14n0544_001:0838c24_14",
        "context_with_next_sentence": true
    },
    {
        "source_sentence": "」爾時世尊，以偈頌曰：",
        "from": "T14n0544_001:0838c25_4",
        "context_with_next_sentence": true
    },
    {
        "source_sentence": "「恭敬於三寶，　　不憍慢二親，",
        "from": "T14n0544_001:0838c26_0",
        "context_with_next_sentence": true
    },
    {
        "source_sentence": "至誠不欺誑，　　是行人所敬。",
        "from": "T14n0544_001:0838c27_13",
        "context_with_next_sentence": true
    },
    {
        "source_sentence": "護口不誹謗，　　等心於一切，",
        "from": "T14n0544_001:0838c28_0",
        "context_with_next_sentence": true
    },
    {
        "source_sentence": "勸人遠罪行，　　誦習念正法。",
        "from": "T14n0544_001:0838c29_13",
        "context_with_next_sentence": true
    },
    {
        "source_sentence": "世人不憍慢，　　相敬如父母，",
        "from": "T14n0544_001:0839a01_0",
        "context_with_next_sentence": true
    },
    {
        "source_sentence": "遏惡而揚善，　　如是得佛疾。",
        "from": "T14n0544_001:0839a02_13",
        "context_with_next_sentence": true
    },
    {
        "source_sentence": "「復次，長者子！",
        "from": "T14n0544_001:0839a03_7",
        "context_with_next_sentence": true
    },
    {
        "source_sentence": "又有五事，若在人中常被誹謗，為人所憎形體醜惡，心意不安常懷恐怖。",
        "from": "T14n0544_001:0839a04_17",
        "context_with_next_sentence": true
    },
    {
        "source_sentence": "何謂為五？",
        "from": "T14n0544_001:0839a05_3",
        "context_with_next_sentence": true
    },
    {
        "source_sentence": "一者、常無至誠欺詐於人；",
        "from": "T14n0544_001:0839a05_15",
        "context_with_next_sentence": true
    },
    {
        "source_sentence": "二者、大會有說法處而誹謗之；",
        "from": "T14n0544_001:0839a06_8",
        "context_with_next_sentence": true
    },
    {
        "source_sentence": "三者、見諸同學而輕試之；",
        "from": "T14n0544_001:0839a07_2",
        "context_with_next_sentence": true
    },
    {
        "source_sentence": "四者、不見他事而為作過；",
        "from": "T14n0544_001:0839a07_14",
        "context_with_next_sentence": true
    },
    {
        "source_sentence": "五者、兩舌鬪亂彼此。",
        "from": "T14n0544_001:0839a08_3",
        "context_with_next_sentence": true
    },
    {
        "source_sentence": "是為五事，若在人中常被誹謗，為人所憎形體醜惡，心意不寧常懷恐怖。",
        "from": "T14n0544_001:0839a09_15",
        "context_with_next_sentence": true
    },
    {
        "source_sentence": "」爾時世尊，以偈頌曰：",
        "from": "T14n0544_001:0839a10_6",
        "context_with_next_sentence": true
    },
    {
        "source_sentence": "「欺詐迷惑眾，　　常無有至誠，",
        "from": "T14n0544_001:0839a11_0",
        "context_with_next_sentence": true
    },
    {
        "source_sentence": "心口而作行，　　令身受罪重。",
        "from": "T14n0544_001:0839a12_13",
        "context_with_next_sentence": true
    },
    {
        "source_sentence": "若生地獄中，　　鐵鈎鈎舌出，",
        "from": "T14n0544_001:0839a13_0",
        "context_with_next_sentence": true
    },
    {
        "source_sentence": "洋銅灌其口，　　晝夜不懈休。",
        "from": "T14n0544_001:0839a14_13",
        "context_with_next_sentence": true
    },
    {
        "source_sentence": "若當生為人，　　口氣常腥臭，",
        "from": "T14n0544_001:0839a15_0",
        "context_with_next_sentence": true
    },
    {
        "source_sentence": "人見便不喜，　　無有和悅歡。",
        "from": "T14n0544_001:0839a16_13",
        "context_with_next_sentence": true
    },
    {
        "source_sentence": "常遇縣官事，　　為人所譏論，",
        "from": "T14n0544_001:0839a17_0",
        "context_with_next_sentence": true
    },
    {
        "source_sentence": "遭逢眾厄難，　　心意初不安，",
        "from": "T14n0544_001:0839a18_0",
        "context_with_next_sentence": true
    },
    {
        "source_sentence": "死還入地獄，　　出則為畜生，",
        "from": "T14n0544_001:0839a19_0",
        "context_with_next_sentence": true
    },
    {
        "source_sentence": "展轉五道中，　　不脫眾苦難。",
        "from": "T14n0544_001:0839a20_13",
        "context_with_next_sentence": true
    },
    {
        "source_sentence": "「復次，長者子！",
        "from": "T14n0544_001:0839a21_7",
        "context_with_next_sentence": true
    },
    {
        "source_sentence": "又有五事，所生之處常與佛、法、眾會，初不差違，見佛聞法便得好心，若作沙門即得所願。",
        "from": "T14n0544_001:0839a23_5",
        "context_with_next_sentence": true
    },
    {
        "source_sentence": "何謂為五？",
        "from": "T14n0544_001:0839a23_10",
        "context_with_next_sentence": true
    },
    {
        "source_sentence": "一者、身奉三寶勸人令事；",
        "from": "T14n0544_001:0839a24_2",
        "context_with_next_sentence": true
    },
    {
        "source_sentence": "二者、作佛形像當使鮮潔；",
        "from": "T14n0544_001:0839a24_14",
        "context_with_next_sentence": true
    },
    {
        "source_sentence": "三者、常奉師教不犯所受；",
        "from": "T14n0544_001:0839a25_6",
        "context_with_next_sentence": true
    },
    {
        "source_sentence": "四者、普慈一切與身正等，如愛赤子；",
        "from": "T14n0544_001:0839a26_3",
        "context_with_next_sentence": true
    },
    {
        "source_sentence": "五者、所受經法晝夜諷誦。",
        "from": "T14n0544_001:0839a26_15",
        "context_with_next_sentence": true
    },
    {
        "source_sentence": "是為五事，所生之處常與佛、法、眾會，初不差違，見佛聞法便得好心，若作沙門即得所願。",
        "from": "T14n0544_001:0839a28_14",
        "context_with_next_sentence": true
    },
    {
        "source_sentence": "」爾時世尊，以偈頌曰：",
        "from": "T14n0544_001:0839a29_4",
        "context_with_next_sentence": true
    },
    {
        "source_sentence": "「奉敬三尊寶，　　教化勸令事，",
        "from": "T14n0544_001:0839b01_0",
        "context_with_next_sentence": true
    },
    {
        "source_sentence": "作佛形像好，　　奉諸尊師教。",
        "from": "T14n0544_001:0839b02_13",
        "context_with_next_sentence": true
    },
    {
        "source_sentence": "當視一切人，　　與身等無異，",
        "from": "T14n0544_001:0839b03_0",
        "context_with_next_sentence": true
    },
    {
        "source_sentence": "彼我悉平等，　　行是會佛前。",
        "from": "T14n0544_001:0839b04_13",
        "context_with_next_sentence": true
    },
    {
        "source_sentence": "晝夜常學問，　　智慧是大寶，",
        "from": "T14n0544_001:0839b05_0",
        "context_with_next_sentence": true
    },
    {
        "source_sentence": "開悟諸盲冥，　　普使知道真。",
        "from": "T14n0544_001:0839b06_13",
        "context_with_next_sentence": true
    },
    {
        "source_sentence": "」於是，長者子辯意聞佛說五十事要法之義，欣然歡喜逮得法忍，五百長者子皆得法眼淨，又諸會者各得其志。",
        "from": "T14n0544_001:0839b09_10",
        "context_with_next_sentence": true
    },
    {
        "source_sentence": "於是，辯意即從座起，為佛作禮，長跪叉手白佛言：",
        "from": "T14n0544_001:0839b10_14",
        "context_with_next_sentence": true
    },
    {
        "source_sentence": "「善哉！",
        "from": "T14n0544_001:0839b10_18",
        "context_with_next_sentence": true
    },
    {
        "source_sentence": "世尊！",
        "from": "T14n0544_001:0839b10_21",
        "context_with_next_sentence": true
    },
    {
        "source_sentence": "快說此法，乃令會者得聞其所，復使將來濟度厄難。",
        "from": "T14n0544_001:0839b12_3",
        "context_with_next_sentence": true
    },
    {
        "source_sentence": "唯願世尊過於貧聚，及諸眾會，明日日中屈於舍食。",
        "from": "T14n0544_001:0839b13_6",
        "context_with_next_sentence": true
    },
    {
        "source_sentence": "」爾時，世尊默然而許。",
        "from": "T14n0544_001:0839b13_17",
        "context_with_next_sentence": true
    },
    {
        "source_sentence": "諸長者子為佛作禮歡喜而去。",
        "from": "T14n0544_001:0839b14_9",
        "context_with_next_sentence": true
    },
    {
        "source_sentence": "辯意到舍白父母言：",
        "from": "T14n0544_001:0839b14_18",
        "context_with_next_sentence": true
    },
    {
        "source_sentence": "「今所請者，人中難有，名曰如來，無上法師，三界無比。",
        "from": "T14n0544_001:0839b16_3",
        "context_with_next_sentence": true
    },
    {
        "source_sentence": "」便告其妻，令設飯食即尋具饌。",
        "from": "T14n0544_001:0839b16_18",
        "context_with_next_sentence": true
    },
    {
        "source_sentence": "明日世尊與諸大眾，往到其家就坐儼然。",
        "from": "T14n0544_001:0839b17_16",
        "context_with_next_sentence": true
    },
    {
        "source_sentence": "時辯意長者子父母眷屬，前禮佛足，各自供侍。",
        "from": "T14n0544_001:0839b18_18",
        "context_with_next_sentence": true
    },
    {
        "source_sentence": "辯意起行澡水，敬意奉食。",
        "from": "T14n0544_001:0839b19_10",
        "context_with_next_sentence": true
    },
    {
        "source_sentence": "下食未訖，有一乞兒前歷座乞，佛未呪願，無敢與者，遍無所得，瞋恚而出，便生惡念：",
        "from": "T14n0544_001:0839b21_8",
        "context_with_next_sentence": true
    },
    {
        "source_sentence": "「此諸沙門放逸愚惑，有何道哉？",
        "from": "T14n0544_001:0839b22_2",
        "context_with_next_sentence": true
    },
    {
        "source_sentence": "貧者從乞，無心見與。",
        "from": "T14n0544_001:0839b22_12",
        "context_with_next_sentence": true
    },
    {
        "source_sentence": "長者迷惑，用為飯此無慈愍意。",
        "from": "T14n0544_001:0839b23_5",
        "context_with_next_sentence": true
    },
    {
        "source_sentence": "吾為王者，以鐵輞車轢斷其頭！",
        "from": "T14n0544_001:0839b23_19",
        "context_with_next_sentence": true
    },
    {
        "source_sentence": "」言已便去。",
        "from": "T14n0544_001:0839b24_4",
        "context_with_next_sentence": true
    },
    {
        "source_sentence": "佛達嚫訖，有一乞兒來入乞匃，座中眾人各各與之，大得飯食，歡喜而去，即生念言：",
        "from": "T14n0544_001:0839b26_3",
        "context_with_next_sentence": true
    },
    {
        "source_sentence": "「此諸沙門皆有慈心，憐吾貧寒，施食充飽，得濟數日。",
        "from": "T14n0544_001:0839b27_8",
        "context_with_next_sentence": true
    },
    {
        "source_sentence": "善哉！",
        "from": "T14n0544_001:0839b27_11",
        "context_with_next_sentence": true
    },
    {
        "source_sentence": "長者乃能供事此等大士，其福無量。",
        "from": "T14n0544_001:0839b28_7",
        "context_with_next_sentence": true
    },
    {
        "source_sentence": "吾為王者，當供養佛及眾弟子，乃至七日之中，當報今日饑渴之恩。",
        "from": "T14n0544_001:0839b29_18",
        "context_with_next_sentence": true
    },
    {
        "source_sentence": "」言已便去。",
        "from": "T14n0544_001:0839c01_3",
        "context_with_next_sentence": true
    },
    {
        "source_sentence": "佛食已訖說法，即還精舍之中。",
        "from": "T14n0544_001:0839c01_17",
        "context_with_next_sentence": true
    },
    {
        "source_sentence": "佛告阿難：",
        "from": "T14n0544_001:0839c02_3",
        "context_with_next_sentence": true
    },
    {
        "source_sentence": "「從今以後嚫訖下食以此為常。",
        "from": "T14n0544_001:0839c02_17",
        "context_with_next_sentence": true
    },
    {
        "source_sentence": "」時二乞兒展轉乞匃到他國中，臥於道邊深草之中。",
        "from": "T14n0544_001:0839c04_3",
        "context_with_next_sentence": true
    },
    {
        "source_sentence": "時彼國王忽然崩亡，無有係嗣。",
        "from": "T14n0544_001:0839c04_17",
        "context_with_next_sentence": true
    },
    {
        "source_sentence": "時國相師明知相法，讖書記曰：",
        "from": "T14n0544_001:0839c05_11",
        "context_with_next_sentence": true
    },
    {
        "source_sentence": "「當有賤人應為王者。",
        "from": "T14n0544_001:0839c06_1",
        "context_with_next_sentence": true
    },
    {
        "source_sentence": "」諸臣百官千乘萬騎，案行國界，誰應為王。",
        "from": "T14n0544_001:0839c06_21",
        "context_with_next_sentence": true
    },
    {
        "source_sentence": "顧見道邊深草之中，上有雲蓋。",
        "from": "T14n0544_001:0839c07_13",
        "context_with_next_sentence": true
    },
    {
        "source_sentence": "相師指曰：",
        "from": "T14n0544_001:0839c07_18",
        "context_with_next_sentence": true
    },
    {
        "source_sentence": "「中有神人！",
        "from": "T14n0544_001:0839c08_5",
        "context_with_next_sentence": true
    },
    {
        "source_sentence": "」即見乞兒，相應為王。",
        "from": "T14n0544_001:0839c08_16",
        "context_with_next_sentence": true
    },
    {
        "source_sentence": "諸臣拜謁，各稱曰臣。",
        "from": "T14n0544_001:0839c09_4",
        "context_with_next_sentence": true
    },
    {
        "source_sentence": "乞兒驚愕，自云下賤非是王種。",
        "from": "T14n0544_001:0839c09_18",
        "context_with_next_sentence": true
    },
    {
        "source_sentence": "皆言應相，非是強力。",
        "from": "T14n0544_001:0839c10_9",
        "context_with_next_sentence": true
    },
    {
        "source_sentence": "沐浴香湯，著王者之服，光相儼然，稱善無量，導從前後，迴車入國。",
        "from": "T14n0544_001:0839c11_19",
        "context_with_next_sentence": true
    },
    {
        "source_sentence": "時惡念者在於深草中臥寐不覺，車轢斷其頭。",
        "from": "T14n0544_001:0839c13_1",
        "context_with_next_sentence": true
    },
    {
        "source_sentence": "王到國中，陰陽和調，四氣隆赫，人民安樂，稱王之德。",
        "from": "T14n0544_001:0839c14_6",
        "context_with_next_sentence": true
    },
    {
        "source_sentence": "爾時國王自念：",
        "from": "T14n0544_001:0839c14_13",
        "context_with_next_sentence": true
    },
    {
        "source_sentence": "「昔者貧窮之人，以何因緣得為國王？",
        "from": "T14n0544_001:0839c15_8",
        "context_with_next_sentence": true
    },
    {
        "source_sentence": "昔行乞時，得蒙佛恩，大得飯食，便生善念：",
        "from": "T14n0544_001:0839c16_8",
        "context_with_next_sentence": true
    },
    {
        "source_sentence": "『得為王者，供養七日。",
        "from": "T14n0544_001:0839c16_19",
        "context_with_next_sentence": true
    },
    {
        "source_sentence": "』佛之恩德今已果之。",
        "from": "T14n0544_001:0839c17_8",
        "context_with_next_sentence": true
    },
    {
        "source_sentence": "」即召群臣，遙向舍衛國燒香作禮。",
        "from": "T14n0544_001:0839c18_4",
        "context_with_next_sentence": true
    },
    {
        "source_sentence": "即遣使者，往請佛言：",
        "from": "T14n0544_001:0839c18_14",
        "context_with_next_sentence": true
    },
    {
        "source_sentence": "「蒙世尊遺恩，得為人王。",
        "from": "T14n0544_001:0839c19_6",
        "context_with_next_sentence": true
    },
    {
        "source_sentence": "願屈尊神，來化此國愚冥之人，得見教訓。",
        "from": "T14n0544_001:0839c20_4",
        "context_with_next_sentence": true
    },
    {
        "source_sentence": "」於是佛告諸弟子：",
        "from": "T14n0544_001:0839c20_13",
        "context_with_next_sentence": true
    },
    {
        "source_sentence": "「當受彼請。",
        "from": "T14n0544_001:0839c20_19",
        "context_with_next_sentence": true
    },
    {
        "source_sentence": "」佛與弟子無央數眾往到彼國。",
        "from": "T14n0544_001:0839c21_11",
        "context_with_next_sentence": true
    },
    {
        "source_sentence": "時王出迎，與諸群臣稽首佛足，燒香散華，伎樂供養。",
        "from": "T14n0544_001:0839c22_16",
        "context_with_next_sentence": true
    },
    {
        "source_sentence": "佛入宮中即以就座，王起行水，供設飯食，須臾以訖。",
        "from": "T14n0544_001:0839c24_1",
        "context_with_next_sentence": true
    },
    {
        "source_sentence": "爾時，國王為佛作禮前白佛言：",
        "from": "T14n0544_001:0839c24_15",
        "context_with_next_sentence": true
    },
    {
        "source_sentence": "「我本是小人，有何福行得享斯位？",
        "from": "T14n0544_001:0839c25_10",
        "context_with_next_sentence": true
    },
    {
        "source_sentence": "願佛解說，令此國人得蒙開眼。",
        "from": "T14n0544_001:0839c26_4",
        "context_with_next_sentence": true
    },
    {
        "source_sentence": "」佛告王曰：",
        "from": "T14n0544_001:0839c27_4",
        "context_with_next_sentence": true
    },
    {
        "source_sentence": "「往日舍衛城中有長者子，名曰辯意，施設大檀，請佛及僧。",
        "from": "T14n0544_001:0839c28_11",
        "context_with_next_sentence": true
    },
    {
        "source_sentence": "時佛坐定，下食未嚫，有一乞兒，來入欲乞，一無所得，瞋恚而出，惡念生曰：",
        "from": "T14n0544_001:0840a01_3",
        "context_with_next_sentence": true
    },
    {
        "source_sentence": "『若吾為王，以鐵輞車轢斷僧頭！",
        "from": "T14n0544_001:0840a01_18",
        "context_with_next_sentence": true
    },
    {
        "source_sentence": "』一人後來，乞匃大得飯食，出即念言：",
        "from": "T14n0544_001:0840a02_15",
        "context_with_next_sentence": true
    },
    {
        "source_sentence": "『若我為王，供養此等眾聖之僧七日之中。",
        "from": "T14n0544_001:0840a03_14",
        "context_with_next_sentence": true
    },
    {
        "source_sentence": "』時善念者，今王是也；",
        "from": "T14n0544_001:0840a04_6",
        "context_with_next_sentence": true
    },
    {
        "source_sentence": "時惡念者，臥深草中，王受正位，迴車入國，車騎侍從轢斷其頭，死入地獄，為火車所轢，億劫乃出。",
        "from": "T14n0544_001:0840a06_9",
        "context_with_next_sentence": true
    },
    {
        "source_sentence": "王今請佛，報誓過厚，世世受福，無有極已。",
        "from": "T14n0544_001:0840a07_8",
        "context_with_next_sentence": true
    },
    {
        "source_sentence": "」爾時世尊以偈頌曰：",
        "from": "T14n0544_001:0840a07_18",
        "context_with_next_sentence": true
    },
    {
        "source_sentence": "「人心是毒根，　　口為禍之門，",
        "from": "T14n0544_001:0840a08_0",
        "context_with_next_sentence": true
    },
    {
        "source_sentence": "心念而口言，　　身受其罪殃。",
        "from": "T14n0544_001:0840a09_13",
        "context_with_next_sentence": true
    },
    {
        "source_sentence": "不念善惡人，　　自作身受患，",
        "from": "T14n0544_001:0840a10_0",
        "context_with_next_sentence": true
    },
    {
        "source_sentence": "意欲害於彼，　　不覺車轢頭。",
        "from": "T14n0544_001:0840a11_13",
        "context_with_next_sentence": true
    },
    {
        "source_sentence": "心為甘露法，　　令人生天上，",
        "from": "T14n0544_001:0840a12_0",
        "context_with_next_sentence": true
    },
    {
        "source_sentence": "心念而口言，　　身受其福德。",
        "from": "T14n0544_001:0840a13_13",
        "context_with_next_sentence": true
    },
    {
        "source_sentence": "有念善惡人，　　自作安身本，",
        "from": "T14n0544_001:0840a14_0",
        "context_with_next_sentence": true
    },
    {
        "source_sentence": "意念一切善，　　如王得天位。",
        "from": "T14n0544_001:0840a15_13",
        "context_with_next_sentence": true
    },
    {
        "source_sentence": "」是時，國王聞經歡喜，舉國臣民得須陀洹道。",
        "from": "T14n0544_001:0840a16_19",
        "context_with_next_sentence": true
    },
    {
        "source_sentence": "供養佛七日之後，佛於是欲去，王及臣民為佛作禮而別，於是世尊還到舍衛祇樹精舍。",
        "from": "T14n0544_001:0840a18_18",
        "context_with_next_sentence": true
    },
    {
        "source_sentence": "賢者阿難政衣服，從坐起，為佛作禮，長跪白佛言：",
        "from": "T14n0544_001:0840a20_3",
        "context_with_next_sentence": true
    },
    {
        "source_sentence": "「當以何名此經，云何奉行？",
        "from": "T14n0544_001:0840a20_16",
        "context_with_next_sentence": true
    },
    {
        "source_sentence": "」佛告阿難：",
        "from": "T14n0544_001:0840a21_2",
        "context_with_next_sentence": true
    },
    {
        "source_sentence": "「是經名為『辯意長者子所問』，當奉持之，一名『諸法要義』。",
        "from": "T14n0544_001:0840a22_10",
        "context_with_next_sentence": true
    },
    {
        "source_sentence": "」佛復告阿難：",
        "from": "T14n0544_001:0840a22_17",
        "context_with_next_sentence": true
    },
    {
        "source_sentence": "「若有善男子、善女人，有行斯經、奉持諷誦、宣傳後世、令人受持者，是人如侍我身福無有異。",
        "from": "T14n0544_001:0840a24_15",
        "context_with_next_sentence": true
    },
    {
        "source_sentence": "誦斯經者，當為彌勒佛所授決，如來廣長舌所語無有異。",
        "from": "T14n0544_001:0840a26_3",
        "context_with_next_sentence": true
    },
    {
        "source_sentence": "」佛說經已，時諸天、龍、鬼神、四輩弟子，聞經歡喜，為佛作禮。",
        "from": "T14n0544_001:0840a27_9",
        "context_with_next_sentence": true
    },
    {
        "source_sentence": "辯意長者子經",
        "from": "T14n0544_001:0840a28_100",
        "context_with_next_sentence": false
    }
]