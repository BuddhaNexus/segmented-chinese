[
    {
        "source_sentence": "成唯識論卷第二",
        "from": "T31n1585_002:0005c17_0",
        "context_with_next_sentence": true
    },
    {
        "source_sentence": "護法等菩薩造",
        "from": "T31n1585_002:0005c19_0",
        "context_with_next_sentence": true
    },
    {
        "source_sentence": "三藏法師玄奘奉　詔譯",
        "from": "T31n1585_002:0005c20_0",
        "context_with_next_sentence": true
    },
    {
        "source_sentence": "復如何知諸有為相異色心等有實自性？",
        "from": "T31n1585_002:0005c21_16",
        "context_with_next_sentence": true
    },
    {
        "source_sentence": "契經說故。",
        "from": "T31n1585_002:0005c22_4",
        "context_with_next_sentence": true
    },
    {
        "source_sentence": "如契經說：",
        "from": "T31n1585_002:0005c22_9",
        "context_with_next_sentence": true
    },
    {
        "source_sentence": "有三有為之有為相，乃至廣說。",
        "from": "T31n1585_002:0005c23_4",
        "context_with_next_sentence": true
    },
    {
        "source_sentence": "此經不說異色心等有實自性，為證不成。",
        "from": "T31n1585_002:0005c24_4",
        "context_with_next_sentence": true
    },
    {
        "source_sentence": "非第六聲便表異體，色心之體即色心故。",
        "from": "T31n1585_002:0005c25_4",
        "context_with_next_sentence": true
    },
    {
        "source_sentence": "非能相體定異所相，勿堅相等異地等故。",
        "from": "T31n1585_002:0005c26_4",
        "context_with_next_sentence": true
    },
    {
        "source_sentence": "若有為相異所相體，無為相體應異所相。",
        "from": "T31n1585_002:0005c27_4",
        "context_with_next_sentence": true
    },
    {
        "source_sentence": "又生等相若體俱有，應一切時齊興作用。",
        "from": "T31n1585_002:0005c28_3",
        "context_with_next_sentence": true
    },
    {
        "source_sentence": "若相違故用不頓興，體亦相違，如何俱有？",
        "from": "T31n1585_002:0005c29_3",
        "context_with_next_sentence": true
    },
    {
        "source_sentence": "又住異滅用不應俱，能相所相體俱本有；",
        "from": "T31n1585_002:0006a01_2",
        "context_with_next_sentence": true
    },
    {
        "source_sentence": "用亦應然，無別性故。",
        "from": "T31n1585_002:0006a01_12",
        "context_with_next_sentence": true
    },
    {
        "source_sentence": "若謂彼用更待因緣，所待因緣應非本有。",
        "from": "T31n1585_002:0006a02_11",
        "context_with_next_sentence": true
    },
    {
        "source_sentence": "又執生等便為無用，所相恒有而生等合；",
        "from": "T31n1585_002:0006a03_11",
        "context_with_next_sentence": true
    },
    {
        "source_sentence": "應無為法亦有生等，彼此異因不可得故。",
        "from": "T31n1585_002:0006a04_10",
        "context_with_next_sentence": true
    },
    {
        "source_sentence": "又去來世非現非常，應似空花非實有性。",
        "from": "T31n1585_002:0006a05_10",
        "context_with_next_sentence": true
    },
    {
        "source_sentence": "生名為有，寧在未來？",
        "from": "T31n1585_002:0006a06_2",
        "context_with_next_sentence": true
    },
    {
        "source_sentence": "滅名為無，應非現在。",
        "from": "T31n1585_002:0006a06_12",
        "context_with_next_sentence": true
    },
    {
        "source_sentence": "滅若非無，生應非有。",
        "from": "T31n1585_002:0006a07_2",
        "context_with_next_sentence": true
    },
    {
        "source_sentence": "又滅違住，寧執同時？",
        "from": "T31n1585_002:0006a07_12",
        "context_with_next_sentence": true
    },
    {
        "source_sentence": "住不違生，何容異世？",
        "from": "T31n1585_002:0006a08_3",
        "context_with_next_sentence": true
    },
    {
        "source_sentence": "故彼所執進退非理。",
        "from": "T31n1585_002:0006a08_12",
        "context_with_next_sentence": true
    },
    {
        "source_sentence": "然有為法因緣力故，本無今有、暫有還無，表異無為假立四相：",
        "from": "T31n1585_002:0006a10_3",
        "context_with_next_sentence": true
    },
    {
        "source_sentence": "本無今有，有位名生；",
        "from": "T31n1585_002:0006a10_13",
        "context_with_next_sentence": true
    },
    {
        "source_sentence": "生位暫停，即說為住；",
        "from": "T31n1585_002:0006a11_2",
        "context_with_next_sentence": true
    },
    {
        "source_sentence": "住別前後，復立異名；",
        "from": "T31n1585_002:0006a11_12",
        "context_with_next_sentence": true
    },
    {
        "source_sentence": "暫有還無，無時名滅。",
        "from": "T31n1585_002:0006a12_2",
        "context_with_next_sentence": true
    },
    {
        "source_sentence": "前三有故同在現在，後一是無故在過去。",
        "from": "T31n1585_002:0006a13_2",
        "context_with_next_sentence": true
    },
    {
        "source_sentence": "如何無法與有為相？",
        "from": "T31n1585_002:0006a13_11",
        "context_with_next_sentence": true
    },
    {
        "source_sentence": "表此後無，為相何失？",
        "from": "T31n1585_002:0006a14_2",
        "context_with_next_sentence": true
    },
    {
        "source_sentence": "生表有法先非有，滅表有法後是無，異表此法非凝然，住表此法暫有用，故此四相於有為法雖俱名表而表有異。",
        "from": "T31n1585_002:0006a16_14",
        "context_with_next_sentence": true
    },
    {
        "source_sentence": "此依剎那假立四相，一期分位亦得假立。",
        "from": "T31n1585_002:0006a17_15",
        "context_with_next_sentence": true
    },
    {
        "source_sentence": "初有名生，後無名滅，生已相似相續名住，即此相續轉變名異，是故四相皆是假立。",
        "from": "T31n1585_002:0006a19_15",
        "context_with_next_sentence": true
    },
    {
        "source_sentence": "復如何知異色心等有實詮表名句文身？",
        "from": "T31n1585_002:0006a20_13",
        "context_with_next_sentence": true
    },
    {
        "source_sentence": "契經說故。",
        "from": "T31n1585_002:0006a21_1",
        "context_with_next_sentence": true
    },
    {
        "source_sentence": "如契經說：",
        "from": "T31n1585_002:0006a21_6",
        "context_with_next_sentence": true
    },
    {
        "source_sentence": "佛得希有名句文身。",
        "from": "T31n1585_002:0006a21_15",
        "context_with_next_sentence": true
    },
    {
        "source_sentence": "此經不說異色心等有實名等，為證不成。",
        "from": "T31n1585_002:0006a22_14",
        "context_with_next_sentence": true
    },
    {
        "source_sentence": "若名句文異聲實有，應如色等非實能詮。",
        "from": "T31n1585_002:0006a23_15",
        "context_with_next_sentence": true
    },
    {
        "source_sentence": "謂聲能生名句文者，此聲必有音韻屈曲，此足能詮，何用名等？",
        "from": "T31n1585_002:0006a25_7",
        "context_with_next_sentence": true
    },
    {
        "source_sentence": "若謂聲上音韻屈曲即名句文，異聲實有所見色上形量屈曲，應異色處別有實體。",
        "from": "T31n1585_002:0006a27_5",
        "context_with_next_sentence": true
    },
    {
        "source_sentence": "若謂聲上音韻屈曲如絃管聲非能詮者，此應如彼聲，不別生名等。",
        "from": "T31n1585_002:0006a28_17",
        "context_with_next_sentence": true
    },
    {
        "source_sentence": "又誰說彼定不能詮？",
        "from": "T31n1585_002:0006a29_8",
        "context_with_next_sentence": true
    },
    {
        "source_sentence": "聲若能詮，風鈴聲等應有詮用，此應如彼不別生實名句文身。",
        "from": "T31n1585_002:0006b01_16",
        "context_with_next_sentence": true
    },
    {
        "source_sentence": "若唯語聲能生名等，如何不許唯語能詮？",
        "from": "T31n1585_002:0006b02_16",
        "context_with_next_sentence": true
    },
    {
        "source_sentence": "何理定知能詮即語，寧知異語別有能詮？",
        "from": "T31n1585_002:0006b03_16",
        "context_with_next_sentence": true
    },
    {
        "source_sentence": "語不異能詮，人天共了，執能詮異語，天愛非餘。",
        "from": "T31n1585_002:0006b04_19",
        "context_with_next_sentence": true
    },
    {
        "source_sentence": "然依語聲分位差別而假建立名句文身，名詮自性，句詮差別，文即是字為二所依。",
        "from": "T31n1585_002:0006b06_17",
        "context_with_next_sentence": true
    },
    {
        "source_sentence": "此三離聲雖無別體，而假實異亦不即聲。",
        "from": "T31n1585_002:0006b07_16",
        "context_with_next_sentence": true
    },
    {
        "source_sentence": "由此法詞二無礙解境有差別，聲與名等蘊處界攝亦各有異。",
        "from": "T31n1585_002:0006b09_6",
        "context_with_next_sentence": true
    },
    {
        "source_sentence": "且依此土說名句文依聲假立，非謂一切，諸餘佛土亦依光明妙香味等假立三故。",
        "from": "T31n1585_002:0006b11_6",
        "context_with_next_sentence": true
    },
    {
        "source_sentence": "有執隨眠異心心所，是不相應行蘊所攝。",
        "from": "T31n1585_002:0006b12_6",
        "context_with_next_sentence": true
    },
    {
        "source_sentence": "彼亦非理，名貪等故，如現貪等，非不相應。",
        "from": "T31n1585_002:0006b13_7",
        "context_with_next_sentence": true
    },
    {
        "source_sentence": "執別有餘不相應行，准前理趣皆應遮止。",
        "from": "T31n1585_002:0006b14_6",
        "context_with_next_sentence": true
    },
    {
        "source_sentence": "諸無為法離色心等決定實有，理不可得。",
        "from": "T31n1585_002:0006b15_17",
        "context_with_next_sentence": true
    },
    {
        "source_sentence": "且定有法略有三種：",
        "from": "T31n1585_002:0006b16_7",
        "context_with_next_sentence": true
    },
    {
        "source_sentence": "一現所知法，如色心等。",
        "from": "T31n1585_002:0006b16_18",
        "context_with_next_sentence": true
    },
    {
        "source_sentence": "二現受用法，如瓶衣等。",
        "from": "T31n1585_002:0006b17_10",
        "context_with_next_sentence": true
    },
    {
        "source_sentence": "如是二法世共知有，不待因成。",
        "from": "T31n1585_002:0006b18_6",
        "context_with_next_sentence": true
    },
    {
        "source_sentence": "三有作用法，如眼耳等，由彼彼用證知是有。",
        "from": "T31n1585_002:0006b19_7",
        "context_with_next_sentence": true
    },
    {
        "source_sentence": "無為非世共知定有，又無作用如眼耳等，設許有用應是無常，故不可執無為定有。",
        "from": "T31n1585_002:0006b21_7",
        "context_with_next_sentence": true
    },
    {
        "source_sentence": "然諸無為所知性故，或色心等所顯性故，如色心等，不應執為離色心等實無為性。",
        "from": "T31n1585_002:0006b23_7",
        "context_with_next_sentence": true
    },
    {
        "source_sentence": "又虛空等為一為多？",
        "from": "T31n1585_002:0006b23_16",
        "context_with_next_sentence": true
    },
    {
        "source_sentence": "若體是一，遍一切處；",
        "from": "T31n1585_002:0006b24_7",
        "context_with_next_sentence": true
    },
    {
        "source_sentence": "虛空容受色等法故，隨能合法體應成多。",
        "from": "T31n1585_002:0006b25_6",
        "context_with_next_sentence": true
    },
    {
        "source_sentence": "一所合處餘不合故，不爾諸法應互相遍。",
        "from": "T31n1585_002:0006b26_6",
        "context_with_next_sentence": true
    },
    {
        "source_sentence": "若謂虛空不與法合，應非容受，如餘無為。",
        "from": "T31n1585_002:0006b27_7",
        "context_with_next_sentence": true
    },
    {
        "source_sentence": "又色等中有虛空不？",
        "from": "T31n1585_002:0006b27_16",
        "context_with_next_sentence": true
    },
    {
        "source_sentence": "有應相雜，無應不遍。",
        "from": "T31n1585_002:0006b28_7",
        "context_with_next_sentence": true
    },
    {
        "source_sentence": "一部一品結法斷時，應得餘部餘品擇滅。",
        "from": "T31n1585_002:0006b29_6",
        "context_with_next_sentence": true
    },
    {
        "source_sentence": "一法緣闕得不生時，應於一切得非擇滅。",
        "from": "T31n1585_002:0006c01_6",
        "context_with_next_sentence": true
    },
    {
        "source_sentence": "執彼體一，理應爾故。",
        "from": "T31n1585_002:0006c01_16",
        "context_with_next_sentence": true
    },
    {
        "source_sentence": "若體是多，便有品類，應如色等，非實無為，虛空又應非遍容受。",
        "from": "T31n1585_002:0006c03_6",
        "context_with_next_sentence": true
    },
    {
        "source_sentence": "餘部所執離心心所實有無為，准前應破。",
        "from": "T31n1585_002:0006c04_7",
        "context_with_next_sentence": true
    },
    {
        "source_sentence": "又諸無為，許無因果故，應如兔角，非異心等有。",
        "from": "T31n1585_002:0006c05_10",
        "context_with_next_sentence": true
    },
    {
        "source_sentence": "然契經說有虛空等。",
        "from": "T31n1585_002:0006c06_2",
        "context_with_next_sentence": true
    },
    {
        "source_sentence": "諸無為法略有二種：",
        "from": "T31n1585_002:0006c06_11",
        "context_with_next_sentence": true
    },
    {
        "source_sentence": "一依識變假施設有，謂曾聞說虛空等名，隨分別有虛空等相，數習力故心等生時，似虛空等無為相現。",
        "from": "T31n1585_002:0006c09_1",
        "context_with_next_sentence": true
    },
    {
        "source_sentence": "此所現相，前後相似無有變易，假說為常。",
        "from": "T31n1585_002:0006c10_1",
        "context_with_next_sentence": true
    },
    {
        "source_sentence": "二依法性假施設有，謂空無我所顯真如，有無俱非、心言路絕，與一切法非一異等，是法真理故名法性，離諸障礙故名虛空。",
        "from": "T31n1585_002:0006c13_1",
        "context_with_next_sentence": true
    },
    {
        "source_sentence": "由簡擇力滅諸雜染究竟證會，故名擇滅。",
        "from": "T31n1585_002:0006c14_1",
        "context_with_next_sentence": true
    },
    {
        "source_sentence": "不由擇力本性清淨，或緣闕所顯，故名非擇滅。",
        "from": "T31n1585_002:0006c15_4",
        "context_with_next_sentence": true
    },
    {
        "source_sentence": "苦樂受滅，故名不動。",
        "from": "T31n1585_002:0006c15_14",
        "context_with_next_sentence": true
    },
    {
        "source_sentence": "想受不行，名想受滅。",
        "from": "T31n1585_002:0006c16_4",
        "context_with_next_sentence": true
    },
    {
        "source_sentence": "此五皆依真如假立，真如亦是假施設名，遮撥為無故說為有，遮執為有故說為空。",
        "from": "T31n1585_002:0006c18_4",
        "context_with_next_sentence": true
    },
    {
        "source_sentence": "勿謂虛幻故說為實，理非妄倒故名真如，不同餘宗離色心等有實常法名曰真如，故諸無為非定實有。",
        "from": "T31n1585_002:0006c20_14",
        "context_with_next_sentence": true
    },
    {
        "source_sentence": "外道餘乘所執諸法，異心心所非實有性，是所取故，如心心所。",
        "from": "T31n1585_002:0006c22_9",
        "context_with_next_sentence": true
    },
    {
        "source_sentence": "能取彼覺亦不緣彼，是能取故。",
        "from": "T31n1585_002:0006c23_4",
        "context_with_next_sentence": true
    },
    {
        "source_sentence": "如緣此覺，諸心心所依他起故，亦如幻事，非真實有。",
        "from": "T31n1585_002:0006c24_9",
        "context_with_next_sentence": true
    },
    {
        "source_sentence": "為遣妄執心心所外實有境故，說唯有識。",
        "from": "T31n1585_002:0006c25_9",
        "context_with_next_sentence": true
    },
    {
        "source_sentence": "若執唯識真實有者，如執外境亦是法執。",
        "from": "T31n1585_002:0006c26_8",
        "context_with_next_sentence": true
    },
    {
        "source_sentence": "然諸法執略有二種：",
        "from": "T31n1585_002:0006c26_17",
        "context_with_next_sentence": true
    },
    {
        "source_sentence": "一者俱生、二者分別。",
        "from": "T31n1585_002:0006c27_9",
        "context_with_next_sentence": true
    },
    {
        "source_sentence": "俱生法執，無始時來虛妄熏習內因力故，恒與身俱，不待邪教及邪分別，任運而轉，故名俱生。",
        "from": "T31n1585_002:0006c29_13",
        "context_with_next_sentence": true
    },
    {
        "source_sentence": "此復二種：",
        "from": "T31n1585_002:0006c29_18",
        "context_with_next_sentence": true
    },
    {
        "source_sentence": "一常相續，在第七識，緣第八識起自心相，執為實法；",
        "from": "T31n1585_002:0007a02_2",
        "context_with_next_sentence": true
    },
    {
        "source_sentence": "二有間斷，在第六識，緣識所變蘊處界相，或總或別起自心相，執為實法。",
        "from": "T31n1585_002:0007a03_16",
        "context_with_next_sentence": true
    },
    {
        "source_sentence": "此二法執細故難斷，後十地中數數修習勝法空觀方能除滅。",
        "from": "T31n1585_002:0007a05_5",
        "context_with_next_sentence": true
    },
    {
        "source_sentence": "分別法執亦由現在外緣力故，非與身俱，要待邪教及邪分別然後方起，故名分別。",
        "from": "T31n1585_002:0007a07_6",
        "context_with_next_sentence": true
    },
    {
        "source_sentence": "唯在第六意識中有。",
        "from": "T31n1585_002:0007a07_15",
        "context_with_next_sentence": true
    },
    {
        "source_sentence": "此亦二種：",
        "from": "T31n1585_002:0007a08_1",
        "context_with_next_sentence": true
    },
    {
        "source_sentence": "一緣邪教所說蘊處界相，起自心相，分別計度執為實法；",
        "from": "T31n1585_002:0007a09_7",
        "context_with_next_sentence": true
    },
    {
        "source_sentence": "二緣邪教所說自性等相，起自心相，分別計度執為實法。",
        "from": "T31n1585_002:0007a10_15",
        "context_with_next_sentence": true
    },
    {
        "source_sentence": "此二法執麁故易斷，入初地時觀一切法法空真如即能除滅。",
        "from": "T31n1585_002:0007a12_5",
        "context_with_next_sentence": true
    },
    {
        "source_sentence": "如是所說一切法執，自心外法或有或無，自心內法一切皆有，是故法執皆緣自心所現似法執為實有。",
        "from": "T31n1585_002:0007a14_11",
        "context_with_next_sentence": true
    },
    {
        "source_sentence": "然似法相從緣生故，是如幻有；",
        "from": "T31n1585_002:0007a15_8",
        "context_with_next_sentence": true
    },
    {
        "source_sentence": "所執實法妄計度故，決定非有。",
        "from": "T31n1585_002:0007a16_3",
        "context_with_next_sentence": true
    },
    {
        "source_sentence": "故世尊說：",
        "from": "T31n1585_002:0007a16_8",
        "context_with_next_sentence": true
    },
    {
        "source_sentence": "慈氏當知，諸識所緣唯識所現，依他起性如幻事等。",
        "from": "T31n1585_002:0007a17_12",
        "context_with_next_sentence": true
    },
    {
        "source_sentence": "如是外道餘乘所執離識我法皆非實有，故心心所決定不用外色等法為所緣緣，緣用必依實有體故。",
        "from": "T31n1585_002:0007a20_3",
        "context_with_next_sentence": true
    },
    {
        "source_sentence": "現在彼聚心心所法，非此聚識親所緣緣，如非所緣，他聚攝故。",
        "from": "T31n1585_002:0007a21_12",
        "context_with_next_sentence": true
    },
    {
        "source_sentence": "同聚心所亦非親所緣，自體異故，如餘非所取。",
        "from": "T31n1585_002:0007a22_14",
        "context_with_next_sentence": true
    },
    {
        "source_sentence": "由此應知實無外境，唯有內識似外境生。",
        "from": "T31n1585_002:0007a23_13",
        "context_with_next_sentence": true
    },
    {
        "source_sentence": "是故契經伽他中說：",
        "from": "T31n1585_002:0007a24_4",
        "context_with_next_sentence": true
    },
    {
        "source_sentence": "如愚所分別，外境實皆無，習氣擾濁心，故似彼而轉。",
        "from": "T31n1585_002:0007a26_5",
        "context_with_next_sentence": true
    },
    {
        "source_sentence": "有作是難：",
        "from": "T31n1585_002:0007a26_10",
        "context_with_next_sentence": true
    },
    {
        "source_sentence": "若無離識實我法者，假亦應無。",
        "from": "T31n1585_002:0007a27_6",
        "context_with_next_sentence": true
    },
    {
        "source_sentence": "謂假必依真事似事共法而立，如有真火、有似火人、有猛赤法乃可假說此人為火，假說牛等應知亦然。",
        "from": "T31n1585_002:0007a29_15",
        "context_with_next_sentence": true
    },
    {
        "source_sentence": "我法若無，依何假說？",
        "from": "T31n1585_002:0007b01_7",
        "context_with_next_sentence": true
    },
    {
        "source_sentence": "無假說故，似亦不成，如何說心似外境轉？",
        "from": "T31n1585_002:0007b02_6",
        "context_with_next_sentence": true
    },
    {
        "source_sentence": "彼難非理，離識我法前已破故。",
        "from": "T31n1585_002:0007b03_2",
        "context_with_next_sentence": true
    },
    {
        "source_sentence": "依類依實假說火等，俱不成故。",
        "from": "T31n1585_002:0007b03_16",
        "context_with_next_sentence": true
    },
    {
        "source_sentence": "依類假說理且不成，猛赤等德非類有故，若無共德而假說彼，應亦於水等假說火等名。",
        "from": "T31n1585_002:0007b05_17",
        "context_with_next_sentence": true
    },
    {
        "source_sentence": "若謂猛等雖非類德而不相離故可假說，此亦不然，人類猛等現見亦有互相離故。",
        "from": "T31n1585_002:0007b07_17",
        "context_with_next_sentence": true
    },
    {
        "source_sentence": "類既無德又互相離，然有於人假說火等，故知假說不依類成。",
        "from": "T31n1585_002:0007b09_8",
        "context_with_next_sentence": true
    },
    {
        "source_sentence": "依實假說理亦不成，猛赤等德非共有故。",
        "from": "T31n1585_002:0007b10_8",
        "context_with_next_sentence": true
    },
    {
        "source_sentence": "謂猛赤等在火在人其體各別，所依異故。",
        "from": "T31n1585_002:0007b11_9",
        "context_with_next_sentence": true
    },
    {
        "source_sentence": "無共假說，有過同前。",
        "from": "T31n1585_002:0007b11_19",
        "context_with_next_sentence": true
    },
    {
        "source_sentence": "若謂人火德相似故可假說者，理亦不然，說火在人非在德故，由此假說不依實成。",
        "from": "T31n1585_002:0007b14_1",
        "context_with_next_sentence": true
    },
    {
        "source_sentence": "又假必依真事立者，亦不應理，真謂自相，假智及詮俱非境故。",
        "from": "T31n1585_002:0007b15_10",
        "context_with_next_sentence": true
    },
    {
        "source_sentence": "謂假智詮不得自相，唯於諸法共相而轉，亦非離此有別方便施設自相為假所依。",
        "from": "T31n1585_002:0007b17_9",
        "context_with_next_sentence": true
    },
    {
        "source_sentence": "然假智詮必依聲起，聲不及處此便不轉。",
        "from": "T31n1585_002:0007b18_10",
        "context_with_next_sentence": true
    },
    {
        "source_sentence": "能詮所詮俱非自相，故知假說不依真事。",
        "from": "T31n1585_002:0007b19_10",
        "context_with_next_sentence": true
    },
    {
        "source_sentence": "由此但依似事而轉，似謂增益，非實有相。",
        "from": "T31n1585_002:0007b20_11",
        "context_with_next_sentence": true
    },
    {
        "source_sentence": "聲依增益似相而轉，故不可說假必依真，是故彼難不應正理。",
        "from": "T31n1585_002:0007b22_1",
        "context_with_next_sentence": true
    },
    {
        "source_sentence": "然依識變對遣妄執真實我法說假似言，由此契經伽他中說：",
        "from": "T31n1585_002:0007b23_10",
        "context_with_next_sentence": true
    },
    {
        "source_sentence": "為對遣愚夫，　　所執實我法，",
        "from": "T31n1585_002:0007b24_0",
        "context_with_next_sentence": true
    },
    {
        "source_sentence": "故於識所變，　　假說我法名。",
        "from": "T31n1585_002:0007b25_13",
        "context_with_next_sentence": true
    },
    {
        "source_sentence": "識所變相雖無量種，而能變識類別唯三：",
        "from": "T31n1585_002:0007b26_17",
        "context_with_next_sentence": true
    },
    {
        "source_sentence": "一謂異熟，即第八識，多異熟性故；",
        "from": "T31n1585_002:0007b27_15",
        "context_with_next_sentence": true
    },
    {
        "source_sentence": "二謂思量，即第七識，恒審思量故；",
        "from": "T31n1585_002:0007b28_10",
        "context_with_next_sentence": true
    },
    {
        "source_sentence": "三謂了境，即前六識，了境相麁故。",
        "from": "T31n1585_002:0007b29_5",
        "context_with_next_sentence": true
    },
    {
        "source_sentence": "及言顯六合為一種。",
        "from": "T31n1585_002:0007b29_14",
        "context_with_next_sentence": true
    },
    {
        "source_sentence": "此三皆名能變識者，能變有二種：",
        "from": "T31n1585_002:0007c01_11",
        "context_with_next_sentence": true
    },
    {
        "source_sentence": "一因能變，謂第八識中等流、異熟二因習氣，等流習氣由七識中善惡無記熏令生長，異熟習氣由六識中有漏善惡熏令生長；",
        "from": "T31n1585_002:0007c04_9",
        "context_with_next_sentence": true
    },
    {
        "source_sentence": "二果能變，謂前二種習氣力故，有八識生現種種相。",
        "from": "T31n1585_002:0007c05_13",
        "context_with_next_sentence": true
    },
    {
        "source_sentence": "等流習氣為因緣故，八識體相差別而生，名等流果，果似因故。",
        "from": "T31n1585_002:0007c07_4",
        "context_with_next_sentence": true
    },
    {
        "source_sentence": "異熟習氣為增上緣，感第八識酬引業力恒相續故，立異熟名。",
        "from": "T31n1585_002:0007c08_13",
        "context_with_next_sentence": true
    },
    {
        "source_sentence": "感前六識酬滿業者從異熟起，名異熟生。",
        "from": "T31n1585_002:0007c09_13",
        "context_with_next_sentence": true
    },
    {
        "source_sentence": "不名異熟，有間斷故。",
        "from": "T31n1585_002:0007c10_6",
        "context_with_next_sentence": true
    },
    {
        "source_sentence": "即前異熟及異熟生，名異熟果，果異因故。",
        "from": "T31n1585_002:0007c11_6",
        "context_with_next_sentence": true
    },
    {
        "source_sentence": "此中且說我愛執藏持雜染種能變果識，名為異熟，非謂一切。",
        "from": "T31n1585_002:0007c12_15",
        "context_with_next_sentence": true
    },
    {
        "source_sentence": "雖已略說能變三名，而未廣辯能變三相。",
        "from": "T31n1585_002:0007c13_14",
        "context_with_next_sentence": true
    },
    {
        "source_sentence": "且初能變其相云何？",
        "from": "T31n1585_002:0007c14_5",
        "context_with_next_sentence": true
    },
    {
        "source_sentence": "頌曰：",
        "from": "T31n1585_002:0007c14_8",
        "context_with_next_sentence": true
    },
    {
        "source_sentence": "初阿賴耶識，　　異熟一切種。",
        "from": "T31n1585_002:0007c15_13",
        "context_with_next_sentence": true
    },
    {
        "source_sentence": "３不可知執受，　　處了常與觸，",
        "from": "T31n1585_002:0007c16_0",
        "context_with_next_sentence": true
    },
    {
        "source_sentence": "作意受想思，　　相應唯捨受。",
        "from": "T31n1585_002:0007c17_13",
        "context_with_next_sentence": true
    },
    {
        "source_sentence": "４是無覆無記，　　觸等亦如是，",
        "from": "T31n1585_002:0007c18_0",
        "context_with_next_sentence": true
    },
    {
        "source_sentence": "恒轉如瀑流，　　阿羅漢位捨。",
        "from": "T31n1585_002:0007c19_13",
        "context_with_next_sentence": true
    },
    {
        "source_sentence": "論曰：",
        "from": "T31n1585_002:0007c20_2",
        "context_with_next_sentence": true
    },
    {
        "source_sentence": "初能變識，大小乘教名阿賴耶，此識具有能藏、所藏、執藏義故，謂與雜染互為緣故，有情執為自內我故。",
        "from": "T31n1585_002:0007c22_11",
        "context_with_next_sentence": true
    },
    {
        "source_sentence": "此即顯示初能變識所有自相，攝持因果為自相故。",
        "from": "T31n1585_002:0007c23_15",
        "context_with_next_sentence": true
    },
    {
        "source_sentence": "此識自相分位雖多，藏識過重，是故偏說。",
        "from": "T31n1585_002:0007c24_16",
        "context_with_next_sentence": true
    },
    {
        "source_sentence": "此是能引諸界趣生善不善業異熟果故，說名異熟。",
        "from": "T31n1585_002:0007c26_2",
        "context_with_next_sentence": true
    },
    {
        "source_sentence": "離此命根，眾同分等恒時相續勝異熟果不可得故，此即顯示初能變識所有果相。",
        "from": "T31n1585_002:0007c28_1",
        "context_with_next_sentence": true
    },
    {
        "source_sentence": "此識果相雖多位多種，異熟寬不共，故偏說之。",
        "from": "T31n1585_002:0007c29_3",
        "context_with_next_sentence": true
    },
    {
        "source_sentence": "此能執持諸法種子令不失故，名一切種，離此餘法能遍執持諸法種子不可得故。",
        "from": "T31n1585_002:0008a02_3",
        "context_with_next_sentence": true
    },
    {
        "source_sentence": "此即顯示初能變識所有因相。",
        "from": "T31n1585_002:0008a02_16",
        "context_with_next_sentence": true
    },
    {
        "source_sentence": "此識因相雖有多種，持種不共，是故偏說。",
        "from": "T31n1585_002:0008a03_17",
        "context_with_next_sentence": true
    },
    {
        "source_sentence": "初能變識體相雖多，略說唯有如是三相。",
        "from": "T31n1585_002:0008a04_16",
        "context_with_next_sentence": true
    },
    {
        "source_sentence": "一切種相應更分別。",
        "from": "T31n1585_002:0008a05_8",
        "context_with_next_sentence": true
    },
    {
        "source_sentence": "此中何法名為種子？",
        "from": "T31n1585_002:0008a05_17",
        "context_with_next_sentence": true
    },
    {
        "source_sentence": "謂本識中親生自果功能差別，此與本識及所生果不一不異，體用因果理應爾故。",
        "from": "T31n1585_002:0008a07_15",
        "context_with_next_sentence": true
    },
    {
        "source_sentence": "雖非一異而是實有，假法如無，非因緣故。",
        "from": "T31n1585_002:0008a08_16",
        "context_with_next_sentence": true
    },
    {
        "source_sentence": "此與諸法既非一異，應如瓶等是假非實。",
        "from": "T31n1585_002:0008a09_15",
        "context_with_next_sentence": true
    },
    {
        "source_sentence": "若爾真如應是假有。",
        "from": "T31n1585_002:0008a10_6",
        "context_with_next_sentence": true
    },
    {
        "source_sentence": "許則便無真勝義諦，然諸種子唯依世俗說為實有，不同真如。",
        "from": "T31n1585_002:0008a11_15",
        "context_with_next_sentence": true
    },
    {
        "source_sentence": "種子雖依第八識體，而是此識相分非餘，見分恒取此為境故。",
        "from": "T31n1585_002:0008a13_6",
        "context_with_next_sentence": true
    },
    {
        "source_sentence": "諸有漏種與異熟識體無別故，無記性攝。",
        "from": "T31n1585_002:0008a14_7",
        "context_with_next_sentence": true
    },
    {
        "source_sentence": "因果俱有善等性故，亦名善等。",
        "from": "T31n1585_002:0008a15_2",
        "context_with_next_sentence": true
    },
    {
        "source_sentence": "諸無漏種非異熟識性所攝故，因果俱是善性攝故，唯名為善。",
        "from": "T31n1585_002:0008a16_10",
        "context_with_next_sentence": true
    },
    {
        "source_sentence": "若爾，何故〈決擇分〉說二十二根一切皆有異熟種子，皆異熟生？",
        "from": "T31n1585_002:0008a17_17",
        "context_with_next_sentence": true
    },
    {
        "source_sentence": "雖名異熟而非無記，依異熟故名異熟種，異性相依如眼等識。",
        "from": "T31n1585_002:0008a19_8",
        "context_with_next_sentence": true
    },
    {
        "source_sentence": "或無漏種由熏習力轉變成熟立異熟名，非無記性所攝異熟。",
        "from": "T31n1585_002:0008a20_16",
        "context_with_next_sentence": true
    },
    {
        "source_sentence": "此中有義，一切種子皆本性有，不從熏生，由熏習力但可增長。",
        "from": "T31n1585_002:0008a22_7",
        "context_with_next_sentence": true
    },
    {
        "source_sentence": "如契經說：",
        "from": "T31n1585_002:0008a22_12",
        "context_with_next_sentence": true
    },
    {
        "source_sentence": "一切有情無始時來有種種界，如惡叉聚，法爾而有。",
        "from": "T31n1585_002:0008a23_16",
        "context_with_next_sentence": true
    },
    {
        "source_sentence": "界即種子差別名故。",
        "from": "T31n1585_002:0008a24_6",
        "context_with_next_sentence": true
    },
    {
        "source_sentence": "又契經說：",
        "from": "T31n1585_002:0008a24_11",
        "context_with_next_sentence": true
    },
    {
        "source_sentence": "無始時來界，一切法等依。",
        "from": "T31n1585_002:0008a25_3",
        "context_with_next_sentence": true
    },
    {
        "source_sentence": "界是因義。",
        "from": "T31n1585_002:0008a25_8",
        "context_with_next_sentence": true
    },
    {
        "source_sentence": "《瑜伽》亦說諸種子體無始時來性雖本有，而由染淨新所熏發。",
        "from": "T31n1585_002:0008a26_15",
        "context_with_next_sentence": true
    },
    {
        "source_sentence": "諸有情類無始時來，若般涅槃法者一切種子皆悉具足，不般涅槃法者便闕三種菩提種子。",
        "from": "T31n1585_002:0008a29_1",
        "context_with_next_sentence": true
    },
    {
        "source_sentence": "如是等文誠證非一。",
        "from": "T31n1585_002:0008a29_10",
        "context_with_next_sentence": true
    },
    {
        "source_sentence": "又諸有情既說本有五種性別，故應定有法爾種子不由熏生。",
        "from": "T31n1585_002:0008b02_2",
        "context_with_next_sentence": true
    },
    {
        "source_sentence": "又《瑜伽》說：",
        "from": "T31n1585_002:0008b02_9",
        "context_with_next_sentence": true
    },
    {
        "source_sentence": "地獄成就三無漏根是種非現。",
        "from": "T31n1585_002:0008b03_2",
        "context_with_next_sentence": true
    },
    {
        "source_sentence": "又從無始展轉傳來法爾所得本性住性。",
        "from": "T31n1585_002:0008b04_2",
        "context_with_next_sentence": true
    },
    {
        "source_sentence": "由此等證，無漏種子法爾本有不從熏生。",
        "from": "T31n1585_002:0008b05_2",
        "context_with_next_sentence": true
    },
    {
        "source_sentence": "有漏亦應法爾有種，由熏增長不別熏生。",
        "from": "T31n1585_002:0008b06_2",
        "context_with_next_sentence": true
    },
    {
        "source_sentence": "如是建立因果不亂。",
        "from": "T31n1585_002:0008b06_11",
        "context_with_next_sentence": true
    },
    {
        "source_sentence": "有義種子皆熏故生，所熏能熏俱無始有，故諸種子無始成就。",
        "from": "T31n1585_002:0008b07_19",
        "context_with_next_sentence": true
    },
    {
        "source_sentence": "種子既是習氣異名，習氣必由熏習而有，如麻香氣花熏故生。",
        "from": "T31n1585_002:0008b09_8",
        "context_with_next_sentence": true
    },
    {
        "source_sentence": "如契經說：",
        "from": "T31n1585_002:0008b09_13",
        "context_with_next_sentence": true
    },
    {
        "source_sentence": "諸有情心染淨諸法所熏習故，無量種子之所積集。",
        "from": "T31n1585_002:0008b10_16",
        "context_with_next_sentence": true
    },
    {
        "source_sentence": "論說內種定有熏習，外種熏習或有或無。",
        "from": "T31n1585_002:0008b11_15",
        "context_with_next_sentence": true
    },
    {
        "source_sentence": "又名言等三種熏習，總攝一切有漏法種。",
        "from": "T31n1585_002:0008b12_14",
        "context_with_next_sentence": true
    },
    {
        "source_sentence": "彼三既由熏習而有，故有漏種必藉熏生。",
        "from": "T31n1585_002:0008b13_13",
        "context_with_next_sentence": true
    },
    {
        "source_sentence": "無漏種生亦由熏習，說聞熏習聞淨法界等流正法而熏起故，是出世心種子性故。",
        "from": "T31n1585_002:0008b15_11",
        "context_with_next_sentence": true
    },
    {
        "source_sentence": "有情本來種姓差別，不由無漏種子有無，但依有障無障建立。",
        "from": "T31n1585_002:0008b17_2",
        "context_with_next_sentence": true
    },
    {
        "source_sentence": "如《瑜伽》說：",
        "from": "T31n1585_002:0008b17_9",
        "context_with_next_sentence": true
    },
    {
        "source_sentence": "於真如境若有畢竟二障種者，立為不般涅槃法性。",
        "from": "T31n1585_002:0008b18_11",
        "context_with_next_sentence": true
    },
    {
        "source_sentence": "若有畢竟所知障種非煩惱者，一分立為聲聞種性、一分立為獨覺種性。",
        "from": "T31n1585_002:0008b20_6",
        "context_with_next_sentence": true
    },
    {
        "source_sentence": "若無畢竟二障種者，即立彼為如來種性。",
        "from": "T31n1585_002:0008b21_6",
        "context_with_next_sentence": true
    },
    {
        "source_sentence": "故知本來種性差別，依障建立非無漏種。",
        "from": "T31n1585_002:0008b22_6",
        "context_with_next_sentence": true
    },
    {
        "source_sentence": "所說成就無漏種言，依當可生，非已有體。",
        "from": "T31n1585_002:0008b23_7",
        "context_with_next_sentence": true
    },
    {
        "source_sentence": "有義種子各有二類：",
        "from": "T31n1585_002:0008b23_16",
        "context_with_next_sentence": true
    },
    {
        "source_sentence": "一者本有，謂無始來異熟識中法爾而有生蘊處界功能差別。",
        "from": "T31n1585_002:0008b25_5",
        "context_with_next_sentence": true
    },
    {
        "source_sentence": "世尊依此說諸有情無始時來有種種界，如惡叉聚法爾而有。",
        "from": "T31n1585_002:0008b27_8",
        "context_with_next_sentence": true
    },
    {
        "source_sentence": "餘所引證廣說如初。",
        "from": "T31n1585_002:0008b27_17",
        "context_with_next_sentence": true
    },
    {
        "source_sentence": "此即名為本性住種。",
        "from": "T31n1585_002:0008b28_8",
        "context_with_next_sentence": true
    },
    {
        "source_sentence": "二者始起，謂無始來數數現行熏習而有。",
        "from": "T31n1585_002:0008b29_8",
        "context_with_next_sentence": true
    },
    {
        "source_sentence": "世尊依此說有情心染淨諸法所熏習故，無量種子之所積集。",
        "from": "T31n1585_002:0008c01_16",
        "context_with_next_sentence": true
    },
    {
        "source_sentence": "諸論亦說染淨種子由染淨法熏習故生。",
        "from": "T31n1585_002:0008c02_15",
        "context_with_next_sentence": true
    },
    {
        "source_sentence": "此即名為習所成種。",
        "from": "T31n1585_002:0008c03_6",
        "context_with_next_sentence": true
    },
    {
        "source_sentence": "若唯本有，轉識不應與阿賴耶為因緣性。",
        "from": "T31n1585_002:0008c04_6",
        "context_with_next_sentence": true
    },
    {
        "source_sentence": "如契經說：",
        "from": "T31n1585_002:0008c04_11",
        "context_with_next_sentence": true
    },
    {
        "source_sentence": "諸法於識藏，　　識於法亦爾，",
        "from": "T31n1585_002:0008c05_0",
        "context_with_next_sentence": true
    },
    {
        "source_sentence": "更互為果性，　　亦常為因性。",
        "from": "T31n1585_002:0008c06_13",
        "context_with_next_sentence": true
    },
    {
        "source_sentence": "此頌意言，阿賴耶識與諸轉識於一切時展轉相生互為因果。",
        "from": "T31n1585_002:0008c08_8",
        "context_with_next_sentence": true
    },
    {
        "source_sentence": "《攝大乘》說：",
        "from": "T31n1585_002:0008c08_15",
        "context_with_next_sentence": true
    },
    {
        "source_sentence": "阿賴耶識與雜染法互為因緣，如炷與焰展轉生燒，又如束蘆互相依住。",
        "from": "T31n1585_002:0008c10_8",
        "context_with_next_sentence": true
    },
    {
        "source_sentence": "唯依此二建立因緣，所餘因緣不可得故。",
        "from": "T31n1585_002:0008c11_8",
        "context_with_next_sentence": true
    },
    {
        "source_sentence": "若諸種子不由熏生，如何轉識與阿賴耶有因緣義？",
        "from": "T31n1585_002:0008c12_12",
        "context_with_next_sentence": true
    },
    {
        "source_sentence": "非熏令長可名因緣，勿善惡業與異熟果為因緣故。",
        "from": "T31n1585_002:0008c13_17",
        "context_with_next_sentence": true
    },
    {
        "source_sentence": "又諸聖教說有種子由熏習生，皆違彼義，故唯本有理教相違。",
        "from": "T31n1585_002:0008c15_8",
        "context_with_next_sentence": true
    },
    {
        "source_sentence": "若唯始起，有為無漏無因緣故，應不得生。",
        "from": "T31n1585_002:0008c16_8",
        "context_with_next_sentence": true
    },
    {
        "source_sentence": "有漏不應為無漏種，勿無漏種生有漏故；",
        "from": "T31n1585_002:0008c17_7",
        "context_with_next_sentence": true
    },
    {
        "source_sentence": "許應諸佛有漏復生，善等應為不善等種。",
        "from": "T31n1585_002:0008c18_7",
        "context_with_next_sentence": true
    },
    {
        "source_sentence": "分別論者雖作是說，心性本淨客塵煩惱所染污故，名為雜染，離煩惱時轉成無漏，故無漏法非無因生。",
        "from": "T31n1585_002:0008c20_16",
        "context_with_next_sentence": true
    },
    {
        "source_sentence": "而心性言彼說何義？",
        "from": "T31n1585_002:0008c21_7",
        "context_with_next_sentence": true
    },
    {
        "source_sentence": "若說空理，空非心因，常法定非諸法種子，以體前後無轉變故。",
        "from": "T31n1585_002:0008c22_16",
        "context_with_next_sentence": true
    },
    {
        "source_sentence": "若即說心，應同數論，相雖轉變而體常一，惡無記心又應是善。",
        "from": "T31n1585_002:0008c24_7",
        "context_with_next_sentence": true
    },
    {
        "source_sentence": "許則應與信等相應，不許便應非善心體，尚不名善況是無漏。",
        "from": "T31n1585_002:0008c25_16",
        "context_with_next_sentence": true
    },
    {
        "source_sentence": "有漏善心既稱雜染，如惡心等性非無漏，故不應與無漏為因，勿善惡等互為因故。",
        "from": "T31n1585_002:0008c27_16",
        "context_with_next_sentence": true
    },
    {
        "source_sentence": "若有漏心性是無漏，應無漏心性是有漏，差別因緣不可得故。",
        "from": "T31n1585_002:0008c29_6",
        "context_with_next_sentence": true
    },
    {
        "source_sentence": "又異生心若是無漏，則異生位無漏現行應名聖者。",
        "from": "T31n1585_002:0009a01_9",
        "context_with_next_sentence": true
    },
    {
        "source_sentence": "若異生心性雖無漏而相有染不名無漏無斯過者，則心種子亦非無漏，何故汝論說有異生唯得成就無漏種子？",
        "from": "T31n1585_002:0009a04_5",
        "context_with_next_sentence": true
    },
    {
        "source_sentence": "種子現行性相同故。",
        "from": "T31n1585_002:0009a04_14",
        "context_with_next_sentence": true
    },
    {
        "source_sentence": "然契經說心性淨者，說心空理所顯真如，真如是心真實性故。",
        "from": "T31n1585_002:0009a06_3",
        "context_with_next_sentence": true
    },
    {
        "source_sentence": "或說心體非煩惱故名性本淨，非有漏心性是無漏故名本淨。",
        "from": "T31n1585_002:0009a07_11",
        "context_with_next_sentence": true
    },
    {
        "source_sentence": "由此應信，有諸有情無始時來有無漏種，不由熏習法爾成就，後勝進位熏令增長。",
        "from": "T31n1585_002:0009a09_12",
        "context_with_next_sentence": true
    },
    {
        "source_sentence": "無漏法起以此為因，無漏起時復熏成種。",
        "from": "T31n1585_002:0009a10_11",
        "context_with_next_sentence": true
    },
    {
        "source_sentence": "有漏法種類此應知。",
        "from": "T31n1585_002:0009a11_2",
        "context_with_next_sentence": true
    },
    {
        "source_sentence": "諸聖教中雖說內種定有熏習，而不定說一切種子皆熏故生，寧全撥無本有種子？",
        "from": "T31n1585_002:0009a13_3",
        "context_with_next_sentence": true
    },
    {
        "source_sentence": "然本有種亦由熏習令其增盛方能得果，故說內種定有熏習。",
        "from": "T31n1585_002:0009a14_12",
        "context_with_next_sentence": true
    },
    {
        "source_sentence": "其聞熏習非唯有漏，聞正法時亦熏本有無漏種子令漸增盛，展轉乃至生出世心，故亦說此名聞熏習。",
        "from": "T31n1585_002:0009a17_3",
        "context_with_next_sentence": true
    },
    {
        "source_sentence": "聞熏習中有漏性者是修所斷，感勝異熟，為出世法勝增上緣。",
        "from": "T31n1585_002:0009a18_11",
        "context_with_next_sentence": true
    },
    {
        "source_sentence": "無漏性者非所斷攝，與出世法正為因緣。",
        "from": "T31n1585_002:0009a19_11",
        "context_with_next_sentence": true
    },
    {
        "source_sentence": "此正因緣微隱難了，有寄麁顯勝增上緣方便說為出世心種。",
        "from": "T31n1585_002:0009a21_1",
        "context_with_next_sentence": true
    },
    {
        "source_sentence": "依障建立種姓別者，意顯無漏種子有無。",
        "from": "T31n1585_002:0009a22_1",
        "context_with_next_sentence": true
    },
    {
        "source_sentence": "謂若全無無漏種者，彼二障種永不可害，即立彼為非涅槃法。",
        "from": "T31n1585_002:0009a23_10",
        "context_with_next_sentence": true
    },
    {
        "source_sentence": "若唯有二乘無漏種者，彼所知障種永不可害，一分立為聲聞種姓、一分立為獨覺種姓。",
        "from": "T31n1585_002:0009a25_12",
        "context_with_next_sentence": true
    },
    {
        "source_sentence": "若亦有佛無漏種者，彼二障種俱可永害，即立彼為如來種姓。",
        "from": "T31n1585_002:0009a27_4",
        "context_with_next_sentence": true
    },
    {
        "source_sentence": "故由無漏種子有無，障有可斷不可斷義。",
        "from": "T31n1585_002:0009a28_5",
        "context_with_next_sentence": true
    },
    {
        "source_sentence": "然無漏種微隱難知，故約彼障顯性差別。",
        "from": "T31n1585_002:0009a29_5",
        "context_with_next_sentence": true
    },
    {
        "source_sentence": "不爾，彼障有何別因而有可害不可害者？",
        "from": "T31n1585_002:0009b01_6",
        "context_with_next_sentence": true
    },
    {
        "source_sentence": "若謂法爾有此障別無漏法種，寧不許然？",
        "from": "T31n1585_002:0009b02_7",
        "context_with_next_sentence": true
    },
    {
        "source_sentence": "若本全無無漏法種，則諸聖道永不得生，誰當能害二障種子而說依障立種姓別？",
        "from": "T31n1585_002:0009b04_6",
        "context_with_next_sentence": true
    },
    {
        "source_sentence": "既彼聖道必無生義，說當可生亦定非理。",
        "from": "T31n1585_002:0009b05_6",
        "context_with_next_sentence": true
    },
    {
        "source_sentence": "然諸聖教處處說有本有種子皆違彼義，故唯始起理教相違。",
        "from": "T31n1585_002:0009b06_15",
        "context_with_next_sentence": true
    },
    {
        "source_sentence": "由此應知，諸法種子各有本有、始起二類。",
        "from": "T31n1585_002:0009b07_16",
        "context_with_next_sentence": true
    },
    {
        "source_sentence": "然種子義略有六種：",
        "from": "T31n1585_002:0009b08_5",
        "context_with_next_sentence": true
    },
    {
        "source_sentence": "一剎那滅，謂體纔生，無間必滅，有勝功力，方成種子。",
        "from": "T31n1585_002:0009b09_9",
        "context_with_next_sentence": true
    },
    {
        "source_sentence": "此遮常法，常無轉變不可說有能生用故。",
        "from": "T31n1585_002:0009b10_8",
        "context_with_next_sentence": true
    },
    {
        "source_sentence": "二果俱有，謂與所生現行果法俱現和合，方成種子。",
        "from": "T31n1585_002:0009b11_13",
        "context_with_next_sentence": true
    },
    {
        "source_sentence": "此遮前後及定相離現種異類互不相違，一身俱時有能生用，非如種子自類相生，前後相違必不俱有。",
        "from": "T31n1585_002:0009b14_1",
        "context_with_next_sentence": true
    },
    {
        "source_sentence": "雖因與果有俱不俱，而現在時可有因用，未生已滅無自體故。",
        "from": "T31n1585_002:0009b15_10",
        "context_with_next_sentence": true
    },
    {
        "source_sentence": "依生現果立種子名，不依引生自類名種，故但應說與果俱有。",
        "from": "T31n1585_002:0009b17_2",
        "context_with_next_sentence": true
    },
    {
        "source_sentence": "三恒隨轉，謂要長時一類相續至究竟位，方成種子。",
        "from": "T31n1585_002:0009b18_6",
        "context_with_next_sentence": true
    },
    {
        "source_sentence": "此遮轉識轉易間斷，與種子法不相應故，此顯種子自類相生。",
        "from": "T31n1585_002:0009b19_14",
        "context_with_next_sentence": true
    },
    {
        "source_sentence": "四性決定，謂隨因力生善惡等功能決定，方成種子。",
        "from": "T31n1585_002:0009b21_1",
        "context_with_next_sentence": true
    },
    {
        "source_sentence": "此遮餘部執異性因生異性果有因緣義。",
        "from": "T31n1585_002:0009b22_1",
        "context_with_next_sentence": true
    },
    {
        "source_sentence": "五待眾緣，謂此要待自眾緣合功能殊勝，方成種子。",
        "from": "T31n1585_002:0009b23_4",
        "context_with_next_sentence": true
    },
    {
        "source_sentence": "此遮外道執自然因，不待眾緣恒頓生果。",
        "from": "T31n1585_002:0009b24_4",
        "context_with_next_sentence": true
    },
    {
        "source_sentence": "或遮餘部緣恒非無。",
        "from": "T31n1585_002:0009b24_13",
        "context_with_next_sentence": true
    },
    {
        "source_sentence": "顯所待緣非恒有性，故種於果非恒頓生。",
        "from": "T31n1585_002:0009b25_13",
        "context_with_next_sentence": true
    },
    {
        "source_sentence": "六引自果，謂於別別色心等果各各引生，方成種子。",
        "from": "T31n1585_002:0009b26_17",
        "context_with_next_sentence": true
    },
    {
        "source_sentence": "此遮外道執唯一因生一切果。",
        "from": "T31n1585_002:0009b27_11",
        "context_with_next_sentence": true
    },
    {
        "source_sentence": "或遮餘部執色心等互為因緣。",
        "from": "T31n1585_002:0009b28_7",
        "context_with_next_sentence": true
    },
    {
        "source_sentence": "唯本識中功能差別具斯六義成種非餘。",
        "from": "T31n1585_002:0009b29_6",
        "context_with_next_sentence": true
    },
    {
        "source_sentence": "外穀麥等識所變故，假立種名，非實種子。",
        "from": "T31n1585_002:0009c01_7",
        "context_with_next_sentence": true
    },
    {
        "source_sentence": "此種勢力生近正果，名曰生因，引遠殘果令不頓絕，即名引因。",
        "from": "T31n1585_002:0009c02_16",
        "context_with_next_sentence": true
    },
    {
        "source_sentence": "內種必由熏習生長，親能生果是因緣性。",
        "from": "T31n1585_002:0009c03_15",
        "context_with_next_sentence": true
    },
    {
        "source_sentence": "外種熏習或有或無，為增上緣。",
        "from": "T31n1585_002:0009c04_11",
        "context_with_next_sentence": true
    },
    {
        "source_sentence": "辦所生果，必以內種為彼因緣，是共相種所生果故。",
        "from": "T31n1585_002:0009c05_15",
        "context_with_next_sentence": true
    },
    {
        "source_sentence": "依何等義立熏習名？",
        "from": "T31n1585_002:0009c06_6",
        "context_with_next_sentence": true
    },
    {
        "source_sentence": "所熏能熏各具四義令種生長，故名熏習。",
        "from": "T31n1585_002:0009c07_7",
        "context_with_next_sentence": true
    },
    {
        "source_sentence": "何等名為所熏四義？",
        "from": "T31n1585_002:0009c07_16",
        "context_with_next_sentence": true
    },
    {
        "source_sentence": "一堅住性，若法始終一類相續能持習氣，乃是所熏。",
        "from": "T31n1585_002:0009c09_1",
        "context_with_next_sentence": true
    },
    {
        "source_sentence": "此遮轉識及聲風等，性不堅住故非所熏。",
        "from": "T31n1585_002:0009c10_1",
        "context_with_next_sentence": true
    },
    {
        "source_sentence": "二無記性，若法平等無所違逆能容習氣，乃是所熏。",
        "from": "T31n1585_002:0009c11_6",
        "context_with_next_sentence": true
    },
    {
        "source_sentence": "此遮善染，勢力強盛無所容納故非所熏。",
        "from": "T31n1585_002:0009c12_5",
        "context_with_next_sentence": true
    },
    {
        "source_sentence": "由此如來第八淨識，唯帶舊種非新受熏。",
        "from": "T31n1585_002:0009c13_6",
        "context_with_next_sentence": true
    },
    {
        "source_sentence": "三可熏性，若法自在性非堅密能受習氣，乃是所熏。",
        "from": "T31n1585_002:0009c14_12",
        "context_with_next_sentence": true
    },
    {
        "source_sentence": "此遮心所及無為法，依他堅密故非所熏。",
        "from": "T31n1585_002:0009c15_12",
        "context_with_next_sentence": true
    },
    {
        "source_sentence": "四與能熏共和合性，若與能熏同時同處不即不離，乃是所熏。",
        "from": "T31n1585_002:0009c17_3",
        "context_with_next_sentence": true
    },
    {
        "source_sentence": "此遮他身，剎那前後無和合義故非所熏。",
        "from": "T31n1585_002:0009c18_2",
        "context_with_next_sentence": true
    },
    {
        "source_sentence": "唯異熟識具此四義可是所熏，非心所等。",
        "from": "T31n1585_002:0009c19_2",
        "context_with_next_sentence": true
    },
    {
        "source_sentence": "何等名為能熏四義？",
        "from": "T31n1585_002:0009c19_11",
        "context_with_next_sentence": true
    },
    {
        "source_sentence": "一有生滅，若法非常，能有作用生長習氣，乃是能熏。",
        "from": "T31n1585_002:0009c20_15",
        "context_with_next_sentence": true
    },
    {
        "source_sentence": "此遮無為，前後不變無生長用故非能熏。",
        "from": "T31n1585_002:0009c21_14",
        "context_with_next_sentence": true
    },
    {
        "source_sentence": "二有勝用，若有生滅勢力增盛能引習氣，乃是能熏。",
        "from": "T31n1585_002:0009c23_1",
        "context_with_next_sentence": true
    },
    {
        "source_sentence": "此遮異熟心心所等，勢力羸劣故非能熏。",
        "from": "T31n1585_002:0009c23_19",
        "context_with_next_sentence": true
    },
    {
        "source_sentence": "三有增減，若有勝用可增可減攝植習氣，乃是能熏。",
        "from": "T31n1585_002:0009c25_6",
        "context_with_next_sentence": true
    },
    {
        "source_sentence": "此遮佛果，圓滿善法無增無減故非能熏。",
        "from": "T31n1585_002:0009c26_5",
        "context_with_next_sentence": true
    },
    {
        "source_sentence": "彼若能熏便非圓滿，前後佛果應有勝劣。",
        "from": "T31n1585_002:0009c27_5",
        "context_with_next_sentence": true
    },
    {
        "source_sentence": "四與所熏和合而轉。",
        "from": "T31n1585_002:0009c27_14",
        "context_with_next_sentence": true
    },
    {
        "source_sentence": "若與所熏同時同處不即不離，乃是能熏。",
        "from": "T31n1585_002:0009c28_14",
        "context_with_next_sentence": true
    },
    {
        "source_sentence": "此遮他身，剎那前後無和合義故非能熏。",
        "from": "T31n1585_002:0009c29_14",
        "context_with_next_sentence": true
    },
    {
        "source_sentence": "唯七轉識及彼心所有勝勢用而增減者，具此四義可是能熏。",
        "from": "T31n1585_002:0010a02_4",
        "context_with_next_sentence": true
    },
    {
        "source_sentence": "如是能熏與所熏識俱生俱滅，熏習義成。",
        "from": "T31n1585_002:0010a03_4",
        "context_with_next_sentence": true
    },
    {
        "source_sentence": "令所熏中種子生長，如熏苣蕂，故名熏習。",
        "from": "T31n1585_002:0010a04_4",
        "context_with_next_sentence": true
    },
    {
        "source_sentence": "能熏識等從種生時，即能為因復熏成種，三法展轉因果同時，如炷生焰焰生焦炷，亦如蘆束更互相依。",
        "from": "T31n1585_002:0010a06_13",
        "context_with_next_sentence": true
    },
    {
        "source_sentence": "因果俱時理不傾動。",
        "from": "T31n1585_002:0010a07_4",
        "context_with_next_sentence": true
    },
    {
        "source_sentence": "能熏生種、種起現行，如俱有因得士用果。",
        "from": "T31n1585_002:0010a08_4",
        "context_with_next_sentence": true
    },
    {
        "source_sentence": "種子前後自類相生，如同類因引等流果。",
        "from": "T31n1585_002:0010a09_4",
        "context_with_next_sentence": true
    },
    {
        "source_sentence": "此二於果是因緣性，除此餘法皆非因緣，設名因緣應知假說。",
        "from": "T31n1585_002:0010a10_13",
        "context_with_next_sentence": true
    },
    {
        "source_sentence": "是謂略說一切種相。",
        "from": "T31n1585_002:0010a11_4",
        "context_with_next_sentence": true
    },
    {
        "source_sentence": "此識行相所緣云何？",
        "from": "T31n1585_002:0010a11_13",
        "context_with_next_sentence": true
    },
    {
        "source_sentence": "謂不可知執受處了。",
        "from": "T31n1585_002:0010a12_3",
        "context_with_next_sentence": true
    },
    {
        "source_sentence": "了謂了別，即是行相，識以了別為行相故。",
        "from": "T31n1585_002:0010a13_3",
        "context_with_next_sentence": true
    },
    {
        "source_sentence": "處謂處所，即器世間，是諸有情所依處故。",
        "from": "T31n1585_002:0010a14_2",
        "context_with_next_sentence": true
    },
    {
        "source_sentence": "執受有二，謂諸種子及有根身。",
        "from": "T31n1585_002:0010a14_16",
        "context_with_next_sentence": true
    },
    {
        "source_sentence": "諸種子者，謂諸相名分別習氣。",
        "from": "T31n1585_002:0010a15_10",
        "context_with_next_sentence": true
    },
    {
        "source_sentence": "有根身者，謂諸色根及根依處。",
        "from": "T31n1585_002:0010a16_4",
        "context_with_next_sentence": true
    },
    {
        "source_sentence": "此二皆是識所執受，攝為自體同安危故。",
        "from": "T31n1585_002:0010a17_4",
        "context_with_next_sentence": true
    },
    {
        "source_sentence": "執受及處俱是所緣。",
        "from": "T31n1585_002:0010a17_13",
        "context_with_next_sentence": true
    },
    {
        "source_sentence": "阿賴耶識因緣力故自體生時，內變為種及有根身，外變為器，即以所變為自所緣，行相仗之而得起故。",
        "from": "T31n1585_002:0010a20_4",
        "context_with_next_sentence": true
    },
    {
        "source_sentence": "此中了者，謂異熟識於自所緣有了別用，此了別用見分所攝。",
        "from": "T31n1585_002:0010a21_13",
        "context_with_next_sentence": true
    },
    {
        "source_sentence": "然有漏識自體生時，皆似所緣、能緣相現。",
        "from": "T31n1585_002:0010a22_13",
        "context_with_next_sentence": true
    },
    {
        "source_sentence": "彼相應法應知亦爾。",
        "from": "T31n1585_002:0010a23_3",
        "context_with_next_sentence": true
    },
    {
        "source_sentence": "似所緣相說名相分，似能緣相說名見分。",
        "from": "T31n1585_002:0010a24_3",
        "context_with_next_sentence": true
    },
    {
        "source_sentence": "若心心所無所緣相，應不能緣自所緣境，或應一一能緣一切，自境如餘、餘如自故。",
        "from": "T31n1585_002:0010a26_3",
        "context_with_next_sentence": true
    },
    {
        "source_sentence": "若心心所無能緣相，應不能緣如虛空等，或虛空等亦是能緣，故心心所必有二相。",
        "from": "T31n1585_002:0010a28_2",
        "context_with_next_sentence": true
    },
    {
        "source_sentence": "如契經說：",
        "from": "T31n1585_002:0010a28_7",
        "context_with_next_sentence": true
    },
    {
        "source_sentence": "一切唯有覺，　　所覺義皆無，",
        "from": "T31n1585_002:0010a29_0",
        "context_with_next_sentence": true
    },
    {
        "source_sentence": "能覺所覺分，　　各自然而轉。",
        "from": "T31n1585_002:0010b01_13",
        "context_with_next_sentence": true
    },
    {
        "source_sentence": "執有離識所緣境者，彼說外境是所緣，相分名行相，見分名事，是心心所自體相故。",
        "from": "T31n1585_002:0010b03_18",
        "context_with_next_sentence": true
    },
    {
        "source_sentence": "心與心所同所依緣行相相似，事雖數等而相各異，識受想等相各別故。",
        "from": "T31n1585_002:0010b05_13",
        "context_with_next_sentence": true
    },
    {
        "source_sentence": "達無離識所緣境者，則說相分是所緣，見分名行相，相見所依自體名事，即自證分。",
        "from": "T31n1585_002:0010b07_13",
        "context_with_next_sentence": true
    },
    {
        "source_sentence": "此若無者，應不自憶心心所法，如不曾更境必不能憶故。",
        "from": "T31n1585_002:0010b09_2",
        "context_with_next_sentence": true
    },
    {
        "source_sentence": "心與心所同所依根，所緣相似，行相各別，了別領納等作用各異故，事雖數等而相各異，識受等體有差別故。",
        "from": "T31n1585_002:0010b11_12",
        "context_with_next_sentence": true
    },
    {
        "source_sentence": "然心心所一一生時，以理推徵各有三分，所量、能量、量果別故，相見必有所依體故。",
        "from": "T31n1585_002:0010b13_10",
        "context_with_next_sentence": true
    },
    {
        "source_sentence": "如《集量論》伽他中說：",
        "from": "T31n1585_002:0010b14_1",
        "context_with_next_sentence": true
    },
    {
        "source_sentence": "似境相所量，　　能取相自證，",
        "from": "T31n1585_002:0010b15_0",
        "context_with_next_sentence": true
    },
    {
        "source_sentence": "即能量及果，　　此三體無別。",
        "from": "T31n1585_002:0010b16_13",
        "context_with_next_sentence": true
    },
    {
        "source_sentence": "又心心所若細分別應有四分：",
        "from": "T31n1585_002:0010b17_12",
        "context_with_next_sentence": true
    },
    {
        "source_sentence": "三分如前，復有第四證自證分。",
        "from": "T31n1585_002:0010b18_8",
        "context_with_next_sentence": true
    },
    {
        "source_sentence": "此若無者，誰證第三？",
        "from": "T31n1585_002:0010b18_18",
        "context_with_next_sentence": true
    },
    {
        "source_sentence": "心分既同，應皆證故。",
        "from": "T31n1585_002:0010b19_8",
        "context_with_next_sentence": true
    },
    {
        "source_sentence": "又自證分應無有果，諸能量者必有果故。",
        "from": "T31n1585_002:0010b20_7",
        "context_with_next_sentence": true
    },
    {
        "source_sentence": "不應見分是第三果，見分或時非量攝故。",
        "from": "T31n1585_002:0010b21_7",
        "context_with_next_sentence": true
    },
    {
        "source_sentence": "由此見分不證第三，證自體者必現量故。",
        "from": "T31n1585_002:0010b22_7",
        "context_with_next_sentence": true
    },
    {
        "source_sentence": "此四分中，前二是外、後二是內。",
        "from": "T31n1585_002:0010b23_2",
        "context_with_next_sentence": true
    },
    {
        "source_sentence": "初唯所緣，後三通二，謂第二分但緣第一，或量非量或現或比；",
        "from": "T31n1585_002:0010b24_11",
        "context_with_next_sentence": true
    },
    {
        "source_sentence": "第三能緣第二第四；",
        "from": "T31n1585_002:0010b25_2",
        "context_with_next_sentence": true
    },
    {
        "source_sentence": "證自證分唯緣第三非第二者，以無用故。",
        "from": "T31n1585_002:0010b26_2",
        "context_with_next_sentence": true
    },
    {
        "source_sentence": "第三第四皆現量攝，故心心所四分合成，具所能緣，無無窮過，非即非離唯識理成。",
        "from": "T31n1585_002:0010b28_1",
        "context_with_next_sentence": true
    },
    {
        "source_sentence": "是故契經伽他中說：",
        "from": "T31n1585_002:0010b28_10",
        "context_with_next_sentence": true
    },
    {
        "source_sentence": "眾生心二性，　　內外一切分，",
        "from": "T31n1585_002:0010b29_0",
        "context_with_next_sentence": true
    },
    {
        "source_sentence": "所取能取纏，　　見種種差別。",
        "from": "T31n1585_002:0010c01_13",
        "context_with_next_sentence": true
    },
    {
        "source_sentence": "此頌意說，眾生心性二分合成，若內若外皆有所取能取纏縛，見有種種或量非量或現或比多分差別。",
        "from": "T31n1585_002:0010c04_6",
        "context_with_next_sentence": true
    },
    {
        "source_sentence": "此中見者是見分故，如是四分或攝為三，第四攝入自證分故。",
        "from": "T31n1585_002:0010c05_15",
        "context_with_next_sentence": true
    },
    {
        "source_sentence": "或攝為二，後三俱是能緣性故，皆見分攝，此言見者是能緣義。",
        "from": "T31n1585_002:0010c07_6",
        "context_with_next_sentence": true
    },
    {
        "source_sentence": "或攝為一，體無別故。",
        "from": "T31n1585_002:0010c07_16",
        "context_with_next_sentence": true
    },
    {
        "source_sentence": "如《入楞伽》伽他中說：",
        "from": "T31n1585_002:0010c08_7",
        "context_with_next_sentence": true
    },
    {
        "source_sentence": "由自心執著，　　心似外境轉，",
        "from": "T31n1585_002:0010c09_0",
        "context_with_next_sentence": true
    },
    {
        "source_sentence": "彼所見非有，　　是故說唯心。",
        "from": "T31n1585_002:0010c10_13",
        "context_with_next_sentence": true
    },
    {
        "source_sentence": "如是處處說唯一心，此一心言亦攝心所，故識行相即是了別，了別即是識之見分。",
        "from": "T31n1585_002:0010c12_17",
        "context_with_next_sentence": true
    },
    {
        "source_sentence": "所言處者，謂異熟識由共相種成熟力故變似色等器世間相，即外大種及所造色。",
        "from": "T31n1585_002:0010c14_16",
        "context_with_next_sentence": true
    },
    {
        "source_sentence": "雖諸有情所變各別，而相相似，處所無異，如眾燈明各遍似一。",
        "from": "T31n1585_002:0010c16_5",
        "context_with_next_sentence": true
    },
    {
        "source_sentence": "誰異熟識變為此相？",
        "from": "T31n1585_002:0010c16_14",
        "context_with_next_sentence": true
    },
    {
        "source_sentence": "有義一切。",
        "from": "T31n1585_002:0010c17_1",
        "context_with_next_sentence": true
    },
    {
        "source_sentence": "所以者何？",
        "from": "T31n1585_002:0010c17_6",
        "context_with_next_sentence": true
    },
    {
        "source_sentence": "如契經說：",
        "from": "T31n1585_002:0010c17_11",
        "context_with_next_sentence": true
    },
    {
        "source_sentence": "一切有情業增上力共所起故。",
        "from": "T31n1585_002:0010c18_4",
        "context_with_next_sentence": true
    },
    {
        "source_sentence": "有義，若爾諸佛菩薩應實變為此雜穢土，諸異生等應實變為他方此界諸淨妙土。",
        "from": "T31n1585_002:0010c20_2",
        "context_with_next_sentence": true
    },
    {
        "source_sentence": "又諸聖者厭離有色生無色界，必不下生變為此土，復何所用？",
        "from": "T31n1585_002:0010c21_11",
        "context_with_next_sentence": true
    },
    {
        "source_sentence": "是故現居及當生者，彼異熟識變為此界。",
        "from": "T31n1585_002:0010c22_10",
        "context_with_next_sentence": true
    },
    {
        "source_sentence": "經依少分說一切言，諸業同者皆共變故。",
        "from": "T31n1585_002:0010c23_10",
        "context_with_next_sentence": true
    },
    {
        "source_sentence": "有義，若爾器將壞時，既無現居及當生者，誰異熟識變為此界？",
        "from": "T31n1585_002:0010c24_17",
        "context_with_next_sentence": true
    },
    {
        "source_sentence": "又諸異生厭離有色生無色界現無色身，預變為土，此復何用？",
        "from": "T31n1585_002:0010c26_9",
        "context_with_next_sentence": true
    },
    {
        "source_sentence": "設有色身與異地器麁細懸隔不相依持，此變為彼亦何所益？",
        "from": "T31n1585_002:0010c27_17",
        "context_with_next_sentence": true
    },
    {
        "source_sentence": "然所變土本為色身依持受用，故若於身可有持用便變為彼。",
        "from": "T31n1585_002:0010c29_7",
        "context_with_next_sentence": true
    },
    {
        "source_sentence": "由是設生他方自地，彼識亦得變為此土。",
        "from": "T31n1585_002:0011a01_7",
        "context_with_next_sentence": true
    },
    {
        "source_sentence": "故器世界將壞、初成，雖無有情，而亦現有。",
        "from": "T31n1585_002:0011a02_8",
        "context_with_next_sentence": true
    },
    {
        "source_sentence": "此說一切共受用者，若別受用，准此應知，鬼人天等所見異故。",
        "from": "T31n1585_002:0011a03_17",
        "context_with_next_sentence": true
    },
    {
        "source_sentence": "諸種子者，謂異熟識所持一切有漏法種，此識性攝，故是所緣。",
        "from": "T31n1585_002:0011a05_6",
        "context_with_next_sentence": true
    },
    {
        "source_sentence": "無漏法種雖依附此識，而非此性攝故非所緣，雖非所緣而不相離，如真如性不違唯識。",
        "from": "T31n1585_002:0011a08_3",
        "context_with_next_sentence": true
    },
    {
        "source_sentence": "有根身者，謂異熟識不共相種成熟力故變似色根及根依處，即內大種及所造色。",
        "from": "T31n1585_002:0011a10_2",
        "context_with_next_sentence": true
    },
    {
        "source_sentence": "有共相種成熟力故，於他身處亦變似彼，不爾應無受用他義。",
        "from": "T31n1585_002:0011a11_11",
        "context_with_next_sentence": true
    },
    {
        "source_sentence": "此中有義亦變似根，《辯中邊》說似自他身五根現故。",
        "from": "T31n1585_002:0011a12_17",
        "context_with_next_sentence": true
    },
    {
        "source_sentence": "有義唯能變似依處，他根於己非所用故。",
        "from": "T31n1585_002:0011a13_16",
        "context_with_next_sentence": true
    },
    {
        "source_sentence": "似自他身五根現者，說自他識各自變義，故生他地或般涅槃，彼餘尸骸猶見相續。",
        "from": "T31n1585_002:0011a15_16",
        "context_with_next_sentence": true
    },
    {
        "source_sentence": "前來且說業力所變外器內身界地差別，若定等力所變器身界地自他則不決定，所變身器多恒相續；",
        "from": "T31n1585_002:0011a18_4",
        "context_with_next_sentence": true
    },
    {
        "source_sentence": "變聲光等多分暫時，隨現緣力擊發起故。",
        "from": "T31n1585_002:0011a19_3",
        "context_with_next_sentence": true
    },
    {
        "source_sentence": "略說此識所變境者，謂有漏種十有色處及墮法處所現實色。",
        "from": "T31n1585_002:0011a20_11",
        "context_with_next_sentence": true
    },
    {
        "source_sentence": "何故此識不能變似心心所等為所緣耶？",
        "from": "T31n1585_002:0011a21_10",
        "context_with_next_sentence": true
    },
    {
        "source_sentence": "有漏識變略有二種：",
        "from": "T31n1585_002:0011a22_2",
        "context_with_next_sentence": true
    },
    {
        "source_sentence": "一隨因緣勢力故變、二隨分別勢力故變。",
        "from": "T31n1585_002:0011a23_2",
        "context_with_next_sentence": true
    },
    {
        "source_sentence": "初必有用，後但為境。",
        "from": "T31n1585_002:0011a23_12",
        "context_with_next_sentence": true
    },
    {
        "source_sentence": "異熟識變但隨因緣，所變色等必有實用。",
        "from": "T31n1585_002:0011a24_11",
        "context_with_next_sentence": true
    },
    {
        "source_sentence": "若變心等便無實用，相分心等不能緣故，須彼實用別從此生。",
        "from": "T31n1585_002:0011a26_2",
        "context_with_next_sentence": true
    },
    {
        "source_sentence": "變無為等亦無實用，故異熟識不緣心等。",
        "from": "T31n1585_002:0011a27_2",
        "context_with_next_sentence": true
    },
    {
        "source_sentence": "至無漏位勝慧相應，雖無分別而澄淨故，設無實用亦現彼影，不爾諸佛應非遍知。",
        "from": "T31n1585_002:0011a29_2",
        "context_with_next_sentence": true
    },
    {
        "source_sentence": "故有漏位，此異熟識但緣器身及有漏種。",
        "from": "T31n1585_002:0011b01_1",
        "context_with_next_sentence": true
    },
    {
        "source_sentence": "在欲色界具三所緣；",
        "from": "T31n1585_002:0011b01_10",
        "context_with_next_sentence": true
    },
    {
        "source_sentence": "無色界中緣有漏種，厭離色故無業果色，有定果色於理無違，彼識亦緣此色為境。",
        "from": "T31n1585_002:0011b03_10",
        "context_with_next_sentence": true
    },
    {
        "source_sentence": "不可知者，謂此行相極微細故難可了知。",
        "from": "T31n1585_002:0011b04_9",
        "context_with_next_sentence": true
    },
    {
        "source_sentence": "或此所緣內執受境亦微細故，外器世間量難測故，名不可知。",
        "from": "T31n1585_002:0011b05_18",
        "context_with_next_sentence": true
    },
    {
        "source_sentence": "云何是識取所緣境行相難知？",
        "from": "T31n1585_002:0011b06_11",
        "context_with_next_sentence": true
    },
    {
        "source_sentence": "如滅定中不離身識應信為有。",
        "from": "T31n1585_002:0011b07_7",
        "context_with_next_sentence": true
    },
    {
        "source_sentence": "然必應許滅定有識，有情攝故，如有心時。",
        "from": "T31n1585_002:0011b08_9",
        "context_with_next_sentence": true
    },
    {
        "source_sentence": "無想等位當知亦爾。",
        "from": "T31n1585_002:0011b08_18",
        "context_with_next_sentence": true
    },
    {
        "source_sentence": "成唯識論卷第二",
        "from": "T31n1585_002:0011b09_100",
        "context_with_next_sentence": false
    }
]