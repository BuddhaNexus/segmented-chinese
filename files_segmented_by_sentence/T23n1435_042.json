{
    "T23n1435_042:0302c12_0": "十誦律卷第四十二(第七誦之一)",
    "T23n1435_042:0302c14_0": "後秦北印度三藏弗若多羅共羅什譯",
    "T23n1435_042:0302c15_0": "尼律第一(不共之戒)八波羅夷法",
    "T23n1435_042:0302c16_0": "佛在舍衛國。",
    "T23n1435_042:0302c16_1": "爾時舍衛國中王園精舍，有比丘尼名周那難陀，年少端正。",
    "T23n1435_042:0302c17_2": "有鹿子居士兒，亦年少端正。",
    "T23n1435_042:0302c18_3": "是男子於周那難陀比丘尼深生漏心，是比丘尼於是男子亦生漏心。",
    "T23n1435_042:0302c19_4": "是鹿子兒如是思惟：「若我語是比丘尼作是事者，身自得罪，王當治我，惡名流布四方，身壞命終當墮地獄。」",
    "T23n1435_042:0302c22_5": "比丘尼亦如是思惟：「若我語是男子作是事者，身自得罪，而令他得罪，惡名流布四方，諸比丘、比丘尼以法治我，諸天善神不復守護我，身壞命終當墮地獄。」",
    "T23n1435_042:0302c25_6": "是比丘尼常憶念是男子，不得從意故，生病羸瘦在房內臥，斷威儀不能行來。",
    "T23n1435_042:0302c27_7": "是男子聞是比丘尼得病受苦惱，在房內臥不能行來，聞已作是念：「是比丘尼更無有病，但以念我故，致是羸瘦受諸苦惱，我何不往是比丘尼所，不說是事亦能除病。」",
    "T23n1435_042:0303a02_8": "作是念已，即往王園比丘尼精舍，到已問諸比丘尼言：「周那難陀比丘尼為在何處？」",
    "T23n1435_042:0303a04_9": "答言：「在某房內病臥受苦惱，斷威儀不能行來。」",
    "T23n1435_042:0303a05_10": "是男子即往到比丘尼房中，摩觸抱捉作是言：「汝病小差不？",
    "T23n1435_042:0303a06_11": "可忍不？",
    "T23n1435_042:0303a06_12": "苦惱不增長耶？」",
    "T23n1435_042:0303a07_13": "答言：「病不差、不可忍，苦惱增長。」",
    "T23n1435_042:0303a07_14": "爾時比丘尼口出惡不淨語，作是言：「此是我分，他不愛念我，我便愛念他。」",
    "T23n1435_042:0303a09_15": "是中有比丘尼，少欲知足行頭陀，聞是事心不喜，呵責言：「云何名比丘尼，有漏心聽漏心男子摩觸抱捉？」",
    "T23n1435_042:0303a11_16": "種種因緣呵已向佛廣說。",
    "T23n1435_042:0303a12_17": "佛以是事集二部僧，佛知故問周那難陀比丘尼：「汝實作是事不？」",
    "T23n1435_042:0303a14_0": "答言：「實作。",
    "T23n1435_042:0303a14_1": "世尊！」",
    "T23n1435_042:0303a14_2": "佛以種種因緣呵責：「云何名比丘尼，有漏心聽漏心男子摩觸抱捉？」",
    "T23n1435_042:0303a15_3": "種種因緣呵已，語諸比丘：「以十利故與比丘尼結戒：攝僧故、僧極好攝故、僧安樂住故、折伏高心人故、有慚愧者得安樂故、不信者得淨信故、已信者增長信故、遮今世惱漏故、斷後世惡趣故、梵行久住故。",
    "T23n1435_042:0303a20_4": "從今是戒應如是說：若比丘尼有漏心，聽漏心男子髮際以下至腕膝以上却衣，順摩、逆摩、牽推、按掐、抱上、抱下，是比丘尼得波羅夷不共住。」",
    "T23n1435_042:0303a23_5": "漏心者，於是人邊生愛結深厚，男子漏心亦如是。",
    "T23n1435_042:0303a24_6": "男者，謂人男，能作婬事。",
    "T23n1435_042:0303a25_7": "波羅夷者，是罪弊惡深重，退墮不如，是故名波羅夷。",
    "T23n1435_042:0303a26_8": "不共住者，諸比丘尼，不與此比丘尼共作法事，謂白羯磨、白二羯磨、白四羯磨、說戒、自恣、作十三比丘尼羯磨。",
    "T23n1435_042:0303a28_9": "是中犯者，有八種：若比丘尼生漏心，聽漏心男子却衣順摩面，犯波羅夷。",
    "T23n1435_042:0303b01_10": "若摩咽、若胸脇、脊、腹臍、大小便處、髀乃至膝，如順摩，逆摩、牽推、按掐亦如是。",
    "T23n1435_042:0303b03_11": "髮際以上、腕以前、膝以下，却衣摩觸，偷蘭遮。",
    "T23n1435_042:0303b04_12": "若比丘尼有漏心，聽漏心男子却衣，從地抱著机上，波羅夷。",
    "T23n1435_042:0303b05_13": "從机上著獨坐床上，從獨坐床上著大床上、從大床上著輿上、從輿上著車上、從車上著馬上、從馬上著象上、從象上著堂上，皆波羅夷。",
    "T23n1435_042:0303b08_14": "又比丘尼有漏心，聽漏心男子却衣，從堂上抱著象上、從象上著馬上、從馬上著車上、從車上著輿上、從輿上著大床上、從大床上著獨坐床上、從獨坐床上著机上、從机上著地上，皆波羅夷。",
    "T23n1435_042:0303b13_0": "能髮際以上、腕以前、膝以下聽却衣抱舉上下，偷蘭遮。",
    "T23n1435_042:0303b14_1": "若比丘尼有漏心，聽漏心男子合衣順摩面，偷蘭遮。",
    "T23n1435_042:0303b15_2": "若咽若胸脇、脊、腹臍、大小便處、髀膝，得偷蘭遮。",
    "T23n1435_042:0303b16_3": "如順摩，逆摩、牽推、按掐亦如是。",
    "T23n1435_042:0303b17_4": "合衣摩觸髮際以上、腕以前、膝以下，突吉羅。",
    "T23n1435_042:0303b18_5": "又比丘尼有漏心，聽漏心男子合衣抱，從地著机上，偷蘭遮。",
    "T23n1435_042:0303b19_6": "從机上著獨坐床上、從獨坐床上著大床上、從大床上著輿上、從輿上著車上、從車上著馬上、從馬上著象上、從象上著堂上，皆偷蘭遮。",
    "T23n1435_042:0303b22_7": "又比丘尼有漏心，聽漏心男子合衣抱，從堂上著象上、從象上著馬上、從馬上著車上、從車上著輿上、從輿上著大床上、從大床上著獨坐床上、從獨坐床上著机上、從机上著地上，皆偷蘭遮。",
    "T23n1435_042:0303b26_8": "若髮際以上、腕以前、膝以下，聽合衣抱舉上下，突吉羅。",
    "T23n1435_042:0303b28_9": "不犯者，若父想、兄弟想、兒子想、若水漂、若火燒、若刀矟、弓杖、若欲墮坑、若值惡獸難、惡鬼難，不犯。",
    "T23n1435_042:0303c01_10": "一切無著心，不犯。",
    "T23n1435_042:0303c01_11": "(五事竟)佛在王舍城。",
    "T23n1435_042:0303c02_12": "爾時助調達比丘尼，聽六群比丘捉手、捉衣、共立、共語、共期，入屏覆處待男子來舉身如白衣女。",
    "T23n1435_042:0303c04_13": "爾時有比丘尼，少欲知足行頭陀，聞是事心不喜，種種因緣訶責言：「云何名比丘尼有漏心，聽漏心男子捉手、捉衣、共立、共語、共期，入屏覆處待男子來舉身如白衣女？」",
    "T23n1435_042:0303c08_14": "種種因緣訶已，向佛廣說。",
    "T23n1435_042:0303c08_15": "佛以是事集二部僧，知而故問助調達比丘尼：「汝實作是事不？」",
    "T23n1435_042:0303c10_16": "答言：「實作。",
    "T23n1435_042:0303c10_17": "世尊！」",
    "T23n1435_042:0303c10_18": "佛以種種因緣呵責：「云何名比丘尼有漏心，聽漏心男子捉手、捉衣、共立、共語、共期，入屏覆處待男子來舉身如白衣女？」",
    "T23n1435_042:0303c13_19": "種種因緣呵已，語諸比丘：「以十利故與比丘尼結戒。",
    "T23n1435_042:0303c14_20": "從今是戒應如是說：若比丘尼有漏心，聽漏心男子捉手、捉衣、共立、共語、共期，入屏覆處待男子來舉身如白衣女，以是八事示貪著相，是比丘尼犯波羅夷不應共住。」",
    "T23n1435_042:0303c18_21": "漏心者，於是人邊生愛結深厚，男子漏心亦如是。",
    "T23n1435_042:0303c19_22": "男子者，謂人男，能作婬事。",
    "T23n1435_042:0303c20_23": "捉手者，從腕前，名為手。",
    "T23n1435_042:0303c20_24": "捉衣者，捉襯身衣。",
    "T23n1435_042:0303c21_25": "共立者，可說不淨語處。",
    "T23n1435_042:0303c21_26": "共語者，可說不淨語處。",
    "T23n1435_042:0303c22_27": "共期者，可作惡處。",
    "T23n1435_042:0303c22_28": "入屏覆處者，若壁覆障、草席覆障、衣幔覆障處。",
    "T23n1435_042:0303c23_29": "待男子來者，可作惡處。",
    "T23n1435_042:0303c24_30": "舉身如白衣女者，若捉、若抱，不逆男子意，如白衣女。",
    "T23n1435_042:0303c25_31": "用是八事示貪著相犯波羅夷。",
    "T23n1435_042:0303c26_0": "波羅夷者，是罪弊惡深重，退墮不如。",
    "T23n1435_042:0303c26_1": "若比丘尼犯是罪者，不名沙門尼、非釋女，失比丘尼法。",
    "T23n1435_042:0303c28_2": "不共住者，諸比丘尼不共作法事，謂白羯磨、白二羯磨、白四羯磨、說戒、自恣、立十三比丘尼羯磨。",
    "T23n1435_042:0304a01_3": "是中犯者，若比丘尼有漏心，聽漏心男子捉手，偷蘭遮。",
    "T23n1435_042:0304a02_4": "聽捉衣，偷蘭遮。",
    "T23n1435_042:0304a02_5": "若共立，偷蘭遮。",
    "T23n1435_042:0304a03_6": "若共語，偷蘭遮。",
    "T23n1435_042:0304a03_7": "若共期，偷蘭遮。",
    "T23n1435_042:0304a03_8": "若入屏覆處，偷蘭遮。",
    "T23n1435_042:0304a04_9": "待男子來，偷蘭遮。",
    "T23n1435_042:0304a04_10": "身與男子如白衣女，偷蘭遮。",
    "T23n1435_042:0304a05_11": "若具作八事，犯波羅夷。",
    "T23n1435_042:0304a06_0": "(第六事竟)",
    "T23n1435_042:0304a07_0": "佛在王舍城。",
    "T23n1435_042:0304a07_1": "爾時有二比丘尼是姊妹：姊名彌多羅，妹名彌帝隷。",
    "T23n1435_042:0304a08_2": "彌多羅比丘尼，作不淨行犯婬欲。",
    "T23n1435_042:0304a09_3": "彌帝隷比丘尼善好，不犯婬欲。",
    "T23n1435_042:0304a09_4": "彌多羅比丘尼，後時反戒作白衣。",
    "T23n1435_042:0304a10_5": "諸比丘尼往語彌帝隷比丘尼言：「汝姊反戒作白衣為好不？」",
    "T23n1435_042:0304a12_6": "答言：「我亦先知是比丘尼犯如是如是不淨行，我但不欲自舉，不欲向僧說。",
    "T23n1435_042:0304a13_7": "或有人言：『云何名比丘尼自污姊？』」",
    "T23n1435_042:0304a14_8": "是中有比丘尼，少欲知足行頭陀，聞是事心不喜，種種因緣呵責言：「云何名比丘尼，有知他比丘尼有麁罪覆藏？」",
    "T23n1435_042:0304a17_9": "種種因緣呵已向佛廣說。",
    "T23n1435_042:0304a17_10": "佛以是事集二部僧，知而故問彌帝隸比丘尼：「汝實作是事不？」",
    "T23n1435_042:0304a19_11": "答言：「實作。",
    "T23n1435_042:0304a19_12": "世尊！」",
    "T23n1435_042:0304a19_13": "佛以種種因緣呵責：「云何名比丘尼，知比丘尼犯麁罪覆藏？」",
    "T23n1435_042:0304a20_14": "種種因緣呵已，語諸比丘：「以十利故與比丘尼結戒。",
    "T23n1435_042:0304a21_15": "從今是戒應如是說：若比丘尼，知比丘尼犯麁罪，覆藏乃至一夜。",
    "T23n1435_042:0304a23_16": "是比丘尼，知彼比丘尼若退、若住、若滅、若去，後作是言：『我亦先知是比丘尼犯如是如是不淨行，但不欲自舉，不欲向僧說。",
    "T23n1435_042:0304a26_17": "或有人言：「云何名比丘尼自污姊？」』",
    "T23n1435_042:0304a26_18": "是比丘尼，犯波羅夷，不應共住。」",
    "T23n1435_042:0304a27_19": "知者，若自知、若從他聞，若罪比丘尼自說。",
    "T23n1435_042:0304a28_20": "麁罪者，若波羅夷、若僧伽婆尸沙。",
    "T23n1435_042:0304a29_21": "復次一切罪，皆名為麁，但分別五種罪故，二種名麁。",
    "T23n1435_042:0304b01_22": "一夜者，從日沒至地未了，是名夜。",
    "T23n1435_042:0304b02_23": "彼比丘尼退者，退失比丘尼法。",
    "T23n1435_042:0304b03_0": "住者，住白衣法中。",
    "T23n1435_042:0304b03_1": "滅者，如法、如毘尼、如佛教，與滅擯羯磨。",
    "T23n1435_042:0304b04_2": "去者，入外道去。",
    "T23n1435_042:0304b04_3": "然後作是言：「我先知是比丘尼犯如是如是不淨行，我不欲自舉，不欲向僧說。",
    "T23n1435_042:0304b06_4": "或有人言：『云何妹自污姊？』」",
    "T23n1435_042:0304b07_5": "是比丘尼，犯波羅夷，不應共住。",
    "T23n1435_042:0304b07_6": "波羅夷者，是罪弊惡深重，退墮不如。",
    "T23n1435_042:0304b08_7": "若比丘尼作是罪，非沙門尼、非釋女，失比丘尼法。",
    "T23n1435_042:0304b09_8": "不共住者，諸比丘尼不共作法事，謂白羯磨、白二羯磨、白四羯磨、說戒、自恣、立十三比丘尼羯磨。",
    "T23n1435_042:0304b12_0": "是中犯者，若比丘尼，見餘比丘尼地了時犯波羅夷罪，是比丘尼波羅夷中生波羅夷想，竟日覆藏至地了時，犯波羅夷。",
    "T23n1435_042:0304b14_1": "若是比丘尼，僧與作不見擯、不作擯、惡邪不除擯、狂心、亂心、病壞心，爾時覆藏不犯。",
    "T23n1435_042:0304b16_2": "若解擯、若苦痛止還得本心，是時覆藏他罪至地了時，犯波羅夷。",
    "T23n1435_042:0304b18_3": "若比丘尼，見餘比丘尼，地了已、日出時、日出已；中前、日中、日昳；晡時、日沒時、日沒已；初夜初分、初夜中分、初夜後分；中夜初分、中夜中分、中夜後分；後夜初分、後夜中分、後夜後分，覆藏至地了時，犯波羅夷。",
    "T23n1435_042:0304b22_4": "是波羅夷中生波羅夷想，覆藏至地了時，犯波羅夷。",
    "T23n1435_042:0304b23_5": "若是比丘尼，僧與作不見擯、不作擯、惡邪不除擯、狂心、亂心、病壞心，爾時覆藏不犯。",
    "T23n1435_042:0304b25_6": "若解擯、若苦痛止還得本心，爾時覆藏他罪至地了時，犯波羅夷。",
    "T23n1435_042:0304b27_7": "若比丘尼，見餘比丘尼地了時，犯波羅夷。",
    "T23n1435_042:0304b28_8": "於波羅夷中，謂波羅夷、謂僧伽婆尸沙、謂波逸提、謂波羅提提舍尼、謂突吉羅，是比丘尼，於波羅夷中生僧伽婆尸沙想，覆藏至地了時，犯波羅夷。",
    "T23n1435_042:0304c02_9": "又比丘尼，日出時、日出已；中前、日中、日昳；晡時、日沒、日沒已；初夜初分、初夜中分、初夜後分；中夜初分、中夜中分、中夜後分；後夜初分、後夜中分、後夜後分，見比丘尼犯波羅夷，是波羅夷中，謂僧伽婆尸沙、謂波逸提、謂波羅提提舍尼、謂突吉羅。",
    "T23n1435_042:0304c08_10": "於波羅夷中生僧伽婆尸沙想，覆藏至地了時，犯波羅夷。",
    "T23n1435_042:0304c09_11": "生波逸提想、生波羅提提舍尼想、生突吉羅想亦如是。",
    "T23n1435_042:0304c10_12": "若僧與是比丘尼作不見擯、不作擯、惡邪不除擯、狂心、亂心、病壞心，爾時覆藏不犯。",
    "T23n1435_042:0304c12_13": "若解擯、若苦痛止還得本心，爾時覆藏他罪至地了時，犯波羅夷。",
    "T23n1435_042:0304c14_14": "若比丘尼，見餘比丘尼地了時犯波羅夷罪，於波羅夷中生疑，為波羅夷、為非波羅夷？",
    "T23n1435_042:0304c16_0": "後時斷疑，於波羅夷中生波羅夷想，覆藏至地了時，犯波羅夷。",
    "T23n1435_042:0304c17_1": "又比丘尼，日出時、日出已；中前、日中、日昳；晡時、日沒、日沒已；初夜初分、初夜中分、初夜後分；中夜初分、中夜中分、中夜後分；後夜初分、後夜中分、後夜後分，見比丘尼犯波羅夷，於波羅夷中生疑，為波羅夷、非波羅夷？",
    "T23n1435_042:0304c22_2": "後時斷疑，於波羅夷中生波羅夷想，覆藏至地了時，犯波羅夷。",
    "T23n1435_042:0304c23_3": "若僧與作不見擯、不作擯、惡邪不除擯，若是比丘尼狂心、亂心、病壞心，爾時覆藏不犯。",
    "T23n1435_042:0304c25_4": "若僧與是比丘尼解擯，若苦痛止還得本心，爾時覆藏他罪至地了時，犯波羅夷。",
    "T23n1435_042:0304c27_5": "若比丘尼見餘比丘尼地了時犯波羅夷，於波羅夷中生疑，為波羅夷、為僧伽婆尸沙；為波羅夷、為波逸提；為波羅夷、為波羅提提舍尼；為波羅夷、為突吉羅？",
    "T23n1435_042:0305a02_0": "後時斷疑，於波羅夷中生波羅夷想，覆藏至地了時，犯波羅夷。",
    "T23n1435_042:0305a03_1": "又比丘尼，日出時、日出已；中前、日中、日昳；晡時、日沒時、日沒已；初夜初分、初夜中分、初夜後分；中夜初分、中夜中分、中夜後分；後夜初分、後夜中分、後夜後分，見比丘尼犯波羅夷罪，於波羅夷中生疑，為波羅夷、為僧伽婆尸沙；為波羅夷、為波逸提；為波羅夷、為波羅提提舍尼；為波羅夷、為突吉羅？",
    "T23n1435_042:0305a10_2": "後時斷疑，於波羅夷中生波羅夷想，覆藏至地了時，犯波羅夷。",
    "T23n1435_042:0305a11_3": "若僧與是比丘尼作不見擯、不作擯、惡邪不除擯，若狂心、亂心、病壞心，爾時覆藏不犯波羅夷。",
    "T23n1435_042:0305a13_4": "若僧與是比丘尼解擯、若苦痛止還得本心，爾時覆藏至地了時，犯波羅夷。",
    "T23n1435_042:0305a15_5": "若比丘尼，見餘比丘尼地了時，犯波羅夷，於波羅夷中生疑，為波羅夷、為僧伽婆尸沙、為波逸提、為波羅提提舍尼、為突吉羅？",
    "T23n1435_042:0305a18_6": "後時斷疑，於波羅夷中生僧伽婆尸沙想，覆藏至地了時，犯波羅夷。",
    "T23n1435_042:0305a19_7": "又比丘尼，日出時、日出已；中前、日中、日昳；晡時、日沒、日沒已；初夜初分、初夜中分、初夜後分；中夜初分、中夜中分、中夜後分；後夜初分、後夜中分、後夜後分，見餘比丘尼，犯波羅夷，於波羅夷中生疑，為波羅夷、為僧伽婆尸沙；為波羅夷、為波逸提；為波羅夷、為波羅提提舍尼；為波羅夷、為突吉羅？",
    "T23n1435_042:0305a26_8": "後時斷疑，於波羅夷中生僧伽婆尸沙想，覆藏至地了時，犯波羅夷。",
    "T23n1435_042:0305a28_0": "若僧與是比丘尼作不見擯、不作擯、惡邪不除擯，若狂心、亂心、病壞心，爾時覆藏不犯。",
    "T23n1435_042:0305a29_1": "若僧與是比丘尼解擯、若苦痛止還得本心，爾時覆藏他罪至地了時，犯波羅夷。",
    "T23n1435_042:0305b02_2": "若比丘尼，見他比丘尼地了時犯波羅夷，於波羅夷中生疑，為波羅夷、為僧伽婆尸沙、為波逸提、為波羅提提舍尼、為突吉羅？",
    "T23n1435_042:0305b05_3": "後時斷疑，於波羅夷中生波逸提想，覆藏至地了時，犯波羅夷。",
    "T23n1435_042:0305b07_4": "又比丘尼，日出時、日出已；中前、日中、日昳；晡時、日沒、日沒已；初夜初分、初夜中分、初夜後分；中夜初分、中夜中分、中夜後分；後夜初分、後夜中分、後夜後分，見比丘尼，犯波羅夷，於波羅夷中生疑，為波羅夷、為僧伽婆尸沙、為波逸提、為波羅提提舍尼、為突吉羅？",
    "T23n1435_042:0305b12_5": "後時斷疑，於波羅夷中生波逸提想，覆藏至地了時，犯波羅夷。",
    "T23n1435_042:0305b14_6": "若僧與是比丘尼作不見擯、不作擯、惡邪不除擯，若狂心、亂心、病壞心，爾時覆藏不犯波羅夷。",
    "T23n1435_042:0305b16_7": "若僧與是比丘尼解擯、若苦痛止還得本心，爾時覆藏他罪至地了時，犯波羅夷。",
    "T23n1435_042:0305b18_8": "若比丘尼，地了時見他比丘尼犯波羅夷，於波羅夷中生疑，為波羅夷、為僧伽婆尸沙、為波逸提、為波羅提提舍尼、為突吉羅？",
    "T23n1435_042:0305b21_9": "後時斷疑，於波羅夷中生波羅提提舍尼想，覆藏他罪至地了時，犯波羅夷。",
    "T23n1435_042:0305b22_10": "又比丘尼，日出時、日出已；中前、日中、日昳；晡時、日沒、日沒已；初夜初分、初夜中分、初夜後分；中夜初分、中夜中分、中夜後分；後夜初分、後夜中分、後夜後分，見比丘尼犯波羅夷，於波羅夷中生疑，為波羅夷、為僧伽婆尸沙、為波逸提、為波羅提提舍尼、為突吉羅？",
    "T23n1435_042:0305b28_11": "後時斷疑，於波羅夷中生波羅提提舍尼想，覆藏他罪至地了時，犯波羅夷。",
    "T23n1435_042:0305c01_12": "若僧與是比丘尼作不見擯、不作擯、惡邪不除擯，若是比丘尼狂心、亂心、病壞心，爾時覆藏不犯波羅夷。",
    "T23n1435_042:0305c03_13": "若僧與是比丘尼解擯、若苦痛止還得本心，爾時覆藏他罪至地了時，犯波羅夷。",
    "T23n1435_042:0305c05_14": "若比丘尼，地了時見他比丘尼犯波羅夷，於波羅夷中生疑，為波羅夷、為僧伽婆尸沙、為波逸提、為波羅提提舍尼、為突吉羅？",
    "T23n1435_042:0305c08_15": "後時斷疑，於波羅夷中生突吉羅想，覆藏他罪至地了時，犯波羅夷。",
    "T23n1435_042:0305c09_16": "又比丘尼，日出時、日出已；中前、日中、日昳；晡時、日沒、日沒已；初夜初分、初夜中分、初夜後分；中夜初分、中夜中分、中夜後分；後夜初分、後夜中分、後夜後分，見比丘尼犯波羅夷，於波羅夷中生疑，為波羅夷、為僧伽婆尸沙、為波逸提、為波羅提提舍尼、為突吉羅？",
    "T23n1435_042:0305c15_17": "後時斷疑，於波羅夷中生突吉羅想，覆藏他罪至地了時，犯波羅夷。",
    "T23n1435_042:0305c17_18": "若僧與是比丘尼作不見擯、不作擯、惡邪不除擯，若是比丘尼狂心、亂心、病壞心，爾時覆藏不犯波羅夷。",
    "T23n1435_042:0305c19_19": "若僧與是比丘尼解擯、若苦痛止還得本心，爾時覆藏他罪至地了時，犯波羅夷。",
    "T23n1435_042:0305c21_20": "(七事竟)佛在俱舍彌國。",
    "T23n1435_042:0305c22_21": "爾時眾僧一心和合，與迦留羅提舍比丘作不見擯。",
    "T23n1435_042:0305c23_22": "是迦留羅提舍比丘，有姊妹比丘尼七人：一、偷羅難陀尼，二、周那難陀尼，三、提舍尼，四、優波提舍尼，五、提舍域多尼，六、提舍波羅那尼。",
    "T23n1435_042:0305c26_23": "七、提舍羅叉多尼。",
    "T23n1435_042:0305c27_24": "是諸比丘尼，聞迦留羅提舍僧與作不見擯，往問迦留羅提舍言：「僧實與汝作不見擯耶？」",
    "T23n1435_042:0305c29_25": "答言：「實作是。」",
    "T23n1435_042:0305c29_26": "諸比丘尼言：「汝莫下意軟語折伏，我等當供養汝財物、衣鉢、戶鉤、時藥、夜分藥、七日藥、盡形藥，若讀經誦經問疑我等教汝，汝何故折伏？」",
    "T23n1435_042:0306a03_27": "是中有比丘尼，少欲知足行頭陀，聞是事呵責言：「云何名比丘尼，知比丘一心和合僧作不見擯，獨一無二、無伴無侶、不休不息，隨順行？」",
    "T23n1435_042:0306a06_28": "諸比丘尼如是呵已，向佛廣說。",
    "T23n1435_042:0306a07_29": "佛以是事集二部僧，知而故問是諸比丘尼：「汝等實作是事不？」",
    "T23n1435_042:0306a08_30": "答言：「實作。",
    "T23n1435_042:0306a08_31": "世尊！」",
    "T23n1435_042:0306a08_32": "佛以種種因緣呵責：「云何名比丘尼，知比丘一心和合僧如法作不見擯，獨一無二、無伴無侶、不休不息，隨順行？」",
    "T23n1435_042:0306a11_33": "種種因緣呵已，語諸比丘：「以十利故與比丘尼結戒。",
    "T23n1435_042:0306a12_34": "從今是戒應如是說：若比丘尼，知是比丘一心和合僧如法作不見擯，獨一無二、無伴無侶、不休不息，隨順行。",
    "T23n1435_042:0306a15_35": "諸比丘尼，應如是諫是比丘尼：『是比丘，一心和合僧作不見擯，獨一無二、無伴無侶、不休不息，汝莫隨順行。』",
    "T23n1435_042:0306a17_36": "是比丘尼，諸比丘尼如是諫時，堅持是事不捨者，諸比丘尼應第二、第三諫令捨是事。",
    "T23n1435_042:0306a19_37": "第二、第三諫時，若捨是事善。",
    "T23n1435_042:0306a20_38": "若不捨者，是比丘尼犯波羅夷不共住。」",
    "T23n1435_042:0306a21_0": "知者，若自知、若從他聞、若彼罪比丘自說。",
    "T23n1435_042:0306a21_1": "如法者，如法、如毘尼、如佛教擯。",
    "T23n1435_042:0306a22_2": "獨一無二、無伴無侶者，一切擯比丘尼獨一無二、無伴無侶。",
    "T23n1435_042:0306a24_0": "不休者，不下意、不折伏。",
    "T23n1435_042:0306a24_1": "不息者，不捨惡邪見。",
    "T23n1435_042:0306a25_0": "隨順者，有二種：與財、與法。",
    "T23n1435_042:0306a25_1": "諸比丘尼應語是擯比丘：「汝應折伏下意向大僧，汝若不折伏下意者，諸比丘尼僧，當作不禮拜、不共語、不供養羯磨。」",
    "T23n1435_042:0306a28_2": "若是比丘折伏下意者善，若不折伏悔過者，諸比丘尼，應當一心和合與是比丘作不禮拜、不共語、不供養羯磨。",
    "T23n1435_042:0306b01_3": "羯磨法者，一心和合比丘尼僧，一比丘尼唱言：「大德尼僧聽！",
    "T23n1435_042:0306b03_4": "某甲比丘，一心和合僧作不見擯，獨一無二、無伴無侶、不休不息。",
    "T23n1435_042:0306b04_5": "若僧時到僧忍聽，與某甲比丘作不禮拜、不共語、不供養羯磨。",
    "T23n1435_042:0306b06_0": "是名白。」",
    "T23n1435_042:0306b06_1": "如是白四羯磨。",
    "T23n1435_042:0306b06_2": "「僧與某甲比丘作不禮拜、不共語、不供養羯磨竟，僧忍，默然故，是事如是持！」",
    "T23n1435_042:0306b08_3": "比丘尼僧，亦應如是語是隨助比丘尼：「是比丘，一心和合僧作不見擯，獨一無二、無伴無侶，不休不息，汝等莫隨順助行。」",
    "T23n1435_042:0306b10_4": "是比丘尼，諸比丘尼如是諫時，堅持是事不捨者，諸比丘尼應第二、第三諫令捨是事。",
    "T23n1435_042:0306b12_5": "第二、第三諫時捨是事善，若不捨者，是比丘尼犯波羅夷不共住。",
    "T23n1435_042:0306b14_6": "波羅夷者，是罪弊惡深重，退墮不如。",
    "T23n1435_042:0306b15_7": "若比丘尼犯是事者，不名沙門尼、非釋種女，失比丘尼法。",
    "T23n1435_042:0306b16_8": "不共住者，諸比丘尼不共作法事，謂白羯磨、白二羯磨、白四羯磨、說戒、自恣、立十三比丘尼羯磨。",
    "T23n1435_042:0306b18_9": "是中犯者，若比丘尼僧，未作不禮拜、不共語、不供養羯磨。",
    "T23n1435_042:0306b20_0": "爾時比丘尼教是比丘經，若是偈說，偈偈突吉羅；若是章說，章章突吉羅；若是別句說，句句突吉羅。",
    "T23n1435_042:0306b22_1": "若擯比丘教比丘尼讀誦經，若比丘尼受偈說，偈偈突吉羅：若受章說，章章突吉羅：若受別句說，句句突吉羅。",
    "T23n1435_042:0306b24_2": "若比丘尼與財供養、與鉢，突吉羅。",
    "T23n1435_042:0306b25_3": "與衣，突吉羅。",
    "T23n1435_042:0306b25_4": "與戶鉤、時藥、夜分藥、七日藥、盡形藥，皆突吉羅。",
    "T23n1435_042:0306b26_5": "若擯比丘，與比丘尼財供養、若與衣鉢，比丘尼受者，皆突吉羅。",
    "T23n1435_042:0306b28_6": "若與戶鉤、時藥、夜分藥、七日藥、盡形藥，比丘尼受者，皆突吉羅。",
    "T23n1435_042:0306b29_7": "若比丘尼僧，作不禮拜、不共語、不供養羯磨竟，爾時比丘尼教比丘讀誦經，若是偈說，偈偈偷蘭遮；若章說，章章偷蘭遮；若別句說，句句偷蘭遮。",
    "T23n1435_042:0306c03_8": "若擯比丘教比丘尼讀誦經，若是偈說，偈偈偷蘭遮；若章說，章章偷蘭遮；若別句說，句句偷蘭遮。",
    "T23n1435_042:0306c06_9": "若比丘尼，與擯比丘財供養、若與鉢，偷蘭遮。",
    "T23n1435_042:0306c07_10": "若與衣，偷蘭遮。",
    "T23n1435_042:0306c07_11": "若與戶鉤、時藥，皆偷蘭遮。",
    "T23n1435_042:0306c08_0": "夜分藥、七日藥、盡形藥，皆偷蘭遮。",
    "T23n1435_042:0306c08_1": "若擯比丘，與比丘尼財供養、若與鉢，比丘尼受者，偷蘭遮。",
    "T23n1435_042:0306c10_2": "若與衣、戶鉤、時藥、夜分藥、七日藥、盡形藥，比丘尼受者，皆偷蘭遮。",
    "T23n1435_042:0306c11_3": "諸比丘尼，先應軟語教是隨助比丘尼言：「汝莫佐助擯比丘，莫隨順行。」",
    "T23n1435_042:0306c13_4": "若軟語時捨者，應教令作眾多突吉羅、眾多偷蘭遮悔過出罪。",
    "T23n1435_042:0306c14_5": "若軟語不捨者，應與白四羯磨約勅。",
    "T23n1435_042:0306c15_6": "約勅法者，一心和合比丘尼僧，一比丘尼唱言：「大德尼僧聽！",
    "T23n1435_042:0306c16_7": "某甲比丘，一心和合僧與作不見擯，獨一無二、無伴無侶，不休不息。",
    "T23n1435_042:0306c18_8": "某甲比丘尼隨助，已軟語約勅不捨。",
    "T23n1435_042:0306c19_9": "若僧時到僧忍聽，今僧約勅某甲比丘尼：『是比丘，一心和合僧與作不見擯，獨一無二、無伴無侶，不休不息。",
    "T23n1435_042:0306c21_10": "汝等比丘尼，莫隨順行。』",
    "T23n1435_042:0306c22_0": "是名白。」",
    "T23n1435_042:0306c22_1": "如是白四羯磨。",
    "T23n1435_042:0306c22_2": "「僧約勅某甲比丘尼竟，僧忍，默然故，是事如是持！」",
    "T23n1435_042:0306c23_3": "如佛先說，是諸比丘尼應約勅，乃至三教令捨是事者，是名約勅、是名為教、是名約勅教。",
    "T23n1435_042:0306c25_4": "若軟語約勅不捨者未犯。",
    "T23n1435_042:0306c26_5": "若初說未竟說竟、第二說說未竟說竟、第三說說未竟、若非法別眾、非法和合眾、似法別眾、似法和合眾、若如法別眾、異法異律異佛教，若約勅不捨者未犯。",
    "T23n1435_042:0307a01_6": "若如法、如律、如佛教，三約勅竟不捨者，是比丘尼犯波羅夷。",
    "T23n1435_042:0307a02_7": "(八波羅夷竟)十七僧殘中不共戒有十之初(此初一事即十七中第四)佛在舍衛國。",
    "T23n1435_042:0307a04_8": "爾時有比丘尼，名施越，年少端正。",
    "T23n1435_042:0307a05_9": "有一估客，見已生漏心，作是念：「諸比丘尼王所守護，不得強為不淨事，我當請供養所須。」",
    "T23n1435_042:0307a07_10": "作是念已，便到是比丘尼所言：「汝所須物，若飲食、衣服、臥具、湯藥所須，我當相給。」",
    "T23n1435_042:0307a08_11": "比丘尼言：「當受汝請。」",
    "T23n1435_042:0307a09_12": "是比丘尼後時，所須飲食、衣服、臥具、湯藥、薪草、燈燭，皆從索取。",
    "T23n1435_042:0307a10_13": "估客知比丘尼心轉柔軟，便語比丘尼言：「作婬事來。」",
    "T23n1435_042:0307a12_0": "比丘尼言：「莫作是語，我是持戒斷婬欲人。」",
    "T23n1435_042:0307a13_0": "估客瞋言：「小婢！",
    "T23n1435_042:0307a13_1": "汝若持戒斷婬欲者，何故受我衣食供養？」",
    "T23n1435_042:0307a14_2": "即便強捉比丘尼，比丘尼高聲大喚。",
    "T23n1435_042:0307a15_3": "即時多人來集問言：「何故大喚？」",
    "T23n1435_042:0307a15_4": "估客言：「是比丘尼受我衣食，不隨我意。」",
    "T23n1435_042:0307a16_5": "諸居士語比丘尼：「汝受他物，何故不隨他意？」",
    "T23n1435_042:0307a17_6": "比丘尼言：「我不為婬欲故受彼財物，是估客自來請我作是言：『汝所須衣食、湯藥、薪草、燈燭自恣相給。』",
    "T23n1435_042:0307a20_7": "我不知以何心故與我？」",
    "T23n1435_042:0307a20_8": "諸居士言：「是估客為是汝父親里母親里耶？」",
    "T23n1435_042:0307a21_9": "比丘尼言：「不是。」",
    "T23n1435_042:0307a22_0": "諸居士言：「若非汝父母親，又非賢者不求福德，何故不知與汝財物？",
    "T23n1435_042:0307a23_1": "與汝財衣時必為婬欲事。」",
    "T23n1435_042:0307a24_2": "諸居士呵責言：「云何諸比丘尼自言：『善好有功德。』",
    "T23n1435_042:0307a25_3": "如婬女法取他財物？」",
    "T23n1435_042:0307a25_4": "是中有比丘尼，少欲知足行頭陀，聞是事心不喜，向佛廣說。",
    "T23n1435_042:0307a27_5": "佛以是事集二部僧，知而故問施越比丘尼：「汝實作是事不？」",
    "T23n1435_042:0307a28_6": "答言：「實作。",
    "T23n1435_042:0307a28_7": "世尊！」",
    "T23n1435_042:0307a28_8": "佛以種種因緣呵責言：「云何名比丘尼有漏心，從漏心男子自手取食？」",
    "T23n1435_042:0307b01_9": "種種因緣呵已，語諸比丘：「以十利故與比丘尼結戒，從今是戒應如是說：若比丘尼有漏心，從漏心男子自手取食，是法初犯僧伽婆尸沙可悔過。」",
    "T23n1435_042:0307b04_10": "漏心者，於是人邊愛結深厚，男子漏心亦如是。",
    "T23n1435_042:0307b05_11": "男子者，謂人男，能作婬事。",
    "T23n1435_042:0307b06_12": "食者，五佉陀尼、五蒲闍尼、五似食。",
    "T23n1435_042:0307b07_13": "五佉陀尼者，根食、莖食、葉食、華食、果食。",
    "T23n1435_042:0307b08_14": "五蒲闍尼者，飯、麨、糒、魚、肉。",
    "T23n1435_042:0307b08_15": "五似食者，糜、粟、䵃麥、莠子、加師食。",
    "T23n1435_042:0307b09_16": "僧伽婆尸沙者，是罪屬僧，僧中有殘，因僧前悔過得除滅，故名僧伽婆尸沙。",
    "T23n1435_042:0307b11_17": "是中犯者，若比丘尼有漏心，自手從漏心男子手取根食，得僧伽婆尸沙。",
    "T23n1435_042:0307b12_18": "若取莖、葉、華、果、飯、麨、糒、魚、肉、糜、粟、䵃麥、莠子、加師食，皆僧伽婆尸沙。",
    "T23n1435_042:0307b14_19": "若有居士，因是比丘尼故，與比丘尼僧作食，偏與所愛比丘尼多食。",
    "T23n1435_042:0307b15_20": "比丘尼受者，偷蘭遮。",
    "T23n1435_042:0307b16_21": "(第四戒竟)佛在王舍城。",
    "T23n1435_042:0307b17_22": "爾時有比丘尼，往語施越比丘尼言：「若汝無漏心，男子有漏心，但從自手取食噉、若隨意用，於汝何所能？」",
    "T23n1435_042:0307b19_23": "是中有比丘尼，少欲知足行頭陀，聞是事心不喜，種種因緣呵責言：「云何名比丘尼，語他比丘尼言：『汝無漏心，男子有漏心，但從自手取食噉、若隨意用，於汝何所能？』」",
    "T23n1435_042:0307b23_24": "種種因緣呵責已，向佛廣說。",
    "T23n1435_042:0307b24_0": "佛以是事集二部僧，知而故問是比丘尼：「汝實作是事不？」",
    "T23n1435_042:0307b25_1": "答言：「實作。",
    "T23n1435_042:0307b25_2": "世尊！」",
    "T23n1435_042:0307b25_3": "佛以種種因緣呵責是比丘尼言：「云何名比丘尼，勸他比丘尼言：『汝無漏心，從漏心男子自手取食噉、若隨意用，於汝何所能？』」",
    "T23n1435_042:0307b28_4": "種種因緣呵已，語諸比丘：「以十利故與比丘尼結戒。",
    "T23n1435_042:0307b29_5": "從今是戒應如是說：若比丘尼言：『若汝無漏心，從漏心男子自手取食噉、若隨意用，於汝何所能？』",
    "T23n1435_042:0307c02_6": "是法初犯僧伽婆尸沙可悔過。」",
    "T23n1435_042:0307c03_7": "僧伽婆尸沙者，是罪屬僧，僧中有殘，因僧前悔過除滅，是名僧伽婆尸沙。",
    "T23n1435_042:0307c05_8": "是中犯者，若比丘尼語比丘尼言：「汝有漏心，從漏心男子自手取食噉、若隨意用，於汝何所能？」",
    "T23n1435_042:0307c07_9": "僧伽婆尸沙。",
    "T23n1435_042:0307c07_10": "若比丘尼語比丘尼言：「若汝無漏心，漏心男子與汝食，但取噉隨意用，於汝何所能？」",
    "T23n1435_042:0307c09_11": "僧伽婆尸沙。",
    "T23n1435_042:0307c09_12": "若比丘尼語比丘尼言：「若汝有漏心，漏心男子於汝何所能？",
    "T23n1435_042:0307c11_13": "汝莫從彼自手取食噉、莫隨意用。」",
    "T23n1435_042:0307c12_14": "偷蘭遮。",
    "T23n1435_042:0307c12_15": "若比丘尼語比丘尼言：「若汝無漏心，男子有漏心，於汝何所能？",
    "T23n1435_042:0307c13_16": "但莫自手取食噉、莫隨意用，偷蘭遮。」",
    "T23n1435_042:0307c14_17": "(第五事竟)◎◎佛在舍衛國。",
    "T23n1435_042:0307c15_18": "爾時有比丘尼，名跋陀，是加毘羅婆羅門女。",
    "T23n1435_042:0307c16_19": "跋陀比丘尼有姊死，往問訊姊夫，因為說法，遂至日沒。",
    "T23n1435_042:0307c17_20": "比丘尼作是念：「我若還精舍，恐道中有賊。」",
    "T23n1435_042:0307c18_21": "即住居士舍。",
    "T23n1435_042:0307c18_22": "是居士思惟：「此比丘尼不還去者，必欲得反戒，我當求令代其姊處。」",
    "T23n1435_042:0307c20_23": "作是念已語比丘尼言：「我舍多有財物珍寶，汝姊所有手脚頭面莊嚴具悉在。",
    "T23n1435_042:0307c22_24": "我若更取餘人作婦，則不能好看我兒，兒亦不愛樂。",
    "T23n1435_042:0307c23_25": "汝若欲反戒者，作我兒母，汝看我兒如兒，我兒等看汝如母。」",
    "T23n1435_042:0307c24_26": "比丘尼作是念：「若我違逆是語者，或強逼我。",
    "T23n1435_042:0307c25_27": "何不默然！」",
    "T23n1435_042:0307c25_28": "即默然坐。",
    "T23n1435_042:0307c26_29": "居士心念謂欲反戒，但以姊新死故默然，中夜復作是語，後夜復作是語。",
    "T23n1435_042:0307c27_30": "地了時是比丘尼，從急惱處得脫，還至精舍，向諸比丘尼廣說是事。",
    "T23n1435_042:0307c29_31": "是中有比丘尼，少欲知足行頭陀，聞是事心不喜，種種因緣呵責言：「云何名比丘尼，一身獨宿？」",
    "T23n1435_042:0308a02_32": "種種因緣呵已，向佛廣說。",
    "T23n1435_042:0308a03_0": "佛以是事集二部僧，知而故問跋陀比丘尼汝實作是事不？",
    "T23n1435_042:0308a04_1": "答言：「實作。",
    "T23n1435_042:0308a04_2": "世尊！」",
    "T23n1435_042:0308a04_3": "佛以種種因緣呵責言：「云何名比丘尼，一身獨宿？」",
    "T23n1435_042:0308a05_4": "種種因緣呵已，語諸比丘：「以十利故與比丘尼結戒。",
    "T23n1435_042:0308a07_0": "從今是戒應如是說：若比丘尼一身獨宿，乃至一夜，是法初犯僧伽婆尸沙可悔過。」",
    "T23n1435_042:0308a08_1": "夜者，從日沒至地未了，是中間名夜。",
    "T23n1435_042:0308a09_2": "僧伽婆尸沙者，是罪屬僧，僧中有殘，因僧前悔過除滅，是名僧伽婆尸沙。",
    "T23n1435_042:0308a11_3": "是中犯者，若比丘尼，日沒時一身獨宿，至地了時，犯僧伽婆尸沙。",
    "T23n1435_042:0308a12_4": "日沒已，初夜初分、初夜中分、初夜後分，中夜初分、中夜中分、中夜後分，後夜初分、後夜中分、後夜後分亦如是。",
    "T23n1435_042:0308a15_5": "又比丘尼，地了時一身獨宿，乃至明日地了時，犯僧伽婆尸沙。",
    "T23n1435_042:0308a16_6": "若共行比丘尼，若反戒、若死、若入外道、若八難中隨有一一難起，不犯。",
    "T23n1435_042:0308a18_7": "(第六戒有四事中一事竟)佛在舍衛國。",
    "T23n1435_042:0308a19_8": "爾時有比丘尼，名偷蘭難陀，多知多識，喜入出諸家。",
    "T23n1435_042:0308a20_9": "是比丘尼早起著衣，入一家出一家，出一家復入一家。",
    "T23n1435_042:0308a21_10": "晡時來還大疲極，僧房中臥，自言：「脚痛、[蹲-酋+(十/田/ㄙ)]痛、脇痛、背痛。」",
    "T23n1435_042:0308a23_0": "語諸比丘尼：「與我按摩。」",
    "T23n1435_042:0308a23_1": "諸比丘尼言：「善女！",
    "T23n1435_042:0308a23_2": "從何處來？」",
    "T23n1435_042:0308a24_3": "答言：「入某家出某家，出某家復入某家。」",
    "T23n1435_042:0308a25_4": "問言：「汝為佛事僧事耶？」",
    "T23n1435_042:0308a25_5": "答言：「不為！」",
    "T23n1435_042:0308a25_6": "諸比丘尼言：「若不為佛事僧事去者，何以故為作是行得大疲極？」",
    "T23n1435_042:0308a27_7": "是中有比丘尼，少欲知足行頭陀，聞是事心不喜，種種因緣呵責言：「云何名比丘尼，晝日一身獨行？」",
    "T23n1435_042:0308a29_8": "種種因緣呵已，向佛廣說。",
    "T23n1435_042:0308b01_9": "佛以是事集二部僧，知而故問偷羅難陀比丘尼：「汝實作是事不？」",
    "T23n1435_042:0308b02_10": "答言：「實作。",
    "T23n1435_042:0308b02_11": "世尊！」",
    "T23n1435_042:0308b03_0": "佛以種種因緣呵責言：「云何名比丘尼，晝日一身獨行到白衣家？」",
    "T23n1435_042:0308b04_1": "種種因緣呵已，語諸比丘：「以十利故與比丘尼結戒。",
    "T23n1435_042:0308b05_2": "從今是戒應如是說：若比丘尼，若夜、若晝，一身獨行到白衣家，是法初犯僧伽婆尸沙可悔過。」",
    "T23n1435_042:0308b07_3": "晝日者，從地了至日未沒，是中間名晝日。",
    "T23n1435_042:0308b08_4": "是中犯者，若比丘尼一身獨行，地了時去、至日沒時來，犯僧伽婆尸沙。",
    "T23n1435_042:0308b10_5": "日出時、日出已，中前日、中日昳，晡時、日沒時去、日沒已來還，皆僧伽婆尸沙。",
    "T23n1435_042:0308b12_0": "若共行比丘尼，若反戒、若死、若入外道、若八難中隨有一一難起，不犯。",
    "T23n1435_042:0308b13_1": "(二事竟)佛在舍衛國。",
    "T23n1435_042:0308b14_2": "偷蘭難陀比丘尼，喜見男子故，晨朝至城門下立，看男子出入誰好、誰醜。",
    "T23n1435_042:0308b16_0": "見一男子出，端正生著心，問言：「汝欲何去？」",
    "T23n1435_042:0308b16_1": "答言：「詣某聚落。」",
    "T23n1435_042:0308b17_2": "偷蘭難陀言：「我共汝去。」",
    "T23n1435_042:0308b17_3": "居士言：「隨意。」",
    "T23n1435_042:0308b18_4": "是比丘尼於道中，共居士戲笑語言大喚。",
    "T23n1435_042:0308b19_5": "居士有因緣故入聚落，是比丘尼無事，於聚落外立待居士。",
    "T23n1435_042:0308b20_6": "居士又入第二聚落，比丘尼亦復在外立待。",
    "T23n1435_042:0308b21_7": "居士又入第三聚落，是比丘尼晡時來還僧房中臥，語諸比丘尼言：「我大疲極，脚痛、[蹲-酋+(十/田/ㄙ)]痛、膝痛、脇痛、背痛，與我按摩。」",
    "T23n1435_042:0308b24_8": "諸比丘尼言：「汝從何來？」",
    "T23n1435_042:0308b24_9": "答言：「我從聚落至一聚落來。」",
    "T23n1435_042:0308b25_10": "問：「汝為佛事僧事耶？」",
    "T23n1435_042:0308b25_11": "答言：「不為！」",
    "T23n1435_042:0308b26_0": "諸比丘尼言：「若不為佛事僧事去者，何故為作是行得大疲極？」",
    "T23n1435_042:0308b27_1": "是中有比丘尼，少欲知足行頭陀，聞是事心不喜，種種因緣呵責言：「云何名比丘尼，獨一身至餘聚落？」",
    "T23n1435_042:0308b29_2": "種種因緣呵已，向佛廣說。",
    "T23n1435_042:0308c01_3": "佛以是事集二部僧，知而故問偷蘭難陀比丘尼：「汝實作是事不？」",
    "T23n1435_042:0308c02_4": "答言：「實作。",
    "T23n1435_042:0308c03_5": "世尊！」",
    "T23n1435_042:0308c03_6": "佛以種種因緣呵責言：「云何名比丘尼，獨一身往餘聚落？」",
    "T23n1435_042:0308c04_7": "種種因緣呵責已語諸比丘：「從今是戒應如是說：若比丘尼，若夜、若晝，一身獨行往餘聚落，初犯僧伽婆尸沙可悔過。」",
    "T23n1435_042:0308c07_8": "行者，有二種：水道行、陸道行。",
    "T23n1435_042:0308c07_9": "是中犯者，若比丘尼，陸道一人獨行往餘聚落，僧伽婆尸沙。",
    "T23n1435_042:0308c09_10": "中道還，偷蘭遮。",
    "T23n1435_042:0308c09_11": "若無聚落空地，乃至一拘盧舍，僧伽婆尸沙。",
    "T23n1435_042:0308c10_12": "中道還，偷蘭遮。",
    "T23n1435_042:0308c10_13": "水道亦如是。",
    "T23n1435_042:0308c11_14": "若共行比丘尼，若反戒、若死、若入外道、若八難中隨有一一難起，不犯。",
    "T23n1435_042:0308c12_15": "(第五事竟)佛在舍衛國。",
    "T23n1435_042:0308c13_16": "爾時諸比丘尼遊行憍薩羅國，向舍衛國，道中至河岸上住言：「誰能先入水看深淺？」",
    "T23n1435_042:0308c15_17": "是中有比丘尼，名修目佉，勦健多力，出婆羅門家，作是言：「我能先入。」",
    "T23n1435_042:0308c16_18": "即便入水渡到彼岸，水尋瀑漲不能得還。",
    "T23n1435_042:0308c17_19": "獨彼岸宿，夜有賊來剝衣裸形。",
    "T23n1435_042:0308c18_20": "是中有比丘尼，少欲知足行頭陀，聞是事心不喜，種種因緣呵責：「云何名比丘尼，獨彼岸宿？」",
    "T23n1435_042:0308c20_21": "種種因緣呵責已，向佛廣說。",
    "T23n1435_042:0308c21_22": "佛以是事集二部僧，知而故問修目佉比丘尼：「汝實作是事不？」",
    "T23n1435_042:0308c22_23": "答言：「實作。",
    "T23n1435_042:0308c22_24": "世尊！」",
    "T23n1435_042:0308c22_25": "佛以種種因緣呵責：「云何名比丘尼，獨彼岸宿？」",
    "T23n1435_042:0308c24_0": "種種因緣呵已，語諸比丘：「從今是戒應如是說：若比丘尼，若夜、若晝，若異聚落、若異界，若渡河彼岸一身獨宿，是法初犯僧伽婆尸沙可悔過。」",
    "T23n1435_042:0308c27_1": "河者。",
    "T23n1435_042:0308c27_2": "有二種：一者脫衣得渡，二者不脫衣得渡。",
    "T23n1435_042:0308c28_3": "有兩岸中有水來去處隨岸中流，是名為河。",
    "T23n1435_042:0308c29_4": "是中犯者，若比丘尼，獨一身脫衣渡河，僧伽婆尸沙；中道還，偷蘭遮。",
    "T23n1435_042:0309a01_5": "若二比丘尼共渡河，一渡一還，渡者僧伽婆尸沙，還者偷蘭遮。",
    "T23n1435_042:0309a03_6": "若比丘尼脫衣渡池水，渡者偷蘭遮，中道還者突吉羅。",
    "T23n1435_042:0309a04_7": "若二比丘尼共渡池水，一渡一還，渡者偷蘭遮，還者突吉羅。",
    "T23n1435_042:0309a05_8": "若比丘尼褰衣渡河，渡者偷蘭遮，中道還者突吉羅。",
    "T23n1435_042:0309a07_9": "若二比丘尼褰衣渡河，一渡一還，渡者偷蘭遮，還者突吉羅。",
    "T23n1435_042:0309a08_10": "若比丘尼褰衣獨渡池水，渡者突吉羅，中道還者亦突吉羅。",
    "T23n1435_042:0309a09_11": "若二比丘尼褰衣渡池水，一渡一還，渡者突吉羅，還者亦突吉羅。",
    "T23n1435_042:0309a11_12": "若從橋梁船渡，不犯。",
    "T23n1435_042:0309a11_13": "若共渡比丘尼，若反戒、若死、若入外道、若八難中隨有一一難起，不犯。",
    "T23n1435_042:0309a13_14": "(第六事竟)佛在舍衛國。",
    "T23n1435_042:0309a14_15": "爾時諸比丘，近婆祇多城起僧坊，是中漸漸多。",
    "T23n1435_042:0309a15_16": "有居士家圍繞，有象鳴、馬鳴、大小男女音聲故，妨諸比丘讀經、坐禪、行道。",
    "T23n1435_042:0309a17_0": "是中有居士，名安闍那，有威德多饒財寶、人民田宅、[王*車]璩馬瑙，種種富貴相貌成就。",
    "T23n1435_042:0309a18_1": "諸比丘教令餘處起僧坊，居士即於安闍那林中起僧坊，諸比丘捨近城僧坊，入安闍那林僧坊中住。",
    "T23n1435_042:0309a21_2": "諸比丘尼遊行憍薩羅國向舍衛國，次到婆祇陀城，故僧坊中宿。",
    "T23n1435_042:0309a22_3": "見其中床榻、臥具、盆器、釜鑊種種備具清淨可住，諸比丘尼往語比丘言：「諸大德已捨此僧坊者，我等當於中住。」",
    "T23n1435_042:0309a25_4": "諸比丘言：「隨意。」",
    "T23n1435_042:0309a25_5": "是僧坊主死，後諸兒分財物，是僧坊亦在分中。",
    "T23n1435_042:0309a26_6": "一兒得此僧坊者，往語比丘尼言：「汝等出去。」",
    "T23n1435_042:0309a27_7": "諸比丘尼言：「何故使我等出耶？」",
    "T23n1435_042:0309a28_8": "答言：「我分得此僧坊。」",
    "T23n1435_042:0309a28_9": "比丘尼言：「我不從汝得，我從諸比丘得。",
    "T23n1435_042:0309a29_10": "若諸比丘使我出者，我當出，不隨汝語。」",
    "T23n1435_042:0309b01_11": "是中有比丘尼，名修目佉，是婆羅門種中出家，勦健多力，作強語共諍。",
    "T23n1435_042:0309b03_12": "居士兒不忍瞋故，便打比丘尼，是比丘尼即詣眾官言：「某甲兒打我。」",
    "T23n1435_042:0309b04_13": "眾官問言：「何故打汝？」",
    "T23n1435_042:0309b05_14": "比丘尼即廣說上事。",
    "T23n1435_042:0309b05_15": "眾官言：「諸沙門釋子不應失是僧坊。",
    "T23n1435_042:0309b06_16": "何以故？",
    "T23n1435_042:0309b06_17": "公與兒奪，兒與公奪，事不得爾。」",
    "T23n1435_042:0309b07_18": "眾官遣人召是兒來，問言：「汝打比丘尼不？」",
    "T23n1435_042:0309b08_19": "答言：「實打。」",
    "T23n1435_042:0309b08_20": "眾官按法律撿校：「打出家人應得何罪？」",
    "T23n1435_042:0309b09_21": "律言：「隨所用身分即應截之。」",
    "T23n1435_042:0309b10_22": "眾官問言：「汝以何物打？」",
    "T23n1435_042:0309b10_23": "答言：「手打。」",
    "T23n1435_042:0309b10_24": "又問：「何手？」",
    "T23n1435_042:0309b11_25": "答言：「右手。」",
    "T23n1435_042:0309b11_26": "即截右手。",
    "T23n1435_042:0309b11_27": "爾時惡名流布：「諸沙門釋女言人截他手。」",
    "T23n1435_042:0309b12_28": "一人語二人，二人語三人，如是展轉滿婆祇多城。",
    "T23n1435_042:0309b13_29": "是中有比丘尼，少欲知足行頭陀，聞是事心不喜，種種因緣呵責：「云何名比丘尼，言人令截他手？」",
    "T23n1435_042:0309b15_30": "種種因緣呵已，向佛廣說。",
    "T23n1435_042:0309b16_31": "佛以是事集二部僧，知而故問修目佉比丘尼：「汝實作是事不？」",
    "T23n1435_042:0309b17_32": "答言：「實作。",
    "T23n1435_042:0309b18_33": "世尊！」",
    "T23n1435_042:0309b18_34": "佛以種種因緣呵責言：「云何名比丘尼，言人令截他手？」",
    "T23n1435_042:0309b19_35": "種種因緣呵已，語諸比丘：「以十利故與諸比丘尼結戒。",
    "T23n1435_042:0309b20_36": "從今是戒應如是說：若比丘尼，詣王、若官人、若婆羅門、若居士所，恃勢言人者，是法初犯僧伽娑尸沙可悔過。」",
    "T23n1435_042:0309b23_37": "王者，剎利種受王位水澆頂，是名為王剎利水澆頂。",
    "T23n1435_042:0309b24_38": "若婆羅門、若居士、若女人受王職，亦名為王水澆頂。",
    "T23n1435_042:0309b25_39": "官人者，食官廩田宅。",
    "T23n1435_042:0309b26_40": "婆羅門者，婆羅門種中生。",
    "T23n1435_042:0309b26_41": "居士者，除王、除官人、除婆羅門，餘不出家人，名為居士。",
    "T23n1435_042:0309b27_42": "恃勢言人者，依他勢力喜鬪諍相言。",
    "T23n1435_042:0309b28_43": "僧伽婆尸沙者，是罪屬僧，僧中有殘，因僧前悔過除滅，是名僧伽婆尸沙。",
    "T23n1435_042:0309c01_44": "是中犯者，若比丘尼，詣王、若眾官、婆羅門、居士，恃勢力言人者，僧伽婆尸沙。",
    "T23n1435_042:0309c03_45": "若斷事時，在斷事人前瞋恨呵罵本所打人者，僧伽婆尸沙。",
    "T23n1435_042:0309c04_46": "若向餘人，呵罵本所打人者，偷蘭遮。",
    "T23n1435_042:0309c05_47": "若屏處瞋罵，不言者，不犯。",
    "T23n1435_042:0309c05_48": "(第七戒竟)◎十誦律卷第四十二"
}