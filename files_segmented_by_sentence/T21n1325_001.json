[
    {
        "source_sentence": "佛說療痔病經",
        "from": "T21n1325_001:0490b22_0",
        "context_with_next_sentence": true
    },
    {
        "source_sentence": "大唐三藏義淨奉　制譯",
        "from": "T21n1325_001:0490b24_0",
        "context_with_next_sentence": true
    },
    {
        "source_sentence": "如是我聞：一時，薄伽梵在王舍大城竹林園",
        "from": "T21n1325_001:0490b25_0",
        "context_with_next_sentence": true
    },
    {
        "source_sentence": "中，與大苾芻眾五百人俱。",
        "from": "T21n1325_001:0490b26_11",
        "context_with_next_sentence": true
    },
    {
        "source_sentence": "時，有眾多苾芻身患痔病，形體羸瘦、痛苦縈纏，於日夜中，極受憂惱。",
        "from": "T21n1325_001:0490b28_2",
        "context_with_next_sentence": true
    },
    {
        "source_sentence": "時，具壽阿難陀見是事已，詣世尊所，頂禮雙足，在一面立，白言：",
        "from": "T21n1325_001:0490b29_11",
        "context_with_next_sentence": true
    },
    {
        "source_sentence": "「世尊！",
        "from": "T21n1325_001:0490b29_15",
        "context_with_next_sentence": true
    },
    {
        "source_sentence": "今王舍城多有苾芻身患痔病，形體羸瘦、痛苦縈纏，於日夜中，極受憂惱。",
        "from": "T21n1325_001:0490c02_6",
        "context_with_next_sentence": true
    },
    {
        "source_sentence": "世尊！",
        "from": "T21n1325_001:0490c02_9",
        "context_with_next_sentence": true
    },
    {
        "source_sentence": "此諸痔病，云何救療？",
        "from": "T21n1325_001:0490c02_19",
        "context_with_next_sentence": true
    },
    {
        "source_sentence": "」佛告阿難陀：",
        "from": "T21n1325_001:0490c03_4",
        "context_with_next_sentence": true
    },
    {
        "source_sentence": "「汝可聽此《療痔病經》，讀誦受持、繫心勿忘，亦於他人，廣為宣說，此諸痔病，悉得除差。",
        "from": "T21n1325_001:0490c05_2",
        "context_with_next_sentence": true
    },
    {
        "source_sentence": "所謂：",
        "from": "T21n1325_001:0490c05_5",
        "context_with_next_sentence": true
    },
    {
        "source_sentence": "風痔、熱痔、癊痔、三合痔、血痔、腹中痔、鼻內痔、齒痔、舌痔、眼痔、耳痔、頂痔、手足痔、脊背痔、屎痔……遍身支節所生諸痔，如是痔瘻，悉皆乾燥、墮落、消滅，畢差無疑。",
        "from": "T21n1325_001:0490c08_15",
        "context_with_next_sentence": true
    },
    {
        "source_sentence": "皆應誦持如是神呪。",
        "from": "T21n1325_001:0490c09_3",
        "context_with_next_sentence": true
    },
    {
        "source_sentence": "」即說呪曰：",
        "from": "T21n1325_001:0490c09_9",
        "context_with_next_sentence": true
    },
    {
        "source_sentence": "「怛姪他　揭賴米　室利　室利　魔揭室至　三磨𮧔都　莎訶「此呪丹藏云：",
        "from": "T21n1325_001:0490c12_6",
        "context_with_next_sentence": true
    },
    {
        "source_sentence": "「怛姪他　頞闌帝　頞藍謎　室利鞞　室里室里　磨羯失質　三婆跋覩　莎訶「阿難陀！",
        "from": "T21n1325_001:0490c15_4",
        "context_with_next_sentence": true
    },
    {
        "source_sentence": "於此北方，有大雪山王。",
        "from": "T21n1325_001:0490c15_15",
        "context_with_next_sentence": true
    },
    {
        "source_sentence": "中有大莎羅樹，名曰『難勝』。",
        "from": "T21n1325_001:0490c16_8",
        "context_with_next_sentence": true
    },
    {
        "source_sentence": "有三種華：",
        "from": "T21n1325_001:0490c16_13",
        "context_with_next_sentence": true
    },
    {
        "source_sentence": "一者初生、二者圓滿、三者乾枯。",
        "from": "T21n1325_001:0490c17_4",
        "context_with_next_sentence": true
    },
    {
        "source_sentence": "猶如彼華，乾燥落時，我諸痔病亦復如是，勿復血出，亦勿膿流，永除苦痛，悉皆乾燥。",
        "from": "T21n1325_001:0490c19_2",
        "context_with_next_sentence": true
    },
    {
        "source_sentence": "又復若常誦此經者，得宿住智，能憶過去七生之事。",
        "from": "T21n1325_001:0490c20_5",
        "context_with_next_sentence": true
    },
    {
        "source_sentence": "呪法成就，莎訶。",
        "from": "T21n1325_001:0490c20_13",
        "context_with_next_sentence": true
    },
    {
        "source_sentence": "」又說呪曰：",
        "from": "T21n1325_001:0490c20_19",
        "context_with_next_sentence": true
    },
    {
        "source_sentence": "「怛姪他　占米　占米　捨占米　占沒儞　捨占泥　莎訶」佛說是經已，時，具壽阿難陀及諸大眾，皆大歡喜，信受奉行。",
        "from": "T21n1325_001:0491a04_7",
        "context_with_next_sentence": true
    },
    {
        "source_sentence": "佛說療痔病經",
        "from": "T21n1325_001:0491a05_100",
        "context_with_next_sentence": false
    }
]