{
    "T08n0244_007:0819c03_0": "佛說最上根本大樂金剛不空三",
    "T08n0244_007:0819c04_0": "昧大教王經卷第七",
    "T08n0244_007:0819c06_0": "西天譯經三藏朝奉大夫試光祿卿",
    "T08n0244_007:0819c07_0": "明教大師臣法賢奉　詔譯",
    "T08n0244_007:0819c08_0": "最上成就印相分第二十四",
    "T08n0244_007:0819c09_0": "爾時金剛手菩薩，宣說此決定不空最上善巧微妙廣大不可思議甚深之法，所有盡無盡成就法，皆悉能成：「行人當隨意隨處，結跏趺坐心意調柔，然後以左手結堅固一切智印，安於左胯之側，右手戲擲金剛杵，以金剛三業成就故，是即金剛薩埵。",
    "T08n0244_007:0819c14_1": "依如是法儀，速成堅固不退，乃至諸大菩薩及如來地，於諸成就得大自在，如是金剛薩埵一切處堅固。",
    "T08n0244_007:0819c17_0": "行人設復未入曼拏羅，修此大印者，得諸佛恭敬供養，獲一切聖財，大樂自在。",
    "T08n0244_007:0819c18_1": "此大祕密印，三界中最上，成就此大印，與金剛薩埵等無有異。",
    "T08n0244_007:0819c20_2": "所有諸成就及種種事業大妙樂等，以此大印故皆悉圓滿，所求之法無不成就。」",
    "T08n0244_007:0819c22_0": "復說金剛薩埵根本大印：「以此印故，於一切曼拏羅，所有三昧鉤召入寤敬愛等，種種成就法皆得圓滿，亦名金剛祕密三昧印。",
    "T08n0244_007:0819c24_1": "其印當十指相合，名為金剛合掌，又復十指相交如拳，名為金剛縛。",
    "T08n0244_007:0819c26_2": "以此金剛縛，展二頭指及二拇指，復屈二中指入於掌內，與二拇指相捻，二頭指平正如金剛杵，是名金剛薩埵根本大印，即此根本大印。",
    "T08n0244_007:0819c29_3": "復二中指如鈎，安於本心如作鈎召勢，是名金剛鈎印。",
    "T08n0244_007:0820a01_4": "此金剛鈎印，與金剛薩埵作大愛樂。",
    "T08n0244_007:0820a02_5": "若用此鈎印及心明作鈎召時，金剛薩埵生大愛敬，速降曼拏羅，當得金剛薩埵大欲大樂。",
    "T08n0244_007:0820a04_6": "如是鈎召已，所有一切如來及諸菩薩，乃至一切有情，悉皆平等速得鈎召，若鈎召不降赴者，速得破壞。」",
    "T08n0244_007:0820a08_0": "復說大樂金剛三昧心閼伽印：「先當二手作如金剛鉢相，然結前金剛印，後以二中指如花枝，當以心明加持。",
    "T08n0244_007:0820a10_1": "以此三昧閼伽印，若授灌頂者，是人得一切自在。",
    "T08n0244_007:0820a11_2": "此印功用亦如前印，於一切法皆得用之。」",
    "T08n0244_007:0820a13_0": "復說入曼拏羅幡印：「當右手竪三指如幡，拇指與小指頭相捻，作嬉戲歌舞，入於曼拏羅而先頂禮本尊。",
    "T08n0244_007:0820a15_1": "若結此印入曼拏羅者，即成金剛阿闍梨，定成供養事。",
    "T08n0244_007:0820a16_2": "然後隨力隨意，以香華幖幟等當獻供養。",
    "T08n0244_007:0820a17_3": "復用結幡印，頂禮於本尊而發是言：『我今頂禮本尊。』",
    "T08n0244_007:0820a18_4": "言已即作金剛合掌安於頂上，頂禮金剛薩埵及諸如來而伸稱讚。",
    "T08n0244_007:0820a20_5": "然後二手作金剛縛，拇指相交，各屈頭指，安自頂上如戴寶冠。",
    "T08n0244_007:0820a21_6": "復改金剛拳，於頂左右而作繫鬘相，復如垂帶勢。",
    "T08n0244_007:0820a22_7": "作是印法已，當想如金剛薩埵授己灌頂，然後以大樂金剛甘露水自灌其頂。",
    "T08n0244_007:0820a24_8": "作灌頂已，所有金剛阿闍梨法皆得成就。",
    "T08n0244_007:0820a26_0": "「又復若為弟子授灌頂者，當以金剛合掌作頂禮印，以眾妙花授與灌頂。",
    "T08n0244_007:0820a27_1": "如是印法及諸曼拏羅儀，即成一切成就自在，是名金剛薩埵印成就儀。」",
    "T08n0244_007:0820b01_0": "復說印法：「若欲召請金剛薩埵者，行人當跏趺而坐，結大樂祕密金剛鈎印及誦心明而作鈎召，然後依法獻種種歌舞等供養而伸稱讚，復結嬉戲印作禮持誦，以金剛歌舞等供養故，所作之法即得成就。",
    "T08n0244_007:0820b05_1": "即說最上祕密金剛歌曰：「『薩哩嚩(二合、引)努囉(引)誐穌珂素(引)怛摩(二合)那娑(引)(一句)　怛鑁(二合)嚩日囉(二合)薩埵波囉摩穌囉多(二)　婆嚩彌(引)摩賀(引)穌珂涅哩(二合)除(引)薩囉(二合)野捺(三)　鉢囉(二合)底鉢爹悉[亭*也]左羅具鉢囉(二合)拏多(四)』「如是金剛歌，若常讚詠者，得大樂尊堅固愛敬作諸成就。",
    "T08n0244_007:0820b13_2": "此大祕密歌常持於本心，若於讚歎時令唇齒相合，依諸儀軌不離金剛語，善成諸部法，詠吽字等歌，隨力而作隨其所欲，以調順語業微出其聲，令梵音和雅歌詠金剛薩埵法。",
    "T08n0244_007:0820b17_3": "此最上成就歌，當於一切處隨意持誦，當用金剛薩埵大印，其印左手作智拳，右手持金剛杵，以此印明當作成就法。",
    "T08n0244_007:0820b21_0": "「如是等印，皆依本尊法及用心明，所作皆成。」",
    "T08n0244_007:0820b22_0": "復說一切如來印相：「其印以二手先作一切如來金剛智拳，如金剛寶灌頂法而作灌頂，灌於五處。",
    "T08n0244_007:0820b24_1": "復作合掌如供養勢，磔開其手却作二拳，左拳向外豎立頭指，右拳向內安於本心成印，此一切如來智拳大印，是決定不空。",
    "T08n0244_007:0820b27_2": "結此印時獲不退地，當證阿耨多羅三藐三菩提，是人不可見，遠離諸禁縛，乃至諸魔軍亦不能嬈亂。",
    "T08n0244_007:0820b29_3": "又復結此印者，當觀如佛，若供養此人，當如供養諸佛菩薩。",
    "T08n0244_007:0820c01_4": "如是大印儀，所有三昧印、蓮華印、金剛印，皆亦如是。",
    "T08n0244_007:0820c03_0": "所謂羯磨印者，先二手平仰，二拇指舒向於頭指，安於本心已，復作如寶灌頂成印。",
    "T08n0244_007:0820c05_0": "「又復如前，二手平仰各微屈頭節，二中指相結如金剛蓮華，即成法印。」",
    "T08n0244_007:0820c06_1": "即說此印明曰：「阿(引)呼(引)怛囕(二合、引)紇哩(二合、引)吽(引)(一句)「又復改羯磨印，以左手作金剛拳，屈拇指入拳內，此成一切如來智拳大印。",
    "T08n0244_007:0820c10_0": "「又復以右手如捻衣角鉤於本心，而復展手作觸地相，此成降諸魔軍印。",
    "T08n0244_007:0820c12_0": "「又復不改此印，而復仰手成印，是名出生印，亦名施願印，亦名授記印。",
    "T08n0244_007:0820c13_1": "復以此印作捻衣角，如開蓮華勢成印，是名出生法印，亦名清淨諸法印。",
    "T08n0244_007:0820c15_2": "復以此印，豎三指如幡，即成幡印。",
    "T08n0244_007:0820c16_3": "結此印時，所有願求決定成就。」",
    "T08n0244_007:0820c17_0": "復說一切如來智拳大羯磨印成就：「若用此印安病人身，其病即差。",
    "T08n0244_007:0820c18_1": "若安於心，諸毒銷除，乃至邪印法等悉皆滅壞。」",
    "T08n0244_007:0820c19_2": "即說明曰：「唵(引)吽(引)(一句)「用此明同前羯磨印法，功能成就。",
    "T08n0244_007:0820c21_3": "若結印持誦此明，旋轉於身獲大辯才，所有一切如來最上大密印，悉得堅固。",
    "T08n0244_007:0820c23_4": "如是若安於諸根，得諸根圓滿，若稱念諸佛已，旋轉諸方復安於本心，或自求成就，或為他作，皆悉得大悅樂，乃至證佛菩提。",
    "T08n0244_007:0820c26_5": "若結此印觀想諸佛，當了五蘊如陶師輪，然後身作禮敬，口誦大明，一心正念觀想，住於捨念、戒、精進、慈、定、智慧、方便力，堅固出生陀羅尼門，滿足十地，行四無礙，解十八不共法，以毘首羯磨法廣饒益眾生，以金剛三業作大佛事。」",
    "T08n0244_007:0821a02_6": "即說諸大明曰：「唵(引)冒地唧多嚩日哩(二合、引)(一句)「唵(引)三滿多跋捺囉(二合)左哩曳(二合)(一句)「唵(引)進多(引)摩尼(一句)「唵(引)阿[寧*也]嚕提(一句)「唵(引)惹(引)底尾嚩哩帝(二合、引)(一句)「唵(引)薩哩嚩(二合)尾倪也(二合)儞(引)(一句)「唵(引)尾囉(引)誐達哩摩(二合)帝(一句)「唵(引)尾(引)哩也(二合)葛嚩濟(引)(一句)「唵(引)薩哩嚩(二合)誐(引)彌儞(引)(一句)「唵(引)嚩日囉(二合)捺哩(二合)茶唧帝吽(一句)「唵(引)薩哩嚩(二合)怛他(引)誐帝(一句)「唵(引)莎婆(引)嚩戍馱達哩摩(二合)多(引)倪也(二合、引)那尾戍地(一句)「唵(引)達哩摩(二合)尾輸馱[寧*也](一句)「唵(引)尾遜婆嚩日哩(二合)尼發吒(半音)(一句)「唵(引)哥(引)摩囉(引)儗(引)(一句)「唵(引)[口*弱]嚩日哩(二合、引)(一句)「唵(引)吽薩哩嚩(二合)捺(引)摩[寧*也]「唵(引)紇哩(二合)(一句)「唵(引)阿哥(引)囉目契(引)(一句)「唵(引)鉢囉(二合)倪也(二合、引)播(引)囉彌帝(引)(一句)阿鑁吽唵(引)阿(引)(一句)「唵(引)薩哩嚩(二合)怛他(引)誐多哥(引)野(引)儗哩(二合、引)(一句)「唵(引)薩哩嚩(二合)怛他(引)誐多嚩(引)儗尾(二合)戍地(引)(一句)「唵(引)薩哩嚩(二合)怛他(引)誐多唧多嚩日哩(二合、引)阿(引)(一句)「如是一切如來語印法鼓，出微妙之音，有微妙之義，是大法語，是諸佛心，能決定成就所作事業。",
    "T08n0244_007:0821b04_7": "當依法持誦念諸佛已，然後以一切如來正念及一切如來印，而作成就。」",
    "T08n0244_007:0821b06_0": "復說金剛火焰日輪印相：「先結金剛大印，復改作三昧印，後復作金剛縛已，諸指皆如火焰輪，二中指如金剛杵成印。",
    "T08n0244_007:0821b08_1": "此印能調伏三界，亦能作敬愛金剛薩埵。",
    "T08n0244_007:0821b10_0": "「又復，不改前印，左手作拳，頭指豎立如期尅相，右手如鈎成印，是名降三界印。",
    "T08n0244_007:0821b11_1": "此印能鈎召一切。",
    "T08n0244_007:0821b13_0": "「又復，二手作忿怒拳已，復作金剛鈎如期尅相成印，是名金剛鈎印。",
    "T08n0244_007:0821b14_1": "此印善作一切事，能作諸成就。",
    "T08n0244_007:0821b16_0": "「又復，作金剛合掌，十指如火焰成印，是名顰眉菩薩印。",
    "T08n0244_007:0821b17_1": "此印善作種種事，善調伏諸惡。",
    "T08n0244_007:0821b18_0": "「又復，作金剛合掌，復左手如鉤勢成印。",
    "T08n0244_007:0821b18_1": "此印能鉤召一切，亦能作入寤法，悉得成就。",
    "T08n0244_007:0821b20_0": "「又復左手作金剛拳，右手如三叉成印。",
    "T08n0244_007:0821b20_1": "此印能脫一切枷鏁禁縛。",
    "T08n0244_007:0821b22_0": "「又復，二手如開敷蓮華成印。",
    "T08n0244_007:0821b22_1": "此印能斷一切煩惱。",
    "T08n0244_007:0821b24_0": "「又復，二手作金剛縛，二拇指相並成印，亦名降三界印。",
    "T08n0244_007:0821b25_1": "此印善作鉤召調伏最上成就。",
    "T08n0244_007:0821b26_0": "「又復，右手頭指鉤左手頭指如挽弓勢成印。",
    "T08n0244_007:0821b27_0": "此印善作鉤召，亦能作諸敬愛。",
    "T08n0244_007:0821b28_0": "「又復，如降三界印，右手作金剛拳展臂，以小指安左手背成印。",
    "T08n0244_007:0821b29_1": "此印善破諸惡邪印，善作諸成就。",
    "T08n0244_007:0821c02_0": "「又復，二手作金剛縛，柔軟緊密成印。",
    "T08n0244_007:0821c02_1": "是名金剛成就印。",
    "T08n0244_007:0821c04_0": "「又復，二手作金剛縛，二拇指與頭指如金剛杵成印。",
    "T08n0244_007:0821c05_1": "此印能破壞諸惡。",
    "T08n0244_007:0821c05_2": "所有幡印與鈴印，皆作最勝法，亦能破壞諸惡，三界中殊勝，是金剛薩埵灌頂印。",
    "T08n0244_007:0821c08_0": "「又復，金剛部賢聖印，二手作金剛拳。",
    "T08n0244_007:0821c08_1": "依此法儀本部賢聖，以金剛寶作灌頂，作金剛合掌，以淨帛覆面，二拇指如金剛。",
    "T08n0244_007:0821c10_2": "當作金剛灌頂已，然後依法作禮，受持金剛杵，乃隨力獻阿闍梨供養，即得成一切法。",
    "T08n0244_007:0821c13_0": "「如是等諸部印相，皆依法結，同大明用，即得所作成就。」",
    "T08n0244_007:0821c15_0": "最上祕密儀軌分第二十五",
    "T08n0244_007:0821c16_0": "　爾時諸如來，　　及大菩薩眾，　金剛賢聖等，　　共異口同音，　發如是問言：　　「金剛手菩薩！",
    "T08n0244_007:0821c19_0": "　如仁者所說，　　最上羯磨法，　善作諸成就，　　其所說儀軌，　微妙真實理，　　從無相之法，　而現諸儀軌，　　是儀軌云何，　何名最上教？",
    "T08n0244_007:0821c23_1": "　　復何為根本，　何名本無有，　　復名金剛手？",
    "T08n0244_007:0821c25_0": "　以何為大欲，　　復何名大樂？",
    "T08n0244_007:0821c26_0": "　何名為善賢？",
    "T08n0244_007:0821c26_1": "　　何名高舉勢？",
    "T08n0244_007:0821c27_0": "　何名諸法中，　　自在金剛手？",
    "T08n0244_007:0821c28_0": "　內外大心明，　　云何而出生？",
    "T08n0244_007:0821c29_0": "　根本微妙歌，　　何說復何義？",
    "T08n0244_007:0822a01_0": "　大金剛三昧，　　此法名何等？",
    "T08n0244_007:0822a02_0": "　云何菩提心？",
    "T08n0244_007:0822a02_1": "　　云何三摩地？",
    "T08n0244_007:0822a03_0": "　云何菩提行？",
    "T08n0244_007:0822a03_1": "　　以何降魔軍？",
    "T08n0244_007:0822a04_0": "　云何證菩提？",
    "T08n0244_007:0822a04_1": "　　云何本部生？",
    "T08n0244_007:0822a05_0": "　云何欲解脫？",
    "T08n0244_007:0822a05_1": "　　何者三種名？",
    "T08n0244_007:0822a06_0": "　云何一切處，　　大金剛大樂？",
    "T08n0244_007:0822a07_0": "　何不空三昧？",
    "T08n0244_007:0822a07_1": "　　何八曼拏羅？",
    "T08n0244_007:0822a08_0": "　當有何果利，　　及成就儀軌？",
    "T08n0244_007:0822a09_0": "　大祕密真理，　　以何而演說？",
    "T08n0244_007:0822a10_0": "　云何本尊法？",
    "T08n0244_007:0822a10_1": "　　諸部復云何？",
    "T08n0244_007:0822a11_0": "　云何灌頂理？",
    "T08n0244_007:0822a11_1": "　　云何賢聖眾？",
    "T08n0244_007:0822a12_0": "　云何五祕密？",
    "T08n0244_007:0822a12_1": "　　何名虛空藏？",
    "T08n0244_007:0822a13_0": "　如何幖幟法，　　一切鈎召法？",
    "T08n0244_007:0822a14_0": "　云何諸供養？",
    "T08n0244_007:0822a14_1": "　　云何見前法？",
    "T08n0244_007:0822a15_0": "　云何成就儀？",
    "T08n0244_007:0822a15_1": "　　云何非勤苦？",
    "T08n0244_007:0822a16_0": "　如是諸祕密，　　最上真實理，　為成微妙字，　　而廣利眾生，　如上為宣說。」",
    "T08n0244_007:0822a18_1": "　　是時金剛手，　受諸佛勸請，　　為利眾生故，　而說如上法：「所言儀軌者，　　謂諸法儀軌，　是無儀軌法。",
    "T08n0244_007:0822a22_2": "　　饒益諸眾生，　而現諸儀軌，　　由如是儀軌，　清淨諸法故。",
    "T08n0244_007:0822a25_0": "　言最上教者，　　謂攝一切法，　出生佛菩薩，　　祕密真實理，　是名最上教。",
    "T08n0244_007:0822a28_0": "　所言根本者，　　謂即真實智，　徧滿虛空界，　　如金剛堅固。",
    "T08n0244_007:0822b01_0": "　是大欲大樂，　　最上微妙字，　即金剛薩埵，　　諸儀軌實理。",
    "T08n0244_007:0822b03_0": "　所言本無者，　　如虛空本性，　謂金剛薩埵，　　是大堅固身，　是名本無有。",
    "T08n0244_007:0822b05_1": "　　言金剛手者，　是即大自在，　　善施諸成就，　是金剛部主，　　愛樂微妙字。",
    "T08n0244_007:0822b08_0": "　所言大欲者，　　謂離諸過失，　了達究竟法，　　是名為大欲。",
    "T08n0244_007:0822b10_0": "　所言大樂者，　　謂真實妙理，　即金剛薩埵，　　出生所依故。",
    "T08n0244_007:0822b12_0": "　所言善賢者，　　謂清淨法界，　解脫諸如來，　　遍滿普賢身。",
    "T08n0244_007:0822b14_0": "　其高舉勢者，　　謂所有成就，　最上自在印，　　鈎召諸成就，　是名高舉勢。",
    "T08n0244_007:0822b17_0": "　所言諸法中，　　自在金剛手，　謂即根本教，　　真實微妙理。",
    "T08n0244_007:0822b19_0": "　若至心誦持，　　獲一切功德，　是名諸法中，　　自在金剛手。",
    "T08n0244_007:0822b21_0": "　所言菩提心，　　謂不可思議，　廣大甚深法，　　成就諸妙樂。",
    "T08n0244_007:0822b23_0": "　能變化一切，　　清淨菩提心，　由是而堅固，　　作諸殊勝業，　安住三摩地。",
    "T08n0244_007:0822b25_1": "　　即此三摩地，　金剛智出生，　　從金剛所生，　名金剛薩埵，　　此即諸佛身，　是名菩提心。",
    "T08n0244_007:0822b29_0": "　所言大金剛，　　謂攝諸有情，　令修我教法，　　祕密真實理，　若常修習者，　　即成大金剛。",
    "T08n0244_007:0822c03_0": "　所言菩提行，　　謂觀諸有情，　染著諸煩惱，　　為利益彼故，　常行普賢行，　　是名菩提行。",
    "T08n0244_007:0822c06_0": "　所言降魔者，　　謂即諸魔心，　是心即如來，　　若能調伏心，　無復諸魔嬈，　　是即降魔軍。",
    "T08n0244_007:0822c09_0": "　所言證菩提，　　謂解悟本心，　堅固菩提智，　　了真實妙理，　即成等正覺，　　是名證菩提。",
    "T08n0244_007:0822c12_0": "　又言金剛手，　　謂調伏諸惡，　令迷者悟解。",
    "T08n0244_007:0822c13_1": "　　諸佛金剛杵，　堅固菩提心，　　諸佛所付授，　是法界真理，　　受持為器仗，　成就諸法故，　　是名金剛手。",
    "T08n0244_007:0822c17_0": "　所言本部生，　　謂智度為母，　方便解為父，　　從金剛手法，　出生諸部法，　　是名本部生。",
    "T08n0244_007:0822c20_0": "　所言欲解脫，　　謂大欲大樂，　善獲諸成就，　　諸成就樂句，　是即大樂法，　　是名欲解脫。",
    "T08n0244_007:0822c23_0": "　所言三種名，　　謂三世無邊，　而悉能調伏，　　而作三界主。",
    "T08n0244_007:0822c25_0": "　復名為三寶，　　復名為三界，　能作諸成壞，　　是為三種名。",
    "T08n0244_007:0822c27_0": "　所言一切處，　　大金剛大樂，　謂一切有情，　　欲廣大利益，　其心無定止。",
    "T08n0244_007:0822c29_1": "　　若於一切處，　安住堅固心，　　了達真實義，　是名一切處。",
    "T08n0244_007:0823a03_0": "　所言根本歌，　　及內外心明，　謂三有最勝，　　成就大自在。",
    "T08n0244_007:0823a05_0": "　菩薩利有情，　　是大欲大樂，　祕密微妙句，　　吽字歌心明，　乃至外心明，　　皆真實理智。",
    "T08n0244_007:0823a08_0": "　以外祕密心，　　而生悅樂故，　所作皆成就，　　名根本歌等。",
    "T08n0244_007:0823a10_0": "　其不空三昧，　　謂作成就法，　以微妙大樂，　　所作獲成就。",
    "T08n0244_007:0823a12_0": "　非勤苦而得，　　此大三昧法，　諸佛不能越，　　名不空三昧。",
    "T08n0244_007:0823a14_0": "　八曼拏羅者，　　謂隨其處所，　但以隨分力，　　各稱彼根性，　隨時作諸法，　　即現賢聖眾，　其所得果報，　　獲大究竟福。",
    "T08n0244_007:0823a18_0": "　作此曼拏羅，　　先觀察十方，　當從北起首，　　而乃絣四線，　分列八壇相，　　皆依本儀法。",
    "T08n0244_007:0823a21_0": "　依本尊相應，　　想成曼拏羅，　作諸成就法，　　即此曼拏羅，　是大真實理。",
    "T08n0244_007:0823a24_0": "　所言大祕密，　　謂諸祕密法，　而本無所有，　　是大樂金剛，　即同普賢身，　　金剛眾大主，　是名大祕密。",
    "T08n0244_007:0823a28_0": "　所言本尊法，　　謂根本最勝，　曼拏羅之主，　　是最上大欲，　是大適悅心，　　而常現笑容。",
    "T08n0244_007:0823b02_0": "　其身如月色，　　眾寶嚴身相，　光明普照耀，　　是三有最勝，　施諸妙樂境，　　善成微妙句，　故號為本尊。",
    "T08n0244_007:0823b06_0": "　所言灌頂理，　　謂佛寶功德，　三界無比法，　　唯此寶最勝，　受佛灌頂者，　　而證法王位，　是名灌頂理。",
    "T08n0244_007:0823b10_0": "　所言三摩地，　　當結跏趺坐，　而結禪定印，　　以左手押右，　觀想金剛手，　　是名三摩地。",
    "T08n0244_007:0823b13_0": "　所言賢聖眾，　　謂金剛賢聖，　是真實義智，　　善悟解一切。",
    "T08n0244_007:0823b15_0": "　諸成就最勝，　　一切大吉祥，　具諸法聖財，　　一切法中最，　所有成就法，　　皆賢聖印相，　即金剛薩埵，　　祕密大主宰。",
    "T08n0244_007:0823b19_0": "　所言五祕密，　　謂毘盧遮那，　及不動如來、　　寶生、無量壽、　不空成就等，　　是名五祕密。",
    "T08n0244_007:0823b22_0": "　所言諸部者，　　謂一切如來，　真實之妙理，　　成金剛薩埵。",
    "T08n0244_007:0823b24_0": "　毘盧遮那佛，　　不動如來部，　寶生、無量壽、　　不空成就等，　真理亦如是。",
    "T08n0244_007:0823b26_1": "　　又金剛部主，　善調諸惡者，　　以純善方便，　如日而普照。",
    "T08n0244_007:0823b28_2": "　　此金剛部尊，　饒益諸有情，　　善成諸教法，　毘首金剛部，　　是攝大方便。",
    "T08n0244_007:0823c02_0": "　觀自在菩薩，　　依眾蓮華部，　獲最上成就。",
    "T08n0244_007:0823c03_1": "　　觀自在菩薩，　即金剛薩埵，　　蓮華部真理，　攝三摩地智，　　蓮華部清淨，　能淨諸有情。",
    "T08n0244_007:0823c07_0": "　所言虛空藏，　　謂即大聖財，　遍滿於虛空。",
    "T08n0244_007:0823c08_1": "　　虛空藏菩薩，　是大灌頂法，　　所有寶生部，　是無盡寶藏。",
    "T08n0244_007:0823c10_2": "　　大灌頂法幢，　善攝一切願，　　即金剛薩埵。",
    "T08n0244_007:0823c12_0": "　於諸曼拏羅，　　常施真實理，　金剛部灌頂，　　寶生無量壽，　真理亦如是。",
    "T08n0244_007:0823c15_0": "　根本諸幖幟，　　是最上成就，　以妙真實理，　　是自在器仗。",
    "T08n0244_007:0823c17_0": "　五種大祕密，　　即是金剛杵，　其諸部幖幟，　　謂真實理智。",
    "T08n0244_007:0823c19_0": "　諸佛毘首行，　　即證大菩提，　而彼金剛部，　　寶部、蓮華部，　善攝一切義，　　成就祕密法。",
    "T08n0244_007:0823c22_0": "　所言鈎召法，　　謂諸祕密儀，　以金剛鈎鈴，　　而作於鈎召。",
    "T08n0244_007:0823c24_0": "　所言諸供養，　　謂諸祕密儀，　適悅而供養，　　種種歌舞等。",
    "T08n0244_007:0823c26_0": "　所言見前法，　　謂諸祕密儀，　各用於本印，　　然後當一心，　持誦真實理。",
    "T08n0244_007:0823c28_1": "　　又復諸如來，　諸成就見前，　　以大三昧法，　真實微妙理，　　是根本真空，　金剛薩埵性，　　是即普賢身，　亦為金剛主。",
    "T08n0244_007:0824a04_0": "　所言成就法，　　謂諸儀軌中，　所作成就事，　　當依本尊法，　而作諸成就。",
    "T08n0244_007:0824a06_1": "　　但隨所住處，　諸儀軌皆成，　　依法持鈴杵，　覺悟於世間，　　欲成就諸法，　速成根本教。",
    "T08n0244_007:0824a10_0": "　所言非勤苦，　　謂所作成就，　而不須加行。",
    "T08n0244_007:0824a11_1": "　　隨意隨處所，　隨欲隨飲食，　　乃至四威儀，　語言及戲笑，　　但發至誠心，　住等引相應，　　依本尊儀法，　如是相應理，　　速成一切法。",
    "T08n0244_007:0824a16_0": "　此根本大教，　　是甚深祕密，　若依法修習，　　所願皆圓滿。",
    "T08n0244_007:0824a18_0": "　所有諸如來，　　及諸大菩薩，　常受持此法，　　是最上大樂，　真實微妙句，　　大欲大妙樂。」",
    "T08n0244_007:0824a21_0": "佛說最上根本大樂金剛不空三昧大教王經卷第七"
}