[
    {
        "source_sentence": "佛說金耀童子經",
        "from": "T14n0546_001:0850b16_0",
        "context_with_next_sentence": true
    },
    {
        "source_sentence": "西天中印度惹爛馱囉國",
        "from": "T14n0546_001:0850b18_0",
        "context_with_next_sentence": true
    },
    {
        "source_sentence": "密林寺三藏明教大師賜紫",
        "from": "T14n0546_001:0850b19_0",
        "context_with_next_sentence": true
    },
    {
        "source_sentence": "沙門臣天息災奉　詔譯如是我聞：",
        "from": "T14n0546_001:0850b21_4",
        "context_with_next_sentence": true
    },
    {
        "source_sentence": "一時，佛在舍衛國祇樹給孤獨園。",
        "from": "T14n0546_001:0850b21_19",
        "context_with_next_sentence": true
    },
    {
        "source_sentence": "爾時，世尊食時著衣，與諸苾芻恭敬圍繞，入舍衛大城次第乞食。",
        "from": "T14n0546_001:0850b23_8",
        "context_with_next_sentence": true
    },
    {
        "source_sentence": "有一婆羅門出於舍衛，逢見世尊，久視容儀，乃發言詞而伸讚詠：",
        "from": "T14n0546_001:0850b24_18",
        "context_with_next_sentence": true
    },
    {
        "source_sentence": "「瞿曇！",
        "from": "T14n0546_001:0850b25_1",
        "context_with_next_sentence": true
    },
    {
        "source_sentence": "汝面最上，金色端嚴。",
        "from": "T14n0546_001:0850b25_11",
        "context_with_next_sentence": true
    },
    {
        "source_sentence": "」世尊印言：",
        "from": "T14n0546_001:0850b25_17",
        "context_with_next_sentence": true
    },
    {
        "source_sentence": "「如是！",
        "from": "T14n0546_001:0850b25_21",
        "context_with_next_sentence": true
    },
    {
        "source_sentence": "如是！",
        "from": "T14n0546_001:0850b26_1",
        "context_with_next_sentence": true
    },
    {
        "source_sentence": "我所作福，乃獲斯報。",
        "from": "T14n0546_001:0850b26_11",
        "context_with_next_sentence": true
    },
    {
        "source_sentence": "」婆羅門言：",
        "from": "T14n0546_001:0850b26_17",
        "context_with_next_sentence": true
    },
    {
        "source_sentence": "「瞿曇！",
        "from": "T14n0546_001:0850b26_21",
        "context_with_next_sentence": true
    },
    {
        "source_sentence": "我今現世亦有福德，於其家中生一童子，金色光輝，容儀相好，可似瞿曇，得未曾有。",
        "from": "T14n0546_001:0850b28_17",
        "context_with_next_sentence": true
    },
    {
        "source_sentence": "「復次，瞿曇！",
        "from": "T14n0546_001:0850b29_1",
        "context_with_next_sentence": true
    },
    {
        "source_sentence": "爾時童子初生之時，更有殊妙吉祥之事：",
        "from": "T14n0546_001:0850b29_19",
        "context_with_next_sentence": true
    },
    {
        "source_sentence": "初生之時，心意安泰諸識明利，於其庭中忽生蓮華，滿室天香恒時芬芳，一切眾生普皆愛樂。",
        "from": "T14n0546_001:0850c03_2",
        "context_with_next_sentence": true
    },
    {
        "source_sentence": "「復次，瞿曇！",
        "from": "T14n0546_001:0850c03_9",
        "context_with_next_sentence": true
    },
    {
        "source_sentence": "此未殊妙亦未希有。",
        "from": "T14n0546_001:0850c03_18",
        "context_with_next_sentence": true
    },
    {
        "source_sentence": "復次，童子初生之時，瞻蔔華樹處處出生，彼樹執持瞻蔔妙華天紫金色。",
        "from": "T14n0546_001:0850c05_9",
        "context_with_next_sentence": true
    },
    {
        "source_sentence": "「復次，瞿曇！",
        "from": "T14n0546_001:0850c05_16",
        "context_with_next_sentence": true
    },
    {
        "source_sentence": "如此殊祥猶未希有。",
        "from": "T14n0546_001:0850c06_4",
        "context_with_next_sentence": true
    },
    {
        "source_sentence": "復次，童子初生之時，諸天金盤自然出現，滿其盤中盛天飲食百千萬種，假使食者無有窮盡。",
        "from": "T14n0546_001:0850c08_6",
        "context_with_next_sentence": true
    },
    {
        "source_sentence": "「復次，瞿曇！",
        "from": "T14n0546_001:0850c08_13",
        "context_with_next_sentence": true
    },
    {
        "source_sentence": "如斯感應猶未希奇。",
        "from": "T14n0546_001:0850c09_1",
        "context_with_next_sentence": true
    },
    {
        "source_sentence": "爾時童子初生之時，口出音聲，有佛世尊及阿羅漢等出現世間，乃至行住常所思念。",
        "from": "T14n0546_001:0850c11_1",
        "context_with_next_sentence": true
    },
    {
        "source_sentence": "」婆羅門說此童子吉祥事已，而告佛言：",
        "from": "T14n0546_001:0850c11_19",
        "context_with_next_sentence": true
    },
    {
        "source_sentence": "「往詣彼處為見童子。",
        "from": "T14n0546_001:0850c12_7",
        "context_with_next_sentence": true
    },
    {
        "source_sentence": "」世尊默然詣彼舍宅。",
        "from": "T14n0546_001:0850c12_17",
        "context_with_next_sentence": true
    },
    {
        "source_sentence": "欲入之時，中間有優婆塞而白佛言：",
        "from": "T14n0546_001:0850c13_13",
        "context_with_next_sentence": true
    },
    {
        "source_sentence": "「勿入此舍！",
        "from": "T14n0546_001:0850c13_19",
        "context_with_next_sentence": true
    },
    {
        "source_sentence": "彼婆羅門於佛法中不能信敬。",
        "from": "T14n0546_001:0850c14_11",
        "context_with_next_sentence": true
    },
    {
        "source_sentence": "」世尊答言：",
        "from": "T14n0546_001:0850c14_17",
        "context_with_next_sentence": true
    },
    {
        "source_sentence": "「此婆羅門亦具信根。",
        "from": "T14n0546_001:0850c15_7",
        "context_with_next_sentence": true
    },
    {
        "source_sentence": "」是時，世尊答優婆塞已，便入婆羅門舍見其童子。",
        "from": "T14n0546_001:0850c16_9",
        "context_with_next_sentence": true
    },
    {
        "source_sentence": "是時童子纔見世尊，便往歸依五體投地，佛便呪願——如是彼諸苾芻，從佛往詣亦見童子——佛呪願已，與諸苾芻迴歸精舍。",
        "from": "T14n0546_001:0850c19_6",
        "context_with_next_sentence": true
    },
    {
        "source_sentence": "爾時，童子後漸長大，舍衛國主波斯匿王，聞彼婆羅門有如是德行，生其貴子，遂遣使臣廣執華鬘，栴檀，寶香，詣婆羅門家，圍繞童子而伸宣請。",
        "from": "T14n0546_001:0850c22_10",
        "context_with_next_sentence": true
    },
    {
        "source_sentence": "童子答言：",
        "from": "T14n0546_001:0850c22_15",
        "context_with_next_sentence": true
    },
    {
        "source_sentence": "「候我先到祇樹禮拜世尊，而入舍衛見波斯匿王。",
        "from": "T14n0546_001:0850c23_17",
        "context_with_next_sentence": true
    },
    {
        "source_sentence": "」使臣迴已，具奏前事，波斯匿王聞其奏已：",
        "from": "T14n0546_001:0850c24_17",
        "context_with_next_sentence": true
    },
    {
        "source_sentence": "「我今亦往祇樹，禮覲世尊，見彼童子。",
        "from": "T14n0546_001:0850c25_14",
        "context_with_next_sentence": true
    },
    {
        "source_sentence": "」是時，童子尋詣祇樹，於其中路見一婆羅門，而問童子：",
        "from": "T14n0546_001:0850c26_18",
        "context_with_next_sentence": true
    },
    {
        "source_sentence": "「汝今何往？",
        "from": "T14n0546_001:0850c27_3",
        "context_with_next_sentence": true
    },
    {
        "source_sentence": "」童子答言：",
        "from": "T14n0546_001:0850c27_9",
        "context_with_next_sentence": true
    },
    {
        "source_sentence": "「欲往祇樹禮覲世尊。",
        "from": "T14n0546_001:0850c27_19",
        "context_with_next_sentence": true
    },
    {
        "source_sentence": "」婆羅門呵責童子：",
        "from": "T14n0546_001:0850c28_6",
        "context_with_next_sentence": true
    },
    {
        "source_sentence": "「云何廣名婆羅門族生已，要去欲見沙門？",
        "from": "T14n0546_001:0850c29_5",
        "context_with_next_sentence": true
    },
    {
        "source_sentence": "」童子對言：",
        "from": "T14n0546_001:0850c29_11",
        "context_with_next_sentence": true
    },
    {
        "source_sentence": "「汝得珍寶大藏，不要持寶歸舍；",
        "from": "T14n0546_001:0851a01_4",
        "context_with_next_sentence": true
    },
    {
        "source_sentence": "汝得吉祥面前而來，却乃執棒打退。",
        "from": "T14n0546_001:0851a02_1",
        "context_with_next_sentence": true
    },
    {
        "source_sentence": "」童子對已便往祇樹。",
        "from": "T14n0546_001:0851a02_11",
        "context_with_next_sentence": true
    },
    {
        "source_sentence": "到世尊所作禮佛足，於面前坐而為聽法。",
        "from": "T14n0546_001:0851a03_8",
        "context_with_next_sentence": true
    },
    {
        "source_sentence": "本生適意天妙蓮華，生彼祇樹園中，其香芬馥遍滿一切，智慧忽生：",
        "from": "T14n0546_001:0851a04_19",
        "context_with_next_sentence": true
    },
    {
        "source_sentence": "「我今持此蓮華供養世尊。",
        "from": "T14n0546_001:0851a05_11",
        "context_with_next_sentence": true
    },
    {
        "source_sentence": "」而復思惟：",
        "from": "T14n0546_001:0851a05_17",
        "context_with_next_sentence": true
    },
    {
        "source_sentence": "「我先生時，瞻蔔迦樹世所希有。",
        "from": "T14n0546_001:0851a06_10",
        "context_with_next_sentence": true
    },
    {
        "source_sentence": "」於發心時，瞻蔔迦樹而自出生，其樹執持瞻蔔迦華天紫金色。",
        "from": "T14n0546_001:0851a07_17",
        "context_with_next_sentence": true
    },
    {
        "source_sentence": "即時童子以手掬瞻蔔華，散世尊上，所散之華住佛身上，莊嚴佛身。",
        "from": "T14n0546_001:0851a09_9",
        "context_with_next_sentence": true
    },
    {
        "source_sentence": "其中或有住佛頂上，住佛懷中，住佛足下；",
        "from": "T14n0546_001:0851a10_8",
        "context_with_next_sentence": true
    },
    {
        "source_sentence": "其中或有成華鬘衣，如是種種供養。",
        "from": "T14n0546_001:0851a11_5",
        "context_with_next_sentence": true
    },
    {
        "source_sentence": "時王驚怪，問童子言：",
        "from": "T14n0546_001:0851a11_15",
        "context_with_next_sentence": true
    },
    {
        "source_sentence": "「汝云何供養作如是神力？",
        "from": "T14n0546_001:0851a12_6",
        "context_with_next_sentence": true
    },
    {
        "source_sentence": "」童子答言：",
        "from": "T14n0546_001:0851a12_12",
        "context_with_next_sentence": true
    },
    {
        "source_sentence": "「我於祇樹作如是一切莊嚴。",
        "from": "T14n0546_001:0851a13_4",
        "context_with_next_sentence": true
    },
    {
        "source_sentence": "」彼時，童子又生最上智慧：",
        "from": "T14n0546_001:0851a13_17",
        "context_with_next_sentence": true
    },
    {
        "source_sentence": "「我瞻蔔迦樹隨我發心生瞻蔔華，其華或生樹身，或生菓上，或生樹枝，或生葉上；",
        "from": "T14n0546_001:0851a15_13",
        "context_with_next_sentence": true
    },
    {
        "source_sentence": "其瞻蔔華，亦有出現住虛空中。",
        "from": "T14n0546_001:0851a16_7",
        "context_with_next_sentence": true
    },
    {
        "source_sentence": "又於祇園虛空之中，出現一切金寶鈴鐸。",
        "from": "T14n0546_001:0851a17_6",
        "context_with_next_sentence": true
    },
    {
        "source_sentence": "」彼時，童子禮世尊足，白言：",
        "from": "T14n0546_001:0851a17_20",
        "context_with_next_sentence": true
    },
    {
        "source_sentence": "「世尊！",
        "from": "T14n0546_001:0851a18_1",
        "context_with_next_sentence": true
    },
    {
        "source_sentence": "受我今日施世尊食，及諸苾芻、國王、侍從普受我供。",
        "from": "T14n0546_001:0851a19_4",
        "context_with_next_sentence": true
    },
    {
        "source_sentence": "」世尊默然受請。",
        "from": "T14n0546_001:0851a19_12",
        "context_with_next_sentence": true
    },
    {
        "source_sentence": "待擊犍稚時到，即時世尊安詳而坐，及諸苾芻、國王、臣從次下而坐。",
        "from": "T14n0546_001:0851a21_2",
        "context_with_next_sentence": true
    },
    {
        "source_sentence": "是時生最上微妙思慧思憶：",
        "from": "T14n0546_001:0851a21_14",
        "context_with_next_sentence": true
    },
    {
        "source_sentence": "「我昔生時有金盤出現，滿中天食。",
        "from": "T14n0546_001:0851a22_10",
        "context_with_next_sentence": true
    },
    {
        "source_sentence": "願得現前，持來供佛。",
        "from": "T14n0546_001:0851a22_20",
        "context_with_next_sentence": true
    },
    {
        "source_sentence": "」作是念已，本生金盤隨心出現，諸天上味滿其盤中。",
        "from": "T14n0546_001:0851a24_3",
        "context_with_next_sentence": true
    },
    {
        "source_sentence": "是時童子即持金盤及以飲食，親自供養。",
        "from": "T14n0546_001:0851a25_3",
        "context_with_next_sentence": true
    },
    {
        "source_sentence": "是時，世尊與諸苾芻、國王、侍從食已飽滿，金耀童子心大歡喜，禮世尊足，發阿耨多羅三藐三菩提心：",
        "from": "T14n0546_001:0851a27_8",
        "context_with_next_sentence": true
    },
    {
        "source_sentence": "「此後善根增長，諦發心願，廣行法施救度有情，我後方取成佛，未救度者與作救度，未安樂者施其安樂，未寂靜者皆令寂靜。",
        "from": "T14n0546_001:0851b01_5",
        "context_with_next_sentence": true
    },
    {
        "source_sentence": "」爾時，世尊因為童子發心，次第說地獄相：",
        "from": "T14n0546_001:0851b02_4",
        "context_with_next_sentence": true
    },
    {
        "source_sentence": "「所謂阿毘地獄、疱地獄、疱裂地獄、阿吒鵮、訶訶鑁、護護鑁、青蓮華、紅蓮華、大紅蓮華，從此出已，而入八熱地獄。",
        "from": "T14n0546_001:0851b04_16",
        "context_with_next_sentence": true
    },
    {
        "source_sentence": "次第皆因惑業所感，若有智慧說我救法，彼得清涼。",
        "from": "T14n0546_001:0851b06_1",
        "context_with_next_sentence": true
    },
    {
        "source_sentence": "」爾時，世尊說此語時，青、黃、赤、白四色光明從口而出。",
        "from": "T14n0546_001:0851b08_3",
        "context_with_next_sentence": true
    },
    {
        "source_sentence": "其中光明有上去空中，有下入地獄，照彼等活、黑繩、眾合、號叫、大號叫、炎熱、極炎熱、阿毘地獄、及疱地獄、疱裂地獄、阿吒鵮、訶訶鑁、護護鑁、青蓮華、紅蓮華、大紅蓮華。",
        "from": "T14n0546_001:0851b12_6",
        "context_with_next_sentence": true
    },
    {
        "source_sentence": "若去炎熱地獄彼得清涼，若入寒氷地獄彼得溫暖，而彼眾生為發勝心：",
        "from": "T14n0546_001:0851b13_18",
        "context_with_next_sentence": true
    },
    {
        "source_sentence": "「我等云何得此處？",
        "from": "T14n0546_001:0851b14_8",
        "context_with_next_sentence": true
    },
    {
        "source_sentence": "命終轉生餘趣如是。",
        "from": "T14n0546_001:0851b14_17",
        "context_with_next_sentence": true
    },
    {
        "source_sentence": "」彼發心已，世尊為生變化光明，遣發變化，令彼得見。",
        "from": "T14n0546_001:0851b16_1",
        "context_with_next_sentence": true
    },
    {
        "source_sentence": "既得見已：",
        "from": "T14n0546_001:0851b16_6",
        "context_with_next_sentence": true
    },
    {
        "source_sentence": "「我等從此命終之後，決定不生諸餘惡處。",
        "from": "T14n0546_001:0851b17_5",
        "context_with_next_sentence": true
    },
    {
        "source_sentence": "今未曾見此處眾生得受，無為勝光為發信心，受地獄業盡，各各得生人間天上，真實得受。",
        "from": "T14n0546_001:0851b19_7",
        "context_with_next_sentence": true
    },
    {
        "source_sentence": "」若是光明照彼上方四大王天、忉利天、夜摩天、兜率天、樂變化天、他化自在天、梵眾天、梵輔天、大梵天、少光天、無量光天、極光靜天、少靜天、無量靜天、遍靜天、無雲天、福生天、廣果天、無想天、無煩天、無熱天、善現天、善見天、色究竟天，光明到已，出如是聲，演說苦、空、無常、無我，說二伽陀曰：",
        "from": "T14n0546_001:0851b26_1",
        "context_with_next_sentence": true
    },
    {
        "source_sentence": "「出光勸化汝，　　歸依佛法僧，",
        "from": "T14n0546_001:0851b27_0",
        "context_with_next_sentence": true
    },
    {
        "source_sentence": "抖擻死魔軍，　　如象離繫縛。",
        "from": "T14n0546_001:0851b28_13",
        "context_with_next_sentence": true
    },
    {
        "source_sentence": "若入此法中，　　志心行不退，",
        "from": "T14n0546_001:0851b29_0",
        "context_with_next_sentence": true
    },
    {
        "source_sentence": "所以斷輪迴，　　諸苦悉皆盡。",
        "from": "T14n0546_001:0851c01_13",
        "context_with_next_sentence": true
    },
    {
        "source_sentence": "」爾時，光明遍照三千大千世界救度有情，如是光明，却還佛身隨世尊後。",
        "from": "T14n0546_001:0851c03_12",
        "context_with_next_sentence": true
    },
    {
        "source_sentence": "爾時，世尊欲得受記過去業，所放光明於其佛身後入；",
        "from": "T14n0546_001:0851c04_16",
        "context_with_next_sentence": true
    },
    {
        "source_sentence": "欲得受記未來業，其光於佛面前而入；",
        "from": "T14n0546_001:0851c05_15",
        "context_with_next_sentence": true
    },
    {
        "source_sentence": "欲得受記生地獄者，其光從佛足下而入；",
        "from": "T14n0546_001:0851c06_15",
        "context_with_next_sentence": true
    },
    {
        "source_sentence": "欲得受記生畜生者，其光從佛足跟而入；",
        "from": "T14n0546_001:0851c07_15",
        "context_with_next_sentence": true
    },
    {
        "source_sentence": "欲得受記生餓鬼者，其光從佛脚足大母指而入；",
        "from": "T14n0546_001:0851c08_18",
        "context_with_next_sentence": true
    },
    {
        "source_sentence": "欲得受記生人中者，其光從佛膝下而入；",
        "from": "T14n0546_001:0851c09_17",
        "context_with_next_sentence": true
    },
    {
        "source_sentence": "欲得受記力輪王者，其光從佛左手掌而入；",
        "from": "T14n0546_001:0851c10_17",
        "context_with_next_sentence": true
    },
    {
        "source_sentence": "欲得受記轉輪王者，其光從佛右手掌而入；",
        "from": "T14n0546_001:0851c11_18",
        "context_with_next_sentence": true
    },
    {
        "source_sentence": "欲得受記生天者，其光從佛臍間而入；",
        "from": "T14n0546_001:0851c12_16",
        "context_with_next_sentence": true
    },
    {
        "source_sentence": "欲得受記聲聞菩提者，其光從佛胸臆而入；",
        "from": "T14n0546_001:0851c13_17",
        "context_with_next_sentence": true
    },
    {
        "source_sentence": "欲得受記緣覺者，其光從佛眉間而入；",
        "from": "T14n0546_001:0851c14_15",
        "context_with_next_sentence": true
    },
    {
        "source_sentence": "欲得受記阿耨多羅三藐三菩提者，其光從佛頂門而入。",
        "from": "T14n0546_001:0851c16_2",
        "context_with_next_sentence": true
    },
    {
        "source_sentence": "爾時世尊所放光明，繞身三匝入世尊頂。",
        "from": "T14n0546_001:0851c17_17",
        "context_with_next_sentence": true
    },
    {
        "source_sentence": "爾時，尊者阿難合掌恭敬而白：",
        "from": "T14n0546_001:0851c18_13",
        "context_with_next_sentence": true
    },
    {
        "source_sentence": "「世尊！",
        "from": "T14n0546_001:0851c18_17",
        "context_with_next_sentence": true
    },
    {
        "source_sentence": "種種顏色百千莊嚴，從口而出，周遍十方普皆照耀。",
        "from": "T14n0546_001:0851c19_19",
        "context_with_next_sentence": true
    },
    {
        "source_sentence": "」而說偈言：",
        "from": "T14n0546_001:0851c20_4",
        "context_with_next_sentence": true
    },
    {
        "source_sentence": "「是非久遠離，　　煩惱皆遣除，",
        "from": "T14n0546_001:0851c21_0",
        "context_with_next_sentence": true
    },
    {
        "source_sentence": "世間佛最上，　　勝因報不虛。",
        "from": "T14n0546_001:0851c22_13",
        "context_with_next_sentence": true
    },
    {
        "source_sentence": "如螺蓮華白，　　降魔佛現光，",
        "from": "T14n0546_001:0851c23_0",
        "context_with_next_sentence": true
    },
    {
        "source_sentence": "當時魔自去，　　安定妙智慧。",
        "from": "T14n0546_001:0851c24_13",
        "context_with_next_sentence": true
    },
    {
        "source_sentence": "令聲聞求佛，　　牟尼安定聲，",
        "from": "T14n0546_001:0851c25_0",
        "context_with_next_sentence": true
    },
    {
        "source_sentence": "如牛王最上，　　除諸疑網淨。",
        "from": "T14n0546_001:0851c26_13",
        "context_with_next_sentence": true
    },
    {
        "source_sentence": "無有冤家縛，　　如水壞於鹽，",
        "from": "T14n0546_001:0851c27_0",
        "context_with_next_sentence": true
    },
    {
        "source_sentence": "正覺說現光，　　佛與誰受記？",
        "from": "T14n0546_001:0851c28_13",
        "context_with_next_sentence": true
    },
    {
        "source_sentence": "彼聞安定樂，　　此眾人歡喜。",
        "from": "T14n0546_001:0851c29_13",
        "context_with_next_sentence": true
    },
    {
        "source_sentence": "」佛言：",
        "from": "T14n0546_001:0852a01_2",
        "context_with_next_sentence": true
    },
    {
        "source_sentence": "「如是！",
        "from": "T14n0546_001:0852a01_6",
        "context_with_next_sentence": true
    },
    {
        "source_sentence": "如是！",
        "from": "T14n0546_001:0852a01_9",
        "context_with_next_sentence": true
    },
    {
        "source_sentence": "阿難陀！",
        "from": "T14n0546_001:0852a01_13",
        "context_with_next_sentence": true
    },
    {
        "source_sentence": "非無因果。",
        "from": "T14n0546_001:0852a01_18",
        "context_with_next_sentence": true
    },
    {
        "source_sentence": "阿難！",
        "from": "T14n0546_001:0852a01_21",
        "context_with_next_sentence": true
    },
    {
        "source_sentence": "如來、應供、正遍知、正覺正說。",
        "from": "T14n0546_001:0852a02_13",
        "context_with_next_sentence": true
    },
    {
        "source_sentence": "阿難陀！",
        "from": "T14n0546_001:0852a02_17",
        "context_with_next_sentence": true
    },
    {
        "source_sentence": "見此童子作如是供養於我，善根深固，發心施法，經三大阿僧祇劫，修行菩提成就大悲六波羅蜜，觀行圓滿成等正覺，名金曜如來，十力具足四智圓明，三密不共念處大悲。",
        "from": "T14n0546_001:0852a06_13",
        "context_with_next_sentence": true
    },
    {
        "source_sentence": "若我等往昔發心，亦為行此法施。",
        "from": "T14n0546_001:0852a07_9",
        "context_with_next_sentence": true
    },
    {
        "source_sentence": "」爾時，波斯匿王問：",
        "from": "T14n0546_001:0852a07_19",
        "context_with_next_sentence": true
    },
    {
        "source_sentence": "「世尊！",
        "from": "T14n0546_001:0852a07_23",
        "context_with_next_sentence": true
    },
    {
        "source_sentence": "此童子作何行業，得如是富貴？",
        "from": "T14n0546_001:0852a08_13",
        "context_with_next_sentence": true
    },
    {
        "source_sentence": "」世尊答言：",
        "from": "T14n0546_001:0852a08_19",
        "context_with_next_sentence": true
    },
    {
        "source_sentence": "「此童子於往昔過去生中，廣作福業之因，於今世中得獲斯報。",
        "from": "T14n0546_001:0852a10_7",
        "context_with_next_sentence": true
    },
    {
        "source_sentence": "又此童子，昔種業因之時志心不退，於今世中誰免斯報？",
        "from": "T14n0546_001:0852a11_13",
        "context_with_next_sentence": true
    },
    {
        "source_sentence": "大王！",
        "from": "T14n0546_001:0852a11_16",
        "context_with_next_sentence": true
    },
    {
        "source_sentence": "所作之業得受報時，如地界無盡，水界無盡，火界無盡，風界無盡：",
        "from": "T14n0546_001:0852a13_8",
        "context_with_next_sentence": true
    },
    {
        "source_sentence": "如是等蘊界六塵，作業獲報無有窮盡。",
        "from": "T14n0546_001:0852a14_6",
        "context_with_next_sentence": true
    },
    {
        "source_sentence": "童子志心昔種福因，今生得報無盡；",
        "from": "T14n0546_001:0852a15_3",
        "context_with_next_sentence": true
    },
    {
        "source_sentence": "乃至善惡二業業報無盡，假使經於百劫，業至須受其報。",
        "from": "T14n0546_001:0852a16_9",
        "context_with_next_sentence": true
    },
    {
        "source_sentence": "「大王！",
        "from": "T14n0546_001:0852a16_13",
        "context_with_next_sentence": true
    },
    {
        "source_sentence": "過去世時，波羅奈國有王名曰聞軍，彼有太子名吉祥密。",
        "from": "T14n0546_001:0852a17_16",
        "context_with_next_sentence": true
    },
    {
        "source_sentence": "彼時父王廣作罪業，太子見父作罪，心驚毛竪而告王曰：",
        "from": "T14n0546_001:0852a19_3",
        "context_with_next_sentence": true
    },
    {
        "source_sentence": "『我去修行。",
        "from": "T14n0546_001:0852a19_9",
        "context_with_next_sentence": true
    },
    {
        "source_sentence": "』王言：",
        "from": "T14n0546_001:0852a19_13",
        "context_with_next_sentence": true
    },
    {
        "source_sentence": "『只汝一子，我今云何教去修行？",
        "from": "T14n0546_001:0852a20_4",
        "context_with_next_sentence": true
    },
    {
        "source_sentence": "』吉祥密言：",
        "from": "T14n0546_001:0852a20_10",
        "context_with_next_sentence": true
    },
    {
        "source_sentence": "『我須離父必去修行。",
        "from": "T14n0546_001:0852a20_20",
        "context_with_next_sentence": true
    },
    {
        "source_sentence": "』童子言：",
        "from": "T14n0546_001:0852a21_2",
        "context_with_next_sentence": true
    },
    {
        "source_sentence": "『若金銀、象馬、宮人、庫藏，心無貪著亦無愛樂受用。",
        "from": "T14n0546_001:0852a22_4",
        "context_with_next_sentence": true
    },
    {
        "source_sentence": "』後便修行三十七品菩提分法，得證緣覺菩提，無數百千天人而來供養。",
        "from": "T14n0546_001:0852a23_16",
        "context_with_next_sentence": true
    },
    {
        "source_sentence": "餘人見已，具告王曰：",
        "from": "T14n0546_001:0852a24_7",
        "context_with_next_sentence": true
    },
    {
        "source_sentence": "『太子得如是功德。",
        "from": "T14n0546_001:0852a24_16",
        "context_with_next_sentence": true
    },
    {
        "source_sentence": "』「時王聞已，欲見其子，出於宮闕四兵隨從。",
        "from": "T14n0546_001:0852a25_13",
        "context_with_next_sentence": true
    },
    {
        "source_sentence": "有一貧人，見王坐於最上象背，上妙衣服而用嚴飾，妙香塗身，傘蓋覆上，四兵圍繞，彼生智慧：",
        "from": "T14n0546_001:0852a27_17",
        "context_with_next_sentence": true
    },
    {
        "source_sentence": "『此王手足、腹肚、頭面、肩背與我無異，因何乘坐最上大象？",
        "from": "T14n0546_001:0852a29_2",
        "context_with_next_sentence": true
    },
    {
        "source_sentence": "妙衣嚴飾妙香塗身？",
        "from": "T14n0546_001:0852a29_11",
        "context_with_next_sentence": true
    },
    {
        "source_sentence": "傘蓋覆上四兵圍繞？",
        "from": "T14n0546_001:0852b01_1",
        "context_with_next_sentence": true
    },
    {
        "source_sentence": "復次，我身累世慳貪未曾捨施，令我今世受如是苦，是事乏短不能捨施，云何我得生彼人中？",
        "from": "T14n0546_001:0852b03_3",
        "context_with_next_sentence": true
    },
    {
        "source_sentence": "』又問王曰：",
        "from": "T14n0546_001:0852b03_9",
        "context_with_next_sentence": true
    },
    {
        "source_sentence": "『未知大王何處而去？",
        "from": "T14n0546_001:0852b03_19",
        "context_with_next_sentence": true
    },
    {
        "source_sentence": "』彼聞軍王言：",
        "from": "T14n0546_001:0852b04_3",
        "context_with_next_sentence": true
    },
    {
        "source_sentence": "『我有一子名吉祥密，出外修行證得緣覺菩提，若復有人少許供養後獲大果。",
        "from": "T14n0546_001:0852b05_17",
        "context_with_next_sentence": true
    },
    {
        "source_sentence": "』王答問已而復前去。",
        "from": "T14n0546_001:0852b06_7",
        "context_with_next_sentence": true
    },
    {
        "source_sentence": "其王于時忽見群鹿，王愛彼鹿而趁逐之。",
        "from": "T14n0546_001:0852b07_7",
        "context_with_next_sentence": true
    },
    {
        "source_sentence": "彼時貧人審諦思惟：",
        "from": "T14n0546_001:0852b07_16",
        "context_with_next_sentence": true
    },
    {
        "source_sentence": "『王貪趁鹿，我今此時願見緣覺。",
        "from": "T14n0546_001:0852b08_11",
        "context_with_next_sentence": true
    },
    {
        "source_sentence": "』是時貧人漸漸前行，入山谷中見彼緣覺，身量巍巍心意寂靜，有無量百千賢聖周迴圍繞，散曼陀羅華積至于膝。",
        "from": "T14n0546_001:0852b11_3",
        "context_with_next_sentence": true
    },
    {
        "source_sentence": "是時貧人高聲啼哭，甚大悲痛而復懊惱。",
        "from": "T14n0546_001:0852b12_2",
        "context_with_next_sentence": true
    },
    {
        "source_sentence": "是時，百千賢聖供養畢已，而復還去。",
        "from": "T14n0546_001:0852b12_19",
        "context_with_next_sentence": true
    },
    {
        "source_sentence": "貧人悟解：",
        "from": "T14n0546_001:0852b13_3",
        "context_with_next_sentence": true
    },
    {
        "source_sentence": "『我今將何供養緣覺？",
        "from": "T14n0546_001:0852b13_13",
        "context_with_next_sentence": true
    },
    {
        "source_sentence": "去此不遠有菴沒羅樹。",
        "from": "T14n0546_001:0852b14_3",
        "context_with_next_sentence": true
    },
    {
        "source_sentence": "』是時貧人取最上菴沒羅菓，以鉢滿盛供養緣覺。",
        "from": "T14n0546_001:0852b15_6",
        "context_with_next_sentence": true
    },
    {
        "source_sentence": "「爾時，緣覺執彼鉢盂，猶如鵝王騰空自在，現種種神變，從虛空下還復本座。",
        "from": "T14n0546_001:0852b17_1",
        "context_with_next_sentence": true
    },
    {
        "source_sentence": "復次貧人禮緣覺足，而復告言：",
        "from": "T14n0546_001:0852b17_15",
        "context_with_next_sentence": true
    },
    {
        "source_sentence": "『汝為我食，我為受福。",
        "from": "T14n0546_001:0852b18_4",
        "context_with_next_sentence": true
    },
    {
        "source_sentence": "』於第二日供養，緣覺：",
        "from": "T14n0546_001:0852b18_15",
        "context_with_next_sentence": true
    },
    {
        "source_sentence": "『此人心淨悟解。",
        "from": "T14n0546_001:0852b19_1",
        "context_with_next_sentence": true
    },
    {
        "source_sentence": "』拯救貧人，便受供養。",
        "from": "T14n0546_001:0852b19_12",
        "context_with_next_sentence": true
    },
    {
        "source_sentence": "即時，貧人從山谷而出。",
        "from": "T14n0546_001:0852b20_1",
        "context_with_next_sentence": true
    },
    {
        "source_sentence": "「彼聞軍王遙見緣覺住虛空中，王生智慧而復思惟：",
        "from": "T14n0546_001:0852b21_4",
        "context_with_next_sentence": true
    },
    {
        "source_sentence": "『彼處應有大福德人天，我今急速去見緣覺及彼人天。",
        "from": "T14n0546_001:0852b22_8",
        "context_with_next_sentence": true
    },
    {
        "source_sentence": "』王便入於山谷，於其路中見彼貧人出於山谷。",
        "from": "T14n0546_001:0852b23_9",
        "context_with_next_sentence": true
    },
    {
        "source_sentence": "時王問曰：",
        "from": "T14n0546_001:0852b23_14",
        "context_with_next_sentence": true
    },
    {
        "source_sentence": "『汝何處來？",
        "from": "T14n0546_001:0852b23_20",
        "context_with_next_sentence": true
    },
    {
        "source_sentence": "』貧人答言：",
        "from": "T14n0546_001:0852b24_4",
        "context_with_next_sentence": true
    },
    {
        "source_sentence": "『我此處來。",
        "from": "T14n0546_001:0852b24_10",
        "context_with_next_sentence": true
    },
    {
        "source_sentence": "』王言：",
        "from": "T14n0546_001:0852b24_14",
        "context_with_next_sentence": true
    },
    {
        "source_sentence": "『貧人！",
        "from": "T14n0546_001:0852b24_18",
        "context_with_next_sentence": true
    },
    {
        "source_sentence": "汝身麁澁頭髮蓬亂，衣服垢穢而不去除，汝今云何遠離貧窮似我富貴？",
        "from": "T14n0546_001:0852b26_7",
        "context_with_next_sentence": true
    },
    {
        "source_sentence": "觀汝實不能遠離貧窮。",
        "from": "T14n0546_001:0852b26_17",
        "context_with_next_sentence": true
    },
    {
        "source_sentence": "』「彼人別王，而忽思惟：",
        "from": "T14n0546_001:0852b27_8",
        "context_with_next_sentence": true
    },
    {
        "source_sentence": "『云何得一片殊妙田地？",
        "from": "T14n0546_001:0852b27_19",
        "context_with_next_sentence": true
    },
    {
        "source_sentence": "又得多般美妙飲食百味具足？",
        "from": "T14n0546_001:0852b28_11",
        "context_with_next_sentence": true
    },
    {
        "source_sentence": "』思惟未已，足蹈圓石忽然倒地，於其彼處得一鐵甕滿中金寶。",
        "from": "T14n0546_001:0852c01_1",
        "context_with_next_sentence": true
    },
    {
        "source_sentence": "「其王至山，見彼緣覺，面前而坐。",
        "from": "T14n0546_001:0852c01_17",
        "context_with_next_sentence": true
    },
    {
        "source_sentence": "住後須臾，而告子言：",
        "from": "T14n0546_001:0852c02_6",
        "context_with_next_sentence": true
    },
    {
        "source_sentence": "『我為祈福，云何來日受我齋食？",
        "from": "T14n0546_001:0852c02_21",
        "context_with_next_sentence": true
    },
    {
        "source_sentence": "』緣覺答言：",
        "from": "T14n0546_001:0852c03_4",
        "context_with_next_sentence": true
    },
    {
        "source_sentence": "『大王！",
        "from": "T14n0546_001:0852c03_8",
        "context_with_next_sentence": true
    },
    {
        "source_sentence": "我先受請。",
        "from": "T14n0546_001:0852c03_13",
        "context_with_next_sentence": true
    },
    {
        "source_sentence": "』聞軍問言：",
        "from": "T14n0546_001:0852c03_19",
        "context_with_next_sentence": true
    },
    {
        "source_sentence": "『受何人請耶？",
        "from": "T14n0546_001:0852c04_3",
        "context_with_next_sentence": true
    },
    {
        "source_sentence": "』緣覺答言：",
        "from": "T14n0546_001:0852c04_9",
        "context_with_next_sentence": true
    },
    {
        "source_sentence": "『有一貧人請我供養。",
        "from": "T14n0546_001:0852c04_19",
        "context_with_next_sentence": true
    },
    {
        "source_sentence": "』「王遂發使告貧人言：",
        "from": "T14n0546_001:0852c05_7",
        "context_with_next_sentence": true
    },
    {
        "source_sentence": "『我請緣覺齋，汝別日請齋。",
        "from": "T14n0546_001:0852c05_20",
        "context_with_next_sentence": true
    },
    {
        "source_sentence": "』使臣到已，具宣王旨。",
        "from": "T14n0546_001:0852c06_9",
        "context_with_next_sentence": true
    },
    {
        "source_sentence": "貧人不肯，王乃親自詣貧人所，而復告言：",
        "from": "T14n0546_001:0852c07_8",
        "context_with_next_sentence": true
    },
    {
        "source_sentence": "『我與緣覺食，汝別日設食。",
        "from": "T14n0546_001:0852c07_21",
        "context_with_next_sentence": true
    },
    {
        "source_sentence": "』彼言不得。",
        "from": "T14n0546_001:0852c08_4",
        "context_with_next_sentence": true
    },
    {
        "source_sentence": "王言：",
        "from": "T14n0546_001:0852c08_7",
        "context_with_next_sentence": true
    },
    {
        "source_sentence": "『汝須移日。",
        "from": "T14n0546_001:0852c08_13",
        "context_with_next_sentence": true
    },
    {
        "source_sentence": "』貧人言曰：",
        "from": "T14n0546_001:0852c08_19",
        "context_with_next_sentence": true
    },
    {
        "source_sentence": "『云何令我移日？",
        "from": "T14n0546_001:0852c09_4",
        "context_with_next_sentence": true
    },
    {
        "source_sentence": "況我自有金寶定伸供養。",
        "from": "T14n0546_001:0852c09_15",
        "context_with_next_sentence": true
    },
    {
        "source_sentence": "』王言：",
        "from": "T14n0546_001:0852c09_19",
        "context_with_next_sentence": true
    },
    {
        "source_sentence": "『汝本來貧窮，我是剎帝利灌頂王種，汝却云何對我有金？",
        "from": "T14n0546_001:0852c11_4",
        "context_with_next_sentence": true
    },
    {
        "source_sentence": "』貧人告言：",
        "from": "T14n0546_001:0852c11_10",
        "context_with_next_sentence": true
    },
    {
        "source_sentence": "『王若不信，教王見金。",
        "from": "T14n0546_001:0852c11_21",
        "context_with_next_sentence": true
    },
    {
        "source_sentence": "』遂便同到出金之地，有一鐵甕，傾出金寶積聚如山，一邊人立兩邊不見。",
        "from": "T14n0546_001:0852c13_11",
        "context_with_next_sentence": true
    },
    {
        "source_sentence": "王乃思惟：",
        "from": "T14n0546_001:0852c13_16",
        "context_with_next_sentence": true
    },
    {
        "source_sentence": "『此人有如此福德？",
        "from": "T14n0546_001:0852c14_5",
        "context_with_next_sentence": true
    },
    {
        "source_sentence": "』彼人言曰：",
        "from": "T14n0546_001:0852c14_11",
        "context_with_next_sentence": true
    },
    {
        "source_sentence": "『我齋時將至。",
        "from": "T14n0546_001:0852c14_18",
        "context_with_next_sentence": true
    },
    {
        "source_sentence": "』「貧人於第二日淨除田地，嚴飾殊妙散諸蓮華，摘樹枝葉作妙傘蓋，設食供養。",
        "from": "T14n0546_001:0852c16_11",
        "context_with_next_sentence": true
    },
    {
        "source_sentence": "時彼緣覺復上虛空，現種種神變。",
        "from": "T14n0546_001:0852c17_7",
        "context_with_next_sentence": true
    },
    {
        "source_sentence": "「爾時彼人禮足發願：",
        "from": "T14n0546_001:0852c18_9",
        "context_with_next_sentence": true
    },
    {
        "source_sentence": "『如我此地散作蓮華，願我世世生生得彼天妙蓮華；",
        "from": "T14n0546_001:0852c19_11",
        "context_with_next_sentence": true
    },
    {
        "source_sentence": "如我所造樹枝傘蓋供養，善願世世生生得瞻蔔迦樹，出瞻蔔華天紫金色；",
        "from": "T14n0546_001:0852c21_6",
        "context_with_next_sentence": true
    },
    {
        "source_sentence": "如我瓦器持食供養善根，願世世生生常得金盤滿盛天食，假使百千人食食之不盡，而得值佛。",
        "from": "T14n0546_001:0852c23_10",
        "context_with_next_sentence": true
    },
    {
        "source_sentence": "』」告波斯匿王：",
        "from": "T14n0546_001:0852c23_18",
        "context_with_next_sentence": true
    },
    {
        "source_sentence": "「汝須思惟！",
        "from": "T14n0546_001:0852c24_2",
        "context_with_next_sentence": true
    },
    {
        "source_sentence": "當時貧人者，今婆羅門子金耀童子是。",
        "from": "T14n0546_001:0852c24_19",
        "context_with_next_sentence": true
    },
    {
        "source_sentence": "供養緣覺得彼善根，快樂無邊，一切願心皆得成就。",
        "from": "T14n0546_001:0852c26_3",
        "context_with_next_sentence": true
    },
    {
        "source_sentence": "」佛說此經已，彼諸苾芻一心頂戴，歡喜奉行。",
        "from": "T14n0546_001:0852c27_4",
        "context_with_next_sentence": true
    },
    {
        "source_sentence": "佛說金耀童子經",
        "from": "T14n0546_001:0852c28_100",
        "context_with_next_sentence": false
    }
]