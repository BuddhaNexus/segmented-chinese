{
    "T14n0546_001:0850b16_0": "佛說金耀童子經",
    "T14n0546_001:0850b18_0": "西天中印度惹爛馱囉國",
    "T14n0546_001:0850b19_0": "密林寺三藏明教大師賜紫",
    "T14n0546_001:0850b20_0": "沙門臣天息災奉　詔譯",
    "T14n0546_001:0850b21_0": "如是我聞：一時，佛在舍衛國祇樹給孤獨園。",
    "T14n0546_001:0850b22_0": "爾時，世尊食時著衣，與諸苾芻恭敬圍繞，入舍衛大城次第乞食。",
    "T14n0546_001:0850b23_1": "有一婆羅門，出於舍衛逢見世尊，久視容儀，乃發言詞而伸讚詠：「瞿曇！",
    "T14n0546_001:0850b25_2": "汝面最上，金色端嚴。」",
    "T14n0546_001:0850b25_3": "世尊印言：「如是！",
    "T14n0546_001:0850b25_4": "如是！",
    "T14n0546_001:0850b26_5": "我所作福，乃獲斯報。」",
    "T14n0546_001:0850b26_6": "婆羅門言：「瞿曇！",
    "T14n0546_001:0850b26_7": "我今現世亦有福德，於其家中生一童子，金色光輝容儀相好，可似瞿曇得未曾有。",
    "T14n0546_001:0850b28_8": "「復次，瞿曇！",
    "T14n0546_001:0850b29_9": "爾時童子初生之時，更有殊妙吉祥之事。",
    "T14n0546_001:0850c01_0": "初生之時，心意安泰諸識明利，於其庭中忽生蓮華，滿室天香恒時芬芳，一切眾生普皆愛樂。",
    "T14n0546_001:0850c03_1": "「復次，瞿曇！",
    "T14n0546_001:0850c03_2": "此未殊妙亦未希有。",
    "T14n0546_001:0850c03_3": "復次，童子初生之時，瞻蔔華樹處處出生，彼樹執持瞻蔔妙華天紫金色。",
    "T14n0546_001:0850c05_4": "「復次，瞿曇！",
    "T14n0546_001:0850c05_5": "如此殊祥猶未希有。",
    "T14n0546_001:0850c06_6": "復次，童子初生之時，諸天金盤自然出現，滿其盤中盛天飲食百千萬種，假使食者無有窮盡。",
    "T14n0546_001:0850c08_7": "「復次，瞿曇！",
    "T14n0546_001:0850c08_8": "如斯感應猶未希奇。",
    "T14n0546_001:0850c09_9": "爾時童子初生之時，口出音聲，有佛世尊及阿羅漢等出現世間，乃至行住常所思念。」",
    "T14n0546_001:0850c11_10": "婆羅門說此童子吉祥事已，而告佛言：「往詣彼處為見童子。」",
    "T14n0546_001:0850c12_11": "世尊默然詣彼舍宅。",
    "T14n0546_001:0850c12_12": "欲入之時，中間有優婆塞而白佛言：「勿入此舍！",
    "T14n0546_001:0850c13_13": "彼婆羅門於佛法中不能信敬。」",
    "T14n0546_001:0850c14_14": "世尊答言：「此婆羅門亦具信根。」",
    "T14n0546_001:0850c15_15": "是時，世尊答優婆塞已，便入婆羅門舍見其童子。",
    "T14n0546_001:0850c16_16": "是時童子纔見世尊，便往歸依五體投地，佛便呪願，如是彼諸苾芻從佛往詣亦見童子。",
    "T14n0546_001:0850c18_17": "佛呪願已，與諸苾芻迴歸精舍。",
    "T14n0546_001:0850c19_18": "爾時，童子後漸長大，舍衛國主波斯匿王，聞彼婆羅門有如是德行，生其貴子，遂遣使臣廣執華鬘、栴檀、寶香，詣婆羅門家，圍繞童子而伸宣請。",
    "T14n0546_001:0850c22_19": "童子答言：「候我先到祇樹禮拜世尊，而入舍衛見波斯匿王。」",
    "T14n0546_001:0850c23_20": "使臣迴已，具奏前事，波斯匿王聞其奏已：「我今亦往祇樹，禮覲世尊、見彼童子。」",
    "T14n0546_001:0850c25_21": "是時，童子尋詣祇樹，於其中路見一婆羅門，而問童子：「汝今何往？」",
    "T14n0546_001:0850c27_22": "童子答言：「欲往祇樹禮覲世尊。」",
    "T14n0546_001:0850c27_23": "婆羅門呵責童子：「云何廣名婆羅門族生已，要去欲見沙門？」",
    "T14n0546_001:0850c29_24": "童子對言：「汝得珍寶大藏，不要持寶歸舍；汝得吉祥面前而來，却乃執棒打退。」",
    "T14n0546_001:0851a02_25": "童子對已便往祇樹。",
    "T14n0546_001:0851a02_26": "到世尊所，作禮佛足，於面前坐，而為聽法。",
    "T14n0546_001:0851a03_27": "本生適意天妙蓮華，生彼祇樹園中，其香芬馥遍滿一切，智慧忽生：「我今持此蓮華供養世尊。」",
    "T14n0546_001:0851a05_28": "而復思惟：「我先生時，瞻蔔迦樹世所希有。」",
    "T14n0546_001:0851a06_29": "於發心時，瞻蔔迦樹而自出生，其樹執持瞻蔔迦華天紫金色。",
    "T14n0546_001:0851a07_30": "即時童子，以手掬瞻蔔華散世尊上，所散之華住佛身上，莊嚴佛身；其中或有住佛頂上、住佛懷中、住佛足下；其中或有成華鬘衣，如是種種供養。",
    "T14n0546_001:0851a11_31": "時王驚怪，問童子言：「汝云何供養作如是神力？」",
    "T14n0546_001:0851a12_32": "童子答言：「我於祇樹，作如是一切莊嚴。」",
    "T14n0546_001:0851a13_33": "彼時，童子又生最上智慧：「我瞻蔔迦樹，隨我發心生瞻蔔華，其華或生樹身、或生菓上、或生樹枝、或生葉上；其瞻蔔華，亦有出現住虛空中，又於祇園虛空之中，出現一切金寶鈴鐸。」",
    "T14n0546_001:0851a17_34": "彼時，童子禮世尊足，白言：「世尊！",
    "T14n0546_001:0851a18_35": "受我今日施世尊食，及諸苾芻國王侍從，普受我供。」",
    "T14n0546_001:0851a19_36": "世尊默然受請。",
    "T14n0546_001:0851a19_37": "待擊犍稚時到，即時世尊安詳而坐，及諸苾芻國王、臣從次下而坐。",
    "T14n0546_001:0851a21_38": "是時生最上微妙思慧思憶：「我昔生時有金盤出現滿中天食，願得現前持來供佛。」",
    "T14n0546_001:0851a23_0": "作是念已，本生金盤隨心出現，諸天上味滿其盤中。",
    "T14n0546_001:0851a24_1": "是時童子，即持金盤及以飲食親自供養。",
    "T14n0546_001:0851a25_2": "是時、世尊與諸苾芻、國王、侍從食已飽滿，金耀童子心大歡喜，禮世尊足，發阿耨多羅三藐三菩提心：「此後善根增長，諦發心願，廣行法施救度有情，我後方取成佛，未救度者與作救度，未安樂者施其安樂，未寂靜者皆令寂靜。」",
    "T14n0546_001:0851b01_3": "爾時，世尊因為童子發心，次第說地獄相：「所謂阿毘地獄、疱地獄、疱裂地獄、阿吒鵮、訶訶鑁護護鑁、青蓮華、紅蓮華、大紅蓮華，從此出已，而入八熱地獄。",
    "T14n0546_001:0851b04_4": "次第皆因惑業所感，若有智慧，說我救法彼得清涼。」",
    "T14n0546_001:0851b07_0": "爾時，世尊說此語時，青、黃、赤、白四色光明從口而出，其中光明，有上去空中，有下入地獄，照彼等活、黑繩、眾合、號叫、大號叫、炎熱、極炎熱、阿毘地獄，及疱地獄、疱裂地獄、阿吒鵮、訶訶鑁、護護鑁、青蓮華、紅蓮華、大紅蓮華。",
    "T14n0546_001:0851b12_1": "若去炎熱地獄彼得清涼，若入寒氷地獄彼得溫暖，而彼眾生為發勝心：「我等云何得此處？",
    "T14n0546_001:0851b14_2": "命終轉生餘趣如是。」",
    "T14n0546_001:0851b14_3": "彼發心已，世尊為生變化光明，遣發變化，令彼得見。",
    "T14n0546_001:0851b16_4": "既得見已：「我等從此命終之後，決定不生諸餘惡處。",
    "T14n0546_001:0851b17_5": "今未曾見此處眾生得受，無為勝光為發信心，受地獄業盡，各各得生人間天上真實得受。」",
    "T14n0546_001:0851b19_6": "若是光明照彼上方，四大王天、忉利天、夜摩天、兜率天、樂變化天、他化自在天、梵眾天、梵輔天、大梵天、少光天、無量光天、極光靜天、少靜天、無量靜天、遍靜天、無雲天、福生天、廣果天、無想天、無煩天、無熱天、善現天、善見天、色究竟天，光明到已，出如是聲，演說苦空無常無我，說二伽陀曰：「出光勸化汝，　　歸依佛法僧，　抖擻死魔軍，　　如象離繫縛。",
    "T14n0546_001:0851b29_0": "　若入此法中，　　志心行不退，　所以斷輪迴，　　諸苦悉皆盡。」",
    "T14n0546_001:0851c02_0": "爾時，光明遍照三千大千世界救度有情，如是光明，却還佛身隨世尊後。",
    "T14n0546_001:0851c03_1": "爾時，世尊欲得受記過去業，所放光明於其佛身後入，欲得受記未來業，其光於佛面前而入；欲得受記生地獄者，其光從佛足下而入；欲得受記生畜生者，其光從佛足跟而入；欲得受記生餓鬼者，其光從佛脚足大母指而入；欲得受記生人中者，其光從佛膝下而入；欲得受記力輪王者，其光從佛左手掌而入；欲得受記轉輪王者，其光從佛右手掌而入；欲得受記生天者，其光從佛臍間而入；欲得受記聲聞菩提者，其光從佛胸臆而入；欲得受記緣覺者，其光從佛眉間而入；欲得受記阿耨多羅三藐三菩提者，其光從佛頂門而入。",
    "T14n0546_001:0851c17_0": "爾時世尊所放光明，繞身三匝入世尊頂。",
    "T14n0546_001:0851c18_0": "爾時，尊者阿難合掌恭敬而白：「世尊！",
    "T14n0546_001:0851c18_1": "種種顏色百千莊嚴，從口而出，周遍十方普皆照耀。」",
    "T14n0546_001:0851c20_0": "而說偈言：「是非久遠離，　　煩惱皆遣除，　世間佛最上，　　勝因報不虛。",
    "T14n0546_001:0851c23_0": "　如螺蓮華白，　　降魔佛現光，　當時魔自去，　　安定妙智慧。",
    "T14n0546_001:0851c25_0": "　令聲聞求佛，　　牟尼安定聲，　如牛王最上，　　除諸疑網淨。",
    "T14n0546_001:0851c27_0": "　無有冤家縛，　　如水壞於鹽，　正覺說現光，　　佛與誰受記？",
    "T14n0546_001:0851c29_0": "　彼聞安定樂，　　此眾人歡喜。」",
    "T14n0546_001:0852a01_0": "佛言：「如是！",
    "T14n0546_001:0852a01_1": "如是！",
    "T14n0546_001:0852a01_2": "阿難陀！",
    "T14n0546_001:0852a01_3": "非無因果。",
    "T14n0546_001:0852a01_4": "阿難！",
    "T14n0546_001:0852a01_5": "如來、應供、正遍知、正覺正說。",
    "T14n0546_001:0852a02_6": "阿難陀！",
    "T14n0546_001:0852a02_7": "見此童子作如是供養於我，善根深固發心施法，經三大阿僧祇劫，修行菩提成就大悲六波羅蜜，觀行圓滿成等正覺，名金曜如來，十力具足四智圓明，三密不共念處大悲。",
    "T14n0546_001:0852a06_8": "若我等往昔發心，亦為行此法施。」",
    "T14n0546_001:0852a07_9": "爾時，波斯匿王問：「世尊！",
    "T14n0546_001:0852a08_0": "此童子，作何行業，得如是富貴？」",
    "T14n0546_001:0852a08_1": "世尊答言：「此童子，於往昔過去生中，廣作福業之因，於今世中得獲斯報。",
    "T14n0546_001:0852a10_2": "又此童子，昔種業因之時志心不退，於今世中誰免斯報？",
    "T14n0546_001:0852a11_3": "大王！",
    "T14n0546_001:0852a11_4": "所作之業得受報時，如地界無盡，水界無盡，火界無盡，風界無盡，如是等蘊界六塵，作業獲報無有窮盡。",
    "T14n0546_001:0852a14_5": "童子志心昔種福因，今生得報無盡，乃至善惡二業業報無盡，假使經於百劫業至須受其報。",
    "T14n0546_001:0852a16_6": "「大王！",
    "T14n0546_001:0852a16_7": "過去世時，波羅奈國有王名曰聞軍，彼有太子名吉祥密，彼時父王廣作罪業，太子見父作罪，心驚毛竪而告王曰：『我去修行。』",
    "T14n0546_001:0852a19_8": "王言：『只汝一子，我今云何教去修行？』",
    "T14n0546_001:0852a20_9": "吉祥密言：『我須離父必去修行。』",
    "T14n0546_001:0852a20_10": "童子言：『若金銀象馬宮人庫藏，心無貪著亦無愛樂受用。』",
    "T14n0546_001:0852a22_11": "後便修行三十七品菩提分法，得證緣覺菩提，無數百千天人而來供養。",
    "T14n0546_001:0852a23_12": "餘人見已，具告王曰：『太子得如是功德。』",
    "T14n0546_001:0852a24_13": "「時王聞已，欲見其子，出於宮闕四兵隨從。",
    "T14n0546_001:0852a25_14": "有一貧人，見王坐於最上象背，上妙衣服而用嚴飾，妙香塗身傘蓋覆上四兵圍繞，彼生智慧：『此王手足腹肚頭面肩背與我無異，因何乘坐最上大象？",
    "T14n0546_001:0852a29_15": "妙衣嚴飾妙香塗身？",
    "T14n0546_001:0852a29_16": "傘蓋覆上四兵圍繞？",
    "T14n0546_001:0852b01_17": "復次，我身累世慳貪未曾捨施，令我今世受如是苦，是事乏短不能捨施，云何我得生彼人中？』",
    "T14n0546_001:0852b03_18": "又問王曰：『未知大王何處而去？』",
    "T14n0546_001:0852b03_19": "彼聞軍王言：『我有一子名吉祥密，出外修行證得緣覺菩提，若復有人少許供養後獲大果。』",
    "T14n0546_001:0852b05_20": "王答問已而復前去。",
    "T14n0546_001:0852b06_21": "其王于時忽見群鹿，王愛彼鹿而趁逐之。",
    "T14n0546_001:0852b07_22": "「彼時貧人審諦思惟：『王貪趁鹿，我今此時願見緣覺。』",
    "T14n0546_001:0852b08_23": "是時貧人漸漸前行，入山谷中見彼緣覺，身量巍巍心意寂靜，有無量百千賢聖周迴圍繞，散曼陀羅華積至于膝。",
    "T14n0546_001:0852b11_24": "是時貧人高聲啼哭，甚大悲痛而復懊惱。",
    "T14n0546_001:0852b12_25": "是時，百千賢聖供養畢已，而復還去。",
    "T14n0546_001:0852b12_26": "貧人悟解：『我今將何供養緣覺？",
    "T14n0546_001:0852b13_27": "去此不遠有菴沒羅樹。』",
    "T14n0546_001:0852b14_28": "是時貧人取最上菴沒羅菓，以鉢滿盛供養緣覺。",
    "T14n0546_001:0852b15_29": "「爾時，緣覺執彼鉢盂，猶如鵝王騰空自在，現種種神變，從虛空下還復本座。",
    "T14n0546_001:0852b17_30": "復次貧人禮緣覺足，而復告言：『汝為我食，我為受福。』",
    "T14n0546_001:0852b18_31": "於第二日供養，緣覺：『此人心淨悟解。』",
    "T14n0546_001:0852b19_32": "拯救貧人，便受供養。",
    "T14n0546_001:0852b19_33": "即時，貧人從山谷而出。",
    "T14n0546_001:0852b20_34": "「彼聞軍王遙見緣覺住虛空中，王生智慧而復思惟：『彼處應有大福德人天，我今急速去見緣覺及彼人天。』",
    "T14n0546_001:0852b22_35": "王便入於山谷，於其路中見彼貧人出於山谷。",
    "T14n0546_001:0852b23_36": "時王問曰：『汝何處來？』",
    "T14n0546_001:0852b24_0": "貧人答言：『我此處來。』",
    "T14n0546_001:0852b24_1": "王言：『貧人！",
    "T14n0546_001:0852b24_2": "汝身麁澁頭髮蓬亂，衣服垢穢而不去除，汝今云何遠離貧窮似我富貴？",
    "T14n0546_001:0852b26_3": "觀汝實不能遠離貧窮。』",
    "T14n0546_001:0852b26_4": "「彼人別王，而忽思惟：『云何得一片殊妙田地？",
    "T14n0546_001:0852b27_5": "又得多般美妙飲食百味具足？』",
    "T14n0546_001:0852b28_6": "思惟未已，足蹈圓石忽然倒地，於其彼處得一鐵甕滿中金寶。",
    "T14n0546_001:0852c01_7": "「其王至山，見彼緣覺面前而坐，住後須臾，而告子言：『我為祈福，云何來日受我齋食？』",
    "T14n0546_001:0852c03_0": "緣覺答言：『大王！",
    "T14n0546_001:0852c03_1": "我先受請。』",
    "T14n0546_001:0852c03_2": "聞軍問言：『受何人請耶？』",
    "T14n0546_001:0852c04_3": "緣覺答言：『有一貧人請我供養。』",
    "T14n0546_001:0852c04_4": "「王遂發使告貧人言：『我請緣覺齋，汝別日請齋。』",
    "T14n0546_001:0852c06_0": "使臣到已，具宣王旨，貧人不肯，王乃親自詣貧人所，而復告言：『我與緣覺食，汝別日設食。』",
    "T14n0546_001:0852c08_0": "彼言不得。",
    "T14n0546_001:0852c08_1": "王言：『汝須移日。』",
    "T14n0546_001:0852c08_2": "貧人言曰：『云何令我移日？",
    "T14n0546_001:0852c09_3": "況我自有金寶定伸供養。』",
    "T14n0546_001:0852c09_4": "王言：『汝本來貧窮，我是剎帝利灌頂王種，汝却云何對我有金？』",
    "T14n0546_001:0852c11_5": "貧人告言：『王若不信，教王見金。』",
    "T14n0546_001:0852c11_6": "遂便同到出金之地，有一鐵甕，傾出金寶積聚如山，一邊人立兩邊不見。",
    "T14n0546_001:0852c13_7": "王乃思惟：『此人有如此福德？』",
    "T14n0546_001:0852c14_8": "彼人言曰：『我齋時將至。』",
    "T14n0546_001:0852c14_9": "「貧人於第二日，淨除田地嚴飾殊妙，散諸蓮華摘樹枝葉，作妙傘蓋設食供養。",
    "T14n0546_001:0852c16_10": "時彼緣覺復上虛空，現種種神變。",
    "T14n0546_001:0852c18_0": "「爾時彼人禮足發願：『如我此地散作蓮華，願我世世生生得彼天妙蓮華；如我所造樹枝傘蓋供養，善願世世生生得瞻蔔迦樹，出瞻蔔華天紫金色；如我瓦器持食供養善根，願世世生生常得金盤滿盛天食，假使百千人食食之不盡而得值佛。』」",
    "T14n0546_001:0852c23_1": "告波斯匿王：「汝須思惟，當時貧人者，今婆羅門子金耀童子是，供養緣覺得彼善根，快樂無邊，一切願心皆得成就。」",
    "T14n0546_001:0852c26_2": "佛說此經已，彼諸苾芻，一心頂戴，歡喜奉行。",
    "T14n0546_001:0852c28_0": "佛說金耀童子經"
}