[
    {
        "source_sentence": "三聖圓融觀門",
        "from": "T45n1882_001:0671a03_0",
        "context_with_next_sentence": true
    },
    {
        "source_sentence": "沙門澄觀述",
        "from": "T45n1882_001:0671a05_0",
        "context_with_next_sentence": true
    },
    {
        "source_sentence": "夫上聖觀人設教，言不虛陳，按指發揮，觸事",
        "from": "T45n1882_001:0671a06_0",
        "context_with_next_sentence": true
    },
    {
        "source_sentence": "皆通。",
        "from": "T45n1882_001:0671a07_2",
        "context_with_next_sentence": true
    },
    {
        "source_sentence": "「因」有妙德，叩示以二聖表法之二義，遂著三聖圓融觀。",
        "from": "T45n1882_001:0671a08_7",
        "context_with_next_sentence": true
    },
    {
        "source_sentence": "一毛之智觀，難以度成；",
        "from": "T45n1882_001:0671a08_18",
        "context_with_next_sentence": true
    },
    {
        "source_sentence": "粗依教理，略示綱要，惟冀遠識，虛己而求之焉。",
        "from": "T45n1882_001:0671a09_20",
        "context_with_next_sentence": true
    },
    {
        "source_sentence": "三聖者：",
        "from": "T45n1882_001:0671a10_3",
        "context_with_next_sentence": true
    },
    {
        "source_sentence": "本師毘盧遮那如來，普賢、文殊二大菩薩是也。",
        "from": "T45n1882_001:0671a11_4",
        "context_with_next_sentence": true
    },
    {
        "source_sentence": "大覺應世，輔翼塵沙，而《華嚴經》中，獨標二聖為上首者，託以表法，不徒然也。",
        "from": "T45n1882_001:0671a12_18",
        "context_with_next_sentence": true
    },
    {
        "source_sentence": "今略顯二門：",
        "from": "T45n1882_001:0671a13_4",
        "context_with_next_sentence": true
    },
    {
        "source_sentence": "一、相對明表；",
        "from": "T45n1882_001:0671a13_11",
        "context_with_next_sentence": true
    },
    {
        "source_sentence": "二、相融顯圓。",
        "from": "T45n1882_001:0671a13_18",
        "context_with_next_sentence": true
    },
    {
        "source_sentence": "且初門中：",
        "from": "T45n1882_001:0671a14_1",
        "context_with_next_sentence": true
    },
    {
        "source_sentence": "三聖之內，二聖為因，如來為果。",
        "from": "T45n1882_001:0671a14_16",
        "context_with_next_sentence": true
    },
    {
        "source_sentence": "果起言想，且說二因。",
        "from": "T45n1882_001:0671a15_4",
        "context_with_next_sentence": true
    },
    {
        "source_sentence": "若悟二因之玄微，則知果海之深妙。",
        "from": "T45n1882_001:0671a16_1",
        "context_with_next_sentence": true
    },
    {
        "source_sentence": "然二聖法門略為三對：",
        "from": "T45n1882_001:0671a16_11",
        "context_with_next_sentence": true
    },
    {
        "source_sentence": "一、以能信、所信相對：",
        "from": "T45n1882_001:0671a17_1",
        "context_with_next_sentence": true
    },
    {
        "source_sentence": "謂普賢表所信之法界，即在纏如來藏，故《理趣般若》云：",
        "from": "T45n1882_001:0671a18_7",
        "context_with_next_sentence": true
    },
    {
        "source_sentence": "「一切眾生皆如來藏。",
        "from": "T45n1882_001:0671a18_17",
        "context_with_next_sentence": true
    },
    {
        "source_sentence": "」普賢菩薩自體遍故，初會即入如來藏身三昧者，意在此也。",
        "from": "T45n1882_001:0671a20_2",
        "context_with_next_sentence": true
    },
    {
        "source_sentence": "文殊表能信之心，《佛名經》云：",
        "from": "T45n1882_001:0671a20_17",
        "context_with_next_sentence": true
    },
    {
        "source_sentence": "「一切諸佛皆因文殊而發心」者，表依信發故。",
        "from": "T45n1882_001:0671a21_15",
        "context_with_next_sentence": true
    },
    {
        "source_sentence": "善財始見，發大心者，當信位故。",
        "from": "T45n1882_001:0671a22_9",
        "context_with_next_sentence": true
    },
    {
        "source_sentence": "《經》云：",
        "from": "T45n1882_001:0671a22_14",
        "context_with_next_sentence": true
    },
    {
        "source_sentence": "「文殊菩薩出生一切菩薩，無休息故。",
        "from": "T45n1882_001:0671a23_8",
        "context_with_next_sentence": true
    },
    {
        "source_sentence": "」然信，但有信而未能見，及所信所證無二理。",
        "from": "T45n1882_001:0671a24_7",
        "context_with_next_sentence": true
    },
    {
        "source_sentence": "故無初普賢，信可始生？",
        "from": "T45n1882_001:0671a24_18",
        "context_with_next_sentence": true
    },
    {
        "source_sentence": "理唯極見，故文殊居初，普賢居後。",
        "from": "T45n1882_001:0671a25_14",
        "context_with_next_sentence": true
    },
    {
        "source_sentence": "二、以解、行相對：",
        "from": "T45n1882_001:0671a26_1",
        "context_with_next_sentence": true
    },
    {
        "source_sentence": "普賢表所起萬行，上下諸經皆言：",
        "from": "T45n1882_001:0671a26_16",
        "context_with_next_sentence": true
    },
    {
        "source_sentence": "「普賢行」故。",
        "from": "T45n1882_001:0671a27_1",
        "context_with_next_sentence": true
    },
    {
        "source_sentence": "文殊表能起之解，通解事理，窮方便故。",
        "from": "T45n1882_001:0671a27_19",
        "context_with_next_sentence": true
    },
    {
        "source_sentence": "慈氏云：",
        "from": "T45n1882_001:0671a28_2",
        "context_with_next_sentence": true
    },
    {
        "source_sentence": "「汝先得見諸善知識，聞菩薩行，入解脫門，皆是文殊威神力」故。",
        "from": "T45n1882_001:0671a29_11",
        "context_with_next_sentence": true
    },
    {
        "source_sentence": "又云：",
        "from": "T45n1882_001:0671a29_14",
        "context_with_next_sentence": true
    },
    {
        "source_sentence": "「文殊常為一切菩薩師」故。",
        "from": "T45n1882_001:0671b01_5",
        "context_with_next_sentence": true
    },
    {
        "source_sentence": "又云：",
        "from": "T45n1882_001:0671b01_8",
        "context_with_next_sentence": true
    },
    {
        "source_sentence": "「文殊師利心念力」故。",
        "from": "T45n1882_001:0671b01_19",
        "context_with_next_sentence": true
    },
    {
        "source_sentence": "三、以理、智相對：",
        "from": "T45n1882_001:0671b02_3",
        "context_with_next_sentence": true
    },
    {
        "source_sentence": "普賢表所證法界，即出纏如來藏，「善財童子入其身」故。",
        "from": "T45n1882_001:0671b03_8",
        "context_with_next_sentence": true
    },
    {
        "source_sentence": "又云：",
        "from": "T45n1882_001:0671b03_11",
        "context_with_next_sentence": true
    },
    {
        "source_sentence": "「得究竟三世平等身」故。",
        "from": "T45n1882_001:0671b04_1",
        "context_with_next_sentence": true
    },
    {
        "source_sentence": "一毛廣大即無邊者，稱法性故。",
        "from": "T45n1882_001:0671b04_15",
        "context_with_next_sentence": true
    },
    {
        "source_sentence": "普賢身相，如虛空故。",
        "from": "T45n1882_001:0671b05_4",
        "context_with_next_sentence": true
    },
    {
        "source_sentence": "又，見普賢即得智波羅蜜者，明依於理而發智故。",
        "from": "T45n1882_001:0671b06_6",
        "context_with_next_sentence": true
    },
    {
        "source_sentence": "文殊表能證大智，本所事佛名不動智故。",
        "from": "T45n1882_001:0671b07_5",
        "context_with_next_sentence": true
    },
    {
        "source_sentence": "慈氏云：",
        "from": "T45n1882_001:0671b07_9",
        "context_with_next_sentence": true
    },
    {
        "source_sentence": "「文殊師利常為無量百千億那由他諸佛母」故。",
        "from": "T45n1882_001:0671b08_10",
        "context_with_next_sentence": true
    },
    {
        "source_sentence": "文殊於諸經中，所說法門多顯般若旨故。",
        "from": "T45n1882_001:0671b09_8",
        "context_with_next_sentence": true
    },
    {
        "source_sentence": "又云：",
        "from": "T45n1882_001:0671b09_11",
        "context_with_next_sentence": true
    },
    {
        "source_sentence": "「從文殊師利智慧大海所出生」故。",
        "from": "T45n1882_001:0671b10_7",
        "context_with_next_sentence": true
    },
    {
        "source_sentence": "見後文殊，方見普賢，顯其有智，方證理故。",
        "from": "T45n1882_001:0671b11_6",
        "context_with_next_sentence": true
    },
    {
        "source_sentence": "是以古德，銘後文殊，為智照無二相。",
        "from": "T45n1882_001:0671b12_2",
        "context_with_next_sentence": true
    },
    {
        "source_sentence": "不視身相者，表極智甚深，心、境兩已，信、解雙絕故。",
        "from": "T45n1882_001:0671b13_6",
        "context_with_next_sentence": true
    },
    {
        "source_sentence": "又，理開體用，智分權實故，以文殊二智，證普賢體用。",
        "from": "T45n1882_001:0671b14_9",
        "context_with_next_sentence": true
    },
    {
        "source_sentence": "此之一門，古德親問，三藏言：",
        "from": "T45n1882_001:0671b15_2",
        "context_with_next_sentence": true
    },
    {
        "source_sentence": "「有《經》說，未傳此方。",
        "from": "T45n1882_001:0671b15_14",
        "context_with_next_sentence": true
    },
    {
        "source_sentence": "」又，此一門，亦表定慧，理本寂故，智即慧故；",
        "from": "T45n1882_001:0671b16_9",
        "context_with_next_sentence": true
    },
    {
        "source_sentence": "亦表體用，普賢理寂，以為心體，文殊智照，為大用故。",
        "from": "T45n1882_001:0671b17_13",
        "context_with_next_sentence": true
    },
    {
        "source_sentence": "第二、相融顯圓者，亦二：",
        "from": "T45n1882_001:0671b18_4",
        "context_with_next_sentence": true
    },
    {
        "source_sentence": "先、明二聖法門各自圓融：",
        "from": "T45n1882_001:0671b18_16",
        "context_with_next_sentence": true
    },
    {
        "source_sentence": "謂文殊必因於信，方能成解。",
        "from": "T45n1882_001:0671b19_8",
        "context_with_next_sentence": true
    },
    {
        "source_sentence": "有解無信，增邪見故；",
        "from": "T45n1882_001:0671b19_18",
        "context_with_next_sentence": true
    },
    {
        "source_sentence": "有信無解，長無明故。",
        "from": "T45n1882_001:0671b20_7",
        "context_with_next_sentence": true
    },
    {
        "source_sentence": "信解真正，方了本原；",
        "from": "T45n1882_001:0671b20_17",
        "context_with_next_sentence": true
    },
    {
        "source_sentence": "成其極智，極智反照，不異初心；",
        "from": "T45n1882_001:0671b21_11",
        "context_with_next_sentence": true
    },
    {
        "source_sentence": "故初發心時，便成正覺。",
        "from": "T45n1882_001:0671b22_1",
        "context_with_next_sentence": true
    },
    {
        "source_sentence": "又，前方便之智，不離智體故；",
        "from": "T45n1882_001:0671b22_15",
        "context_with_next_sentence": true
    },
    {
        "source_sentence": "後文殊名智，照無二相。",
        "from": "T45n1882_001:0671b23_4",
        "context_with_next_sentence": true
    },
    {
        "source_sentence": "照信不殊於智，故從無身相而展右手，是以文殊三事，融通隱隱。",
        "from": "T45n1882_001:0671b24_14",
        "context_with_next_sentence": true
    },
    {
        "source_sentence": "次、普賢三事自相融者：",
        "from": "T45n1882_001:0671b25_4",
        "context_with_next_sentence": true
    },
    {
        "source_sentence": "理若無行，理終不顯；",
        "from": "T45n1882_001:0671b25_14",
        "context_with_next_sentence": true
    },
    {
        "source_sentence": "依體起行，行必稱體。",
        "from": "T45n1882_001:0671b26_3",
        "context_with_next_sentence": true
    },
    {
        "source_sentence": "由行證理，理無行外之理；",
        "from": "T45n1882_001:0671b26_15",
        "context_with_next_sentence": true
    },
    {
        "source_sentence": "由理顯行，無理外之行故。",
        "from": "T45n1882_001:0671b27_6",
        "context_with_next_sentence": true
    },
    {
        "source_sentence": "隨所證理，無不具一證一切證，故見普賢一毛所得法門，過前不可說倍，又是即體之用故。",
        "from": "T45n1882_001:0671b29_7",
        "context_with_next_sentence": true
    },
    {
        "source_sentence": "「毛」、「孔」法門，緣起無盡，由是普賢三事，涉入重重。",
        "from": "T45n1882_001:0671c01_9",
        "context_with_next_sentence": true
    },
    {
        "source_sentence": "二者、二聖法門互相融者：",
        "from": "T45n1882_001:0671c02_1",
        "context_with_next_sentence": true
    },
    {
        "source_sentence": "謂要因於信，方知法界信；",
        "from": "T45n1882_001:0671c02_13",
        "context_with_next_sentence": true
    },
    {
        "source_sentence": "不信理，信即為邪故。",
        "from": "T45n1882_001:0671c03_2",
        "context_with_next_sentence": true
    },
    {
        "source_sentence": "能、所不二。",
        "from": "T45n1882_001:0671c03_8",
        "context_with_next_sentence": true
    },
    {
        "source_sentence": "不信自心有如來藏，非菩薩故。",
        "from": "T45n1882_001:0671c04_1",
        "context_with_next_sentence": true
    },
    {
        "source_sentence": "次、要藉於解，方能起行，稱解起行，行不異解，則解、行不二。",
        "from": "T45n1882_001:0671c05_8",
        "context_with_next_sentence": true
    },
    {
        "source_sentence": "次、以智是理用，體理成智，還照於理，智與理冥，方曰真智，則理、智無二。",
        "from": "T45n1882_001:0671c06_20",
        "context_with_next_sentence": true
    },
    {
        "source_sentence": "故《經》云：",
        "from": "T45n1882_001:0671c07_5",
        "context_with_next_sentence": true
    },
    {
        "source_sentence": "「無有如外智能證於如，亦無智外如為智所入。",
        "from": "T45n1882_001:0671c08_4",
        "context_with_next_sentence": true
    },
    {
        "source_sentence": "」又，法界寂照名止，寂而常照名觀。",
        "from": "T45n1882_001:0671c08_21",
        "context_with_next_sentence": true
    },
    {
        "source_sentence": "觀窮數極，妙符乎寂，即定慧不二。",
        "from": "T45n1882_001:0671c09_15",
        "context_with_next_sentence": true
    },
    {
        "source_sentence": "又，即體之用曰智，即用之體曰理，即體用無二。",
        "from": "T45n1882_001:0671c10_16",
        "context_with_next_sentence": true
    },
    {
        "source_sentence": "是以文殊三事融通隱隱，即是普賢三事涉入重重，此二不異，名普賢帝網之行。",
        "from": "T45n1882_001:0671c12_12",
        "context_with_next_sentence": true
    },
    {
        "source_sentence": "故〈普賢行品〉，反上下諸經，廣顯理事圓融，為普賢行；",
        "from": "T45n1882_001:0671c13_16",
        "context_with_next_sentence": true
    },
    {
        "source_sentence": "非獨事行，名普賢行。",
        "from": "T45n1882_001:0671c14_6",
        "context_with_next_sentence": true
    },
    {
        "source_sentence": "既二聖相融而不名文殊行者，攝智屬理，唯一心法界故，舉一全收。",
        "from": "T45n1882_001:0671c15_16",
        "context_with_next_sentence": true
    },
    {
        "source_sentence": "二聖法門既相融者，則普賢因滿，離相絕言，沒因果海，是名毘盧遮那，光明遍照，唯證相應故。",
        "from": "T45n1882_001:0671c17_19",
        "context_with_next_sentence": true
    },
    {
        "source_sentence": "〈法界品〉中普賢之後便偈讚佛德者，顯果相也。",
        "from": "T45n1882_001:0671c18_19",
        "context_with_next_sentence": true
    },
    {
        "source_sentence": "品初，如來自入三昧，現相無言，表所證絕言；",
        "from": "T45n1882_001:0671c19_20",
        "context_with_next_sentence": true
    },
    {
        "source_sentence": "而普賢開顯，放光令悟，表能證絕言；",
        "from": "T45n1882_001:0671c20_16",
        "context_with_next_sentence": true
    },
    {
        "source_sentence": "而文殊開顯者，即斯意也。",
        "from": "T45n1882_001:0671c21_8",
        "context_with_next_sentence": true
    },
    {
        "source_sentence": "若合三聖法門以為經目者：",
        "from": "T45n1882_001:0671c22_1",
        "context_with_next_sentence": true
    },
    {
        "source_sentence": "普賢是「大」，所證理體，無不包故；",
        "from": "T45n1882_001:0671c22_18",
        "context_with_next_sentence": true
    },
    {
        "source_sentence": "文殊是「方廣」，理上之智，為業用故。",
        "from": "T45n1882_001:0671c23_12",
        "context_with_next_sentence": true
    },
    {
        "source_sentence": "又，通是普賢，理含體用，通為所證故，文殊、普賢二俱華嚴萬行，披、敷、信、智、解、行皆是因「華」用「嚴」。",
        "from": "T45n1882_001:0671c25_19",
        "context_with_next_sentence": true
    },
    {
        "source_sentence": "本寂體故，舍那即「佛」。",
        "from": "T45n1882_001:0671c26_4",
        "context_with_next_sentence": true
    },
    {
        "source_sentence": "通圓諸因，證上體用，故說即為「經」。",
        "from": "T45n1882_001:0671c26_22",
        "context_with_next_sentence": true
    },
    {
        "source_sentence": "因言顯故，既包題目無遺，則攝《大經》義盡，亦一代時教，不離於此理智等。",
        "from": "T45n1882_001:0671c28_10",
        "context_with_next_sentence": true
    },
    {
        "source_sentence": "然上理智等，竝不離心：",
        "from": "T45n1882_001:0671c29_1",
        "context_with_next_sentence": true
    },
    {
        "source_sentence": "心、佛、眾生無差別故。",
        "from": "T45n1882_001:0671c29_12",
        "context_with_next_sentence": true
    },
    {
        "source_sentence": "若於心能了，則念念因圓，念念果滿。",
        "from": "T45n1882_001:0672a01_7",
        "context_with_next_sentence": true
    },
    {
        "source_sentence": "〈出現品〉云：",
        "from": "T45n1882_001:0672a01_14",
        "context_with_next_sentence": true
    },
    {
        "source_sentence": "「菩薩應知自心，念念常有佛成正覺」故。",
        "from": "T45n1882_001:0672a02_9",
        "context_with_next_sentence": true
    },
    {
        "source_sentence": "而即一之異，不礙外觀，勿滯言說。",
        "from": "T45n1882_001:0672a03_4",
        "context_with_next_sentence": true
    },
    {
        "source_sentence": "若與此觀相應，則觸目對境，常見三聖及十方諸菩薩，一即一切故，心、境無二故。",
        "from": "T45n1882_001:0672a05_1",
        "context_with_next_sentence": true
    },
    {
        "source_sentence": "依此修行，一生不剋，三聖必圓矣。",
        "from": "T45n1882_001:0672a05_17",
        "context_with_next_sentence": true
    },
    {
        "source_sentence": "三聖圓融觀門畢貞享二年乙丑仲秋念一蓂於南都邸舍抄之",
        "from": "T45n1882_001:0672a09_100",
        "context_with_next_sentence": false
    }
]