[
    {
        "source_sentence": "大乘起信論卷下",
        "from": "T32n1667_002:0588b04_0",
        "context_with_next_sentence": true
    },
    {
        "source_sentence": "馬鳴菩薩造",
        "from": "T32n1667_002:0588b06_0",
        "context_with_next_sentence": true
    },
    {
        "source_sentence": "大周于闐三藏實叉難陀",
        "from": "T32n1667_002:0588b07_0",
        "context_with_next_sentence": true
    },
    {
        "source_sentence": "奉　制譯對治邪執者，一切邪執莫不皆依我見而起，若離我見則無邪執。",
        "from": "T32n1667_002:0588b10_10",
        "context_with_next_sentence": true
    },
    {
        "source_sentence": "我見有二種，一人我見、二法我見。",
        "from": "T32n1667_002:0588b11_6",
        "context_with_next_sentence": true
    },
    {
        "source_sentence": "人我見者，依諸凡夫說有五種：",
        "from": "T32n1667_002:0588b11_20",
        "context_with_next_sentence": true
    },
    {
        "source_sentence": "一者如經中說，如來法身究竟寂滅猶如虛空，凡愚聞之不解其義，則執如來性同於虛空常恒遍有。",
        "from": "T32n1667_002:0588b14_5",
        "context_with_next_sentence": true
    },
    {
        "source_sentence": "為除彼執，明虛空相唯是分別實不可得，有見有對待於諸色，以心分別說名虛空。",
        "from": "T32n1667_002:0588b16_3",
        "context_with_next_sentence": true
    },
    {
        "source_sentence": "色既唯是妄心分別，當知虛空亦無有體，一切境相唯是妄心之所分別。",
        "from": "T32n1667_002:0588b17_15",
        "context_with_next_sentence": true
    },
    {
        "source_sentence": "若離妄心即境界相滅，唯真如心無所不遍。",
        "from": "T32n1667_002:0588b18_15",
        "context_with_next_sentence": true
    },
    {
        "source_sentence": "此是如來自性如虛空義，非謂如空是常是有。",
        "from": "T32n1667_002:0588b19_16",
        "context_with_next_sentence": true
    },
    {
        "source_sentence": "二者如經中說，一切世法皆畢竟空，乃至涅槃真如法亦畢竟空，本性如是離一切相。",
        "from": "T32n1667_002:0588b21_15",
        "context_with_next_sentence": true
    },
    {
        "source_sentence": "凡愚聞之不解其義，即執涅槃真如法唯空無物。",
        "from": "T32n1667_002:0588b22_17",
        "context_with_next_sentence": true
    },
    {
        "source_sentence": "為除彼執，明真如法身自體不空，具足無量性功德故。",
        "from": "T32n1667_002:0588b24_3",
        "context_with_next_sentence": true
    },
    {
        "source_sentence": "三者如經中說，如來藏具足一切諸性功德不增不減。",
        "from": "T32n1667_002:0588b26_4",
        "context_with_next_sentence": true
    },
    {
        "source_sentence": "凡愚聞已不解其義，則執如來藏有色心法自相差別。",
        "from": "T32n1667_002:0588b27_8",
        "context_with_next_sentence": true
    },
    {
        "source_sentence": "為除此執，明以真如本無染法差別，立有無邊功德相，非是染相。",
        "from": "T32n1667_002:0588b28_18",
        "context_with_next_sentence": true
    },
    {
        "source_sentence": "四者如經中說，一切世間諸雜染法，皆依如來藏起，一切法不異真如。",
        "from": "T32n1667_002:0588c01_10",
        "context_with_next_sentence": true
    },
    {
        "source_sentence": "凡愚聞之不解其義，則謂如來藏具有一切世間染法。",
        "from": "T32n1667_002:0588c02_13",
        "context_with_next_sentence": true
    },
    {
        "source_sentence": "為除此執，明如來藏從本具有過恒沙數清淨功德不異真如，過恒沙數煩惱染法唯是妄有本無自性，從無始來未曾暫與如來藏相應。",
        "from": "T32n1667_002:0588c05_15",
        "context_with_next_sentence": true
    },
    {
        "source_sentence": "若如來藏染法相應而令證會息妄染者，無有是處。",
        "from": "T32n1667_002:0588c07_1",
        "context_with_next_sentence": true
    },
    {
        "source_sentence": "五者如經中說，依如來藏有生死得涅槃。",
        "from": "T32n1667_002:0588c08_17",
        "context_with_next_sentence": true
    },
    {
        "source_sentence": "凡愚聞之不知其義，則謂依如來藏生死有始，以見始故復謂涅槃有其終盡。",
        "from": "T32n1667_002:0588c10_12",
        "context_with_next_sentence": true
    },
    {
        "source_sentence": "為除此執，明如來藏無有初際，無明依之生死無始。",
        "from": "T32n1667_002:0588c11_16",
        "context_with_next_sentence": true
    },
    {
        "source_sentence": "若言三界外更有眾生始起者，是外道經中說，非是佛教。",
        "from": "T32n1667_002:0588c13_3",
        "context_with_next_sentence": true
    },
    {
        "source_sentence": "以如來藏無有後際，證此永斷生死種子，得於涅槃亦無後際。",
        "from": "T32n1667_002:0588c14_11",
        "context_with_next_sentence": true
    },
    {
        "source_sentence": "依人我見四種見生，是故於此安立彼四。",
        "from": "T32n1667_002:0588c15_10",
        "context_with_next_sentence": true
    },
    {
        "source_sentence": "法我見者，以二乘鈍根，世尊但為說人無我。",
        "from": "T32n1667_002:0588c16_19",
        "context_with_next_sentence": true
    },
    {
        "source_sentence": "彼人便於五蘊生滅畢竟執著，怖畏生死妄取涅槃。",
        "from": "T32n1667_002:0588c18_3",
        "context_with_next_sentence": true
    },
    {
        "source_sentence": "為除此執，明五蘊法本性不生，不生故亦無有滅，不滅故本來涅槃。",
        "from": "T32n1667_002:0588c19_13",
        "context_with_next_sentence": true
    },
    {
        "source_sentence": "若究竟離分別執著，則知一切染法淨法皆相待立。",
        "from": "T32n1667_002:0588c20_16",
        "context_with_next_sentence": true
    },
    {
        "source_sentence": "是故當知，一切諸法從本已來，非色非心、非智非識、非無非有，畢竟皆是不可說相。",
        "from": "T32n1667_002:0588c22_15",
        "context_with_next_sentence": true
    },
    {
        "source_sentence": "而有言說示教之者，皆是如來善巧方便，假以言語引導眾生，令捨文字入於真實。",
        "from": "T32n1667_002:0588c24_12",
        "context_with_next_sentence": true
    },
    {
        "source_sentence": "若隨言執義增妄分別，不生實智、不得涅槃。",
        "from": "T32n1667_002:0588c25_13",
        "context_with_next_sentence": true
    },
    {
        "source_sentence": "分別修行正道相者，謂一切如來得道正因，一切菩薩發心修習令現前故。",
        "from": "T32n1667_002:0588c27_12",
        "context_with_next_sentence": true
    },
    {
        "source_sentence": "略說發心有三種相，一信成就發心、二解行發心、三證發心。",
        "from": "T32n1667_002:0588c29_1",
        "context_with_next_sentence": true
    },
    {
        "source_sentence": "信成就發心者，依何位、修何行得信成就堪能發心？",
        "from": "T32n1667_002:0589a01_4",
        "context_with_next_sentence": true
    },
    {
        "source_sentence": "當知是人依不定聚，以法熏習善根力故，深信業果行十善道，厭生死苦求無上覺，值遇諸佛及諸菩薩，承事供養修行諸行，經十千劫信乃成就。",
        "from": "T32n1667_002:0589a04_10",
        "context_with_next_sentence": true
    },
    {
        "source_sentence": "從是已後，或以諸佛菩薩教力、或以大悲、或因正法將欲壞滅，以護法故而能發心。",
        "from": "T32n1667_002:0589a06_7",
        "context_with_next_sentence": true
    },
    {
        "source_sentence": "既發心已，入正定聚畢竟不退，住佛種性勝因相應。",
        "from": "T32n1667_002:0589a07_11",
        "context_with_next_sentence": true
    },
    {
        "source_sentence": "或有眾生久遠已來善根微少，煩惱深厚覆其心故，雖值諸佛及諸菩薩承事供養，唯種人天受生種子，或種二乘菩提種子，或有雖求大菩提道然根不定或進或退，或有值佛及諸菩薩供養承事修行諸行，未得滿足十千大劫中間遇緣而發於心。",
        "from": "T32n1667_002:0589a13_4",
        "context_with_next_sentence": true
    },
    {
        "source_sentence": "遇何等緣？",
        "from": "T32n1667_002:0589a13_9",
        "context_with_next_sentence": true
    },
    {
        "source_sentence": "所謂或見佛形相、或供養眾僧、或二乘所教、或見他發心，此等發心皆悉未定，若遇惡緣或時退墮二乘地故。",
        "from": "T32n1667_002:0589a15_17",
        "context_with_next_sentence": true
    },
    {
        "source_sentence": "復次信成就發心，略說有三，一發正直心，如理正念真如法故；",
        "from": "T32n1667_002:0589a17_7",
        "context_with_next_sentence": true
    },
    {
        "source_sentence": "二發深重心，樂集一切諸善行故；",
        "from": "T32n1667_002:0589a18_3",
        "context_with_next_sentence": true
    },
    {
        "source_sentence": "三發大悲心，願拔一切眾生苦故。",
        "from": "T32n1667_002:0589a18_18",
        "context_with_next_sentence": true
    },
    {
        "source_sentence": "問：",
        "from": "T32n1667_002:0589a18_20",
        "context_with_next_sentence": true
    },
    {
        "source_sentence": "一切眾生、一切諸法，皆同一法界、無有二相，據理但應正念真如，何假復修一切善行救一切眾生？",
        "from": "T32n1667_002:0589a21_4",
        "context_with_next_sentence": true
    },
    {
        "source_sentence": "答：",
        "from": "T32n1667_002:0589a22_1",
        "context_with_next_sentence": true
    },
    {
        "source_sentence": "不然。",
        "from": "T32n1667_002:0589a22_4",
        "context_with_next_sentence": true
    },
    {
        "source_sentence": "如摩尼寶本性明潔，在鑛穢中，假使有人勤加憶念，而不作方便不施功力，欲求清淨終不可得。",
        "from": "T32n1667_002:0589a24_6",
        "context_with_next_sentence": true
    },
    {
        "source_sentence": "真如之法亦復如是，體雖明潔具足功德，而被無邊客塵所染，假使有人勤加憶念，而不作方便不修諸行，欲求清淨終無得理。",
        "from": "T32n1667_002:0589a27_4",
        "context_with_next_sentence": true
    },
    {
        "source_sentence": "是故要當集一切善行、救一切眾生，離彼無邊客塵垢染，顯現真法。",
        "from": "T32n1667_002:0589a28_15",
        "context_with_next_sentence": true
    },
    {
        "source_sentence": "彼方便行略有四種：",
        "from": "T32n1667_002:0589a29_8",
        "context_with_next_sentence": true
    },
    {
        "source_sentence": "一行根本方便。",
        "from": "T32n1667_002:0589a29_15",
        "context_with_next_sentence": true
    },
    {
        "source_sentence": "謂觀一切法本性無生，離於妄見不住生死。",
        "from": "T32n1667_002:0589b01_15",
        "context_with_next_sentence": true
    },
    {
        "source_sentence": "又觀一切法因緣和合業果不失，起於大悲修諸善行，攝化眾生不住涅槃。",
        "from": "T32n1667_002:0589b03_10",
        "context_with_next_sentence": true
    },
    {
        "source_sentence": "以真如離於生死涅槃相故，此行隨順以為根本，是名行根本方便。",
        "from": "T32n1667_002:0589b05_1",
        "context_with_next_sentence": true
    },
    {
        "source_sentence": "二能止息方便。",
        "from": "T32n1667_002:0589b05_8",
        "context_with_next_sentence": true
    },
    {
        "source_sentence": "所謂慚愧及以悔過，此能止息一切惡法令不增長。",
        "from": "T32n1667_002:0589b06_10",
        "context_with_next_sentence": true
    },
    {
        "source_sentence": "以真如離一切過失相故，隨順真如止息諸惡，是名能止息方便。",
        "from": "T32n1667_002:0589b08_1",
        "context_with_next_sentence": true
    },
    {
        "source_sentence": "三生長善根方便。",
        "from": "T32n1667_002:0589b08_9",
        "context_with_next_sentence": true
    },
    {
        "source_sentence": "謂於三寶所起愛敬心，尊重供養頂禮稱讚，隨喜勸請正信增長，乃至志求無上菩提，為佛法僧威力所護，業障清淨善根不退。",
        "from": "T32n1667_002:0589b11_6",
        "context_with_next_sentence": true
    },
    {
        "source_sentence": "以真如離一切障具一切功德故，隨順真如修行善業，是名生長善根方便。",
        "from": "T32n1667_002:0589b13_1",
        "context_with_next_sentence": true
    },
    {
        "source_sentence": "四大願平等方便。",
        "from": "T32n1667_002:0589b13_9",
        "context_with_next_sentence": true
    },
    {
        "source_sentence": "謂發誓願盡未來際，平等救拔一切眾生，令其安住無餘涅槃。",
        "from": "T32n1667_002:0589b14_16",
        "context_with_next_sentence": true
    },
    {
        "source_sentence": "以知一切法本性無二故、彼此平等故、究竟寂滅故，隨順真如此三種相發大誓願，是名大願平等方便。",
        "from": "T32n1667_002:0589b17_4",
        "context_with_next_sentence": true
    },
    {
        "source_sentence": "菩薩如是發心之時，則得少分見佛法身，能隨願力現八種事，謂從兜率天宮來下、入胎、住胎、出胎、出家、成佛、轉法輪、般涅槃。",
        "from": "T32n1667_002:0589b20_19",
        "context_with_next_sentence": true
    },
    {
        "source_sentence": "然猶未得名為法身，以其過去無量世來有漏之業未除斷故。",
        "from": "T32n1667_002:0589b22_4",
        "context_with_next_sentence": true
    },
    {
        "source_sentence": "或由惡業受於微苦，願力所持非久被繫。",
        "from": "T32n1667_002:0589b23_3",
        "context_with_next_sentence": true
    },
    {
        "source_sentence": "有經中說，信成就發心菩薩或有退墮惡趣中者，此為初學心多懈怠不入正位，以此語之令增勇猛，非如實說。",
        "from": "T32n1667_002:0589b25_13",
        "context_with_next_sentence": true
    },
    {
        "source_sentence": "又此菩薩一發心後，自利利他修諸苦行心無怯弱，尚不畏墮二乘之地，況於惡道。",
        "from": "T32n1667_002:0589b27_17",
        "context_with_next_sentence": true
    },
    {
        "source_sentence": "若聞無量阿僧祇劫勤修種種難行苦行方始得佛，不驚不怖，何況有起二乘之心及墮惡趣，以決定信一切諸法從本已來性涅槃故。",
        "from": "T32n1667_002:0589c01_16",
        "context_with_next_sentence": true
    },
    {
        "source_sentence": "解行發心者，當知轉勝，初無數劫將欲滿故、於真如中得深解故、修一切行皆無著故。",
        "from": "T32n1667_002:0589c03_16",
        "context_with_next_sentence": true
    },
    {
        "source_sentence": "此菩薩知法性離慳貪相是清淨施度，隨順修行檀那波羅蜜；",
        "from": "T32n1667_002:0589c05_5",
        "context_with_next_sentence": true
    },
    {
        "source_sentence": "知法性離五欲境無破戒相是清淨戒度，隨順修行尸羅波羅蜜；",
        "from": "T32n1667_002:0589c06_14",
        "context_with_next_sentence": true
    },
    {
        "source_sentence": "知法性無有苦惱離瞋害相是清淨忍度，隨順修行羼提波羅蜜；",
        "from": "T32n1667_002:0589c08_4",
        "context_with_next_sentence": true
    },
    {
        "source_sentence": "知法性離身心相無有懈怠是清淨進度，隨順修行毘梨耶波羅蜜；",
        "from": "T32n1667_002:0589c09_14",
        "context_with_next_sentence": true
    },
    {
        "source_sentence": "知法性無動無亂是清淨禪度，隨順修行禪那波羅蜜；",
        "from": "T32n1667_002:0589c10_18",
        "context_with_next_sentence": true
    },
    {
        "source_sentence": "知法性離諸癡闇是清淨慧度，隨順修行般若波羅蜜。",
        "from": "T32n1667_002:0589c12_4",
        "context_with_next_sentence": true
    },
    {
        "source_sentence": "證發心者，從淨心地乃至菩薩究竟地。",
        "from": "T32n1667_002:0589c13_16",
        "context_with_next_sentence": true
    },
    {
        "source_sentence": "證何境界？",
        "from": "T32n1667_002:0589c14_2",
        "context_with_next_sentence": true
    },
    {
        "source_sentence": "所謂真如以依轉識說為境界，而實證中無境界相。",
        "from": "T32n1667_002:0589c15_5",
        "context_with_next_sentence": true
    },
    {
        "source_sentence": "此菩薩以無分別智，證離言說真如法身故，能於一念遍往十方一切世界，供養諸佛請轉法輪，唯為眾生而作利益，不求聽受美妙音詞；",
        "from": "T32n1667_002:0589c18_7",
        "context_with_next_sentence": true
    },
    {
        "source_sentence": "或為怯弱眾生故示大精進，超無量劫速成正覺；",
        "from": "T32n1667_002:0589c19_10",
        "context_with_next_sentence": true
    },
    {
        "source_sentence": "或為懈怠眾生故，經於無量阿僧祇劫，久修苦行方始成佛。",
        "from": "T32n1667_002:0589c20_16",
        "context_with_next_sentence": true
    },
    {
        "source_sentence": "如是示現無數方便，皆為饒益一切眾生。",
        "from": "T32n1667_002:0589c21_15",
        "context_with_next_sentence": true
    },
    {
        "source_sentence": "而實菩薩種性諸根發心作證，皆悉同等無超過法，決定皆經三無數劫成正覺故。",
        "from": "T32n1667_002:0589c23_12",
        "context_with_next_sentence": true
    },
    {
        "source_sentence": "但隨眾生世界不同，所見所聞根欲性異，示所修行種種差別。",
        "from": "T32n1667_002:0589c25_2",
        "context_with_next_sentence": true
    },
    {
        "source_sentence": "此證發心中有三種心：",
        "from": "T32n1667_002:0589c25_12",
        "context_with_next_sentence": true
    },
    {
        "source_sentence": "一真心，無有分別故；",
        "from": "T32n1667_002:0589c26_3",
        "context_with_next_sentence": true
    },
    {
        "source_sentence": "二方便心，任運利他故；",
        "from": "T32n1667_002:0589c26_14",
        "context_with_next_sentence": true
    },
    {
        "source_sentence": "三業識心，微細起滅故。",
        "from": "T32n1667_002:0589c27_4",
        "context_with_next_sentence": true
    },
    {
        "source_sentence": "又此菩薩福德智慧二種莊嚴悉圓滿已，於色究竟得一切世間最尊勝身，以一念相應慧頓拔無明根、具一切種智，任運而有不思議業，於十方無量世界普化眾生。",
        "from": "T32n1667_002:0590a02_14",
        "context_with_next_sentence": true
    },
    {
        "source_sentence": "問：",
        "from": "T32n1667_002:0590a03_1",
        "context_with_next_sentence": true
    },
    {
        "source_sentence": "虛空無邊故世界無邊，世界無邊故眾生無邊，眾生無邊故心行差別亦復無邊。",
        "from": "T32n1667_002:0590a04_16",
        "context_with_next_sentence": true
    },
    {
        "source_sentence": "如是境界無有齊限難知難解。",
        "from": "T32n1667_002:0590a05_11",
        "context_with_next_sentence": true
    },
    {
        "source_sentence": "若無明斷永無心相，云何能了一切種、成一切種智？",
        "from": "T32n1667_002:0590a06_16",
        "context_with_next_sentence": true
    },
    {
        "source_sentence": "答：",
        "from": "T32n1667_002:0590a07_1",
        "context_with_next_sentence": true
    },
    {
        "source_sentence": "一切妄境從本已來理實唯一心為性，一切眾生執著妄境，不能得知一切諸法第一義性；",
        "from": "T32n1667_002:0590a09_2",
        "context_with_next_sentence": true
    },
    {
        "source_sentence": "諸佛如來無有執著，則能現見諸法實性，而有大智顯照一切染淨差別，以無量無邊善巧方便，隨其所應利樂眾生。",
        "from": "T32n1667_002:0590a11_14",
        "context_with_next_sentence": true
    },
    {
        "source_sentence": "是故妄念心滅，了一切種、成一切種智。",
        "from": "T32n1667_002:0590a12_13",
        "context_with_next_sentence": true
    },
    {
        "source_sentence": "問：",
        "from": "T32n1667_002:0590a13_1",
        "context_with_next_sentence": true
    },
    {
        "source_sentence": "若諸佛有無邊方便，能於十方任運利益諸眾生者，何故眾生不常見佛、或覩神變、或聞說法？",
        "from": "T32n1667_002:0590a15_3",
        "context_with_next_sentence": true
    },
    {
        "source_sentence": "答：",
        "from": "T32n1667_002:0590a16_1",
        "context_with_next_sentence": true
    },
    {
        "source_sentence": "如來實有如是方便，但要待眾生其心清淨乃為現身。",
        "from": "T32n1667_002:0590a17_5",
        "context_with_next_sentence": true
    },
    {
        "source_sentence": "如鏡有垢色像不現，垢除則現。",
        "from": "T32n1667_002:0590a17_19",
        "context_with_next_sentence": true
    },
    {
        "source_sentence": "眾生亦爾，心未離垢，法身不現；",
        "from": "T32n1667_002:0590a18_14",
        "context_with_next_sentence": true
    },
    {
        "source_sentence": "離垢則現。",
        "from": "T32n1667_002:0590a18_19",
        "context_with_next_sentence": true
    },
    {
        "source_sentence": "云何修習信分？",
        "from": "T32n1667_002:0590a19_5",
        "context_with_next_sentence": true
    },
    {
        "source_sentence": "此依未入正定眾生說。",
        "from": "T32n1667_002:0590a19_15",
        "context_with_next_sentence": true
    },
    {
        "source_sentence": "何者為信心？",
        "from": "T32n1667_002:0590a20_2",
        "context_with_next_sentence": true
    },
    {
        "source_sentence": "云何而修習？",
        "from": "T32n1667_002:0590a20_8",
        "context_with_next_sentence": true
    },
    {
        "source_sentence": "信有四種：",
        "from": "T32n1667_002:0590a20_13",
        "context_with_next_sentence": true
    },
    {
        "source_sentence": "一信根本，謂樂念真如法故。",
        "from": "T32n1667_002:0590a21_5",
        "context_with_next_sentence": true
    },
    {
        "source_sentence": "二信佛具足無邊功德，謂常樂頂禮恭敬供養，聽聞正法如法修行，迴向一切智故。",
        "from": "T32n1667_002:0590a23_3",
        "context_with_next_sentence": true
    },
    {
        "source_sentence": "三信法有大利益，謂常樂修行諸波羅蜜故。",
        "from": "T32n1667_002:0590a24_3",
        "context_with_next_sentence": true
    },
    {
        "source_sentence": "四信正行僧，謂常供養諸菩薩眾，正修自利利他行故。",
        "from": "T32n1667_002:0590a25_7",
        "context_with_next_sentence": true
    },
    {
        "source_sentence": "修五門行能成此信，所謂施門、戒門、忍門、精進門、止觀門。",
        "from": "T32n1667_002:0590a26_16",
        "context_with_next_sentence": true
    },
    {
        "source_sentence": "云何修施門？",
        "from": "T32n1667_002:0590a27_1",
        "context_with_next_sentence": true
    },
    {
        "source_sentence": "謂若見眾生來從乞求，以己資財隨力施與，捨自慳著令其歡喜。",
        "from": "T32n1667_002:0590a28_10",
        "context_with_next_sentence": true
    },
    {
        "source_sentence": "若見眾生危難逼迫，方便救濟令無怖畏。",
        "from": "T32n1667_002:0590a29_8",
        "context_with_next_sentence": true
    },
    {
        "source_sentence": "若有眾生而來求法，以己所解隨宜為說。",
        "from": "T32n1667_002:0590b01_7",
        "context_with_next_sentence": true
    },
    {
        "source_sentence": "修行如是三種施時，不為名聞不求利養，亦不貪著世間果報，但念自他利益安樂，迴向阿耨多羅三藐三菩提。",
        "from": "T32n1667_002:0590b03_17",
        "context_with_next_sentence": true
    },
    {
        "source_sentence": "云何修戒門？",
        "from": "T32n1667_002:0590b04_5",
        "context_with_next_sentence": true
    },
    {
        "source_sentence": "所謂在家菩薩當離殺生、偷盜、邪婬、妄言、兩舌、惡口、綺語、慳貪、瞋嫉、諂誑、邪見。",
        "from": "T32n1667_002:0590b06_1",
        "context_with_next_sentence": true
    },
    {
        "source_sentence": "若出家者，為欲折伏諸煩惱故，應離憒閙常依寂靜，修習止足頭陀等行，乃至小罪心生大怖慚愧悔責，護持如來所制禁戒，不令見者有所譏嫌，能使眾生捨惡修善。",
        "from": "T32n1667_002:0590b09_15",
        "context_with_next_sentence": true
    },
    {
        "source_sentence": "云何修忍門？",
        "from": "T32n1667_002:0590b10_2",
        "context_with_next_sentence": true
    },
    {
        "source_sentence": "所謂見惡不嫌、遭苦不動，常樂觀察甚深句義。",
        "from": "T32n1667_002:0590b11_3",
        "context_with_next_sentence": true
    },
    {
        "source_sentence": "云何修精進門？",
        "from": "T32n1667_002:0590b12_6",
        "context_with_next_sentence": true
    },
    {
        "source_sentence": "所謂修諸善行心不懈退。",
        "from": "T32n1667_002:0590b12_17",
        "context_with_next_sentence": true
    },
    {
        "source_sentence": "當念過去無數劫來，為求世間貪欲境界，虛受一切身心大苦，畢竟無有少分滋味；",
        "from": "T32n1667_002:0590b14_15",
        "context_with_next_sentence": true
    },
    {
        "source_sentence": "為令未來遠離此苦，應勤精進不生懈怠，大悲利益一切眾生。",
        "from": "T32n1667_002:0590b16_4",
        "context_with_next_sentence": true
    },
    {
        "source_sentence": "其初學菩薩雖修行信心，以先世來多有重罪惡業障故，或為魔邪所惱、或為世務所纏、或為種種病緣之所逼迫，如是等事為難非一，令其行人廢修善品。",
        "from": "T32n1667_002:0590b19_14",
        "context_with_next_sentence": true
    },
    {
        "source_sentence": "是故宜應勇猛精進，晝夜六時禮拜諸佛，供養、讚歎、懺悔、勸請、隨喜、迴向無上菩提，發大誓願無有休息，令惡障銷滅善根增長。",
        "from": "T32n1667_002:0590b22_12",
        "context_with_next_sentence": true
    },
    {
        "source_sentence": "云何修止觀門？",
        "from": "T32n1667_002:0590b22_19",
        "context_with_next_sentence": true
    },
    {
        "source_sentence": "謂息滅一切戲論境界是止義，明見因果生滅之相是觀義。",
        "from": "T32n1667_002:0590b24_6",
        "context_with_next_sentence": true
    },
    {
        "source_sentence": "初各別修，漸次增長，至于成就任運雙行。",
        "from": "T32n1667_002:0590b25_5",
        "context_with_next_sentence": true
    },
    {
        "source_sentence": "其修止者，住寂靜處，結加趺坐端身正意，不依氣息、不依形色、不依虛空、不依地水火風，乃至不依見聞覺知，一切分別想念皆除亦遣除想，以一切法不生不滅皆無相故。",
        "from": "T32n1667_002:0590b29_2",
        "context_with_next_sentence": true
    },
    {
        "source_sentence": "前心依境次捨於境，後念依心復捨於心，以心馳外境攝住內心，後復起心不取心相，以離真如不可得故。",
        "from": "T32n1667_002:0590c02_10",
        "context_with_next_sentence": true
    },
    {
        "source_sentence": "行住坐臥於一切時如是修行恒不斷絕，漸次得入真如三昧，究竟折伏一切煩惱，信心增長速成不退。",
        "from": "T32n1667_002:0590c04_16",
        "context_with_next_sentence": true
    },
    {
        "source_sentence": "若心懷疑惑誹謗不信、業障所纏我慢懈怠，如是等人所不能入。",
        "from": "T32n1667_002:0590c06_6",
        "context_with_next_sentence": true
    },
    {
        "source_sentence": "復次依此三昧證法界相，知一切如來法身與一切眾生身平等無二皆是一相，是故說名一相三昧。",
        "from": "T32n1667_002:0590c09_5",
        "context_with_next_sentence": true
    },
    {
        "source_sentence": "若修習此三昧，能生無量三昧，以真如是一切三昧根本處故。",
        "from": "T32n1667_002:0590c10_12",
        "context_with_next_sentence": true
    },
    {
        "source_sentence": "或有眾生善根微少，為諸魔外道鬼神惑亂，或現惡形以怖其心、或示美色以迷其意，或現天形或菩薩形乃至佛形相好莊嚴，或說總持或說諸度、或復演說諸解脫門無怨無親無因無果，一切諸法畢竟空寂本性涅槃；",
        "from": "T32n1667_002:0590c15_12",
        "context_with_next_sentence": true
    },
    {
        "source_sentence": "或復令知過去未來及他心事，辯才演說無滯無斷，使其貪著名譽利養，或數瞋數喜、或多悲多愛、或恒樂昏寐、或久不睡眠、或身嬰疹疾、或性不勤策、或卒起精進即便休廢、或情多疑惑不生信受、或捨本勝行更修雜業愛著世事溺情從好，或令證得外道諸定，一日二日乃至七日住於定中得好飲食，身心適悅不饑不渴，或復勸令受女等色、或令其飲食乍少乍多、或使其形容或好或醜、若為諸見煩惱所亂，即便退失往昔善根。",
        "from": "T32n1667_002:0590c25_10",
        "context_with_next_sentence": true
    },
    {
        "source_sentence": "是故宜應審諦觀察，當作是念：",
        "from": "T32n1667_002:0590c26_4",
        "context_with_next_sentence": true
    },
    {
        "source_sentence": "此皆以我善根微薄業障厚重，為魔鬼等之所迷惑。",
        "from": "T32n1667_002:0590c27_7",
        "context_with_next_sentence": true
    },
    {
        "source_sentence": "如是知已，念彼一切皆唯是心。",
        "from": "T32n1667_002:0590c28_2",
        "context_with_next_sentence": true
    },
    {
        "source_sentence": "如是思惟剎那即滅，遠離諸相入真三昧。",
        "from": "T32n1667_002:0590c29_1",
        "context_with_next_sentence": true
    },
    {
        "source_sentence": "心相既離真相亦盡，從於定起諸見煩惱皆不現行，以三昧力壞其種故。",
        "from": "T32n1667_002:0591a01_13",
        "context_with_next_sentence": true
    },
    {
        "source_sentence": "殊勝善品隨順相續，一切障難悉皆遠離，起大精進恒無斷絕。",
        "from": "T32n1667_002:0591a03_2",
        "context_with_next_sentence": true
    },
    {
        "source_sentence": "若不修行此三昧者，無有得入如來種性。",
        "from": "T32n1667_002:0591a04_1",
        "context_with_next_sentence": true
    },
    {
        "source_sentence": "以餘三昧皆是有相、與外道共，不得值遇佛菩薩故。",
        "from": "T32n1667_002:0591a05_4",
        "context_with_next_sentence": true
    },
    {
        "source_sentence": "是故菩薩於此三昧當勤修習，令成就究竟。",
        "from": "T32n1667_002:0591a06_4",
        "context_with_next_sentence": true
    },
    {
        "source_sentence": "修此三昧，現身即得十種利益：",
        "from": "T32n1667_002:0591a06_18",
        "context_with_next_sentence": true
    },
    {
        "source_sentence": "一者常為十方諸佛菩薩之所護念；",
        "from": "T32n1667_002:0591a07_13",
        "context_with_next_sentence": true
    },
    {
        "source_sentence": "二者不為一切諸魔惡鬼之所惱亂；",
        "from": "T32n1667_002:0591a08_10",
        "context_with_next_sentence": true
    },
    {
        "source_sentence": "三者不為一切邪道所惑；",
        "from": "T32n1667_002:0591a09_3",
        "context_with_next_sentence": true
    },
    {
        "source_sentence": "四者令誹謗深法重罪業障皆悉微薄；",
        "from": "T32n1667_002:0591a10_1",
        "context_with_next_sentence": true
    },
    {
        "source_sentence": "五者滅一切疑諸惡覺觀；",
        "from": "T32n1667_002:0591a10_12",
        "context_with_next_sentence": true
    },
    {
        "source_sentence": "六者於如來境界信得增長；",
        "from": "T32n1667_002:0591a11_5",
        "context_with_next_sentence": true
    },
    {
        "source_sentence": "七者遠離憂悔於生死中勇猛不怯；",
        "from": "T32n1667_002:0591a12_2",
        "context_with_next_sentence": true
    },
    {
        "source_sentence": "八者遠離憍慢柔和忍辱常為一切世間所敬；",
        "from": "T32n1667_002:0591a13_3",
        "context_with_next_sentence": true
    },
    {
        "source_sentence": "九者設不住定於一切時一切境中煩惱種薄終不現起；",
        "from": "T32n1667_002:0591a14_8",
        "context_with_next_sentence": true
    },
    {
        "source_sentence": "十者若住於定不為一切音聲等緣之所動亂。",
        "from": "T32n1667_002:0591a15_9",
        "context_with_next_sentence": true
    },
    {
        "source_sentence": "復次若唯修止，心則沈沒或生懈怠，不樂眾善遠離大悲，是故宜應兼修於觀。",
        "from": "T32n1667_002:0591a17_14",
        "context_with_next_sentence": true
    },
    {
        "source_sentence": "云何修耶？",
        "from": "T32n1667_002:0591a17_19",
        "context_with_next_sentence": true
    },
    {
        "source_sentence": "謂當觀世間一切諸法生滅不停，以無常故苦、苦故無我。",
        "from": "T32n1667_002:0591a19_6",
        "context_with_next_sentence": true
    },
    {
        "source_sentence": "應觀過去法如夢、現在法如電、未來法如雲，忽爾而起。",
        "from": "T32n1667_002:0591a20_10",
        "context_with_next_sentence": true
    },
    {
        "source_sentence": "應觀有身悉皆不淨，諸蟲穢污煩惱和雜。",
        "from": "T32n1667_002:0591a21_8",
        "context_with_next_sentence": true
    },
    {
        "source_sentence": "觀諸凡愚所見諸法，於無物中妄計為有。",
        "from": "T32n1667_002:0591a22_7",
        "context_with_next_sentence": true
    },
    {
        "source_sentence": "觀察一切從緣生法，皆如幻等畢竟無實。",
        "from": "T32n1667_002:0591a23_6",
        "context_with_next_sentence": true
    },
    {
        "source_sentence": "觀第一義諦非心所行，不可譬喻不可言說。",
        "from": "T32n1667_002:0591a24_6",
        "context_with_next_sentence": true
    },
    {
        "source_sentence": "觀一切眾生，從無始來皆因無明熏習力故，受於無量身心大苦，現在未來亦復如是，無邊無限難出難度，常在其中不能覺察，甚為可愍。",
        "from": "T32n1667_002:0591a27_9",
        "context_with_next_sentence": true
    },
    {
        "source_sentence": "如是觀已，生決定智、起廣大悲、發大勇猛、立大誓願，願令我心離諸顛倒斷諸分別，親近一切諸佛菩薩，頂禮供養、恭敬讚歎、聽聞正法、如說修行，盡未來際無有休息。",
        "from": "T32n1667_002:0591b02_4",
        "context_with_next_sentence": true
    },
    {
        "source_sentence": "以無量方便拔濟一切苦海眾生，令住涅槃第一義樂。",
        "from": "T32n1667_002:0591b03_8",
        "context_with_next_sentence": true
    },
    {
        "source_sentence": "作是願已，於一切時隨己堪能修行自利利他之行，行住坐臥常勤觀察應作不應作，是名修觀。",
        "from": "T32n1667_002:0591b05_12",
        "context_with_next_sentence": true
    },
    {
        "source_sentence": "復次若唯修觀則心不止息，多生疑惑不隨順第一義諦，不出生無分別智，是故止觀應並修行。",
        "from": "T32n1667_002:0591b08_3",
        "context_with_next_sentence": true
    },
    {
        "source_sentence": "謂雖念一切法皆無自性，不生不滅本來寂滅自性涅槃，而亦即見因緣和合善惡業報不失不壞。",
        "from": "T32n1667_002:0591b10_7",
        "context_with_next_sentence": true
    },
    {
        "source_sentence": "雖念因緣善惡業報，而亦即見一切諸法無生無性乃至涅槃。",
        "from": "T32n1667_002:0591b11_14",
        "context_with_next_sentence": true
    },
    {
        "source_sentence": "然修行止者，對治凡夫樂著生死，亦治二乘執著生死而生怖畏。",
        "from": "T32n1667_002:0591b13_5",
        "context_with_next_sentence": true
    },
    {
        "source_sentence": "修行觀者，對治凡夫不修善根，亦治二乘不起大悲狹劣心過。",
        "from": "T32n1667_002:0591b14_12",
        "context_with_next_sentence": true
    },
    {
        "source_sentence": "是故止觀互相助成，不相捨離。",
        "from": "T32n1667_002:0591b15_8",
        "context_with_next_sentence": true
    },
    {
        "source_sentence": "若止觀不具，必不能得無上菩提。",
        "from": "T32n1667_002:0591b16_3",
        "context_with_next_sentence": true
    },
    {
        "source_sentence": "復次初學菩薩住此娑婆世界，或值寒熱風雨不時飢饉等苦，或見不善可畏眾生，三毒所纏邪見顛倒，棄背善道習行惡法。",
        "from": "T32n1667_002:0591b19_15",
        "context_with_next_sentence": true
    },
    {
        "source_sentence": "菩薩在中心生怯弱，恐不可值遇諸佛菩薩、恐不能成就清淨信心，生疑欲退者，應作是念：",
        "from": "T32n1667_002:0591b21_17",
        "context_with_next_sentence": true
    },
    {
        "source_sentence": "十方所有諸佛菩薩，皆得大神通無有障礙，能以種種善巧方便救拔一切險厄眾生。",
        "from": "T32n1667_002:0591b23_14",
        "context_with_next_sentence": true
    },
    {
        "source_sentence": "作是念已發大誓願，一心專念佛及菩薩。",
        "from": "T32n1667_002:0591b24_14",
        "context_with_next_sentence": true
    },
    {
        "source_sentence": "以生如是決定心故，於此命終必得往生餘佛剎中，見佛菩薩信心成就永離惡趣。",
        "from": "T32n1667_002:0591b26_11",
        "context_with_next_sentence": true
    },
    {
        "source_sentence": "如經中說：",
        "from": "T32n1667_002:0591b26_16",
        "context_with_next_sentence": true
    },
    {
        "source_sentence": "若善男子善女人，專念西方極樂世界阿彌陀佛，以諸善根迴向願生，決定得生。",
        "from": "T32n1667_002:0591b28_13",
        "context_with_next_sentence": true
    },
    {
        "source_sentence": "常見彼佛，信心增長永不退轉。",
        "from": "T32n1667_002:0591b29_7",
        "context_with_next_sentence": true
    },
    {
        "source_sentence": "於彼聞法、觀佛法身，漸次修行得入正位。",
        "from": "T32n1667_002:0591c01_6",
        "context_with_next_sentence": true
    },
    {
        "source_sentence": "云何利益分？",
        "from": "T32n1667_002:0591c02_5",
        "context_with_next_sentence": true
    },
    {
        "source_sentence": "如是大乘祕密句義今已略說。",
        "from": "T32n1667_002:0591c02_18",
        "context_with_next_sentence": true
    },
    {
        "source_sentence": "若有眾生，欲於如來甚深境界廣大法中生淨信覺解心，入大乘道無有障礙，於此略論當勤聽受思惟修習，當知是人決定速成一切種智。",
        "from": "T32n1667_002:0591c06_3",
        "context_with_next_sentence": true
    },
    {
        "source_sentence": "若聞此法不生驚怖，當知此人定紹佛種速得授記。",
        "from": "T32n1667_002:0591c07_6",
        "context_with_next_sentence": true
    },
    {
        "source_sentence": "假使有人，化三千大千世界眾生令住十善道，不如於須臾頃正思此法過前功德無量無邊。",
        "from": "T32n1667_002:0591c09_8",
        "context_with_next_sentence": true
    },
    {
        "source_sentence": "若一日一夜如說修行，所生功德無量無邊不可稱說。",
        "from": "T32n1667_002:0591c10_12",
        "context_with_next_sentence": true
    },
    {
        "source_sentence": "假令十方一切諸佛，各於無量阿僧祇劫，說不能盡，以真如功德無邊際故，修行功德亦復無邊。",
        "from": "T32n1667_002:0591c12_16",
        "context_with_next_sentence": true
    },
    {
        "source_sentence": "若於此法生誹謗者，獲無量罪，於阿僧祇劫受大苦惱。",
        "from": "T32n1667_002:0591c14_2",
        "context_with_next_sentence": true
    },
    {
        "source_sentence": "是故於此應決定信，勿生誹謗，自害害他、斷三寶種。",
        "from": "T32n1667_002:0591c15_6",
        "context_with_next_sentence": true
    },
    {
        "source_sentence": "一切諸佛依此修行成無上智，一切菩薩由此證得如來法身。",
        "from": "T32n1667_002:0591c16_12",
        "context_with_next_sentence": true
    },
    {
        "source_sentence": "過去菩薩依此得成大乘淨信，現在今成、未來當成，是故欲成自利利他殊勝行者，當於此論勤加修學。",
        "from": "T32n1667_002:0591c19_1",
        "context_with_next_sentence": true
    },
    {
        "source_sentence": "我今已解釋，　　甚深廣大義，",
        "from": "T32n1667_002:0591c20_0",
        "context_with_next_sentence": true
    },
    {
        "source_sentence": "功德施群生，　　令見真如法。",
        "from": "T32n1667_002:0591c21_13",
        "context_with_next_sentence": true
    },
    {
        "source_sentence": "大乘起信論卷下",
        "from": "T32n1667_002:0591c22_100",
        "context_with_next_sentence": false
    }
]