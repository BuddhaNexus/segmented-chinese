[
    {
        "source_sentence": "轉法輪經憂波提舍有釋論無經本",
        "from": "T26n1533_001:0355c16_0",
        "context_with_next_sentence": true
    },
    {
        "source_sentence": "天親菩薩造",
        "from": "T26n1533_001:0355c18_0",
        "context_with_next_sentence": true
    },
    {
        "source_sentence": "元魏天竺三藏毘目智仙譯",
        "from": "T26n1533_001:0355c19_0",
        "context_with_next_sentence": true
    },
    {
        "source_sentence": "如是我聞：",
        "from": "T26n1533_001:0355c20_4",
        "context_with_next_sentence": true
    },
    {
        "source_sentence": "一時婆伽婆住王舍城耆闍崛山中，與大比丘僧大菩薩眾俱。",
        "from": "T26n1533_001:0355c21_12",
        "context_with_next_sentence": true
    },
    {
        "source_sentence": "爾時世尊告智員大海樂說辯才菩薩言：",
        "from": "T26n1533_001:0355c22_10",
        "context_with_next_sentence": true
    },
    {
        "source_sentence": "智員大海樂說辯才！",
        "from": "T26n1533_001:0355c23_1",
        "context_with_next_sentence": true
    },
    {
        "source_sentence": "有二種住持如來轉法輪。",
        "from": "T26n1533_001:0355c23_12",
        "context_with_next_sentence": true
    },
    {
        "source_sentence": "何等為二？",
        "from": "T26n1533_001:0355c23_17",
        "context_with_next_sentence": true
    },
    {
        "source_sentence": "一者眾生住持；",
        "from": "T26n1533_001:0355c24_4",
        "context_with_next_sentence": true
    },
    {
        "source_sentence": "二者法住持。",
        "from": "T26n1533_001:0355c24_10",
        "context_with_next_sentence": true
    },
    {
        "source_sentence": "智員大海樂說辯才！",
        "from": "T26n1533_001:0355c24_19",
        "context_with_next_sentence": true
    },
    {
        "source_sentence": "此二種住持，如來轉法輪乃至盡此修多羅說。",
        "from": "T26n1533_001:0355c26_1",
        "context_with_next_sentence": true
    },
    {
        "source_sentence": "此正法輪勝修多羅，以何義故？",
        "from": "T26n1533_001:0355c27_13",
        "context_with_next_sentence": true
    },
    {
        "source_sentence": "彼牟尼王不可思議、不可稱、不可說、不可量、不可喻如虛空，不斷不常順入因緣，寂靜勝、寂靜最勝、寂靜第一寂靜，如實諦不虛妄，如來轉無上法輪，說此修多羅。",
        "from": "T26n1533_001:0356a02_4",
        "context_with_next_sentence": true
    },
    {
        "source_sentence": "如來弟子聲聞之人、聲聞弟子、諸仙人等之所讚歎。",
        "from": "T26n1533_001:0356a03_7",
        "context_with_next_sentence": true
    },
    {
        "source_sentence": "此因緣故，我今解釋。",
        "from": "T26n1533_001:0356a03_17",
        "context_with_next_sentence": true
    },
    {
        "source_sentence": "云何解釋？",
        "from": "T26n1533_001:0356a04_2",
        "context_with_next_sentence": true
    },
    {
        "source_sentence": "無量功德大牟尼王，何故轉此不可思議、不可稱量、第一寂靜善無垢輪？",
        "from": "T26n1533_001:0356a05_15",
        "context_with_next_sentence": true
    },
    {
        "source_sentence": "一、以何義故名勝修多羅？",
        "from": "T26n1533_001:0356a06_6",
        "context_with_next_sentence": true
    },
    {
        "source_sentence": "二、以何義故名為世尊？",
        "from": "T26n1533_001:0356a06_17",
        "context_with_next_sentence": true
    },
    {
        "source_sentence": "本元少第三法四、如來何故在王舍城耆闍崛山，二種住持轉此法輪不在餘處？",
        "from": "T26n1533_001:0356a08_10",
        "context_with_next_sentence": true
    },
    {
        "source_sentence": "五、以何義故名為如來？",
        "from": "T26n1533_001:0356a09_2",
        "context_with_next_sentence": true
    },
    {
        "source_sentence": "六、以何義故名為法輪？",
        "from": "T26n1533_001:0356a09_13",
        "context_with_next_sentence": true
    },
    {
        "source_sentence": "七、又復世尊幾轉幾行而轉法輪？",
        "from": "T26n1533_001:0356a10_7",
        "context_with_next_sentence": true
    },
    {
        "source_sentence": "八、又復世尊此中說轉，何故如來不生法門說一切法不轉不迴？",
        "from": "T26n1533_001:0356a11_15",
        "context_with_next_sentence": true
    },
    {
        "source_sentence": "應如是知畢竟不起。",
        "from": "T26n1533_001:0356a12_5",
        "context_with_next_sentence": true
    },
    {
        "source_sentence": "若此轉者，云何得避彼修多羅，彼修多羅則不須避。",
        "from": "T26n1533_001:0356a13_8",
        "context_with_next_sentence": true
    },
    {
        "source_sentence": "九、又若此說眾生住持法，住持者云何？",
        "from": "T26n1533_001:0356a14_7",
        "context_with_next_sentence": true
    },
    {
        "source_sentence": "般若波羅蜜中，如來告彼須菩提言「如來設復經劫說言眾生眾生，頗有眾生生滅不耶？",
        "from": "T26n1533_001:0356a16_7",
        "context_with_next_sentence": true
    },
    {
        "source_sentence": "須菩提言：",
        "from": "T26n1533_001:0356a16_12",
        "context_with_next_sentence": true
    },
    {
        "source_sentence": "不也。",
        "from": "T26n1533_001:0356a16_15",
        "context_with_next_sentence": true
    },
    {
        "source_sentence": "世尊！",
        "from": "T26n1533_001:0356a16_18",
        "context_with_next_sentence": true
    },
    {
        "source_sentence": "一切眾生無始來淨」。",
        "from": "T26n1533_001:0356a17_8",
        "context_with_next_sentence": true
    },
    {
        "source_sentence": "如來復於無垢名稱修多羅說「若住法想，此則大病」。",
        "from": "T26n1533_001:0356a18_13",
        "context_with_next_sentence": true
    },
    {
        "source_sentence": "若眾生法皆不可得，然則世尊何所住持而轉法輪？",
        "from": "T26n1533_001:0356a19_14",
        "context_with_next_sentence": true
    },
    {
        "source_sentence": "此須解釋。",
        "from": "T26n1533_001:0356a19_19",
        "context_with_next_sentence": true
    },
    {
        "source_sentence": "十、又復世尊以何義故，捨彼寬博種種勝妙華樹莊嚴、無量勝人多眾集處，於波羅奈少人眾處、在波吒離樹影蔭下鹿苑之中而轉法輪？",
        "from": "T26n1533_001:0356a23_2",
        "context_with_next_sentence": true
    },
    {
        "source_sentence": "此之因緣亦須解釋。",
        "from": "T26n1533_001:0356a23_11",
        "context_with_next_sentence": true
    },
    {
        "source_sentence": "十一、又復世尊何處初坐而轉法輪？",
        "from": "T26n1533_001:0356a24_7",
        "context_with_next_sentence": true
    },
    {
        "source_sentence": "十二、又復世尊轉法輪時，幾許眾生捨惡行善？",
        "from": "T26n1533_001:0356a25_8",
        "context_with_next_sentence": true
    },
    {
        "source_sentence": "十三、以要言之，示現云何眾生住持及法住持？",
        "from": "T26n1533_001:0356a26_9",
        "context_with_next_sentence": true
    },
    {
        "source_sentence": "十四、此皆是難，自下解釋。",
        "from": "T26n1533_001:0356a27_4",
        "context_with_next_sentence": true
    },
    {
        "source_sentence": "彼法今說。",
        "from": "T26n1533_001:0356a27_9",
        "context_with_next_sentence": true
    },
    {
        "source_sentence": "以何義故，彼最第一無垢廣博、不可稱量、不可思議、不可破壞、甚深不動正覺世尊已說此經，又復今說勝無垢廣博、不可稱譽？",
        "from": "T26n1533_001:0356b01_8",
        "context_with_next_sentence": true
    },
    {
        "source_sentence": "三界眾生所讚世尊，何故說此不可稱量離一切過勝修多羅？",
        "from": "T26n1533_001:0356b02_14",
        "context_with_next_sentence": true
    },
    {
        "source_sentence": "此義今釋。",
        "from": "T26n1533_001:0356b03_1",
        "context_with_next_sentence": true
    },
    {
        "source_sentence": "世尊恐彼會中有天、阿修羅、人、龍及夜叉、鳩槃茶等，聞轉法輪心生疑惑，不知世尊幾種住持而轉法輪。",
        "from": "T26n1533_001:0356b05_8",
        "context_with_next_sentence": true
    },
    {
        "source_sentence": "世尊觀察眾生疑心，為斷彼疑，是故為說二種住持而轉法輪。",
        "from": "T26n1533_001:0356b06_16",
        "context_with_next_sentence": true
    },
    {
        "source_sentence": "此義云何？",
        "from": "T26n1533_001:0356b07_2",
        "context_with_next_sentence": true
    },
    {
        "source_sentence": "偈言：",
        "from": "T26n1533_001:0356b07_5",
        "context_with_next_sentence": true
    },
    {
        "source_sentence": "世間人及天，　　疑心觀法主；",
        "from": "T26n1533_001:0356b08_13",
        "context_with_next_sentence": true
    },
    {
        "source_sentence": "為斷疑義故，　　說此修多羅。",
        "from": "T26n1533_001:0356b09_13",
        "context_with_next_sentence": true
    },
    {
        "source_sentence": "又復世尊有大悲力，饒益眾生故說此經。",
        "from": "T26n1533_001:0356b10_17",
        "context_with_next_sentence": true
    },
    {
        "source_sentence": "云何世尊大悲力說此義？",
        "from": "T26n1533_001:0356b11_9",
        "context_with_next_sentence": true
    },
    {
        "source_sentence": "今說世尊如是於諸眾生知無眾生、諸法皆如乾闥婆城，如是知已眾生住持及法住持已轉法輪。",
        "from": "T26n1533_001:0356b13_13",
        "context_with_next_sentence": true
    },
    {
        "source_sentence": "此義云何？",
        "from": "T26n1533_001:0356b13_18",
        "context_with_next_sentence": true
    },
    {
        "source_sentence": "偈言：",
        "from": "T26n1533_001:0356b14_2",
        "context_with_next_sentence": true
    },
    {
        "source_sentence": "知世間無我，　　如幻乾闥婆；",
        "from": "T26n1533_001:0356b15_13",
        "context_with_next_sentence": true
    },
    {
        "source_sentence": "眾生法住持，　　如來大悲說。",
        "from": "T26n1533_001:0356b16_13",
        "context_with_next_sentence": true
    },
    {
        "source_sentence": "示現自力，故能說義。",
        "from": "T26n1533_001:0356b17_9",
        "context_with_next_sentence": true
    },
    {
        "source_sentence": "世間更無能住持者，唯佛能作二種住持，更無有人能轉法輪如我轉者。",
        "from": "T26n1533_001:0356b19_2",
        "context_with_next_sentence": true
    },
    {
        "source_sentence": "又復有義，偈言：",
        "from": "T26n1533_001:0356b19_10",
        "context_with_next_sentence": true
    },
    {
        "source_sentence": "非是天宮殿、　　非阿修羅舍、",
        "from": "T26n1533_001:0356b20_0",
        "context_with_next_sentence": true
    },
    {
        "source_sentence": "非人處龍宮，　　有如是眾生，",
        "from": "T26n1533_001:0356b21_0",
        "context_with_next_sentence": true
    },
    {
        "source_sentence": "第一不可稱，　　離過滅三苦，",
        "from": "T26n1533_001:0356b22_0",
        "context_with_next_sentence": true
    },
    {
        "source_sentence": "天人恭敬禮，　　善轉第一輪。",
        "from": "T26n1533_001:0356b23_13",
        "context_with_next_sentence": true
    },
    {
        "source_sentence": "又無量苦無量具足，然後乃得阿耨多羅三藐三菩提故。",
        "from": "T26n1533_001:0356b25_5",
        "context_with_next_sentence": true
    },
    {
        "source_sentence": "始行菩薩若聞是已心生怯弱，如來為欲除彼怯弱，示現此義，無垢淨覺，若無量苦無量具足，得阿耨多羅三藐三菩提。",
        "from": "T26n1533_001:0356b27_18",
        "context_with_next_sentence": true
    },
    {
        "source_sentence": "無量功德示此法輪。",
        "from": "T26n1533_001:0356b28_8",
        "context_with_next_sentence": true
    },
    {
        "source_sentence": "偈言：",
        "from": "T26n1533_001:0356b28_11",
        "context_with_next_sentence": true
    },
    {
        "source_sentence": "金珠真珠等，　　妻子國城施，",
        "from": "T26n1533_001:0356b29_0",
        "context_with_next_sentence": true
    },
    {
        "source_sentence": "頭分眼骨髓，　　手足等施勝。",
        "from": "T26n1533_001:0356c01_13",
        "context_with_next_sentence": true
    },
    {
        "source_sentence": "種種苦持戒，　　希有得佛身，",
        "from": "T26n1533_001:0356c02_0",
        "context_with_next_sentence": true
    },
    {
        "source_sentence": "功德不可稱，　　為疑怯者示。",
        "from": "T26n1533_001:0356c03_13",
        "context_with_next_sentence": true
    },
    {
        "source_sentence": "佛增上意觀眾生心，無量功德而轉法輪。",
        "from": "T26n1533_001:0356c04_17",
        "context_with_next_sentence": true
    },
    {
        "source_sentence": "又復未發菩提心人聲聞緣覺乘，欲入涅槃、舍大乘住，持此義示現。",
        "from": "T26n1533_001:0356c06_9",
        "context_with_next_sentence": true
    },
    {
        "source_sentence": "又復勝意，若有聲聞緣覺等乘入涅槃舍，則不復轉無上法輪。",
        "from": "T26n1533_001:0356c07_17",
        "context_with_next_sentence": true
    },
    {
        "source_sentence": "偈言：",
        "from": "T26n1533_001:0356c08_1",
        "context_with_next_sentence": true
    },
    {
        "source_sentence": "小心離悲等，　　欲入二涅槃；",
        "from": "T26n1533_001:0356c09_13",
        "context_with_next_sentence": true
    },
    {
        "source_sentence": "牟尼說此經，　　令住第一乘。",
        "from": "T26n1533_001:0356c10_13",
        "context_with_next_sentence": true
    },
    {
        "source_sentence": "又此福人歡喜饒益，此義示現。",
        "from": "T26n1533_001:0356c11_13",
        "context_with_next_sentence": true
    },
    {
        "source_sentence": "一切世間最勝無比轉法輪師，無如我師。",
        "from": "T26n1533_001:0356c12_12",
        "context_with_next_sentence": true
    },
    {
        "source_sentence": "偈言：",
        "from": "T26n1533_001:0356c12_15",
        "context_with_next_sentence": true
    },
    {
        "source_sentence": "若已歸依佛，　　今歸當復歸；",
        "from": "T26n1533_001:0356c13_13",
        "context_with_next_sentence": true
    },
    {
        "source_sentence": "牟尼喜彼人，　　說此修多羅。",
        "from": "T26n1533_001:0356c14_13",
        "context_with_next_sentence": true
    },
    {
        "source_sentence": "若餘依止外道之人將引饒益，此義示現。",
        "from": "T26n1533_001:0356c15_17",
        "context_with_next_sentence": true
    },
    {
        "source_sentence": "無垢功德莊嚴妙身而轉法輪，汝師非比，汝師不能令汝獲得無漏善法。",
        "from": "T26n1533_001:0356c17_10",
        "context_with_next_sentence": true
    },
    {
        "source_sentence": "偈言：",
        "from": "T26n1533_001:0356c17_13",
        "context_with_next_sentence": true
    },
    {
        "source_sentence": "依止惡知識，　　如來見世間，",
        "from": "T26n1533_001:0356c18_0",
        "context_with_next_sentence": true
    },
    {
        "source_sentence": "為引彼人故，　　為說此經寶。",
        "from": "T26n1533_001:0356c19_13",
        "context_with_next_sentence": true
    },
    {
        "source_sentence": "一切智慢寂靜饒益，示現此義。",
        "from": "T26n1533_001:0356c20_13",
        "context_with_next_sentence": true
    },
    {
        "source_sentence": "我一切智今者新轉無上法輪，云何汝是一切智人？",
        "from": "T26n1533_001:0356c21_17",
        "context_with_next_sentence": true
    },
    {
        "source_sentence": "偈言：",
        "from": "T26n1533_001:0356c22_1",
        "context_with_next_sentence": true
    },
    {
        "source_sentence": "佛初轉法輪，　　能除斷常倒；",
        "from": "T26n1533_001:0356c23_13",
        "context_with_next_sentence": true
    },
    {
        "source_sentence": "不能轉淨輪，　　彼非一切智。",
        "from": "T26n1533_001:0356c24_13",
        "context_with_next_sentence": true
    },
    {
        "source_sentence": "求廣勝果無上福田饒益，示現不可思議果報能與。",
        "from": "T26n1533_001:0356c26_3",
        "context_with_next_sentence": true
    },
    {
        "source_sentence": "若有能轉無上法輪，布施彼者得大果報。",
        "from": "T26n1533_001:0356c27_2",
        "context_with_next_sentence": true
    },
    {
        "source_sentence": "偈言：",
        "from": "T26n1533_001:0356c27_5",
        "context_with_next_sentence": true
    },
    {
        "source_sentence": "若有人能轉，　　無上正法輪；",
        "from": "T26n1533_001:0356c28_13",
        "context_with_next_sentence": true
    },
    {
        "source_sentence": "少施如是人，　　得無比果報。",
        "from": "T26n1533_001:0356c29_13",
        "context_with_next_sentence": true
    },
    {
        "source_sentence": "又菩薩行得果饒益，示現此義，世尊說言「我此法輪能大饒益。",
        "from": "T26n1533_001:0357a02_7",
        "context_with_next_sentence": true
    },
    {
        "source_sentence": "已行無量億那由他百千苦行，能捨難捨。",
        "from": "T26n1533_001:0357a03_7",
        "context_with_next_sentence": true
    },
    {
        "source_sentence": "譬如抒海心不休息」。",
        "from": "T26n1533_001:0357a03_17",
        "context_with_next_sentence": true
    },
    {
        "source_sentence": "又言「本生作摩那婆，身及妻子我皆捨施」。",
        "from": "T26n1533_001:0357a04_15",
        "context_with_next_sentence": true
    },
    {
        "source_sentence": "又言「本生作梵得王，所愛二子我捨布施，心不生悔」。",
        "from": "T26n1533_001:0357a05_19",
        "context_with_next_sentence": true
    },
    {
        "source_sentence": "又言「本生作善牙王，最端正女人中勝妙，名孫陀利，施婆羅門」。",
        "from": "T26n1533_001:0357a07_9",
        "context_with_next_sentence": true
    },
    {
        "source_sentence": "又言「本生作德藏王，得陀羅尼，我七千年未一脇臥」。",
        "from": "T26n1533_001:0357a08_12",
        "context_with_next_sentence": true
    },
    {
        "source_sentence": "又言「本生作不思議功德寶德王之太子，童子之身，一切論義我皆已得，為眾生說」。",
        "from": "T26n1533_001:0357a10_10",
        "context_with_next_sentence": true
    },
    {
        "source_sentence": "又言「本生作身汁仙，割身手足不生瞋恨，為說忍法」。",
        "from": "T26n1533_001:0357a11_13",
        "context_with_next_sentence": true
    },
    {
        "source_sentence": "又言「本生作月光王，捨頭布施不生瞋恨」。",
        "from": "T26n1533_001:0357a12_12",
        "context_with_next_sentence": true
    },
    {
        "source_sentence": "又言「本作一切眾生所喜見王童子之身，我十二年食香燒身供養佛法，心不生悔」。",
        "from": "T26n1533_001:0357a14_11",
        "context_with_next_sentence": true
    },
    {
        "source_sentence": "又言「本作療病王身，已療一切閻浮提人一切病苦。",
        "from": "T26n1533_001:0357a15_14",
        "context_with_next_sentence": true
    },
    {
        "source_sentence": "如是種種無量苦惱皆悉已作，有大饒益，我已證得」。",
        "from": "T26n1533_001:0357a16_19",
        "context_with_next_sentence": true
    },
    {
        "source_sentence": "如是菩薩種種苦行得果示現，示現饒益。",
        "from": "T26n1533_001:0357a17_16",
        "context_with_next_sentence": true
    },
    {
        "source_sentence": "世尊已說此修多羅。",
        "from": "T26n1533_001:0357a18_6",
        "context_with_next_sentence": true
    },
    {
        "source_sentence": "偈言：",
        "from": "T26n1533_001:0357a18_9",
        "context_with_next_sentence": true
    },
    {
        "source_sentence": "若如是初因，　　苦行廣捨身，",
        "from": "T26n1533_001:0357a19_0",
        "context_with_next_sentence": true
    },
    {
        "source_sentence": "貧窮乞匃者，　　隨所應施與。",
        "from": "T26n1533_001:0357a20_13",
        "context_with_next_sentence": true
    },
    {
        "source_sentence": "離一切諸過，　　第一寂靜輪，",
        "from": "T26n1533_001:0357a21_0",
        "context_with_next_sentence": true
    },
    {
        "source_sentence": "說不毀第一，　　是故我今轉。",
        "from": "T26n1533_001:0357a22_13",
        "context_with_next_sentence": true
    },
    {
        "source_sentence": "以何義故名世尊者，堪受供養故名世尊。",
        "from": "T26n1533_001:0357a23_17",
        "context_with_next_sentence": true
    },
    {
        "source_sentence": "更有餘義，如菩提心憂波提舍彼中示現。",
        "from": "T26n1533_001:0357a24_16",
        "context_with_next_sentence": true
    },
    {
        "source_sentence": "如來何故在王舍城耆闍崛山，二種住持轉于法輪，不餘處者，難不相應。",
        "from": "T26n1533_001:0357a26_13",
        "context_with_next_sentence": true
    },
    {
        "source_sentence": "隨在何處此難無窮，世尊若在餘處遊行亦有此難，是則無窮。",
        "from": "T26n1533_001:0357a28_1",
        "context_with_next_sentence": true
    },
    {
        "source_sentence": "更有餘義，如菩提心憂波提舍彼處示現。",
        "from": "T26n1533_001:0357a29_1",
        "context_with_next_sentence": true
    },
    {
        "source_sentence": "以何義故名如來者？",
        "from": "T26n1533_001:0357a29_10",
        "context_with_next_sentence": true
    },
    {
        "source_sentence": "彼義今說。",
        "from": "T26n1533_001:0357a29_15",
        "context_with_next_sentence": true
    },
    {
        "source_sentence": "如實而來故名如來。",
        "from": "T26n1533_001:0357b01_4",
        "context_with_next_sentence": true
    },
    {
        "source_sentence": "何法名如？",
        "from": "T26n1533_001:0357b01_9",
        "context_with_next_sentence": true
    },
    {
        "source_sentence": "涅槃名如。",
        "from": "T26n1533_001:0357b01_14",
        "context_with_next_sentence": true
    },
    {
        "source_sentence": "眾生與法彼二不如。",
        "from": "T26n1533_001:0357b02_3",
        "context_with_next_sentence": true
    },
    {
        "source_sentence": "如世尊說「諸比丘！",
        "from": "T26n1533_001:0357b02_12",
        "context_with_next_sentence": true
    },
    {
        "source_sentence": "第一聖諦不虛妄法名為涅槃」。",
        "from": "T26n1533_001:0357b03_7",
        "context_with_next_sentence": true
    },
    {
        "source_sentence": "知故名來。",
        "from": "T26n1533_001:0357b03_12",
        "context_with_next_sentence": true
    },
    {
        "source_sentence": "異聲論界、知字論界，如世人說，此人來生。",
        "from": "T26n1533_001:0357b04_11",
        "context_with_next_sentence": true
    },
    {
        "source_sentence": "此明何義？",
        "from": "T26n1533_001:0357b04_16",
        "context_with_next_sentence": true
    },
    {
        "source_sentence": "此明智慧具足。",
        "from": "T26n1533_001:0357b05_3",
        "context_with_next_sentence": true
    },
    {
        "source_sentence": "來義如是。",
        "from": "T26n1533_001:0357b05_8",
        "context_with_next_sentence": true
    },
    {
        "source_sentence": "涅槃名如，知解名來，正覺涅槃故名如來。",
        "from": "T26n1533_001:0357b06_7",
        "context_with_next_sentence": true
    },
    {
        "source_sentence": "又空、無相、無願名如，如彼一切行故名如來。",
        "from": "T26n1533_001:0357b07_7",
        "context_with_next_sentence": true
    },
    {
        "source_sentence": "又四聖諦此名為如，非餘人見，彼一切行故名如來。",
        "from": "T26n1533_001:0357b08_11",
        "context_with_next_sentence": true
    },
    {
        "source_sentence": "又復一切如是佛法此名為如，彼來此人故名如來。",
        "from": "T26n1533_001:0357b09_14",
        "context_with_next_sentence": true
    },
    {
        "source_sentence": "又復如名六波羅蜜：",
        "from": "T26n1533_001:0357b10_4",
        "context_with_next_sentence": true
    },
    {
        "source_sentence": "布施、持戒、忍辱、精進、禪定、般若，正覺彼來故名如來。",
        "from": "T26n1533_001:0357b11_7",
        "context_with_next_sentence": true
    },
    {
        "source_sentence": "實捨寂慧安住是如，如彼無上正遍知來故名如來。",
        "from": "T26n1533_001:0357b12_10",
        "context_with_next_sentence": true
    },
    {
        "source_sentence": "一切如是菩薩諸地：",
        "from": "T26n1533_001:0357b13_1",
        "context_with_next_sentence": true
    },
    {
        "source_sentence": "歡喜、離垢、明、焰、難勝、現前、遠行、不動、善慧、法雲等十，此名為如。",
        "from": "T26n1533_001:0357b14_9",
        "context_with_next_sentence": true
    },
    {
        "source_sentence": "如彼無上正遍知來故名如來。",
        "from": "T26n1533_001:0357b15_3",
        "context_with_next_sentence": true
    },
    {
        "source_sentence": "如八道來故名如來。",
        "from": "T26n1533_001:0357b15_12",
        "context_with_next_sentence": true
    },
    {
        "source_sentence": "以有般若波羅蜜足方便足來故名如來。",
        "from": "T26n1533_001:0357b16_10",
        "context_with_next_sentence": true
    },
    {
        "source_sentence": "或名如去。",
        "from": "T26n1533_001:0357b16_15",
        "context_with_next_sentence": true
    },
    {
        "source_sentence": "言如去者，或以如說故名如去。",
        "from": "T26n1533_001:0357b17_10",
        "context_with_next_sentence": true
    },
    {
        "source_sentence": "又如去者，去不復來故名如去。",
        "from": "T26n1533_001:0357b18_5",
        "context_with_next_sentence": true
    },
    {
        "source_sentence": "以何義故名法輪者，彼義今說。",
        "from": "T26n1533_001:0357b18_19",
        "context_with_next_sentence": true
    },
    {
        "source_sentence": "法體是輪，故名法輪。",
        "from": "T26n1533_001:0357b19_9",
        "context_with_next_sentence": true
    },
    {
        "source_sentence": "譬如世間銅體是瓶，故名銅瓶；",
        "from": "T26n1533_001:0357b20_3",
        "context_with_next_sentence": true
    },
    {
        "source_sentence": "木體為輪，故名木輪。",
        "from": "T26n1533_001:0357b20_13",
        "context_with_next_sentence": true
    },
    {
        "source_sentence": "此亦如是，法體為輪，故名法輪，如是示現。",
        "from": "T26n1533_001:0357b21_12",
        "context_with_next_sentence": true
    },
    {
        "source_sentence": "何者是法？",
        "from": "T26n1533_001:0357b21_17",
        "context_with_next_sentence": true
    },
    {
        "source_sentence": "謂三十七菩提分法。",
        "from": "T26n1533_001:0357b22_5",
        "context_with_next_sentence": true
    },
    {
        "source_sentence": "此法是輪，故名法輪。",
        "from": "T26n1533_001:0357b22_15",
        "context_with_next_sentence": true
    },
    {
        "source_sentence": "又一切法自體覺義是法輪義。",
        "from": "T26n1533_001:0357b23_8",
        "context_with_next_sentence": true
    },
    {
        "source_sentence": "又一切法勝莊嚴義、又取捨義，如是等義名為法輪。",
        "from": "T26n1533_001:0357b24_12",
        "context_with_next_sentence": true
    },
    {
        "source_sentence": "捨何等物？",
        "from": "T26n1533_001:0357b24_17",
        "context_with_next_sentence": true
    },
    {
        "source_sentence": "謂捨有為。",
        "from": "T26n1533_001:0357b25_2",
        "context_with_next_sentence": true
    },
    {
        "source_sentence": "取何者物？",
        "from": "T26n1533_001:0357b25_7",
        "context_with_next_sentence": true
    },
    {
        "source_sentence": "謂取涅槃。",
        "from": "T26n1533_001:0357b25_12",
        "context_with_next_sentence": true
    },
    {
        "source_sentence": "又能破壞一切煩惱，是故名輪，如時運輪；",
        "from": "T26n1533_001:0357b26_11",
        "context_with_next_sentence": true
    },
    {
        "source_sentence": "法王治輪，如輪王輪；",
        "from": "T26n1533_001:0357b26_21",
        "context_with_next_sentence": true
    },
    {
        "source_sentence": "一切世間光明照輪，如星宿輪。",
        "from": "T26n1533_001:0357b27_13",
        "context_with_next_sentence": true
    },
    {
        "source_sentence": "又說法輪不斷常輪，二邊不定。",
        "from": "T26n1533_001:0357b28_8",
        "context_with_next_sentence": true
    },
    {
        "source_sentence": "又不生輪，如因緣生。",
        "from": "T26n1533_001:0357b28_18",
        "context_with_next_sentence": true
    },
    {
        "source_sentence": "又不二輪，如眼與色，乃至意法不二應知。",
        "from": "T26n1533_001:0357b29_17",
        "context_with_next_sentence": true
    },
    {
        "source_sentence": "不可得輪，以三世法不可得故。",
        "from": "T26n1533_001:0357c01_12",
        "context_with_next_sentence": true
    },
    {
        "source_sentence": "又復空輪，離諸見故。",
        "from": "T26n1533_001:0357c02_2",
        "context_with_next_sentence": true
    },
    {
        "source_sentence": "又無相輪，觀一切相離諸相故。",
        "from": "T26n1533_001:0357c02_16",
        "context_with_next_sentence": true
    },
    {
        "source_sentence": "又無願輪，離三界故。",
        "from": "T26n1533_001:0357c03_6",
        "context_with_next_sentence": true
    },
    {
        "source_sentence": "一切分別不別異輪，以一切法不分別故。",
        "from": "T26n1533_001:0357c04_4",
        "context_with_next_sentence": true
    },
    {
        "source_sentence": "世尊復於阿那婆達多龍王修多羅中告龍王言「賢面龍王！",
        "from": "T26n1533_001:0357c06_6",
        "context_with_next_sentence": true
    },
    {
        "source_sentence": "又法輪者，實不壞行，如是名輪，三世等故。",
        "from": "T26n1533_001:0357c07_6",
        "context_with_next_sentence": true
    },
    {
        "source_sentence": "無自體輪，以離有無二種見故。",
        "from": "T26n1533_001:0357c08_1",
        "context_with_next_sentence": true
    },
    {
        "source_sentence": "又復離輪，身無染故。",
        "from": "T26n1533_001:0357c08_11",
        "context_with_next_sentence": true
    },
    {
        "source_sentence": "又不著輪，以離心意意識等故。",
        "from": "T26n1533_001:0357c09_5",
        "context_with_next_sentence": true
    },
    {
        "source_sentence": "無處所輪，以捨一切有行生故。",
        "from": "T26n1533_001:0357c09_19",
        "context_with_next_sentence": true
    },
    {
        "source_sentence": "又復實輪，大實見故。",
        "from": "T26n1533_001:0357c10_9",
        "context_with_next_sentence": true
    },
    {
        "source_sentence": "又復諦輪，正修不壞故。",
        "from": "T26n1533_001:0357c11_1",
        "context_with_next_sentence": true
    },
    {
        "source_sentence": "又不盡輪，示不盡故。",
        "from": "T26n1533_001:0357c11_11",
        "context_with_next_sentence": true
    },
    {
        "source_sentence": "又法界輪，以一切法皆悉行故。",
        "from": "T26n1533_001:0357c12_4",
        "context_with_next_sentence": true
    },
    {
        "source_sentence": "又實際輪，以前後際非際輪故。",
        "from": "T26n1533_001:0357c12_18",
        "context_with_next_sentence": true
    },
    {
        "source_sentence": "又如如輪，諸法自體無自體故。",
        "from": "T26n1533_001:0357c13_12",
        "context_with_next_sentence": true
    },
    {
        "source_sentence": "已無為輪，一切疑慮觀察定故。",
        "from": "T26n1533_001:0357c14_6",
        "context_with_next_sentence": true
    },
    {
        "source_sentence": "又復常輪，聖性集故。",
        "from": "T26n1533_001:0357c14_16",
        "context_with_next_sentence": true
    },
    {
        "source_sentence": "又復空輪，不見內外一切物故。",
        "from": "T26n1533_001:0357c15_10",
        "context_with_next_sentence": true
    },
    {
        "source_sentence": "又無相輪，以一切相不分別故。",
        "from": "T26n1533_001:0357c16_4",
        "context_with_next_sentence": true
    },
    {
        "source_sentence": "又無願輪，以一切法不攀緣故。",
        "from": "T26n1533_001:0357c16_18",
        "context_with_next_sentence": true
    },
    {
        "source_sentence": "又無為輪，一切言語所說皆空，不可說故」。",
        "from": "T26n1533_001:0357c17_18",
        "context_with_next_sentence": true
    },
    {
        "source_sentence": "如是世尊所說法輪，此等皆是法輪之義。",
        "from": "T26n1533_001:0357c18_15",
        "context_with_next_sentence": true
    },
    {
        "source_sentence": "又復世尊幾轉幾行轉法輪者，彼義今說。",
        "from": "T26n1533_001:0357c19_17",
        "context_with_next_sentence": true
    },
    {
        "source_sentence": "法輪三轉，有十二行。",
        "from": "T26n1533_001:0357c20_8",
        "context_with_next_sentence": true
    },
    {
        "source_sentence": "此苦聖諦、此集聖諦、此滅聖諦、此苦滅道聖諦，此第一轉。",
        "from": "T26n1533_001:0357c21_14",
        "context_with_next_sentence": true
    },
    {
        "source_sentence": "此苦聖諦應知、此苦集應斷、此苦滅應證、此苦滅道應修，此第二轉。",
        "from": "T26n1533_001:0357c23_7",
        "context_with_next_sentence": true
    },
    {
        "source_sentence": "此苦聖諦已知、此苦集已斷、此苦滅已證、此苦滅道已修，此第三轉。",
        "from": "T26n1533_001:0357c24_19",
        "context_with_next_sentence": true
    },
    {
        "source_sentence": "此說三轉。",
        "from": "T26n1533_001:0357c25_3",
        "context_with_next_sentence": true
    },
    {
        "source_sentence": "如是苦智、集智、滅智、道智。",
        "from": "T26n1533_001:0357c25_17",
        "context_with_next_sentence": true
    },
    {
        "source_sentence": "如是苦諦有三轉智，如是集諦、如是滅諦、如是道諦有三轉智，彼如是說有十二行。",
        "from": "T26n1533_001:0357c27_12",
        "context_with_next_sentence": true
    },
    {
        "source_sentence": "何以故？",
        "from": "T26n1533_001:0357c27_16",
        "context_with_next_sentence": true
    },
    {
        "source_sentence": "如是異行於苦諦中有三轉智，異行集諦、異行滅諦、異行道諦，皆三轉智，此如是說有十二行。",
        "from": "T26n1533_001:0357c29_18",
        "context_with_next_sentence": true
    },
    {
        "source_sentence": "所言苦者，謂之五陰，五陰苦相是名為苦。",
        "from": "T26n1533_001:0358a01_18",
        "context_with_next_sentence": true
    },
    {
        "source_sentence": "彼苦相空，通達此空，是名苦智聖諦。",
        "from": "T26n1533_001:0358a02_15",
        "context_with_next_sentence": true
    },
    {
        "source_sentence": "彼五陰因愛使見因，是名為集。",
        "from": "T26n1533_001:0358a03_9",
        "context_with_next_sentence": true
    },
    {
        "source_sentence": "若不分別不分別不取不觸愛因見因，是名集智聖諦。",
        "from": "T26n1533_001:0358a04_13",
        "context_with_next_sentence": true
    },
    {
        "source_sentence": "若彼五陰畢竟盡滅，前際不來、後際不去、中際不得，是名為滅。",
        "from": "T26n1533_001:0358a06_2",
        "context_with_next_sentence": true
    },
    {
        "source_sentence": "彼如是知，是名滅智聖諦。",
        "from": "T26n1533_001:0358a06_14",
        "context_with_next_sentence": true
    },
    {
        "source_sentence": "若道得已，攀緣苦智、集智、滅智，彼平等相、彼不二智，是名苦滅道智聖諦。",
        "from": "T26n1533_001:0358a08_7",
        "context_with_next_sentence": true
    },
    {
        "source_sentence": "又復何故非少非多說彼聖諦？",
        "from": "T26n1533_001:0358a09_2",
        "context_with_next_sentence": true
    },
    {
        "source_sentence": "如是分別此則無窮。",
        "from": "T26n1533_001:0358a09_11",
        "context_with_next_sentence": true
    },
    {
        "source_sentence": "又復如是知四聖諦則得解脫，所謂知苦、苦因、苦滅後得方便。",
        "from": "T26n1533_001:0358a10_20",
        "context_with_next_sentence": true
    },
    {
        "source_sentence": "如是四聖諦，此如是義次第而說。",
        "from": "T26n1533_001:0358a11_14",
        "context_with_next_sentence": true
    },
    {
        "source_sentence": "又平等相何者？",
        "from": "T26n1533_001:0358a12_2",
        "context_with_next_sentence": true
    },
    {
        "source_sentence": "名聖諦不虛妄法，以不虛妄故名為諦。",
        "from": "T26n1533_001:0358a12_19",
        "context_with_next_sentence": true
    },
    {
        "source_sentence": "各各自相皆不虛妄，如是不虛妄法是平等相。",
        "from": "T26n1533_001:0358a14_1",
        "context_with_next_sentence": true
    },
    {
        "source_sentence": "又復勝相，何者勝相？",
        "from": "T26n1533_001:0358a14_11",
        "context_with_next_sentence": true
    },
    {
        "source_sentence": "苦逼迮相、集能生相、滅寂靜相、道者出相。",
        "from": "T26n1533_001:0358a15_9",
        "context_with_next_sentence": true
    },
    {
        "source_sentence": "又十二行若逆若順，有十二分因緣生轉。",
        "from": "T26n1533_001:0358a16_7",
        "context_with_next_sentence": true
    },
    {
        "source_sentence": "又復廣普修多羅說正分別、能分別，不善觀察生於無明，非有生法，如是乃至大苦聚集。",
        "from": "T26n1533_001:0358a18_7",
        "context_with_next_sentence": true
    },
    {
        "source_sentence": "彼有及滅，如是法輪十二行轉。",
        "from": "T26n1533_001:0358a19_2",
        "context_with_next_sentence": true
    },
    {
        "source_sentence": "居隣若知，三寶具足。",
        "from": "T26n1533_001:0358a19_12",
        "context_with_next_sentence": true
    },
    {
        "source_sentence": "又復世尊此中說轉，何故如來不生法門說一切法不轉不迴，應如是知，畢竟不起。",
        "from": "T26n1533_001:0358a21_17",
        "context_with_next_sentence": true
    },
    {
        "source_sentence": "如是次第，彼義今釋。",
        "from": "T26n1533_001:0358a22_7",
        "context_with_next_sentence": true
    },
    {
        "source_sentence": "彼真諦說、此世諦說。",
        "from": "T26n1533_001:0358a22_17",
        "context_with_next_sentence": true
    },
    {
        "source_sentence": "又此時說；",
        "from": "T26n1533_001:0358a23_2",
        "context_with_next_sentence": true
    },
    {
        "source_sentence": "又此為治信受故說；",
        "from": "T26n1533_001:0358a23_11",
        "context_with_next_sentence": true
    },
    {
        "source_sentence": "此義已說是故今說。",
        "from": "T26n1533_001:0358a24_1",
        "context_with_next_sentence": true
    },
    {
        "source_sentence": "又復此為初業菩薩故如是說，得大地人如是不諍。",
        "from": "T26n1533_001:0358a25_4",
        "context_with_next_sentence": true
    },
    {
        "source_sentence": "若眾生法皆不可得，然則世尊何所住持而轉法輪？",
        "from": "T26n1533_001:0358a27_3",
        "context_with_next_sentence": true
    },
    {
        "source_sentence": "彼義今釋。",
        "from": "T26n1533_001:0358a27_8",
        "context_with_next_sentence": true
    },
    {
        "source_sentence": "佛以大悲，不取眾生亦不取法，而常住持眾生及法已轉法輪。",
        "from": "T26n1533_001:0358a28_15",
        "context_with_next_sentence": true
    },
    {
        "source_sentence": "又復世尊於龍王問修多羅說「如虛空轉，名法輪轉」。",
        "from": "T26n1533_001:0358a29_20",
        "context_with_next_sentence": true
    },
    {
        "source_sentence": "又復此是世尊方便，諸法無名以名字說。",
        "from": "T26n1533_001:0358b01_17",
        "context_with_next_sentence": true
    },
    {
        "source_sentence": "是故偈言：",
        "from": "T26n1533_001:0358b02_3",
        "context_with_next_sentence": true
    },
    {
        "source_sentence": "一切法無名，　　設名以名法。",
        "from": "T26n1533_001:0358b03_13",
        "context_with_next_sentence": true
    },
    {
        "source_sentence": "世尊法爾不取眾生，而治眾生為之說法。",
        "from": "T26n1533_001:0358b04_17",
        "context_with_next_sentence": true
    },
    {
        "source_sentence": "雖不取法，而常廣說一切諸法。",
        "from": "T26n1533_001:0358b05_12",
        "context_with_next_sentence": true
    },
    {
        "source_sentence": "又復般若波羅蜜經、無垢名稱修多羅說「為知真諦，故說世諦，如是無過」。",
        "from": "T26n1533_001:0358b07_7",
        "context_with_next_sentence": true
    },
    {
        "source_sentence": "又復世尊以何義故，捨彼寬博種種勝妙華樹莊嚴、無量勝人多眾集處，於波羅奈少人眾處、在波吒離樹影蔭下鹿苑之中而轉法輪？",
        "from": "T26n1533_001:0358b10_6",
        "context_with_next_sentence": true
    },
    {
        "source_sentence": "彼義今釋。",
        "from": "T26n1533_001:0358b10_11",
        "context_with_next_sentence": true
    },
    {
        "source_sentence": "世尊往昔已於彼處六十千億那由他會廣行布施，又於彼處已曾供養六十千億那由他佛，又於彼處已有九十一億千佛轉於法輪，彼處常饒寂靜仙人。",
        "from": "T26n1533_001:0358b14_2",
        "context_with_next_sentence": true
    },
    {
        "source_sentence": "有如是等諸大功德，是故世尊在於彼處而轉法輪。",
        "from": "T26n1533_001:0358b15_5",
        "context_with_next_sentence": true
    },
    {
        "source_sentence": "此義已釋，今復更說。",
        "from": "T26n1533_001:0358b15_15",
        "context_with_next_sentence": true
    },
    {
        "source_sentence": "又《廣普經》有偈說言：",
        "from": "T26n1533_001:0358b16_4",
        "context_with_next_sentence": true
    },
    {
        "source_sentence": "「我六十千億，　　那由他會施，",
        "from": "T26n1533_001:0358b17_0",
        "context_with_next_sentence": true
    },
    {
        "source_sentence": "供六十千億，　　那由他諸佛。",
        "from": "T26n1533_001:0358b18_13",
        "context_with_next_sentence": true
    },
    {
        "source_sentence": "波羅奈處勝，　　有勝舊仙人，",
        "from": "T26n1533_001:0358b19_0",
        "context_with_next_sentence": true
    },
    {
        "source_sentence": "第一天龍等，　　常讚說法處。",
        "from": "T26n1533_001:0358b20_13",
        "context_with_next_sentence": true
    },
    {
        "source_sentence": "九十一億前，　　我憶無上勝，",
        "from": "T26n1533_001:0358b21_0",
        "context_with_next_sentence": true
    },
    {
        "source_sentence": "於此妙林中，　　轉無上法輪。",
        "from": "T26n1533_001:0358b22_13",
        "context_with_next_sentence": true
    },
    {
        "source_sentence": "此有那由他，　　寂靜勝仙人，",
        "from": "T26n1533_001:0358b23_0",
        "context_with_next_sentence": true
    },
    {
        "source_sentence": "常在鹿苑中，　　故名仙人處。",
        "from": "T26n1533_001:0358b24_13",
        "context_with_next_sentence": true
    },
    {
        "source_sentence": "如是勝林中，　　轉無上法輪。",
        "from": "T26n1533_001:0358b25_13",
        "context_with_next_sentence": true
    },
    {
        "source_sentence": "」如是已轉，又為法人如是已轉。",
        "from": "T26n1533_001:0358b26_13",
        "context_with_next_sentence": true
    },
    {
        "source_sentence": "又復世尊何處初坐而轉法輪？",
        "from": "T26n1533_001:0358b27_12",
        "context_with_next_sentence": true
    },
    {
        "source_sentence": "彼義今釋。",
        "from": "T26n1533_001:0358b27_17",
        "context_with_next_sentence": true
    },
    {
        "source_sentence": "世尊坐彼大圓殿處，無量清淨妙色珍寶莊嚴師子座上而轉法輪。",
        "from": "T26n1533_001:0358b29_10",
        "context_with_next_sentence": true
    },
    {
        "source_sentence": "此何處說？",
        "from": "T26n1533_001:0358b29_15",
        "context_with_next_sentence": true
    },
    {
        "source_sentence": "《廣普經》中如是說言「諸比丘！",
        "from": "T26n1533_001:0358c01_9",
        "context_with_next_sentence": true
    },
    {
        "source_sentence": "有諸地天知波羅奈欲轉法輪有大饒益，置大圓殿種種莊嚴廣博嚴麗，其殿縱廣七百由旬。",
        "from": "T26n1533_001:0358c03_12",
        "context_with_next_sentence": true
    },
    {
        "source_sentence": "虛空諸天以蓋幢幡而為莊嚴。",
        "from": "T26n1533_001:0358c04_6",
        "context_with_next_sentence": true
    },
    {
        "source_sentence": "於上空中欲界天子，八十四千師子之座奉施如來。",
        "from": "T26n1533_001:0358c05_9",
        "context_with_next_sentence": true
    },
    {
        "source_sentence": "施如來已，一一請言：",
        "from": "T26n1533_001:0358c05_19",
        "context_with_next_sentence": true
    },
    {
        "source_sentence": "唯願如來坐我此座而轉法輪！",
        "from": "T26n1533_001:0358c06_12",
        "context_with_next_sentence": true
    },
    {
        "source_sentence": "一一天子各見世尊坐其所施師子座上而轉法輪。",
        "from": "T26n1533_001:0358c07_15",
        "context_with_next_sentence": true
    },
    {
        "source_sentence": "世尊如是滿足一切諸天子意」。",
        "from": "T26n1533_001:0358c08_11",
        "context_with_next_sentence": true
    },
    {
        "source_sentence": "又復世尊轉法輪時，幾許眾生捨惡行善？",
        "from": "T26n1533_001:0358c09_17",
        "context_with_next_sentence": true
    },
    {
        "source_sentence": "彼義今釋。",
        "from": "T26n1533_001:0358c10_3",
        "context_with_next_sentence": true
    },
    {
        "source_sentence": "憍陳如等有五比丘，復有諸天六十億數，復色界天八十億數，復有八十四千億人。",
        "from": "T26n1533_001:0358c12_1",
        "context_with_next_sentence": true
    },
    {
        "source_sentence": "此何處說？",
        "from": "T26n1533_001:0358c12_6",
        "context_with_next_sentence": true
    },
    {
        "source_sentence": "彼《廣普經》有偈說言：",
        "from": "T26n1533_001:0358c12_17",
        "context_with_next_sentence": true
    },
    {
        "source_sentence": "「阿若居隣等，　　如是五比丘，",
        "from": "T26n1533_001:0358c13_0",
        "context_with_next_sentence": true
    },
    {
        "source_sentence": "六十億諸天，　　皆得法眼淨；",
        "from": "T26n1533_001:0358c14_13",
        "context_with_next_sentence": true
    },
    {
        "source_sentence": "八十億色天，　　淨無上法眼；",
        "from": "T26n1533_001:0358c15_13",
        "context_with_next_sentence": true
    },
    {
        "source_sentence": "淨勝法眼人，　　八萬四千億。",
        "from": "T26n1533_001:0358c16_13",
        "context_with_next_sentence": true
    },
    {
        "source_sentence": "」以要言之，眾生住持示說眾生，法住持者示現說法。",
        "from": "T26n1533_001:0358c18_3",
        "context_with_next_sentence": true
    },
    {
        "source_sentence": "又復有義：",
        "from": "T26n1533_001:0358c18_8",
        "context_with_next_sentence": true
    },
    {
        "source_sentence": "眾生住持，示現令知眾生心行八萬四千；",
        "from": "T26n1533_001:0358c19_6",
        "context_with_next_sentence": true
    },
    {
        "source_sentence": "法住持者，示現令知八萬四千法聚光明多所饒益。",
        "from": "T26n1533_001:0358c20_9",
        "context_with_next_sentence": true
    },
    {
        "source_sentence": "又復有義：",
        "from": "T26n1533_001:0358c20_14",
        "context_with_next_sentence": true
    },
    {
        "source_sentence": "眾生住持，此為示現眾生平等；",
        "from": "T26n1533_001:0358c21_8",
        "context_with_next_sentence": true
    },
    {
        "source_sentence": "法住持者，示法平等。",
        "from": "T26n1533_001:0358c21_18",
        "context_with_next_sentence": true
    },
    {
        "source_sentence": "又復此二，世諦示現。",
        "from": "T26n1533_001:0358c22_8",
        "context_with_next_sentence": true
    },
    {
        "source_sentence": "轉法輪經憂波提舍一卷",
        "from": "T26n1533_001:0358c23_100",
        "context_with_next_sentence": false
    }
]