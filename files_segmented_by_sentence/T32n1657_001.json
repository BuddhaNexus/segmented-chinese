[
    {
        "source_sentence": "手杖論一卷",
        "from": "T32n1657_001:0505b05_0",
        "context_with_next_sentence": true
    },
    {
        "source_sentence": "尊者釋迦稱造",
        "from": "T32n1657_001:0505b07_0",
        "context_with_next_sentence": true
    },
    {
        "source_sentence": "大唐三藏法師義淨奉　詔譯",
        "from": "T32n1657_001:0505b08_0",
        "context_with_next_sentence": true
    },
    {
        "source_sentence": "世間一類有情為無慧解便生邪執，由彼沈淪生憐愍故，今造斯論。",
        "from": "T32n1657_001:0505b10_10",
        "context_with_next_sentence": true
    },
    {
        "source_sentence": "頌曰：",
        "from": "T32n1657_001:0505b10_13",
        "context_with_next_sentence": true
    },
    {
        "source_sentence": "設於平坦道，　　有步步顛蹶，",
        "from": "T32n1657_001:0505b11_0",
        "context_with_next_sentence": true
    },
    {
        "source_sentence": "為此等愚蒙，　　談茲手杖論。",
        "from": "T32n1657_001:0505b12_13",
        "context_with_next_sentence": true
    },
    {
        "source_sentence": "論曰：",
        "from": "T32n1657_001:0505b13_2",
        "context_with_next_sentence": true
    },
    {
        "source_sentence": "一一世尊出現於世，而便寂滅阿僧企耶諸有情類。",
        "from": "T32n1657_001:0505b14_5",
        "context_with_next_sentence": true
    },
    {
        "source_sentence": "然諸有情無有終際，猶若虛空，無邊性故。",
        "from": "T32n1657_001:0505b15_4",
        "context_with_next_sentence": true
    },
    {
        "source_sentence": "此是世親菩薩之所述理。",
        "from": "T32n1657_001:0505b15_15",
        "context_with_next_sentence": true
    },
    {
        "source_sentence": "邊謂斷割爾許數量，是一義故。",
        "from": "T32n1657_001:0505b16_10",
        "context_with_next_sentence": true
    },
    {
        "source_sentence": "為遮此故，故曰無邊。",
        "from": "T32n1657_001:0505b17_1",
        "context_with_next_sentence": true
    },
    {
        "source_sentence": "所言終者，是盡了義，為此便無所立能立不相離過。",
        "from": "T32n1657_001:0505b18_4",
        "context_with_next_sentence": true
    },
    {
        "source_sentence": "宗言無終，因云無邊，是宗一分過也。",
        "from": "T32n1657_001:0505b19_2",
        "context_with_next_sentence": true
    },
    {
        "source_sentence": "有異論者作如是說：",
        "from": "T32n1657_001:0505b19_11",
        "context_with_next_sentence": true
    },
    {
        "source_sentence": "許未曾有新生有情，猶如神村。",
        "from": "T32n1657_001:0505b20_6",
        "context_with_next_sentence": true
    },
    {
        "source_sentence": "如彼計云，如林薄等雖有眾多斫伐等費，見摧殘已而更新生。",
        "from": "T32n1657_001:0505b21_14",
        "context_with_next_sentence": true
    },
    {
        "source_sentence": "因無窮盡，由斯定許別有未曾新起有情，略詮述故。",
        "from": "T32n1657_001:0505b22_17",
        "context_with_next_sentence": true
    },
    {
        "source_sentence": "如略詮中作如是說，因問致答，命藥軍曰：",
        "from": "T32n1657_001:0505b23_17",
        "context_with_next_sentence": true
    },
    {
        "source_sentence": "有舊有情、有新眾生，如是廣說。",
        "from": "T32n1657_001:0505b24_13",
        "context_with_next_sentence": true
    },
    {
        "source_sentence": "是故決定應如是許。",
        "from": "T32n1657_001:0505b25_3",
        "context_with_next_sentence": true
    },
    {
        "source_sentence": "若異此者，如油麻等聚無新添數而損減，必定見其有終盡故。",
        "from": "T32n1657_001:0505b26_12",
        "context_with_next_sentence": true
    },
    {
        "source_sentence": "爾者如若許有未曾有情，今始新起，此即便成許其生死有最初也。",
        "from": "T32n1657_001:0505b28_3",
        "context_with_next_sentence": true
    },
    {
        "source_sentence": "若許有始，彼即便有無因之過。",
        "from": "T32n1657_001:0505b28_17",
        "context_with_next_sentence": true
    },
    {
        "source_sentence": "既許無因，一切皆應無因而有。",
        "from": "T32n1657_001:0505b29_11",
        "context_with_next_sentence": true
    },
    {
        "source_sentence": "此是阿遮利耶之本意也。",
        "from": "T32n1657_001:0505c01_3",
        "context_with_next_sentence": true
    },
    {
        "source_sentence": "彼復於此而為答曰：",
        "from": "T32n1657_001:0505c01_12",
        "context_with_next_sentence": true
    },
    {
        "source_sentence": "由有於子造相屬業，善不善二法等種子，阿陀那識、羯刺羅等事，此謂最初而得生起。",
        "from": "T32n1657_001:0505c03_11",
        "context_with_next_sentence": true
    },
    {
        "source_sentence": "既屬著已，由近善惡自造諸業而入流轉或出涅槃，斯乃善順緣生道理，即是僧塞迦羅八底也、毘若南婆薄八底也。",
        "from": "T32n1657_001:0505c06_6",
        "context_with_next_sentence": true
    },
    {
        "source_sentence": "社底既有斯義，如何強逼許有新生有情？",
        "from": "T32n1657_001:0505c07_5",
        "context_with_next_sentence": true
    },
    {
        "source_sentence": "論者便成生死有最初失。",
        "from": "T32n1657_001:0505c07_16",
        "context_with_next_sentence": true
    },
    {
        "source_sentence": "有別論者曰：",
        "from": "T32n1657_001:0505c08_3",
        "context_with_next_sentence": true
    },
    {
        "source_sentence": "此非雅答。",
        "from": "T32n1657_001:0505c08_8",
        "context_with_next_sentence": true
    },
    {
        "source_sentence": "何為也？",
        "from": "T32n1657_001:0505c08_12",
        "context_with_next_sentence": true
    },
    {
        "source_sentence": "若容有新生，彼便有增剩。",
        "from": "T32n1657_001:0505c09_4",
        "context_with_next_sentence": true
    },
    {
        "source_sentence": "由增待其減，初者是無因。",
        "from": "T32n1657_001:0505c09_16",
        "context_with_next_sentence": true
    },
    {
        "source_sentence": "若云此新有情曾不了知生死意趣，但由他業為緣力故忽爾得生。",
        "from": "T32n1657_001:0505c11_7",
        "context_with_next_sentence": true
    },
    {
        "source_sentence": "若如是者，彼諸有情今受流轉，一一剎那展轉相生便成增剩。",
        "from": "T32n1657_001:0505c12_15",
        "context_with_next_sentence": true
    },
    {
        "source_sentence": "由斯道理，彼新生論便應許有初一有情，由許增者待其減故，一切時中許有新生眾多有情。",
        "from": "T32n1657_001:0505c15_1",
        "context_with_next_sentence": true
    },
    {
        "source_sentence": "是諸情數定有其增，前前剎那待其減故。",
        "from": "T32n1657_001:0505c15_19",
        "context_with_next_sentence": true
    },
    {
        "source_sentence": "若如此者能減轉少，乃至將終成唯獨一。",
        "from": "T32n1657_001:0505c16_17",
        "context_with_next_sentence": true
    },
    {
        "source_sentence": "然此最初不待餘業便成最初，是無因有，斯固不能辨無因過。",
        "from": "T32n1657_001:0505c18_6",
        "context_with_next_sentence": true
    },
    {
        "source_sentence": "若言必定有增剩者，可招此過。",
        "from": "T32n1657_001:0505c19_1",
        "context_with_next_sentence": true
    },
    {
        "source_sentence": "有加無費是增剩因，如慳人物。",
        "from": "T32n1657_001:0505c19_15",
        "context_with_next_sentence": true
    },
    {
        "source_sentence": "然諸有情有其減理。",
        "from": "T32n1657_001:0505c20_5",
        "context_with_next_sentence": true
    },
    {
        "source_sentence": "何者？",
        "from": "T32n1657_001:0505c20_8",
        "context_with_next_sentence": true
    },
    {
        "source_sentence": "一一佛圖嗢波柁而令無算眾多有情入於圓寂亦不如是。",
        "from": "T32n1657_001:0505c21_13",
        "context_with_next_sentence": true
    },
    {
        "source_sentence": "頌曰：",
        "from": "T32n1657_001:0505c21_16",
        "context_with_next_sentence": true
    },
    {
        "source_sentence": "佛出難遭故，　　信教亦難逢，",
        "from": "T32n1657_001:0505c22_0",
        "context_with_next_sentence": true
    },
    {
        "source_sentence": "生因既易得，　　脫理相不同。",
        "from": "T32n1657_001:0505c23_13",
        "context_with_next_sentence": true
    },
    {
        "source_sentence": "論曰：",
        "from": "T32n1657_001:0505c24_2",
        "context_with_next_sentence": true
    },
    {
        "source_sentence": "由佛出世實是難逢，如論中說：",
        "from": "T32n1657_001:0505c24_16",
        "context_with_next_sentence": true
    },
    {
        "source_sentence": "於初無數劫中已曾承事五个七十千佛，第二六个七十千佛，第三七个七十千佛。",
        "from": "T32n1657_001:0505c26_14",
        "context_with_next_sentence": true
    },
    {
        "source_sentence": "成佛資糧極難得故。",
        "from": "T32n1657_001:0505c27_5",
        "context_with_next_sentence": true
    },
    {
        "source_sentence": "如有頌云：",
        "from": "T32n1657_001:0505c27_10",
        "context_with_next_sentence": true
    },
    {
        "source_sentence": "「無數百苦行，　　無數善根生，",
        "from": "T32n1657_001:0505c28_0",
        "context_with_next_sentence": true
    },
    {
        "source_sentence": "進無數長時，　　斷無數煩障，",
        "from": "T32n1657_001:0505c29_0",
        "context_with_next_sentence": true
    },
    {
        "source_sentence": "得一切種智，　　淨除諸障惱，",
        "from": "T32n1657_001:0506a01_0",
        "context_with_next_sentence": true
    },
    {
        "source_sentence": "成無上世尊，　　如開篋觀寶。",
        "from": "T32n1657_001:0506a02_13",
        "context_with_next_sentence": true
    },
    {
        "source_sentence": "」縱許或時逢如來出世，彼之所演清淨法律，敬信之者誠復難得，由彼信心於八暇處方能具足，然彼最是難得性故。",
        "from": "T32n1657_001:0506a05_12",
        "context_with_next_sentence": true
    },
    {
        "source_sentence": "然生起因是極易得，謂惑及業，此之因緣隨在何時多現前故。",
        "from": "T32n1657_001:0506a07_2",
        "context_with_next_sentence": true
    },
    {
        "source_sentence": "此之煩惱有三種緣，一隨眠未斷、二纏境現前、三於彼起不如理思，此為凡愚多所樂著。",
        "from": "T32n1657_001:0506a09_2",
        "context_with_next_sentence": true
    },
    {
        "source_sentence": "然而諸業但由能造屬著，因者亦非難得，或可有時而得解脫。",
        "from": "T32n1657_001:0506a10_10",
        "context_with_next_sentence": true
    },
    {
        "source_sentence": "欲將少費答彼新增，固亦未能免便成過，理不相應。",
        "from": "T32n1657_001:0506a11_13",
        "context_with_next_sentence": true
    },
    {
        "source_sentence": "頌曰：",
        "from": "T32n1657_001:0506a11_16",
        "context_with_next_sentence": true
    },
    {
        "source_sentence": "器界無增數，　　容成有減時，",
        "from": "T32n1657_001:0506a12_0",
        "context_with_next_sentence": true
    },
    {
        "source_sentence": "生死既無初，　　此應成大迮。",
        "from": "T32n1657_001:0506a13_13",
        "context_with_next_sentence": true
    },
    {
        "source_sentence": "論曰：",
        "from": "T32n1657_001:0506a14_2",
        "context_with_next_sentence": true
    },
    {
        "source_sentence": "若容有新，生應流至，此由非器世界，如有情世界而有增理。",
        "from": "T32n1657_001:0506a15_9",
        "context_with_next_sentence": true
    },
    {
        "source_sentence": "橫竪世界安布定數容有減時，如劫壞時，有界空故。",
        "from": "T32n1657_001:0506a16_14",
        "context_with_next_sentence": true
    },
    {
        "source_sentence": "如有說云：",
        "from": "T32n1657_001:0506a16_19",
        "context_with_next_sentence": true
    },
    {
        "source_sentence": "猶如天雨注，若伊沙無間無缺從空注墮。",
        "from": "T32n1657_001:0506a17_17",
        "context_with_next_sentence": true
    },
    {
        "source_sentence": "如是東方無間無缺，有諸世界或成或壞，如是等。",
        "from": "T32n1657_001:0506a19_1",
        "context_with_next_sentence": true
    },
    {
        "source_sentence": "然非有情新生新長有其限齊。",
        "from": "T32n1657_001:0506a19_14",
        "context_with_next_sentence": true
    },
    {
        "source_sentence": "然而薩埵增多數無窮極，理不相容，更互逼迫受迮苦耶？",
        "from": "T32n1657_001:0506a21_1",
        "context_with_next_sentence": true
    },
    {
        "source_sentence": "今更設問新生論者，所許未曾有情忽起，藉餘業力識乃得生，為是熏耶、為不熏耶？",
        "from": "T32n1657_001:0506a23_1",
        "context_with_next_sentence": true
    },
    {
        "source_sentence": "若言熏者，從其屬著新生，識熏便成體，是一多過起。",
        "from": "T32n1657_001:0506a24_5",
        "context_with_next_sentence": true
    },
    {
        "source_sentence": "凡論熏習，須共雜染及清淨法同生同滅，依止此已作彼生因。",
        "from": "T32n1657_001:0506a25_13",
        "context_with_next_sentence": true
    },
    {
        "source_sentence": "非彼有情先有生因，令彼二法可共生滅，依止此已作彼生因耶？",
        "from": "T32n1657_001:0506a27_4",
        "context_with_next_sentence": true
    },
    {
        "source_sentence": "然而能為屬著者，識與前二法同生同滅，為彼生因，頗無違失。",
        "from": "T32n1657_001:0506a28_13",
        "context_with_next_sentence": true
    },
    {
        "source_sentence": "若爾，最初識許熏習，其屬著者如前剎那，是此因故，次後剎那亦應如是。",
        "from": "T32n1657_001:0506b01_7",
        "context_with_next_sentence": true
    },
    {
        "source_sentence": "若異此者，熏習之法理不成故。",
        "from": "T32n1657_001:0506b02_2",
        "context_with_next_sentence": true
    },
    {
        "source_sentence": "由斯道理，其父用功而得解脫、或復多聞，子不施勞應同其父。",
        "from": "T32n1657_001:0506b03_10",
        "context_with_next_sentence": true
    },
    {
        "source_sentence": "或時如子，父亦應然。",
        "from": "T32n1657_001:0506b03_20",
        "context_with_next_sentence": true
    },
    {
        "source_sentence": "如斯等類過失轉多，悉皆招得。",
        "from": "T32n1657_001:0506b04_13",
        "context_with_next_sentence": true
    },
    {
        "source_sentence": "若言不由熏，多種功能自起。",
        "from": "T32n1657_001:0506b05_12",
        "context_with_next_sentence": true
    },
    {
        "source_sentence": "若轉救云：",
        "from": "T32n1657_001:0506b05_17",
        "context_with_next_sentence": true
    },
    {
        "source_sentence": "為無染淨，同生滅故。",
        "from": "T32n1657_001:0506b06_7",
        "context_with_next_sentence": true
    },
    {
        "source_sentence": "依彼作因，有如前過。",
        "from": "T32n1657_001:0506b06_17",
        "context_with_next_sentence": true
    },
    {
        "source_sentence": "而今但取能屬著者，因緣合故為增上緣，為無根源彼得生起。",
        "from": "T32n1657_001:0506b08_5",
        "context_with_next_sentence": true
    },
    {
        "source_sentence": "此義固無不生果失。",
        "from": "T32n1657_001:0506b08_14",
        "context_with_next_sentence": true
    },
    {
        "source_sentence": "若爾，功能與果滅，猶若業功能。",
        "from": "T32n1657_001:0506b09_9",
        "context_with_next_sentence": true
    },
    {
        "source_sentence": "彼諸貪等所有功能，既酬果已並皆息滅，如異熟業自有功能，既生果已隨即淪喪。",
        "from": "T32n1657_001:0506b11_6",
        "context_with_next_sentence": true
    },
    {
        "source_sentence": "若異此者，便成無盡之愆。",
        "from": "T32n1657_001:0506b11_18",
        "context_with_next_sentence": true
    },
    {
        "source_sentence": "此亦如是。",
        "from": "T32n1657_001:0506b12_3",
        "context_with_next_sentence": true
    },
    {
        "source_sentence": "縱爾何失？",
        "from": "T32n1657_001:0506b12_8",
        "context_with_next_sentence": true
    },
    {
        "source_sentence": "以不許投餘種解脫，不勞勤故。",
        "from": "T32n1657_001:0506b13_2",
        "context_with_next_sentence": true
    },
    {
        "source_sentence": "貪等功能既其滅已，離此所有貪等功能，望自自果更不許其投新種子，由種斷故，縱不修習聖道，便成圓寂。",
        "from": "T32n1657_001:0506b15_13",
        "context_with_next_sentence": true
    },
    {
        "source_sentence": "此便符順善見天言，苟出私懷讚揚非法。",
        "from": "T32n1657_001:0506b16_11",
        "context_with_next_sentence": true
    },
    {
        "source_sentence": "如彼言曰：",
        "from": "T32n1657_001:0506b16_16",
        "context_with_next_sentence": true
    },
    {
        "source_sentence": "「我觀群眾類，　　髴心并髴身，",
        "from": "T32n1657_001:0506b17_0",
        "context_with_next_sentence": true
    },
    {
        "source_sentence": "離諸歡樂欲，　　別求除苦因。",
        "from": "T32n1657_001:0506b18_13",
        "context_with_next_sentence": true
    },
    {
        "source_sentence": "但須耽妙樂，　　何勞作餘見？",
        "from": "T32n1657_001:0506b19_13",
        "context_with_next_sentence": true
    },
    {
        "source_sentence": "即將貪染心，　　便招涅槃理。",
        "from": "T32n1657_001:0506b20_13",
        "context_with_next_sentence": true
    },
    {
        "source_sentence": "」轉復生過，業無用故。",
        "from": "T32n1657_001:0506b21_9",
        "context_with_next_sentence": true
    },
    {
        "source_sentence": "如略詮云：",
        "from": "T32n1657_001:0506b21_14",
        "context_with_next_sentence": true
    },
    {
        "source_sentence": "有三種福業事，所謂施性、戒性、修性。",
        "from": "T32n1657_001:0506b22_12",
        "context_with_next_sentence": true
    },
    {
        "source_sentence": "於此發起勤勞修習，誠無用耶。",
        "from": "T32n1657_001:0506b23_4",
        "context_with_next_sentence": true
    },
    {
        "source_sentence": "何故如是？",
        "from": "T32n1657_001:0506b23_9",
        "context_with_next_sentence": true
    },
    {
        "source_sentence": "以和合功能果自起故。",
        "from": "T32n1657_001:0506b24_1",
        "context_with_next_sentence": true
    },
    {
        "source_sentence": "若諸福事將欲滅時，於阿賴耶識置異熟熏，後時此熏隨其自用，得助生因，和合當生未來異熟。",
        "from": "T32n1657_001:0506b26_4",
        "context_with_next_sentence": true
    },
    {
        "source_sentence": "爾者所用劬勞營彼福事，果不虛也。",
        "from": "T32n1657_001:0506b27_1",
        "context_with_next_sentence": true
    },
    {
        "source_sentence": "若也於先不修善業，藉彼屬者為其緣故，異熟功能忽然生起，從此能生現法，生後所有異熟苦身，勤修同前無用。",
        "from": "T32n1657_001:0506b29_12",
        "context_with_next_sentence": true
    },
    {
        "source_sentence": "又二種業，思及思作，善、不善及以無記，如斯等類並成虛設。",
        "from": "T32n1657_001:0506c02_6",
        "context_with_next_sentence": true
    },
    {
        "source_sentence": "若言已後熏，及除阿陀那識最初剎那，乃至違緣未生已來，於自相續熏其貪等。",
        "from": "T32n1657_001:0506c04_4",
        "context_with_next_sentence": true
    },
    {
        "source_sentence": "如是便無所徵諸過。",
        "from": "T32n1657_001:0506c04_13",
        "context_with_next_sentence": true
    },
    {
        "source_sentence": "若如是者，先時熏亦爾，將其自熏習，此併盡成陳。",
        "from": "T32n1657_001:0506c05_16",
        "context_with_next_sentence": true
    },
    {
        "source_sentence": "若不爾者，如何與彼作生因耶？",
        "from": "T32n1657_001:0506c06_10",
        "context_with_next_sentence": true
    },
    {
        "source_sentence": "出世之智雖不曾得，但以墮在自相續中，所有似說二無性智，共許從此熏習之處而作生因。",
        "from": "T32n1657_001:0506c08_11",
        "context_with_next_sentence": true
    },
    {
        "source_sentence": "此聞之熏是極清淨，法界等流之體性故。",
        "from": "T32n1657_001:0506c09_11",
        "context_with_next_sentence": true
    },
    {
        "source_sentence": "法界即是如來法身我法二無性解，是法界所流果法謂法身。",
        "from": "T32n1657_001:0506c11_1",
        "context_with_next_sentence": true
    },
    {
        "source_sentence": "界即因也，是出世間諸法之界，謂能持彼熏習性故。",
        "from": "T32n1657_001:0506c12_6",
        "context_with_next_sentence": true
    },
    {
        "source_sentence": "及斷煩惱、所知二障所有餘習，名極清淨。",
        "from": "T32n1657_001:0506c13_6",
        "context_with_next_sentence": true
    },
    {
        "source_sentence": "其聞熏習是似彼果，彼為增上緣而得生起故，同彼體性故。",
        "from": "T32n1657_001:0506c14_13",
        "context_with_next_sentence": true
    },
    {
        "source_sentence": "如有說云：",
        "from": "T32n1657_001:0506c14_18",
        "context_with_next_sentence": true
    },
    {
        "source_sentence": "諸初發心菩提薩埵所有正聞熏習種子，雖曰世間，應知即是法身所攝，室羅縛迦鉢羝迦佛陀應知即是解脫身攝。",
        "from": "T32n1657_001:0506c17_10",
        "context_with_next_sentence": true
    },
    {
        "source_sentence": "是故定知，雖是世間，而能親作出世間心之種子也。",
        "from": "T32n1657_001:0506c18_14",
        "context_with_next_sentence": true
    },
    {
        "source_sentence": "說法之義似相分識，雖現是無，而從其章依其句義，顯彼所有相屬道理，示以一篇類諸，餘頌咸亦同耳。",
        "from": "T32n1657_001:0506c21_3",
        "context_with_next_sentence": true
    },
    {
        "source_sentence": "於此斷章，雖無支分為令解了，若爾何過？",
        "from": "T32n1657_001:0506c22_2",
        "context_with_next_sentence": true
    },
    {
        "source_sentence": "此併成陳，如於其後，先亦同然。",
        "from": "T32n1657_001:0506c22_17",
        "context_with_next_sentence": true
    },
    {
        "source_sentence": "但是墮在自相續中，以其貪等而熏著之。",
        "from": "T32n1657_001:0506c23_14",
        "context_with_next_sentence": true
    },
    {
        "source_sentence": "若如是者，即從先生種子而得生起，彼復從先，彼更由先。",
        "from": "T32n1657_001:0506c25_1",
        "context_with_next_sentence": true
    },
    {
        "source_sentence": "斯乃薩婆石揭盡從陳種而生，所執新生便成無氏。",
        "from": "T32n1657_001:0506c26_4",
        "context_with_next_sentence": true
    },
    {
        "source_sentence": "據此便能立有先世。",
        "from": "T32n1657_001:0506c26_13",
        "context_with_next_sentence": true
    },
    {
        "source_sentence": "天授初眼識，　　定從餘識來，",
        "from": "T32n1657_001:0506c27_0",
        "context_with_next_sentence": true
    },
    {
        "source_sentence": "識性故應知，　　猶如於後識。",
        "from": "T32n1657_001:0506c28_13",
        "context_with_next_sentence": true
    },
    {
        "source_sentence": "假令滅定起，　　心彼亦攝居，",
        "from": "T32n1657_001:0506c29_0",
        "context_with_next_sentence": true
    },
    {
        "source_sentence": "宗內以理性，　　同無不定過。",
        "from": "T32n1657_001:0507a01_13",
        "context_with_next_sentence": true
    },
    {
        "source_sentence": "諸心心起法，　　共許四緣生，",
        "from": "T32n1657_001:0507a02_0",
        "context_with_next_sentence": true
    },
    {
        "source_sentence": "爾立最初心，　　何謂等無間？",
        "from": "T32n1657_001:0507a03_13",
        "context_with_next_sentence": true
    },
    {
        "source_sentence": "心心起法從四緣生，阿毘達磨理成決定。",
        "from": "T32n1657_001:0507a04_17",
        "context_with_next_sentence": true
    },
    {
        "source_sentence": "爾者汝之所許最初起心，何者是其同無間緣？",
        "from": "T32n1657_001:0507a05_18",
        "context_with_next_sentence": true
    },
    {
        "source_sentence": "亦非在他相續之中，所有心聚與自心聚為緣應理少多不同故，更有定理。",
        "from": "T32n1657_001:0507a07_13",
        "context_with_next_sentence": true
    },
    {
        "source_sentence": "諸生有染論自地煩惱，今汝所許生有染心，便非自地煩惱。",
        "from": "T32n1657_001:0507a09_2",
        "context_with_next_sentence": true
    },
    {
        "source_sentence": "縱於三世境，生理不能成。",
        "from": "T32n1657_001:0507a09_14",
        "context_with_next_sentence": true
    },
    {
        "source_sentence": "且非過去，不曾經故。",
        "from": "T32n1657_001:0507a10_4",
        "context_with_next_sentence": true
    },
    {
        "source_sentence": "亦非未來，由想曾經起願求故。",
        "from": "T32n1657_001:0507a10_18",
        "context_with_next_sentence": true
    },
    {
        "source_sentence": "復非現在，由其意識自在而起。",
        "from": "T32n1657_001:0507a11_13",
        "context_with_next_sentence": true
    },
    {
        "source_sentence": "便成無有、聾盲等故。",
        "from": "T32n1657_001:0507a12_3",
        "context_with_next_sentence": true
    },
    {
        "source_sentence": "復為五根及諸趣命根皆是異熟，汝便非異熟。",
        "from": "T32n1657_001:0507a13_4",
        "context_with_next_sentence": true
    },
    {
        "source_sentence": "奇異善談經，然而說云內五有熟養，故知眼等五根異熟性，成五趣亦是異熟體性，略詮為量故。",
        "from": "T32n1657_001:0507a15_9",
        "context_with_next_sentence": true
    },
    {
        "source_sentence": "有說具壽諸那洛迦，由其漏惱現前力故，遂便造作生捺洛迦業，令數增長具壽。",
        "from": "T32n1657_001:0507a17_5",
        "context_with_next_sentence": true
    },
    {
        "source_sentence": "謂身語意曲穢濁業，命終便於可惡賤處，令其異熟色受想行識被極煎煮。",
        "from": "T32n1657_001:0507a18_18",
        "context_with_next_sentence": true
    },
    {
        "source_sentence": "異熟生已，名那洛迦具壽。",
        "from": "T32n1657_001:0507a19_11",
        "context_with_next_sentence": true
    },
    {
        "source_sentence": "此中離彼法外，無別那洛迦而可得也。",
        "from": "T32n1657_001:0507a20_8",
        "context_with_next_sentence": true
    },
    {
        "source_sentence": "言彼法者，即是異熟生塞建陀義。",
        "from": "T32n1657_001:0507a21_4",
        "context_with_next_sentence": true
    },
    {
        "source_sentence": "此處聚言非無差別，此義即是遮其實我能馳諸趣，義准應知，意但攝取別異聚也。",
        "from": "T32n1657_001:0507a23_3",
        "context_with_next_sentence": true
    },
    {
        "source_sentence": "所云異熟生者，有情名體雖不差殊，為明有異熟者，謂五聚內善惡無記不是趣性、非是熟報。",
        "from": "T32n1657_001:0507a25_7",
        "context_with_next_sentence": true
    },
    {
        "source_sentence": "若彼亦是趣體者，即應現造生捺洛迦，諸不善業或數增長，此即應名那洛迦。",
        "from": "T32n1657_001:0507a27_3",
        "context_with_next_sentence": true
    },
    {
        "source_sentence": "為此諸識趣之體性，但是無覆無記，名為有情，於《對法》中亦如是說。",
        "from": "T32n1657_001:0507a28_17",
        "context_with_next_sentence": true
    },
    {
        "source_sentence": "又云：",
        "from": "T32n1657_001:0507a28_20",
        "context_with_next_sentence": true
    },
    {
        "source_sentence": "命根是毘播迦，思擇命根必定但唯是其異熟。",
        "from": "T32n1657_001:0507b01_1",
        "context_with_next_sentence": true
    },
    {
        "source_sentence": "然瑜伽論要立諸法皆異熟識，曾無一法越異熟性故。",
        "from": "T32n1657_001:0507b02_5",
        "context_with_next_sentence": true
    },
    {
        "source_sentence": "然汝新起有情論者，便成根等不是異熟。",
        "from": "T32n1657_001:0507b03_4",
        "context_with_next_sentence": true
    },
    {
        "source_sentence": "彼新有情生受後受所有諸業，先非有故，現法受業當爾之時弗容有故。",
        "from": "T32n1657_001:0507b04_16",
        "context_with_next_sentence": true
    },
    {
        "source_sentence": "由殊勝等因乃無故，亦復便成餘所作業令他招報故。",
        "from": "T32n1657_001:0507b06_3",
        "context_with_next_sentence": true
    },
    {
        "source_sentence": "奇異善談經者，將斯戲調。",
        "from": "T32n1657_001:0507b06_15",
        "context_with_next_sentence": true
    },
    {
        "source_sentence": "意欲道渠不善經論呈自胸臆，違阿笈摩故。",
        "from": "T32n1657_001:0507b07_15",
        "context_with_next_sentence": true
    },
    {
        "source_sentence": "手杖論一卷",
        "from": "T32n1657_001:0507b08_100",
        "context_with_next_sentence": false
    }
]