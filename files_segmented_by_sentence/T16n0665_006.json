[
    {
        "source_sentence": "金光明最勝王經卷第六",
        "from": "T16n0665_006:0427b16_0",
        "context_with_next_sentence": true
    },
    {
        "source_sentence": "大唐三藏沙門義淨奉　制譯",
        "from": "T16n0665_006:0427b18_0",
        "context_with_next_sentence": true
    },
    {
        "source_sentence": "12 四天王護國品(六)四天王護國品第十二",
        "from": "T16n0665_006:0427b19_0",
        "context_with_next_sentence": true
    },
    {
        "source_sentence": "爾時，世尊聞四天王恭敬供養《金光明經》，及能擁護諸持經者，讚言：",
        "from": "T16n0665_006:0427b21_11",
        "context_with_next_sentence": true
    },
    {
        "source_sentence": "「善哉！",
        "from": "T16n0665_006:0427b21_15",
        "context_with_next_sentence": true
    },
    {
        "source_sentence": "善哉！",
        "from": "T16n0665_006:0427b21_18",
        "context_with_next_sentence": true
    },
    {
        "source_sentence": "汝等四王已於過去無量百千萬億佛所，恭敬供養，尊重讚歎，植諸善根，修行正法，常說正法，以法化世。",
        "from": "T16n0665_006:0427b24_4",
        "context_with_next_sentence": true
    },
    {
        "source_sentence": "汝等長夜於諸眾生常思利益，起大慈心，願與安樂，以是因緣，能令汝等現受勝報。",
        "from": "T16n0665_006:0427b26_4",
        "context_with_next_sentence": true
    },
    {
        "source_sentence": "若有人王恭敬供養此《金光明》最勝經典，汝等應當勤加守護，令得安隱。",
        "from": "T16n0665_006:0427b27_18",
        "context_with_next_sentence": true
    },
    {
        "source_sentence": "汝諸四王及餘眷屬無量無數百千藥叉護是經者，即是護持去、來、現在諸佛正法。",
        "from": "T16n0665_006:0427b29_18",
        "context_with_next_sentence": true
    },
    {
        "source_sentence": "汝等四王及餘天眾并諸藥叉，與阿蘇羅共鬪戰時，常得勝利；",
        "from": "T16n0665_006:0427c02_7",
        "context_with_next_sentence": true
    },
    {
        "source_sentence": "汝等若能護持是經，由經力故，能除眾苦、怨賊、飢饉及諸疾疫。",
        "from": "T16n0665_006:0427c03_17",
        "context_with_next_sentence": true
    },
    {
        "source_sentence": "是故汝等若見四眾受持讀誦此經王者，亦應勤心共加守護，為除衰惱，施與安樂。",
        "from": "T16n0665_006:0427c05_17",
        "context_with_next_sentence": true
    },
    {
        "source_sentence": "」爾時，四天王即從座起，偏袒右肩，右膝著地，合掌恭敬白佛言：",
        "from": "T16n0665_006:0427c07_9",
        "context_with_next_sentence": true
    },
    {
        "source_sentence": "「世尊！",
        "from": "T16n0665_006:0427c07_13",
        "context_with_next_sentence": true
    },
    {
        "source_sentence": "此金光明最勝經王，於未來世，若有國土城邑聚落、山林曠野，隨所至處流布之時，若彼國王於此經典至心聽受，稱歎供養，并復供給受持是經四部之眾，深心擁護，令離衰惱，以是因緣，我護彼王及諸人眾，皆令安隱，遠離憂苦，增益壽命，威德具足。",
        "from": "T16n0665_006:0427c13_12",
        "context_with_next_sentence": true
    },
    {
        "source_sentence": "世尊！",
        "from": "T16n0665_006:0427c13_15",
        "context_with_next_sentence": true
    },
    {
        "source_sentence": "若彼國王見於四眾受持經者，恭敬守護猶如父母，一切所須悉皆供給，我等四王常為守護，令諸有情無不尊敬。",
        "from": "T16n0665_006:0427c16_8",
        "context_with_next_sentence": true
    },
    {
        "source_sentence": "是故我等并與無量藥叉諸神，隨此經王所流布處，潛身擁護，令無留難，亦當護念聽是經人諸國王等，除其衰患，悉令安隱，他方怨賊皆使退散。",
        "from": "T16n0665_006:0427c20_1",
        "context_with_next_sentence": true
    },
    {
        "source_sentence": "若有人王聽是經時，隣國怨敵興如是念：",
        "from": "T16n0665_006:0427c21_2",
        "context_with_next_sentence": true
    },
    {
        "source_sentence": "『當具四兵壞彼國土。",
        "from": "T16n0665_006:0427c21_12",
        "context_with_next_sentence": true
    },
    {
        "source_sentence": "』世尊！",
        "from": "T16n0665_006:0427c21_16",
        "context_with_next_sentence": true
    },
    {
        "source_sentence": "以是經王威神力故，是時隣敵更有異怨，而來侵擾於其境界，多諸災變疫病流行。",
        "from": "T16n0665_006:0427c23_14",
        "context_with_next_sentence": true
    },
    {
        "source_sentence": "時王見已即嚴四兵，發向彼國欲為討罰。",
        "from": "T16n0665_006:0427c24_14",
        "context_with_next_sentence": true
    },
    {
        "source_sentence": "我等爾時當與眷屬無量無邊藥叉諸神，各自隱形為作護助，令彼怨敵自然降伏，尚不敢來至其國界，豈復得有兵戈相罰。",
        "from": "T16n0665_006:0427c27_14",
        "context_with_next_sentence": true
    },
    {
        "source_sentence": "」爾時，佛告四天王：",
        "from": "T16n0665_006:0427c28_8",
        "context_with_next_sentence": true
    },
    {
        "source_sentence": "「善哉！",
        "from": "T16n0665_006:0427c28_12",
        "context_with_next_sentence": true
    },
    {
        "source_sentence": "善哉！",
        "from": "T16n0665_006:0427c28_15",
        "context_with_next_sentence": true
    },
    {
        "source_sentence": "汝等四王，乃能擁護如是經典。",
        "from": "T16n0665_006:0427c29_7",
        "context_with_next_sentence": true
    },
    {
        "source_sentence": "我於過去百千俱胝那庾多劫，修諸苦行，得阿耨多羅三藐三菩提，證一切智，今說是法。",
        "from": "T16n0665_006:0428a02_11",
        "context_with_next_sentence": true
    },
    {
        "source_sentence": "若有人王受持是經，恭敬供養者，為消衰患，令其安隱，亦復擁護城邑聚落，乃至怨賊悉令退散，亦令一切贍部洲內所有諸王，永無衰惱鬪諍之事。",
        "from": "T16n0665_006:0428a06_2",
        "context_with_next_sentence": true
    },
    {
        "source_sentence": "四王當知！",
        "from": "T16n0665_006:0428a06_7",
        "context_with_next_sentence": true
    },
    {
        "source_sentence": "此贍部洲八萬四千城邑聚落、八萬四千諸人王等，各於其國受諸快樂，皆得自在，所有財寶豐足受用，不相侵奪，隨彼宿因而受其報，不起惡念貪求他國，咸生少欲利樂之心，無有鬪戰繫縛等苦。",
        "from": "T16n0665_006:0428a11_2",
        "context_with_next_sentence": true
    },
    {
        "source_sentence": "其土人民自生愛樂，上下和穆，猶如水乳，情相愛重，歡喜遊戲，慈悲謙讓，增長善根。",
        "from": "T16n0665_006:0428a13_1",
        "context_with_next_sentence": true
    },
    {
        "source_sentence": "以是因緣，此贍部洲安隱豐樂，人民熾盛，大地沃壤，寒暑調和，時不乖序，日月星宿常度無虧，風雨隨時，離諸災橫，資產財寶皆悉豐盈，心無慳鄙，常行慧施，具十善業，若人命終，多生天上，增益天眾。",
        "from": "T16n0665_006:0428a17_16",
        "context_with_next_sentence": true
    },
    {
        "source_sentence": "大王！",
        "from": "T16n0665_006:0428a17_19",
        "context_with_next_sentence": true
    },
    {
        "source_sentence": "若未來世有諸人王聽受是經，恭敬供養并受持是經，四部之眾尊重稱讚。",
        "from": "T16n0665_006:0428a19_13",
        "context_with_next_sentence": true
    },
    {
        "source_sentence": "復欲安樂饒益汝等及諸眷屬無量百千諸藥叉眾，是故彼王常當聽受是妙經王，由得聞此正法之水甘露上味，增益汝等身心勢力，精進勇猛，福德威光悉令充滿。",
        "from": "T16n0665_006:0428a23_11",
        "context_with_next_sentence": true
    },
    {
        "source_sentence": "是諸人王若能至心聽受是經，則為廣大希有供養，供養於我釋迦牟尼應、正等覺。",
        "from": "T16n0665_006:0428a25_11",
        "context_with_next_sentence": true
    },
    {
        "source_sentence": "若供養我，則是供養過去、未來、現在百千俱胝那庾多佛。",
        "from": "T16n0665_006:0428a26_18",
        "context_with_next_sentence": true
    },
    {
        "source_sentence": "若能供養三世諸佛，則得無量不可思議功德之聚。",
        "from": "T16n0665_006:0428a28_2",
        "context_with_next_sentence": true
    },
    {
        "source_sentence": "以是因緣，汝等應當擁護彼王后妃眷屬，令無衰惱，及宮宅神常受安樂，功德難思，是諸國土所有人民，亦受種種五欲之樂，一切惡事皆令消殄。",
        "from": "T16n0665_006:0428b02_11",
        "context_with_next_sentence": true
    },
    {
        "source_sentence": "」爾時，四天王白佛言：",
        "from": "T16n0665_006:0428b03_9",
        "context_with_next_sentence": true
    },
    {
        "source_sentence": "「世尊！",
        "from": "T16n0665_006:0428b03_13",
        "context_with_next_sentence": true
    },
    {
        "source_sentence": "於未來世，若有人王，樂聽如是《金光明經》，為欲擁護自身、后妃、王子，乃至內宮諸婇女等，城邑宮殿，皆得第一不可思議最上歡喜寂靜安樂，於現世中，王位尊高，自在昌盛，常得增長，復欲攝受無量無邊難思福聚，於自國土令無怨敵及諸憂惱災厄事者。",
        "from": "T16n0665_006:0428b09_10",
        "context_with_next_sentence": true
    },
    {
        "source_sentence": "世尊！",
        "from": "T16n0665_006:0428b09_13",
        "context_with_next_sentence": true
    },
    {
        "source_sentence": "如是人王不應放逸令心散亂，當生恭敬至誠殷重，聽受如是最勝經王。",
        "from": "T16n0665_006:0428b11_10",
        "context_with_next_sentence": true
    },
    {
        "source_sentence": "欲聽之時，先當莊嚴最上宮室，王所愛重顯敞之處，香水灑地，散眾名花，安置師子殊勝法座，以諸珍寶而為挍飾，張施種種寶蓋幢幡，燒無價香，奏諸音樂。",
        "from": "T16n0665_006:0428b15_7",
        "context_with_next_sentence": true
    },
    {
        "source_sentence": "其王爾時當淨澡浴，以香塗身，著新淨衣及諸瓔珞，坐小卑座，不生高舉，捨自在位，離諸憍慢，端心正念，聽是經王；",
        "from": "T16n0665_006:0428b18_2",
        "context_with_next_sentence": true
    },
    {
        "source_sentence": "於法師所，起大師想。",
        "from": "T16n0665_006:0428b18_12",
        "context_with_next_sentence": true
    },
    {
        "source_sentence": "復於宮內后妃王子婇女眷屬生慈愍心，喜悅相視，和顏軟語，於自身心大喜充遍。",
        "from": "T16n0665_006:0428b20_11",
        "context_with_next_sentence": true
    },
    {
        "source_sentence": "作如是念：",
        "from": "T16n0665_006:0428b20_16",
        "context_with_next_sentence": true
    },
    {
        "source_sentence": "『我今獲得難思殊勝廣大利益，於此經王，盛興供養。",
        "from": "T16n0665_006:0428b22_3",
        "context_with_next_sentence": true
    },
    {
        "source_sentence": "』既敷設已，見法師至，當起虔敬渴仰之心。",
        "from": "T16n0665_006:0428b23_3",
        "context_with_next_sentence": true
    },
    {
        "source_sentence": "」爾時，佛告四天王：",
        "from": "T16n0665_006:0428b24_8",
        "context_with_next_sentence": true
    },
    {
        "source_sentence": "「不應如是不迎法師。",
        "from": "T16n0665_006:0428b24_18",
        "context_with_next_sentence": true
    },
    {
        "source_sentence": "時彼人王應著純淨鮮潔之衣，種種瓔珞以為嚴飾，自持白蓋及以香花，備整軍儀，盛陳音樂，步出城闕迎彼法師，運想虔恭為吉祥事。",
        "from": "T16n0665_006:0428b28_3",
        "context_with_next_sentence": true
    },
    {
        "source_sentence": "四王！",
        "from": "T16n0665_006:0428b28_6",
        "context_with_next_sentence": true
    },
    {
        "source_sentence": "以何因緣令彼人王親作如是恭敬供養？",
        "from": "T16n0665_006:0428b29_6",
        "context_with_next_sentence": true
    },
    {
        "source_sentence": "由彼人王舉足下足，步步即是恭敬供養、承事尊重百千萬億那庾多諸佛世尊，復得超越如是劫數生死之苦，復於來世如是劫數，當受輪王殊勝尊位。",
        "from": "T16n0665_006:0428c04_1",
        "context_with_next_sentence": true
    },
    {
        "source_sentence": "隨其步步，亦於現世福德增長自在為王，感應難思，眾所欽重；",
        "from": "T16n0665_006:0428c05_11",
        "context_with_next_sentence": true
    },
    {
        "source_sentence": "當於無量百千億劫人天受用七寶宮殿，所在生處常得為王，增益壽命，言詞辯了，人天信受，無所畏懼，有大名稱，咸共瞻仰，天上人中受勝妙樂，獲大力勢，有大威德，身相奇妙，端嚴無比，值天人師，遇善知識，成就具足無量福聚。",
        "from": "T16n0665_006:0428c11_1",
        "context_with_next_sentence": true
    },
    {
        "source_sentence": "四王當知！",
        "from": "T16n0665_006:0428c11_6",
        "context_with_next_sentence": true
    },
    {
        "source_sentence": "彼諸人王見如是等種種無量功德利益，故應自往奉迎法師。",
        "from": "T16n0665_006:0428c12_14",
        "context_with_next_sentence": true
    },
    {
        "source_sentence": "若一踰繕那，乃至百千踰繕那，於說法師應生佛想，還至城已，作如是念：",
        "from": "T16n0665_006:0428c14_11",
        "context_with_next_sentence": true
    },
    {
        "source_sentence": "『今日釋迦牟尼如來、應、正等覺入我宮中，受我供養，為我說法。",
        "from": "T16n0665_006:0428c16_1",
        "context_with_next_sentence": true
    },
    {
        "source_sentence": "我聞法已，即於阿耨多羅三藐三菩提不復退轉，即是值遇百千萬億那庾多諸佛世尊。",
        "from": "T16n0665_006:0428c18_2",
        "context_with_next_sentence": true
    },
    {
        "source_sentence": "我於今日即是種種廣大殊勝上妙樂具，供養過去、未來、現在諸佛。",
        "from": "T16n0665_006:0428c19_15",
        "context_with_next_sentence": true
    },
    {
        "source_sentence": "我於今日即是永拔琰摩王界、地獄、餓鬼、傍生之苦。",
        "from": "T16n0665_006:0428c20_19",
        "context_with_next_sentence": true
    },
    {
        "source_sentence": "便為已種無量百千萬億轉輪聖王、釋梵天主善根種子。",
        "from": "T16n0665_006:0428c22_4",
        "context_with_next_sentence": true
    },
    {
        "source_sentence": "當令無量百千萬億眾生，出生死苦，得涅槃樂，積集無量無邊不可思議福德之聚，後宮眷屬及諸人民皆蒙安隱，國土清泰，無諸災厄、毒害、惡人，他方怨敵不來侵擾，遠離憂患。",
        "from": "T16n0665_006:0428c26_9",
        "context_with_next_sentence": true
    },
    {
        "source_sentence": "』四王當知！",
        "from": "T16n0665_006:0428c26_15",
        "context_with_next_sentence": true
    },
    {
        "source_sentence": "時彼人王應作如是尊重正法，亦於受持是妙經典苾芻、苾芻尼、鄔波索迦、鄔波斯迦，供養恭敬尊重讚歎，所獲善根，先以勝福施與汝等及諸眷屬。",
        "from": "T16n0665_006:0429a01_5",
        "context_with_next_sentence": true
    },
    {
        "source_sentence": "彼之人王，有大福德善業因緣，於現世中得大自在增益威光，吉祥妙相皆悉莊嚴，一切怨敵能以正法而摧伏之。",
        "from": "T16n0665_006:0429a04_1",
        "context_with_next_sentence": true
    },
    {
        "source_sentence": "」爾時，四天王白佛言：",
        "from": "T16n0665_006:0429a05_9",
        "context_with_next_sentence": true
    },
    {
        "source_sentence": "「世尊！",
        "from": "T16n0665_006:0429a05_13",
        "context_with_next_sentence": true
    },
    {
        "source_sentence": "若有人王能作如是恭敬正法，聽此經王，并於四眾持經之人，恭敬供養，尊重讚歎。",
        "from": "T16n0665_006:0429a07_12",
        "context_with_next_sentence": true
    },
    {
        "source_sentence": "時彼人王欲為我等生歡喜故，當在一邊，近於法座，香水灑地，散眾名花，安置處所，設四王座，我與彼王共聽正法。",
        "from": "T16n0665_006:0429a10_7",
        "context_with_next_sentence": true
    },
    {
        "source_sentence": "其王所有自利善根，亦以福分施及我等。",
        "from": "T16n0665_006:0429a11_7",
        "context_with_next_sentence": true
    },
    {
        "source_sentence": "世尊！",
        "from": "T16n0665_006:0429a11_10",
        "context_with_next_sentence": true
    },
    {
        "source_sentence": "時彼人王請說法者，昇座之時，便為我等燒眾名香，供養是經。",
        "from": "T16n0665_006:0429a13_1",
        "context_with_next_sentence": true
    },
    {
        "source_sentence": "世尊！",
        "from": "T16n0665_006:0429a13_4",
        "context_with_next_sentence": true
    },
    {
        "source_sentence": "時彼香煙於一念頃，上昇虛空，即至我等諸天宮殿，於虛空中變成香蓋。",
        "from": "T16n0665_006:0429a14_16",
        "context_with_next_sentence": true
    },
    {
        "source_sentence": "我等天眾聞彼妙香，香有金光照曜我等所居宮殿，乃至梵宮及以帝釋、大辯才天、大吉祥天、堅牢地神、正了知大將、二十八部諸藥叉神、大自在天、金剛密主、寶賢大將、訶利底母五百眷屬、無熱惱池龍王、大海龍王所居之處。",
        "from": "T16n0665_006:0429a20_7",
        "context_with_next_sentence": true
    },
    {
        "source_sentence": "世尊！",
        "from": "T16n0665_006:0429a20_10",
        "context_with_next_sentence": true
    },
    {
        "source_sentence": "如是等眾於自宮殿見彼香煙，一剎那頃變成香蓋，聞香芬馥，覩色光明，遍至一切諸天神宮。",
        "from": "T16n0665_006:0429a22_15",
        "context_with_next_sentence": true
    },
    {
        "source_sentence": "」佛告四天王：",
        "from": "T16n0665_006:0429a23_2",
        "context_with_next_sentence": true
    },
    {
        "source_sentence": "「是香光明非但至此宮殿，變成香蓋，放大光明；",
        "from": "T16n0665_006:0429a24_4",
        "context_with_next_sentence": true
    },
    {
        "source_sentence": "由彼人王手擎香鑪，燒眾名香供養經時，其香煙氣於一念頃遍至三千大千世界，百億日月、百億妙高山王、百億四洲，於此三千大千世界一切天、龍、藥叉、健闥婆、阿蘇羅、揭路茶、緊那羅、莫呼洛伽宮殿之所，於虛空中充滿而住。",
        "from": "T16n0665_006:0429a29_11",
        "context_with_next_sentence": true
    },
    {
        "source_sentence": "種種香煙變成雲蓋，其蓋金色普照天宮。",
        "from": "T16n0665_006:0429b01_11",
        "context_with_next_sentence": true
    },
    {
        "source_sentence": "如是三千大千世界所有種種香雲香蓋，皆是《金光明最勝王經》威神之力。",
        "from": "T16n0665_006:0429b03_8",
        "context_with_next_sentence": true
    },
    {
        "source_sentence": "是諸人王手持香鑪供養經時，種種香氣非但遍此三千大千世界，於一念頃亦遍十方無量無邊恒河沙等百千萬億諸佛國土，於諸佛上虛空之中變成香蓋，金色普照亦復如是。",
        "from": "T16n0665_006:0429b07_14",
        "context_with_next_sentence": true
    },
    {
        "source_sentence": "時彼諸佛聞此妙香，覩斯雲蓋及以金色，於十方界恒河沙等諸佛世尊現神變已，彼諸世尊悉共觀察，異口同音讚法師曰：",
        "from": "T16n0665_006:0429b10_14",
        "context_with_next_sentence": true
    },
    {
        "source_sentence": "『善哉！",
        "from": "T16n0665_006:0429b10_18",
        "context_with_next_sentence": true
    },
    {
        "source_sentence": "善哉！",
        "from": "T16n0665_006:0429b11_1",
        "context_with_next_sentence": true
    },
    {
        "source_sentence": "汝大丈夫！",
        "from": "T16n0665_006:0429b11_6",
        "context_with_next_sentence": true
    },
    {
        "source_sentence": "能廣流布如是甚深微妙經典，則為成就無量無邊不可思議福德之聚。",
        "from": "T16n0665_006:0429b12_18",
        "context_with_next_sentence": true
    },
    {
        "source_sentence": "若有聽聞如是經者，所獲功德其量甚多，何況書寫、受持、讀誦、為他敷演、如說修行。",
        "from": "T16n0665_006:0429b14_20",
        "context_with_next_sentence": true
    },
    {
        "source_sentence": "何以故？",
        "from": "T16n0665_006:0429b15_3",
        "context_with_next_sentence": true
    },
    {
        "source_sentence": "善男子！",
        "from": "T16n0665_006:0429b15_7",
        "context_with_next_sentence": true
    },
    {
        "source_sentence": "若有眾生聞此《金光明最勝王經》者，即於阿耨多羅三藐三菩提不復退轉。",
        "from": "T16n0665_006:0429b17_3",
        "context_with_next_sentence": true
    },
    {
        "source_sentence": "』」爾時，十方有百千俱胝那庾多無量無數恒河沙等諸佛剎土，彼諸剎土一切如來異口同音，於法座上讚彼法師言：",
        "from": "T16n0665_006:0429b20_12",
        "context_with_next_sentence": true
    },
    {
        "source_sentence": "「善哉！",
        "from": "T16n0665_006:0429b20_16",
        "context_with_next_sentence": true
    },
    {
        "source_sentence": "善哉！",
        "from": "T16n0665_006:0429b20_19",
        "context_with_next_sentence": true
    },
    {
        "source_sentence": "善男子！",
        "from": "T16n0665_006:0429b21_3",
        "context_with_next_sentence": true
    },
    {
        "source_sentence": "汝於來世，以精勤力，當修無量百千苦行，具足資糧，超諸聖眾，出過三界，為最勝尊，當坐菩提樹王之下，殊勝莊嚴，能救三千大千世界有緣眾生，善能摧伏可畏形儀諸魔軍眾，覺了諸法最勝清淨甚深無上正等菩提。",
        "from": "T16n0665_006:0429b26_6",
        "context_with_next_sentence": true
    },
    {
        "source_sentence": "善男子！",
        "from": "T16n0665_006:0429b26_10",
        "context_with_next_sentence": true
    },
    {
        "source_sentence": "汝當坐於金剛之座，轉於無上諸佛所讚十二妙行甚深法輪，能擊無上最大法鼓，能吹無上極妙法螺，能建無上殊勝法幢，能然無上極明法炬，能降無上甘露法雨，能斷無量煩惱怨結，能令無量百千萬億那庾多有情，渡於無涯可畏大海，解脫生死無際輪迴，值遇無量百千萬億那庾多佛。",
        "from": "T16n0665_006:0429c04_8",
        "context_with_next_sentence": true
    },
    {
        "source_sentence": "」爾時，四天王復白佛言：",
        "from": "T16n0665_006:0429c05_10",
        "context_with_next_sentence": true
    },
    {
        "source_sentence": "「世尊！",
        "from": "T16n0665_006:0429c05_14",
        "context_with_next_sentence": true
    },
    {
        "source_sentence": "是《金光明最勝王經》，能於未來現在成就如是無量功德，是故人王若得聞是微妙經典，即是已於百千萬億無量佛所種諸善根，於彼人王我當護念。",
        "from": "T16n0665_006:0429c09_4",
        "context_with_next_sentence": true
    },
    {
        "source_sentence": "復見無量福德利故，我等四王及餘眷屬無量百千萬億諸神，於自宮殿見是種種香煙雲蓋神變之時，我當隱蔽不現其身，為聽法故，當至是王清淨嚴飾所止宮殿講法之處。",
        "from": "T16n0665_006:0429c13_6",
        "context_with_next_sentence": true
    },
    {
        "source_sentence": "如是乃至梵宮、帝釋、大辯才天、大吉祥天、堅牢地神、正了知神大將、二十八部諸藥叉神、大自在天、金剛密主、寶賢大將、訶利底母五百眷屬、無熱惱池龍王、大海龍王、無量百千萬億那庾多諸天藥叉，如是等眾為聽法故，皆不現身，至彼人王殊勝宮殿莊嚴高座說法之所。",
        "from": "T16n0665_006:0429c19_11",
        "context_with_next_sentence": true
    },
    {
        "source_sentence": "世尊！",
        "from": "T16n0665_006:0429c19_14",
        "context_with_next_sentence": true
    },
    {
        "source_sentence": "我等四王及餘眷屬藥叉諸神，皆當一心共彼人王為善知識，因是無上大法施主，以甘露味充足於我，是故我等擁護是王，除其衰患，令得安隱，及其宮殿城邑國土諸惡災變悉令消滅。",
        "from": "T16n0665_006:0429c24_3",
        "context_with_next_sentence": true
    },
    {
        "source_sentence": "」爾時，四天王俱共合掌白佛言：",
        "from": "T16n0665_006:0429c24_18",
        "context_with_next_sentence": true
    },
    {
        "source_sentence": "「世尊！",
        "from": "T16n0665_006:0429c25_1",
        "context_with_next_sentence": true
    },
    {
        "source_sentence": "若有人王於其國土，雖有此經，未常流布，心生捨離，不樂聽聞，亦不供養尊重讚歎，見四部眾持經之人，亦復不能尊重供養，遂令我等及餘眷屬無量諸天，不得聞此甚深妙法，背甘露味，失正法流，無有威光及以勢力，增長惡趣，損減人天，墜生死河，乖涅槃路。",
        "from": "T16n0665_006:0430a02_7",
        "context_with_next_sentence": true
    },
    {
        "source_sentence": "世尊！",
        "from": "T16n0665_006:0430a02_10",
        "context_with_next_sentence": true
    },
    {
        "source_sentence": "我等四王并諸眷屬及藥叉等，見如斯事，捨其國土，無擁護心。",
        "from": "T16n0665_006:0430a03_19",
        "context_with_next_sentence": true
    },
    {
        "source_sentence": "非但我等捨棄是王，亦有無量守護國土諸大善神悉皆捨去。",
        "from": "T16n0665_006:0430a05_7",
        "context_with_next_sentence": true
    },
    {
        "source_sentence": "既捨離已，其國當有種種災禍，喪失國位，一切人眾皆無善心，惟有繫縛，殺害瞋諍，互相讒諂，抂及無辜，疾疫流行，彗星數出，兩日並現，博蝕無恒，黑白二虹表不祥相，星流地動，井內發聲，暴雨惡風不依時節，常遭飢饉，苗實不成，多有他方怨賊侵掠，國內人民受諸苦惱，土地無有可樂之處。",
        "from": "T16n0665_006:0430a12_8",
        "context_with_next_sentence": true
    },
    {
        "source_sentence": "世尊！",
        "from": "T16n0665_006:0430a12_11",
        "context_with_next_sentence": true
    },
    {
        "source_sentence": "我等四王及與無量百千天神，并護國土諸舊善神遠離去時，生如是等無量百千災怪惡事。",
        "from": "T16n0665_006:0430a14_14",
        "context_with_next_sentence": true
    },
    {
        "source_sentence": "世尊！",
        "from": "T16n0665_006:0430a14_17",
        "context_with_next_sentence": true
    },
    {
        "source_sentence": "若有人王欲護國土，常受快樂，欲令眾生咸蒙安隱，欲得摧伏一切外敵，於自國境永得昌盛，欲令正教流布世間，苦惱惡法皆除滅者。",
        "from": "T16n0665_006:0430a18_4",
        "context_with_next_sentence": true
    },
    {
        "source_sentence": "世尊！",
        "from": "T16n0665_006:0430a18_7",
        "context_with_next_sentence": true
    },
    {
        "source_sentence": "是諸國主必當聽受是妙經王，亦應恭敬供養讀誦受持經者。",
        "from": "T16n0665_006:0430a19_15",
        "context_with_next_sentence": true
    },
    {
        "source_sentence": "我等及餘無量天眾以是聽法善根威力，得服無上甘露法味，增益我等所有眷屬，并餘天神皆得勝利。",
        "from": "T16n0665_006:0430a22_5",
        "context_with_next_sentence": true
    },
    {
        "source_sentence": "何以故？",
        "from": "T16n0665_006:0430a22_9",
        "context_with_next_sentence": true
    },
    {
        "source_sentence": "以是人王至心聽受是經典故。",
        "from": "T16n0665_006:0430a23_4",
        "context_with_next_sentence": true
    },
    {
        "source_sentence": "世尊！",
        "from": "T16n0665_006:0430a23_7",
        "context_with_next_sentence": true
    },
    {
        "source_sentence": "如大梵天於諸有情常為宣說世出世論，帝釋復說種種諸論，五通神仙亦說諸論。",
        "from": "T16n0665_006:0430a25_5",
        "context_with_next_sentence": true
    },
    {
        "source_sentence": "世尊！",
        "from": "T16n0665_006:0430a25_8",
        "context_with_next_sentence": true
    },
    {
        "source_sentence": "梵天、帝釋、五通仙人雖有百千俱胝那庾多無量諸論，然佛世尊慈悲哀愍，為人天眾說《金光明》微妙經典，比前所說，勝彼百千俱胝那庾多倍不可為喻。",
        "from": "T16n0665_006:0430a29_1",
        "context_with_next_sentence": true
    },
    {
        "source_sentence": "何以故？",
        "from": "T16n0665_006:0430a29_5",
        "context_with_next_sentence": true
    },
    {
        "source_sentence": "由此能令諸贍部洲所有王等正法化世，能與眾生安樂之事，為護自身及諸眷屬，令無苦惱，又無他方怨賊侵害，所有諸惡悉皆遠去，亦令國土災厄屏除，化以正法無有諍訟。",
        "from": "T16n0665_006:0430b04_8",
        "context_with_next_sentence": true
    },
    {
        "source_sentence": "是故人王各於國土，當然法炬，明照無邊，增益天眾并諸眷屬。",
        "from": "T16n0665_006:0430b05_18",
        "context_with_next_sentence": true
    },
    {
        "source_sentence": "世尊！",
        "from": "T16n0665_006:0430b06_2",
        "context_with_next_sentence": true
    },
    {
        "source_sentence": "我等四王無量天神藥叉之眾，贍部洲內所有天神，以是因緣得服無上甘露法味，獲大威德勢力光明無不具足，一切眾生皆得安隱，復於來世無量百千不可思議那庾多劫常受快樂，復得值遇無量諸佛，種諸善根，然後證得阿耨多羅三藐三菩提。",
        "from": "T16n0665_006:0430b12_2",
        "context_with_next_sentence": true
    },
    {
        "source_sentence": "如是無量無邊勝利，皆是如來、應、正等覺，以大慈悲過諸梵眾，以大智慧逾於帝釋，修諸苦行勝五通仙，百千萬億那庾多倍不可稱計，為諸眾生演說如是微妙經典，令贍部洲一切國主及諸人眾，明了世間所有法式，治國化人勸導之事，由此經王流通力故，普得安樂。",
        "from": "T16n0665_006:0430b18_11",
        "context_with_next_sentence": true
    },
    {
        "source_sentence": "此等福利，皆是釋迦大師於此經典廣為流通慈悲力故。",
        "from": "T16n0665_006:0430b20_1",
        "context_with_next_sentence": true
    },
    {
        "source_sentence": "世尊！",
        "from": "T16n0665_006:0430b20_4",
        "context_with_next_sentence": true
    },
    {
        "source_sentence": "以是因緣，諸人王等皆應受持，供養恭敬，尊重讚歎此妙經王。",
        "from": "T16n0665_006:0430b21_13",
        "context_with_next_sentence": true
    },
    {
        "source_sentence": "何以故？",
        "from": "T16n0665_006:0430b21_17",
        "context_with_next_sentence": true
    },
    {
        "source_sentence": "以如是等不可思議殊勝功德利益一切，是故名曰最勝經王。",
        "from": "T16n0665_006:0430b23_8",
        "context_with_next_sentence": true
    },
    {
        "source_sentence": "」爾時，世尊復告四天王：",
        "from": "T16n0665_006:0430b24_10",
        "context_with_next_sentence": true
    },
    {
        "source_sentence": "「汝等四王及餘眷屬，無量百千俱胝那庾多諸天大眾，見彼人王，若能至心聽是經典，供養恭敬、尊重讚歎者，應當擁護，除其衰患，能令汝等亦受安樂；",
        "from": "T16n0665_006:0430b27_18",
        "context_with_next_sentence": true
    },
    {
        "source_sentence": "若四部眾能廣流布是經王者，於人天中廣作佛事，普能利益無量眾生，如是之人，汝等四王常當擁護。",
        "from": "T16n0665_006:0430c01_8",
        "context_with_next_sentence": true
    },
    {
        "source_sentence": "如是四眾，勿使他緣共相侵擾，令彼身心寂靜安樂，於此經王廣宣流布，令不斷絕，利益有情，盡未來際。",
        "from": "T16n0665_006:0430c04_1",
        "context_with_next_sentence": true
    },
    {
        "source_sentence": "」爾時，多聞天王從座而起，白佛言：",
        "from": "T16n0665_006:0430c05_15",
        "context_with_next_sentence": true
    },
    {
        "source_sentence": "「世尊！",
        "from": "T16n0665_006:0430c05_19",
        "context_with_next_sentence": true
    },
    {
        "source_sentence": "我有如意寶珠陀羅尼法，若有眾生樂受持者，功德無量。",
        "from": "T16n0665_006:0430c07_6",
        "context_with_next_sentence": true
    },
    {
        "source_sentence": "我常擁護令彼眾生離苦得樂，能成福智二種資糧。",
        "from": "T16n0665_006:0430c08_10",
        "context_with_next_sentence": true
    },
    {
        "source_sentence": "欲受持者先當誦此護身之呪。",
        "from": "T16n0665_006:0430c09_5",
        "context_with_next_sentence": true
    },
    {
        "source_sentence": "」即說呪曰：",
        "from": "T16n0665_006:0430c09_11",
        "context_with_next_sentence": true
    },
    {
        "source_sentence": "「南謨薜室囉末拏也莫訶曷囉闍也　怛姪他　囉囉囉囉　矩怒矩怒　區怒區怒　寠怒寠怒　颯嚩颯嚩羯囉　羯囉莫訶毘羯喇麼　莫訶毘羯喇麼　莫訶曷囉社　曷𠸪叉曷𠸪叉　覩漫自稱己名　薩婆薩埵難者　莎訶「世尊！",
        "from": "T16n0665_006:0430c16_3",
        "context_with_next_sentence": true
    },
    {
        "source_sentence": "誦此呪者，當以白線呪之七遍，一遍一結，繫之肘後，其事必成；",
        "from": "T16n0665_006:0430c17_12",
        "context_with_next_sentence": true
    },
    {
        "source_sentence": "應取諸香，所謂安息、栴檀、龍腦、蘇合、多揭羅、熏陸，皆須等分，和合一處，手執香爐，燒香供養，清淨澡浴，著鮮潔衣，於一靜室，可誦神呪請我薜室囉末拏天王。",
        "from": "T16n0665_006:0430c21_9",
        "context_with_next_sentence": true
    },
    {
        "source_sentence": "」即說呪曰：",
        "from": "T16n0665_006:0430c21_15",
        "context_with_next_sentence": true
    },
    {
        "source_sentence": "「南謨薜室囉末拏引也「南謨檀那䭾也　檀泥說囉引也　阿揭撦　阿鉢𡃤弭哆　檀泥說囉　鉢囉麼　迦留尼迦　薩婆薩埵　呬哆振哆　麼麼己名檀那末奴鉢喇拽撦　碎閻摩揭撦　莎訶「此呪誦滿一七遍已，次誦本呪。",
        "from": "T16n0665_006:0430c27_14",
        "context_with_next_sentence": true
    },
    {
        "source_sentence": "欲誦呪時，先當稱名敬禮三寶，及薜室羅末拏天王。",
        "from": "T16n0665_006:0430c28_17",
        "context_with_next_sentence": true
    },
    {
        "source_sentence": "能施財物，令諸眾生所求願滿，悉能成就，與其安樂。",
        "from": "T16n0665_006:0431a01_4",
        "context_with_next_sentence": true
    },
    {
        "source_sentence": "如是禮已，次誦薜室羅末拏天王如意末尼寶心神呪，能施眾生隨意安樂。",
        "from": "T16n0665_006:0431a02_18",
        "context_with_next_sentence": true
    },
    {
        "source_sentence": "」爾時，多聞天王即於佛前，說如意末尼寶心呪曰：",
        "from": "T16n0665_006:0431a04_2",
        "context_with_next_sentence": true
    },
    {
        "source_sentence": "「南謨曷喇怛娜　怛喇夜野引南謨薜室囉末拏引也「莫訶囉闍引也　怛姪他　四弭四弭　蘇母蘇母　栴茶栴茶　折囉折囉　薩囉薩囉羯囉羯囉　枳哩枳哩　矩嚕矩嚕　母嚕母嚕　主嚕主嚕　娑大也頞貪　我名某甲　昵店頞他　達達覩莎訶　南謨薜室囉末拏也莎訶檀那䭾也莎訶　曼奴喇他鉢唎脯喇迦引也莎訶「受持呪時，先誦千遍，然後於淨室中瞿摩塗地作小壇場，隨時飲食，一心供養，常然妙香，令烟不絕。",
        "from": "T16n0665_006:0431a16_8",
        "context_with_next_sentence": true
    },
    {
        "source_sentence": "誦前心呪晝夜繫心，惟自耳聞，勿令他解。",
        "from": "T16n0665_006:0431a17_9",
        "context_with_next_sentence": true
    },
    {
        "source_sentence": "時有薜室囉末拏王子名禪膩師，現童子形，來至其所。",
        "from": "T16n0665_006:0431a18_15",
        "context_with_next_sentence": true
    },
    {
        "source_sentence": "問言：",
        "from": "T16n0665_006:0431a18_18",
        "context_with_next_sentence": true
    },
    {
        "source_sentence": "『何故須喚我父？",
        "from": "T16n0665_006:0431a19_7",
        "context_with_next_sentence": true
    },
    {
        "source_sentence": "』即可報言：",
        "from": "T16n0665_006:0431a19_13",
        "context_with_next_sentence": true
    },
    {
        "source_sentence": "『我為供養三寶，事須財物，願當施與。",
        "from": "T16n0665_006:0431a20_9",
        "context_with_next_sentence": true
    },
    {
        "source_sentence": "』時禪膩師聞是語已，即還父所，白其父言：",
        "from": "T16n0665_006:0431a21_9",
        "context_with_next_sentence": true
    },
    {
        "source_sentence": "『今有善人發至誠心，供養三寶，少乏財物，為斯請召。",
        "from": "T16n0665_006:0431a22_16",
        "context_with_next_sentence": true
    },
    {
        "source_sentence": "』其父報曰：",
        "from": "T16n0665_006:0431a23_2",
        "context_with_next_sentence": true
    },
    {
        "source_sentence": "『汝可速去，日日與彼一百迦利沙波拏此是根本梵音，惟目貝齒而隨方不定，或是貝齒，或是金銀銅鐵等錢，然摩揭陀現今通用一迦利沙波拏有一千六百貝齒，總數可以准知，若准物直隨處不定。",
        "from": "T16n0665_006:0431a25_25",
        "context_with_next_sentence": true
    },
    {
        "source_sentence": "若人持呪得成就者，獲物之時自知其數。",
        "from": "T16n0665_006:0431a25_43",
        "context_with_next_sentence": true
    },
    {
        "source_sentence": "有本云：",
        "from": "T16n0665_006:0431a25_47",
        "context_with_next_sentence": true
    },
    {
        "source_sentence": "每日與一百陳那羅，即金錢也。",
        "from": "T16n0665_006:0431a26_9",
        "context_with_next_sentence": true
    },
    {
        "source_sentence": "乃至盡形日日常得，西方求者多有神驗，除不至心也。",
        "from": "T16n0665_006:0431a26_33",
        "context_with_next_sentence": true
    },
    {
        "source_sentence": "』「其持呪者見是相已，知事得成。",
        "from": "T16n0665_006:0431a27_14",
        "context_with_next_sentence": true
    },
    {
        "source_sentence": "當須獨處淨室，燒香而臥。",
        "from": "T16n0665_006:0431a28_8",
        "context_with_next_sentence": true
    },
    {
        "source_sentence": "可於床邊置一香篋，每至天曉，觀其篋中獲所求物。",
        "from": "T16n0665_006:0431a29_12",
        "context_with_next_sentence": true
    },
    {
        "source_sentence": "每得物時，當日即須供養三寶，香花飲食兼施貧乏，皆令罄盡，不得停留。",
        "from": "T16n0665_006:0431b02_9",
        "context_with_next_sentence": true
    },
    {
        "source_sentence": "於諸有情起慈悲念，勿生瞋誑諂害之心。",
        "from": "T16n0665_006:0431b03_10",
        "context_with_next_sentence": true
    },
    {
        "source_sentence": "若起瞋者，即失神驗，常可護心，勿令瞋恚。",
        "from": "T16n0665_006:0431b04_11",
        "context_with_next_sentence": true
    },
    {
        "source_sentence": "又持此呪者，於每日中憶我多聞天王，及男女眷屬稱揚讚歎，恒以十善共相資助，令彼天等福力增明，眾善普臻證菩提處。",
        "from": "T16n0665_006:0431b07_10",
        "context_with_next_sentence": true
    },
    {
        "source_sentence": "彼諸天眾見是事已，皆大歡喜，共來擁衛持呪之人。",
        "from": "T16n0665_006:0431b08_15",
        "context_with_next_sentence": true
    },
    {
        "source_sentence": "又持呪者壽命長遠，經無量歲，永離三塗，常無災厄，亦令獲得如意寶珠及以伏藏，神通自在，所願皆成。",
        "from": "T16n0665_006:0431b11_6",
        "context_with_next_sentence": true
    },
    {
        "source_sentence": "若求官榮，無不稱意，亦解一切禽獸之語。",
        "from": "T16n0665_006:0431b12_6",
        "context_with_next_sentence": true
    },
    {
        "source_sentence": "「世尊！",
        "from": "T16n0665_006:0431b13_3",
        "context_with_next_sentence": true
    },
    {
        "source_sentence": "若持呪時，欲得見我自身現者，可於月八日或十五日，於白疊上畫佛形像，當用木膠雜彩莊飾，其畫像人為受八戒。",
        "from": "T16n0665_006:0431b16_2",
        "context_with_next_sentence": true
    },
    {
        "source_sentence": "於佛左邊作吉祥天女像，於佛右邊作我多聞天像，并畫男女眷屬之類。",
        "from": "T16n0665_006:0431b17_15",
        "context_with_next_sentence": true
    },
    {
        "source_sentence": "安置座處咸令如法，布列花彩，燒眾名香，然燈續明，晝夜無歇，上妙飲食種種珍奇，發殷重心隨時供養，受持神呪，不得輕心。",
        "from": "T16n0665_006:0431b20_17",
        "context_with_next_sentence": true
    },
    {
        "source_sentence": "請召我時應誦此呪：",
        "from": "T16n0665_006:0431b21_8",
        "context_with_next_sentence": true
    },
    {
        "source_sentence": "「南謨室利健那也　勃陀引也　南謨薜室囉末拏也　藥叉囉闍引也　莫訶囉闍阿地囉闍也　南麼室唎耶裔　莫訶提弊引裔　怛姪他　怛囉怛囉　咄嚕咄嚕　末囉末囉　𡨧卛吐𡨧卛吐　漢娜漢娜　末尼羯諾迦　跋折囉薜琉璃也　目底迦楞訖㗚哆　設唎囉裔　蒲引薩婆薩埵呬哆迦摩薜室囉末拏　室唎夜提鼻　跋𡅘婆也　醫呬醫呬磨毘藍婆　瞿㗚拏瞿㗚拏𧙕麻八反喇娑𧙕喇娑　達䭾呬麼麼　阿目迦那末寫自稱己名達哩設那迦末寫達哩設南　麼麼末那　鉢喇曷囉大也　莎訶「世尊！",
        "from": "T16n0665_006:0431c05_3",
        "context_with_next_sentence": true
    },
    {
        "source_sentence": "我若見此誦呪之人，復見如是盛興供養，即生慈愛歡喜之心。",
        "from": "T16n0665_006:0431c06_11",
        "context_with_next_sentence": true
    },
    {
        "source_sentence": "我即變身作小兒形，或作老人、苾芻之像，手持如意末尼寶珠，并持金囊入道場內，身現恭敬，口稱佛名，語持呪者曰：",
        "from": "T16n0665_006:0431c09_8",
        "context_with_next_sentence": true
    },
    {
        "source_sentence": "『隨汝所求，皆令如願。",
        "from": "T16n0665_006:0431c09_19",
        "context_with_next_sentence": true
    },
    {
        "source_sentence": "』或隱林藪，或造寶珠，或欲眾人愛寵，或求金銀等物，欲持諸呪，皆令有驗。",
        "from": "T16n0665_006:0431c11_15",
        "context_with_next_sentence": true
    },
    {
        "source_sentence": "或欲神通壽命長遠，及勝妙樂，無不稱心。",
        "from": "T16n0665_006:0431c12_16",
        "context_with_next_sentence": true
    },
    {
        "source_sentence": "我今且說如是之事，若更求餘，皆隨所願，悉得成就，寶藏無盡，功德無窮。",
        "from": "T16n0665_006:0431c14_13",
        "context_with_next_sentence": true
    },
    {
        "source_sentence": "假使日月墜墮于地，或可大地有時移轉，我此實語終不虛然，常得安隱，隨心快樂。",
        "from": "T16n0665_006:0431c16_13",
        "context_with_next_sentence": true
    },
    {
        "source_sentence": "世尊！",
        "from": "T16n0665_006:0431c16_16",
        "context_with_next_sentence": true
    },
    {
        "source_sentence": "若有人能受持讀誦是經王者，誦此呪時，不假疲勞，法速成就。",
        "from": "T16n0665_006:0431c18_8",
        "context_with_next_sentence": true
    },
    {
        "source_sentence": "世尊！",
        "from": "T16n0665_006:0431c18_11",
        "context_with_next_sentence": true
    },
    {
        "source_sentence": "我今為彼貧窮困厄苦惱眾生，說此神呪，令獲大利，皆得富樂，自在無患，乃至盡形，我當擁護，隨逐是人，為除災厄。",
        "from": "T16n0665_006:0432a01_8",
        "context_with_next_sentence": true
    },
    {
        "source_sentence": "亦復令此持《金光明最勝王經》流通之者，及持呪人，於百步內光明照燭，我之所有千藥叉神亦常侍衛，隨欲驅使，無不遂心。",
        "from": "T16n0665_006:0432a04_7",
        "context_with_next_sentence": true
    },
    {
        "source_sentence": "我說實語，無有虛誑，惟佛證知。",
        "from": "T16n0665_006:0432a05_4",
        "context_with_next_sentence": true
    },
    {
        "source_sentence": "」時多聞天王說此呪已，佛言：",
        "from": "T16n0665_006:0432a05_18",
        "context_with_next_sentence": true
    },
    {
        "source_sentence": "「善哉！",
        "from": "T16n0665_006:0432a06_3",
        "context_with_next_sentence": true
    },
    {
        "source_sentence": "天王！",
        "from": "T16n0665_006:0432a06_6",
        "context_with_next_sentence": true
    },
    {
        "source_sentence": "汝能破裂一切眾生貧窮苦網，令得富樂，說是神呪，復令此經廣行於世。",
        "from": "T16n0665_006:0432a07_18",
        "context_with_next_sentence": true
    },
    {
        "source_sentence": "」時四天王俱從座起，偏袒一肩，頂禮雙足，右膝著地，合掌恭敬，以妙伽他讚佛功德：",
        "from": "T16n0665_006:0432a10_1",
        "context_with_next_sentence": true
    },
    {
        "source_sentence": "「佛面猶如淨滿月，　　亦如千日放光明；",
        "from": "T16n0665_006:0432a11_18",
        "context_with_next_sentence": true
    },
    {
        "source_sentence": "目淨脩廣若青蓮，　　齒白齊密猶珂雪。",
        "from": "T16n0665_006:0432a12_17",
        "context_with_next_sentence": true
    },
    {
        "source_sentence": "佛德無邊如大海，　　無限妙寶積其中；",
        "from": "T16n0665_006:0432a13_17",
        "context_with_next_sentence": true
    },
    {
        "source_sentence": "智慧德水鎮恒盈，　　百千勝定咸充滿。",
        "from": "T16n0665_006:0432a14_17",
        "context_with_next_sentence": true
    },
    {
        "source_sentence": "足下輪相皆嚴飾，　　轂輞千輻悉齊平；",
        "from": "T16n0665_006:0432a15_17",
        "context_with_next_sentence": true
    },
    {
        "source_sentence": "手足鞔網遍莊嚴，　　猶如鵝王相具足。",
        "from": "T16n0665_006:0432a16_17",
        "context_with_next_sentence": true
    },
    {
        "source_sentence": "佛身光曜等金山，　　清淨殊特無倫匹；",
        "from": "T16n0665_006:0432a17_17",
        "context_with_next_sentence": true
    },
    {
        "source_sentence": "亦如妙高功德滿，　　故我稽首佛山王。",
        "from": "T16n0665_006:0432a18_17",
        "context_with_next_sentence": true
    },
    {
        "source_sentence": "相好如空不可測，　　逾於千月放光明；",
        "from": "T16n0665_006:0432a19_17",
        "context_with_next_sentence": true
    },
    {
        "source_sentence": "皆如焰幻不思議，　　故我稽首心無著。",
        "from": "T16n0665_006:0432a20_17",
        "context_with_next_sentence": true
    },
    {
        "source_sentence": "」爾時，四天王讚歎佛已，世尊亦以伽他而答之曰：",
        "from": "T16n0665_006:0432a22_2",
        "context_with_next_sentence": true
    },
    {
        "source_sentence": "「此《金光明》最勝經，　　無上十力之所說；",
        "from": "T16n0665_006:0432a23_20",
        "context_with_next_sentence": true
    },
    {
        "source_sentence": "汝等四王常擁護，　　應生勇猛不退心。",
        "from": "T16n0665_006:0432a24_17",
        "context_with_next_sentence": true
    },
    {
        "source_sentence": "此妙經寶極甚深，　　能與一切有情樂；",
        "from": "T16n0665_006:0432a25_17",
        "context_with_next_sentence": true
    },
    {
        "source_sentence": "由彼有情安樂故，　　常得流通贍部洲。",
        "from": "T16n0665_006:0432a26_17",
        "context_with_next_sentence": true
    },
    {
        "source_sentence": "於此大千世界中，　　所有一切有情類；",
        "from": "T16n0665_006:0432a27_17",
        "context_with_next_sentence": true
    },
    {
        "source_sentence": "餓鬼傍生及地獄，　　如是苦趣悉皆除。",
        "from": "T16n0665_006:0432a28_17",
        "context_with_next_sentence": true
    },
    {
        "source_sentence": "住此南洲諸國王，　　及餘一切有情類；",
        "from": "T16n0665_006:0432a29_17",
        "context_with_next_sentence": true
    },
    {
        "source_sentence": "由經威力常歡喜，　　皆蒙擁護得安寧。",
        "from": "T16n0665_006:0432b01_17",
        "context_with_next_sentence": true
    },
    {
        "source_sentence": "亦使此中諸有情，　　除眾病苦無賊盜；",
        "from": "T16n0665_006:0432b02_17",
        "context_with_next_sentence": true
    },
    {
        "source_sentence": "賴此國土弘經故，　　安隱豐樂無違惱。",
        "from": "T16n0665_006:0432b03_17",
        "context_with_next_sentence": true
    },
    {
        "source_sentence": "若人聽受此經王，　　欲求尊貴及財利；",
        "from": "T16n0665_006:0432b04_17",
        "context_with_next_sentence": true
    },
    {
        "source_sentence": "國土豐樂無違諍，　　隨心所願悉皆從。",
        "from": "T16n0665_006:0432b05_17",
        "context_with_next_sentence": true
    },
    {
        "source_sentence": "能令他方賊退散，　　於自國界常安隱；",
        "from": "T16n0665_006:0432b06_17",
        "context_with_next_sentence": true
    },
    {
        "source_sentence": "由此最勝經王力，　　離諸苦惱無憂怖。",
        "from": "T16n0665_006:0432b07_17",
        "context_with_next_sentence": true
    },
    {
        "source_sentence": "如寶樹王在宅內，　　能生一切諸樂具；",
        "from": "T16n0665_006:0432b08_17",
        "context_with_next_sentence": true
    },
    {
        "source_sentence": "最勝經王亦復然，　　能與人王勝功德。",
        "from": "T16n0665_006:0432b09_17",
        "context_with_next_sentence": true
    },
    {
        "source_sentence": "譬如澄潔清冷水，　　能除飢渴諸熱惱；",
        "from": "T16n0665_006:0432b10_17",
        "context_with_next_sentence": true
    },
    {
        "source_sentence": "最勝經王亦復然，　　令樂福者心滿足。",
        "from": "T16n0665_006:0432b11_17",
        "context_with_next_sentence": true
    },
    {
        "source_sentence": "如人室有妙寶篋，　　隨所受用悉從心；",
        "from": "T16n0665_006:0432b12_17",
        "context_with_next_sentence": true
    },
    {
        "source_sentence": "最勝經王亦復然，　　福德隨心無所乏。",
        "from": "T16n0665_006:0432b13_17",
        "context_with_next_sentence": true
    },
    {
        "source_sentence": "汝等天主及天眾，　　應當供養此經王；",
        "from": "T16n0665_006:0432b14_17",
        "context_with_next_sentence": true
    },
    {
        "source_sentence": "若能依教奉持經，　　智慧威神皆具足。",
        "from": "T16n0665_006:0432b15_17",
        "context_with_next_sentence": true
    },
    {
        "source_sentence": "現在十方一切佛，　　咸共護念此經王；",
        "from": "T16n0665_006:0432b16_17",
        "context_with_next_sentence": true
    },
    {
        "source_sentence": "見有讀誦及受持，　　稱歎善哉甚希有。",
        "from": "T16n0665_006:0432b17_17",
        "context_with_next_sentence": true
    },
    {
        "source_sentence": "若有人能聽此經，　　身心踊躍生歡喜；",
        "from": "T16n0665_006:0432b18_17",
        "context_with_next_sentence": true
    },
    {
        "source_sentence": "常有百千藥叉眾，　　隨所住處護斯人。",
        "from": "T16n0665_006:0432b19_17",
        "context_with_next_sentence": true
    },
    {
        "source_sentence": "於此世界諸天眾，　　其數無量不思議；",
        "from": "T16n0665_006:0432b20_17",
        "context_with_next_sentence": true
    },
    {
        "source_sentence": "悉共聽受此經王，　　歡喜護持無退轉。",
        "from": "T16n0665_006:0432b21_17",
        "context_with_next_sentence": true
    },
    {
        "source_sentence": "若人聽受此經王，　　威德勇猛常自在；",
        "from": "T16n0665_006:0432b22_17",
        "context_with_next_sentence": true
    },
    {
        "source_sentence": "增益一切人天眾，　　令離衰惱益光明。",
        "from": "T16n0665_006:0432b23_17",
        "context_with_next_sentence": true
    },
    {
        "source_sentence": "」爾時四天王聞是頌已，歡喜踊躍，白佛言：",
        "from": "T16n0665_006:0432b24_18",
        "context_with_next_sentence": true
    },
    {
        "source_sentence": "「世尊！",
        "from": "T16n0665_006:0432b25_3",
        "context_with_next_sentence": true
    },
    {
        "source_sentence": "我從昔來未曾得聞如是甚深微妙之法。",
        "from": "T16n0665_006:0432b26_2",
        "context_with_next_sentence": true
    },
    {
        "source_sentence": "」心生悲喜，涕淚交流，舉身戰動，證不思議希有之事，以天曼陀羅花、摩訶曼陀羅花而散佛上。",
        "from": "T16n0665_006:0432b28_7",
        "context_with_next_sentence": true
    },
    {
        "source_sentence": "作是殊勝供養佛已，白佛言：",
        "from": "T16n0665_006:0432b29_3",
        "context_with_next_sentence": true
    },
    {
        "source_sentence": "「世尊！",
        "from": "T16n0665_006:0432b29_7",
        "context_with_next_sentence": true
    },
    {
        "source_sentence": "我等四王各有五百藥叉眷屬，常當處處擁護是經及說法師，以智光明而為助衛。",
        "from": "T16n0665_006:0432c02_5",
        "context_with_next_sentence": true
    },
    {
        "source_sentence": "若於此經所有句義忘失之處，我皆令彼憶念不忘，并與陀羅尼殊勝法門令得具足。",
        "from": "T16n0665_006:0432c04_6",
        "context_with_next_sentence": true
    },
    {
        "source_sentence": "復欲令此最勝經王所在之處，為諸眾生廣宣流布，不速隱沒。",
        "from": "T16n0665_006:0432c05_16",
        "context_with_next_sentence": true
    },
    {
        "source_sentence": "」爾時，世尊於大眾中說是法時，無量眾生皆得大智聰叡辯才，攝受無量福德之聚，離諸憂惱，發喜樂心，善明眾論，登出離道，不復退轉，速證菩提。",
        "from": "T16n0665_006:0432c09_9",
        "context_with_next_sentence": true
    },
    {
        "source_sentence": "金光明最勝王經卷第六",
        "from": "T16n0665_006:0432c10_100",
        "context_with_next_sentence": false
    }
]