{
    "T12n0361_002:0284b17_0": "佛說無量清淨平等覺經卷第二",
    "T12n0361_002:0284b19_0": "後漢月支國三藏支婁迦讖譯",
    "T12n0361_002:0284b20_0": "◎佛告阿難：「若言是也。",
    "T12n0361_002:0284b20_1": "如帝王，雖於人中好無比，當令在遮迦越王邊住者，其面目形貌甚醜惡，其狀不好，比如乞人在帝王邊住耳。",
    "T12n0361_002:0284b23_0": "帝王面醜，尚復不如遮迦越王面色姝好百千億萬倍也。",
    "T12n0361_002:0284b24_1": "如遮迦越王於天下絕好無比，當令在第二忉利天帝釋邊住者，其面甚醜不好，尚復不如天帝釋面貌端正姝好百千億萬倍也。",
    "T12n0361_002:0284b27_2": "如天帝釋，令在第六天王邊住者，其面貌甚醜不好，尚復不如第六天王面貌端正姝好百千億倍也。",
    "T12n0361_002:0284b29_3": "如第六天王，令在無量清淨佛國中諸菩薩、阿羅漢邊住者，其面甚醜，尚復不如無量清淨佛國中諸菩薩、阿羅漢面貌端正姝好百千億萬倍也。」",
    "T12n0361_002:0284c04_0": "佛言：「無量清淨佛諸菩薩、阿羅漢，面貌悉皆端正絕好無比，次於泥洹之道也。」",
    "T12n0361_002:0284c05_1": "佛告阿難：「無量清淨佛及諸菩薩、阿羅漢，講堂、精舍、所居處舍宅、中外浴池上皆有七寶樹。",
    "T12n0361_002:0284c08_2": "中有純銀樹、中有純金樹、中有純水精樹、中有純琉璃樹、中有純白玉樹、中有純珊瑚樹、中有純虎珀樹、中有純車璩樹，種種各自異行。",
    "T12n0361_002:0284c11_3": "「中復有兩寶共作一樹者：銀樹，銀根、金莖、銀枝、金葉、銀華、金實；金樹者，金根、銀莖、金枝、銀葉、金華、銀實。",
    "T12n0361_002:0284c13_4": "是兩寶樹轉共相成，各自異行。",
    "T12n0361_002:0284c14_5": "「中復有三寶共作一樹者：銀樹，銀根、金莖、水精枝、銀葉、金華、水精實；金樹者，金根、銀莖、水精枝、金葉、銀華、水精實；水精樹者，水精根、銀莖、金枝、水精葉、銀華、金實。",
    "T12n0361_002:0284c18_6": "是三寶樹轉共相成，各自異行中。",
    "T12n0361_002:0284c19_0": "「復有四寶共作一樹者：銀樹，銀根、金莖、水精枝、琉璃葉、銀華、金實；金樹者，金根、銀莖、水精枝、琉璃葉、金華、銀實；水精樹者，水精根、琉璃莖、銀枝、金葉、水精華、琉璃實；琉璃樹者，琉璃根、水精莖、金枝、銀葉、琉璃華、水精實。",
    "T12n0361_002:0284c24_1": "是四寶樹轉共相成，各自異行中。",
    "T12n0361_002:0284c24_2": "「復有五寶共作一樹者：銀樹，銀根、金莖、水精枝、琉璃葉、珊瑚華、金實；金樹者，金根、銀莖、水精枝、琉璃葉、珊瑚華、銀實；水精樹者，水精根、琉璃莖、珊瑚枝、銀葉、金華、琉璃實；琉璃樹者，琉璃根、珊瑚莖、水精枝、金葉、銀華、珊瑚實；珊瑚樹者，珊瑚根、琉璃莖、水精枝、金葉、銀華、琉璃實。",
    "T12n0361_002:0285a02_3": "是五寶樹轉共相成，各自異行中。",
    "T12n0361_002:0285a03_4": "「復有六寶共作一樹者：銀樹，銀根、金莖、水精枝、琉璃葉、珊瑚華、虎珀實；金樹者，金根、銀莖、水精枝、琉璃葉、虎珀華、珊瑚實；水精樹者，水精根、琉璃莖、珊瑚枝、銀葉、虎珀華、金實；琉璃樹者，琉璃根、珊瑚莖、虎珀枝、水精葉、金華、銀實；珊瑚樹者，珊瑚根、虎珀莖、銀枝、金葉、水精華、琉璃實；虎珀樹者，虎珀根、珊瑚莖、金枝、銀葉、琉璃華、水精實。",
    "T12n0361_002:0285a11_0": "是六寶樹轉共相成，各自異行中。",
    "T12n0361_002:0285a11_1": "「復有七寶共作一樹者：銀樹，銀根、金莖、水精節、琉璃枝、珊瑚葉、虎珀華、車璩實；金樹者，金根、水精莖、琉璃節、珊瑚枝、虎珀葉、車璩華、銀實；水精樹者，水精根、琉璃莖、珊瑚節、虎珀枝、車璩葉、白玉華、金實；琉璃樹者，琉璃根、珊瑚莖、虎珀節、白玉枝、車璩葉、水精華、銀實；珊瑚樹者，珊瑚根、虎珀莖、白玉節、銀枝、明月珠葉、金華、水精實；虎珀樹者，虎珀根、白玉莖、珊瑚節、琉璃枝、車璩葉、水精華、金實；白玉樹者，白玉根、車璩莖、琉璃節、珊瑚枝、虎珀葉、金華、摩尼珠實。",
    "T12n0361_002:0285a22_2": "「是七寶樹轉共相成，種種各自異行，行行自相值、莖莖自相准、枝枝自相值、葉葉自相向、華華自相望，極自軟好，實實自相當。」",
    "T12n0361_002:0285a25_3": "佛言：「無量清淨佛講堂、精舍中，外內七寶浴池繞邊上諸七寶樹，及諸菩薩、阿羅漢七寶舍宅中外，七寶浴池繞池邊七寶樹，數千百重行，皆各各如是。",
    "T12n0361_002:0285a28_4": "行行自作五音，聲甚好無比。」",
    "T12n0361_002:0285a29_5": "佛語阿難：「如世間帝王萬種伎樂音聲，不如遮迦越王諸伎樂一音聲好百千億萬倍也。",
    "T12n0361_002:0285b02_6": "如遮迦越王萬種伎樂音聲，尚復不如第二忉利天上諸伎樂一音聲好百千億萬倍也。",
    "T12n0361_002:0285b04_7": "如忉利天上萬種伎樂之聲，尚復不如第六天上諸伎樂一音聲好百千億萬倍也。",
    "T12n0361_002:0285b06_8": "如第六天上萬種音樂之聲，尚復不如無量清淨佛國中七寶樹一音聲好百千億萬倍也。",
    "T12n0361_002:0285b08_9": "無量清淨佛國亦有萬種自然之伎樂無極也。",
    "T12n0361_002:0285b09_10": "「無量清淨佛及諸菩薩、阿羅漢欲浴時，便各自入其七寶池中浴。",
    "T12n0361_002:0285b11_11": "諸菩薩、阿羅漢意欲令水沒足，水則沒足；意欲令水至膝，水則至膝；意欲令水至腰，水則至腰；意欲令水至腋，水則至腋；意欲令水至頸，水則至頸；意欲令水自灌身上，水則灌身上；意欲令水轉復還如故，水則轉還復如故，恣若隨意所欲好憙。」",
    "T12n0361_002:0285b16_12": "佛言：「無量清淨佛及諸菩薩、阿羅漢皆浴已，悉自於一蓮華上坐，則四方自然亂風起。",
    "T12n0361_002:0285b18_13": "其亂風者，亦非世間之風也，亦復非天上之風也；是亂風者，都為八方上下眾風中之自然，都相合會共化生耳。",
    "T12n0361_002:0285b21_14": "其亂風亦不大寒亦不大溫，常和調中，適其涼好無比；亂風徐起，亦不遲、亦不疾，適得中宜。",
    "T12n0361_002:0285b23_15": "吹國中七寶樹，七寶樹皆復自作五音聲；亂風吹華，悉覆蓋其國中。",
    "T12n0361_002:0285b25_16": "華皆自散無量清淨佛及諸菩薩、阿羅漢上。",
    "T12n0361_002:0285b26_17": "華適墮地，華皆厚四寸，極自軟好無比。",
    "T12n0361_002:0285b27_18": "華小萎，則自然亂風吹萎華，悉自然去。",
    "T12n0361_002:0285b28_0": "則復四方復自然亂風起，吹七寶樹，七寶樹皆復自作五音聲；亂風吹華，悉復自然散無量清淨佛及諸菩薩、阿羅漢上；華墮地則自然亂風復吹萎華，悉自然去。",
    "T12n0361_002:0285c02_1": "則復四方自然亂風起，吹七寶樹、華，如是者四反。",
    "T12n0361_002:0285c04_0": "「諸菩薩、阿羅漢中有但欲聞經者、中有但欲聞音樂聲者、中有但欲聞華香者、中有不欲聞經者、中有不欲聞五音者、中有不欲聞華香者，其所欲聞者輒則獨聞之，其所不欲聞者了獨不聞也，則皆自然隨意，在所欲憙樂，不違其心中所欲願也。",
    "T12n0361_002:0285c09_1": "「無量清淨佛及諸菩薩、阿羅漢皆浴訖已各自去，其諸菩薩、阿羅漢各自行道，中有在地講經者、中有在地誦經者、中有在地說經者、中有在地口受經者、中有在地聽經者、中有在地念經者、中有在地思道者、中有在地坐禪一心者、中有在地經行者；中有在虛空中講經者、中有在虛空中誦經者、中有在虛空中說經者、中有在虛空中口受經者、中有在虛空中聽經者、中有在虛空中念經者、中有在虛空中思念道者、中有在虛空中坐禪一心者、中有在虛空中經行者。",
    "T12n0361_002:0285c20_2": "中有未得須陀洹道者則得須陀洹道、中有未得斯陀含道者則得斯陀含道、中有未得阿那含道者則得阿那含道、中有未得阿羅漢道者則得阿羅漢道、中有未得阿惟越致菩薩者則得阿惟越致菩薩。",
    "T12n0361_002:0285c25_0": "菩薩、阿羅漢各自說經行道，皆悉得道，莫不歡喜踊躍者。",
    "T12n0361_002:0285c26_1": "「諸菩薩中有意欲供養八方上下無央數諸佛，即皆俱前為無量清淨佛作禮却，長跪叉手，白佛辭行：『欲供養八方上下諸無央數佛。』",
    "T12n0361_002:0285c29_2": "無量清淨佛則然可之，則使其行供養諸菩薩等，皆大歡喜。",
    "T12n0361_002:0286a01_3": "數千億萬人、無央數不可復計——皆智慧勇猛——各自翻飛等輩相追，俱共散飛則行即到八方上下無央數諸佛所，皆前為佛作禮，便則供養諸佛。",
    "T12n0361_002:0286a04_4": "「其諸菩薩意欲得萬種自然之物在前，則自然百雜色華百種、自然雜繒幡綵百種物、自然劫波育衣、自然七寶、自然燈火、自然萬種伎樂悉皆在前。",
    "T12n0361_002:0286a08_5": "其華香萬種自然之物者，亦非世間之物也、亦復非天上之物也；是萬種之物都為八方上下眾物自然共合會化生耳。",
    "T12n0361_002:0286a11_0": "意欲得者，則自然化生在前；意不用者，便則自化去。",
    "T12n0361_002:0286a12_1": "諸菩薩便共持供養諸佛及諸菩薩、阿羅漢上，邊傍前後徊繞周匝，自在意所欲得則輒皆至。",
    "T12n0361_002:0286a14_2": "當爾之時，快樂不可言也。",
    "T12n0361_002:0286a15_0": "「諸菩薩意各欲得四十里華，則自然四十里華在前。",
    "T12n0361_002:0286a16_1": "諸菩薩皆於虛空中共持華，則散諸佛及諸菩薩、阿羅漢上，華皆在虛空中下向，華甚香好。",
    "T12n0361_002:0286a18_2": "華適小萎便自墮地，則自然亂風吹，萎華悉自然去。",
    "T12n0361_002:0286a19_3": "「諸菩薩意各復欲得八十里華，則自然八十里華在前。",
    "T12n0361_002:0286a20_4": "諸菩薩皆復於虛空中共持華散諸菩薩、阿羅漢上，華皆復在虛空中下向。",
    "T12n0361_002:0286a22_5": "華小萎便自墮地，則自然亂風吹萎華去。",
    "T12n0361_002:0286a23_6": "「諸菩薩意各復欲得百六十里華，則自然百六十里華在前。",
    "T12n0361_002:0286a24_7": "諸菩薩皆復於虛空中共持華則散諸佛及諸菩薩、阿羅漢上，華皆復於虛空中下向。",
    "T12n0361_002:0286a26_8": "華適小萎便自墮地，則自然亂風吹，華悉自然去。",
    "T12n0361_002:0286a27_9": "「諸菩薩意各復欲得三百二十里華，則自然三百二十里華在前。",
    "T12n0361_002:0286a29_10": "諸菩薩皆復於虛空共持華則散諸佛及諸菩薩、阿羅漢上，華皆復在虛空中下向。",
    "T12n0361_002:0286b02_11": "華適小萎便自墮地，則自然亂風吹，華悉自然去。",
    "T12n0361_002:0286b03_12": "「諸菩薩意各復欲得六百四十里華，則自然六百四十里華在前。",
    "T12n0361_002:0286b04_13": "諸菩薩皆復於虛空中共持華散諸佛及諸菩薩、阿羅漢上，華皆復在虛空中下向。",
    "T12n0361_002:0286b06_14": "華適小萎便自墮地，則自然亂風吹，華悉自然去。",
    "T12n0361_002:0286b07_15": "「諸菩薩意各復欲得千二百八十里華，則自然千二百八十里華在前。",
    "T12n0361_002:0286b09_16": "諸菩薩皆復於虛空中共持華散諸佛及諸菩薩、阿羅漢上，華皆復在虛空中下向。",
    "T12n0361_002:0286b11_17": "華適小萎便自墮地，則自然亂風吹，華悉自然去。",
    "T12n0361_002:0286b12_18": "「諸菩薩意各復欲得二千五百六十里華，則自然二千五百六十里華在前。",
    "T12n0361_002:0286b14_19": "諸菩薩皆復於虛空中共持華散諸佛及諸菩薩、阿羅漢上，華皆復在虛空中下向。",
    "T12n0361_002:0286b16_0": "華適小萎便自墮地，則自然亂風吹，華悉自然去。",
    "T12n0361_002:0286b17_1": "「諸菩薩意各復欲得五千一百二十里華，則自然五千一百二十里華在前。",
    "T12n0361_002:0286b18_2": "諸菩薩皆復於虛空中共持華則散諸佛及諸菩薩、阿羅漢上，華皆復在虛空中下向。",
    "T12n0361_002:0286b20_3": "華適小萎便自墮地，則自然亂風吹，華悉自然去。",
    "T12n0361_002:0286b21_4": "「諸菩薩意各復欲得萬二百四十里華，則自然萬二百四十里華在前。",
    "T12n0361_002:0286b23_5": "諸菩薩皆復於虛空中共持華散諸佛及諸菩薩、阿羅漢上，華皆復在虛空中下向。",
    "T12n0361_002:0286b25_6": "華適小萎便自墮地，則自然亂風吹，華則自然去。",
    "T12n0361_002:0286b26_7": "「諸菩薩意各復欲得二萬四百八十里華，則自然二萬四百八十里華在前。",
    "T12n0361_002:0286b28_8": "諸菩薩皆復於虛空中持華散諸佛及諸菩薩、阿羅漢上，華皆復在虛空中下向。",
    "T12n0361_002:0286c01_0": "華適小萎便自墮地，自然亂風吹，華悉自然去。",
    "T12n0361_002:0286c02_1": "「諸菩薩意各復欲得五萬里華，則自然五萬里華在前。",
    "T12n0361_002:0286c03_2": "諸菩薩皆復於虛空中共持華散諸佛及諸菩薩、阿羅漢上，華皆在虛空中下向。",
    "T12n0361_002:0286c05_3": "華適小萎便自墮地，則自然亂風吹，華悉自然去。",
    "T12n0361_002:0286c06_4": "「諸菩薩意各復欲得十萬里華，則自然十萬里華在前。",
    "T12n0361_002:0286c07_5": "諸菩薩皆復於虛空中共持華則散諸佛及諸菩薩、阿羅漢上，華皆在虛空中下向。",
    "T12n0361_002:0286c09_6": "華適小萎便自墮地，則自然亂風吹，華悉自然去。",
    "T12n0361_002:0286c10_7": "「諸菩薩意各復欲得二十萬里華，則自然二十萬里華在前。",
    "T12n0361_002:0286c11_8": "諸菩薩皆復於虛空中共持華則散諸佛及諸菩薩、阿羅漢上，華皆在虛空中下向。",
    "T12n0361_002:0286c13_9": "華適小萎便自墮地，則自然亂風吹，華悉自然去。",
    "T12n0361_002:0286c14_10": "「諸菩薩意各復欲得四十萬里華，則自然四十萬里華在前。",
    "T12n0361_002:0286c16_11": "諸菩薩皆復於虛空中共持華則散諸佛及諸菩薩、阿羅漢上，華皆在虛空中下向。",
    "T12n0361_002:0286c18_12": "華適小萎便自墮地，則自然亂風吹，華悉自然去。",
    "T12n0361_002:0286c19_13": "「諸菩薩意各復欲得八十萬里華，則自然八十萬里華在前。",
    "T12n0361_002:0286c20_14": "諸菩薩皆復於虛空中共持華則散諸佛及諸菩薩、阿羅漢上，華皆在虛空中下向。",
    "T12n0361_002:0286c22_15": "華適小萎便自墮地，則自然亂風吹，華則自然去。",
    "T12n0361_002:0286c23_16": "「諸菩薩意各復欲得百六十萬里華，則自然百六十萬里華在前。",
    "T12n0361_002:0286c25_17": "諸菩薩皆復於虛空中共持華則散諸佛及諸菩薩、阿羅漢上，華皆在虛空中下向。",
    "T12n0361_002:0286c27_18": "華適小萎便自墮地，則自然亂風吹，華悉自然去。",
    "T12n0361_002:0286c28_19": "「諸菩薩意各復欲得三百萬里華，則自然三百萬里華在前。",
    "T12n0361_002:0286c29_20": "諸菩薩皆復於虛空中共持華則散諸佛及諸菩薩、阿羅漢上，華皆在虛空中下向。",
    "T12n0361_002:0287a02_21": "華適小萎便自墮地，則自然亂風吹，華悉自然去。",
    "T12n0361_002:0287a03_22": "「諸菩薩意各復欲得四百萬里華，則自然四百萬里華在前。",
    "T12n0361_002:0287a04_23": "諸菩薩心意俱大歡喜踊躍，皆在虛空中共持華則散諸佛及諸菩薩、阿羅漢上，華都自然合為一華，華正團圓，周匝各適等。",
    "T12n0361_002:0287a07_24": "華轉倍前極自軟好，轉勝於前華好，數百千色，色色異香，甚香不可言。",
    "T12n0361_002:0287a09_25": "諸菩薩皆大歡喜，俱於虛空中大共作眾音自然伎樂，樂佛及諸菩薩、阿羅漢。",
    "T12n0361_002:0287a11_26": "當是之時，快樂不可言。",
    "T12n0361_002:0287a11_27": "諸菩薩皆悉却坐聽經，聽經竟則悉皆諷誦通利，重知經道，益明智慧。",
    "T12n0361_002:0287a13_28": "其諸華香小萎便自墮地，則自然亂風吹華，悉皆自然去。",
    "T12n0361_002:0287a14_29": "「則諸佛國中從第一四天王上至三十六天上，諸菩薩、阿羅漢、天人皆復於虛空中大共作眾音伎樂。",
    "T12n0361_002:0287a16_30": "諸天人前來者轉去避後來者，後來者轉復供養如前，更相開避。",
    "T12n0361_002:0287a18_31": "諸天人歡喜聽經，皆大共作音樂。",
    "T12n0361_002:0287a19_32": "當是之時，快樂無極。",
    "T12n0361_002:0287a19_33": "「諸菩薩供養聽經訖竟，便皆起為諸佛作禮而去。",
    "T12n0361_002:0287a20_34": "則復飛到八方上下無央數諸佛所，則復供養聽經，皆各如前時悉遍。",
    "T12n0361_002:0287a22_35": "以後日未中時，諸菩薩則皆飛而去，則還其國，悉前為無量清淨佛作禮，皆却坐一面聽經。",
    "T12n0361_002:0287a24_36": "聽經竟，皆大歡喜。」",
    "T12n0361_002:0287a24_37": "◎◎佛言：「無量清淨佛及諸菩薩、阿羅漢欲食時，則自然七寶机、自然劫波育、自然罽[疊*毛]以為座。",
    "T12n0361_002:0287a27_38": "無量清淨佛及諸菩薩、阿羅漢皆坐已，前悉有自然七寶鉢，中皆有自然百味飲食。",
    "T12n0361_002:0287a29_39": "飲食者，亦不類世間飲食之味也，亦復非天上飲食之味也；此百味飲食者，都為八方上下眾自然之飲食中精，味甚香美無有比，都自然化生耳。",
    "T12n0361_002:0287b03_40": "其飲食自在，所欲得味甜酢，鉢自在所欲得。",
    "T12n0361_002:0287b04_41": "「諸菩薩、阿羅漢中有欲得銀鉢者、中有欲得金鉢者、中有欲得水精鉢者、中有欲得琉璃鉢者、中有欲得珊瑚鉢者、中有欲得虎珀鉢者、中有欲得白玉鉢者、中有欲得車璩鉢者、中有欲得瑪瑙鉢者、中有欲得明月珠鉢者、中有欲得摩尼珠鉢者、中有欲得紫磨金鉢者，皆滿其中，百味飲食自恣若隨意則至，亦無所從來，亦無有供作者，自然化生耳。",
    "T12n0361_002:0287b12_42": "「諸菩薩、阿羅漢皆食，食亦不多、亦不少，悉自然平等。",
    "T12n0361_002:0287b13_43": "諸菩薩、阿羅漢食，亦不言美惡，亦不以美故喜。",
    "T12n0361_002:0287b15_0": "食已，諸飯具、鉢、机、坐皆自然化去；欲食時，乃復化生耳。",
    "T12n0361_002:0287b16_1": "諸菩薩、阿羅漢皆心清潔不慕飯食，但用作氣力耳，皆自然消散，糜盡化去。」",
    "T12n0361_002:0287b18_0": "佛告阿難：「阿彌陀佛為諸菩薩、阿羅漢說法時，都悉大會講堂上。",
    "T12n0361_002:0287b19_1": "其國諸菩薩、阿羅漢及諸天、人民，無央數都不可復計，皆飛到無量清淨佛所，悉前為無量清淨佛作禮，却坐聽經。",
    "T12n0361_002:0287b22_2": "無量清淨佛便則為諸比丘僧、諸菩薩、阿羅漢、諸天、人民廣說道智大經，皆悉聞知經道，莫不歡喜踊躍、心開解者。",
    "T12n0361_002:0287b24_3": "「則四方自然亂風起，吹國中七寶樹，七寶樹皆復作五音聲。",
    "T12n0361_002:0287b26_4": "亂風吹七寶華，華覆蓋其國，皆在虛空中下向。",
    "T12n0361_002:0287b27_5": "華甚香，極自軟好，香遍國中。",
    "T12n0361_002:0287b27_6": "華皆自散無量清淨佛及諸菩薩、阿羅漢上。",
    "T12n0361_002:0287b28_7": "華墮地皆厚四寸，華適小萎，則自然亂風吹，萎華自然去。",
    "T12n0361_002:0287c01_8": "「則四方俱復自然亂風起吹七寶樹，七寶樹皆復自作五音聲。",
    "T12n0361_002:0287c02_9": "亂風吹七寶樹華，華復如前，皆自然散無量清淨佛及諸菩薩、阿羅漢上。",
    "T12n0361_002:0287c04_10": "華墮地復厚四寸，華小萎則自然亂風吹，萎華悉自然去。",
    "T12n0361_002:0287c05_11": "亂風吹華，如是四反。",
    "T12n0361_002:0287c06_12": "「則第一四天王諸天人、第二忉利天上諸天人、第三天上諸天人、第四天上諸天人、第五天上諸天人、第六天上諸天人、第七梵天上諸天人，上至第十六天上諸天人，上至三十六天上諸天人，皆持天上萬種自然之物——百種雜色華、百種雜香、百種雜繒綵、百種劫波育疊衣——萬種伎樂，轉倍好相勝，各持來下，為無量清淨佛作禮，則供養無量清淨佛及諸菩薩、阿羅漢。",
    "T12n0361_002:0287c14_13": "諸天人皆復大作伎樂，樂無量清淨佛及諸菩薩、阿羅漢。",
    "T12n0361_002:0287c16_14": "當是之時，快樂不可言。",
    "T12n0361_002:0287c16_15": "諸天人前來者轉去避後來者，後來者轉復供養如前，更相開避。",
    "T12n0361_002:0287c18_16": "「則東方無央數佛國不可復計——如恒水邊流沙，一沙一佛，其數如是——諸佛各遣諸菩薩無央數不可復計，皆飛到無量清淨佛所，則為無量清淨佛作禮，以頭面著佛足，悉却坐一面聽經。",
    "T12n0361_002:0287c22_17": "聽經竟，諸菩薩皆大歡喜，悉起為無量清淨佛作禮而去。",
    "T12n0361_002:0287c23_18": "「則西方無央數諸佛國——復如恒水邊流沙，一沙一佛，其數如是——諸佛各復遣諸菩薩無央數都不可復計，皆飛到無量清淨佛所，則前為無量清淨佛作禮，以頭面著佛足，悉却坐一面聽經。",
    "T12n0361_002:0287c28_19": "聽經竟，諸菩薩皆大歡喜，起為無量清淨佛作禮而去。",
    "T12n0361_002:0287c29_20": "「則北方無央數諸佛國——復如恒水邊流沙，一沙一佛，其數如是——諸佛各復遣諸菩薩無央數都不可復計，皆飛到無量清淨佛所，則前為無量清淨佛作禮，以頭面著佛足，悉却坐一面聽經。",
    "T12n0361_002:0288a04_21": "聽經竟，諸菩薩皆大歡喜，起為無量清淨佛作禮而去。",
    "T12n0361_002:0288a05_22": "「南方無央數諸佛國——復如恒水邊流沙，一沙一佛，其數如是——諸佛各復遣諸菩薩無央數都不可復計，皆飛到無量清淨佛所，則前為無量清淨佛作禮而去。",
    "T12n0361_002:0288a09_23": "「則復四角無央數諸佛國——各復如恒水邊流沙，一沙一佛，其數各如是——諸佛各復遣諸菩薩無央數都不可復計，皆飛到無量清淨佛所，前為無量清淨佛作禮已，頭面著佛足，悉却坐一面聽經。",
    "T12n0361_002:0288a13_24": "聽經竟，諸菩薩皆大歡喜，起為無量清淨佛作禮而去。」",
    "T12n0361_002:0288a15_0": "佛言：「八方上下諸無央數佛，更遣諸菩薩飛到無量清淨佛所，聽經供養，轉更相開避。",
    "T12n0361_002:0288a17_1": "「如是，則下面諸八方無央數佛國——一方者各復如恒水邊流沙，一沙一佛，其數復如是——諸佛各遣諸菩薩無央數都不可復計，皆飛到無量清淨佛所，前為阿彌陀佛作禮，以頭面著佛足，悉却坐聽經。",
    "T12n0361_002:0288a21_2": "聽經竟，諸菩薩皆大歡喜，起為無量清淨佛作禮而去。",
    "T12n0361_002:0288a22_3": "「上方諸佛更遣諸菩薩飛到無量清淨佛所，聽經供養相開避，前來者則去避後來者，後來者供養亦復如是，終無休絕極時。",
    "T12n0361_002:0288a26_0": "「譬若如恒沙剎，　　東方佛國如是，　各各遣諸菩薩，　　稽首禮無量覺；　西、南、北面皆爾，　　如是恒沙數土，　是諸佛遣菩薩，　　稽首禮無量覺。",
    "T12n0361_002:0288b01_0": "　此十方菩薩飛，　　皆以衣裓諸華，　天拘蠶種種具，　　往供養無量覺。",
    "T12n0361_002:0288b03_0": "　諸菩薩皆大集，　　稽首禮無際光，　遶三匝叉手住，　　歎國尊無量覺。",
    "T12n0361_002:0288b05_0": "　皆持華散佛上，　　心清淨稱無量，　於佛前住自說：　　『願使我剎如此。』",
    "T12n0361_002:0288b07_0": "　所散華止虛空，　　合成蓋百由旬，　其柄妙嚴飾好，　　悉遍覆眾會上。",
    "T12n0361_002:0288b09_0": "　諸菩薩都往至，　　諸尊剎難得值，　如是人聞佛名，　　快安隱得大利。",
    "T12n0361_002:0288b11_0": "　吾等類得是德，　　諸此剎獲所好，　計本國若如夢，　　無數劫淨此土。",
    "T12n0361_002:0288b13_0": "　見菩薩遶世尊，　　威神猛壽無極，　國覺眾甚清淨，　　無數劫難思議。",
    "T12n0361_002:0288b15_0": "　時無量世尊笑，　　三十六億那術，　此數光從口出，　　遍炤諸無數剎。",
    "T12n0361_002:0288b17_0": "　則迴光還遶佛，　　三匝已從頂入，　色霍然不復現，　　天亦人皆歡喜。",
    "T12n0361_002:0288b19_0": "　廅樓亘從坐起，　　正衣服稽首問，　白佛言：『何緣笑？",
    "T12n0361_002:0288b20_1": "　　唯世尊說是意。",
    "T12n0361_002:0288b21_0": "　願授我本空莂，　　慈護成百福相。』",
    "T12n0361_002:0288b22_0": "　聞是諸音聲者，　　一切人踊躍喜，　梵之音及雷霆，　　八種音深重聲。",
    "T12n0361_002:0288b24_0": "　佛授廅樓亘決：　　『今吾說，仁諦聽。",
    "T12n0361_002:0288b25_0": "　眾世界諸菩薩，　　到須阿提禮佛，　聞歡喜、廣奉行，　　疾得至得淨處。",
    "T12n0361_002:0288b27_0": "　已到此嚴淨國，　　便速得神足俱，　眼洞視、耳徹聽，　　亦還得知宿命。",
    "T12n0361_002:0288b29_0": "　無量覺授其決，　　我前世有本願，　一切人聞說法，　　皆疾來生我國。",
    "T12n0361_002:0288c02_0": "　吾所願皆具足，　　從眾國來生者，　皆悉來到此間，　　一生得不退轉。",
    "T12n0361_002:0288c04_0": "　若菩薩更興願，　　欲使國如我剎，　亦念度一切人，　　令各願達十方。",
    "T12n0361_002:0288c06_0": "　速疾超便可到，　　安樂國之世界，　至無量光明土，　　供養於無數佛。",
    "T12n0361_002:0288c08_0": "　其奉事億萬佛，　　飛變化遍諸國，　恭敬已歡喜去，　　便還於須摩提。』",
    "T12n0361_002:0288c10_0": "　非有是功德人，　　不得聞是經名；　唯有清淨戒者，　　乃逮聞此正法。",
    "T12n0361_002:0288c12_0": "　曾更見世尊雄，　　則得信於是事，　謙恭敬、聞奉行，　　便踊躍大歡喜。",
    "T12n0361_002:0288c14_0": "　惡驕慢、弊懈怠，　　難以信於此法；　宿世時見佛者，　　樂聽聞世尊教。",
    "T12n0361_002:0288c16_0": "　譬從生盲冥者，　　欲得行開導人，　聲聞悉惑大乘，　　何況於俗凡諸？",
    "T12n0361_002:0288c18_0": "　天中天相知意，　　聲聞不了佛行，　辟支佛亦如是，　　獨正覺乃知此。",
    "T12n0361_002:0288c20_0": "　使一切悉作佛，　　其淨慧知本空，　復過此億萬劫，　　計佛智無能及。",
    "T12n0361_002:0288c22_0": "　講議說無數劫，　　盡壽命猶不知，　佛之慧無邊幅，　　如是行清淨致。",
    "T12n0361_002:0288c24_0": "　奉我教乃信是，　　唯此人能解了，　佛所說皆能受，　　是則為第一證。",
    "T12n0361_002:0288c26_0": "　人之命希可得，　　佛在世甚難值，　有信慧不可致，　　若聞見精進求。",
    "T12n0361_002:0288c28_0": "　聞是法而不忘，　　便見敬得大慶，　則我之善親厚，　　以是故發道意。",
    "T12n0361_002:0289a01_0": "　設令滿世界火。",
    "T12n0361_002:0289a01_1": "　　過此中得聞法，　會當作世尊將，　　度一切生、老、死。」",
    "T12n0361_002:0289a03_0": "佛語阿難：「無量清淨佛為諸菩薩、阿羅漢說經竟，諸天人民中有未得須陀洹道者則得須陀洹道、中有未得斯陀含道者則得斯陀含道、中有未得阿那含道者則得阿那含道、中有未得阿羅漢道者則得阿羅漢道、中有未得阿惟越致菩薩者則得阿惟越致菩薩。",
    "T12n0361_002:0289a09_1": "阿彌陀佛輒隨其本宿命、求道時心所喜願大小，隨意為說經輒授之，令其疾開解得道，皆悉明慧。",
    "T12n0361_002:0289a11_2": "各自好喜所願經道莫不喜樂誦習者，則各自諷誦經道，通利無厭無極也。",
    "T12n0361_002:0289a13_3": "諸菩薩、阿羅漢中有誦經者，其音如雷聲；中有說經者如疾風暴雨。",
    "T12n0361_002:0289a14_4": "時諸菩薩、阿羅漢說經行道皆各如是，盡一劫竟終無懈倦時也。",
    "T12n0361_002:0289a16_5": "皆悉智慧勇猛，身體皆輕，便終無有痛痒。",
    "T12n0361_002:0289a17_6": "極時行步坐起，皆悉才健勇猛——如師子中王在深林中當有所趣，向時無有敢當者。",
    "T12n0361_002:0289a19_7": "「無量清淨佛國諸菩薩、阿羅漢說經行道皆勇猛，無有疑難之意，則在心所作為不豫計百千億萬倍，是猛師子中王也。",
    "T12n0361_002:0289a22_0": "如是猛師子中王百千億萬倍，尚復不如我第二弟子——摩訶目揵連——勇猛百千億萬倍也。",
    "T12n0361_002:0289a24_0": "無量清淨國諸菩薩、阿羅漢皆勝我第二弟子摩訶目揵連也。」",
    "T12n0361_002:0289a25_1": "佛言：「如摩訶目揵連勇猛，於諸佛國、諸阿羅漢中最為無比。",
    "T12n0361_002:0289a26_2": "如摩訶目揵連飛行進止、智慧勇猛、洞視徹聽——知八方、上下、去來、現在之事——百千億萬倍都合為一智慧勇猛，當在無量清淨佛國諸阿羅漢中者，其德尚復不如無量清淨佛國一阿羅漢智慧勇猛者千億萬倍也。」",
    "T12n0361_002:0289b02_3": "是時，坐中有一菩薩，字阿逸菩薩。",
    "T12n0361_002:0289b03_4": "阿逸菩薩則起，前長跪叉手問佛言：「阿彌陀佛國中諸阿羅漢，寧頗有般泥洹去者不？",
    "T12n0361_002:0289b05_5": "願欲聞之。」",
    "T12n0361_002:0289b05_6": "佛告阿逸菩薩：「若欲知者，如是四天下星，若見之不？」",
    "T12n0361_002:0289b07_7": "阿逸菩薩言：「唯然，皆見之。」",
    "T12n0361_002:0289b07_8": "佛言：「而我第二弟子摩訶目揵連飛行四天下，一日、一夜遍數星，知有幾枚也。",
    "T12n0361_002:0289b09_9": "如是，四天下星甚眾多，不可得計，尚為百千億萬倍是四天下星也。」",
    "T12n0361_002:0289b11_10": "佛言：「如天下大海水減去一渧水，寧能令海水為減不？」",
    "T12n0361_002:0289b12_11": "阿逸菩薩言：「減大海水百千億萬斗石水，尚復不能令海減少也。」",
    "T12n0361_002:0289b14_12": "佛言：「阿彌陀佛國諸阿羅漢中雖有般泥洹去者，如是大海減一小水耳，不能令諸在阿羅漢為減知少也。」",
    "T12n0361_002:0289b16_13": "佛言：「減大海水一溪水，寧能減海水不？」",
    "T12n0361_002:0289b17_14": "阿逸菩薩言：「減大海百千萬億溪水，尚復不能減海水令知減少也。」",
    "T12n0361_002:0289b19_0": "佛言：「阿彌陀佛國諸阿羅漢中有般泥曰去者，如是大海減一溪水耳，不能減諸在阿羅漢為減知少也。」",
    "T12n0361_002:0289b21_1": "佛言：「而大海減一恒水，寧能減海水不？」",
    "T12n0361_002:0289b22_2": "阿逸菩薩言：「減大海水百千萬億恒水，尚復不能減大海水令減知少也。」",
    "T12n0361_002:0289b24_0": "佛言：「阿彌陀佛國諸阿羅漢般泥曰去者無央數，其在者、新得阿羅漢者亦無央數，都不為增減也。」",
    "T12n0361_002:0289b26_1": "佛言：「令天下諸水都流行入大海中，寧能令海水為增多不？」",
    "T12n0361_002:0289b27_2": "阿逸菩薩言：「不能令海水增多也。",
    "T12n0361_002:0289b28_3": "所以者何？",
    "T12n0361_002:0289b28_4": "是大海為天下諸水眾善中王也，故能爾耳。」",
    "T12n0361_002:0289b29_5": "佛言：「無量清淨佛國亦如是，悉令八方上下無央數佛國、無央數諸天、人民、蜎飛蠕動之類，都往生無量清淨佛國者——其輩甚大、眾多，不可復計——無量清淨佛國諸菩薩、阿羅漢、眾比丘僧，都如常一法不異為增多也。",
    "T12n0361_002:0289c05_6": "所以者何？",
    "T12n0361_002:0289c06_0": "無量清淨佛國為最快，八方上下無央數諸佛國中、眾菩薩中王也，無量清淨佛國為諸無央數佛國中之雄國也、無量清淨佛國為諸無央數佛國中之珍寶也、無量清淨佛國為諸無央數佛國中之極長久也、無量清淨佛國為諸無央數佛國之眾傑也、無量清淨佛國為諸無央數佛國中之廣大也、無量清淨佛國為諸無央數佛國中都自然之無為也、無量清淨佛國為最快明好甚樂之無極也。",
    "T12n0361_002:0289c15_1": "無量清淨佛國獨勝者何？",
    "T12n0361_002:0289c15_2": "本為菩薩求道時，所願勇猛，精進不懈，累德所致，故乃爾耳。」",
    "T12n0361_002:0289c17_3": "阿逸菩薩則大歡喜，長跪叉手言：「佛說無量清淨佛國諸阿羅漢般泥洹去者甚眾多，無央數國土快善之極、明好最姝無比，乃獨爾乎？」",
    "T12n0361_002:0289c20_4": "佛言：「無量清淨佛國諸菩薩、阿羅漢所居七寶舍宅中，有在虛空中居者、中有在地居者。",
    "T12n0361_002:0289c22_5": "中有意欲令舍宅最高者，舍宅則高；中有意欲令舍宅最大者，舍宅則大；中有意欲令舍宅在虛空中者，舍宅則在虛空中；皆自然隨意在所作為。",
    "T12n0361_002:0289c25_6": "中有殊不能令其舍宅隨意所作為者。",
    "T12n0361_002:0289c26_7": "所以者何？",
    "T12n0361_002:0289c26_8": "中有能者，皆是前世宿命求道時慈心精進，益作諸善，德重所能致也；中有不能致者，皆是前世宿命求道時不慈心精進，作善少德小。",
    "T12n0361_002:0290a01_0": "悉各自然得之，所衣被服飲食俱自然平等耳，是故不同，德有大小別知勇猛，令眾見耳。」",
    "T12n0361_002:0290a03_1": "佛告阿逸菩薩：「若見是第六天上天王所居處不耶？」",
    "T12n0361_002:0290a04_2": "阿逸菩薩言：「唯然，皆見之。」",
    "T12n0361_002:0290a04_3": "佛言：「無量清淨佛國土講堂、舍宅，倍復勝第六天王所居處百千億萬倍也。",
    "T12n0361_002:0290a06_4": "「無量清淨佛國其諸菩薩、阿羅漢，悉皆洞視徹聽；悉復見知八方、上下、去來、現在之事；復知諸無央數天上、天下人民、及蜎飛蠕動之類，皆悉知心意、所念善惡、口所欲言；皆知當何歲何劫中得度脫得人道、當往生無量清淨佛國；知當作菩薩道、得阿羅漢道，皆豫知之。",
    "T12n0361_002:0290a12_5": "「無量清淨佛國諸菩薩、阿羅漢，其項中光明皆悉自有光明、所照大小。",
    "T12n0361_002:0290a14_6": "「其諸菩薩中有最尊兩菩薩，常在無量清淨佛左右座邊坐侍政論。",
    "T12n0361_002:0290a16_0": "無量清淨佛常與是兩菩薩共對坐，議八方、上下、去來、現在之事。",
    "T12n0361_002:0290a17_1": "無量清淨佛若欲使令是兩菩薩到八方上下無央數諸佛所，是兩菩薩便飛行，則到八方上下無央數諸佛所；隨心所欲至到何方佛所，是兩菩薩則俱飛行，則到飛行駃疾如佛，勇猛無比。",
    "T12n0361_002:0290a21_2": "「其一菩薩名廅樓亘，其一菩薩名摩訶那，光明智慧最第一。",
    "T12n0361_002:0290a23_3": "其兩菩薩項中光明，各焰照他方千須彌山佛國常大明，其諸菩薩項中光明各照千億萬里、諸阿羅漢項中光明各照七丈。」",
    "T12n0361_002:0290a26_4": "佛言：「其世間人民——善男子、善女人——若有一急恐怖、遭縣官事者，但自歸命是廅樓亘菩薩，無所不得解脫者也。」",
    "T12n0361_002:0290a28_5": "◎佛說無量清淨平等覺經卷第二"
}