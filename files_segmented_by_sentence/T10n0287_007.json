{
    "T10n0287_007:0563a10_0": "佛說十地經卷第七",
    "T10n0287_007:0563a12_0": "大唐于闐三藏沙門尸羅達摩",
    "T10n0287_007:0563a13_0": "於北庭龍興寺譯",
    "T10n0287_007:0563a14_0": "菩薩善慧地第九",
    "T10n0287_007:0563a15_0": "　已說菩薩第八地，　　如來現大神通力；　震動十方諸剎土，　　無量億數難思議。",
    "T10n0287_007:0563a17_0": "　一切知見無上尊，　　其身普放大光明；　照曜彼諸無量土，　　悉使有情獲安樂。",
    "T10n0287_007:0563a19_0": "　菩薩無量百千億，　　俱時踊在虛空住；　以過諸天上妙供，　　供養說中最勝者。",
    "T10n0287_007:0563a21_0": "　大自在王自在天，　　悉共同心喜無量；　各以種種眾供具，　　供養甚深功德海。",
    "T10n0287_007:0563a23_0": "　復有天女千萬億，　　身心歡喜悉充遍；　各奏音樂無量種，　　供養人天大導師。",
    "T10n0287_007:0563a25_0": "　是時眾樂同時奏，　　百千萬億無量別；　悉以善逝威神力，　　演出妙音而讚歎：「寂靜調柔無垢害，　　隨所入地善修習；　心如虛空遍十方，　　廣說佛道悟群迷。",
    "T10n0287_007:0563a29_0": "　天上人間一切處，　　悉現無等妙莊嚴；　以從如來功德生，　　令其見者樂佛智。",
    "T10n0287_007:0563b02_0": "　不離一剎諸眾生，　　如月普現照世間；　音聲心念悉皆滅，　　譬如谷響無不應。",
    "T10n0287_007:0563b04_0": "　若有有情心下劣，　　為彼演說聲聞行；　若心猛利樂獨覺，　　即為彼說中乘道；　若有慈悲樂饒益，　　為說菩薩所行事；　若有最勝智慧心，　　即示如來無上法。",
    "T10n0287_007:0563b08_0": "　譬如幻師作眾事，　　種種形相皆非實；　菩薩智幻亦如是，　　雖現一切離有無。」",
    "T10n0287_007:0563b10_0": "　如是美音千萬種，　　歌讚佛已默然住。",
    "T10n0287_007:0563b11_0": "　解脫月言：「今眾淨，　　願說第九地行道。」",
    "T10n0287_007:0563b12_0": "爾時，金剛藏菩薩告解脫月菩薩言：「佛子！",
    "T10n0287_007:0563b12_1": "若是菩薩以從如是無量功德智籌量慧，復於上上寂滅解脫精勤思慕，復更思察上上究竟智慧，趣入如來祕密之門，如理選擇不可思議智大我性，淨治選擇諸陀羅尼三摩地門，善能引發方廣神通，善能遍覽世界差別，瑩飾如來力、無所畏、不共佛法無映奪性，於隨諸佛轉妙法輪入雄特性，不捨所得大悲加持，證入菩薩第九智地。",
    "T10n0287_007:0563b20_2": "菩薩安住於此地中，如實了知諸善、不善、無記法行，有漏、無漏法行，世間、出世間法行，可思議、不可思議法行，決定、不決定法行，聲聞、獨覺法行，菩薩行法行、如來地法行，有為法行、無為法行，皆如實知。",
    "T10n0287_007:0563b25_3": "彼以如是隨智行慧，如實了知諸有情心近稠林行、煩惱近稠林行、業近稠林行、根近稠林行、勝解近稠林行、種性近稠林行、意樂隨眠近稠林行、受生近稠林行、習氣相續近稠林行、三聚安立近稠林行，皆如實知。",
    "T10n0287_007:0563b29_4": "於是菩薩如實了知諸有情心種種之性，謂：心雜性、心相速轉壞不壞性、心無質性、心無邊際於一切處皆充足性、心本淨性、心有雜染無雜染性、心縛解性、心幻起性、心隨諸趣現前住性，乃至無量百千種種心差別性，皆如實知。",
    "T10n0287_007:0563c07_0": "「又此菩薩了知煩惱遠隨行性、於加行無邊性、皆悉俱生不相離性、隨眠與纏一處住性、與心相應不相應性、受生相續隨趣住性、於三界中差別之性、渴愛無明及見箭鏃是意罪性、三業因緣不斷絕性，略說乃至八萬四千諸煩惱行差別之性，皆如實知。",
    "T10n0287_007:0563c13_0": "「又此菩薩了知諸業善、不善、無記性，有表、無表性，與心共生不相離性，自相因壞積集不失果相續性，有報、無報性，黑業、白業、黑白俱業、不黑不白業受差別性，業田無量性，聖凡有情業差別性，現法生起後所受性，於乘、非乘定不定性，乃至無量百千種種業差別性，皆如實知。",
    "T10n0287_007:0563c20_0": "「又此菩薩了知諸根軟、中、勝性，前際、後際有差別、無差別性，上、中、下性，與煩惱共生不相離性，於乘、非乘定不定性，已成熟、未成熟性，根網隨轉速壞取相性，由根增上無能摧壞性，有退、無退根差別性，久遠隨行共生異性；略要言之，乃至無量百千根差別性，皆如實知。",
    "T10n0287_007:0563c27_0": "「又此菩薩了知勝解軟、中、勝性，前際、後際有差別、無差別性，上、中、下性，與煩惱共生不相離性，於乘、非乘定不定性，知已成熟、未成熟性，根網隨轉速壞取相性，由勝解增上無能摧壞性，有退、無退勝解差別性，久遠隨行共生異性；略要言之，乃至無量百千種種勝解差別，皆如實知。",
    "T10n0287_007:0564a05_0": "「又此菩薩了知種性軟、中、勝性，前際、後際有差別、無差別性，上、中、下性，與煩惱共生不相離性，於乘、非乘定不定性，知已成熟、未成熟性，根網隨轉速壞取相性，由種性增上無能摧壞性，有退、無退種性差別性，久遠隨行共生異性；略要言之，乃至無量百千種種種性差別，皆如實知。",
    "T10n0287_007:0564a12_0": "「又此菩薩了知意樂軟、中、勝性，前際、後際有差別、無差別性，上、中、下性，與煩惱共生不相離性，於乘、非乘定不定性，知已成熟、未成熟性，根網隨轉速壞取相性，由意樂增上無能摧壞性，有退、無退意樂差別性，久遠隨行共生異性；略要言之，乃至無量百千種種意樂差別，皆如實知。",
    "T10n0287_007:0564a19_0": "「又此菩薩了知隨眠與意樂共生與心共生性，與心相應及不相應不相離性，久遠隨行性，無始世來未曾吐性，以諸靜慮、解脫、等持、等至、神通難摧伏性，能繫縛三界受生相續性，從無始世心縛現行性，處門集了別性，得對治事實性，他處和會、不和會性，唯以聖道能吐出性，皆如實知。",
    "T10n0287_007:0564a26_0": "「又此菩薩了知受生種種異性隨業受生性，地獄、傍生、鬼、阿素洛、人、天安立性，有色、無色受生性，有想、無想受生性，諸業為田渴愛所潤無明闇覆識為種子生後有芽性，名色俱生不相離性，於有愚癡渴愛希求續受生性，欲愛欲生有情欣樂無始終性，執受三界相牽出性，皆如實知。",
    "T10n0287_007:0564b04_0": "「又此菩薩了知習氣行不行性，隨趣相續處熏習性，隨有情行所熏習性，隨業煩惱慣熏習性，隨善、不善、無記法慣熏習性，隨後有行熏習性，隨次第熏習性，遠隨行惑不斷不滅所熏習性，實事體熏習性，見聞親近聲聞、獨覺、菩薩、如來熏習之性，皆如實知。",
    "T10n0287_007:0564b10_0": "「又此菩薩如實了知諸有情聚正定、邪定、俱不定性；由正見故墮正定性，由邪見故墮邪定性，此二俱離墮不定性；於五無間隨造一故墮邪定性，由修五根墮正定性，此二俱離墮不定性；由習八邪墮邪定性，由修八正墮正定性，更無所作此二俱離墮不定性；慳嫉無悲現行不息墮邪定性，誨示無上聖道修習墮正定性，此二俱離墮不定性；如是一切皆如實知。",
    "T10n0287_007:0564b19_0": "「佛子！",
    "T10n0287_007:0564b19_1": "菩薩隨順如是智已，名住菩薩善慧地中。",
    "T10n0287_007:0564b20_2": "彼住菩薩善慧地時，如是了知一切有情諸行差別，如應授彼解脫方便，善能了知有情成熟、有情調伏，善能演說聲聞乘法、獨覺乘法、菩薩乘法，了知演說如來地法。",
    "T10n0287_007:0564b23_3": "此菩薩知如是已，為令有情得如性故演說妙法，隨其有情意樂差別、隨眠差別、隨根差別、隨勝解差別、所行境，分別種種現行慣習一切行處智隨行故，隨順種性稠林行故，隨順煩惱業受生習氣永止息故，隨聚安立而隨行故，隨乘勝解得解脫故，而為說法。",
    "T10n0287_007:0564b29_4": "佛子！",
    "T10n0287_007:0564b29_5": "菩薩住此善慧地時，作大法師常能守護如來法藏，於是菩薩具法師行，以無量智隨行善巧，以諸菩薩四無礙解所引音詞，而演說法。",
    "T10n0287_007:0564c03_6": "於此菩薩圓滿無雜四無礙解，恒常隨轉。",
    "T10n0287_007:0564c04_7": "何等為四？",
    "T10n0287_007:0564c05_8": "所謂：法無礙解，義無礙解，詞無礙解，辯說無礙解。",
    "T10n0287_007:0564c06_9": "以法無礙解，了知一切諸法自相；以義無礙解，了知一切諸法差別；以詞無礙解，善能無雜演說諸法；以辯說無礙解，能知諸法次第相續無間斷性。",
    "T10n0287_007:0564c10_0": "「復次，以法無礙解，能知諸法無性之體；以義無礙解，如實了知諸法生滅；以詞無礙解，能隨一切法假安立，能無間斷演說正法；以辯說無礙解，不壞諸法如所施設，而能演說無邊法要。",
    "T10n0287_007:0564c15_0": "「復次，以法無礙解，了知現在諸法差別；以義無礙解，如應了知過去、未來諸法差別；以詞無礙解，於去、來、今無雜說法；以辯說無礙解，於一一世能以無邊法明說法。",
    "T10n0287_007:0564c19_0": "「復次，以法無礙解，知法差別；以義無礙解，知義差別；以詞無礙解，隨諸言音演說正法；以辯說無礙解，隨意樂智演說法要。",
    "T10n0287_007:0564c22_0": "「復次，以法無礙解，依現法智了知差別無雜善巧；以義無礙解，依於比智了知諸法如是性安；以詞無礙解，依世俗智顯示解釋；以辯說無礙解，依勝義智善能說法。",
    "T10n0287_007:0564c26_0": "「復次，以法無礙解，知一理趣無毀壞性；以義無礙解，隨行趣入蘊、界、處、諦、緣起善巧；以詞無礙解，依諸世間易可解了，美妙音詞文句演說；以辯說無礙解，復依展轉無邊慧明，如理解釋。",
    "T10n0287_007:0565a02_0": "「復次，以法無礙解，了知一乘入門差別；以義無礙解，知善分別諸乘差別；以詞無礙解，善能無雜演說諸乘；以辯說無礙解，一一各以無邊法明解釋。",
    "T10n0287_007:0565a06_0": "「復次，以法無礙解，能入一切諸菩薩行、智行、法行，隨智而行；以義無礙解，入釋十地安立差別；以詞無礙解，隨應無雜演說授與諸地之道；以辯說無礙解，一一智地能以無邊行相解釋。",
    "T10n0287_007:0565a11_0": "「復次，以法無礙解，知一切佛一剎那頃成正等覺；以義無礙解，知種種時事相差別；以詞無礙解，如所正覺分別解釋而演說法；以辯說無礙解，一一法句無量劫中釋無窮盡。",
    "T10n0287_007:0565a15_0": "「復次，以法無礙解，知諸佛語力無所畏，不共佛法大慈大悲，辯才加行轉大法輪，一切智智隨順之行；以義無礙解，了知如來隨諸有情，八萬四千行類差別，隨其意樂隨根勝解所演音詞；以詞無礙解，為諸有情隨行差別，以佛音詞演說正法；以辯說無礙解，隨如來智清淨行輪勝解說法。",
    "T10n0287_007:0565a21_1": "「佛子！",
    "T10n0287_007:0565a21_2": "菩薩安住第九善慧地已，成就如是無礙解智，得佛法藏作大法師。",
    "T10n0287_007:0565a23_3": "得具義陀羅尼，具法陀羅尼，具引發智陀羅尼，具光照陀羅尼，具善慧陀羅尼，具眾財陀羅尼，具威德陀羅尼，具無礙門陀羅尼，具無邊際陀羅尼，具種種義陀羅尼，獲如是等圓滿百萬阿僧企耶諸陀羅尼，仍以百萬阿僧企耶音支善巧，及以若干無量辯才剖析之門，為他說法。",
    "T10n0287_007:0565a29_4": "而此菩薩以依如是無量百千阿僧企耶陀羅尼門，無量佛所聽聞妙法，聞已不忘，而所聞法，能以無量差別演說，於一佛前，悉以百萬阿僧企耶陀羅尼門領受正法，如一佛前，無量佛所亦復如是。",
    "T10n0287_007:0565b04_5": "然此菩薩以一念頃，於佛世尊正等覺前所領無量妙法明門，彼得多聞，聞持聲聞於百千劫不能領受。",
    "T10n0287_007:0565b07_6": "即此菩薩成就如是諸陀羅尼，得辯才已坐於法座，遍滿三千大千世界，隨其有情意樂差別而為說法。",
    "T10n0287_007:0565b09_7": "彼之法座最為殊勝，唯除諸佛及受灌頂上地菩薩，其餘菩薩威德光明，無能與比。",
    "T10n0287_007:0565b11_8": "而此菩薩處於法座，隨自樂故，以一音詞演說妙法，能令大眾皆得解了。",
    "T10n0287_007:0565b13_9": "或隨自欲，以種種言詞音支剖析，令諸大眾皆得開悟。",
    "T10n0287_007:0565b14_10": "或隨自欲放大光明，從此演出無量法門。",
    "T10n0287_007:0565b15_11": "或隨自欲，從其身上一一毛孔皆演法音。",
    "T10n0287_007:0565b16_12": "或隨自欲，於此三千大千世界所現色像，從此一切悉能演出妙法言音。",
    "T10n0287_007:0565b17_13": "或隨自欲，以一音詞，周遍顯了一切法音。",
    "T10n0287_007:0565b18_14": "或隨自欲，加持一切所有音詞，皆能令作微妙法音。",
    "T10n0287_007:0565b20_0": "或隨自欲，以從一切世界所屬歌詠樂聲皆演法音。",
    "T10n0287_007:0565b21_1": "或隨自欲，從一字音演出一切法差別音。",
    "T10n0287_007:0565b22_2": "或隨自欲，於不可說無量世界地、水、火、風四大聚中所有微塵，令一一塵皆悉演出不可說法門。",
    "T10n0287_007:0565b24_3": "假使千界所繫有情咸至其前，於一剎那瞬息須臾，一一皆以無量言音而興問難，一一問難各各不同，而此菩薩於一念頃，彼諸言音隨句隨文悉能領受，仍以一音普為解釋，令隨意樂各得歡喜。",
    "T10n0287_007:0565b28_4": "假使二千或三千界，或至不可說三千大千世界所繫一切有情，一剎那間一一各以無量言音而興問難，一一問難各各不同，菩薩於一念頃悉能領受，亦以一音普為解釋，令隨意樂各得歡喜。",
    "T10n0287_007:0565c04_5": "乃至遍滿不可說不可說世界，隨其有情意樂根解，演說妙法，得法講論求佛加持，能轉法輪廣作佛事，普為有情作所依怙。",
    "T10n0287_007:0565c08_0": "「復次，而此菩薩，更為受持如是法明發此願言：『假使於一毛端之處，有不可說諸世界中微塵數佛，各於若干眾會說法，一一如來亦為若干有情隨心差別說法，各隨一一有情意樂，授與若干無量法門；如一如來眾會之中，一切如來眾會亦爾；如一毛端處，一切法界中悉亦如是，我等於中應發如是無量念力，如於一切諸如來所，一切法明悉能領受。』",
    "T10n0287_007:0565c16_0": "菩薩住此善慧地中，晝夜轉更無餘作意，入佛境界親近如來，逮得甚深菩薩解脫。",
    "T10n0287_007:0565c17_1": "而此菩薩隨如是智，常在定中現見諸佛未曾暫捨；一一劫中見無量佛、無量百佛、無量千佛、無量百千佛、無量百千那庾多佛、無量俱胝佛、無量百俱胝佛、無量千俱胝佛、無量百千俱胝佛，乃至無量百千俱胝那庾多佛。",
    "T10n0287_007:0565c22_2": "常以微妙供養之具供養承事，於諸佛所種種啟問，得法總持復能演說，於是菩薩此諸善根，轉更明淨不可映奪。",
    "T10n0287_007:0565c25_3": "佛子！",
    "T10n0287_007:0565c25_4": "譬如善巧金師以所鍊金，作莊嚴具善瑩終畢。",
    "T10n0287_007:0565c26_5": "轉輪聖王以嚴其首，或置頸下；其餘一切諸粟散王，及四洲內一切臣民，莊嚴之具無與等者。",
    "T10n0287_007:0565c28_6": "佛子！",
    "T10n0287_007:0565c29_7": "菩薩住此善慧地中，此諸善根亦復如是，此以一切聲聞、獨覺，并住下地一切菩薩所不能及。",
    "T10n0287_007:0566a02_8": "又此菩薩善根光明，悉能照曜有情煩惱心等稠林，從此迴轉。",
    "T10n0287_007:0566a03_9": "佛子！",
    "T10n0287_007:0566a03_10": "譬如二千界主大梵天王，身出光明二千界中，稠林幽邃悉能照曜；菩薩住此善慧地時，善根光明亦復如是，照曜有情心及煩惱稠林等已，從此迴轉。",
    "T10n0287_007:0566a07_11": "彼於十種波羅蜜多，力到彼岸而為增上，餘到彼岸隨力隨分，非不修行。",
    "T10n0287_007:0566a08_12": "「佛子！",
    "T10n0287_007:0566a08_13": "是名略說菩薩第九善慧智地，若廣說者於無量劫說不能盡。",
    "T10n0287_007:0566a10_14": "此地菩薩，受生多作大梵天王，具大威勢王二千界，最為殊勝無所映蔽，善見利益得大自在，能為有情演說聲聞、獨覺、菩薩到彼岸行，有情意樂問答之處無能屈者。",
    "T10n0287_007:0566a14_15": "諸所作業，或以布施、或以愛語、或以利行、或以同事，此等一切悉皆不離佛作意、法作意、僧伽作意、菩薩作意、菩薩行作意、到彼岸作意、諸地作意、佛力作意、無所畏作意、不共佛法作意，乃至不離一切行相勝妙相應一切智智作意。",
    "T10n0287_007:0566a19_16": "常作願言：『我當一切諸有情中為首、為勝、為殊勝、為妙、為微妙、為上、為無上、為導、為將、為帥，乃至願得一切智智所依止處。』",
    "T10n0287_007:0566a22_17": "若樂發起如是精進，由是精進於一剎那瞬息須臾，得滿百萬阿僧企耶佛剎微塵數諸三摩地，能見百萬阿僧企耶佛剎微塵數佛，彼佛加持皆能解了，能動百萬阿僧企耶佛剎微塵數世界，能往百萬阿僧企耶佛剎微塵數諸佛國土，能照百萬阿僧企耶佛剎微塵數世界，成熟百萬阿僧企耶佛剎微塵數有情，住壽百萬阿僧企耶佛剎微塵數劫，於前、後際各入百萬阿僧企耶佛剎微塵數劫，思擇百萬阿僧企耶佛剎微塵數法門，示現百萬阿僧企耶佛剎微塵數身，身身皆能示現百萬阿僧企耶佛剎微塵數等菩薩眷屬圍遶。",
    "T10n0287_007:0566b05_18": "從此以上是諸菩薩有願力者，由勝願故，所有遊戲，或身、或光明、或神通、或眼、或境界、或音聲、或行、或莊嚴、或勝解、或所作，此等乃至爾所百千俱胝那庾多劫不易可數。」",
    "T10n0287_007:0566b09_19": "爾時，金剛藏菩薩欲重宣此義，而說頌言：「於前無量甚深智，　　不樂趣求勝解脫；　觀佛智入佛祕密，　　選擇妙智不思議。",
    "T10n0287_007:0566b13_0": "　淨治總持、等持門，　　獲大神通入眾剎；　修力、無畏不共法，　　順大悲入第九地。",
    "T10n0287_007:0566b15_0": "　菩薩住斯善慧地，　　了善、不善及無記；　有漏、無漏、世、出世，　　思不思議悉善知。",
    "T10n0287_007:0566b17_0": "　若法決定、不決定，　　三乘所行及佛地；　有為、無為行差別，　　如是而知入世間。",
    "T10n0287_007:0566b19_0": "　即能解了有情心，　　煩惱、業報及勝解；　種性、意樂并隨眠，　　受生習氣聚稠林。",
    "T10n0287_007:0566b21_0": "　知心種種速轉性，　　無質、無邊等眾相；　煩惱無邊互相生，　　眠纏共處續諸趣。",
    "T10n0287_007:0566b23_0": "　業性種種各差別，　　因壞果集皆了知，　諸根種種下、中、上，　　前、後際等無量別，　勝解種性及意樂，　　皆亦如是靡不知。",
    "T10n0287_007:0566b26_0": "　隨眠、常惑、有情見，　　無始稠林未除剪，　與意樂俱心並生，　　常相羇繫不斷絕，　但唯妄想無實體，　　不離於心無處所，　雖修定等猶難遣，　　唯金剛道方能滅。",
    "T10n0287_007:0566c01_0": "　六趣受生各差別，　　業田愛潤、無明覆，　識為種子、名色芽，　　三界無始恒相續，　集趣行業煩惱習，　　漸次復生不離惑。",
    "T10n0287_007:0566c04_0": "　群生悉在三聚中，　　或溺於見、或行道，　此地菩薩善觀察，　　隨其意樂及根解，　悉以無礙妙辯才，　　如應差別為說法。",
    "T10n0287_007:0566c07_0": "　處於法座如師子，　　亦如牛王寶山王，　又如龍王布密雲，　　霔大甘雨充巨海；　善知法相及奧義，　　隨順言詞能辯說。",
    "T10n0287_007:0566c10_0": "　總持百萬阿僧祇，　　譬如大海受眾雨；　總持、等持皆清淨，　　能於一念見多佛。",
    "T10n0287_007:0566c12_0": "　一一佛所皆聞法，　　復以妙音而演暢；　隨欲三千大千界，　　教化一切諸群生。",
    "T10n0287_007:0566c14_0": "　如雲廣布無不及，　　隨其根欲悉令喜；　十方無量諸有情，　　咸來親近會中坐。",
    "T10n0287_007:0566c16_0": "　一念隨心各問難，　　一音普對悉充足；　毛端佛眾無有數，　　有情意樂亦無窮。",
    "T10n0287_007:0566c18_0": "　悉應其心與法門，　　一切法界皆如是；　菩薩勤加精進力，　　復獲功德轉增勝。",
    "T10n0287_007:0566c20_0": "　聞持字所諸法門，　　如地能持一切種；　住此紹法太子位，　　隨機誨誘無厭倦。",
    "T10n0287_007:0566c22_0": "　日夜見佛未曾捨，　　入深寂滅智解脫，　供養諸佛善益明，　　如王頂上妙金飾，　復使有情滅煩惱，　　譬如梵王光普照。",
    "T10n0287_007:0566c25_0": "　住此多作大梵王，　　以三乘法化有情，　所行善業普饒益，　　乃至當成一切智。",
    "T10n0287_007:0566c27_0": "　一念能入於百萬，　　阿僧祇剎塵數定，　見佛等事亦復然，　　願力所作猶過是。",
    "T10n0287_007:0566c29_0": "　此是第九善慧地，　　大智菩薩所行處，　甚深微妙難可見，　　我為佛子已略說。」",
    "T10n0287_007:0567a02_0": "菩薩善慧地第九竟",
    "T10n0287_007:0567a03_0": "佛說十地經卷第七"
}