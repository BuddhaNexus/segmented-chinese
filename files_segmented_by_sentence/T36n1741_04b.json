[
    {
        "source_sentence": "卷四之下",
        "from": "T36n1741_04b:1045b03_0",
        "context_with_next_sentence": true
    },
    {
        "source_sentence": "大唐北京李通玄撰",
        "from": "T36n1741_04b:1045b05_0",
        "context_with_next_sentence": true
    },
    {
        "source_sentence": "第十法雲地，以智波羅蜜為主，餘九為伴。此",
        "from": "T36n1741_04b:1045b06_0",
        "context_with_next_sentence": true
    },
    {
        "source_sentence": "迦毘羅城，有釋種女名曰瞿波者，以明十地行不離本處。",
        "from": "T36n1741_04b:1045b08_5",
        "context_with_next_sentence": true
    },
    {
        "source_sentence": "與初地同處，以表菩提體無先後，始終不移，故云迦毘羅城有釋氏女。",
        "from": "T36n1741_04b:1045b09_17",
        "context_with_next_sentence": true
    },
    {
        "source_sentence": "瞿波者，乃是如來往古為太子時妻。",
        "from": "T36n1741_04b:1045b10_13",
        "context_with_next_sentence": true
    },
    {
        "source_sentence": "是過百佛剎微塵劫有王名智山，王有太子名善光，有居士女名淨日。",
        "from": "T36n1741_04b:1045b12_5",
        "context_with_next_sentence": true
    },
    {
        "source_sentence": "善光太子出家為比丘，於淨德林中住。",
        "from": "T36n1741_04b:1045b13_3",
        "context_with_next_sentence": true
    },
    {
        "source_sentence": "入城乞食，淨日女見善光比丘，因生染愛，便解身瓔珞并珠置其鉢中，便即發菩提心。",
        "from": "T36n1741_04b:1045b15_2",
        "context_with_next_sentence": true
    },
    {
        "source_sentence": "於二百五十劫，不復墮三惡道，常生勝樂處，常見善光比丘。",
        "from": "T36n1741_04b:1045b16_9",
        "context_with_next_sentence": true
    },
    {
        "source_sentence": "經二百五十劫，後生於善現家，蓮華化生。",
        "from": "T36n1741_04b:1045b17_8",
        "context_with_next_sentence": true
    },
    {
        "source_sentence": "見財主王有太子名威德，太子納為妻。",
        "from": "T36n1741_04b:1045b18_7",
        "context_with_next_sentence": true
    },
    {
        "source_sentence": "因此之後，常共太子供養諸佛，乃至聞法得道。",
        "from": "T36n1741_04b:1045b19_8",
        "context_with_next_sentence": true
    },
    {
        "source_sentence": "迄至如來為太子時，還為其妻。",
        "from": "T36n1741_04b:1045b20_2",
        "context_with_next_sentence": true
    },
    {
        "source_sentence": "是往昔本願因緣，常為其妻。",
        "from": "T36n1741_04b:1045b20_15",
        "context_with_next_sentence": true
    },
    {
        "source_sentence": "依古德云：",
        "from": "T36n1741_04b:1045b20_20",
        "context_with_next_sentence": true
    },
    {
        "source_sentence": "「如來為太子時，有三夫人：",
        "from": "T36n1741_04b:1045b21_12",
        "context_with_next_sentence": true
    },
    {
        "source_sentence": "一羅睺羅母，耶輸陀羅，作比丘尼。",
        "from": "T36n1741_04b:1045b22_7",
        "context_with_next_sentence": true
    },
    {
        "source_sentence": "二名瞿波，作善財十地善知識。",
        "from": "T36n1741_04b:1045b23_1",
        "context_with_next_sentence": true
    },
    {
        "source_sentence": "三名摩奴舍，未詳所在。",
        "from": "T36n1741_04b:1045b23_12",
        "context_with_next_sentence": true
    },
    {
        "source_sentence": "」夫如來神智性同虛空，非物像能與其類。",
        "from": "T36n1741_04b:1045b24_10",
        "context_with_next_sentence": true
    },
    {
        "source_sentence": "如其智體，非情想能得其跡。",
        "from": "T36n1741_04b:1045b25_3",
        "context_with_next_sentence": true
    },
    {
        "source_sentence": "但以無形質之妙靈，而十方隨根普應，對上根之類，蓮華出現；",
        "from": "T36n1741_04b:1045b26_12",
        "context_with_next_sentence": true
    },
    {
        "source_sentence": "應中下之流，母胎誕生。",
        "from": "T36n1741_04b:1045b27_2",
        "context_with_next_sentence": true
    },
    {
        "source_sentence": "只為本願慈善力故，於十方世界隨物現形，豈有存妻子而居世間也。",
        "from": "T36n1741_04b:1045b28_13",
        "context_with_next_sentence": true
    },
    {
        "source_sentence": "但為化凡引俗，示生人間，八萬四千塵心迷皆同行，化妻幻子、化幻眾生，示現處纏，難捨能捨。",
        "from": "T36n1741_04b:1045c01_17",
        "context_with_next_sentence": true
    },
    {
        "source_sentence": "對三乘之種，捨諸飾好。",
        "from": "T36n1741_04b:1045c02_7",
        "context_with_next_sentence": true
    },
    {
        "source_sentence": "應一乘佛果之門，即具華冠瓔珞、九十七種大人之相，及十華藏世界微塵等相。",
        "from": "T36n1741_04b:1045c04_3",
        "context_with_next_sentence": true
    },
    {
        "source_sentence": "今以瞿波女，以表一乘智境，無別求出世。",
        "from": "T36n1741_04b:1045c05_2",
        "context_with_next_sentence": true
    },
    {
        "source_sentence": "全以根本智普印世間，萬境全真，更不說他方別有淨土，便以瞿波女用同真性，無取捨法，便將表法，便明十地道滿，法喜為妻也。",
        "from": "T36n1741_04b:1045c08_1",
        "context_with_next_sentence": true
    },
    {
        "source_sentence": "一切境界，總是法樂。",
        "from": "T36n1741_04b:1045c08_11",
        "context_with_next_sentence": true
    },
    {
        "source_sentence": "是故《法華》會三歸一乘，故說世間相常住，是法住法位。",
        "from": "T36n1741_04b:1045c09_15",
        "context_with_next_sentence": true
    },
    {
        "source_sentence": "全將世間以為解脫，無別欣厭也。",
        "from": "T36n1741_04b:1045c10_10",
        "context_with_next_sentence": true
    },
    {
        "source_sentence": "又此經集會，人間眾但有五百優婆塞、五百優婆夷、五百童子、五百童女，一萬諸龍，但集世間俗眾，無比丘出世眾。",
        "from": "T36n1741_04b:1045c13_2",
        "context_with_next_sentence": true
    },
    {
        "source_sentence": "如來是福智大慈悲圓滿之行，世間無厭形相也。",
        "from": "T36n1741_04b:1045c14_4",
        "context_with_next_sentence": true
    },
    {
        "source_sentence": "今以瞿波女，表十地法悅，無取捨法。",
        "from": "T36n1741_04b:1045c15_1",
        "context_with_next_sentence": true
    },
    {
        "source_sentence": "是故《淨名經》云「法喜以為妻，慈悲心為女。",
        "from": "T36n1741_04b:1045c15_22",
        "context_with_next_sentence": true
    },
    {
        "source_sentence": "」善財至菩薩集會普現法界普光明法堂者，至十轉法輪智滿故。",
        "from": "T36n1741_04b:1045c17_7",
        "context_with_next_sentence": true
    },
    {
        "source_sentence": "此是初會菩提場所契會普光明智，亦是第二會普光殿。",
        "from": "T36n1741_04b:1045c18_13",
        "context_with_next_sentence": true
    },
    {
        "source_sentence": "從第二會自起信進修行，至此十地，自以智慧道滿，同諸佛法輪之智慧，以此為終，故號菩薩集會普現法界普光明講堂。",
        "from": "T36n1741_04b:1045c21_8",
        "context_with_next_sentence": true
    },
    {
        "source_sentence": "其中有主宮殿神，名無憂德，并一萬守宮殿神來迎善財，讚歎善財所修行善根，是入十地之因。",
        "from": "T36n1741_04b:1045c23_12",
        "context_with_next_sentence": true
    },
    {
        "source_sentence": "見瞿波女，是十地之果。",
        "from": "T36n1741_04b:1045c24_3",
        "context_with_next_sentence": true
    },
    {
        "source_sentence": "一萬守宮殿神，是守護十地智悲之行。",
        "from": "T36n1741_04b:1045c25_1",
        "context_with_next_sentence": true
    },
    {
        "source_sentence": "瞿波女曾供養無數諸佛，久遠劫來承事毘盧遮那，自身位登十地，猶言未了菩薩身及身業，亦不知心智。",
        "from": "T36n1741_04b:1045c27_9",
        "context_with_next_sentence": true
    },
    {
        "source_sentence": "諸劫所行之道，以未入等覺位普賢行門，至十地道滿，須捨見道煩惱、禪三昧上煩惱、涅槃清淨樂上煩惱總捨，恒入世間，一切眾生前對現色身，教化利樂，是恒常之道，更無欣進出世三昧涅槃解脫習氣之心。",
        "from": "T36n1741_04b:1046a03_4",
        "context_with_next_sentence": true
    },
    {
        "source_sentence": "以是如經中十地行滿，以無量三昧推求普賢，了不能見。",
        "from": "T36n1741_04b:1046a04_10",
        "context_with_next_sentence": true
    },
    {
        "source_sentence": "佛勸令以想念求覓，方見普賢在十方一切佛所或來或去。",
        "from": "T36n1741_04b:1046a05_15",
        "context_with_next_sentence": true
    },
    {
        "source_sentence": "以是瞿波立樣，以成後學，令知軌則，修行不惑。",
        "from": "T36n1741_04b:1046a06_19",
        "context_with_next_sentence": true
    },
    {
        "source_sentence": "從我唯得此觀察菩薩三昧海解脫已下，是推德昇進。",
        "from": "T36n1741_04b:1046a08_3",
        "context_with_next_sentence": true
    },
    {
        "source_sentence": "已上十地善知識竟。",
        "from": "T36n1741_04b:1046a09_8",
        "context_with_next_sentence": true
    },
    {
        "source_sentence": "十一地等覺位普賢行如下。",
        "from": "T36n1741_04b:1046a10_2",
        "context_with_next_sentence": true
    },
    {
        "source_sentence": "從前十住初心至十住滿，師子幢王女且得一分世間出世間智慈圓滿。",
        "from": "T36n1741_04b:1046a11_13",
        "context_with_next_sentence": true
    },
    {
        "source_sentence": "從十行初至十行滿，出家外道名為遍行，且得一分隨行行上不壞出家無染解脫。",
        "from": "T36n1741_04b:1046a13_11",
        "context_with_next_sentence": true
    },
    {
        "source_sentence": "從十迴向初至十迴向滿，見天地之神，以於世間生死智悲之行含養自在。",
        "from": "T36n1741_04b:1046a15_6",
        "context_with_next_sentence": true
    },
    {
        "source_sentence": "從十地初至十地滿，見瞿波女，於菩薩集會普現法界講堂。",
        "from": "T36n1741_04b:1046a16_13",
        "context_with_next_sentence": true
    },
    {
        "source_sentence": "及無憂德神，及一萬守宮殿神，以十地道齊諸佛智慧，轉法輪中智慈自在。",
        "from": "T36n1741_04b:1046a18_7",
        "context_with_next_sentence": true
    },
    {
        "source_sentence": "從十一地等覺位普賢菩薩行門，初摩耶夫人至十一地滿，見德生童子、有德童女，以恒往十方生死六道，入幻住門，是等覺位之功終。",
        "from": "T36n1741_04b:1046a21_9",
        "context_with_next_sentence": true
    },
    {
        "source_sentence": "文殊師利、彌勒如來、普賢菩薩三人，總通是五位及十信位中一理智妙行之體用法界之門。",
        "from": "T36n1741_04b:1046a23_10",
        "context_with_next_sentence": true
    },
    {
        "source_sentence": "從初發心來至五位滿，皆不離此三法。",
        "from": "T36n1741_04b:1046a24_9",
        "context_with_next_sentence": true
    },
    {
        "source_sentence": "文殊是三空解脫之妙慧，妙簡正邪之理。",
        "from": "T36n1741_04b:1046a25_8",
        "context_with_next_sentence": true
    },
    {
        "source_sentence": "彌勒如來寄同此教，一生至佛果故，是根本普光明智。",
        "from": "T36n1741_04b:1046a26_12",
        "context_with_next_sentence": true
    },
    {
        "source_sentence": "普賢是根本普光明智中差別智利眾生行門。",
        "from": "T36n1741_04b:1046a27_12",
        "context_with_next_sentence": true
    },
    {
        "source_sentence": "三法是一體用之門，即於諸法而能自在。",
        "from": "T36n1741_04b:1046a28_12",
        "context_with_next_sentence": true
    },
    {
        "source_sentence": "此之三法成此一部經之教體，故名一乘圓教也。",
        "from": "T36n1741_04b:1046a29_14",
        "context_with_next_sentence": true
    },
    {
        "source_sentence": "從十信心修行至五位未終，常以文殊師利為揀擇引導之首，普賢為伴。",
        "from": "T36n1741_04b:1046b02_8",
        "context_with_next_sentence": true
    },
    {
        "source_sentence": "至入法界之果門，即普賢為首，文殊為伴。",
        "from": "T36n1741_04b:1046b03_7",
        "context_with_next_sentence": true
    },
    {
        "source_sentence": "根本智常為此二法無染之體，若根本智未明，籍妙慧觀照顯發；",
        "from": "T36n1741_04b:1046b04_16",
        "context_with_next_sentence": true
    },
    {
        "source_sentence": "若根本智明，即妙慧是根本智妙使。",
        "from": "T36n1741_04b:1046b05_12",
        "context_with_next_sentence": true
    },
    {
        "source_sentence": "普賢是根本智中萬行之體，總是一法理智大悲體用分三。",
        "from": "T36n1741_04b:1046b06_18",
        "context_with_next_sentence": true
    },
    {
        "source_sentence": "若不如是合離分張，修行者不知有智悲體用通塞自在。",
        "from": "T36n1741_04b:1046b08_5",
        "context_with_next_sentence": true
    },
    {
        "source_sentence": "文殊師利出善住樓閣，南行化利人間、啟發童蒙，故名文殊師利童子。",
        "from": "T36n1741_04b:1046b09_17",
        "context_with_next_sentence": true
    },
    {
        "source_sentence": "菩薩以化童蒙見道智因行立名，是故未見道時，由慧顯得本智。",
        "from": "T36n1741_04b:1046b11_6",
        "context_with_next_sentence": true
    },
    {
        "source_sentence": "見道之後，慧為佛之使也。",
        "from": "T36n1741_04b:1046b11_18",
        "context_with_next_sentence": true
    },
    {
        "source_sentence": "觀察取意可知。",
        "from": "T36n1741_04b:1046b12_5",
        "context_with_next_sentence": true
    },
    {
        "source_sentence": "總是理智體用互參。",
        "from": "T36n1741_04b:1046b12_14",
        "context_with_next_sentence": true
    },
    {
        "source_sentence": "等覺位初以檀波羅蜜為主，餘九為伴。",
        "from": "T36n1741_04b:1046b13_12",
        "context_with_next_sentence": true
    },
    {
        "source_sentence": "此世界中有佛母摩耶者，此位能以處生死中，大慈悲心普含攝一切世間之境界，不分內外、東西南北，直言此世界中也。",
        "from": "T36n1741_04b:1046b16_7",
        "context_with_next_sentence": true
    },
    {
        "source_sentence": "佛母者，如來以大慈悲心為母體，能發大智慧，教化眾生故，實無如世間父母所生。",
        "from": "T36n1741_04b:1046b18_5",
        "context_with_next_sentence": true
    },
    {
        "source_sentence": "為大慈大悲，不違初發心，本願力化眾生故，宜應所見。",
        "from": "T36n1741_04b:1046b19_10",
        "context_with_next_sentence": true
    },
    {
        "source_sentence": "以其自智，幻作父母、化作妻子，或現蓮華化生，種種生法同眾生行，宜應化現，總是如來一智之境，隨宜幻生，何得有父母誕生、入胎出胎去住之相？",
        "from": "T36n1741_04b:1046b22_16",
        "context_with_next_sentence": true
    },
    {
        "source_sentence": "望其自智，以智體神妙，無色無形、無跡無垢，自體清淨，及隨本願大慈悲力，有依正二報功德，福智莊嚴，如光影像不可提摩，隱現自在，如慈氏樓閣，如華藏世界是也。",
        "from": "T36n1741_04b:1046b26_11",
        "context_with_next_sentence": true
    },
    {
        "source_sentence": "共一切眾生同住，各不相礙，身為正報，國土為依報。",
        "from": "T36n1741_04b:1046b27_15",
        "context_with_next_sentence": true
    },
    {
        "source_sentence": "亦依正二報互相參入，如帝釋寶網，光影相參重重無盡。",
        "from": "T36n1741_04b:1046b29_1",
        "context_with_next_sentence": true
    },
    {
        "source_sentence": "如是摩耶夫人、如來眷屬，總是同一切根本之智幻化所生。",
        "from": "T36n1741_04b:1046c01_7",
        "context_with_next_sentence": true
    },
    {
        "source_sentence": "以接童蒙故，以大慈悲為母，幻生佛故。",
        "from": "T36n1741_04b:1046c02_6",
        "context_with_next_sentence": true
    },
    {
        "source_sentence": "如十住之末，從智生慈悲，即師子幢王女，名曰慈行。",
        "from": "T36n1741_04b:1046c03_9",
        "context_with_next_sentence": true
    },
    {
        "source_sentence": "此等覺位，即慈悲生智，即以母生佛。",
        "from": "T36n1741_04b:1046c04_5",
        "context_with_next_sentence": true
    },
    {
        "source_sentence": "昇進次第如然。",
        "from": "T36n1741_04b:1046c04_12",
        "context_with_next_sentence": true
    },
    {
        "source_sentence": "善財歎摩耶夫人身，是超六處、離一切著，智無礙道，具清淨法身。",
        "from": "T36n1741_04b:1046c06_2",
        "context_with_next_sentence": true
    },
    {
        "source_sentence": "以如幻業而現化身，以如幻智而現世間，以如幻影而持佛法身，乃至無依處身，廣如經說。",
        "from": "T36n1741_04b:1046c08_3",
        "context_with_next_sentence": true
    },
    {
        "source_sentence": "善財先見主城神，名寶眼。",
        "from": "T36n1741_04b:1046c08_15",
        "context_with_next_sentence": true
    },
    {
        "source_sentence": "眷屬圓滿者，是悲中之智眼，引接眾生，故先見也。",
        "from": "T36n1741_04b:1046c09_18",
        "context_with_next_sentence": true
    },
    {
        "source_sentence": "以雜色寶華散善財者，以明入大慈悲行，非一種行，行無量種種行，是以眾色寶華而散善財。",
        "from": "T36n1741_04b:1046c11_19",
        "context_with_next_sentence": true
    },
    {
        "source_sentence": "又勸善財二十八種守護心城法門，意令修行大慈悲，處生死行，廣大無限。",
        "from": "T36n1741_04b:1046c13_14",
        "context_with_next_sentence": true
    },
    {
        "source_sentence": "於生死行中，不貪境界，但欲成就如來十力，廣如經說。",
        "from": "T36n1741_04b:1046c14_18",
        "context_with_next_sentence": true
    },
    {
        "source_sentence": "意明欲入生死，成大悲行，不捨智業。",
        "from": "T36n1741_04b:1046c15_15",
        "context_with_next_sentence": true
    },
    {
        "source_sentence": "本清淨法大悲圓滿，普周世間，謂和無二，不令有滯。",
        "from": "T36n1741_04b:1046c16_19",
        "context_with_next_sentence": true
    },
    {
        "source_sentence": "此二十八種守護心城法，是和智悲，成普賢入生廣大行門，令不染不離。",
        "from": "T36n1741_04b:1046c18_11",
        "context_with_next_sentence": true
    },
    {
        "source_sentence": "是入生死，成大慈悲前方便故，是故先見寶眼主城神也。",
        "from": "T36n1741_04b:1046c19_16",
        "context_with_next_sentence": true
    },
    {
        "source_sentence": "又云「佛子！",
        "from": "T36n1741_04b:1046c20_3",
        "context_with_next_sentence": true
    },
    {
        "source_sentence": "菩薩摩訶薩若能如是修心城，則能積集一切善法。",
        "from": "T36n1741_04b:1046c21_5",
        "context_with_next_sentence": true
    },
    {
        "source_sentence": "何以故？",
        "from": "T36n1741_04b:1046c21_9",
        "context_with_next_sentence": true
    },
    {
        "source_sentence": "蠲除一切諸障故。",
        "from": "T36n1741_04b:1046c21_17",
        "context_with_next_sentence": true
    },
    {
        "source_sentence": "所謂見佛障、聞法障、供養如來障、攝諸眾生障、淨佛國土障。",
        "from": "T36n1741_04b:1046c23_4",
        "context_with_next_sentence": true
    },
    {
        "source_sentence": "此有五種障，皆是有所欣求功德善法、懼生死心，非是真入無作任運大慈悲者。",
        "from": "T36n1741_04b:1046c25_1",
        "context_with_next_sentence": true
    },
    {
        "source_sentence": "故今欲見此位善知識者，常除如是等五障之心，不用功力則便得見。",
        "from": "T36n1741_04b:1046c26_12",
        "context_with_next_sentence": true
    },
    {
        "source_sentence": "」以明十地道滿入等覺位，普賢大慈悲處世間眾生海，當除此五障，方得見摩耶之身。",
        "from": "T36n1741_04b:1046c28_11",
        "context_with_next_sentence": true
    },
    {
        "source_sentence": "此乃是不求出世、不求功德、不求見佛、不求聞法，純以無作大慈悲，一往同一切眾生生死流，教化利物，無有身心所求果報及懼生死。",
        "from": "T36n1741_04b:1047a02_11",
        "context_with_next_sentence": true
    },
    {
        "source_sentence": "爾時有身眾神，名蓮華法德，及妙華光明無量諸神前後圍遶，從道場出，住虛空中，以妙音聲種種稱歎。",
        "from": "T36n1741_04b:1047a04_20",
        "context_with_next_sentence": true
    },
    {
        "source_sentence": "是處生死海，住法空無染之行滿。",
        "from": "T36n1741_04b:1047a05_14",
        "context_with_next_sentence": true
    },
    {
        "source_sentence": "摩耶夫人從耳璫放無量色光明網，普照無邊諸佛世界，令善財見十方無邊國土一切諸佛。",
        "from": "T36n1741_04b:1047a07_16",
        "context_with_next_sentence": true
    },
    {
        "source_sentence": "其光明網右遶世間，經一匝還來，入善財頂，乃至遍入身諸毛孔。",
        "from": "T36n1741_04b:1047a09_6",
        "context_with_next_sentence": true
    },
    {
        "source_sentence": "善財即得淨明眼，永離一切愚癡暗故；",
        "from": "T36n1741_04b:1047a10_4",
        "context_with_next_sentence": true
    },
    {
        "source_sentence": "得離翳眼，能了一切眾生性故。",
        "from": "T36n1741_04b:1047a10_18",
        "context_with_next_sentence": true
    },
    {
        "source_sentence": "廣如經說。",
        "from": "T36n1741_04b:1047a11_3",
        "context_with_next_sentence": true
    },
    {
        "source_sentence": "何故耳璫放光？",
        "from": "T36n1741_04b:1047a11_10",
        "context_with_next_sentence": true
    },
    {
        "source_sentence": "以六根之中意根以成智業，餘五根中耳根隨用為勝。",
        "from": "T36n1741_04b:1047a12_14",
        "context_with_next_sentence": true
    },
    {
        "source_sentence": "以表大慈悲救苦海，以遍法界之眾生界聞聲即救，不待見身。",
        "from": "T36n1741_04b:1047a14_3",
        "context_with_next_sentence": true
    },
    {
        "source_sentence": "且取耳能遠聞，過餘四故。",
        "from": "T36n1741_04b:1047a14_15",
        "context_with_next_sentence": true
    },
    {
        "source_sentence": "且如雷震百里耳根得聞，若有大聲千里亦聞，四根不及。",
        "from": "T36n1741_04b:1047a16_1",
        "context_with_next_sentence": true
    },
    {
        "source_sentence": "以表慈悲之光耳根為體，光照諸佛國土，次照世間。",
        "from": "T36n1741_04b:1047a17_4",
        "context_with_next_sentence": true
    },
    {
        "source_sentence": "以慈悲之光照佛國眾生國一體無二。",
        "from": "T36n1741_04b:1047a18_2",
        "context_with_next_sentence": true
    },
    {
        "source_sentence": "從善財頂入，然後遍入身，及毛孔皆遍者，以明大慈悲光普周，高卑等入，體同一性。",
        "from": "T36n1741_04b:1047a19_20",
        "context_with_next_sentence": true
    },
    {
        "source_sentence": "大智光明眉間起，受生光明臍輪起，大慈悲光摩耶耳璫起，四十心光手中起，十信光足下千輻輪中起，十住光足指端起，十行光足趺上起，十迴向光膝上起。",
        "from": "T36n1741_04b:1047a23_11",
        "context_with_next_sentence": true
    },
    {
        "source_sentence": "十住中第六住海幢比丘眼中放日輪光照惡道苦，善財蒙光入身，能了一切眾生性者，以同體大悲，能了一切眾生性故。",
        "from": "T36n1741_04b:1047a26_6",
        "context_with_next_sentence": true
    },
    {
        "source_sentence": "次見守護菩薩堂羅剎鬼王，名曰善眼，與其眷屬一萬羅剎俱，於虛空中，以眾妙華散善財上。",
        "from": "T36n1741_04b:1047a28_8",
        "context_with_next_sentence": true
    },
    {
        "source_sentence": "明羅剎是女，住在大海之中，有大勢力，能食噉眾生而得自在，亦能遊空。",
        "from": "T36n1741_04b:1047b01_2",
        "context_with_next_sentence": true
    },
    {
        "source_sentence": "以明菩薩以法空大智，常居生死海，守護一切眾生而無捨離，以為宮殿。",
        "from": "T36n1741_04b:1047b02_14",
        "context_with_next_sentence": true
    },
    {
        "source_sentence": "而能飡噉一切眾生無明貪瞋癡愛熱惱血肉故，以羅剎王表之。",
        "from": "T36n1741_04b:1047b04_4",
        "context_with_next_sentence": true
    },
    {
        "source_sentence": "取此居大海中，力用殘害速疾為像也。",
        "from": "T36n1741_04b:1047b05_2",
        "context_with_next_sentence": true
    },
    {
        "source_sentence": "散眾華於善財上者，以大慈悲是行故，是故散華也。",
        "from": "T36n1741_04b:1047b06_5",
        "context_with_next_sentence": true
    },
    {
        "source_sentence": "勸歎善財，令入大慈悲之行，廣如經說。",
        "from": "T36n1741_04b:1047b07_3",
        "context_with_next_sentence": true
    },
    {
        "source_sentence": "羅剎王為善財說求善知識法：",
        "from": "T36n1741_04b:1047b07_16",
        "context_with_next_sentence": true
    },
    {
        "source_sentence": "「善男子！",
        "from": "T36n1741_04b:1047b08_1",
        "context_with_next_sentence": true
    },
    {
        "source_sentence": "汝應頂禮十方，求善知識。",
        "from": "T36n1741_04b:1047b08_13",
        "context_with_next_sentence": true
    },
    {
        "source_sentence": "正念思惟一切境界，求善知識。",
        "from": "T36n1741_04b:1047b09_7",
        "context_with_next_sentence": true
    },
    {
        "source_sentence": "勇猛自在，遍遊十方，求善知識。",
        "from": "T36n1741_04b:1047b10_1",
        "context_with_next_sentence": true
    },
    {
        "source_sentence": "乃至觀身觀心，如幻如夢如影，求善知識。",
        "from": "T36n1741_04b:1047b10_20",
        "context_with_next_sentence": true
    },
    {
        "source_sentence": "」善財受行其教，即時覩見大寶蓮華從地踊出，所有莊嚴廣如經說。",
        "from": "T36n1741_04b:1047b12_10",
        "context_with_next_sentence": true
    },
    {
        "source_sentence": "以明大慈悲為地，大慈悲行為蓮華。",
        "from": "T36n1741_04b:1047b13_6",
        "context_with_next_sentence": true
    },
    {
        "source_sentence": "能起大慈悲心，為摩耶夫人身。",
        "from": "T36n1741_04b:1047b14_1",
        "context_with_next_sentence": true
    },
    {
        "source_sentence": "誕生諸佛，以明從悲起智，以明萬事皆是大智大慈悲幻生諸法，度脫眾生。",
        "from": "T36n1741_04b:1047b15_14",
        "context_with_next_sentence": true
    },
    {
        "source_sentence": "是如幻智中，幻生自在無礙，方如大智大慈悲功，終不可得。",
        "from": "T36n1741_04b:1047b17_2",
        "context_with_next_sentence": true
    },
    {
        "source_sentence": "智淨如空，守空而住，不可但隨悲逐行，迷彼智門，皆須圓備。",
        "from": "T36n1741_04b:1047b18_9",
        "context_with_next_sentence": true
    },
    {
        "source_sentence": "如主城神，一度和會慈智之行。",
        "from": "T36n1741_04b:1047b19_3",
        "context_with_next_sentence": true
    },
    {
        "source_sentence": "身眾神及摩耶耳璫放光，一度和會智悲之體用。",
        "from": "T36n1741_04b:1047b20_5",
        "context_with_next_sentence": true
    },
    {
        "source_sentence": "羅剎王一度和會智悲之體。",
        "from": "T36n1741_04b:1047b20_17",
        "context_with_next_sentence": true
    },
    {
        "source_sentence": "如是三度勸發和會，觀行次第因緣成竟，方始蓮華從地踊出，具眾寶莊嚴，摩耶居中而坐。",
        "from": "T36n1741_04b:1047b22_19",
        "context_with_next_sentence": true
    },
    {
        "source_sentence": "坐於眾妙寶座，一切諸莊嚴中起化莊嚴。",
        "from": "T36n1741_04b:1047b23_17",
        "context_with_next_sentence": true
    },
    {
        "source_sentence": "及摩耶夫人，出化身雲遍周十方，成就一切眾生，廣如經說。",
        "from": "T36n1741_04b:1047b25_6",
        "context_with_next_sentence": true
    },
    {
        "source_sentence": "乃至善財等摩耶所化，總現其前，亦廣如經說。",
        "from": "T36n1741_04b:1047b26_7",
        "context_with_next_sentence": true
    },
    {
        "source_sentence": "如摩耶夫人身相如本，乃能容受十佛剎微塵數菩薩眾海，八萬諸龍等眾，悉在腹中。",
        "from": "T36n1741_04b:1047b28_6",
        "context_with_next_sentence": true
    },
    {
        "source_sentence": "菩薩於腹中受生時，於摩耶夫人腹中遊行自在，一步過三千大千世界，一一步皆悉如是，乃至一切行普賢行。",
        "from": "T36n1741_04b:1047c01_15",
        "context_with_next_sentence": true
    },
    {
        "source_sentence": "普賢行者，受生菩薩教化眾生，悉在其中，故知只是諸佛大慈悲母體也。",
        "from": "T36n1741_04b:1047c03_8",
        "context_with_next_sentence": true
    },
    {
        "source_sentence": "如經所說，不可具言。",
        "from": "T36n1741_04b:1047c03_18",
        "context_with_next_sentence": true
    },
    {
        "source_sentence": "善財問摩耶得法久近，云：",
        "from": "T36n1741_04b:1047c04_10",
        "context_with_next_sentence": true
    },
    {
        "source_sentence": "「乃往古世過不可思議非最後身菩薩神通道眼所知劫數，是得法久近。",
        "from": "T36n1741_04b:1047c06_3",
        "context_with_next_sentence": true
    },
    {
        "source_sentence": "」從我唯知此菩薩大願智幻解脫門已下，是推德昇進。",
        "from": "T36n1741_04b:1047c07_8",
        "context_with_next_sentence": true
    },
    {
        "source_sentence": "第二戒波羅蜜為主，餘九為伴。",
        "from": "T36n1741_04b:1047c08_13",
        "context_with_next_sentence": true
    },
    {
        "source_sentence": "善知識！",
        "from": "T36n1741_04b:1047c08_17",
        "context_with_next_sentence": true
    },
    {
        "source_sentence": "於此世界三十三天有王，名正念，此是前十住中正念天子。",
        "from": "T36n1741_04b:1047c10_4",
        "context_with_next_sentence": true
    },
    {
        "source_sentence": "其王有女，名天主光，以明此位以慈悲為戒體。",
        "from": "T36n1741_04b:1047c11_5",
        "context_with_next_sentence": true
    },
    {
        "source_sentence": "以天主是智，女是慈悲，以此位智悲圓滿為戒體。",
        "from": "T36n1741_04b:1047c12_7",
        "context_with_next_sentence": true
    },
    {
        "source_sentence": "名天主光者，天為淨也。",
        "from": "T36n1741_04b:1047c12_18",
        "context_with_next_sentence": true
    },
    {
        "source_sentence": "主者，入生死中主持教法，以利眾生。",
        "from": "T36n1741_04b:1047c13_15",
        "context_with_next_sentence": true
    },
    {
        "source_sentence": "光者，雖處生死塵勞，大悲同行，攝取眾生。",
        "from": "T36n1741_04b:1047c14_14",
        "context_with_next_sentence": true
    },
    {
        "source_sentence": "同纏不污，戒光具足，名天主光。",
        "from": "T36n1741_04b:1047c15_8",
        "context_with_next_sentence": true
    },
    {
        "source_sentence": "得無礙念清淨莊嚴解脫門。",
        "from": "T36n1741_04b:1047c16_1",
        "context_with_next_sentence": true
    },
    {
        "source_sentence": "第三忍波羅蜜為主，餘九為伴。",
        "from": "T36n1741_04b:1047c17_13",
        "context_with_next_sentence": true
    },
    {
        "source_sentence": "迦毗羅城有童子師，名為遍友。",
        "from": "T36n1741_04b:1047c18_8",
        "context_with_next_sentence": true
    },
    {
        "source_sentence": "善財請法，便指此城中有童子名善知眾藝。",
        "from": "T36n1741_04b:1047c19_7",
        "context_with_next_sentence": true
    },
    {
        "source_sentence": "此兩位善知識，共成主伴，以例儒門，如此孔丘、顏回是也，以教童蒙故。",
        "from": "T36n1741_04b:1047c20_20",
        "context_with_next_sentence": true
    },
    {
        "source_sentence": "一名童子說四十二字母，具在經說。",
        "from": "T36n1741_04b:1047c21_15",
        "context_with_next_sentence": true
    },
    {
        "source_sentence": "說四十二字母時，以四十二般若波羅蜜為首，入無量無數般若波羅蜜門，善知眾藝菩薩解脫門是也。",
        "from": "T36n1741_04b:1047c24_3",
        "context_with_next_sentence": true
    },
    {
        "source_sentence": "第四精進波羅蜜為主，餘九為伴。",
        "from": "T36n1741_04b:1047c25_14",
        "context_with_next_sentence": true
    },
    {
        "source_sentence": "第五禪波羅蜜為主，餘九為伴。",
        "from": "T36n1741_04b:1047c26_13",
        "context_with_next_sentence": true
    },
    {
        "source_sentence": "此摩竭提國有一聚落，彼中有城名婆怛那，有優婆夷號曰賢勝。",
        "from": "T36n1741_04b:1047c28_3",
        "context_with_next_sentence": true
    },
    {
        "source_sentence": "此城在南印度，此名喜增益，得無依處道場。",
        "from": "T36n1741_04b:1047c29_3",
        "context_with_next_sentence": true
    },
    {
        "source_sentence": "說隨六處中，各得無盡智性。",
        "from": "T36n1741_04b:1047c29_16",
        "context_with_next_sentence": true
    },
    {
        "source_sentence": "於世間出世間法無不了知，陰陽五行、醫方眾藝無不博達，以隨用為禪體。",
        "from": "T36n1741_04b:1048a02_10",
        "context_with_next_sentence": true
    },
    {
        "source_sentence": "第六般若波羅蜜為主，餘九為伴。",
        "from": "T36n1741_04b:1048a03_14",
        "context_with_next_sentence": true
    },
    {
        "source_sentence": "南方有城名為沃田，彼有長者名為堅固解脫。",
        "from": "T36n1741_04b:1048a04_15",
        "context_with_next_sentence": true
    },
    {
        "source_sentence": "得法門名菩薩無著念清淨莊嚴者，以智慧體本無所著，以一切心境悉皆無故名為清淨，妙慧能生眾生善根故城名沃田，以智慧能破無明故長者名堅固。",
        "from": "T36n1741_04b:1048a08_7",
        "context_with_next_sentence": true
    },
    {
        "source_sentence": "第七方便波羅蜜為主，餘九為伴。",
        "from": "T36n1741_04b:1048a09_14",
        "context_with_next_sentence": true
    },
    {
        "source_sentence": "即此城有長者名為妙月。",
        "from": "T36n1741_04b:1048a10_6",
        "context_with_next_sentence": true
    },
    {
        "source_sentence": "以第六智慧，即不異方便波羅蜜故，以智慧能淨煩惱故，名為妙月。",
        "from": "T36n1741_04b:1048a11_17",
        "context_with_next_sentence": true
    },
    {
        "source_sentence": "雖以方便行入於生死，恒以淨智相應故，宅有光明，得智光明法門。",
        "from": "T36n1741_04b:1048a13_8",
        "context_with_next_sentence": true
    },
    {
        "source_sentence": "第八願波羅蜜為主，餘九為伴。",
        "from": "T36n1741_04b:1048a14_13",
        "context_with_next_sentence": true
    },
    {
        "source_sentence": "南方有城名出生。",
        "from": "T36n1741_04b:1048a15_2",
        "context_with_next_sentence": true
    },
    {
        "source_sentence": "以明無功妙智現前，以本願力大慈悲行故，城名出生。",
        "from": "T36n1741_04b:1048a16_7",
        "context_with_next_sentence": true
    },
    {
        "source_sentence": "有長者名無勝軍，以無功之智善破異道，無能勝者，故名無勝軍。",
        "from": "T36n1741_04b:1048a17_16",
        "context_with_next_sentence": true
    },
    {
        "source_sentence": "得無盡相法門者，以無功之智，量同虛空，於一切世界，常現等眾生無量身相，而無不濟度眾生故。",
        "from": "T36n1741_04b:1048a20_1",
        "context_with_next_sentence": true
    },
    {
        "source_sentence": "第九力波羅蜜為主，餘九為伴。",
        "from": "T36n1741_04b:1048a21_13",
        "context_with_next_sentence": true
    },
    {
        "source_sentence": "此城南有一聚落名為法者，此是法師位，以將一切世間萬境總為法聚落故。",
        "from": "T36n1741_04b:1048a23_8",
        "context_with_next_sentence": true
    },
    {
        "source_sentence": "有婆羅門名最寂靜者，以表萬法心境總寂靜故，一切方無不寂靜。",
        "from": "T36n1741_04b:1048a24_18",
        "context_with_next_sentence": true
    },
    {
        "source_sentence": "婆羅門者是寂靜故，表世無法不靜故。",
        "from": "T36n1741_04b:1048a25_16",
        "context_with_next_sentence": true
    },
    {
        "source_sentence": "得誠願語解脫者，以明出言誠諦、的無虛謬，皆稱眾生念願所求，故以誠願語。",
        "from": "T36n1741_04b:1048a27_12",
        "context_with_next_sentence": true
    },
    {
        "source_sentence": "又自所出言，更不移改，皆堪為法。",
        "from": "T36n1741_04b:1048a28_8",
        "context_with_next_sentence": true
    },
    {
        "source_sentence": "第十智波羅蜜為主，餘九為伴。",
        "from": "T36n1741_04b:1048a29_13",
        "context_with_next_sentence": true
    },
    {
        "source_sentence": "南方有城名妙意華門，以明此位妙行圓滿、智悲行圓，隨十方一切眾生意，皆為現身，一時普遍故。",
        "from": "T36n1741_04b:1048b02_18",
        "context_with_next_sentence": true
    },
    {
        "source_sentence": "童子名德生，表智。",
        "from": "T36n1741_04b:1048b03_7",
        "context_with_next_sentence": true
    },
    {
        "source_sentence": "童女名有德，表慈悲。",
        "from": "T36n1741_04b:1048b03_17",
        "context_with_next_sentence": true
    },
    {
        "source_sentence": "以此位智悲二行已滿，將一男一女共成一位而像之。",
        "from": "T36n1741_04b:1048b05_1",
        "context_with_next_sentence": true
    },
    {
        "source_sentence": "又以十方恒處、一切同行，隨流攝生利物。",
        "from": "T36n1741_04b:1048b06_1",
        "context_with_next_sentence": true
    },
    {
        "source_sentence": "以智悲無染習故，以童子童女像之。",
        "from": "T36n1741_04b:1048b06_17",
        "context_with_next_sentence": true
    },
    {
        "source_sentence": "然實要須小男小女，佛行如之。",
        "from": "T36n1741_04b:1048b07_11",
        "context_with_next_sentence": true
    },
    {
        "source_sentence": "又表諸人行行，常具慈悲柔和謙順，無自憍慢故，以小男小女表之。",
        "from": "T36n1741_04b:1048b09_2",
        "context_with_next_sentence": true
    },
    {
        "source_sentence": "於一切國，恒以智幻生種種身，行種種行、起種種色相、化種種眾生，無古無今、無終無始，常無斷絕。",
        "from": "T36n1741_04b:1048b11_7",
        "context_with_next_sentence": true
    },
    {
        "source_sentence": "如化人出生，如幻人住世化幻眾生，尋常等遍，故得如幻住門。",
        "from": "T36n1741_04b:1048b12_15",
        "context_with_next_sentence": true
    },
    {
        "source_sentence": "以智幻生，住幻住法，無心意識，化利眾生。",
        "from": "T36n1741_04b:1048b13_14",
        "context_with_next_sentence": true
    },
    {
        "source_sentence": "已下五十箇善知識，五位行滿。",
        "from": "T36n1741_04b:1048b14_13",
        "context_with_next_sentence": true
    },
    {
        "source_sentence": "如海岸國彌勒如來，是根本智圓三世，在樓閣中，却指善財令見初知識文殊師利，以明至果不離於因也，時不遷、智不異故。",
        "from": "T36n1741_04b:1048b17_11",
        "context_with_next_sentence": true
    },
    {
        "source_sentence": "便聞普賢菩薩名，乃至菩提道場金剛藏蓮華座前，起願自見其身，等普賢身。",
        "from": "T36n1741_04b:1048b19_6",
        "context_with_next_sentence": true
    },
    {
        "source_sentence": "普賢摩善財頂，總是一生修行，五位行滿不離初發菩提心。",
        "from": "T36n1741_04b:1048b20_11",
        "context_with_next_sentence": true
    },
    {
        "source_sentence": "根本普光明金剛智無相法身，成滿普賢無邊妙行，時不遷、智不異、處不移，猶如夢人不離一處一時一身一心，而夢見作種種歲月時日、遊行種種國土、作種種事業。",
        "from": "T36n1741_04b:1048b24_8",
        "context_with_next_sentence": true
    },
    {
        "source_sentence": "而忽惺覺，不離本一時之間作夢也。",
        "from": "T36n1741_04b:1048b25_4",
        "context_with_next_sentence": true
    },
    {
        "source_sentence": "以明根本智，觀一切世間萬法境界，如夢以覺者，萬事不遷不移、如光如影，如幻人住世，無心無體、不延不促。",
        "from": "T36n1741_04b:1048b27_14",
        "context_with_next_sentence": true
    },
    {
        "source_sentence": "一切處文殊師利同聲頌云：",
        "from": "T36n1741_04b:1048b28_6",
        "context_with_next_sentence": true
    },
    {
        "source_sentence": "「一念普觀無量劫，無去無來亦無住，如是了知三世事，超諸方便成十力。",
        "from": "T36n1741_04b:1048b29_19",
        "context_with_next_sentence": true
    },
    {
        "source_sentence": "」以文殊師利明無相法身空慧，佛是根本普光明智，普賢是根本智中差別智萬行也。",
        "from": "T36n1741_04b:1048c02_17",
        "context_with_next_sentence": true
    },
    {
        "source_sentence": "以此三法是一法體用圓滿之門成。",
        "from": "T36n1741_04b:1048c03_13",
        "context_with_next_sentence": true
    },
    {
        "source_sentence": "五位中五十重因果始終，為一體用周遍門。",
        "from": "T36n1741_04b:1048c04_14",
        "context_with_next_sentence": true
    },
    {
        "source_sentence": "皆以十波羅蜜為行體，一中具十，十中具百。",
        "from": "T36n1741_04b:1048c05_15",
        "context_with_next_sentence": true
    },
    {
        "source_sentence": "五位之中隨昇進處不同，五位中有五百波羅蜜。",
        "from": "T36n1741_04b:1048c06_16",
        "context_with_next_sentence": true
    },
    {
        "source_sentence": "五位中五十箇善知識，一一中皆有因有果，五十重因果共有一百，不離本十波羅蜜行為一十，總一百一十重因果，總以十波羅蜜為行體。",
        "from": "T36n1741_04b:1048c10_1",
        "context_with_next_sentence": true
    },
    {
        "source_sentence": "文殊及佛根本智、普賢差別智，以為大體，修行倣之，不失其大道，永決疑網，不錯修行。",
        "from": "T36n1741_04b:1048c11_20",
        "context_with_next_sentence": true
    },
    {
        "source_sentence": "猶如大路善置牌牓，令行者除疑故。",
        "from": "T36n1741_04b:1048c12_15",
        "context_with_next_sentence": true
    },
    {
        "source_sentence": "此等覺位中普賢行位，同世人士不全現異相，以引凡流故；",
        "from": "T36n1741_04b:1048c14_3",
        "context_with_next_sentence": true
    },
    {
        "source_sentence": "得道之後，常在十方生死，以智幻生其身，任眾生感見不同，恒化利故。",
        "from": "T36n1741_04b:1048c15_15",
        "context_with_next_sentence": true
    },
    {
        "source_sentence": "住幻住門，無出沒故。",
        "from": "T36n1741_04b:1048c16_4",
        "context_with_next_sentence": true
    },
    {
        "source_sentence": "以神智妙用遍周，恒無作故。",
        "from": "T36n1741_04b:1048c16_17",
        "context_with_next_sentence": true
    },
    {
        "source_sentence": "以如響智應物成音，無生住滅故。",
        "from": "T36n1741_04b:1048c17_12",
        "context_with_next_sentence": true
    },
    {
        "source_sentence": "以如空智日，恒大光明普照十方，無中邊故。",
        "from": "T36n1741_04b:1048c18_12",
        "context_with_next_sentence": true
    },
    {
        "source_sentence": "以智境界，入十光影身，如天帝網重重影像，無去無來故。",
        "from": "T36n1741_04b:1048c19_18",
        "context_with_next_sentence": true
    },
    {
        "source_sentence": "一如德生童子、有德童女，智悲齊圓，處幻住門，以智幻生十方等眾生量身，教化成就一切眾生同普賢道，無有休息也。",
        "from": "T36n1741_04b:1048c22_12",
        "context_with_next_sentence": true
    },
    {
        "source_sentence": "略釋新華嚴經修行次第決疑論卷四之下決疑論後記決疑論後記太原府壽陽方山李長者造論所，昭化院記。",
        "from": "T36n1741_04b:1048c28_18",
        "context_with_next_sentence": true
    },
    {
        "source_sentence": "元祐戊申七月，商英遊五臺山，中夜於祕魔嵒金色光中見文殊師利菩薩。",
        "from": "T36n1741_04b:1049a01_12",
        "context_with_next_sentence": true
    },
    {
        "source_sentence": "慨悟時節，誓窮學佛。",
        "from": "T36n1741_04b:1049a02_3",
        "context_with_next_sentence": true
    },
    {
        "source_sentence": "退而閱《華嚴經義疏》，汗漫罔知統類。",
        "from": "T36n1741_04b:1049a02_21",
        "context_with_next_sentence": true
    },
    {
        "source_sentence": "九月出按壽陽，聞縣東三十五里有方山昭化院，乃長者造論之所，齋戒往謁焉。",
        "from": "T36n1741_04b:1049a04_16",
        "context_with_next_sentence": true
    },
    {
        "source_sentence": "至則於破屋之下散帙之間，得《華嚴修行決疑論》四卷，疾讀數紙，疑情頓釋。",
        "from": "T36n1741_04b:1049a06_11",
        "context_with_next_sentence": true
    },
    {
        "source_sentence": "因詰主僧曰：",
        "from": "T36n1741_04b:1049a06_17",
        "context_with_next_sentence": true
    },
    {
        "source_sentence": "「聖賢游止之地，奚其破落如此耶？",
        "from": "T36n1741_04b:1049a07_11",
        "context_with_next_sentence": true
    },
    {
        "source_sentence": "」僧曰：",
        "from": "T36n1741_04b:1049a07_15",
        "context_with_next_sentence": true
    },
    {
        "source_sentence": "「長者坐亡於此山久矣。",
        "from": "T36n1741_04b:1049a08_4",
        "context_with_next_sentence": true
    },
    {
        "source_sentence": "神之所游、緣之所赴，年穀常熟而物不疵癘。",
        "from": "T36n1741_04b:1049a09_4",
        "context_with_next_sentence": true
    },
    {
        "source_sentence": "此方之人乃相與腥羶乎方山之鬼，莫吾長者之敬，院以此貧。",
        "from": "T36n1741_04b:1049a10_13",
        "context_with_next_sentence": true
    },
    {
        "source_sentence": "」吾惟古之使者，毀淫祀或多至數千所，即移縣廢鬼祠，置長者像，為民祈福。",
        "from": "T36n1741_04b:1049a12_7",
        "context_with_next_sentence": true
    },
    {
        "source_sentence": "十月七日治地基，八日白圓光現於山南，於是父老叩頭悲淚曰：",
        "from": "T36n1741_04b:1049a13_15",
        "context_with_next_sentence": true
    },
    {
        "source_sentence": "「不知長者之福吾土也。",
        "from": "T36n1741_04b:1049a14_6",
        "context_with_next_sentence": true
    },
    {
        "source_sentence": "請并院新之。",
        "from": "T36n1741_04b:1049a14_12",
        "context_with_next_sentence": true
    },
    {
        "source_sentence": "」施心雲起，不唱而和。",
        "from": "T36n1741_04b:1049a15_2",
        "context_with_next_sentence": true
    },
    {
        "source_sentence": "主僧伻圓來告，太師曾公子宣聞其事，謂商英曰：",
        "from": "T36n1741_04b:1049a16_4",
        "context_with_next_sentence": true
    },
    {
        "source_sentence": "「子盍發明長者之意而記之，使學《華嚴》者益生大信而知所宗，則長者放光以累子也不虛矣。",
        "from": "T36n1741_04b:1049a18_6",
        "context_with_next_sentence": true
    },
    {
        "source_sentence": "」商英曰：",
        "from": "T36n1741_04b:1049a18_11",
        "context_with_next_sentence": true
    },
    {
        "source_sentence": "「蒙塞何足以知長者！",
        "from": "T36n1741_04b:1049a18_21",
        "context_with_next_sentence": true
    },
    {
        "source_sentence": "」雖然，嘗試以管窺之。",
        "from": "T36n1741_04b:1049a19_9",
        "context_with_next_sentence": true
    },
    {
        "source_sentence": "夫《華嚴》之為教也，其佛與一乘菩薩之事乎！",
        "from": "T36n1741_04b:1049a20_8",
        "context_with_next_sentence": true
    },
    {
        "source_sentence": "始終一念也，今昔一時也，因果一佛也，凡聖一性也，十方一剎也，三界一體也，正像末一法也，初中後一際也。",
        "from": "T36n1741_04b:1049a22_18",
        "context_with_next_sentence": true
    },
    {
        "source_sentence": "當處現前，不涉情解。",
        "from": "T36n1741_04b:1049a23_8",
        "context_with_next_sentence": true
    },
    {
        "source_sentence": "以十信為入佛之始，以十地為成佛之終。",
        "from": "T36n1741_04b:1049a24_6",
        "context_with_next_sentence": true
    },
    {
        "source_sentence": "十住、十行、十回向、十地、十一地，謂之五位。",
        "from": "T36n1741_04b:1049a25_6",
        "context_with_next_sentence": true
    },
    {
        "source_sentence": "六位具十者，以十波羅蜜為之主也。",
        "from": "T36n1741_04b:1049a26_2",
        "context_with_next_sentence": true
    },
    {
        "source_sentence": "凡五位之因果各五十，加本位之五因五果為一百有十。",
        "from": "T36n1741_04b:1049a27_7",
        "context_with_next_sentence": true
    },
    {
        "source_sentence": "所以成華嚴世界之佛剎、善財童子之法門。",
        "from": "T36n1741_04b:1049a28_7",
        "context_with_next_sentence": true
    },
    {
        "source_sentence": "華嚴世界一百一十，而加一何也？",
        "from": "T36n1741_04b:1049a29_3",
        "context_with_next_sentence": true
    },
    {
        "source_sentence": "一者佛之位，萬法之因也。",
        "from": "T36n1741_04b:1049a29_15",
        "context_with_next_sentence": true
    },
    {
        "source_sentence": "五位者，所標之法也。",
        "from": "T36n1741_04b:1049b01_4",
        "context_with_next_sentence": true
    },
    {
        "source_sentence": "善財者問法，而行之之人也。",
        "from": "T36n1741_04b:1049b01_17",
        "context_with_next_sentence": true
    },
    {
        "source_sentence": "五十三勝友者，五十則五位也，三則文殊、普賢、彌勒也。",
        "from": "T36n1741_04b:1049b03_2",
        "context_with_next_sentence": true
    },
    {
        "source_sentence": "此經也，以毘盧遮那為根本智體、文殊為妙慧、普賢為萬行，方其起信而入五位也。",
        "from": "T36n1741_04b:1049b04_19",
        "context_with_next_sentence": true
    },
    {
        "source_sentence": "則慧為體、行為用，及其行圓而入法界也。",
        "from": "T36n1741_04b:1049b05_18",
        "context_with_next_sentence": true
    },
    {
        "source_sentence": "則行為體、慧為用，體用互參、理事相徹，則無依無修而佛果成矣，故歸之於後佛彌勒。",
        "from": "T36n1741_04b:1049b07_16",
        "context_with_next_sentence": true
    },
    {
        "source_sentence": "十信以色為國者，未離乎色塵也。",
        "from": "T36n1741_04b:1049b08_12",
        "context_with_next_sentence": true
    },
    {
        "source_sentence": "十住以華為國者，理事開敷也。",
        "from": "T36n1741_04b:1049b09_7",
        "context_with_next_sentence": true
    },
    {
        "source_sentence": "十行以慧為國者，定慧圓明也。",
        "from": "T36n1741_04b:1049b10_1",
        "context_with_next_sentence": true
    },
    {
        "source_sentence": "十回向以妙為國者，妙用自在也。",
        "from": "T36n1741_04b:1049b10_16",
        "context_with_next_sentence": true
    },
    {
        "source_sentence": "種種名號者，智體之異名也，觀其名則知所修之行矣。",
        "from": "T36n1741_04b:1049b12_1",
        "context_with_next_sentence": true
    },
    {
        "source_sentence": "種種莊嚴者，性行之依果也，觀其果則知所行之因矣。",
        "from": "T36n1741_04b:1049b13_5",
        "context_with_next_sentence": true
    },
    {
        "source_sentence": "大悲廣濟謂之海，除熱清涼謂之月，普雨法雨謂之雲，包含萬象謂之藏。",
        "from": "T36n1741_04b:1049b14_18",
        "context_with_next_sentence": true
    },
    {
        "source_sentence": "嚴其上首，謂之寶髻。",
        "from": "T36n1741_04b:1049b15_8",
        "context_with_next_sentence": true
    },
    {
        "source_sentence": "因果同時、處世不染，謂之蓮華。",
        "from": "T36n1741_04b:1049b16_2",
        "context_with_next_sentence": true
    },
    {
        "source_sentence": "摧邪見正而不動，謂之幢。",
        "from": "T36n1741_04b:1049b16_14",
        "context_with_next_sentence": true
    },
    {
        "source_sentence": "悲智中道謂之齋，性願普薰謂之香。",
        "from": "T36n1741_04b:1049b17_10",
        "context_with_next_sentence": true
    },
    {
        "source_sentence": "無為而成者，天也。",
        "from": "T36n1741_04b:1049b17_19",
        "context_with_next_sentence": true
    },
    {
        "source_sentence": "無方而應者，神也。",
        "from": "T36n1741_04b:1049b18_8",
        "context_with_next_sentence": true
    },
    {
        "source_sentence": "無外而大者，王也。",
        "from": "T36n1741_04b:1049b18_17",
        "context_with_next_sentence": true
    },
    {
        "source_sentence": "飛潛而雨者，龍也。",
        "from": "T36n1741_04b:1049b19_5",
        "context_with_next_sentence": true
    },
    {
        "source_sentence": "處生死海而不沒者，修羅也。",
        "from": "T36n1741_04b:1049b19_18",
        "context_with_next_sentence": true
    },
    {
        "source_sentence": "搏根熟眾生而至佛岸者，迦樓羅也。",
        "from": "T36n1741_04b:1049b20_13",
        "context_with_next_sentence": true
    },
    {
        "source_sentence": "凡乎聖乎，疑而不可知者，緊那羅也。",
        "from": "T36n1741_04b:1049b21_10",
        "context_with_next_sentence": true
    },
    {
        "source_sentence": "胸行匍匐，謙恭利物者，摩睺羅伽也。",
        "from": "T36n1741_04b:1049b22_7",
        "context_with_next_sentence": true
    },
    {
        "source_sentence": "守護伺察者，夜叉也。",
        "from": "T36n1741_04b:1049b22_17",
        "context_with_next_sentence": true
    },
    {
        "source_sentence": "同乎惡趣而滅其貧苦者，鳩槃荼也。",
        "from": "T36n1741_04b:1049b23_12",
        "context_with_next_sentence": true
    },
    {
        "source_sentence": "法音娛樂者，乾闥婆也。",
        "from": "T36n1741_04b:1049b24_3",
        "context_with_next_sentence": true
    },
    {
        "source_sentence": "金為堅、為剛、為黃、為白。",
        "from": "T36n1741_04b:1049b24_16",
        "context_with_next_sentence": true
    },
    {
        "source_sentence": "輪為圓、為滿。",
        "from": "T36n1741_04b:1049b24_23",
        "context_with_next_sentence": true
    },
    {
        "source_sentence": "頗梨為瑩徹，琉璃為明。",
        "from": "T36n1741_04b:1049b25_10",
        "context_with_next_sentence": true
    },
    {
        "source_sentence": "淨無垢謂之摩尼，漉沈拯溺謂之網。",
        "from": "T36n1741_04b:1049b26_6",
        "context_with_next_sentence": true
    },
    {
        "source_sentence": "高顯挺特謂之莖幹，開敷覆蔭謂之華葉。",
        "from": "T36n1741_04b:1049b27_5",
        "context_with_next_sentence": true
    },
    {
        "source_sentence": "含育利生謂之宮殿，觀照之根謂之樓閣。",
        "from": "T36n1741_04b:1049b28_4",
        "context_with_next_sentence": true
    },
    {
        "source_sentence": "無畏謂之師子，超塵謂之臺榭。",
        "from": "T36n1741_04b:1049b28_18",
        "context_with_next_sentence": true
    },
    {
        "source_sentence": "出俗謂之比丘，入鄽謂之居士長者，同乎外道謂之仙人、婆羅門。",
        "from": "T36n1741_04b:1049c01_8",
        "context_with_next_sentence": true
    },
    {
        "source_sentence": "慈而無染謂之女，以悲生智謂之母。",
        "from": "T36n1741_04b:1049c02_4",
        "context_with_next_sentence": true
    },
    {
        "source_sentence": "此華嚴事相，表法之大旨也。",
        "from": "T36n1741_04b:1049c02_17",
        "context_with_next_sentence": true
    },
    {
        "source_sentence": "至於一字含萬法而普遍一切，其汪洋浩博，非長者孰能判其教、抉其微乎！",
        "from": "T36n1741_04b:1049c04_11",
        "context_with_next_sentence": true
    },
    {
        "source_sentence": "長者名通玄，或曰唐宗子，又曰滄州人，莫得而詳。",
        "from": "T36n1741_04b:1049c05_14",
        "context_with_next_sentence": true
    },
    {
        "source_sentence": "殆文殊、普賢之幻有也。",
        "from": "T36n1741_04b:1049c06_4",
        "context_with_next_sentence": true
    },
    {
        "source_sentence": "以開元七年，隱於方山土龕造論。",
        "from": "T36n1741_04b:1049c06_19",
        "context_with_next_sentence": true
    },
    {
        "source_sentence": "十八年三月二十八日卒，壘石葬於山北。",
        "from": "T36n1741_04b:1049c07_17",
        "context_with_next_sentence": true
    },
    {
        "source_sentence": "至清泰中，村民撥石，得連珠金骨，扣之如簧。",
        "from": "T36n1741_04b:1049c08_19",
        "context_with_next_sentence": true
    },
    {
        "source_sentence": "以天福三年再造石塔，葬於山之東七里，今在孟縣境上。",
        "from": "T36n1741_04b:1049c10_4",
        "context_with_next_sentence": true
    },
    {
        "source_sentence": "說者以伏虎負經、神龍化泉，晝則天女給侍、夜則齒光代燭。",
        "from": "T36n1741_04b:1049c11_11",
        "context_with_next_sentence": true
    },
    {
        "source_sentence": "示寂之日，飛走悲鳴、白氣貫天，此皆聖賢之餘事、感應之常理。",
        "from": "T36n1741_04b:1049c12_20",
        "context_with_next_sentence": true
    },
    {
        "source_sentence": "傳所謂修母致子，近之矣。",
        "from": "T36n1741_04b:1049c13_11",
        "context_with_next_sentence": true
    },
    {
        "source_sentence": "今皆略而不書焉。",
        "from": "T36n1741_04b:1049c13_19",
        "context_with_next_sentence": true
    },
    {
        "source_sentence": "年月日商英記。",
        "from": "T36n1741_04b:1049c14_6",
        "context_with_next_sentence": true
    }
]