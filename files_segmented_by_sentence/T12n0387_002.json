{
    "T12n0387_002:1083a09_0": "大方等無想經卷第二",
    "T12n0387_002:1083a11_0": "北涼天竺三藏曇無讖譯",
    "T12n0387_002:1083a12_0": "大雲初分大眾健度餘",
    "T12n0387_002:1083a13_0": "「◎善男子！",
    "T12n0387_002:1083a13_1": "有《大雲經》總持大海三昧大海。",
    "T12n0387_002:1083a13_2": "如來法印，諸佛法城；法界甚深，常住不變；不可思議，常樂我淨。",
    "T12n0387_002:1083a15_3": "善男子！",
    "T12n0387_002:1083a15_4": "若有受持、書寫、讀誦、解說之者，則能破壞眾生煩惱，斷除一切貧窮困苦。",
    "T12n0387_002:1083a17_5": "若遭飢荒，穀米勇貴，讀誦是經，則得豐壤；若時焰旱，天則降雨；若有飢虛，渴仰法食，讀誦是經，則得總持甘露法味。",
    "T12n0387_002:1083a19_6": "若欲具足大神通者，當受是經；欲雨法雨潤漬枯槁，當讀是經；若遭大病亦當受持。",
    "T12n0387_002:1083a21_7": "所以者何？",
    "T12n0387_002:1083a21_8": "此經即是一切大病之良藥也，此經能斷一切諸毒，大陀羅尼是大三昧；此經即是塗末燒香、微妙淨華。",
    "T12n0387_002:1083a24_9": "「善男子！",
    "T12n0387_002:1083a24_10": "汝今當然大智慧燈，破諸眾生狂愚黑闇。",
    "T12n0387_002:1083a25_11": "而諸眾生常言：『如來無常、無我、無樂、無淨，是磨滅法。』",
    "T12n0387_002:1083a26_12": "如是眾生，即是飲毒、被大毒箭，澹飲發動，狂醉失心，無明所覆，聲聞、緣覺如羸老牛。",
    "T12n0387_002:1083a28_13": "是故汝當廣宣分別如來功德，以實相油，潤益慧燈，開發慧眼，除無明闇。",
    "T12n0387_002:1083b01_14": "「若言如來真實出生輸頭檀舍，出家學道，修集苦行，壞魔兵眾，坐於道場，成菩提道，當知是人即是謗佛。",
    "T12n0387_002:1083b03_15": "寧當斷首，拔出其舌，不應出此虛妄之言。",
    "T12n0387_002:1083b04_16": "何以故？",
    "T12n0387_002:1083b04_17": "非是善解諸佛如來祕密語故；若經中言『沙門瞿曇』，當知是語即是密語。",
    "T12n0387_002:1083b06_18": "「善男子！",
    "T12n0387_002:1083b06_19": "為眾生故，示現神足，當知即是佛之真子。",
    "T12n0387_002:1083b07_20": "善男子！",
    "T12n0387_002:1083b07_21": "汝則已為得大果報，授與聲聞、辟支佛等，吐藥、下藥、熏藥、眼藥、治諸病藥。",
    "T12n0387_002:1083b09_22": "何等是藥？",
    "T12n0387_002:1083b09_23": "所謂大乘方等經典。",
    "T12n0387_002:1083b09_24": "當知是經，即是諸經轉輪聖王。",
    "T12n0387_002:1083b10_25": "何以故？",
    "T12n0387_002:1083b10_26": "是經典中宣說眾生實性、佛性，常住法藏。",
    "T12n0387_002:1083b11_27": "眾生不解，乃至一句一字。",
    "T12n0387_002:1083b12_28": "汝今當聽，聽已即當為汝法藏，汝復當觀是經境界。",
    "T12n0387_002:1083b13_29": "「善男子！",
    "T12n0387_002:1083b13_30": "此經中，有諸佛菩薩四百不可思議解脫法門。",
    "T12n0387_002:1083b14_31": "善男子！",
    "T12n0387_002:1083b14_32": "此經中，有諸法寶藏神通王三昧門。",
    "T12n0387_002:1083b15_33": "善男子！",
    "T12n0387_002:1083b15_34": "此經典中，有諸菩薩三十六不退智慧寶藏陀羅尼門。",
    "T12n0387_002:1083b17_35": "善男子！",
    "T12n0387_002:1083b17_36": "此經復有諸佛菩薩三十三種入眾生音大行方便解脫法門。",
    "T12n0387_002:1083b18_37": "善男子！",
    "T12n0387_002:1083b18_38": "此經復有諸佛菩薩十種神足入密行藏大行光王法門。",
    "T12n0387_002:1083b20_39": "「此經復有諸佛菩薩十種生死行業道地，得心定解脫慧願藏法門；此經復有諸佛菩薩十智不滅，入思惟神通王法門；此經復有諸佛菩薩十種不生思惟法藏，得入神足王法門；此經復有諸佛菩薩甚深十智，入無畏行法王法門；此經復有諸佛菩薩十種大雲見法不可思議功德藏法門；此經復有諸佛菩薩入十種眾生語言修大行法，方便不斷解脫法門；此經復有諸佛菩薩十種神通所入生行、有行，行藏光王法門；此經復有諸佛菩薩十種生死、煩惱業行，心住三昧，解脫誓願法藏法門；此經復有諸佛菩薩十種智住不可思議所入神足王法門；此經復有諸佛菩薩十種不生不可思議通達密藏神足王法門；此經復有諸佛菩薩十智甚深入精進行法門；此經復有諸佛菩薩十智大雲眾法和合神足王法門；此經復有諸佛菩薩大雲光明眼目法門；此經復有諸佛菩薩十種大雲電光具足入行法門；此經復有諸佛菩薩通暢大雲大乘經法門；此經復有諸佛菩薩神足變現燈明法門；此經復有諸佛菩薩十種法雹，說神足王所入法門；此經復有諸佛菩薩十金剛智入藏法門；此經復有諸佛菩薩十種正行性入法門；此經復有諸佛菩薩十無盡行神通王所入法門；此經復有諸佛菩薩十種甚深微塵業行所入法門；此經復有諸佛菩薩十種師子吼所入法門；此經復有諸佛菩薩十生和合，行入世間業狹心法門；此經復有諸佛菩薩十神通寶所入法門；此經復有諸佛菩薩十金翅鳥神通所入法門；此經復有諸佛菩薩十大施時微妙王法門；此經復有諸佛菩薩十無所畏大力神通所入法門；此經復有諸佛菩薩十大海行所入法門；此經復有諸佛菩薩十種至心所入法門；此經復有諸佛菩薩十勇猛王大力微妙法門；此經復有諸佛菩薩十種善行大神通王所入法門；此經復有諸佛菩薩十二神通藏得開示法門；此經復有諸佛菩薩十智寶藏法門；此經復有諸佛菩薩十智境界行所入法門；此經復有諸佛菩薩十正智微妙寶藏法門；此經復有諸佛菩薩十種福田種子法門；此經復有諸佛菩薩十種真實神通安樂之王所入法門。",
    "T12n0387_002:1084a04_40": "「善男子！",
    "T12n0387_002:1084a04_41": "汝觀是經不可思議，功德境界亦不可思議，乃是諸佛菩薩不可思議不可量法藏，亦是眾生不可思議無盡寶藏。",
    "T12n0387_002:1084a07_42": "復次，善男子！",
    "T12n0387_002:1084a07_43": "此經境界不可思議。",
    "T12n0387_002:1084a07_44": "善男子！",
    "T12n0387_002:1084a08_45": "此經復有諸佛菩薩陀羅尼藏法門；此經復有諸佛菩薩如來微密寶藏法門；此經復有諸佛菩薩如來大海法門；此經復有諸佛菩薩如來時藏法門；此經復有諸佛菩薩如來世藏法門；此經復有諸佛菩薩如來日藏法門；此經復有諸佛菩薩如來月藏法門；此經復有諸佛菩薩如來境界法門；此經復有諸佛菩薩甚深法門；此經復有諸佛菩薩如來無所畏法門；此經復有諸佛菩薩如來勇揵法門；此經復有諸佛菩薩如來地法門；此經復有諸佛菩薩如來法門；此經復有諸佛菩薩阿梨呵法門；此經復有諸佛菩薩如來聚法門。",
    "T12n0387_002:1084a20_46": "「善男子！",
    "T12n0387_002:1084a20_47": "汝觀此經大法陀羅尼，即是一切眾生無盡福藏，是即諸佛不可思議解脫三昧陀羅尼門，非是汝等所知境界。",
    "T12n0387_002:1084a22_48": "諸佛世尊，隨世故說，其義甚深，難可消服，唯是如來之所知見。",
    "T12n0387_002:1084a24_49": "我今當說如來如是甚深境界，至心諦聽。",
    "T12n0387_002:1084a25_50": "汝從昔來，於是事中，乃至未聞一字一句。」",
    "T12n0387_002:1084a26_51": "大雲密藏菩薩摩訶薩言：「實如聖教，世尊！",
    "T12n0387_002:1084a27_52": "我猶虻蟻，常為一切無明所闇。",
    "T12n0387_002:1084a27_53": "唯願如來，開慈愍心，廣及眾生，宣說一句乃至一字，如來法王不可思議。",
    "T12n0387_002:1084a29_54": "世尊！",
    "T12n0387_002:1084a29_55": "聲聞、緣覺猶如老牛，盲、聾、瘖、瘂，如嬰孩兒。",
    "T12n0387_002:1084b01_56": "我亦如是，從昔已來，實未曾聞如是一句乃至一字。",
    "T12n0387_002:1084b02_57": "唯願如來，廣開大慈，為眾生故，諸佛如來所有境界不可思議，常住無變，通達諸法，惟願如來，為我等故及諸眾生，開闡如是祕密之藏，乃至一字一句之義，令我等輩及諸眾生，知見如來常恒不變。」",
    "T12n0387_002:1084b07_58": "佛言：「善哉善哉！",
    "T12n0387_002:1084b07_59": "善男子！",
    "T12n0387_002:1084b07_60": "汝今已為善解諸佛所有密語。",
    "T12n0387_002:1084b08_61": "善男子！",
    "T12n0387_002:1084b08_62": "是方等經不可思議，汝所發願亦不可思議，諸佛如來陀羅尼法不可思議，此經境界亦不可思議，甚深智光不可思議。",
    "T12n0387_002:1084b11_63": "「善男子！",
    "T12n0387_002:1084b11_64": "如汝所言：『我於是經不能解了，猶如老牛盲、聾、瘖、瘂、嬰孩小兒。』",
    "T12n0387_002:1084b13_0": "善男子！",
    "T12n0387_002:1084b13_1": "汝今不應生此憂懼、疑慮之心。",
    "T12n0387_002:1084b13_2": "善男子！",
    "T12n0387_002:1084b14_3": "若行、若住、若坐、若臥，常應繫念如是經典；若遇水火、盜賊諸難，亦應堅持，慎勿放捨。",
    "T12n0387_002:1084b15_4": "所以者何？",
    "T12n0387_002:1084b16_5": "是經典中，有五文字，其義甚深：一者如來，二常，三樂，四我，五淨。",
    "T12n0387_002:1084b17_6": "是名如來無上功德不可思議。",
    "T12n0387_002:1084b18_7": "「復次，善男子！",
    "T12n0387_002:1084b18_8": "假使恒河沙等十方世界滿中大火，有人在中念是經者，火不能燒。",
    "T12n0387_002:1084b20_9": "常應供養、尊重三寶，勿令其心中有忘失。",
    "T12n0387_002:1084b21_0": "汝今所有微妙功德，已為諸佛之所讚歎。",
    "T12n0387_002:1084b21_1": "所謂能問，所未曾聞一句一字甚深之義；汝等不久亦復當得知見是義。",
    "T12n0387_002:1084b23_2": "汝若欲知諸佛如來常恒不變，應當受持如是經典，讀誦、書寫、解說其義。",
    "T12n0387_002:1084b25_3": "何以故？",
    "T12n0387_002:1084b25_4": "是經所說不可思議，如來常恒，無有變易，終不畢竟入於涅槃。",
    "T12n0387_002:1084b26_5": "汝當廣為一切眾生，敷揚解說常樂我淨。",
    "T12n0387_002:1084b27_6": "諸佛如來，無有畢竟入涅槃者，法僧常住亦無滅盡。」",
    "T12n0387_002:1084b28_7": "爾時，毘藍、大毘藍風王——所受樂報，如天無別，放清涼風，六時無變，華果常有，無時暫替——齎持供具，來至佛所，頭面作禮，合掌恭敬、右遶三匝，却坐一面。",
    "T12n0387_002:1084c04_0": "爾時，世尊神通力故，起四黑雲，甘水俱遍；興三種雷，謂下、中、上；發甘露聲，如天伎樂，一切眾生之所樂聞。",
    "T12n0387_002:1084c06_1": "爾時，世尊即說呪曰：「竭帝　波利竭帝　僧竭帝　波羅僧竭帝波羅卑羅延坻　三波羅卑羅延坻　婆羅婆羅　波沙羅　波娑羅　摩文闍　摩文闍　遮羅帝　遮羅坻　波遮羅坻波遮羅坻　三波羅遮羅坻比提嘻利嘻梨　薩隷醯　薩隷醯　富嚧富嚧莎呵「若有諸龍聞是神呪，不降甘雨，頭破七分。」",
    "T12n0387_002:1084c13_2": "爾時，十萬億那由他阿僧祇等諸佛世界，六種震動。",
    "T12n0387_002:1084c15_3": "爾時眾生，因是地動，各各相見，展轉相動，乃至淨居。",
    "T12n0387_002:1084c16_4": "淨居動已，龍雲俱動，龍雲動時，降澍大雨。",
    "T12n0387_002:1084c17_5": "時，閻浮提所有九萬八千大河，七寶盈滿，一切泉池具上藥味。",
    "T12n0387_002:1084c18_6": "雨雖七日，無所傷損，眾生快樂，如服甘露。",
    "T12n0387_002:1084c19_7": "諸河盈滿八功德水，所謂：美、冷、輕、軟、清、淨、香、潔，飲時調適，飲已無患；一切水蟲，出微妙聲。",
    "T12n0387_002:1084c21_8": "時，王舍城耆闍崛山，七寶遍地，無空缺處。",
    "T12n0387_002:1084c22_9": "虛空復雨七寶所成優鉢羅華、波頭摩華、拘勿頭華、分陀利華，水性之屬，悉發阿耨多羅三藐三菩提心。",
    "T12n0387_002:1084c24_10": "畜生眾生，貪樂大乘、渴仰大乘，慈心相向，猶如一子。",
    "T12n0387_002:1084c26_0": "皆共同心供養於佛。",
    "T12n0387_002:1084c26_1": "爾時大眾，天、龍、夜叉、乾闥婆、阿修羅、迦樓羅、緊那羅、摩睺羅伽，持諸供具、華香、伎樂供養於佛。",
    "T12n0387_002:1084c28_2": "時，虛空中復雨種種香、華、寶衣、伎樂、幡蓋供養於佛。",
    "T12n0387_002:1084c29_3": "「善男子！",
    "T12n0387_002:1084c29_4": "此經乃是無量功德之所成就，是故能致如是瑞應。」",
    "T12n0387_002:1085a02_5": "爾時，大眾作如是言：「世尊！",
    "T12n0387_002:1085a02_6": "我今始知諸佛如來常樂我淨。",
    "T12n0387_002:1085a03_7": "惟願如來，慈哀矜愍，受我所獻優多羅僧。」",
    "T12n0387_002:1085a04_8": "即嘆頌曰：「如來真實常，　　無量德所成，　我今為常樂，　　是故稽首禮。",
    "T12n0387_002:1085a07_0": "　諸佛捨無常，　　故得無邊身，　無上天中天，　　大力難思議！",
    "T12n0387_002:1085a09_0": "　如來常無變，　　勤進無邊身，　為眾雨法雨，　　猶如大雲王！",
    "T12n0387_002:1085a11_0": "　佛自得安樂，　　為眾說安樂，　自獲諸功德，　　誨彼令同己！",
    "T12n0387_002:1085a13_0": "　如來慧無勝，　　常住如虛空，　為眾作福田，　　常行於聖行。",
    "T12n0387_002:1085a15_0": "　憐愍諸眾生，　　亦知其行業，　開示祕密藏，　　清涼如初月。",
    "T12n0387_002:1085a17_0": "　今宣《大雲經》，　　端嚴如滿月，　定知無量眾，　　發起菩提心。",
    "T12n0387_002:1085a19_0": "　世尊號法王，　　於法得自在，　是故名真我，　　成就無上樂。",
    "T12n0387_002:1085a21_0": "　如來昇寶座，　　而作師子吼，　宣說諸眾生，　　一切有佛性；　譬如香山中，　　常生忍辱草。",
    "T12n0387_002:1085a24_0": "　如來神力故，　　普令一切眾，　見此鷲頭山，　　悉是七寶成。",
    "T12n0387_002:1085a26_0": "　爾時大眾會，　　覩已甚愛樂，　猶如四天王，　　樂住須彌山。",
    "T12n0387_002:1085a28_0": "　如來大福田，　　其力不可量！",
    "T12n0387_002:1085a29_0": "　能除眾生結，　　煩惱諸闇障。",
    "T12n0387_002:1085b01_0": "　一切諸眾生，　　不退菩提心，　猶如諸世尊，　　安樂不傾動。",
    "T12n0387_002:1085b03_0": "　眾生斷惡業，　　成就妙善戒，　修行菩提行，　　決定見佛性。",
    "T12n0387_002:1085b05_0": "　若得聞此經，　　乃至一字義，　即得菩提道，　　隨順行梵行。",
    "T12n0387_002:1085b07_0": "　惟願無上尊，　　演說於一句，　普使一切眾，　　咸得解其義。",
    "T12n0387_002:1085b09_0": "　我等諸眾生，　　鈍根無智慧，　如來憐愍故，　　願開令得解。",
    "T12n0387_002:1085b11_0": "　一切諸眾生，　　虛乏於法食，　惟願大慈哀，　　施之令滿足；　我等得受已，　　復當轉施他，　亦令一切眾，　　皆悉得充足！",
    "T12n0387_002:1085b15_0": "　一切諸眾生，　　貧窮無福德，　無常無有我，　　亦無歸依處。",
    "T12n0387_002:1085b17_0": "　如來所成就，　　無上大功德，　惟願大慈尊，　　施我及一切！",
    "T12n0387_002:1085b19_0": "　如來為法主，　　如海眾流尊，　眾生不知依，　　我今得依止，　為眾作依止，　　猶如慈父母，　施眾甘露味，　　普使斷煩惱。",
    "T12n0387_002:1085b23_0": "「世尊！",
    "T12n0387_002:1085b23_1": "如來正覺不可思議！",
    "T12n0387_002:1085b23_2": "憐愍眾生亦不可思議！",
    "T12n0387_002:1085b24_3": "所說祕密，難可圖度。",
    "T12n0387_002:1085b24_4": "諸佛世尊，三昧之王、大船師王，不可稱計、不可數量！",
    "T12n0387_002:1085b25_5": "如是境界，非諸聲聞、緣覺所知。",
    "T12n0387_002:1085b26_6": "如來月王，常無增減，是諸功德之大猛將。",
    "T12n0387_002:1085b27_7": "無量福報、珍寶之聚，是大光明無上日王。",
    "T12n0387_002:1085b28_8": "等視眾生，同羅睺羅所成大力，以施一切，自無所畏；復令眾生，成無所畏。",
    "T12n0387_002:1085b29_9": "自破無明，復除眾生無明、重闇。",
    "T12n0387_002:1085c01_10": "世尊！",
    "T12n0387_002:1085c01_11": "我亦無知、無明所障，不知如來常樂我淨。",
    "T12n0387_002:1085c02_12": "一切眾生，無明覆故，妄說如來無常、無我、無樂、無淨，是故流轉三惡道中。",
    "T12n0387_002:1085c04_13": "若言如來永滅涅槃，當知是人必墮地獄。",
    "T12n0387_002:1085c05_14": "世尊！",
    "T12n0387_002:1085c05_15": "我今始知諸佛如來不畢竟滅，知已則得無上大寶。",
    "T12n0387_002:1085c06_16": "以佛力故，復令我知諸佛實性，得服無上甘露法味，永斷一切諸結煩惱。",
    "T12n0387_002:1085c08_17": "昔來所有狂、聾、瘖、瘂，今悉除愈。」",
    "T12n0387_002:1085c08_18": "◎◎大雲初分三昧健度第二爾時，大雲密藏菩薩摩訶薩言：「甚奇，世尊！",
    "T12n0387_002:1085c10_19": "如來正覺不可思議！",
    "T12n0387_002:1085c11_20": "今說此經，令無量眾生發阿耨多羅三藐三菩提心。",
    "T12n0387_002:1085c12_21": "是經境界，不可思議！",
    "T12n0387_002:1085c13_22": "乃為一切無量眾生，現大神通、雨諸寶味；眾生聞者，得遇無上甘露法雨。",
    "T12n0387_002:1085c14_23": "是故，如來不可思議！",
    "T12n0387_002:1085c15_24": "是經境界亦不可思議！",
    "T12n0387_002:1085c15_25": "一切眾生，成大功德，乃得值遇。",
    "T12n0387_002:1085c16_26": "眾生業報，不可思議！",
    "T12n0387_002:1085c16_27": "「世尊！",
    "T12n0387_002:1085c17_0": "今日眾生所受快樂，如第三禪，形貌璝瑋，如天無別。",
    "T12n0387_002:1085c18_1": "如來今日說此經藏，即是眾生無盡之藏。",
    "T12n0387_002:1085c19_2": "降大法雨，所謂如來常住不變三昧總持。",
    "T12n0387_002:1085c20_3": "所言雲者，謂諸菩薩摩訶薩也；震大雷者，謂破煩惱諸結業等；電光明者，謂諸眾生皆有佛性。",
    "T12n0387_002:1085c22_4": "聲者，謂諸菩薩為眾生故，說有為法無常、無樂、無我、無淨；雹者，謂八聖道分，能壞一切諸結煩惱。",
    "T12n0387_002:1085c24_5": "又有雹者，所謂此經能壞聲聞、辟支佛心，是即名為雨大法雨，充飽眾生飢虛、渴乏。",
    "T12n0387_002:1085c26_6": "所謂如來常住不變，是名甘雨。」",
    "T12n0387_002:1085c27_0": "佛言：「善哉善哉！",
    "T12n0387_002:1085c27_1": "善男子！",
    "T12n0387_002:1085c27_2": "汝今善解如是法雨。",
    "T12n0387_002:1085c28_0": "善男子！",
    "T12n0387_002:1085c28_1": "若諸菩薩，欲雨法雨潤益一切，當受是經，修行、讀誦、書寫、供養、解說其義。",
    "T12n0387_002:1085c29_2": "善男子！",
    "T12n0387_002:1086a01_0": "諦聽諦聽！",
    "T12n0387_002:1086a01_1": "如是經典不可思議，中有解脫住入寶藏，神足法王四百三昧，我今當說。",
    "T12n0387_002:1086a02_2": "「善男子！",
    "T12n0387_002:1086a03_0": "此經復有諸佛菩薩深猛大海眼目三昧。",
    "T12n0387_002:1086a03_1": "若有菩薩，成就具足是三昧者，得具菩薩多聞大海多聞寶藏，於阿耨多羅三藐三菩提心無疑礙。",
    "T12n0387_002:1086a06_2": "「言無礙者，所謂身得無礙，遍生諸佛淨妙世界；又無礙者，得宿命智，為諸眾生轉於五有；又無礙者，不貪著業而得果報；又無礙者，若一見佛，心生歡喜，則於後世得端嚴身、眾所愛身、無貪身、無惡身、大身、上族身、大富身、眷屬不壞身、不破壞身、不退身、不滅身，所修行願，念喜作業，悉向阿耨多羅三藐三菩提，成就慚愧、破諸憍慢，勤修精進、慈、悲、喜、捨，空無相願，以熏其心；又無礙者，願生他土，即得往生；諸邪異見所不能壞，其所樂說句義無盡。",
    "T12n0387_002:1086a16_3": "若天、若魔、梵沙門、婆羅門，不能惑亂，令其心動。",
    "T12n0387_002:1086a17_4": "雖讀外典，心無貪著，不貪天、龍、夜叉等身，乾闥婆、阿修羅、迦樓羅、緊那羅、摩睺羅伽身，又不貪著房舍、臥具、衣服、飲食，天魔波旬，不得其便。",
    "T12n0387_002:1086a20_5": "所行善法，終不中忘，凡所言說，人所敬受。",
    "T12n0387_002:1086a21_6": "其心弘曠，猶如大海，所有智慧，亦復如是。",
    "T12n0387_002:1086a22_7": "具足圓滿，猶如盛月，能壞黑闇，如日如燈。",
    "T12n0387_002:1086a23_8": "不可捉持，如虛空性，不著世間，如華處水。",
    "T12n0387_002:1086a24_9": "於一切有，心無貪著。",
    "T12n0387_002:1086a24_10": "能壞法界，猶如金剛。",
    "T12n0387_002:1086a25_11": "持諸法界，如須彌山。",
    "T12n0387_002:1086a25_12": "其性清淨，如琉璃寶。",
    "T12n0387_002:1086a26_13": "得如來戒、慧心念明，性力幻化，不動不住。",
    "T12n0387_002:1086a27_14": "「善男子！",
    "T12n0387_002:1086a27_15": "是經復有第一甚深解脫寶幢三昧，若有菩薩，具是三昧，則得名為多聞大海、多聞寶藏，心無疑礙，乃至幻化不動不住。",
    "T12n0387_002:1086a29_16": "善男子！",
    "T12n0387_002:1086b01_17": "此經復有淨智甚深法門三昧，若有菩薩能具足者，則得名為多聞大海、多聞寶藏，心無疑礙，乃至幻化不動不住。",
    "T12n0387_002:1086b03_18": "「善男子！",
    "T12n0387_002:1086b03_19": "此經復有佛根香象王解脫三昧、首楞嚴三昧、勇力三昧、勇勝三昧、健勇三昧、好香三昧、正光三昧、無我光三昧、甚深行藏三昧、行深解脫三昧、行力解脫三昧、一切法行三昧、恒河沙等行三昧、一切解脫三昧、一切三昧王三昧、正上三昧、大海潮三昧、本解脫三昧、壞魔億眾三昧、住戒電光三昧、火光三昧、無盡意王三昧、雲盡意三昧、海王神足三昧、大高意三昧、種子三昧、住大海三昧、無礙三昧、無礙戒三昧、高解脫三昧、因緣意三昧、業作三昧、健行王三昧、大力三昧、甚深琉璃王三昧、須彌山三昧、師子吼三昧、甘露味三昧、莊嚴三昧、火光三昧、蓮華光三昧、國土喜三昧、一切身三昧、動大海王三昧、動大地王三昧、一切三昧母三昧、壞一切女身三昧、師子行王三昧、圓王三昧、細行三昧、鼓聲微妙三昧、增長三昧、斷有三昧、流三昧、廣慧三昧、變化三昧、光明三昧、壞闇三昧、大海智慧三昧、讚歎三昧、大讚歎三昧、時三昧大時三昧、現在解脫三昧、合散三昧、分陀利華三昧、輕三昧、大樂三昧、虛空三昧、解脫身三昧、斷語三昧、斷聲三昧、無愛三昧、無勝三昧、一切三昧、鬘三昧、龍王三昧、風三昧、風行王三昧、無邊三昧、無色三昧、無邊色三昧、法意三昧、微妙香三昧、身意三昧、首楞嚴三昧、壞惡三昧、蓮華意三昧、大力翅三昧、壞無明三昧、菩提樹三昧、寶命命三昧、大力命三昧、日光三昧、月光三昧、大海門三昧、一切法界三昧、結使根三昧、戒雨三昧、戒雲三昧、菴羅果三昧、菴羅華三昧、淨三昧、水三昧、蠡三昧、時三昧、時王三昧、眾三昧、無身三昧、界三昧、善界三昧、地三昧、地神足三昧、水等三昧、青蓮華三昧、甘露味三昧、無繫三昧、鴛鴦三昧、車輪三昧、轉輪聖王三昧、不動三昧、不輕三昧、不長三昧、憐愍三昧、淨意三昧、一切功德意三昧、伊羅鉢羅三昧、無疑解脫三昧、風神足王三昧、無量幢三昧、虛空界三昧、無彗星三昧、光寶三昧、雹時三昧、童子三昧、王子三昧、斷毒三昧、法燈三昧、國土王三昧、施世界三昧、法貴德三昧、法力三昧、上華三昧、喜三昧、大喜三昧、知大力三昧、鎮頭迦果三昧、精進三昧、稱三昧、白鵝王三昧、身光三昧、無盡力三昧、無盡力解脫三昧、增長名三昧、端正三昧、能破壞三昧、摩樓迦華三昧、善行王三昧、善光三昧、寶地三昧、白三昧、白種三昧、淨行意三昧、愛光三昧、虛空心三昧、天冠三昧、轉輪聖王冠三昧、念菩薩三昧、護意三昧、護甚深三昧、力乘三昧、力乘光三昧、力士三昧、力士精進三昧、閻浮國三昧、錯魚三昧、蟒蛇三昧、境界王三昧、淨境界三昧、使心三昧、朝青三昧、有德意三昧、大青三昧、大海色三昧、大安三昧、眴三昧、無眴三昧、金剛意三昧、世尊目三昧、須彌山王三昧、雪山王三昧、世尊現行三昧、勝三昧、蓮華三昧、拘勿頭華三昧、月藏三昧、月樂藏三昧、華敷三昧、地鬘三昧、現在念世尊王三昧、勝住三昧、善住三昧、善行三昧、大海三昧、一切入平等三昧、入一切疑三昧、大藥三昧、大藥力三昧、甘露藥王三昧、大藥力三昧、大藥王三昧、大冷三昧、大海三昧、大冷王三昧、無冷無熱三昧、安三昧、安力三昧、一乘三昧、三乘三昧、釋彗星三昧、有德三昧、寶圓王三昧、無定色三昧、定華三昧、六入真淨三昧、大界三昧、能壞欲界三昧、瓔珞三昧、金色三昧、智愛三昧、智圓王三昧、智子三昧、分陀利華三昧、日光王三昧、月愛三昧、光王三昧、光圓王三昧、淨光王三昧、光藏三昧、青光三昧、時光三昧、斷闇三昧、光潮三昧、箭光三昧、一切善根三昧、婆羅那香象王三昧、未生惡王三昧、調柔三昧、能壞憍慢三昧、妙德三昧、妙聲三昧、貪味三昧、圓地王三昧、神通王三昧、神通根三昧、轉輪聖王幡三昧、轉輪聖王幢三昧、師子頭三昧、日神通三昧、法護三昧、廣三昧、知業神通王三昧、高三昧、無上三昧、燈王三昧、舍宅三昧、多喜三昧、初地三昧、戒地三昧、大海喜王三昧、大海慈王三昧、大海悲王三昧、大海捨王三昧、忍辱王三昧、忍辱力界王三昧、神通至心三昧、八解脫門三昧、法界畢竟三昧、無界三昧、無性三昧、大田種子三昧、智池三昧、海三昧、海力三昧、佛眼三昧、佛門三昧、智行三昧、佛面三昧、一切親三昧、一切福德王三昧、虛空藏三昧、虛空幻三昧、佛幻三昧、惡性三昧、治毒三昧、眠三昧、覺三昧、夢三昧、得三昧、神通王三昧、無我神通三昧、勝見三昧、勝喜三昧、隨世三昧、佛面住三昧、正見三昧、一切微塵三昧、語無礙三昧、淨三昧、身光三昧、身燈三昧、不癡三昧、不狂三昧、一切勝光三昧、水意三昧、漂三昧、水沫三昧、無勝三昧、無勝智三昧、無勝身三昧、精進三昧、恒河沙等勝王三昧、知見圓光王三昧、斷畜生三昧、願生畜生有三昧、畜生神通三昧、樂畜生三昧、不染畜生業三昧、入地獄三昧、喜地獄三昧、不染地獄業三昧、不染地獄業行神通王三昧、安樂行體三昧、有德河三昧、有德海三昧、淨河三昧、淨行功德三昧、福德三昧、福德青三昧、淨福德聞三昧、有德夢三昧、讚歎三昧、有德夢得三昧、有德夢行三昧、正有德三昧、正有德王三昧、淨增長三昧、智雨三昧、風同行三昧、吉三昧、吉莊嚴三昧、吉神通三昧、吉神通王三昧、無戒三昧、雜色三昧、受戒三昧、讚戒三昧、戒實三昧、智燈三昧、得戒實三昧、常戒三昧、常戒入藏見三昧、心三昧、心王三昧、常戒喜三昧、常樂戒三昧、戒瓔珞三昧、戒天冠三昧、戒具足三昧、戒鬘三昧、戒香三昧、戒華三昧、戒塗末香三昧、戒神通王三昧、一切昧三昧、一切華三昧、一切香醉三昧、斷一切虛空三昧、受安樂三昧、斷一切世法王三昧、常三昧、恒三昧、不變三昧、地三昧、無刺地三昧、無石沙三昧、地等三昧、大雲琉璃王三昧、聲鼓三昧、大雲電三昧、大雲瀑水王三昧、大雲水藏三昧、大雲水鬘三昧、大雲安水三昧、大雲水凝三昧、大雲智海三昧、大雲勝力三昧、大雲水光持王三昧、大雲水潮海三昧、大雲海種三昧、大雲不動水三昧、大雲水不動神通王三昧、大雲端正王三昧、大雲一味三昧、大雲一乘三昧、大雲安水流三昧、大雲多水三昧、大雲冷水三昧、大雲不冷不熱神通王三昧、大雲月王三昧、大雲有德三昧、大雲初力三昧、大雲渴三昧、大雲樂三昧、大雲水行王三昧、大雲虛空行三昧、大雲水寶三昧、大雲喜三昧、大雲寶種三昧、大雲護三昧、大雲水淨王三昧、大雲水歸依印三昧、大雲法印三昧、大雲水淨光三昧、大雲大水藏王三昧、大雲水定三昧、大雲蓮華三昧、大雲水界三昧、大雲水等三昧、大雲夜行三昧、大雲水清三昧、大雲海無盡意三昧、大雲放光三昧、大雲藏三昧、大雲水聚三昧、大雲水柱三昧、大雲師子王三昧、大雲樂三昧、大雲淨三昧、大雲貪三昧、大雲幢三昧、大雲甚深三昧、大雲雷三昧、大雲增長水三昧、大雲藥王三昧、大雲醉味三昧、大雲師子行三昧、大雲大香象王三昧、大雲安樂三昧、大雲風三昧、大雲水行不動三昧、大雲無畏三昧、大雲水順三昧、大雲無盡意三昧、大雲漏難數三昧、大雲雷大力三昧、大雲水喜三昧、大雲海水圓三昧、大雲水幡三昧、大雲甘露雨三昧、大雲栴檀涼三昧、大雲吉三昧、大雲畢竟三昧、大雲無終始三昧、大雲羅網三昧、大雲寶雨三昧、大雲祕密三昧、大雲彗星三昧、大雲意密三昧、大雲大動三昧、大雲滅三昧、大雲微妙音三昧、大雲恒河沙等三昧、大雲水健三昧、大雲鵝王三昧、大雲水行三昧、大雲命三昧、大雲狂王三昧、大雲誑三昧、大雲首楞嚴三昧、大雲馬王三昧、大雲拍樹三昧、大雲無盡雲三昧、大雲一切等三昧、大雲一切雨三昧、大雲一切和合三昧、大雲菴羅樹果三昧、大雲山埠三昧、大雲堅鞕三昧、大雲密行三昧、大雲密實三昧、大雲鵝王行三昧、大雲不可思議三昧、大雲入住神通王三昧。",
    "T12n0387_002:1088a09_20": "「善男子！",
    "T12n0387_002:1088a10_21": "若有菩薩具足如是諸三昧門，則得菩薩多聞大海多聞寶藏，於阿耨多羅三藐三菩提心無疑礙，終不墮落於三惡道，不生邊地，得宿命智，造生死業，樂於生死，常得值遇佛、法、僧寶，乃至夢中亦不捨離。",
    "T12n0387_002:1088a14_22": "得端正身、人所愛身、無貪身、無惡身、大身、種姓身。",
    "T12n0387_002:1088a15_23": "眷屬和樂，不可沮壞，不退、不滅、不墮、不沒。",
    "T12n0387_002:1088a16_24": "其所修行深心念慧，悉皆趣向阿耨多羅三藐三菩提。",
    "T12n0387_002:1088a18_0": "得慚愧力，斷除憍慢，勤修精進慈、悲、喜、捨，空無相願，以熏其心，願生淨土，即得往生。",
    "T12n0387_002:1088a19_1": "眾邪異見，所不能壞，說法次第，句義不斷，雖讀外典，心不貪著。",
    "T12n0387_002:1088a21_2": "終不願求天身、龍身，夜叉乃至轉輪王身，亦不造作生、死行業，不求世間供養恭敬。",
    "T12n0387_002:1088a23_3": "護持正法，魔不得便，見持法者，深生恭敬，所得智慧，猶如大海，不增不減，如月盛滿。",
    "T12n0387_002:1088a25_4": "除眾闇冥，如日如燈，不受煩惱，猶如虛空，煩惱不染，如華處水，住無所住，如空無別。",
    "T12n0387_002:1088a26_5": "破散諸法，如真金剛，持一切法，猶如雪山。",
    "T12n0387_002:1088a27_6": "定知如來，常不變易，其智清淨，如琉璃寶。",
    "T12n0387_002:1088a28_7": "得如來戒，勢力大海，其心慈哀，憐愍眾生。",
    "T12n0387_002:1088a29_8": "不動不轉，如帝釋幢，壞諸惡法。",
    "T12n0387_002:1088b01_9": "得上妙味，猶如美妙迦陀迦果。",
    "T12n0387_002:1088b02_10": "隨順世法，無所違逆。",
    "T12n0387_002:1088b02_11": "「善男子！",
    "T12n0387_002:1088b02_12": "是則名為初三昧門。",
    "T12n0387_002:1088b03_13": "善男子！",
    "T12n0387_002:1088b03_14": "若有成就、具足如是四百三昧，當知是人善護法藏。」",
    "T12n0387_002:1088b04_15": "爾時，眾中有一天子，名曰淨密，與萬八千諸天子俱來至佛所，頭面作禮，合掌恭敬，雨天華、香、幢幡、伎樂，以供養佛，右遶三匝，即說讚曰：「如來不思議，　　法僧亦復然，　我見三昧雨，　　如世覩甘露。」",
    "T12n0387_002:1088b09_16": "◎大方等無想經卷第二"
}