[
    {
        "source_sentence": "涅槃經本有今無偈論一卷",
        "from": "T26n1528_001:0281a07_0",
        "context_with_next_sentence": true
    },
    {
        "source_sentence": "天親菩薩造",
        "from": "T26n1528_001:0281a09_0",
        "context_with_next_sentence": true
    },
    {
        "source_sentence": "陳世真諦三藏於廣州譯",
        "from": "T26n1528_001:0281a10_0",
        "context_with_next_sentence": true
    },
    {
        "source_sentence": "　　涅槃經三世義",
        "from": "T26n1528_001:0281a11_0",
        "context_with_next_sentence": true
    },
    {
        "source_sentence": "解純陀疑問。",
        "from": "T26n1528_001:0281a12_5",
        "context_with_next_sentence": true
    },
    {
        "source_sentence": "論曰：",
        "from": "T26n1528_001:0281a12_8",
        "context_with_next_sentence": true
    },
    {
        "source_sentence": "多弟子已成熟，純陀未成熟，佛為純陀未成熟故，顯示大般涅槃，講說大經，受大功德，為成熟故來拘尸那城。",
        "from": "T26n1528_001:0281a14_17",
        "context_with_next_sentence": true
    },
    {
        "source_sentence": "云何純陀而有疑心？",
        "from": "T26n1528_001:0281a15_7",
        "context_with_next_sentence": true
    },
    {
        "source_sentence": "有二因緣：",
        "from": "T26n1528_001:0281a15_12",
        "context_with_next_sentence": true
    },
    {
        "source_sentence": "一、見同相未見別相生疑心；",
        "from": "T26n1528_001:0281a16_5",
        "context_with_next_sentence": true
    },
    {
        "source_sentence": "二見別相不見同相故。",
        "from": "T26n1528_001:0281a16_15",
        "context_with_next_sentence": true
    },
    {
        "source_sentence": "起疑心者，如遙見杌，疑為是人、為是杌？",
        "from": "T26n1528_001:0281a17_15",
        "context_with_next_sentence": true
    },
    {
        "source_sentence": "若見烏鳥集上，鹿從其下過，知是杌非人；",
        "from": "T26n1528_001:0281a18_13",
        "context_with_next_sentence": true
    },
    {
        "source_sentence": "若見舉手挑衣者，知人非杌。",
        "from": "T26n1528_001:0281a19_6",
        "context_with_next_sentence": true
    },
    {
        "source_sentence": "別相不見同相生疑心者，如空不共相是常住，如見地不共相是無常。",
        "from": "T26n1528_001:0281a20_16",
        "context_with_next_sentence": true
    },
    {
        "source_sentence": "聲聞者不共相，於聲聞不共相生疑，為同空是常住、為同地是無常？",
        "from": "T26n1528_001:0281a22_8",
        "context_with_next_sentence": true
    },
    {
        "source_sentence": "凡夫為同相故起疑心，聲聞緣覺為別相故起疑心。",
        "from": "T26n1528_001:0281a23_10",
        "context_with_next_sentence": true
    },
    {
        "source_sentence": "凡夫為有生法故起疑心，聲聞緣覺為無生法故起疑心。",
        "from": "T26n1528_001:0281a24_16",
        "context_with_next_sentence": true
    },
    {
        "source_sentence": "純陀不為此二種故起疑心，為欲利益眾生故生此疑。",
        "from": "T26n1528_001:0281a26_2",
        "context_with_next_sentence": true
    },
    {
        "source_sentence": "如此大菩薩，那得於佛生疑？",
        "from": "T26n1528_001:0281a26_15",
        "context_with_next_sentence": true
    },
    {
        "source_sentence": "於此大會大有外道聚集，有外道說佛死而更生，復有說如燈盡火滅，復有說佛滅後有盡有不盡。",
        "from": "T26n1528_001:0281a29_1",
        "context_with_next_sentence": true
    },
    {
        "source_sentence": "為釋此疑故，佛說偈：",
        "from": "T26n1528_001:0281a29_11",
        "context_with_next_sentence": true
    },
    {
        "source_sentence": "「本有今無，　　本無今有，　　三世有法，",
        "from": "T26n1528_001:0281b01_0",
        "context_with_next_sentence": true
    },
    {
        "source_sentence": "無有是處。",
        "from": "T26n1528_001:0281b02_4",
        "context_with_next_sentence": true
    },
    {
        "source_sentence": "」佛為二乘故說偈。",
        "from": "T26n1528_001:0281b03_7",
        "context_with_next_sentence": true
    },
    {
        "source_sentence": "煩惱生得，聖修得。",
        "from": "T26n1528_001:0281b03_16",
        "context_with_next_sentence": true
    },
    {
        "source_sentence": "凡夫性生得，聖性修得。",
        "from": "T26n1528_001:0281b04_7",
        "context_with_next_sentence": true
    },
    {
        "source_sentence": "煩惱縛生得，解縛修得。",
        "from": "T26n1528_001:0281b04_18",
        "context_with_next_sentence": true
    },
    {
        "source_sentence": "生死生得，涅槃修得。",
        "from": "T26n1528_001:0281b05_8",
        "context_with_next_sentence": true
    },
    {
        "source_sentence": "本生今修，本是生、今是修。",
        "from": "T26n1528_001:0281b05_21",
        "context_with_next_sentence": true
    },
    {
        "source_sentence": "為二乘作此解說不謗大乘，為大乘作此解說是謗大乘。",
        "from": "T26n1528_001:0281b07_5",
        "context_with_next_sentence": true
    },
    {
        "source_sentence": "此是不相應大乘，誰能令相應大乘？",
        "from": "T26n1528_001:0281b08_2",
        "context_with_next_sentence": true
    },
    {
        "source_sentence": "是故我等依義選擇思惟義，不依語言不選擇思惟語言，為修行大乘者說。",
        "from": "T26n1528_001:0281b09_15",
        "context_with_next_sentence": true
    },
    {
        "source_sentence": "過三種義，顯了別義，言本有今無、本無今有、三時有。",
        "from": "T26n1528_001:0281b11_1",
        "context_with_next_sentence": true
    },
    {
        "source_sentence": "是三種義無有，無有是處。",
        "from": "T26n1528_001:0281b11_13",
        "context_with_next_sentence": true
    },
    {
        "source_sentence": "何故三種義不成就？",
        "from": "T26n1528_001:0281b12_3",
        "context_with_next_sentence": true
    },
    {
        "source_sentence": "若本有今無者，一切如來等則無解脫。",
        "from": "T26n1528_001:0281b13_1",
        "context_with_next_sentence": true
    },
    {
        "source_sentence": "何以故？",
        "from": "T26n1528_001:0281b13_5",
        "context_with_next_sentence": true
    },
    {
        "source_sentence": "性不定住故，以前有後無故。",
        "from": "T26n1528_001:0281b13_18",
        "context_with_next_sentence": true
    },
    {
        "source_sentence": "一切真有亦無，真有俗有亦無。",
        "from": "T26n1528_001:0281b14_12",
        "context_with_next_sentence": true
    },
    {
        "source_sentence": "何以故？",
        "from": "T26n1528_001:0281b14_16",
        "context_with_next_sentence": true
    },
    {
        "source_sentence": "真有前後無異故，俗有無本故，是故真俗二義不成就。",
        "from": "T26n1528_001:0281b16_1",
        "context_with_next_sentence": true
    },
    {
        "source_sentence": "於此二義不明了，僧佉外道亦如是說因中有果，譬如乳有酪生酥等，是增益僧佉等義。",
        "from": "T26n1528_001:0281b18_1",
        "context_with_next_sentence": true
    },
    {
        "source_sentence": "若本無礙，現在時中誰能為障？",
        "from": "T26n1528_001:0281b18_15",
        "context_with_next_sentence": true
    },
    {
        "source_sentence": "若汝思惟妨礙因緣和合為障者，是義不然。",
        "from": "T26n1528_001:0281b19_15",
        "context_with_next_sentence": true
    },
    {
        "source_sentence": "何以故？",
        "from": "T26n1528_001:0281b20_1",
        "context_with_next_sentence": true
    },
    {
        "source_sentence": "前後無異故。",
        "from": "T26n1528_001:0281b20_7",
        "context_with_next_sentence": true
    },
    {
        "source_sentence": "若今不障，本時何故不障？",
        "from": "T26n1528_001:0281b20_19",
        "context_with_next_sentence": true
    },
    {
        "source_sentence": "有何道理，本不依因緣生，後依那因緣滅？",
        "from": "T26n1528_001:0281b21_17",
        "context_with_next_sentence": true
    },
    {
        "source_sentence": "所言本者，以何法為本？",
        "from": "T26n1528_001:0281b22_8",
        "context_with_next_sentence": true
    },
    {
        "source_sentence": "為初起、為當相續為本？",
        "from": "T26n1528_001:0281b22_19",
        "context_with_next_sentence": true
    },
    {
        "source_sentence": "若初起為本，初不為因緣所生，後如初亦不為因緣所生。",
        "from": "T26n1528_001:0281b24_4",
        "context_with_next_sentence": true
    },
    {
        "source_sentence": "若如是，說十二因緣法如如義，皆悉已破，則同外道說無因義。",
        "from": "T26n1528_001:0281b25_12",
        "context_with_next_sentence": true
    },
    {
        "source_sentence": "若相續為本者，相續亦不定。",
        "from": "T26n1528_001:0281b26_5",
        "context_with_next_sentence": true
    },
    {
        "source_sentence": "何以故？",
        "from": "T26n1528_001:0281b26_9",
        "context_with_next_sentence": true
    },
    {
        "source_sentence": "分分不定故。",
        "from": "T26n1528_001:0281b26_15",
        "context_with_next_sentence": true
    },
    {
        "source_sentence": "云何相續為本？",
        "from": "T26n1528_001:0281b27_2",
        "context_with_next_sentence": true
    },
    {
        "source_sentence": "是故一切有生之法，說本無因。",
        "from": "T26n1528_001:0281b27_16",
        "context_with_next_sentence": true
    },
    {
        "source_sentence": "如此說者則無道理。",
        "from": "T26n1528_001:0281b28_5",
        "context_with_next_sentence": true
    },
    {
        "source_sentence": "本無今有者，若前是無本而今有，有者則無得解脫者，前煩惱未起則是離解脫，而後生煩惱則無解脫。",
        "from": "T26n1528_001:0281c01_12",
        "context_with_next_sentence": true
    },
    {
        "source_sentence": "若前無今有者，最極無生當應得生，如空生花。",
        "from": "T26n1528_001:0281c02_13",
        "context_with_next_sentence": true
    },
    {
        "source_sentence": "若汝思惟一則無因。",
        "from": "T26n1528_001:0281c03_3",
        "context_with_next_sentence": true
    },
    {
        "source_sentence": "是義不然。",
        "from": "T26n1528_001:0281c03_8",
        "context_with_next_sentence": true
    },
    {
        "source_sentence": "何以故？",
        "from": "T26n1528_001:0281c03_12",
        "context_with_next_sentence": true
    },
    {
        "source_sentence": "如屋與花，二同是未有，何故因緣生屋、不因緣生花？",
        "from": "T26n1528_001:0281c04_16",
        "context_with_next_sentence": true
    },
    {
        "source_sentence": "等是無故。",
        "from": "T26n1528_001:0281c05_2",
        "context_with_next_sentence": true
    },
    {
        "source_sentence": "是義無道理。",
        "from": "T26n1528_001:0281c05_8",
        "context_with_next_sentence": true
    },
    {
        "source_sentence": "若本無生而今得生，則破本義。",
        "from": "T26n1528_001:0281c06_3",
        "context_with_next_sentence": true
    },
    {
        "source_sentence": "是義不然。",
        "from": "T26n1528_001:0281c06_8",
        "context_with_next_sentence": true
    },
    {
        "source_sentence": "何以故？",
        "from": "T26n1528_001:0281c06_12",
        "context_with_next_sentence": true
    },
    {
        "source_sentence": "初生是本故。",
        "from": "T26n1528_001:0281c06_18",
        "context_with_next_sentence": true
    },
    {
        "source_sentence": "若汝思惟因緣，是初生則非初，是故生非是本。",
        "from": "T26n1528_001:0281c07_19",
        "context_with_next_sentence": true
    },
    {
        "source_sentence": "是亦不然。",
        "from": "T26n1528_001:0281c08_4",
        "context_with_next_sentence": true
    },
    {
        "source_sentence": "何以故？",
        "from": "T26n1528_001:0281c08_8",
        "context_with_next_sentence": true
    },
    {
        "source_sentence": "汝意欲破本有故，欲立因緣本者。",
        "from": "T26n1528_001:0281c09_3",
        "context_with_next_sentence": true
    },
    {
        "source_sentence": "是故不過本故，前未有法因云何生？",
        "from": "T26n1528_001:0281c09_19",
        "context_with_next_sentence": true
    },
    {
        "source_sentence": "若其生者為具足生、為分分生？",
        "from": "T26n1528_001:0281c10_13",
        "context_with_next_sentence": true
    },
    {
        "source_sentence": "若具足生者，為一時生、為前後生？",
        "from": "T26n1528_001:0281c11_9",
        "context_with_next_sentence": true
    },
    {
        "source_sentence": "若一時生，則因果同時不可分別。",
        "from": "T26n1528_001:0281c12_4",
        "context_with_next_sentence": true
    },
    {
        "source_sentence": "若果後生，因在前滅，誰生後果？",
        "from": "T26n1528_001:0281c12_19",
        "context_with_next_sentence": true
    },
    {
        "source_sentence": "如煮熟鷄而復作聲還生。",
        "from": "T26n1528_001:0281c13_10",
        "context_with_next_sentence": true
    },
    {
        "source_sentence": "若具足者，何用觀因？",
        "from": "T26n1528_001:0281c14_1",
        "context_with_next_sentence": true
    },
    {
        "source_sentence": "若分分生者，亦同前失。",
        "from": "T26n1528_001:0281c14_12",
        "context_with_next_sentence": true
    },
    {
        "source_sentence": "是故本無今有，欲安立因，是義不然。",
        "from": "T26n1528_001:0281c15_9",
        "context_with_next_sentence": true
    },
    {
        "source_sentence": "三時有者，無有是義。",
        "from": "T26n1528_001:0281c16_9",
        "context_with_next_sentence": true
    },
    {
        "source_sentence": "若有是三世者，為一義遍三世、為一一義各各三世？",
        "from": "T26n1528_001:0281c17_12",
        "context_with_next_sentence": true
    },
    {
        "source_sentence": "如此二義並皆不然。",
        "from": "T26n1528_001:0281c18_2",
        "context_with_next_sentence": true
    },
    {
        "source_sentence": "何以故？",
        "from": "T26n1528_001:0281c18_6",
        "context_with_next_sentence": true
    },
    {
        "source_sentence": "若一義遍三世者，不得一世有三。",
        "from": "T26n1528_001:0281c19_1",
        "context_with_next_sentence": true
    },
    {
        "source_sentence": "何以故？",
        "from": "T26n1528_001:0281c19_5",
        "context_with_next_sentence": true
    },
    {
        "source_sentence": "相妨礙故。",
        "from": "T26n1528_001:0281c19_10",
        "context_with_next_sentence": true
    },
    {
        "source_sentence": "若義依時，則過去未來分分無窮。",
        "from": "T26n1528_001:0281c20_5",
        "context_with_next_sentence": true
    },
    {
        "source_sentence": "若時依義，義一故則無三世。",
        "from": "T26n1528_001:0281c20_18",
        "context_with_next_sentence": true
    },
    {
        "source_sentence": "離義故則無別時，是故三時皆不成就。",
        "from": "T26n1528_001:0281c21_15",
        "context_with_next_sentence": true
    },
    {
        "source_sentence": "若一物遍三世者，是物則不可說名。",
        "from": "T26n1528_001:0281c22_12",
        "context_with_next_sentence": true
    },
    {
        "source_sentence": "何以故？",
        "from": "T26n1528_001:0281c22_16",
        "context_with_next_sentence": true
    },
    {
        "source_sentence": "一物二成就故，若爾生死涅槃則是一。",
        "from": "T26n1528_001:0281c23_13",
        "context_with_next_sentence": true
    },
    {
        "source_sentence": "若各各世有者，三世各自有，如現世能生果，過去未來何意不能生？",
        "from": "T26n1528_001:0281c25_4",
        "context_with_next_sentence": true
    },
    {
        "source_sentence": "若具能生，則無一人得解脫者。",
        "from": "T26n1528_001:0281c25_18",
        "context_with_next_sentence": true
    },
    {
        "source_sentence": "若不能生過去未來，誰斷果報？",
        "from": "T26n1528_001:0281c26_12",
        "context_with_next_sentence": true
    },
    {
        "source_sentence": "言過去未來是有者，為體故說有、為用故說有？",
        "from": "T26n1528_001:0281c27_14",
        "context_with_next_sentence": true
    },
    {
        "source_sentence": "若為體說有，云何可破而為三分？",
        "from": "T26n1528_001:0281c28_8",
        "context_with_next_sentence": true
    },
    {
        "source_sentence": "若為用說有者，過去滅、未來未生，云何起用？",
        "from": "T26n1528_001:0281c29_9",
        "context_with_next_sentence": true
    },
    {
        "source_sentence": "若汝思惟三世是有為能說，三世不為能說、三世不為體說。",
        "from": "T26n1528_001:0282a01_16",
        "context_with_next_sentence": true
    },
    {
        "source_sentence": "若同有體，一則有能、二則無能，是義不然。",
        "from": "T26n1528_001:0282a02_17",
        "context_with_next_sentence": true
    },
    {
        "source_sentence": "若汝思惟為時節有，能、不說能。",
        "from": "T26n1528_001:0282a03_11",
        "context_with_next_sentence": true
    },
    {
        "source_sentence": "知芭蕉一生果，不能重生。",
        "from": "T26n1528_001:0282a04_2",
        "context_with_next_sentence": true
    },
    {
        "source_sentence": "義亦不然。",
        "from": "T26n1528_001:0282a04_7",
        "context_with_next_sentence": true
    },
    {
        "source_sentence": "何以故？",
        "from": "T26n1528_001:0282a04_11",
        "context_with_next_sentence": true
    },
    {
        "source_sentence": "義不定故。",
        "from": "T26n1528_001:0282a04_16",
        "context_with_next_sentence": true
    },
    {
        "source_sentence": "此三時誰之所有？",
        "from": "T26n1528_001:0282a05_4",
        "context_with_next_sentence": true
    },
    {
        "source_sentence": "若有因生，難則無窮；",
        "from": "T26n1528_001:0282a05_14",
        "context_with_next_sentence": true
    },
    {
        "source_sentence": "若無因生，則時節義不成就。",
        "from": "T26n1528_001:0282a06_7",
        "context_with_next_sentence": true
    },
    {
        "source_sentence": "若汝思惟未來是前、現在是中、過去是後，作三世者。",
        "from": "T26n1528_001:0282a07_12",
        "context_with_next_sentence": true
    },
    {
        "source_sentence": "何以故？",
        "from": "T26n1528_001:0282a07_16",
        "context_with_next_sentence": true
    },
    {
        "source_sentence": "未來力逼出故現在，現在力逼出過去。",
        "from": "T26n1528_001:0282a08_13",
        "context_with_next_sentence": true
    },
    {
        "source_sentence": "如恒河水，未來水逼現在水，現在水逼過去水。",
        "from": "T26n1528_001:0282a09_14",
        "context_with_next_sentence": true
    },
    {
        "source_sentence": "若一世成就，則三世成就。",
        "from": "T26n1528_001:0282a10_7",
        "context_with_next_sentence": true
    },
    {
        "source_sentence": "是義不然。",
        "from": "T26n1528_001:0282a10_12",
        "context_with_next_sentence": true
    },
    {
        "source_sentence": "何以故？",
        "from": "T26n1528_001:0282a10_16",
        "context_with_next_sentence": true
    },
    {
        "source_sentence": "水是同時，處所別故。",
        "from": "T26n1528_001:0282a11_6",
        "context_with_next_sentence": true
    },
    {
        "source_sentence": "故說三時三世有義，是故不然。",
        "from": "T26n1528_001:0282a12_1",
        "context_with_next_sentence": true
    },
    {
        "source_sentence": "無無是處者，如小乘說無是處，如外道說無是處。",
        "from": "T26n1528_001:0282a13_3",
        "context_with_next_sentence": true
    },
    {
        "source_sentence": "破小乘外道如是，偈義一破邪義、二立正義。",
        "from": "T26n1528_001:0282a14_3",
        "context_with_next_sentence": true
    },
    {
        "source_sentence": "破邪義者，依語言說。",
        "from": "T26n1528_001:0282a14_13",
        "context_with_next_sentence": true
    },
    {
        "source_sentence": "立正義者，依於義說。",
        "from": "T26n1528_001:0282a15_3",
        "context_with_next_sentence": true
    },
    {
        "source_sentence": "所言正義者，本有今有，過於三世，是名正義。",
        "from": "T26n1528_001:0282a16_3",
        "context_with_next_sentence": true
    },
    {
        "source_sentence": "本有今有者，從初發心至得涅槃，一味無異，不依生因、不依滅因；",
        "from": "T26n1528_001:0282a17_13",
        "context_with_next_sentence": true
    },
    {
        "source_sentence": "有則清淨，凡夫法不能染、聖人法不能清淨。",
        "from": "T26n1528_001:0282a18_12",
        "context_with_next_sentence": true
    },
    {
        "source_sentence": "若起四重五逆不能令減、若修慧斷惡不能令增。",
        "from": "T26n1528_001:0282a19_14",
        "context_with_next_sentence": true
    },
    {
        "source_sentence": "若有見得清淨眼、若有見得毒惡眼，依方便則過語言道及一切思惟，不可說不可思惟攝受因果非因非果。",
        "from": "T26n1528_001:0282a22_6",
        "context_with_next_sentence": true
    },
    {
        "source_sentence": "是地非數量一時能分別，是諸佛如來境界，生死涅槃是地逆順故，若逆是生死、若順是涅槃地。",
        "from": "T26n1528_001:0282a24_10",
        "context_with_next_sentence": true
    },
    {
        "source_sentence": "是前際、是後際，是發心地、是金剛後心地，破一切見、清淨一切見，一切眾生應當受用，如來一體最歸依處，攝受一切寶。",
        "from": "T26n1528_001:0282a27_4",
        "context_with_next_sentence": true
    },
    {
        "source_sentence": "是大涅槃過三世者，為用說涅槃功德。",
        "from": "T26n1528_001:0282a28_2",
        "context_with_next_sentence": true
    },
    {
        "source_sentence": "何者過三世？",
        "from": "T26n1528_001:0282a28_8",
        "context_with_next_sentence": true
    },
    {
        "source_sentence": "為生故分別三世。",
        "from": "T26n1528_001:0282a28_16",
        "context_with_next_sentence": true
    },
    {
        "source_sentence": "涅槃無生故，不可分別。",
        "from": "T26n1528_001:0282a29_7",
        "context_with_next_sentence": true
    },
    {
        "source_sentence": "三世者，未生得生、已生即滅。",
        "from": "T26n1528_001:0282b01_1",
        "context_with_next_sentence": true
    },
    {
        "source_sentence": "涅槃無滅故常住，是故自在。",
        "from": "T26n1528_001:0282b01_14",
        "context_with_next_sentence": true
    },
    {
        "source_sentence": "以自在故，是故最樂。",
        "from": "T26n1528_001:0282b02_3",
        "context_with_next_sentence": true
    },
    {
        "source_sentence": "為體故說清淨，為用故說常樂我。",
        "from": "T26n1528_001:0282b02_18",
        "context_with_next_sentence": true
    },
    {
        "source_sentence": "自體故清淨，對生死故常樂我。",
        "from": "T26n1528_001:0282b03_12",
        "context_with_next_sentence": true
    },
    {
        "source_sentence": "復次有二種義：",
        "from": "T26n1528_001:0282b03_19",
        "context_with_next_sentence": true
    },
    {
        "source_sentence": "若本有今有，則是常見；",
        "from": "T26n1528_001:0282b04_10",
        "context_with_next_sentence": true
    },
    {
        "source_sentence": "若過三世，則是斷見。",
        "from": "T26n1528_001:0282b05_1",
        "context_with_next_sentence": true
    },
    {
        "source_sentence": "若二義待來，離斷常是中道。",
        "from": "T26n1528_001:0282b05_14",
        "context_with_next_sentence": true
    },
    {
        "source_sentence": "如是俗諦真諦相待故，有如是十二因緣真實。",
        "from": "T26n1528_001:0282b06_14",
        "context_with_next_sentence": true
    },
    {
        "source_sentence": "何以故？",
        "from": "T26n1528_001:0282b06_18",
        "context_with_next_sentence": true
    },
    {
        "source_sentence": "離二邊是真十二因緣。",
        "from": "T26n1528_001:0282b07_8",
        "context_with_next_sentence": true
    },
    {
        "source_sentence": "若能善解，即見如來現在於世，是故如來說十二因緣是如來身。",
        "from": "T26n1528_001:0282b08_17",
        "context_with_next_sentence": true
    },
    {
        "source_sentence": "於真俗二諦，以不二故，是十二緣真佛道。",
        "from": "T26n1528_001:0282b09_17",
        "context_with_next_sentence": true
    },
    {
        "source_sentence": "如是偈有二義：",
        "from": "T26n1528_001:0282b10_4",
        "context_with_next_sentence": true
    },
    {
        "source_sentence": "一則對因義，斷於邪道；",
        "from": "T26n1528_001:0282b10_15",
        "context_with_next_sentence": true
    },
    {
        "source_sentence": "二、理得義，顯示實。",
        "from": "T26n1528_001:0282b11_3",
        "context_with_next_sentence": true
    },
    {
        "source_sentence": "如是二義，是如來事，依大智、依大慈悲。",
        "from": "T26n1528_001:0282b12_2",
        "context_with_next_sentence": true
    },
    {
        "source_sentence": "五常義：",
        "from": "T26n1528_001:0282b12_6",
        "context_with_next_sentence": true
    },
    {
        "source_sentence": "一、無窮常；",
        "from": "T26n1528_001:0282b13_5",
        "context_with_next_sentence": true
    },
    {
        "source_sentence": "二、無起常；",
        "from": "T26n1528_001:0282b13_11",
        "context_with_next_sentence": true
    },
    {
        "source_sentence": "三、恒在常；",
        "from": "T26n1528_001:0282b13_17",
        "context_with_next_sentence": true
    },
    {
        "source_sentence": "四、湛然常；",
        "from": "T26n1528_001:0282b13_23",
        "context_with_next_sentence": true
    },
    {
        "source_sentence": "五、無變常。",
        "from": "T26n1528_001:0282b14_3",
        "context_with_next_sentence": true
    },
    {
        "source_sentence": "無窮常者有十：",
        "from": "T26n1528_001:0282b14_10",
        "context_with_next_sentence": true
    },
    {
        "source_sentence": "一、因無邊故常；",
        "from": "T26n1528_001:0282b14_18",
        "context_with_next_sentence": true
    },
    {
        "source_sentence": "二、眾生無邊故常；",
        "from": "T26n1528_001:0282b15_5",
        "context_with_next_sentence": true
    },
    {
        "source_sentence": "三、大悲無邊故常；",
        "from": "T26n1528_001:0282b15_14",
        "context_with_next_sentence": true
    },
    {
        "source_sentence": "四、四如意足無邊故常；",
        "from": "T26n1528_001:0282b16_4",
        "context_with_next_sentence": true
    },
    {
        "source_sentence": "五、慧無邊故常；",
        "from": "T26n1528_001:0282b16_12",
        "context_with_next_sentence": true
    },
    {
        "source_sentence": "六、恒在定故常；",
        "from": "T26n1528_001:0282b16_20",
        "context_with_next_sentence": true
    },
    {
        "source_sentence": "七、安樂清涼故常；",
        "from": "T26n1528_001:0282b17_6",
        "context_with_next_sentence": true
    },
    {
        "source_sentence": "八、行於世間八法不能染故常；",
        "from": "T26n1528_001:0282b18_1",
        "context_with_next_sentence": true
    },
    {
        "source_sentence": "九、甘露寂靜遠離四魔故常；",
        "from": "T26n1528_001:0282b18_14",
        "context_with_next_sentence": true
    },
    {
        "source_sentence": "十、性無生故常。",
        "from": "T26n1528_001:0282b19_1",
        "context_with_next_sentence": true
    },
    {
        "source_sentence": "因無邊者，無量劫來捨身命財，為攝持正法。",
        "from": "T26n1528_001:0282b20_1",
        "context_with_next_sentence": true
    },
    {
        "source_sentence": "正法既無邊際、無窮盡，此即以無窮之因，得無窮之果。",
        "from": "T26n1528_001:0282b21_5",
        "context_with_next_sentence": true
    },
    {
        "source_sentence": "果即三身也。",
        "from": "T26n1528_001:0282b21_11",
        "context_with_next_sentence": true
    },
    {
        "source_sentence": "二無起常者，依前際，非本無今有，不為意生身所生故。",
        "from": "T26n1528_001:0282b23_4",
        "context_with_next_sentence": true
    },
    {
        "source_sentence": "三恒在常者，依後際，離不可思議死壞故。",
        "from": "T26n1528_001:0282b24_3",
        "context_with_next_sentence": true
    },
    {
        "source_sentence": "四湛然常者，依中際，不為無明煩惱病所破壞故。",
        "from": "T26n1528_001:0282b25_5",
        "context_with_next_sentence": true
    },
    {
        "source_sentence": "五無變常者，過三際，不為無漏業果報所變異故。",
        "from": "T26n1528_001:0282b26_7",
        "context_with_next_sentence": true
    },
    {
        "source_sentence": "第三恒在離死；",
        "from": "T26n1528_001:0282b26_14",
        "context_with_next_sentence": true
    },
    {
        "source_sentence": "第四湛然離病；",
        "from": "T26n1528_001:0282b27_2",
        "context_with_next_sentence": true
    },
    {
        "source_sentence": "第五無變者，初地至如來地通名無窮。",
        "from": "T26n1528_001:0282b27_19",
        "context_with_next_sentence": true
    },
    {
        "source_sentence": "從八地至如來名無起，從九地至如來亦分得名為無變常者。",
        "from": "T26n1528_001:0282b29_7",
        "context_with_next_sentence": true
    },
    {
        "source_sentence": "正論五義，併在佛地。",
        "from": "T26n1528_001:0282b29_17",
        "context_with_next_sentence": true
    },
    {
        "source_sentence": "諸行無常，　　是生滅法，　　生滅滅已，",
        "from": "T26n1528_001:0282c01_0",
        "context_with_next_sentence": true
    },
    {
        "source_sentence": "寂滅為樂。",
        "from": "T26n1528_001:0282c02_4",
        "context_with_next_sentence": true
    },
    {
        "source_sentence": "三藏闍梨解旨云：",
        "from": "T26n1528_001:0282c03_7",
        "context_with_next_sentence": true
    },
    {
        "source_sentence": "諸行無常者，諸行即是色心諸行，行於三世中也。",
        "from": "T26n1528_001:0282c04_10",
        "context_with_next_sentence": true
    },
    {
        "source_sentence": "無常自有五義：",
        "from": "T26n1528_001:0282c04_17",
        "context_with_next_sentence": true
    },
    {
        "source_sentence": "一、失滅無常；",
        "from": "T26n1528_001:0282c05_3",
        "context_with_next_sentence": true
    },
    {
        "source_sentence": "二、相離無常；",
        "from": "T26n1528_001:0282c05_10",
        "context_with_next_sentence": true
    },
    {
        "source_sentence": "三、變異無常，亦名迴轉無常；",
        "from": "T26n1528_001:0282c06_2",
        "context_with_next_sentence": true
    },
    {
        "source_sentence": "四、有分無常；",
        "from": "T26n1528_001:0282c06_9",
        "context_with_next_sentence": true
    },
    {
        "source_sentence": "五、自性無常。",
        "from": "T26n1528_001:0282c06_16",
        "context_with_next_sentence": true
    },
    {
        "source_sentence": "所言失滅者，如百年報盡壽命失滅也。",
        "from": "T26n1528_001:0282c07_10",
        "context_with_next_sentence": true
    },
    {
        "source_sentence": "二相離無常者，即是骨肉離散也。",
        "from": "T26n1528_001:0282c08_6",
        "context_with_next_sentence": true
    },
    {
        "source_sentence": "三變異者，如骨色初白，後變為鴿色也。",
        "from": "T26n1528_001:0282c09_4",
        "context_with_next_sentence": true
    },
    {
        "source_sentence": "迴轉者，即轉白為鴿色。",
        "from": "T26n1528_001:0282c09_15",
        "context_with_next_sentence": true
    },
    {
        "source_sentence": "四有分無常，如根塵識三事未和合時，名為本無無常，已有還無名為滅壞，即是已有還無。",
        "from": "T26n1528_001:0282c11_15",
        "context_with_next_sentence": true
    },
    {
        "source_sentence": "無常根塵識共聚，總名為有分也。",
        "from": "T26n1528_001:0282c12_11",
        "context_with_next_sentence": true
    },
    {
        "source_sentence": "五自性者，為有前四義故，名為自性無常也。",
        "from": "T26n1528_001:0282c13_11",
        "context_with_next_sentence": true
    },
    {
        "source_sentence": "是生者，是未來世生也。",
        "from": "T26n1528_001:0282c14_2",
        "context_with_next_sentence": true
    },
    {
        "source_sentence": "滅法者，是過去世已滅法也。",
        "from": "T26n1528_001:0282c14_15",
        "context_with_next_sentence": true
    },
    {
        "source_sentence": "生滅者，是現在世也。",
        "from": "T26n1528_001:0282c15_4",
        "context_with_next_sentence": true
    },
    {
        "source_sentence": "而現在攝生滅者，生而即滅，故云生滅居現在也。",
        "from": "T26n1528_001:0282c16_6",
        "context_with_next_sentence": true
    },
    {
        "source_sentence": "言寂滅為樂者，若言滅法為樂，此義不然。",
        "from": "T26n1528_001:0282c17_6",
        "context_with_next_sentence": true
    },
    {
        "source_sentence": "何以故？",
        "from": "T26n1528_001:0282c17_10",
        "context_with_next_sentence": true
    },
    {
        "source_sentence": "為有現在滅是過去，已滅法為殘，以有殘故非樂也。",
        "from": "T26n1528_001:0282c18_13",
        "context_with_next_sentence": true
    },
    {
        "source_sentence": "若滅現在生滅為樂者，此事不然。",
        "from": "T26n1528_001:0282c19_9",
        "context_with_next_sentence": true
    },
    {
        "source_sentence": "何以故？",
        "from": "T26n1528_001:0282c19_13",
        "context_with_next_sentence": true
    },
    {
        "source_sentence": "為有未來生是現在世殘故，有殘故非樂也。",
        "from": "T26n1528_001:0282c20_12",
        "context_with_next_sentence": true
    },
    {
        "source_sentence": "若言未來生是常者，此義不然，生必有滅，故非常也。",
        "from": "T26n1528_001:0282c21_17",
        "context_with_next_sentence": true
    },
    {
        "source_sentence": "若能令未來應生法而不得生，乃可為樂耳。",
        "from": "T26n1528_001:0282c22_16",
        "context_with_next_sentence": true
    },
    {
        "source_sentence": "寂滅為樂，即其義也。",
        "from": "T26n1528_001:0282c23_7",
        "context_with_next_sentence": true
    },
    {
        "source_sentence": "上三句明生死有為法故無常，後一句辨涅槃是無為法故常住。",
        "from": "T26n1528_001:0282c24_15",
        "context_with_next_sentence": true
    },
    {
        "source_sentence": "涅槃經本有今無偈論",
        "from": "T26n1528_001:0282c25_100",
        "context_with_next_sentence": false
    }
]