{
    "T17n0792_001:0736c23_0": "佛說法受塵經",
    "T17n0792_001:0736c25_0": "後漢安息國三藏安世高譯",
    "T17n0792_001:0736c26_0": "聞如是：一時，佛遊於舍衛國祇樹給孤獨園。",
    "T17n0792_001:0737a01_0": "佛告：「諸比丘！」",
    "T17n0792_001:0737a01_1": "比丘：「受教。」",
    "T17n0792_001:0737a01_2": "從佛而聽。",
    "T17n0792_001:0737a01_3": "佛言：「比丘！",
    "T17n0792_001:0737a02_0": "凡人為一法，受塵自污，迷惑憂愁，沒無端際，吾見其不得無上吉祥之道。",
    "T17n0792_001:0737a03_1": "如丈夫欲見女子色，是以好色之士，為染、為醉、為貪、為污、為惑、為著、為住、為受。",
    "T17n0792_001:0737a05_2": "從婬女言故，長久趨走往來，為受懃苦。",
    "T17n0792_001:0737a06_3": "耳常欲聞婬女之聲，鼻欲聞其香，舌欲得其味，身欲更其細滑，是以長久趨走往來受苦。",
    "T17n0792_001:0737a08_4": "是故，不當為女色、聲、香、味、細滑所染惑也，當覺知是。",
    "T17n0792_001:0737a09_5": "「又復，諸比丘！",
    "T17n0792_001:0737a09_6": "凡人為法，受塵自污，迷惑憂愁，沒而無際，吾見其不得無上吉祥之道。",
    "T17n0792_001:0737a11_7": "如婬女欲見男子色，是以好色之女，為染、為醉、為貪、為污、為惑、為著、為住、為受，為士色故，長久趨走往來受苦。",
    "T17n0792_001:0737a13_8": "耳常欲聞男子之聲，鼻欲聞其香，舌欲得其味，身欲更其細滑，是以長久趨走往來受苦。",
    "T17n0792_001:0737a15_9": "是故，不當為士色、聲、香、味、細滑所染惑也，當覺知是。」",
    "T17n0792_001:0737a17_10": "佛說是已，皆歡喜受行。",
    "T17n0792_001:0737a18_0": "佛說法受塵經"
}