[
    {
        "source_sentence": "一切智光明仙人慈心因緣不食",
        "from": "T03n0183_001:0457c15_0",
        "context_with_next_sentence": true
    },
    {
        "source_sentence": "肉經",
        "from": "T03n0183_001:0457c16_0",
        "context_with_next_sentence": true
    },
    {
        "source_sentence": "失譯人名今附秦錄",
        "from": "T03n0183_001:0457c18_0",
        "context_with_next_sentence": true
    },
    {
        "source_sentence": "如是我聞：",
        "from": "T03n0183_001:0457c19_4",
        "context_with_next_sentence": true
    },
    {
        "source_sentence": "一時佛住摩伽提國，寂滅道場，彌加女村，自在天祠精舍。",
        "from": "T03n0183_001:0457c20_10",
        "context_with_next_sentence": true
    },
    {
        "source_sentence": "時有迦波利婆羅門子，名彌勒——軀體金色，三十二相，八十種好，放銀光明，黃金校飾，如白銀山，威光無量——來至佛所。",
        "from": "T03n0183_001:0457c23_2",
        "context_with_next_sentence": true
    },
    {
        "source_sentence": "爾時，世尊與千二百五十比丘，經行林中；",
        "from": "T03n0183_001:0457c24_1",
        "context_with_next_sentence": true
    },
    {
        "source_sentence": "又有結髮梵志五百人等，遙見彌勒威儀庠序，相好清淨，五體投地如銀山崩，成金花聚眾寶間廁。",
        "from": "T03n0183_001:0457c26_5",
        "context_with_next_sentence": true
    },
    {
        "source_sentence": "金花金臺，七寶為果，於臺閣中，有妙音聲而說偈言：",
        "from": "T03n0183_001:0457c27_7",
        "context_with_next_sentence": true
    },
    {
        "source_sentence": "「我見牟尼尊，　　面貌常清淨，",
        "from": "T03n0183_001:0457c28_0",
        "context_with_next_sentence": true
    },
    {
        "source_sentence": "百福相奇特，　　世間無倫匹；",
        "from": "T03n0183_001:0457c29_13",
        "context_with_next_sentence": true
    },
    {
        "source_sentence": "煩惱垢永盡，　　智慧悉成滿，",
        "from": "T03n0183_001:0458a01_0",
        "context_with_next_sentence": true
    },
    {
        "source_sentence": "一向常歸命，　　身心無疲倦。",
        "from": "T03n0183_001:0458a02_13",
        "context_with_next_sentence": true
    },
    {
        "source_sentence": "故我以五體，　　欲得勝安樂，",
        "from": "T03n0183_001:0458a03_0",
        "context_with_next_sentence": true
    },
    {
        "source_sentence": "脫苦無所畏，　　敬禮釋迦文。",
        "from": "T03n0183_001:0458a04_13",
        "context_with_next_sentence": true
    },
    {
        "source_sentence": "」時諸梵志見聞此事，白佛言：",
        "from": "T03n0183_001:0458a05_12",
        "context_with_next_sentence": true
    },
    {
        "source_sentence": "「世尊！",
        "from": "T03n0183_001:0458a05_16",
        "context_with_next_sentence": true
    },
    {
        "source_sentence": "如此童子，威儀庠序、光明無量，與佛無異；",
        "from": "T03n0183_001:0458a06_14",
        "context_with_next_sentence": true
    },
    {
        "source_sentence": "於何佛所，初發道心？",
        "from": "T03n0183_001:0458a07_3",
        "context_with_next_sentence": true
    },
    {
        "source_sentence": "受持誰經？",
        "from": "T03n0183_001:0458a07_8",
        "context_with_next_sentence": true
    },
    {
        "source_sentence": "唯願天尊為我解說！",
        "from": "T03n0183_001:0458a07_17",
        "context_with_next_sentence": true
    },
    {
        "source_sentence": "」佛告式乾梵志：",
        "from": "T03n0183_001:0458a08_6",
        "context_with_next_sentence": true
    },
    {
        "source_sentence": "「汝今諦聽！",
        "from": "T03n0183_001:0458a08_12",
        "context_with_next_sentence": true
    },
    {
        "source_sentence": "善思念之！",
        "from": "T03n0183_001:0458a08_17",
        "context_with_next_sentence": true
    },
    {
        "source_sentence": "吾當為汝分別解說，令汝歡喜！",
        "from": "T03n0183_001:0458a09_10",
        "context_with_next_sentence": true
    },
    {
        "source_sentence": "「乃往過去無量無邊阿僧祇劫時，有世界名勝花敷，佛號彌勒，恒以慈心四無量法教化一切。",
        "from": "T03n0183_001:0458a11_11",
        "context_with_next_sentence": true
    },
    {
        "source_sentence": "彼佛說經，名『慈三昧光大悲海雲』；",
        "from": "T03n0183_001:0458a12_8",
        "context_with_next_sentence": true
    },
    {
        "source_sentence": "若有聞者，即得超越百億萬劫生死之罪，必得成佛，無有疑慮。",
        "from": "T03n0183_001:0458a13_16",
        "context_with_next_sentence": true
    },
    {
        "source_sentence": "「時彼國中有大婆羅門，名一切智光明，聰慧多智，廣博眾經；",
        "from": "T03n0183_001:0458a15_3",
        "context_with_next_sentence": true
    },
    {
        "source_sentence": "世間技藝，六十四能，無不綜練。",
        "from": "T03n0183_001:0458a15_18",
        "context_with_next_sentence": true
    },
    {
        "source_sentence": "聞佛出世，說《慈三昧光大悲海雲經》，即以世間一切義論難詰彼佛，盡其辭辯而不能屈。",
        "from": "T03n0183_001:0458a17_17",
        "context_with_next_sentence": true
    },
    {
        "source_sentence": "即便信伏為佛弟子，尋發阿耨多羅三藐三菩提心，而作是言：",
        "from": "T03n0183_001:0458a19_8",
        "context_with_next_sentence": true
    },
    {
        "source_sentence": "『我今於佛法中，誦持《大慈三昧光大悲海雲經》，以此功德，願於未來過算數劫，必得成佛而號彌勒。",
        "from": "T03n0183_001:0458a21_12",
        "context_with_next_sentence": true
    },
    {
        "source_sentence": "』於是捨家即入深山，長髮為相，修行梵行；",
        "from": "T03n0183_001:0458a22_12",
        "context_with_next_sentence": true
    },
    {
        "source_sentence": "八千歲中，少欲無事，乞食自活，誦持是經，一心除亂。",
        "from": "T03n0183_001:0458a23_16",
        "context_with_next_sentence": true
    },
    {
        "source_sentence": "「彼時世間，有雨星現，國王婬荒，彗星橫流，連雨不止；",
        "from": "T03n0183_001:0458a24_19",
        "context_with_next_sentence": true
    },
    {
        "source_sentence": "洪水暴漲，仙人端坐，不得乞食，經歷七日。",
        "from": "T03n0183_001:0458a25_19",
        "context_with_next_sentence": true
    },
    {
        "source_sentence": "「時彼林中，有五百白兔，有一兔王母子二獸；",
        "from": "T03n0183_001:0458a26_18",
        "context_with_next_sentence": true
    },
    {
        "source_sentence": "見於仙人七日不食，而作是言：",
        "from": "T03n0183_001:0458a27_12",
        "context_with_next_sentence": true
    },
    {
        "source_sentence": "『今此仙人，為佛道故，不食多日，命不云遠；",
        "from": "T03n0183_001:0458a28_12",
        "context_with_next_sentence": true
    },
    {
        "source_sentence": "法幢將崩，法海將竭。",
        "from": "T03n0183_001:0458a29_1",
        "context_with_next_sentence": true
    },
    {
        "source_sentence": "我今當為無上大法，令得久住，不惜身命。",
        "from": "T03n0183_001:0458a29_20",
        "context_with_next_sentence": true
    },
    {
        "source_sentence": "』「即告諸兔：",
        "from": "T03n0183_001:0458b01_5",
        "context_with_next_sentence": true
    },
    {
        "source_sentence": "『一切諸行，皆悉無常，眾生愛身，空生空死，未曾為法；",
        "from": "T03n0183_001:0458b02_8",
        "context_with_next_sentence": true
    },
    {
        "source_sentence": "我今欲為一切眾生作大橋梁，令法久住，供養法師。",
        "from": "T03n0183_001:0458b03_12",
        "context_with_next_sentence": true
    },
    {
        "source_sentence": "』「爾時，兔王即為群兔，而說偈言：",
        "from": "T03n0183_001:0458b04_6",
        "context_with_next_sentence": true
    },
    {
        "source_sentence": "「『若有畜生類，　　得聞諸佛名，",
        "from": "T03n0183_001:0458b05_0",
        "context_with_next_sentence": true
    },
    {
        "source_sentence": "永離三惡道，　　不生八難處；",
        "from": "T03n0183_001:0458b06_13",
        "context_with_next_sentence": true
    },
    {
        "source_sentence": "若聞法奉行，　　生處常值佛，",
        "from": "T03n0183_001:0458b07_0",
        "context_with_next_sentence": true
    },
    {
        "source_sentence": "信法無疑惑，　　歸依賢聖僧。",
        "from": "T03n0183_001:0458b08_13",
        "context_with_next_sentence": true
    },
    {
        "source_sentence": "隨順諸戒行，　　如是疾得佛，",
        "from": "T03n0183_001:0458b09_0",
        "context_with_next_sentence": true
    },
    {
        "source_sentence": "必至大涅槃，　　常受無上樂。",
        "from": "T03n0183_001:0458b10_13",
        "context_with_next_sentence": true
    },
    {
        "source_sentence": "』「爾時，兔王說此偈已，告諸兔言：",
        "from": "T03n0183_001:0458b11_15",
        "context_with_next_sentence": true
    },
    {
        "source_sentence": "『我今以身欲供養法，汝等宜當各各隨喜。",
        "from": "T03n0183_001:0458b12_12",
        "context_with_next_sentence": true
    },
    {
        "source_sentence": "所以者何？",
        "from": "T03n0183_001:0458b12_17",
        "context_with_next_sentence": true
    },
    {
        "source_sentence": "我從多劫喪身無數，三毒所使為鳥獸形，唐生唐死未曾為法；",
        "from": "T03n0183_001:0458b14_6",
        "context_with_next_sentence": true
    },
    {
        "source_sentence": "吾今欲為無上法故，棄捨身命供養法師。",
        "from": "T03n0183_001:0458b15_5",
        "context_with_next_sentence": true
    },
    {
        "source_sentence": "』「時，山樹神即積香薪以火然之，兔王母子圍遶仙人足滿七匝，白言：",
        "from": "T03n0183_001:0458b16_15",
        "context_with_next_sentence": true
    },
    {
        "source_sentence": "『大師！",
        "from": "T03n0183_001:0458b16_19",
        "context_with_next_sentence": true
    },
    {
        "source_sentence": "我今為法供養尊者。",
        "from": "T03n0183_001:0458b17_8",
        "context_with_next_sentence": true
    },
    {
        "source_sentence": "』仙人告言：",
        "from": "T03n0183_001:0458b17_14",
        "context_with_next_sentence": true
    },
    {
        "source_sentence": "『汝是畜生，雖有慈心何緣能辦？",
        "from": "T03n0183_001:0458b18_8",
        "context_with_next_sentence": true
    },
    {
        "source_sentence": "』兔白仙人：",
        "from": "T03n0183_001:0458b18_14",
        "context_with_next_sentence": true
    },
    {
        "source_sentence": "『我自以身供養仁者，為法久住，令諸眾生得饒益故。",
        "from": "T03n0183_001:0458b19_17",
        "context_with_next_sentence": true
    },
    {
        "source_sentence": "』作此語已，即語其子：",
        "from": "T03n0183_001:0458b20_7",
        "context_with_next_sentence": true
    },
    {
        "source_sentence": "『汝可隨意求覓水草，繫心思惟正念三寶。",
        "from": "T03n0183_001:0458b21_5",
        "context_with_next_sentence": true
    },
    {
        "source_sentence": "』爾時，兔子聞母所說，跪白母言：",
        "from": "T03n0183_001:0458b21_21",
        "context_with_next_sentence": true
    },
    {
        "source_sentence": "『如尊所說，無上大法，欲供養者，我亦願樂。",
        "from": "T03n0183_001:0458b22_20",
        "context_with_next_sentence": true
    },
    {
        "source_sentence": "』作此語已，自投火中，母隨後入。",
        "from": "T03n0183_001:0458b23_13",
        "context_with_next_sentence": true
    },
    {
        "source_sentence": "當於菩薩捨身之時，天地大動，乃至色界及以諸天，皆雨天華持用供養。",
        "from": "T03n0183_001:0458b25_5",
        "context_with_next_sentence": true
    },
    {
        "source_sentence": "「肉熟之後，時山樹神白仙人言：",
        "from": "T03n0183_001:0458b25_20",
        "context_with_next_sentence": true
    },
    {
        "source_sentence": "『兔王母子為供養故，投身火中，今肉已熟，汝可食之。",
        "from": "T03n0183_001:0458b27_3",
        "context_with_next_sentence": true
    },
    {
        "source_sentence": "』「時彼仙人聞樹神語，悲不能言，以所誦經書置樹葉，又說偈曰：",
        "from": "T03n0183_001:0458b28_12",
        "context_with_next_sentence": true
    },
    {
        "source_sentence": "「『寧當然身破眼目，　　不忍行殺食眾生。",
        "from": "T03n0183_001:0458b29_19",
        "context_with_next_sentence": true
    },
    {
        "source_sentence": "諸佛所說慈悲經，　　彼經中說行慈者，",
        "from": "T03n0183_001:0458c01_0",
        "context_with_next_sentence": true
    },
    {
        "source_sentence": "寧破骨髓出頭腦，　　不忍噉肉食眾生。",
        "from": "T03n0183_001:0458c02_17",
        "context_with_next_sentence": true
    },
    {
        "source_sentence": "如佛所說食肉者，　　此人行慈不滿足，",
        "from": "T03n0183_001:0458c03_0",
        "context_with_next_sentence": true
    },
    {
        "source_sentence": "常受短命多病身，　　迷沒生死不成佛。",
        "from": "T03n0183_001:0458c04_17",
        "context_with_next_sentence": true
    },
    {
        "source_sentence": "』「時彼仙人說此偈已，因發誓言：",
        "from": "T03n0183_001:0458c05_14",
        "context_with_next_sentence": true
    },
    {
        "source_sentence": "『願我世世不起殺想，恒不噉肉，入白光明慈三昧，乃至成佛制斷肉戒。",
        "from": "T03n0183_001:0458c07_5",
        "context_with_next_sentence": true
    },
    {
        "source_sentence": "』作此語已，自投火坑與兔併命。",
        "from": "T03n0183_001:0458c07_20",
        "context_with_next_sentence": true
    },
    {
        "source_sentence": "是時，天地六種震動，天神力故，樹放光明，金色晃曜照千國土。",
        "from": "T03n0183_001:0458c09_7",
        "context_with_next_sentence": true
    },
    {
        "source_sentence": "「時彼國中諸人民等，見金色光從山樹出，尋光來至，既見仙人及以二兔死在火中；",
        "from": "T03n0183_001:0458c11_6",
        "context_with_next_sentence": true
    },
    {
        "source_sentence": "見所說偈并得佛經，持還上王。",
        "from": "T03n0183_001:0458c12_1",
        "context_with_next_sentence": true
    },
    {
        "source_sentence": "王聞此法傳告共宣，令聞此者皆發無上正真道心。",
        "from": "T03n0183_001:0458c13_4",
        "context_with_next_sentence": true
    },
    {
        "source_sentence": "」佛告式乾：",
        "from": "T03n0183_001:0458c14_4",
        "context_with_next_sentence": true
    },
    {
        "source_sentence": "「汝今當知，爾時白兔王者，今現我身釋迦文尼佛是；",
        "from": "T03n0183_001:0458c15_8",
        "context_with_next_sentence": true
    },
    {
        "source_sentence": "時兔兒者，今羅睺羅是；",
        "from": "T03n0183_001:0458c15_19",
        "context_with_next_sentence": true
    },
    {
        "source_sentence": "時誦經仙人者，今此眾中婆羅門子彌勒菩薩摩訶薩是。",
        "from": "T03n0183_001:0458c17_5",
        "context_with_next_sentence": true
    },
    {
        "source_sentence": "我涅槃後五十六億萬歲，當於穰佉轉輪聖王國土，華林園中金剛座處，龍華菩提樹下得成佛道，轉妙法輪。",
        "from": "T03n0183_001:0458c19_14",
        "context_with_next_sentence": true
    },
    {
        "source_sentence": "時五百群兔者，今摩訶迦葉等五百比丘是；",
        "from": "T03n0183_001:0458c20_15",
        "context_with_next_sentence": true
    },
    {
        "source_sentence": "時二百五十山樹神者，舍利弗，目犍連等二百五十比丘是；",
        "from": "T03n0183_001:0458c22_3",
        "context_with_next_sentence": true
    },
    {
        "source_sentence": "時千國王，跋陀婆羅等千菩薩是；",
        "from": "T03n0183_001:0458c22_18",
        "context_with_next_sentence": true
    },
    {
        "source_sentence": "彼王國土諸人民等得聞經者，從我出世乃至樓至，於其中間受法弟子得道者是。",
        "from": "T03n0183_001:0458c24_16",
        "context_with_next_sentence": true
    },
    {
        "source_sentence": "」佛告式乾：",
        "from": "T03n0183_001:0458c25_4",
        "context_with_next_sentence": true
    },
    {
        "source_sentence": "「菩薩求法，勤苦歷劫，不惜身命；",
        "from": "T03n0183_001:0458c25_20",
        "context_with_next_sentence": true
    },
    {
        "source_sentence": "雖復從報，受畜生身，常能為法，不惜軀命，投於火坑，以身供養；",
        "from": "T03n0183_001:0458c27_7",
        "context_with_next_sentence": true
    },
    {
        "source_sentence": "便得超越九百萬億劫生死之罪。",
        "from": "T03n0183_001:0458c28_2",
        "context_with_next_sentence": true
    },
    {
        "source_sentence": "於是得在恒河沙等無量諸佛先，先彌勒前，得成佛道。",
        "from": "T03n0183_001:0458c29_8",
        "context_with_next_sentence": true
    },
    {
        "source_sentence": "汝等云何不勤為法？",
        "from": "T03n0183_001:0458c29_17",
        "context_with_next_sentence": true
    },
    {
        "source_sentence": "」佛說是語時，式乾等五百梵志求佛出家。",
        "from": "T03n0183_001:0459a01_15",
        "context_with_next_sentence": true
    },
    {
        "source_sentence": "佛言：",
        "from": "T03n0183_001:0459a01_18",
        "context_with_next_sentence": true
    },
    {
        "source_sentence": "「善來！",
        "from": "T03n0183_001:0459a02_1",
        "context_with_next_sentence": true
    },
    {
        "source_sentence": "」鬚髮自落，即成沙門。",
        "from": "T03n0183_001:0459a02_12",
        "context_with_next_sentence": true
    },
    {
        "source_sentence": "佛為說法，豁然意解成阿羅漢；",
        "from": "T03n0183_001:0459a03_4",
        "context_with_next_sentence": true
    },
    {
        "source_sentence": "八萬諸天亦發阿耨多羅三藐三菩提心。",
        "from": "T03n0183_001:0459a04_3",
        "context_with_next_sentence": true
    },
    {
        "source_sentence": "時會大眾聞佛所說，各各稱讚菩薩所行。",
        "from": "T03n0183_001:0459a05_2",
        "context_with_next_sentence": true
    },
    {
        "source_sentence": "舍利弗白佛言：",
        "from": "T03n0183_001:0459a05_9",
        "context_with_next_sentence": true
    },
    {
        "source_sentence": "「時彼仙人投火坑已，為生何處？",
        "from": "T03n0183_001:0459a06_3",
        "context_with_next_sentence": true
    },
    {
        "source_sentence": "」佛告舍利弗：",
        "from": "T03n0183_001:0459a06_10",
        "context_with_next_sentence": true
    },
    {
        "source_sentence": "「時彼仙人投火坑已，生於梵世，普為一切說大梵法，乃至成佛轉大梵輪，所說經典亦名『慈三昧光大悲海雲』。",
        "from": "T03n0183_001:0459a08_19",
        "context_with_next_sentence": true
    },
    {
        "source_sentence": "所制波羅提木叉，不行慈者名犯禁人；",
        "from": "T03n0183_001:0459a09_15",
        "context_with_next_sentence": true
    },
    {
        "source_sentence": "其食肉者犯於重禁，後身生處常飲熱銅，至彼仙人得作佛時，如《彌勒菩薩下生經》說。",
        "from": "T03n0183_001:0459a11_16",
        "context_with_next_sentence": true
    },
    {
        "source_sentence": "」尊者阿難聞佛所說，即從坐起，偏袒右肩，右膝著地，合掌向佛，叉手長跪，而白佛言：",
        "from": "T03n0183_001:0459a13_14",
        "context_with_next_sentence": true
    },
    {
        "source_sentence": "「世尊！",
        "from": "T03n0183_001:0459a13_18",
        "context_with_next_sentence": true
    },
    {
        "source_sentence": "彌勒成佛所說戒法，乃以慈心制不食肉，為犯重禁，甚奇甚特！",
        "from": "T03n0183_001:0459a15_6",
        "context_with_next_sentence": true
    },
    {
        "source_sentence": "」時，會大眾異口同音，皆共稱讚彼國眾生不食肉戒：",
        "from": "T03n0183_001:0459a16_8",
        "context_with_next_sentence": true
    },
    {
        "source_sentence": "「願生彼國！",
        "from": "T03n0183_001:0459a16_14",
        "context_with_next_sentence": true
    },
    {
        "source_sentence": "」世尊悉記當得往生。",
        "from": "T03n0183_001:0459a17_3",
        "context_with_next_sentence": true
    },
    {
        "source_sentence": "尊者阿難復白佛言：",
        "from": "T03n0183_001:0459a17_12",
        "context_with_next_sentence": true
    },
    {
        "source_sentence": "「當何名此經？",
        "from": "T03n0183_001:0459a17_19",
        "context_with_next_sentence": true
    },
    {
        "source_sentence": "云何受持之？",
        "from": "T03n0183_001:0459a18_5",
        "context_with_next_sentence": true
    },
    {
        "source_sentence": "」佛告阿難：",
        "from": "T03n0183_001:0459a18_11",
        "context_with_next_sentence": true
    },
    {
        "source_sentence": "「此法之要，名『白兔王菩薩不惜身命為無上道』，亦名『一切智光明仙人慈心因緣不食肉經』，如是受持。",
        "from": "T03n0183_001:0459a20_17",
        "context_with_next_sentence": true
    },
    {
        "source_sentence": "」尊者阿難及諸比丘，聞佛所說歡喜奉行。",
        "from": "T03n0183_001:0459a21_15",
        "context_with_next_sentence": true
    },
    {
        "source_sentence": "一切智光明仙人慈心因緣不食肉經",
        "from": "T03n0183_001:0459a22_100",
        "context_with_next_sentence": false
    }
]