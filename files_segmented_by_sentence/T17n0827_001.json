[
    {
        "source_sentence": "佛說懈怠耕者經",
        "from": "T17n0827_001:0870b03_0",
        "context_with_next_sentence": true
    },
    {
        "source_sentence": "宋沙門惠簡譯",
        "from": "T17n0827_001:0870b05_0",
        "context_with_next_sentence": true
    },
    {
        "source_sentence": "聞如是：一時佛在羅閱祇竹園中，與大比丘",
        "from": "T17n0827_001:0870b06_0",
        "context_with_next_sentence": true
    },
    {
        "source_sentence": "眾千二百五十人及眾菩薩俱。",
        "from": "T17n0827_001:0870b07_12",
        "context_with_next_sentence": true
    },
    {
        "source_sentence": "時佛從羅閱祇欲詣舍衛，諸菩薩導前，釋梵被服——又見身體如四天王——諸比丘僧悉從佛後，諸天、龍、神在上供養。",
        "from": "T17n0827_001:0870b10_5",
        "context_with_next_sentence": true
    },
    {
        "source_sentence": "去城不遠，時有一人在田耕種，遙見如來弟子侍從，端正殊妙，威神巍巍，容貌殊好如星中月，奇相眾好，金光從容，三十二相皆出眾好。",
        "from": "T17n0827_001:0870b13_6",
        "context_with_next_sentence": true
    },
    {
        "source_sentence": "遙見世尊心便歡喜，欲往詣佛稽首作禮，諮受法義。",
        "from": "T17n0827_001:0870b14_11",
        "context_with_next_sentence": true
    },
    {
        "source_sentence": "「佛世難值，時時一現。",
        "from": "T17n0827_001:0870b15_2",
        "context_with_next_sentence": true
    },
    {
        "source_sentence": "」退自念言，「耕地未竟、下種未畢，須後閑時乃當見佛。",
        "from": "T17n0827_001:0870b16_6",
        "context_with_next_sentence": true
    },
    {
        "source_sentence": "」時佛知心發此懈怠，世尊便笑，放五色光，光從口出照十方境界，安隱五道，皆乘光來集會佛所——地獄休息，餓鬼飽滿，畜生思善，人民求度，諸天龍神神聽道法。",
        "from": "T17n0827_001:0870b20_1",
        "context_with_next_sentence": true
    },
    {
        "source_sentence": "賢者阿難解了七應——義、法、時、節、身與他人——即詣佛所，長跪叉手，白佛言：",
        "from": "T17n0827_001:0870b21_16",
        "context_with_next_sentence": true
    },
    {
        "source_sentence": "「何因笑？",
        "from": "T17n0827_001:0870b21_21",
        "context_with_next_sentence": true
    },
    {
        "source_sentence": "既笑，會當有意。",
        "from": "T17n0827_001:0870b22_4",
        "context_with_next_sentence": true
    },
    {
        "source_sentence": "」佛告阿難：",
        "from": "T17n0827_001:0870b22_10",
        "context_with_next_sentence": true
    },
    {
        "source_sentence": "「汝見犁者不？",
        "from": "T17n0827_001:0870b22_17",
        "context_with_next_sentence": true
    },
    {
        "source_sentence": "」對曰：",
        "from": "T17n0827_001:0870b22_21",
        "context_with_next_sentence": true
    },
    {
        "source_sentence": "「已見。",
        "from": "T17n0827_001:0870b23_1",
        "context_with_next_sentence": true
    },
    {
        "source_sentence": "」佛言：",
        "from": "T17n0827_001:0870b23_5",
        "context_with_next_sentence": true
    },
    {
        "source_sentence": "「是人從維衛佛已來九十一劫於是耕種，每一見佛常自懈怠選軟，復後怱怱耕種生死罪法，不識法犁種無極田。",
        "from": "T17n0827_001:0870b25_15",
        "context_with_next_sentence": true
    },
    {
        "source_sentence": "已過六佛不得蒙度，於今見我，適發好心即便變悔，欲故懈怠，樂種罪根。",
        "from": "T17n0827_001:0870b27_9",
        "context_with_next_sentence": true
    },
    {
        "source_sentence": "」時人遙聞，棄耕及田，來詣佛所稽首佛足，悔過自責：",
        "from": "T17n0827_001:0870b28_12",
        "context_with_next_sentence": true
    },
    {
        "source_sentence": "「愚癡無知，罪過甚重，願見愍傷，原其罪過。",
        "from": "T17n0827_001:0870b29_12",
        "context_with_next_sentence": true
    },
    {
        "source_sentence": "蒙冥觝突，懈怠來久，唯見原恕，濟脫生死。",
        "from": "T17n0827_001:0870c01_11",
        "context_with_next_sentence": true
    },
    {
        "source_sentence": "」佛言：",
        "from": "T17n0827_001:0870c01_15",
        "context_with_next_sentence": true
    },
    {
        "source_sentence": "「善哉！",
        "from": "T17n0827_001:0870c01_19",
        "context_with_next_sentence": true
    },
    {
        "source_sentence": "卿能覺者，於法有益，終不為損。",
        "from": "T17n0827_001:0870c02_11",
        "context_with_next_sentence": true
    },
    {
        "source_sentence": "」佛為說經，示懈怠之垢、精進之利，踴躍歡喜，立不退轉。",
        "from": "T17n0827_001:0870c03_17",
        "context_with_next_sentence": true
    },
    {
        "source_sentence": "諸天、龍、神無央數千，皆發無上正真道意。",
        "from": "T17n0827_001:0870c04_14",
        "context_with_next_sentence": true
    },
    {
        "source_sentence": "「以故，學道常當精進，莫為懈怠，宛轉生死，動有劫數。",
        "from": "T17n0827_001:0870c05_20",
        "context_with_next_sentence": true
    },
    {
        "source_sentence": "」佛說如是，賢者阿難，諸天、龍、神、阿須倫王，聞經歡喜，作禮而退。",
        "from": "T17n0827_001:0870c07_9",
        "context_with_next_sentence": true
    },
    {
        "source_sentence": "佛說懈怠耕者經",
        "from": "T17n0827_001:0870c08_100",
        "context_with_next_sentence": false
    }
]