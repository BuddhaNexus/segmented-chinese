{
    "T06n0220_359:0847c06_0": "大般若波羅蜜多經卷第三百五",
    "T06n0220_359:0847c07_0": "十九",
    "T06n0220_359:0847c09_0": "三藏法師玄奘奉　詔譯",
    "T06n0220_359:0847c10_0": "初分多問不二品第六十一之九",
    "T06n0220_359:0847c11_0": "爾時，具壽善現白佛言：「世尊！",
    "T06n0220_359:0847c11_1": "菩薩摩訶薩復云何應知一切法略廣相？」",
    "T06n0220_359:0847c12_2": "佛言：「善現！",
    "T06n0220_359:0847c12_3": "若菩薩摩訶薩如實了知一切法不合不散，是菩薩摩訶薩如是當知一切法略廣相。」",
    "T06n0220_359:0847c14_4": "具壽善現復白佛言：「世尊！",
    "T06n0220_359:0847c15_5": "何等一切法不合不散？」",
    "T06n0220_359:0847c16_6": "佛言：「善現！",
    "T06n0220_359:0847c16_7-0": "色不合不散，受、想、行、識亦不合不散；眼處不合不散，耳、鼻、舌、身、意處亦不合不散；色處不合不散，聲、香、味、觸、法處亦不合不散；眼界不合不散，耳、鼻、舌、身、意界亦不合不散；色界不合不散，聲、香、味、觸、法界亦不合不散；眼識界不合不散，耳、鼻、舌、身、意識界亦不合不散；眼觸不合不散，耳、鼻、舌、身、",
    "T06n0220_359:0847c16_7-1": "意觸亦不合不散；眼觸為緣所生諸受不合不散，耳、鼻、舌、身、意觸為緣所生諸受亦不合不散；地界不合不散，水、火、風、空、識界亦不合不散；無明不合不散，行、識、名色、六處、觸、受、愛、取、有、生、老死愁歎苦憂惱亦不合不散；布施波羅蜜多不合不散，淨戒、安忍、精進、靜慮、般若波羅蜜多亦不合不散；內空不合不散，外空、",
    "T06n0220_359:0847c16_7-2": "內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空亦不合不散；真如不合不散，法界、法性、不虛妄性、不變異性、平等性、離生性、法定、法住、實際、虛空界、不思議界亦不合不散；苦聖諦不合不散，集、滅、道聖諦亦不合不散；",
    "T06n0220_359:0847c16_7-3": "四靜慮不合不散，四無量、四無色定亦不合不散；八解脫不合不散，八勝處、九次第定、十遍處亦不合不散；四念住不合不散，四正斷、四神足、五根、五力、七等覺支、八聖道支亦不合不散；空解脫門不合不散，無相、無願解脫門亦不合不散；五眼不合不散，六神通亦不合不散；佛十力不合不散，四無所畏、四無礙解、大慈、大悲、大喜、",
    "T06n0220_359:0847c16_7-4": "大捨、十八佛不共法亦不合不散；無忘失法不合不散，恒住捨性亦不合不散；一切智不合不散，道相智、一切相智亦不合不散；一切陀羅尼門不合不散，一切三摩地門亦不合不散；預流果不合不散，一來、不還、阿羅漢果亦不合不散；獨覺菩提不合不散；一切菩薩摩訶薩行不合不散；諸佛無上正等菩提不合不散；有為界不合不散，無為界亦不合不散。",
    "T06n0220_359:0848a23_8": "何以故？",
    "T06n0220_359:0848a24_9": "「善現！",
    "T06n0220_359:0848a24_10": "如是諸法皆無自性，若無自性則無所有，若無所有則不可說有合有散。",
    "T06n0220_359:0848a25_11": "諸菩薩摩訶薩於一切法如是了知，則能了知略廣之相。」",
    "T06n0220_359:0848a28_0": "時，具壽善現白佛言：「世尊！",
    "T06n0220_359:0848a28_1": "如是名為略攝六種波羅蜜多，諸菩薩摩訶薩若於中學能多所作。",
    "T06n0220_359:0848b01_2": "世尊！",
    "T06n0220_359:0848b01_3": "如是略攝波羅蜜多，初修業菩薩摩訶薩常應於中學，乃至住十地菩薩摩訶薩亦應於中學。",
    "T06n0220_359:0848b03_4": "世尊！",
    "T06n0220_359:0848b03_5": "若菩薩摩訶薩學此略攝波羅蜜多，於一切法知略廣相。」",
    "T06n0220_359:0848b04_6": "佛言：「善現！",
    "T06n0220_359:0848b05_7": "如是！",
    "T06n0220_359:0848b05_8": "如是！",
    "T06n0220_359:0848b05_9": "如汝所說。",
    "T06n0220_359:0848b05_10": "善現！",
    "T06n0220_359:0848b05_11": "如是法門，利根菩薩摩訶薩能入，中根菩薩摩訶薩亦能入。",
    "T06n0220_359:0848b07_12": "善現！",
    "T06n0220_359:0848b07_13": "如是法門，定根菩薩摩訶薩能入，不定根菩薩摩訶薩亦能入。",
    "T06n0220_359:0848b08_14": "善現！",
    "T06n0220_359:0848b09_0": "如是法門無障無礙，若菩薩摩訶薩專於中學，無不能入。",
    "T06n0220_359:0848b10_1": "善現！",
    "T06n0220_359:0848b10_2": "如是法門，非懈怠者、劣精進者、失正念者、散亂心者、習惡慧者之所能入。",
    "T06n0220_359:0848b12_3": "善現！",
    "T06n0220_359:0848b12_4": "如是法門，不懈怠者、勝精進者、住正念者、善攝心者、修妙慧者方能趣入。",
    "T06n0220_359:0848b13_5": "善現！",
    "T06n0220_359:0848b14_6": "若菩薩摩訶薩欲住不退轉地，欲住第十地，欲住一切智智地，當勤方便入此法門。",
    "T06n0220_359:0848b16_0": "「善現！",
    "T06n0220_359:0848b16_1": "若菩薩摩訶薩如此般若波羅蜜多所說而學，是菩薩摩訶薩能隨證得布施、淨戒、安忍、精進、靜慮、般若波羅蜜多，亦隨證得內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，亦隨證得真如、法界、法性、不虛妄性、不變異性、平等性、離生性、法定、法住、實際、虛空界、不思議界，亦隨證得苦、集、滅、道聖諦，亦隨證得四靜慮、四無量、四無色定，亦隨證得八解脫、八勝處、九次第定、十遍處，亦隨證得四念住、四正斷、四神足、五根、五力、七等覺支、八聖道支，亦隨證得空、無相、無願解脫門，亦隨證得五眼、六神通，亦隨證得佛十力、四無所畏、四無礙解、大慈、大悲、大喜、大捨、十八佛不共法，亦隨證得無忘失法、恒住捨性，亦隨證得一切智、道相智、一切相智，亦隨證得一切陀羅尼門、一切三摩地門。",
    "T06n0220_359:0848c04_2": "「善現！",
    "T06n0220_359:0848c04_3": "若菩薩摩訶薩如如依此甚深般若波羅蜜多所說而學，是菩薩摩訶薩如是如是轉近所求一切智智。",
    "T06n0220_359:0848c07_4": "善現！",
    "T06n0220_359:0848c07_5": "若菩薩摩訶薩如此般若波羅蜜多所說而學，是菩薩摩訶薩所有魔事隨起即滅。",
    "T06n0220_359:0848c09_6": "是故，善現！",
    "T06n0220_359:0848c09_7": "若菩薩摩訶薩欲疾滅除一切業障，欲正攝受方便善巧，當學般若波羅蜜多。",
    "T06n0220_359:0848c12_0": "「復次，善現！",
    "T06n0220_359:0848c12_1": "若時菩薩摩訶薩行是般若波羅蜜多，修是般若波羅蜜多，習是般若波羅蜜多，是時菩薩摩訶薩便為十方無量無數無邊世界一切如來、應、正等覺現在住持說正法者，皆共護念。",
    "T06n0220_359:0848c16_2": "所以者何？",
    "T06n0220_359:0848c16_3": "過去、未來、現在諸佛無不皆從如是般若波羅蜜多而出生故。",
    "T06n0220_359:0848c18_0": "是故，善現！",
    "T06n0220_359:0848c18_1": "若菩薩摩訶薩能行般若波羅蜜多，應作是念：『過去未來現在諸佛所證得法，我亦當得。』",
    "T06n0220_359:0848c20_2": "如是，善現！",
    "T06n0220_359:0848c20_3": "諸菩薩摩訶薩應勤修學如是般若波羅蜜多，若勤修學如是般若波羅蜜多，是菩薩摩訶薩疾證無上正等菩提。",
    "T06n0220_359:0848c23_4": "是故，善現！",
    "T06n0220_359:0848c23_5": "諸菩薩摩訶薩常應不離一切智智相應作意修行般若波羅蜜多。",
    "T06n0220_359:0848c25_0": "「復次，善現！",
    "T06n0220_359:0848c25_1": "若菩薩摩訶薩於此般若波羅蜜多如實修行，經彈指頃，是菩薩摩訶薩所獲福聚，其量甚多。",
    "T06n0220_359:0848c27_2": "假使有人教化三千大千世界諸有情類，皆令安住布施、淨戒、安忍、精進、靜慮、般若，或令安住解脫及解脫智見，或令安住預流、一來、不還、阿羅漢果，或令安住獨覺菩提，是人雖獲無量福聚，而猶不及彼菩薩摩訶薩於此般若波羅蜜多如實修行經彈指頃。",
    "T06n0220_359:0849a04_3": "何以故？",
    "T06n0220_359:0849a04_4": "善現！",
    "T06n0220_359:0849a04_5": "如是般若波羅蜜多，能生一切布施、淨戒、安忍、精進、靜慮、般若，能生一切解脫及解脫智見，能生預流、一來、不還、阿羅漢果，能生獨覺菩提，能生無上正等菩提。",
    "T06n0220_359:0849a08_6": "現在十方無量無數無邊世界一切如來、應、正等覺，無不皆由如是般若波羅蜜多今得出現，於過去世一切如來、應、正等覺，無不皆由如是般若波羅蜜多已得出現，於未來世一切如來、應、正等覺，無不皆由如是般若波羅蜜多當得出現。",
    "T06n0220_359:0849a14_0": "「復次，善現！",
    "T06n0220_359:0849a14_1": "若菩薩摩訶薩能不遠離一切智智相應作意修行般若波羅蜜多，經須臾頃，或經半日，或經一日，或經一月，或經一歲，或經百歲，或經一劫，或經百劫，乃至或復經無數劫，是菩薩摩訶薩所獲福聚其量甚多，勝過教化於十方面各如殑伽沙等世界諸有情類，皆令安住布施、淨戒、安忍、精進、靜慮、般若，或令安住解脫及解脫智見，或令安住預流、一來、不還、阿羅漢果，或令安住獨覺菩提所獲福聚。",
    "T06n0220_359:0849a23_2": "何以故？",
    "T06n0220_359:0849a23_3": "善現！",
    "T06n0220_359:0849a23_4": "由此般若波羅蜜多，出生過去未來現在一切如來、應、正等覺，為諸有情如實施設布施、淨戒、安忍、精進、靜慮、般若，為諸有情如實施設解脫及解脫智見，為諸有情如實施設預流、一來、不還、阿羅漢果，為諸有情如實施設獨覺菩提，為諸有情如實施設諸佛無上正等菩提故，此福聚勝過於彼。",
    "T06n0220_359:0849b02_0": "「復次，善現！",
    "T06n0220_359:0849b02_1": "若菩薩摩訶薩如此般若波羅蜜多所說而住，當知是菩薩摩訶薩不復退轉，常為諸佛之所護念，成就最勝方便善巧，已曾親近供養無量百千俱胝那庾多佛，於諸佛所已種無量殊勝善根。",
    "T06n0220_359:0849b06_2": "「當知是菩薩摩訶薩已為無量真善知識之所攝受，已久修習布施、淨戒、安忍、精進、靜慮、般若波羅蜜多，已久安住內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，已久安住真如、法界、法性、不虛妄性、不變異性、平等性、離生性、法定、法住、實際、虛空界、不思議界，已久安住苦、集、滅、道聖諦，已久修習四靜慮、四無量、四無色定，已久修習八解脫、八勝處、九次第定、十遍處，已久修習四念住、四正斷、四神足、五根、五力、七等覺支、八聖道支，已久修習空、無相、無願解脫門，已久修習五眼、六神通，已久修習佛十力、四無所畏、四無礙解、大慈、大悲、大喜、大捨、十八佛不共法，已久修習無忘失法、恒住捨性，已久修習一切陀羅尼門、一切三摩地門，已久修習一切智、道相智、一切相智。",
    "T06n0220_359:0849b24_3": "「當知是菩薩摩訶薩住童子地，一切所願無不滿足，常見諸佛曾無暫捨，於諸善根恒不捨離，常能成熟一切有情，亦常嚴淨所有佛土，從一佛土趣一佛土，恭敬供養諸佛世尊，聽受修行無上乘法。",
    "T06n0220_359:0849b28_4": "「當知是菩薩摩訶薩已得無斷無盡辯才，已得殊勝陀羅尼法，成就最上微妙色身，已得諸佛授圓滿記，於隨所樂為度有情，受諸有身已得自在。",
    "T06n0220_359:0849c03_5": "「當知是菩薩摩訶薩善知所緣門，善知行相門；善知字門，善知非字門；善知言，善知不言；善知一增語，善知二增語，善知多增語；善知女增語，善知男增語，善知非女男增語；善知過去增語，善知未來增語，善知現在增語；善知諸文，善知諸義。",
    "T06n0220_359:0849c09_0": "「當知是菩薩摩訶薩善知色，善知受，善知想，善知行，善知識；善知蘊，善知界，善知處；善知緣起，善知緣起支；善知世間性，善知涅槃性；善知法界相，善知行相，善知非行相；善知有為相，善知無為相，善知有為、無為相；善知相相，善知非相相；善知有，善知非有；善知自性，善知他性；善知合，善知散，善知合、散；善知相應，善知不相應，善知相應、不相應；善知真如，善知不虛妄性，善知不變異性，善知法性，善知法界，善知法定，善知法住；善知緣性，善知非緣性；善知諸聖諦；善知靜慮，善知無量，善知無色定；善知六波羅蜜多；善知四念住，善知四正斷，善知四神足，善知五根，善知五力，善知七等覺支，善知八聖道支；善知八解脫，善知八勝處，善知九次第定，善知十遍處；善知陀羅尼門，善知三摩地門；善知空解脫門，善知無相解脫門，善知無願解脫門；善知一切空法門；善知五眼，善知六神通；善知佛十力，善知四無所畏，善知四無礙解，善知大慈、大悲、大喜、大捨，善知十八佛不共法；善知無忘失法，善知恒住捨性；善知一切智，善知道相智，善知一切相智；善知有為界，善知無為界；善知界，善知非界。",
    "T06n0220_359:0850a03_0-0": "「當知是菩薩摩訶薩善知色作意，善知受、想、行、識作意；善知眼處作意，善知耳、鼻、舌、身、意處作意；善知色處作意，善知聲、香、味、觸、法處作意；善知眼界作意，善知耳、鼻、舌、身、意界作意；善知色界作意，善知聲、香、味、觸、法界作意；善知眼識界作意，善知耳、鼻、舌、身、意識界作意；善知眼觸作意，善知耳、鼻、",
    "T06n0220_359:0850a03_0-1": "舌、身、意觸作意；善知眼觸為緣所生諸受作意，善知耳、鼻、舌、身、意觸為緣所生諸受作意；善知地界作意，善知水、火、風、空、識界作意；善知無明作意，善知行、識、名色、六處、觸、受、愛、取、有、生、老死愁歎苦憂惱作意；善知布施波羅蜜多作意，善知淨戒、安忍、精進、靜慮、般若波羅蜜多作意；善知內空作意，善知外空、",
    "T06n0220_359:0850a03_0-2": "內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空作意；善知真如作意，善知法界、法性、不虛妄性、不變異性、平等性、離生性、法定、法住、實際、虛空界、不思議界作意；善知苦聖諦作意，善知集、滅、道聖諦作意；善知四念住作意，",
    "T06n0220_359:0850a03_0-3": "善知四正斷、四神足、五根、五力、七等覺支、八聖道支作意；善知四靜慮作意，善知四無量、四無色定作意；善知八解脫作意，善知八勝處、九次第定、十遍處作意；善知一切陀羅尼門作意，善知一切三摩地門作意；善知空解脫門作意，善知無相、無願解脫門作意；善知五眼作意，善知六神通作意；善知佛十力作意，善知四無所畏、四無礙解、",
    "T06n0220_359:0850a03_0-4": "大慈、大悲、大喜、大捨、十八佛不共法作意；善知無忘失法作意，善知恒住捨性作意；善知一切智作意，善知道相智、一切相智作意。",
    "T06n0220_359:0850b05_1-0": "「當知是菩薩摩訶薩善知色色相空，善知受、想、行、識受、想、行、識相空；善知眼處眼處相空，善知耳、鼻、舌、身、意處耳、鼻、舌、身、意處相空；善知色處色處相空，善知聲、香、味、觸、法處聲、香、味、觸、法處相空；善知眼界眼界相空，善知耳、鼻、舌、身、意界耳、鼻、舌、身、意界相空；善知色界色界相空，善知聲、香、",
    "T06n0220_359:0850b05_1-1": "味、觸、法界聲、香、味、觸、法界相空；善知眼識界眼識界相空，善知耳、鼻、舌、身、意識界耳、鼻、舌、身、意識界相空；善知眼觸眼觸相空，善知耳、鼻、舌、身、意觸耳、鼻、舌、身、意觸相空；善知眼觸為緣所生諸受眼觸為緣所生諸受相空，善知耳、鼻、舌、身、意觸為緣所生諸受耳、鼻、舌、身、意觸為緣所生諸受相空；善知地界地界相空，",
    "T06n0220_359:0850b05_1-2": "善知水、火、風、空、識界水、火、風、空、識界相空；善知無明無明相空，善知行、識、名色、六處、觸、受、愛、取、有、生、老死愁歎苦憂惱行乃至老死愁歎苦憂惱相空；善知布施波羅蜜多布施波羅蜜多相空，善知淨戒、安忍、精進、靜慮、般若波羅蜜多淨戒乃至般若波羅蜜多相空；善知內空內空相空，善知外空、內外空、空空、大空、",
    "T06n0220_359:0850b05_1-3": "勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空外空乃至無性自性空相空；善知真如真如相空，善知法界、法性、不虛妄性、不變異性、平等性、離生性、法定、法住、實際、虛空界、不思議界法界乃至不思議界相空；善知苦聖諦苦聖諦相空，善知集、",
    "T06n0220_359:0850b05_1-4": "滅、道聖諦集、滅、道聖諦相空；善知四念住四念住相空，善知四正斷、四神足、五根、五力、七等覺支、八聖道支四正斷乃至八聖道支相空；善知四靜慮四靜慮相空，善知四無量、四無色定四無量、四無色定相空；善知八解脫八解脫相空，善知八勝處、九次第定、十遍處八勝處、九次第定、十遍處相空；善知一切陀羅尼門一切陀羅尼門相空，",
    "T06n0220_359:0850b05_1-5": "善知一切三摩地門一切三摩地門相空；善知空解脫門空解脫門相空，善知無相、無願解脫門無相、無願解脫門相空；善知五眼五眼相空，善知六神通六神通相空；善知佛十力佛十力相空，善知四無所畏、四無礙解、大慈、大悲、大喜、大捨、十八佛不共法四無所畏乃至十八佛不共法相空；善知無忘失法無忘失法相空，善知恒住捨性恒住捨性相空；",
    "T06n0220_359:0850b05_1-6": "善知一切智一切智相空，善知道相智、一切相智道相智、一切相智相空；善知預流果預流果相空，善知一來、不還、阿羅漢果一來、不還、阿羅漢果相空；善知獨覺菩提獨覺菩提相空；善知一切菩薩摩訶薩行一切菩薩摩訶薩行相空；善知諸佛無上正等菩提諸佛無上正等菩提相空。",
    "T06n0220_359:0850c26_2-0": "「當知是菩薩摩訶薩善知止息道，善知不止息道；善知生，善知滅，善知住、異；善知貪、瞋、癡，善知無貪、無瞋、無癡；善知見，善知非見；善知邪見，善知非邪見；善知一切見、纏、隨眠、結縛，善知一切見、纏、隨眠、結縛斷；善知名，善知色，善知名色；善知因緣，善知等無間緣，善知所緣緣，善知增上緣；善知行，善知解；善知相，",
    "T06n0220_359:0850c26_2-1": "善知狀；善知苦，善知集，善知滅，善知道；善知地獄，善知地獄道；善知傍生，善知傍生道；善知鬼界，善知鬼界道；善知人，善知人道；善知天，善知天道；善知預流，善知預流果，善知預流道；善知一來，善知一來果，善知一來道；善知不還，善知不還果，善知不還道；善知阿羅漢，善知阿羅漢果，善知阿羅漢道；善知獨覺，善知獨覺菩提，",
    "T06n0220_359:0850c26_2-2": "善知獨覺道；善知菩薩摩訶薩，善知菩薩摩訶薩行；善知如來、應、正等覺；善知無上正等菩提；善知一切智，善知一切智道；善知道相智，善知道相智道；善知一切相智，善知一切相智道；善知根、善知根圓滿，善知根勝劣；善知慧，善知疾慧，善知力慧，善知利慧，善知速慧，善知達慧，善知廣慧，善知深慧，善知大慧，善知無等慧，善知真實慧，",
    "T06n0220_359:0850c26_2-3": "善知珍寶慧；善知過去世，善知未來世，善知現在世；善知方便；善知意樂，善知增上意樂；善知顧有情；善知文義相；善知諸聖法；善知安立三乘方便。",
    "T06n0220_359:0851a23_3": "「善現！",
    "T06n0220_359:0851a23_4": "若菩薩摩訶薩行般若波羅蜜多，引般若波羅蜜多，修般若波羅蜜多，獲如是等功德勝利。」",
    "T06n0220_359:0851a26_0": "爾時，具壽善現白佛言：「世尊！",
    "T06n0220_359:0851a26_1": "菩薩摩訶薩云何當行般若波羅蜜多？",
    "T06n0220_359:0851a27_2": "云何當引般若波羅蜜多？",
    "T06n0220_359:0851a28_3": "云何當修般若波羅蜜多？」",
    "T06n0220_359:0851a28_4": "佛言：「善現！",
    "T06n0220_359:0851a29_0": "菩薩摩訶薩觀色寂靜故，可破壞故，不自在故，體虛妄故，不堅實故，應行般若波羅蜜多；觀受、想、行、識寂靜故，可破壞故，不自在故，體虛妄故，不堅實故，應行般若波羅蜜多。",
    "T06n0220_359:0851b04_1": "「善現！",
    "T06n0220_359:0851b04_2": "菩薩摩訶薩觀眼處寂靜故，可破壞故，不自在故，體虛妄故，不堅實故，應行般若波羅蜜多；觀耳、鼻、舌、身、意處寂靜故，可破壞故，不自在故，體虛妄故，不堅實故，應行般若波羅蜜多。",
    "T06n0220_359:0851b08_3": "「善現！",
    "T06n0220_359:0851b08_4": "菩薩摩訶薩觀色處寂靜故，可破壞故，不自在故，體虛妄故，不堅實故，應行般若波羅蜜多；觀聲、香、味、觸、法處寂靜故，可破壞故，不自在故，體虛妄故，不堅實故，應行般若波羅蜜多。",
    "T06n0220_359:0851b12_5": "「善現！",
    "T06n0220_359:0851b12_6": "菩薩摩訶薩觀眼界寂靜故，可破壞故，不自在故，體虛妄故，不堅實故，應行般若波羅蜜多；觀耳、鼻、舌、身、意界寂靜故，可破壞故，不自在故，體虛妄故，不堅實故，應行般若波羅蜜多。",
    "T06n0220_359:0851b17_7": "「善現！",
    "T06n0220_359:0851b17_8": "菩薩摩訶薩觀色界寂靜故，可破壞故，不自在故，體虛妄故，不堅實故，應行般若波羅蜜多；觀聲、香、味、觸、法界寂靜故，可破壞故，不自在故，體虛妄故，不堅實故，應行般若波羅蜜多。",
    "T06n0220_359:0851b21_9": "「善現！",
    "T06n0220_359:0851b21_10": "菩薩摩訶薩觀眼識界寂靜故，可破壞故，不自在故，體虛妄故，不堅實故，應行般若波羅蜜多；觀耳、鼻、舌、身、意識界寂靜故，可破壞故，不自在故，體虛妄故，不堅實故，應行般若波羅蜜多。",
    "T06n0220_359:0851b26_11": "「善現！",
    "T06n0220_359:0851b26_12": "菩薩摩訶薩觀眼觸寂靜故，可破壞故，不自在故，體虛妄故，不堅實故，應行般若波羅蜜多；觀耳、鼻、舌、身、意觸寂靜故，可破壞故，不自在故，體虛妄故，不堅實故，應行般若波羅蜜多。",
    "T06n0220_359:0851c01_13": "「善現！",
    "T06n0220_359:0851c01_14": "菩薩摩訶薩觀眼觸為緣所生諸受寂靜故，可破壞故，不自在故，體虛妄故，不堅實故，應行般若波羅蜜多；觀耳、鼻、舌、身、意觸為緣所生諸受寂靜故，可破壞故，不自在故，體虛妄故，不堅實故，應行般若波羅蜜多。",
    "T06n0220_359:0851c06_15": "「善現！",
    "T06n0220_359:0851c06_16": "菩薩摩訶薩觀地界寂靜故，可破壞故，不自在故，體虛妄故，不堅實故，應行般若波羅蜜多；觀水、火、風、空、識界寂靜故，可破壞故，不自在故，體虛妄故，不堅實故，應行般若波羅蜜多。",
    "T06n0220_359:0851c10_17": "「善現！",
    "T06n0220_359:0851c11_18": "菩薩摩訶薩觀無明寂靜故，可破壞故，不自在故，體虛妄故，不堅實故，應行般若波羅蜜多；觀行、識、名色、六處、觸、受、愛、取、有、生、老死愁歎苦憂惱寂靜故，可破壞故，不自在故，體虛妄故，不堅實故，應行般若波羅蜜多。",
    "T06n0220_359:0851c16_0": "「善現！",
    "T06n0220_359:0851c16_1": "汝問菩薩摩訶薩云何當引般若波羅蜜多者，菩薩摩訶薩如引虛空空，應引般若波羅蜜多。",
    "T06n0220_359:0851c18_2": "「善現！",
    "T06n0220_359:0851c18_3": "汝問菩薩摩訶薩云何當修般若波羅蜜多者，菩薩摩訶薩如修虛空空，應修般若波羅蜜多。」",
    "T06n0220_359:0851c20_4": "具壽善現復白佛言：「世尊！",
    "T06n0220_359:0851c21_5": "菩薩摩訶薩為經幾時當行般若波羅蜜多，當引般若波羅蜜多，當修般若波羅蜜多？」",
    "T06n0220_359:0851c23_6": "佛言：「善現！",
    "T06n0220_359:0851c23_7": "菩薩摩訶薩從初發心乃至安坐妙菩提座，應行般若波羅蜜多，應引般若波羅蜜多，應修般若波羅蜜多。」",
    "T06n0220_359:0851c26_0": "具壽善現復白佛言：「世尊！",
    "T06n0220_359:0851c26_1": "菩薩摩訶薩住何等心無間，當行般若波羅蜜多，當引般若波羅蜜多，當修般若波羅蜜多？」",
    "T06n0220_359:0851c28_2": "佛言：「善現！",
    "T06n0220_359:0851c28_3": "菩薩摩訶薩從初發心乃至安坐妙菩提座，不容發起諸餘作意，唯常安住一切智智相應作意，應行般若波羅蜜多，應引般若波羅蜜多，應修般若波羅蜜多。",
    "T06n0220_359:0852a03_4": "是菩薩摩訶薩應如是行般若波羅蜜多，應如是引般若波羅蜜多，應如是修般若波羅蜜多，乃至能令心、心所法於境不轉。」",
    "T06n0220_359:0852a06_5": "「世尊！",
    "T06n0220_359:0852a06_6": "菩薩摩訶薩行般若波羅蜜多，引般若波羅蜜多，修般若波羅蜜多，當得一切智智不？」",
    "T06n0220_359:0852a08_7": "「不也！",
    "T06n0220_359:0852a08_8": "善現！」",
    "T06n0220_359:0852a08_9": "「世尊！",
    "T06n0220_359:0852a08_10": "菩薩摩訶薩不行般若波羅蜜多，不引般若波羅蜜多，不修般若波羅蜜多，當得一切智智不？」",
    "T06n0220_359:0852a11_0": "「不也！",
    "T06n0220_359:0852a11_1": "善現！」",
    "T06n0220_359:0852a11_2": "「世尊！",
    "T06n0220_359:0852a11_3": "菩薩摩訶薩亦行亦不行般若波羅蜜多，亦引亦不引般若波羅蜜多，亦修亦不修般若波羅蜜多，當得一切智智不？」",
    "T06n0220_359:0852a14_0": "「不也！",
    "T06n0220_359:0852a14_1": "善現！」",
    "T06n0220_359:0852a14_2": "「世尊！",
    "T06n0220_359:0852a14_3": "菩薩摩訶薩非行非不行般若波羅蜜多，非引非不引般若波羅蜜多，非修非不修般若波羅蜜多，當得一切智智不？」",
    "T06n0220_359:0852a17_0": "「不也！",
    "T06n0220_359:0852a17_1": "善現！」",
    "T06n0220_359:0852a17_2": "「世尊！",
    "T06n0220_359:0852a17_3": "若爾菩薩摩訶薩云何當得一切智智？」",
    "T06n0220_359:0852a18_4": "「善現！",
    "T06n0220_359:0852a18_5": "菩薩摩訶薩當得一切智智如真如。」",
    "T06n0220_359:0852a19_6": "「世尊！",
    "T06n0220_359:0852a19_7": "云何真如？」",
    "T06n0220_359:0852a19_8": "「善現！",
    "T06n0220_359:0852a19_9": "如實際。」",
    "T06n0220_359:0852a19_10": "「世尊！",
    "T06n0220_359:0852a20_11": "云何實際？」",
    "T06n0220_359:0852a20_12": "「善現！",
    "T06n0220_359:0852a20_13": "如法界。」",
    "T06n0220_359:0852a20_14": "「世尊！",
    "T06n0220_359:0852a20_15": "云何法界？」",
    "T06n0220_359:0852a21_16": "「善現！",
    "T06n0220_359:0852a21_17": "如我界、有情界、命者界、生者界、養者界、士夫界、補特伽羅界。」",
    "T06n0220_359:0852a22_18": "「世尊！",
    "T06n0220_359:0852a22_19": "云何我界、有情界、命者界、生者界、養者界、士夫界、補特伽羅界？」",
    "T06n0220_359:0852a24_20": "佛告善現：「於意云何？",
    "T06n0220_359:0852a24_21": "若我、若有情、若命者、若生者、若養者、若士夫、若補特伽羅為可得不？」",
    "T06n0220_359:0852a26_0": "善現白言：「不也！",
    "T06n0220_359:0852a26_1": "世尊！」",
    "T06n0220_359:0852a26_2": "佛言：「善現！",
    "T06n0220_359:0852a26_3": "若我、若有情、若命者、若生者、若養者、若士夫、若補特伽羅既不可得，我當云何可施設我界、有情界、命者界、生者界、養者界、士夫界、補特伽羅界？",
    "T06n0220_359:0852a29_4": "如是，善現！",
    "T06n0220_359:0852b01_5": "若菩薩摩訶薩不施設般若波羅蜜多，亦不施設一切智智及一切法，是菩薩摩訶薩定當證得一切智智。」",
    "T06n0220_359:0852b03_6": "時，具壽善現復白佛言：「世尊！",
    "T06n0220_359:0852b04_7": "為但般若波羅蜜多不可施設，為靜慮、精進、安忍、淨戒、布施波羅蜜多亦不可施設耶？」",
    "T06n0220_359:0852b06_8": "佛言：「善現！",
    "T06n0220_359:0852b06_9": "非但般若波羅蜜多不可施設，靜慮、精進、安忍、淨戒、布施波羅蜜多亦不可施設。",
    "T06n0220_359:0852b08_10": "善現！",
    "T06n0220_359:0852b08_11": "若聲聞法、若獨覺法、若菩薩法、若諸佛法、若有為法、若無為法，如是等一切法皆不可施設。」",
    "T06n0220_359:0852b11_0": "具壽善現復白佛言：「世尊！",
    "T06n0220_359:0852b11_1": "若一切法皆不可施設，云何可施設是地獄、是傍生、是鬼界、是人、是天、是預流、是一來、是不還、是阿羅漢、是獨覺、是菩薩、是諸佛、是一切法耶？」",
    "T06n0220_359:0852b14_2": "佛言：「善現！",
    "T06n0220_359:0852b14_3": "於意云何？",
    "T06n0220_359:0852b15_4": "有情施設及法施設實可得不？」",
    "T06n0220_359:0852b15_5": "善現白言：「不也！",
    "T06n0220_359:0852b16_6": "世尊！」",
    "T06n0220_359:0852b16_7": "佛言：「善現！",
    "T06n0220_359:0852b16_8": "若有情施設及法施設實不可得，我云何可施設是地獄、是傍生、是鬼界、是人、是天、是預流、是一來、是不還、是阿羅漢、是獨覺、是菩薩、是諸佛、是一切法？",
    "T06n0220_359:0852b19_9": "如是，善現！",
    "T06n0220_359:0852b20_10": "菩薩摩訶薩行般若波羅蜜多時，應學一切法皆不可施設。」",
    "T06n0220_359:0852b21_11": "具壽善現白佛言：「世尊！",
    "T06n0220_359:0852b22_12": "菩薩摩訶薩行般若波羅蜜多時，豈不應於色學，亦應於受、想、行、識學？",
    "T06n0220_359:0852b23_13": "「世尊！",
    "T06n0220_359:0852b23_14": "菩薩摩訶薩行般若波羅蜜多時，豈不應於眼處學，亦應於耳、鼻、舌、身、意處學？",
    "T06n0220_359:0852b25_15": "「世尊！",
    "T06n0220_359:0852b25_16": "菩薩摩訶薩行般若波羅蜜多時，豈不應於色處學，亦應於聲、香、味、觸、法處學？",
    "T06n0220_359:0852b27_17": "「世尊！",
    "T06n0220_359:0852b27_18": "菩薩摩訶薩行般若波羅蜜多時，豈不應於眼界學，亦應於耳、鼻、舌、身、意界學？",
    "T06n0220_359:0852b29_19": "「世尊！",
    "T06n0220_359:0852b29_20": "菩薩摩訶薩行般若波羅蜜多時，豈不應於色界學，亦應於聲、香、味、觸、法界學？",
    "T06n0220_359:0852c02_21": "「世尊！",
    "T06n0220_359:0852c02_22": "菩薩摩訶薩行般若波羅蜜多時，豈不應於眼識界學，亦應於耳、鼻、舌、身、意識界學？",
    "T06n0220_359:0852c04_23": "「世尊！",
    "T06n0220_359:0852c04_24": "菩薩摩訶薩行般若波羅蜜多時，豈不應於眼觸學，亦應於耳、鼻、舌、身、意觸學？",
    "T06n0220_359:0852c06_25": "「世尊！",
    "T06n0220_359:0852c06_26": "菩薩摩訶薩行般若波羅蜜多時，豈不應於眼觸為緣所生諸受學，亦應於耳、鼻、舌、身、意觸為緣所生諸受學？",
    "T06n0220_359:0852c08_27": "「世尊！",
    "T06n0220_359:0852c08_28": "菩薩摩訶薩行般若波羅蜜多時，豈不應於地界學，亦應於水、火、風、空、識界學？",
    "T06n0220_359:0852c10_29": "「世尊！",
    "T06n0220_359:0852c10_30": "菩薩摩訶薩行般若波羅蜜多時，豈不應於無明學，亦應於行、識、名色、六處、觸、受、愛、取、有、生、老死愁歎苦憂惱學？",
    "T06n0220_359:0852c13_31": "「世尊！",
    "T06n0220_359:0852c13_32": "菩薩摩訶薩行般若波羅蜜多時，豈不應於布施波羅蜜多學，亦應於淨戒、安忍、精進、靜慮、般若波羅蜜多學？",
    "T06n0220_359:0852c15_33": "「世尊！",
    "T06n0220_359:0852c15_34": "菩薩摩訶薩行般若波羅蜜多時，豈不應於內空學，亦應於外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空學？",
    "T06n0220_359:0852c20_35": "「世尊！",
    "T06n0220_359:0852c20_36": "菩薩摩訶薩行般若波羅蜜多時，豈不應於真如學，亦應於法界、法性、不虛妄性、不變異性、平等性、離生性、法定、法住、實際、虛空界、不思議界學？",
    "T06n0220_359:0852c23_37": "「世尊！",
    "T06n0220_359:0852c24_0": "菩薩摩訶薩行般若波羅蜜多時，豈不應於苦聖諦學，亦應於集、滅、道聖諦學？",
    "T06n0220_359:0852c25_1": "「世尊！",
    "T06n0220_359:0852c25_2": "菩薩摩訶薩行般若波羅蜜多時，豈不應於四念住學，亦應於四正斷、四神足、五根、五力、七等覺支、八聖道支學？",
    "T06n0220_359:0852c28_3": "「世尊！",
    "T06n0220_359:0852c28_4": "菩薩摩訶薩行般若波羅蜜多時，豈不應於四靜慮學，亦應於四無量、四無色定學？",
    "T06n0220_359:0853a01_5": "「世尊！",
    "T06n0220_359:0853a01_6": "菩薩摩訶薩行般若波羅蜜多時，豈不應於八解脫學，亦應於八勝處、九次第定、十遍處學？",
    "T06n0220_359:0853a03_7": "「世尊！",
    "T06n0220_359:0853a03_8": "菩薩摩訶薩行般若波羅蜜多時，豈不應於一切三摩地門學，亦應於一切陀羅尼門學？",
    "T06n0220_359:0853a05_9": "「世尊！",
    "T06n0220_359:0853a05_10": "菩薩摩訶薩行般若波羅蜜多時，豈不應於空解脫門學，亦應於無相、無願解脫門學？",
    "T06n0220_359:0853a07_11": "「世尊！",
    "T06n0220_359:0853a08_0": "菩薩摩訶薩行般若波羅蜜多時、豈不應於五眼學，亦應於六神通學？",
    "T06n0220_359:0853a09_1": "「世尊！",
    "T06n0220_359:0853a09_2": "菩薩摩訶薩行般若波羅蜜多時，豈不應於佛十力學，亦應於四無所畏、四無礙解、大慈、大悲、大喜、大捨、十八佛不共法學？",
    "T06n0220_359:0853a12_3": "「世尊！",
    "T06n0220_359:0853a12_4": "菩薩摩訶薩行般若波羅蜜多時，豈不應於無忘失法學，亦應於恒住捨性學？",
    "T06n0220_359:0853a14_5": "「世尊！",
    "T06n0220_359:0853a14_6": "菩薩摩訶薩行般若波羅蜜多時，豈不應於一切智學，亦應於道相智、一切相智學？",
    "T06n0220_359:0853a16_7": "「世尊！",
    "T06n0220_359:0853a16_8": "菩薩摩訶薩行般若波羅蜜多時，豈不應於預流果學，亦應於一來、不還、阿羅漢果學？",
    "T06n0220_359:0853a18_9": "「世尊！",
    "T06n0220_359:0853a18_10": "菩薩摩訶薩行般若波羅蜜多時，豈不應於獨覺菩提學？",
    "T06n0220_359:0853a19_11": "「世尊！",
    "T06n0220_359:0853a20_0": "菩薩摩訶薩行般若波羅蜜多時，豈不應於一切菩薩摩訶薩行學？",
    "T06n0220_359:0853a21_1": "「世尊！",
    "T06n0220_359:0853a21_2": "菩薩摩訶薩行般若波羅蜜多時，豈不應於諸佛無上正等菩提學？」",
    "T06n0220_359:0853a24_0": "大般若波羅蜜多經卷第三百五十九"
}