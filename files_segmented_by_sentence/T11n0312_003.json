[
    {
        "source_sentence": "佛說如來不思議祕密大乘經卷",
        "from": "T11n0312_003:0709b15_0",
        "context_with_next_sentence": true
    },
    {
        "source_sentence": "第三",
        "from": "T11n0312_003:0709b16_0",
        "context_with_next_sentence": true
    },
    {
        "source_sentence": "西天譯經三藏朝散大夫",
        "from": "T11n0312_003:0709b18_0",
        "context_with_next_sentence": true
    },
    {
        "source_sentence": "試光祿卿傳梵大師賜紫沙門臣法護等奉　詔譯2 菩薩語密品菩薩語密品第二復次，金剛手大祕密主菩薩摩訶薩告寂慧菩薩摩訶薩言：",
        "from": "T11n0312_003:0709b23_5",
        "context_with_next_sentence": true
    },
    {
        "source_sentence": "「善男子！",
        "from": "T11n0312_003:0709b23_10",
        "context_with_next_sentence": true
    },
    {
        "source_sentence": "云何名為菩薩語密語業清淨？",
        "from": "T11n0312_003:0709b24_3",
        "context_with_next_sentence": true
    },
    {
        "source_sentence": "寂慧當知，隨諸菩薩所起之處即彼菩薩本生，隨其菩薩本生即入菩薩音聲。",
        "from": "T11n0312_003:0709b25_17",
        "context_with_next_sentence": true
    },
    {
        "source_sentence": "所有一切有情音聲語言，諸語言道言詞詮曉，總集一切往返事相，微細伺察苦樂等言，悉入菩薩音聲中住，都無障礙、無著智見、一切隨轉。",
        "from": "T11n0312_003:0709b29_2",
        "context_with_next_sentence": true
    },
    {
        "source_sentence": "乃至蚊蟲蠅蝶微細音聲，菩薩悉能詮表，令諸有情得聞菩薩音聲之者身心輕安。",
        "from": "T11n0312_003:0709c01_18",
        "context_with_next_sentence": true
    },
    {
        "source_sentence": "隨彼所聞如其詮表，悉從菩薩口門而出。",
        "from": "T11n0312_003:0709c02_17",
        "context_with_next_sentence": true
    },
    {
        "source_sentence": "此中如是，說伽陀曰：",
        "from": "T11n0312_003:0709c03_8",
        "context_with_next_sentence": true
    },
    {
        "source_sentence": "「隨諸有情無邊際，　　即彼種類亦無量，",
        "from": "T11n0312_003:0709c04_0",
        "context_with_next_sentence": true
    },
    {
        "source_sentence": "於百劫中說無邊，　　此不思議何能說？",
        "from": "T11n0312_003:0709c05_17",
        "context_with_next_sentence": true
    },
    {
        "source_sentence": "我以譬喻如義言，　　說大士法亦無失，",
        "from": "T11n0312_003:0709c06_0",
        "context_with_next_sentence": true
    },
    {
        "source_sentence": "無增無減若虛空，　　起廣大心而開演。",
        "from": "T11n0312_003:0709c07_17",
        "context_with_next_sentence": true
    },
    {
        "source_sentence": "「復次寂慧菩薩！",
        "from": "T11n0312_003:0709c08_7",
        "context_with_next_sentence": true
    },
    {
        "source_sentence": "於其梵王所有一切種類音聲，帝釋所有種類音聲，護世天王種類音聲，天、龍、夜叉、乾闥婆、阿修羅、迦樓羅、緊那羅、摩睺羅伽等種類音聲，乃至一切有情種類音聲，菩薩悉以音聲隨入。",
        "from": "T11n0312_003:0709c12_8",
        "context_with_next_sentence": true
    },
    {
        "source_sentence": "復次伽陀曰：",
        "from": "T11n0312_003:0709c12_14",
        "context_with_next_sentence": true
    },
    {
        "source_sentence": "「菩薩梵音歡喜說，　　超勝梵王彼音聲，",
        "from": "T11n0312_003:0709c13_0",
        "context_with_next_sentence": true
    },
    {
        "source_sentence": "所說相應行慈悲、　　喜捨四法皆和合。",
        "from": "T11n0312_003:0709c14_17",
        "context_with_next_sentence": true
    },
    {
        "source_sentence": "帝釋歌詠悅意聲，　　菩薩音聲能隱覆，",
        "from": "T11n0312_003:0709c15_0",
        "context_with_next_sentence": true
    },
    {
        "source_sentence": "隨彼所出妙歌音，　　如應分別諸法義。",
        "from": "T11n0312_003:0709c16_17",
        "context_with_next_sentence": true
    },
    {
        "source_sentence": "緊那羅眾妙音聲，　　菩薩音聲悉超勝，",
        "from": "T11n0312_003:0709c17_0",
        "context_with_next_sentence": true
    },
    {
        "source_sentence": "貪火熾然令息除，　　如彼所言生愛樂。",
        "from": "T11n0312_003:0709c18_17",
        "context_with_next_sentence": true
    },
    {
        "source_sentence": "欲界諸天悅意聲，　　諸天歌詠聲各異，",
        "from": "T11n0312_003:0709c19_0",
        "context_with_next_sentence": true
    },
    {
        "source_sentence": "法義隨順如理宣，　　令彼一切生歡喜。",
        "from": "T11n0312_003:0709c20_17",
        "context_with_next_sentence": true
    },
    {
        "source_sentence": "貪瞋癡慢及憍諂、　　疑惑等類諸有情，",
        "from": "T11n0312_003:0709c21_0",
        "context_with_next_sentence": true
    },
    {
        "source_sentence": "聞其菩薩如義聲，　　悉能止息貪瞋等。",
        "from": "T11n0312_003:0709c22_17",
        "context_with_next_sentence": true
    },
    {
        "source_sentence": "所有色界諸天眾，　　聞最上人音聲已，",
        "from": "T11n0312_003:0709c23_0",
        "context_with_next_sentence": true
    },
    {
        "source_sentence": "一切咸生歡喜心，　　願求菩提生善趣。",
        "from": "T11n0312_003:0709c24_17",
        "context_with_next_sentence": true
    },
    {
        "source_sentence": "摩睺羅伽乾闥婆、　　龍等諸妙音樂聲，",
        "from": "T11n0312_003:0709c25_0",
        "context_with_next_sentence": true
    },
    {
        "source_sentence": "聞功德海所宣言，　　一切廣大生歡喜。",
        "from": "T11n0312_003:0709c26_17",
        "context_with_next_sentence": true
    },
    {
        "source_sentence": "種種方處無邊聲，　　人中此閻浮提等，",
        "from": "T11n0312_003:0709c27_0",
        "context_with_next_sentence": true
    },
    {
        "source_sentence": "隨聞菩薩妙音聲，　　聞已一切得解脫。",
        "from": "T11n0312_003:0709c28_17",
        "context_with_next_sentence": true
    },
    {
        "source_sentence": "地居空居諸天界，　　菩薩音聲悉隨入，",
        "from": "T11n0312_003:0709c29_0",
        "context_with_next_sentence": true
    },
    {
        "source_sentence": "如其種類所入聲，　　宣說決定真實法。",
        "from": "T11n0312_003:0710a01_17",
        "context_with_next_sentence": true
    },
    {
        "source_sentence": "迦陵頻伽拘枳羅、　　鵝鴈鸚鵡并鶖鷺、",
        "from": "T11n0312_003:0710a02_0",
        "context_with_next_sentence": true
    },
    {
        "source_sentence": "孔雀共命拘那羅、　　吉祥鳥及鴛鴦等，",
        "from": "T11n0312_003:0710a03_0",
        "context_with_next_sentence": true
    },
    {
        "source_sentence": "師子虎豹熊麞鹿、　　象馬犀牛猫犬猪，",
        "from": "T11n0312_003:0710a04_0",
        "context_with_next_sentence": true
    },
    {
        "source_sentence": "此等走獸及飛禽，　　音聲隨入皆歡喜。",
        "from": "T11n0312_003:0710a05_17",
        "context_with_next_sentence": true
    },
    {
        "source_sentence": "一切四足及二足、　　多足無足等有情，",
        "from": "T11n0312_003:0710a06_0",
        "context_with_next_sentence": true
    },
    {
        "source_sentence": "菩薩隨入眾音聲，　　警悟如應生愛畏。",
        "from": "T11n0312_003:0710a07_17",
        "context_with_next_sentence": true
    },
    {
        "source_sentence": "三千世界諸有情，　　上中下品眾差別，",
        "from": "T11n0312_003:0710a08_0",
        "context_with_next_sentence": true
    },
    {
        "source_sentence": "三塗及彼人天中，　　菩薩言音普隨入。",
        "from": "T11n0312_003:0710a09_17",
        "context_with_next_sentence": true
    },
    {
        "source_sentence": "是中菩薩無分別，　　無執無縛無思想，",
        "from": "T11n0312_003:0710a10_0",
        "context_with_next_sentence": true
    },
    {
        "source_sentence": "住無散亂等引心，　　所作隨應現諸相。",
        "from": "T11n0312_003:0710a11_17",
        "context_with_next_sentence": true
    },
    {
        "source_sentence": "清淨有情所求願，　　音聲詮表俱胝剎，",
        "from": "T11n0312_003:0710a12_0",
        "context_with_next_sentence": true
    },
    {
        "source_sentence": "過殑伽沙數亦然，　　是心無持無發悟。",
        "from": "T11n0312_003:0710a13_17",
        "context_with_next_sentence": true
    },
    {
        "source_sentence": "三千界中諸魔眾，　　咸聞菩薩廣大聲，",
        "from": "T11n0312_003:0710a14_0",
        "context_with_next_sentence": true
    },
    {
        "source_sentence": "聞已驚怖速歸心，　　合掌恭信而頂禮。",
        "from": "T11n0312_003:0710a15_17",
        "context_with_next_sentence": true
    },
    {
        "source_sentence": "常好諍論諸有情，　　增上慢心不歸信，",
        "from": "T11n0312_003:0710a16_0",
        "context_with_next_sentence": true
    },
    {
        "source_sentence": "由聞大士清淨言，　　合掌恭信而頂禮。",
        "from": "T11n0312_003:0710a17_17",
        "context_with_next_sentence": true
    },
    {
        "source_sentence": "聾瘂及彼無舌者，　　謇吃破壞諸有情，",
        "from": "T11n0312_003:0710a18_0",
        "context_with_next_sentence": true
    },
    {
        "source_sentence": "由其菩薩美妙言，　　即時能聞能言說。",
        "from": "T11n0312_003:0710a19_17",
        "context_with_next_sentence": true
    },
    {
        "source_sentence": "煩惱燒然復逼迫，　　造罪惡作百種具，",
        "from": "T11n0312_003:0710a20_0",
        "context_with_next_sentence": true
    },
    {
        "source_sentence": "由聞菩薩善淨言，　　心得清涼息諸惡。",
        "from": "T11n0312_003:0710a21_17",
        "context_with_next_sentence": true
    },
    {
        "source_sentence": "有情若聞無常聲，　　佛法僧聲即得聞，",
        "from": "T11n0312_003:0710a22_0",
        "context_with_next_sentence": true
    },
    {
        "source_sentence": "施戒忍法亦復然，　　精進定慧悉聞聽。",
        "from": "T11n0312_003:0710a23_17",
        "context_with_next_sentence": true
    },
    {
        "source_sentence": "所有一切功德海，　　多俱胝劫說不盡，",
        "from": "T11n0312_003:0710a24_0",
        "context_with_next_sentence": true
    },
    {
        "source_sentence": "音聲無邊智無邊，　　悉住佛聲而無斷。",
        "from": "T11n0312_003:0710a25_17",
        "context_with_next_sentence": true
    },
    {
        "source_sentence": "「復次寂慧！",
        "from": "T11n0312_003:0710a26_5",
        "context_with_next_sentence": true
    },
    {
        "source_sentence": "當知菩薩摩訶薩語言音聲之中，無愛著語、無猛惡語、無癡亂語、無染污語、無縛解語、無高下語、無麁澁語、無惡戾語、無缺漏語、無堅硬語、無違順語、無退失語、無隨惡語、無相違語、無隨染語、無不定語、無躁動語、無貢高語、無忿恚語、無非時語、無雜欲語、無隨方喜愛語、無思慕語、無極緩語、無極速語、無壞諸根語、無壞音聲語、無破壞心語、無邪曲語、無劣弱語、無隱覆語、無衰朽語、無向背語、無深險語、無不出離語、無不愍念語、無害他語、無自他離間語、無出入語、無執取語、無不清淨語、無不如理語、無不忍語、無雜亂語、無誣謗語、無非法語、無高勝語、無卑下語、無過時語、無時分差失語、無虛說語、無邪說語、無希求利養語、無不歸攝語、無癡瞢語、無癡疑語、無不可愛語、無訐露語、無輕慢語、無自分高彊語、無他分離散語、無自讚功能語、無破他功能語、無譏誚語、無折伏他語、無非所作語、無所作相違語、無破壞祕密語、無不防護語、無輕慢智者語、無毀謗賢聖語、無稱美語、無讚譽語、無顯發他人過失語、無如箭射激語、無說他非語、無不救拔語、無增上慢所說語、無罪業語、無不饒益語。",
        "from": "T11n0312_003:0710b19_16",
        "context_with_next_sentence": true
    },
    {
        "source_sentence": "「寂慧當知！",
        "from": "T11n0312_003:0710b20_1",
        "context_with_next_sentence": true
    },
    {
        "source_sentence": "菩薩所出語言音聲，皆是神通智力、福行果報之所成立，善種隨轉相續不斷，凡所言說皆悉成就。",
        "from": "T11n0312_003:0710b22_5",
        "context_with_next_sentence": true
    },
    {
        "source_sentence": "菩薩一時或於樹下行住坐臥，若有人來詣菩薩所，作是問言：",
        "from": "T11n0312_003:0710b23_13",
        "context_with_next_sentence": true
    },
    {
        "source_sentence": "『汝知此樹有幾多葉？",
        "from": "T11n0312_003:0710b24_3",
        "context_with_next_sentence": true
    },
    {
        "source_sentence": "』是時菩薩不觀其樹、不數其葉，應聲答言：",
        "from": "T11n0312_003:0710b25_2",
        "context_with_next_sentence": true
    },
    {
        "source_sentence": "『此樹具有若干數葉。",
        "from": "T11n0312_003:0710b25_12",
        "context_with_next_sentence": true
    },
    {
        "source_sentence": "』如其菩薩所出之言，即彼樹葉更無增減。",
        "from": "T11n0312_003:0710b26_10",
        "context_with_next_sentence": true
    },
    {
        "source_sentence": "又復有人問：",
        "from": "T11n0312_003:0710b26_16",
        "context_with_next_sentence": true
    },
    {
        "source_sentence": "『殑伽河有幾許沙？",
        "from": "T11n0312_003:0710b27_4",
        "context_with_next_sentence": true
    },
    {
        "source_sentence": "為幾百邪、幾千、幾百千、幾俱胝、幾阿庾多、幾儞庾多、幾兢羯羅、幾頻婆羅、幾尾播舍、幾阿閦婆、幾無量、幾阿僧祇、幾阿哩誐拏、幾嚩訶、幾龍力、幾不可數？",
        "from": "T11n0312_003:0710c01_14",
        "context_with_next_sentence": true
    },
    {
        "source_sentence": "』是時菩薩不觀其河、不數其沙，應聲答言：",
        "from": "T11n0312_003:0710c02_12",
        "context_with_next_sentence": true
    },
    {
        "source_sentence": "『此河具有若干數沙。",
        "from": "T11n0312_003:0710c03_1",
        "context_with_next_sentence": true
    },
    {
        "source_sentence": "』如其菩薩所出之言，即彼河沙更無增減，亦同如來智所知數。",
        "from": "T11n0312_003:0710c04_8",
        "context_with_next_sentence": true
    },
    {
        "source_sentence": "菩薩所言如實無妄，不假天、龍、夜叉、乾闥婆、阿修羅、迦樓羅、緊那羅、摩睺羅伽等，并聲聞、緣覺眾共作證，唯佛如來所可證知。",
        "from": "T11n0312_003:0710c07_4",
        "context_with_next_sentence": true
    },
    {
        "source_sentence": "寂慧！",
        "from": "T11n0312_003:0710c07_7",
        "context_with_next_sentence": true
    },
    {
        "source_sentence": "如是等緣而悉應知。",
        "from": "T11n0312_003:0710c07_16",
        "context_with_next_sentence": true
    },
    {
        "source_sentence": "「復次寂慧！",
        "from": "T11n0312_003:0710c08_5",
        "context_with_next_sentence": true
    },
    {
        "source_sentence": "我念過去久遠世中，有一仙人其名妙愛，有婆羅門名曰黑相。",
        "from": "T11n0312_003:0710c09_12",
        "context_with_next_sentence": true
    },
    {
        "source_sentence": "彼時有一尼拘陀大樹其名賢善，有多枝葉周匝垂廕，縱廣可及一俱盧舍。",
        "from": "T11n0312_003:0710c11_6",
        "context_with_next_sentence": true
    },
    {
        "source_sentence": "時妙愛仙人居其樹側，以神通力經七日中，審細觀矚數其樹葉。",
        "from": "T11n0312_003:0710c12_15",
        "context_with_next_sentence": true
    },
    {
        "source_sentence": "於後一時，彼黑相婆羅門入城乞食，經遊至彼樹下飯食已訖，即詣妙愛仙人居所。",
        "from": "T11n0312_003:0710c14_13",
        "context_with_next_sentence": true
    },
    {
        "source_sentence": "到已歡喜，互以美言而相慰問，多種談論咸生適悅。",
        "from": "T11n0312_003:0710c15_16",
        "context_with_next_sentence": true
    },
    {
        "source_sentence": "時仙人言：",
        "from": "T11n0312_003:0710c16_2",
        "context_with_next_sentence": true
    },
    {
        "source_sentence": "『大婆羅門！",
        "from": "T11n0312_003:0710c16_8",
        "context_with_next_sentence": true
    },
    {
        "source_sentence": "汝必應知於人世中，可能有人於此尼拘陀大樹審細觀知枝葉數不？",
        "from": "T11n0312_003:0710c17_16",
        "context_with_next_sentence": true
    },
    {
        "source_sentence": "』婆羅門言：",
        "from": "T11n0312_003:0710c18_3",
        "context_with_next_sentence": true
    },
    {
        "source_sentence": "『尊者！",
        "from": "T11n0312_003:0710c18_7",
        "context_with_next_sentence": true
    },
    {
        "source_sentence": "世亦有人。",
        "from": "T11n0312_003:0710c18_12",
        "context_with_next_sentence": true
    },
    {
        "source_sentence": "』仙人復言：",
        "from": "T11n0312_003:0710c18_18",
        "context_with_next_sentence": true
    },
    {
        "source_sentence": "『為何人邪？",
        "from": "T11n0312_003:0710c18_24",
        "context_with_next_sentence": true
    },
    {
        "source_sentence": "』婆羅門言：",
        "from": "T11n0312_003:0710c19_4",
        "context_with_next_sentence": true
    },
    {
        "source_sentence": "『即汝尊者！",
        "from": "T11n0312_003:0710c19_10",
        "context_with_next_sentence": true
    },
    {
        "source_sentence": "應為我說。",
        "from": "T11n0312_003:0710c19_15",
        "context_with_next_sentence": true
    },
    {
        "source_sentence": "』仙人答言：",
        "from": "T11n0312_003:0710c19_21",
        "context_with_next_sentence": true
    },
    {
        "source_sentence": "『大婆羅門！",
        "from": "T11n0312_003:0710c20_3",
        "context_with_next_sentence": true
    },
    {
        "source_sentence": "汝為我說。",
        "from": "T11n0312_003:0710c20_8",
        "context_with_next_sentence": true
    },
    {
        "source_sentence": "』時婆羅門，不觀其樹、不數其葉，應聲即為說伽陀曰：",
        "from": "T11n0312_003:0710c21_11",
        "context_with_next_sentence": true
    },
    {
        "source_sentence": "「『八千那庾多數量，　　俱胝復有九十二，",
        "from": "T11n0312_003:0710c22_0",
        "context_with_next_sentence": true
    },
    {
        "source_sentence": "六十阿閦婆應知，　　十六齊等其枝數；",
        "from": "T11n0312_003:0710c23_17",
        "context_with_next_sentence": true
    },
    {
        "source_sentence": "又復三十那庾多，　　九十六數兢羯羅，",
        "from": "T11n0312_003:0710c24_0",
        "context_with_next_sentence": true
    },
    {
        "source_sentence": "尾播舍量有十三，　　此等皆為彼葉數。",
        "from": "T11n0312_003:0710c25_17",
        "context_with_next_sentence": true
    },
    {
        "source_sentence": "其樹所有枝及葉，　　如前數量無增減，",
        "from": "T11n0312_003:0710c26_0",
        "context_with_next_sentence": true
    },
    {
        "source_sentence": "我隨智力如實言，　　疑者自數應無失。",
        "from": "T11n0312_003:0710c27_17",
        "context_with_next_sentence": true
    },
    {
        "source_sentence": "』「是時妙愛仙人聞是說已，深生驚異，說伽陀曰：",
        "from": "T11n0312_003:0710c29_1",
        "context_with_next_sentence": true
    },
    {
        "source_sentence": "「『汝婆羅門神通智，　　以真實語而善說，",
        "from": "T11n0312_003:0711a01_0",
        "context_with_next_sentence": true
    },
    {
        "source_sentence": "賢善尼拘陀樹王，　　所有枝葉如實知。",
        "from": "T11n0312_003:0711a02_17",
        "context_with_next_sentence": true
    },
    {
        "source_sentence": "汝亦不曾觀其樹，　　而復不曾算其數，",
        "from": "T11n0312_003:0711a03_0",
        "context_with_next_sentence": true
    },
    {
        "source_sentence": "即彼枝葉數難量，　　能以智心而解入。",
        "from": "T11n0312_003:0711a04_17",
        "context_with_next_sentence": true
    },
    {
        "source_sentence": "』「仙人說伽陀已，又復問言：",
        "from": "T11n0312_003:0711a05_12",
        "context_with_next_sentence": true
    },
    {
        "source_sentence": "『大婆羅門！",
        "from": "T11n0312_003:0711a05_18",
        "context_with_next_sentence": true
    },
    {
        "source_sentence": "如汝所說，為自智力而能知邪？",
        "from": "T11n0312_003:0711a06_10",
        "context_with_next_sentence": true
    },
    {
        "source_sentence": "為諸賢聖助汝說邪？",
        "from": "T11n0312_003:0711a07_1",
        "context_with_next_sentence": true
    },
    {
        "source_sentence": "』婆羅門答言：",
        "from": "T11n0312_003:0711a07_8",
        "context_with_next_sentence": true
    },
    {
        "source_sentence": "『尊者！",
        "from": "T11n0312_003:0711a07_12",
        "context_with_next_sentence": true
    },
    {
        "source_sentence": "汝今善聽。",
        "from": "T11n0312_003:0711a07_17",
        "context_with_next_sentence": true
    },
    {
        "source_sentence": "我以人中之智如實而說，虛空可破斯言無妄。",
        "from": "T11n0312_003:0711a08_15",
        "context_with_next_sentence": true
    },
    {
        "source_sentence": "』」復次，金剛手大祕密主菩薩摩訶薩告寂慧菩薩摩訶薩言：",
        "from": "T11n0312_003:0711a10_6",
        "context_with_next_sentence": true
    },
    {
        "source_sentence": "「汝今當知，彼時妙愛仙人者，即今大智舍利子是；",
        "from": "T11n0312_003:0711a11_8",
        "context_with_next_sentence": true
    },
    {
        "source_sentence": "黑相婆羅門者，即今世尊釋迦師子是。",
        "from": "T11n0312_003:0711a12_6",
        "context_with_next_sentence": true
    },
    {
        "source_sentence": "由如是故，菩薩所有語功德海，即能安住真實功德如理法義。",
        "from": "T11n0312_003:0711a13_14",
        "context_with_next_sentence": true
    },
    {
        "source_sentence": "寂慧！",
        "from": "T11n0312_003:0711a13_17",
        "context_with_next_sentence": true
    },
    {
        "source_sentence": "此等是名菩薩語密語業清淨。",
        "from": "T11n0312_003:0711a14_10",
        "context_with_next_sentence": true
    },
    {
        "source_sentence": "其中若有少解入者，我說彼為最上慧人。",
        "from": "T11n0312_003:0711a15_10",
        "context_with_next_sentence": true
    },
    {
        "source_sentence": "」3 菩薩心密品菩薩心密品第三之一復次，金剛手大祕密主菩薩摩訶薩告寂慧菩薩摩訶薩言：",
        "from": "T11n0312_003:0711a18_5",
        "context_with_next_sentence": true
    },
    {
        "source_sentence": "「云何名為菩薩心密心業清淨？",
        "from": "T11n0312_003:0711a18_19",
        "context_with_next_sentence": true
    },
    {
        "source_sentence": "寂慧當知，菩薩諸所作業，皆智所作、非慢所作，悉是不滅神通妙智以神通智遊戲示現，一切事業神通建立，廣大勢力之所成辦。",
        "from": "T11n0312_003:0711a21_17",
        "context_with_next_sentence": true
    },
    {
        "source_sentence": "而彼神通智相即能成立一切行相；",
        "from": "T11n0312_003:0711a22_13",
        "context_with_next_sentence": true
    },
    {
        "source_sentence": "又彼神通妙慧即能觀見一切諸法。",
        "from": "T11n0312_003:0711a23_10",
        "context_with_next_sentence": true
    },
    {
        "source_sentence": "又神通智即無盡相，於一切處悉能隨順。",
        "from": "T11n0312_003:0711a24_10",
        "context_with_next_sentence": true
    },
    {
        "source_sentence": "又神通智即能隨現一切色相，於彼彼色而悉遍故。",
        "from": "T11n0312_003:0711a25_13",
        "context_with_next_sentence": true
    },
    {
        "source_sentence": "又神通智即能隨入彼一切聲，於前後際音聲平等故。",
        "from": "T11n0312_003:0711a26_17",
        "context_with_next_sentence": true
    },
    {
        "source_sentence": "又神通智普能觀察諸有情心，以心自性伺察可見故。",
        "from": "T11n0312_003:0711a28_3",
        "context_with_next_sentence": true
    },
    {
        "source_sentence": "又神通智善能思念無邊劫事，以前後際無所斷故。",
        "from": "T11n0312_003:0711a29_6",
        "context_with_next_sentence": true
    },
    {
        "source_sentence": "又神通智能知一切種類之法，悉是解脫智行相故。",
        "from": "T11n0312_003:0711b01_10",
        "context_with_next_sentence": true
    },
    {
        "source_sentence": "又神通智於漏盡法順時所求，於彼時分不過越故。",
        "from": "T11n0312_003:0711b02_13",
        "context_with_next_sentence": true
    },
    {
        "source_sentence": "又神通智即是出世間，聖決擇分故。",
        "from": "T11n0312_003:0711b03_10",
        "context_with_next_sentence": true
    },
    {
        "source_sentence": "又神通智，聲聞、緣覺而悉不能徹其源底。",
        "from": "T11n0312_003:0711b04_8",
        "context_with_next_sentence": true
    },
    {
        "source_sentence": "又神通智即甚深義，悉能降伏諸魔外道。",
        "from": "T11n0312_003:0711b05_7",
        "context_with_next_sentence": true
    },
    {
        "source_sentence": "又神通智能至菩提道場，現證一切最上佛法。",
        "from": "T11n0312_003:0711b06_8",
        "context_with_next_sentence": true
    },
    {
        "source_sentence": "又神通智悉能隨順轉妙法輪；",
        "from": "T11n0312_003:0711b07_3",
        "context_with_next_sentence": true
    },
    {
        "source_sentence": "又神通智善作調伏諸有情事；",
        "from": "T11n0312_003:0711b07_16",
        "context_with_next_sentence": true
    },
    {
        "source_sentence": "又神通智得大灌頂，於一切法而能自在。",
        "from": "T11n0312_003:0711b08_15",
        "context_with_next_sentence": true
    },
    {
        "source_sentence": "「寂慧！",
        "from": "T11n0312_003:0711b08_19",
        "context_with_next_sentence": true
    },
    {
        "source_sentence": "此即是為菩薩心密心業清淨。",
        "from": "T11n0312_003:0711b09_11",
        "context_with_next_sentence": true
    },
    {
        "source_sentence": "心清淨故，彼即無染，潔白明亮離諸煩惱，能善調伏、善作諸業，善入禪定解脫三摩地三摩鉢底，亦不畢竟墮於一切。",
        "from": "T11n0312_003:0711b12_5",
        "context_with_next_sentence": true
    },
    {
        "source_sentence": "盡無生法隨念即生，亦復不為欲界所動，不由縛生、不由縛滅、不由縛起。",
        "from": "T11n0312_003:0711b13_19",
        "context_with_next_sentence": true
    },
    {
        "source_sentence": "所以者何？",
        "from": "T11n0312_003:0711b14_3",
        "context_with_next_sentence": true
    },
    {
        "source_sentence": "謂能解脫一切分別、解脫一切雜染繫縛、解脫顛倒執取依止，即彼解脫生、即彼解脫滅、即彼解脫起，雖復有生而無所生，如是即能圓具大乘一切佛法。",
        "from": "T11n0312_003:0711b17_11",
        "context_with_next_sentence": true
    },
    {
        "source_sentence": "然彼佛法，若於十方審諦伺求，悉無所得亦非無得，以一切佛法無得非無得故，即能隨得彼一切法一切佛法。",
        "from": "T11n0312_003:0711b20_3",
        "context_with_next_sentence": true
    },
    {
        "source_sentence": "是故於一切法一切佛法中，無法非無法。",
        "from": "T11n0312_003:0711b21_2",
        "context_with_next_sentence": true
    },
    {
        "source_sentence": "何以故？",
        "from": "T11n0312_003:0711b21_6",
        "context_with_next_sentence": true
    },
    {
        "source_sentence": "以一切法審諦伺求，悉無所得亦非無得。",
        "from": "T11n0312_003:0711b22_4",
        "context_with_next_sentence": true
    },
    {
        "source_sentence": "若於諸法如實伺求悉無所得非無得時，即無有法而可算數，謂一切法已能出過算數量故。",
        "from": "T11n0312_003:0711b24_6",
        "context_with_next_sentence": true
    },
    {
        "source_sentence": "若能了知彼一切法平等性者，是中無法亦非無法而可取著，此即諸法無取著義。",
        "from": "T11n0312_003:0711b26_4",
        "context_with_next_sentence": true
    },
    {
        "source_sentence": "若或領解是義，即大無義；",
        "from": "T11n0312_003:0711b26_16",
        "context_with_next_sentence": true
    },
    {
        "source_sentence": "若無領解，彼即無義亦非無義，以現前安立無義可見故。",
        "from": "T11n0312_003:0711b28_2",
        "context_with_next_sentence": true
    },
    {
        "source_sentence": "若或有慧可了知者，即為障礙彼無礙慧。",
        "from": "T11n0312_003:0711b29_1",
        "context_with_next_sentence": true
    },
    {
        "source_sentence": "若或於慧無障礙故，是即無著。",
        "from": "T11n0312_003:0711b29_15",
        "context_with_next_sentence": true
    },
    {
        "source_sentence": "若無著即無住，若無住即無盡，若無盡即無勤亦無墮，若無勤墮即無非我，若無非我即亦無我，若無我即無取，若無取即無諍，若無諍即無論，即彼無論此說是為沙門之法、即沙門法。",
        "from": "T11n0312_003:0711c04_17",
        "context_with_next_sentence": true
    },
    {
        "source_sentence": "譬若虛空本來平等。",
        "from": "T11n0312_003:0711c05_7",
        "context_with_next_sentence": true
    },
    {
        "source_sentence": "以虛空平等故，非欲界繫、非色界繫、非無色界繫。",
        "from": "T11n0312_003:0711c06_10",
        "context_with_next_sentence": true
    },
    {
        "source_sentence": "由如是故，於一切處悉無所繫。",
        "from": "T11n0312_003:0711c07_4",
        "context_with_next_sentence": true
    },
    {
        "source_sentence": "以無繫故無形顯色及諸相狀，無色相故即能隨順覺了，若能如是隨覺了故即能一切差別分別。",
        "from": "T11n0312_003:0711c09_8",
        "context_with_next_sentence": true
    },
    {
        "source_sentence": "」寂慧菩薩言：",
        "from": "T11n0312_003:0711c09_15",
        "context_with_next_sentence": true
    },
    {
        "source_sentence": "「云何名為隨順覺了？",
        "from": "T11n0312_003:0711c10_4",
        "context_with_next_sentence": true
    },
    {
        "source_sentence": "復何名為差別分別？",
        "from": "T11n0312_003:0711c10_13",
        "context_with_next_sentence": true
    },
    {
        "source_sentence": "」金剛手菩薩言：",
        "from": "T11n0312_003:0711c11_1",
        "context_with_next_sentence": true
    },
    {
        "source_sentence": "「無有少法而可得者此名隨順覺了，以覺了故即是差別分別；",
        "from": "T11n0312_003:0711c12_8",
        "context_with_next_sentence": true
    },
    {
        "source_sentence": "是故法中作此二說。",
        "from": "T11n0312_003:0711c12_17",
        "context_with_next_sentence": true
    },
    {
        "source_sentence": "寂慧當知，此等名為菩薩心密心業清淨。",
        "from": "T11n0312_003:0711c13_16",
        "context_with_next_sentence": true
    },
    {
        "source_sentence": "」佛說如來不思議祕密大乘經卷第三",
        "from": "T11n0312_003:0711c14_100",
        "context_with_next_sentence": false
    }
]