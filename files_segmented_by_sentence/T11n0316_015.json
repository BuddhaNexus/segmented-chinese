{
    "T11n0316_015:0815b02_0": "佛說大乘菩薩藏正法經卷第十",
    "T11n0316_015:0815b03_0": "五",
    "T11n0316_015:0815b05_0": "西天譯經三藏朝散大夫",
    "T11n0316_015:0815b06_0": "試光祿卿傳梵大師賜紫",
    "T11n0316_015:0815b07_0": "沙門臣法護等奉　詔譯",
    "T11n0316_015:0815b08_0": "如來不思議品第四之九",
    "T11n0316_015:0815b09_0": "「復次舍利子！",
    "T11n0316_015:0815b09_1": "如來所有十八不共佛法，諸住信菩薩聞是說已，應生淨信，超越分別、離諸疑惑、乃至發希有想。",
    "T11n0316_015:0815b11_2": "而是十八種法，如來以具足故了知勝處，於大眾中作師子吼轉妙梵輪，餘諸沙門婆羅門悉不能轉，所有一切世間天人魔梵，無與如來同其法者。",
    "T11n0316_015:0815b14_3": "云何名為如來十八種法？",
    "T11n0316_015:0815b15_4": "一者如來三業無諸過失。",
    "T11n0316_015:0815b16_5": "所謂身無過失故，若智若愚無與如來同法語者，何以故？",
    "T11n0316_015:0815b17_6": "佛世尊者，身業清淨無諸過失。",
    "T11n0316_015:0815b18_7": "如來身相端直，諸威儀道進止可觀，若向若背、若屈若伸都無缺失。",
    "T11n0316_015:0815b19_8": "被僧伽梨、執持應器，而僧伽梨衣離地四指，毘藍婆風不能吹鼓，舉足下足行住坐臥威儀如法，於城邑聚落若入若出，下足按地而不損觸千輻輪相，於虛空中雨眾蓮華及諸妙香。",
    "T11n0316_015:0815b23_9": "又復如來足按地時，傍生趣中諸眾生類於七夜中悉得快樂，命終之後得生天界。",
    "T11n0316_015:0815b25_10": "佛身光明普遍照耀，下至阿鼻地獄，彼諸眾生蒙光照觸皆獲樂受。",
    "T11n0316_015:0815b27_11": "此名如來身無過失。",
    "T11n0316_015:0815b27_12": "又復如來語無過失。",
    "T11n0316_015:0815b28_13": "此語無過失者，若智若愚無與如來同法語者。",
    "T11n0316_015:0815b29_14": "何以故？",
    "T11n0316_015:0815b29_15": "舍利子！",
    "T11n0316_015:0815b29_16": "如來所出語言悉知時故。",
    "T11n0316_015:0815c01_17": "是如實語、誠諦語、平等語、如說能行語、無眾雜語、令諸眾生歡喜語、無重複語、善文善義妙莊嚴語，以一語言音聲，隨諸眾生種種意樂咸生歡喜語。",
    "T11n0316_015:0815c04_18": "此名如來語無過失。",
    "T11n0316_015:0815c05_0": "又復如來心無過失。",
    "T11n0316_015:0815c05_1": "此心無過失者，若智若愚無與如來同法語者。",
    "T11n0316_015:0815c06_2": "何以故？",
    "T11n0316_015:0815c06_3": "舍利子！",
    "T11n0316_015:0815c06_4": "如來雖常住等引心而不捨離一切佛事，常所施作心無所觀，於一切法無礙知見而常運轉。",
    "T11n0316_015:0815c09_0": "此名如來心無過失。",
    "T11n0316_015:0815c09_1": "即以如是心無過失之法，為諸眾生亦然宣說，普令斷除諸心過失。",
    "T11n0316_015:0815c11_0": "此等是名如來第一不共佛法。",
    "T11n0316_015:0815c12_0": "「舍利子！",
    "T11n0316_015:0815c12_1": "如來心無愛著，所有一切魔及魔眾并餘邪異外道，於佛如來伺不得便。",
    "T11n0316_015:0815c13_2": "何以故？",
    "T11n0316_015:0815c14_0": "如來若順若逆、若尊重若損害，皆已離故。",
    "T11n0316_015:0815c14_1": "一切眾生若起尊重，心亦不高；若不尊重，心亦不恚。",
    "T11n0316_015:0815c16_2": "如來諸所作事已作見作，悉無流散、不起愛著，亦復不與世間相違，以如來心無愛著故。",
    "T11n0316_015:0815c18_3": "修無諍行，如來無我無執無取，離諸結縛，是故如來無所愛著。",
    "T11n0316_015:0815c19_4": "以其無故，為諸眾生亦然宣說斷愛著法。",
    "T11n0316_015:0815c20_5": "此是如來第二不共佛法。",
    "T11n0316_015:0815c21_6": "「復次舍利子！",
    "T11n0316_015:0815c21_7": "如來無失念。",
    "T11n0316_015:0815c21_8": "若有失念即有癡暗，以其如來無癡暗故，即於禪定解脫等持等至悉無障礙，所有一切眾生心行動轉普觀察已，即為如應宣說法要。",
    "T11n0316_015:0815c24_9": "由無忘失故，於諸法、義、樂說、辯才及無礙解皆無忘失。",
    "T11n0316_015:0815c25_10": "如來於過去未來現在具無礙智見故，自解了已，即為眾生廣大宣說過去未來現在無礙智見無忘失法。",
    "T11n0316_015:0815c28_11": "此是如來第三不共佛法。",
    "T11n0316_015:0815c29_0": "「復次舍利子！",
    "T11n0316_015:0815c29_1": "如來常住三摩呬多。",
    "T11n0316_015:0815c29_2": "若行若住若坐若臥、若食食已、或復默然，心無所得。",
    "T11n0316_015:0816a01_3": "如來已得甚深三摩地法及最上波羅蜜多，能觀所觀悉無障礙。",
    "T11n0316_015:0816a03_4": "所有一切眾生及眾生聚中悉不能觀如來之心，唯除如來加持力故。",
    "T11n0316_015:0816a05_0": "如來常住三摩呬多心已，即為眾生如應宣說三摩地中清淨捨法。",
    "T11n0316_015:0816a06_1": "此是如來第四不共佛法。",
    "T11n0316_015:0816a08_0": "「復次舍利子！",
    "T11n0316_015:0816a08_1": "如來無種種想，不於種種想及諸境界而住其心。",
    "T11n0316_015:0816a09_2": "何以故？",
    "T11n0316_015:0816a09_3": "如來於剎土中無種種想，剎土如虛空無有盡故。",
    "T11n0316_015:0816a10_4": "於眾生中無種種想，眾生自性無種種故。",
    "T11n0316_015:0816a11_5": "於諸佛中無種種想，法界無差別平等智故。",
    "T11n0316_015:0816a12_6": "於諸法中無種種想，離貪法故。",
    "T11n0316_015:0816a13_7": "如來於眾生中見具戒者不起敬心，見毀戒者不起慢心，不饒益者現起饒益，無不饒益普饒益故，不調伏者平等調伏，邪定聚者亦不輕慢。",
    "T11n0316_015:0816a16_8": "如來於一切法中起平等行，此名如來無種種想，即以此法為諸眾生宣說斷除種種之想。",
    "T11n0316_015:0816a18_9": "此是如來第五不共佛法。",
    "T11n0316_015:0816a20_0": "「復次舍利子！",
    "T11n0316_015:0816a20_1": "如來於諸捨法無不決擇。",
    "T11n0316_015:0816a20_2": "何以故？",
    "T11n0316_015:0816a21_3": "如來於修道者而行捨法，非修道者亦不棄捨。",
    "T11n0316_015:0816a22_4": "於修心者而行捨法，非修心者亦不棄捨。",
    "T11n0316_015:0816a23_5": "於修戒者而行捨法，非修戒者亦不棄捨。",
    "T11n0316_015:0816a24_0": "於修慧者而行捨法，非修慧者亦不棄捨。",
    "T11n0316_015:0816a24_1": "於智行捨、不棄愚癡。",
    "T11n0316_015:0816a25_2": "捨出世間、不棄世間。",
    "T11n0316_015:0816a25_3": "於聖出離者而行捨法，非聖出離者亦不棄捨。",
    "T11n0316_015:0816a26_4": "如來轉妙梵輪而行捨法，於諸眾生亦不捨離大悲之心。",
    "T11n0316_015:0816a28_5": "如來自所證成平等捨法，不假對治而能隨順。",
    "T11n0316_015:0816a29_6": "舍利子！",
    "T11n0316_015:0816a29_7": "又復如來於捨法中無高無下亦無所住，已得不動，離於二法，無出無入。",
    "T11n0316_015:0816b02_8": "依時而捨不越於時，無動搖、無別異、無分別、無所觀、無和合、無表示、無實無虛、無誠無妄亦無領納。",
    "T11n0316_015:0816b04_9": "如是如來捨法具足，即以是法為諸眾生廣大宣說令捨法圓滿。",
    "T11n0316_015:0816b05_10": "此是如來第六不共佛法。",
    "T11n0316_015:0816b07_0": "「復次舍利子！",
    "T11n0316_015:0816b07_1": "如來所欲無減。",
    "T11n0316_015:0816b07_2": "何名為欲？",
    "T11n0316_015:0816b07_3": "謂善法欲。",
    "T11n0316_015:0816b08_4": "復何名無？",
    "T11n0316_015:0816b08_5": "謂即如來大慈心欲無減、大悲心欲無減、說法欲無減、化度眾生欲無減、成熟眾生欲無減、伺察欲無減、教示菩薩欲無減、令三寶種不斷欲無減。",
    "T11n0316_015:0816b11_6": "如來所欲所向，智為先導。",
    "T11n0316_015:0816b12_7": "如是等如來所欲，皆為令彼一切眾生圓滿無上一切智果，如其所應宣說法要。",
    "T11n0316_015:0816b14_8": "此是如來第七不共佛法。",
    "T11n0316_015:0816b15_0": "「復次舍利子！",
    "T11n0316_015:0816b15_1": "如來精進無減。",
    "T11n0316_015:0816b15_2": "以其如來精進力故，普為化度一切眾生不捨精進，令聽法者不生疲倦，如來於聽法者亦無所得。",
    "T11n0316_015:0816b17_3": "觀其法器，如來隨應為說法要，不生疲懈亦無中止。",
    "T11n0316_015:0816b19_4": "當說法時不念飲食，於其中間不捨眾生。",
    "T11n0316_015:0816b20_0": "如來過度殑伽沙數等諸佛剎，其中若有一眾生未化度者，如來身語心業悉無疲倦，三業輕安發起精進如理勤行，令諸眾生得聖解脫。",
    "T11n0316_015:0816b23_1": "是為如來為諸眾生大精進力。",
    "T11n0316_015:0816b23_2": "此是如來第八不共佛法。",
    "T11n0316_015:0816b25_0": "「復次舍利子！",
    "T11n0316_015:0816b25_1": "如來於一切處、一切種諸念無減。",
    "T11n0316_015:0816b26_2": "如來正念悉無忘失。",
    "T11n0316_015:0816b26_3": "何以故？",
    "T11n0316_015:0816b26_4": "諸佛如來相續現證阿耨多羅三藐三菩提果，所有一切眾生過去未來現在諸心，如來悉能任持觀察。",
    "T11n0316_015:0816b29_5": "如來於諸念中畢竟不復有所忘失，隨諸眾生一切心行而悉了知。",
    "T11n0316_015:0816c01_6": "如來不復思想觀視，正念無減，住三聚法了眾生根，解入眾生一切意樂，觀眾生行。",
    "T11n0316_015:0816c03_7": "如來亦無思惟伺察，說法無斷。",
    "T11n0316_015:0816c04_8": "所以者何？",
    "T11n0316_015:0816c04_9": "隨其如來念無減故，念即寂靜悉無忘失，即以是法為諸眾生廣大宣說。",
    "T11n0316_015:0816c06_10": "此是如來第九不共佛法。",
    "T11n0316_015:0816c07_0": "「復次舍利子！",
    "T11n0316_015:0816c07_1": "如來等持無減。",
    "T11n0316_015:0816c07_2": "所有如來等持之法，即是一切法平等，如其所說諸法平等。",
    "T11n0316_015:0816c09_0": "何名如來等持無減？",
    "T11n0316_015:0816c09_1": "謂若真如平等即等持平等，若等持平等即諸如來平等。",
    "T11n0316_015:0816c10_2": "若入是平等法門，此即說名三摩呬多。",
    "T11n0316_015:0816c11_3": "若貪際平等，即離貪際平等。",
    "T11n0316_015:0816c12_4": "若瞋際平等，即離瞋際平等。",
    "T11n0316_015:0816c12_5": "若癡際平等，即離癡際平等。",
    "T11n0316_015:0816c13_6": "若有為際平等，即無為際平等。",
    "T11n0316_015:0816c14_7": "若生死際平等，即涅盤際平等。",
    "T11n0316_015:0816c15_8": "若入是平等法門，即名如來等持無減。",
    "T11n0316_015:0816c15_9": "何以故？",
    "T11n0316_015:0816c16_10": "由等持無減故即畢竟無減。",
    "T11n0316_015:0816c16_11": "又復如來等持之法，非眼相應，非耳、鼻、舌、身、意相應。",
    "T11n0316_015:0816c17_12": "如來於其諸根無所缺壞，不依止地界亦不依止水、火、風界，不依止欲界、色界、無色界，不依止此界他界。",
    "T11n0316_015:0816c20_13": "以無依止故即無所減，是為畢竟無減。",
    "T11n0316_015:0816c21_14": "以其如來等持無減故，即以此法為諸眾生廣大宣說，普令眾生獲得如來等持法門。",
    "T11n0316_015:0816c23_15": "此是如來第十不共佛法。",
    "T11n0316_015:0816c24_0": "「復次舍利子！",
    "T11n0316_015:0816c24_1": "如來慧無減。",
    "T11n0316_015:0816c24_2": "如來勝慧云何能知？",
    "T11n0316_015:0816c25_3": "謂一切法不隨他信智。",
    "T11n0316_015:0816c25_4": "無眾生、壽者、補特伽羅、於法有所得智，無盡無礙解善巧之智，分別句義智，於一句中入百千劫加持宣說智，隨諸所問各各宣說斷疑惑智，於一切處無障礙智，建立三乘善宣說智，八萬四千心行悉了知智，八萬四千法蘊隨應說智。",
    "T11n0316_015:0817a01_5": "如是如來最上勝慧，無邊無際說不能盡。",
    "T11n0316_015:0817a02_6": "如其如來勝慧無減，即為眾生廣大宣說慧無盡法，此是如來第十一不共佛法。",
    "T11n0316_015:0817a05_0": "「復次舍利子！",
    "T11n0316_015:0817a05_1": "如來解脫無減。",
    "T11n0316_015:0817a05_2": "何名如來解脫無減？",
    "T11n0316_015:0817a06_3": "所謂隨應悉令解脫。",
    "T11n0316_015:0817a06_4": "諸聲聞眾聞聲解脫，諸緣覺眾覺悟緣生而得解脫，諸佛世尊離諸障礙二取解脫。",
    "T11n0316_015:0817a08_5": "此說解脫者，先際諸佛已往、後際諸佛未至、現在諸佛不住。",
    "T11n0316_015:0817a09_6": "由是眼色二取解脫，耳聲、鼻香、舌味、身觸二取解脫，無取無著無依止解脫，心自性明亮故，智亦復然。",
    "T11n0316_015:0817a12_7": "此說名為一心相中相應勝慧，如來由是現證阿耨多羅三藐三菩提果。",
    "T11n0316_015:0817a13_8": "如其所證，即以此法為諸眾生廣大宣說。",
    "T11n0316_015:0817a14_9": "此是如來第十二不共佛法。",
    "T11n0316_015:0817a16_0": "「復次舍利子！",
    "T11n0316_015:0817a16_1": "如來一切身業智為先導、隨智所行。",
    "T11n0316_015:0817a17_2": "以其如來身業具足故，一切眾生見佛身者悉得調伏，聞佛說法者悉得調伏，觀佛默然者悉得調伏，覩佛受食者悉得調伏，見佛威儀者悉得調伏，瞻佛眾相者悉得調伏。",
    "T11n0316_015:0817a21_0": "觀佛妙好者悉得調伏，瞻佛不可見頂相及放光者悉得調伏，見佛舉足下足於城邑聚落若入若出者悉得調伏。",
    "T11n0316_015:0817a23_1": "諸佛如來於四威儀道中，而無不為眾生作調伏事。",
    "T11n0316_015:0817a24_2": "此名如來身業智為先導、隨智慧行。",
    "T11n0316_015:0817a25_3": "此是如來第十三不共佛法。",
    "T11n0316_015:0817a26_4": "「復次舍利子！",
    "T11n0316_015:0817a26_5": "如來一切語業智為先導、隨智慧行。",
    "T11n0316_015:0817a27_6": "何以故？",
    "T11n0316_015:0817a27_7": "諸佛世尊不說虛假之法，說無斷法，善樂說法。",
    "T11n0316_015:0817a28_8": "如來諸有語言，未知者令知，無高無下、無紆煩語、無屈曲語、無麁澁語、無惡戾語、無巇嶮語、善柔軟語、無衰朽語、無輕動語、無嬈惱語、無迅速語、無遲緩語，善分明語、善演說語、善了知語、妙說相、妙音聲、無破缺、無過失、極甘美廣大殊妙、無塵離塵、無垢無暗、顯煥無礙、和合明亮、神通無劣、音響不破、能生妙樂，身得歡喜、心極信順，息除貪愛、息除瞋恚、息除愚癡，降伏惡魔、制諸罪業、息邪異語、止不了語，如擊鼓音聲、如迦陵頻伽聲、如帝釋聲、如梵王聲、如海潮聲、如雲雷聲、如地振聲、如鴈王聲、如孔雀王遊戲聲、如拘枳羅聲、如命命鳥聲、如鹿王聲、如箜篌聲，分明解了聲、悅意樂聞聲、甚深清亮無瘖瘂聲，生妙樂聲、生善根聲，文句不斷聲、文句樂說聲、義句和合聲、法句和合聲，知時聲、順時聲、不越時聲，知自他根善演說聲，布施莊嚴聲、持戒清淨聲、忍辱柔和聲、精進勇悍聲、禪定妙樂聲、智慧畢竟聲、大慈和合聲、大悲無倦聲、大喜明亮聲、大捨究竟聲，建立三乘聲、令三寶種不斷聲、安立三聚分位聲，三解脫門清淨聲、觀四諦聲、觀察智聲、不毀智者聲、諸聖稱讚聲，隨知虛空無量聲、諸相具足聲。",
    "T11n0316_015:0817b22_9": "舍利子、此如是等，是名如來一切語業智為先導、隨智慧行。",
    "T11n0316_015:0817b23_10": "此是如來第十四不共佛法。",
    "T11n0316_015:0817b25_0": "「復次舍利子！",
    "T11n0316_015:0817b25_1": "如來意業智為先導、隨智慧行。",
    "T11n0316_015:0817b26_0": "何以故？",
    "T11n0316_015:0817b26_1": "如來心法而不可說，如來意法、識法，不可以智慧辯才而能測度。",
    "T11n0316_015:0817b27_2": "如來智慧，隨知一切眾生心、隨入一切眾生意、通達一切眾生智，諸法決定、諸等持法亦無他信，超越所緣離諸緣生，息除三有及諸惡趣，越諸魔法諸魔異，解脫諸諂幻法而悉遠離，捨我我所，去除無明癡暗覆蔽，修八正道離諸疑惑，與虛空等，法界平等而無差別。",
    "T11n0316_015:0817c04_3": "舍利子！",
    "T11n0316_015:0817c04_4": "如是等法，是為如來所有意業智為先導、隨智慧行。",
    "T11n0316_015:0817c06_0": "此是如來第十五不共佛法。",
    "T11n0316_015:0817c07_0": "佛說大乘菩薩藏正法經卷第十五"
}