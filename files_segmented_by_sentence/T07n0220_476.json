{
    "T07n0220_476:0409b23_0": "大般若波羅蜜多經卷第四百七",
    "T07n0220_476:0409b24_0": "十六",
    "T07n0220_476:0409b26_0": "三藏法師玄奘奉　詔譯",
    "T07n0220_476:0409b27_0": "第二分道土品第八十",
    "T07n0220_476:0409b28_0": "爾時，具壽善現作是念言：「何謂菩薩摩訶薩道？",
    "T07n0220_476:0409b29_1": "諸菩薩摩訶薩安住此道，能被種種勝功德鎧，如實饒益一切有情？」",
    "T07n0220_476:0409c01_2": "世尊知彼心之所念，便告之言：「善現當知！",
    "T07n0220_476:0409c02_3": "布施波羅蜜多乃至般若波羅蜜多是諸菩薩摩訶薩道，四念住乃至八聖道支是諸菩薩摩訶薩道，內空乃至無性自性空是諸菩薩摩訶薩道，真如乃至不思議界是諸菩薩摩訶薩道，苦、集、滅、道聖諦是諸菩薩摩訶薩道，四靜慮、四無量、四無色定是諸菩薩摩訶薩道，八解脫乃至十遍處是諸菩薩摩訶薩道，空、無相、無願解脫門是諸菩薩摩訶薩道，極喜地乃至法雲地是諸菩薩摩訶薩道，一切陀羅尼門、三摩地門是諸菩薩摩訶薩道，五眼、六神通是諸菩薩摩訶薩道，如來十力乃至十八佛不共法是諸菩薩摩訶薩道，無忘失法、恒住捨性是諸菩薩摩訶薩道，一切智、道相智、一切相智是諸菩薩摩訶薩道，諸餘無量無邊佛法是諸菩薩摩訶薩道。",
    "T07n0220_476:0409c17_4": "復次，善現！",
    "T07n0220_476:0409c17_5": "總一切法皆是菩薩摩訶薩道。",
    "T07n0220_476:0409c18_6": "「善現！",
    "T07n0220_476:0409c18_7": "於汝意云何？",
    "T07n0220_476:0409c18_8": "頗有法諸菩薩摩訶薩所不應學？",
    "T07n0220_476:0409c19_9": "諸菩薩摩訶薩不學此法，能得無上正等菩提不？」",
    "T07n0220_476:0409c20_10": "善現對曰：「不也！",
    "T07n0220_476:0409c20_11": "世尊！」",
    "T07n0220_476:0409c21_0": "佛告善現：「如是！",
    "T07n0220_476:0409c21_1": "如是！",
    "T07n0220_476:0409c21_2": "定無有法諸菩薩摩訶薩所不應學，諸菩薩摩訶薩不學此法，必不能得所求無上正等菩提。",
    "T07n0220_476:0409c23_3": "所以者何？",
    "T07n0220_476:0409c23_4": "若菩薩摩訶薩不學一切法，定不能得一切智智。」",
    "T07n0220_476:0409c24_5": "具壽善現復白佛言：「若一切法皆自性空，云何菩薩摩訶薩於何處學？",
    "T07n0220_476:0409c26_6": "若有所學，將無世尊於無戲論而作戲論，謂有諸法是此、是彼，由是、為是；此是世間，此是出世；此是有漏，此是無漏；此是有為，此是無為；此是異生法，此是預流法，此是一來法，此是不還法，此是阿羅漢法，此是獨覺法，此是菩薩法，此是如來法？」",
    "T07n0220_476:0410a03_7": "佛告善現：「如是！",
    "T07n0220_476:0410a03_8": "如是！",
    "T07n0220_476:0410a03_9": "如汝所說。",
    "T07n0220_476:0410a03_10": "諸所有法皆自性空。",
    "T07n0220_476:0410a04_11": "若一切法非自性空，則應菩薩摩訶薩不證無上正等菩提。",
    "T07n0220_476:0410a05_12": "以一切法皆自性空，是故菩薩摩訶薩能證無上正等菩提。",
    "T07n0220_476:0410a07_13": "善現！",
    "T07n0220_476:0410a07_14": "如汝所言『若一切法皆自性空，云何菩薩摩訶薩於何處學？",
    "T07n0220_476:0410a08_15": "若有所學，將無世尊於無戲論而作戲論，謂有諸法是此、是彼，由是、為是，廣說乃至是如來法？』",
    "T07n0220_476:0410a10_16": "者，善現！",
    "T07n0220_476:0410a10_17": "若諸有情知一切法皆自性空，則諸菩薩摩訶薩不應學一切法，證得一切智智，為諸有情建立宣說。",
    "T07n0220_476:0410a13_18": "以諸有情不知諸法皆自性空故，諸菩薩摩訶薩定應學一切法，證得一切智智，為諸有情建立宣說。",
    "T07n0220_476:0410a15_19": "「善現當知！",
    "T07n0220_476:0410a15_20": "諸菩薩摩訶薩於菩薩道初修學時，應審觀察：『諸法自性都不可得，唯有執著和合所作，我當審察諸法自性皆畢竟空，不應於中有所執著，謂不應執著色、受、想、行、識，不應執著眼處乃至意處，不應執著色處乃至法處，不應執著眼界乃至意界，不應執著色界乃至法界，不應執著眼識界乃至意識界，不應執著眼觸乃至意觸，不應執著眼觸為緣所生諸受乃至意觸為緣所生諸受，不應執著地界乃至識界，不應執著因緣乃至增上緣，不應執著從緣所生諸法，不應執著無明乃至老死，不應執著布施波羅蜜多乃至般若波羅蜜多，不應執著內空乃至無性自性空，不應執著真如乃至不思議界，不應執著苦、集、滅、道聖諦，不應執著四念住乃至八聖道支，不應執著四靜慮、四無量、四無色定，不應執著八解脫乃至十遍處，不應執著空、無相、無願解脫門，不應執著淨觀地乃至如來地，不應執著極喜地乃至法雲地，不應執著一切陀羅尼門、三摩地門，不應執著五眼、六神通，不應執著如來十力乃至十八佛不共法，不應執著三十二大士相、八十隨好，不應執著無忘失法、恒住捨性，不應執著一切智、道相智、一切相智，不應執著預流果乃至獨覺菩提，不應執著一切菩薩摩訶薩行，不應執著諸佛無上正等菩提。",
    "T07n0220_476:0410b12_21": "所以者何？",
    "T07n0220_476:0410b12_22": "以一切法皆自性空，空性不應執著空性，空中空性尚不可得，況有空性能執著空！』",
    "T07n0220_476:0410b14_23": "「善現！",
    "T07n0220_476:0410b14_24": "諸菩薩摩訶薩如是觀察一切法時，於諸法性雖無執著，而於諸法學無厭倦。",
    "T07n0220_476:0410b16_25": "是菩薩摩訶薩住此學中，觀諸有情心行差別，謂審觀察是諸有情心行何處？",
    "T07n0220_476:0410b18_0": "既觀察已，如實了知彼心但行虛妄所執。",
    "T07n0220_476:0410b18_1": "爾時，菩薩便作是念：『彼心既行虛妄所執，我令解脫必不為難。』",
    "T07n0220_476:0410b20_2": "是菩薩摩訶薩作是念已，安住般若波羅蜜多，方便善巧教誡教授諸有情言：『汝等今者皆應遠離虛妄所執，趣入正法修諸善行。』",
    "T07n0220_476:0410b23_3": "復作是言：『汝等今者應行布施，當得資具無所乏少，然勿恃此而生憍逸。",
    "T07n0220_476:0410b24_4": "所以者何？",
    "T07n0220_476:0410b25_5": "此中都無堅實事故。",
    "T07n0220_476:0410b25_6": "汝等今者應行淨戒、安忍、精進、靜慮、般若，當得種種功德具足，然勿恃此而生憍逸。",
    "T07n0220_476:0410b27_7": "所以者何？",
    "T07n0220_476:0410b27_8": "此中都無堅實事故。",
    "T07n0220_476:0410b28_9": "汝等今者應行內空乃至無性自性空，應行真如乃至不思議界，應行苦、集、滅、道聖諦，應行四念住乃至八聖道支，應行四靜慮、四無量、四無色定，應行八解脫乃至十遍處，應行空、無相、無願解脫門，應行淨觀地乃至如來地，應行極喜地乃至法雲地，應行一切陀羅尼門、三摩地門，應行五眼、六神通，應行如來十力乃至十八佛不共法，應行無忘失法、恒住捨性，應行一切智、道相智、一切相智，應行預流果乃至獨覺菩提，應行一切菩薩摩訶薩行，應行諸佛無上正等菩提，應行諸餘無量佛法，然勿恃此而生憍逸。",
    "T07n0220_476:0410c10_10": "所以者何？",
    "T07n0220_476:0410c11_11": "此中都無堅實事故。』",
    "T07n0220_476:0410c11_12": "「善現！",
    "T07n0220_476:0410c11_13": "是菩薩摩訶薩安住般若波羅蜜多，方便善巧教誡教授諸有情時，行菩薩道無所執著。",
    "T07n0220_476:0410c13_14": "所以者何？",
    "T07n0220_476:0410c13_15": "一切法性不應執著，若能執著、若所執著、執時、執處皆無自性，以一切法自性空故。",
    "T07n0220_476:0410c15_16": "「如是，善現！",
    "T07n0220_476:0410c16_0": "諸菩薩摩訶薩如是修行菩薩道時，於一切法都無所住，以無所住而為方便，雖行布施波羅蜜多乃至般若波羅蜜多，而於其中都無所住；雖行內空乃至無性自性空，而於其中都無所住；雖行真如乃至不思議界，而於其中都無所住；雖行苦、集、滅、道聖諦，而於其中都無所住；雖行四念住乃至八聖道支，而於其中都無所住；雖行四靜慮、四無量、四無色定，而於其中都無所住；雖行八解脫乃至十遍處，而於其中都無所住；雖行空、無相、無願解脫門，而於其中都無所住；雖行淨觀地乃至如來地，而於其中都無所住；雖行極喜地乃至法雲地，而於其中都無所住；雖行一切陀羅尼門、三摩地門，而於其中都無所住；雖行五眼、六神通，而於其中都無所住；雖行如來十力乃至十八佛不共法，而於其中都無所住；雖行無忘失法、恒住捨性，而於其中都無所住；雖行一切智、道相智、一切相智，而於其中都無所住；雖行預流果乃至獨覺菩提，而於其中都無所住；雖行一切菩薩摩訶薩行，而於其中都無所住；雖行諸佛無上正等菩提，而於其中都無所住；雖行諸餘無量佛法，而於其中都無所住。",
    "T07n0220_476:0411a09_1": "所以者何？",
    "T07n0220_476:0411a09_2": "如是自性、行者、行相一切皆空故，於其中都無所住。",
    "T07n0220_476:0411a11_3": "「善現當知！",
    "T07n0220_476:0411a11_4": "諸菩薩摩訶薩雖能得預流果乃至獨覺菩提，而於其中不欲證住。",
    "T07n0220_476:0411a12_5": "所以者何？",
    "T07n0220_476:0411a13_6": "有二緣故。",
    "T07n0220_476:0411a13_7": "何等為二？",
    "T07n0220_476:0411a13_8": "一者、彼果都無自性，能住、所住俱不可得。",
    "T07n0220_476:0411a14_9": "二者、於彼不生喜足，是故於中不欲證住。",
    "T07n0220_476:0411a15_10": "謂諸菩薩常作是念：『我定應得預流果乃至獨覺菩提，不應不得，然於其中不應證住。",
    "T07n0220_476:0411a17_11": "所以者何？",
    "T07n0220_476:0411a17_12": "我從初發無上正等菩提心來，於一切時更無餘想，唯求無上正等菩提。",
    "T07n0220_476:0411a19_13": "然我定當證得無上正等菩提，豈於中間應住餘果？』",
    "T07n0220_476:0411a20_14": "「善現！",
    "T07n0220_476:0411a20_15": "是菩薩摩訶薩從初發心乃至趣入菩薩所得正性離生，曾無異想，但求無上正等菩提。",
    "T07n0220_476:0411a22_16": "善現！",
    "T07n0220_476:0411a22_17": "是菩薩摩訶薩從得初地展轉乃至得第十地，曾無異想，但求無上正等菩提。",
    "T07n0220_476:0411a24_18": "善現！",
    "T07n0220_476:0411a24_19": "是菩薩摩訶薩專求無上正等菩提，於一切時心無散亂，諸有發起身、語、意業，無不皆與菩提心俱。",
    "T07n0220_476:0411a26_20": "善現！",
    "T07n0220_476:0411a26_21": "是菩薩摩訶薩住菩提心起菩提道，不為餘事擾亂其心。」",
    "T07n0220_476:0411a28_22": "具壽善現白言：「世尊！",
    "T07n0220_476:0411a28_23": "若一切法畢竟不生，云何菩薩摩訶薩起菩提道？」",
    "T07n0220_476:0411a29_24": "佛告善現：「如是！",
    "T07n0220_476:0411b01_25": "如是！",
    "T07n0220_476:0411b01_26": "如汝所說『一切法皆不生，此復云何諸無所作、無所趣？』",
    "T07n0220_476:0411b02_27": "者，知一切法皆不生故。」",
    "T07n0220_476:0411b02_28": "具壽善現復白佛言：「豈不諸佛若出世間、不出世間，諸法法界法爾常住？」",
    "T07n0220_476:0411b04_29": "佛告善現：「如是！",
    "T07n0220_476:0411b04_30": "如是！",
    "T07n0220_476:0411b05_31": "然諸有情不能解了諸法法界法爾常住，流轉生死受諸苦惱。",
    "T07n0220_476:0411b06_32": "諸菩薩摩訶薩為饒益彼起菩提道，由菩提道令諸有情畢竟解脫生死眾苦，證得常樂清涼涅槃。」",
    "T07n0220_476:0411b08_33": "具壽善現復白佛言：「諸菩薩摩訶薩為用生道得菩提耶？」",
    "T07n0220_476:0411b10_0": "佛言：「不也！」",
    "T07n0220_476:0411b10_1": "「世尊！",
    "T07n0220_476:0411b10_2": "為用不生道得菩提耶？」",
    "T07n0220_476:0411b10_3": "佛言：「不也！」",
    "T07n0220_476:0411b11_4": "「世尊！",
    "T07n0220_476:0411b11_5": "為用生、不生道得菩提耶？」",
    "T07n0220_476:0411b11_6": "佛言：「不也！」",
    "T07n0220_476:0411b12_7": "「世尊！",
    "T07n0220_476:0411b12_8": "為用非生、非不生道得菩提耶？」",
    "T07n0220_476:0411b12_9": "佛言：「不也！」",
    "T07n0220_476:0411b13_10": "具壽善現復白佛言：「若爾，菩提由何而得？」",
    "T07n0220_476:0411b14_11": "佛告善現：「菩提不由道、非道得。",
    "T07n0220_476:0411b14_12": "所以者何？",
    "T07n0220_476:0411b15_0": "菩提即道，道即菩提，是故不由道、非道得。」",
    "T07n0220_476:0411b15_1": "具壽善現復白佛言：「若菩提即是道，道即是菩提者，豈不菩薩摩訶薩已得菩提道，應已得菩提？",
    "T07n0220_476:0411b18_2": "若爾，如來、應、正等覺何緣復為諸菩薩說如來十力、四無所畏、四無礙解、大慈、大悲、大喜、大捨、十八佛不共法、三十二相、八十隨好及餘無量無邊佛法，令其修證？」",
    "T07n0220_476:0411b21_3": "佛告善現：「於意云何？",
    "T07n0220_476:0411b22_4": "汝豈謂佛得菩提耶？」",
    "T07n0220_476:0411b22_5": "善現對曰：「不也！",
    "T07n0220_476:0411b22_6": "世尊！",
    "T07n0220_476:0411b23_7": "所以者何？",
    "T07n0220_476:0411b23_8": "佛即是菩提，菩提即是佛故，不應謂佛得菩提。」",
    "T07n0220_476:0411b24_9": "佛告善現：「如是！",
    "T07n0220_476:0411b24_10": "如是！",
    "T07n0220_476:0411b24_11": "然汝所問『豈不菩薩摩訶薩已得菩提道，應已得菩提？』",
    "T07n0220_476:0411b26_12": "者，善現！",
    "T07n0220_476:0411b26_13": "諸菩薩摩訶薩修菩提道未得圓滿，云何可說已得菩提？",
    "T07n0220_476:0411b27_14": "「善現當知！",
    "T07n0220_476:0411b27_15": "諸菩薩摩訶薩若已圓滿布施波羅蜜多乃至般若波羅蜜多，若已圓滿內空乃至無性自性空，若已圓滿真如乃至不思議界，若已圓滿苦、集、滅、道聖諦，若已圓滿四念住乃至八聖道支，若已圓滿四靜慮、四無量、四無色定，若已圓滿八解脫乃至十遍處，若已圓滿空、無相、無願解脫門，若已圓滿極喜地乃至法雲地，若已圓滿一切陀羅尼門、三摩地門，若已圓滿五眼、六神通，若已圓滿如來十力乃至十八佛不共法，若已圓滿三十二大士相、八十隨好，若已圓滿無忘失法、恒住捨性，若已圓滿一切智、道相智、一切相智，若已圓滿諸餘無量無邊佛法，從此無間以一剎那金剛喻定相應妙慧，永斷一切二障麁重習氣相續，證得無上正等菩提，乃名如來、應、正等覺，於一切法得大自在，盡未來際饒益有情。」",
    "T07n0220_476:0411c14_0": "爾時，具壽善現白佛言：「世尊！",
    "T07n0220_476:0411c14_1": "云何菩薩摩訶薩嚴淨佛土？」",
    "T07n0220_476:0411c15_2": "佛告善現：「諸菩薩摩訶薩從初發心乃至後有，常自清淨身、語、意三麁重，亦清淨他三種麁重故，能嚴淨所居佛土。」",
    "T07n0220_476:0411c17_3": "具壽善現復白佛言：「何謂菩薩摩訶薩身、語、意三麁重？」",
    "T07n0220_476:0411c19_4": "佛告善現：「若害生命、若不與取、若欲邪行，是身麁重；若虛誑語、若離間語、若麁惡語、若雜穢語，是語麁重；若貪欲、若瞋恚、若邪見，是意麁重。",
    "T07n0220_476:0411c22_5": "「復次，善現！",
    "T07n0220_476:0411c22_6": "若菩薩摩訶薩戒蘊、定蘊、慧蘊、解脫蘊、解脫智見蘊皆不清淨，亦名麁重。",
    "T07n0220_476:0411c24_7": "「復次，善現！",
    "T07n0220_476:0411c24_8": "若菩薩摩訶薩慳貪心、犯戒心、忿恚心、懈怠心、散亂心、惡慧心，亦名麁重。",
    "T07n0220_476:0411c26_9": "「復次，善現！",
    "T07n0220_476:0411c26_10": "若菩薩摩訶薩遠離四念住乃至八聖道支心，亦名麁重。",
    "T07n0220_476:0411c27_11": "「復次，善現！",
    "T07n0220_476:0411c27_12": "若菩薩摩訶薩遠離內空乃至無性自性空心，亦名麁重。",
    "T07n0220_476:0411c29_13": "「復次，善現！",
    "T07n0220_476:0411c29_14": "若菩薩摩訶薩遠離真如乃至不思議界心，亦名麁重。",
    "T07n0220_476:0412a01_15": "「復次，善現！",
    "T07n0220_476:0412a01_16": "若菩薩摩訶薩遠離苦、集、滅、道聖諦心，亦名麁重。",
    "T07n0220_476:0412a02_17": "「復次，善現！",
    "T07n0220_476:0412a03_18": "若菩薩摩訶薩遠離四靜慮、四無量、四無色定心，亦名麁重。",
    "T07n0220_476:0412a04_19": "「復次，善現！",
    "T07n0220_476:0412a04_20": "若菩薩摩訶薩遠離八解脫乃至十遍處心，亦名麁重。",
    "T07n0220_476:0412a05_21": "「復次，善現！",
    "T07n0220_476:0412a06_22": "若菩薩摩訶薩遠離空、無相、無願解脫門心，亦名麁重。",
    "T07n0220_476:0412a07_23": "「復次，善現！",
    "T07n0220_476:0412a07_24": "若菩薩摩訶薩遠離極喜地乃至法雲地心，亦名麁重。",
    "T07n0220_476:0412a08_25": "「復次，善現！",
    "T07n0220_476:0412a09_26": "若菩薩摩訶薩遠離一切陀羅尼門、三摩地門心，亦名麁重。",
    "T07n0220_476:0412a10_27": "「復次，善現！",
    "T07n0220_476:0412a10_28": "若菩薩摩訶薩遠離五眼、六神通心，亦名麁重。",
    "T07n0220_476:0412a11_29": "「復次，善現！",
    "T07n0220_476:0412a12_0": "若菩薩摩訶薩遠離如來十力乃至十八佛不共法心，亦名麁重。",
    "T07n0220_476:0412a13_1": "「復次，善現！",
    "T07n0220_476:0412a13_2": "若菩薩摩訶薩遠離無忘失法、恒住捨性心，亦名麁重。",
    "T07n0220_476:0412a14_3": "「復次，善現！",
    "T07n0220_476:0412a15_4": "若菩薩摩訶薩遠離一切智、道相智、一切相智心，亦名麁重。",
    "T07n0220_476:0412a16_5": "「復次，善現！",
    "T07n0220_476:0412a16_6": "若菩薩摩訶薩遠離一切菩薩摩訶薩行心，亦名麁重。",
    "T07n0220_476:0412a17_7": "「復次，善現！",
    "T07n0220_476:0412a18_8": "若菩薩摩訶薩遠離諸佛無上正等菩提心，亦名麁重。",
    "T07n0220_476:0412a19_9": "「復次，善現！",
    "T07n0220_476:0412a19_10": "若菩薩摩訶薩貪著預流果乃至獨覺菩提，亦名麁重。",
    "T07n0220_476:0412a20_11": "「復次，善現！",
    "T07n0220_476:0412a21_12": "若菩薩摩訶薩起色、受、想、行、識想，亦名麁重；起眼處乃至意處想，亦名麁重；起色處乃至法處想，亦名麁重；起眼界乃至意界想，亦名麁重；起色界乃至法界想，亦名麁重；起眼識界乃至意識界想，亦名麁重；起眼觸乃至意觸想，亦名麁重；起眼觸為緣所生諸受乃至意觸為緣所生諸受想，亦名麁重；起地界乃至識界想，亦名麁重；起因緣乃至增上緣想，亦名麁重；起從緣所生諸法想，亦名麁重；起無明乃至老死想，亦名麁重；起布施波羅蜜多乃至般若波羅蜜多想，亦名麁重；起內空乃至無性自性空想，亦名麁重；起真如乃至不思議界想，亦名麁重；起苦、集、滅、道聖諦想，亦名麁重；起四念住乃至八聖道支想，亦名麁重；起四靜慮、四無量、四無色定想，亦名麁重；起八解脫乃至十遍處想，亦名麁重；起空、無相、無願解脫門想，亦名麁重，起淨觀地乃至如來地想，亦名麁重；起極喜地乃至法雲地想，亦名麁重；起一切陀羅尼門、三摩地門想，亦名麁重；起五眼、六神通想，亦名麁重；起如來十力乃至十八佛不共法想，亦名麁重；起三十二大士相、八十隨好想，亦名麁重；起無忘失法、恒住捨性想，亦名麁重；起一切智、道相智、一切相智想，亦名麁重；起預流果乃至獨覺菩提想，亦名麁重；起一切菩薩摩訶薩行想，亦名麁重；起諸佛無上正等菩提想，亦名麁重；起異生想、聲聞想、獨覺想、菩薩想、如來想，亦名麁重；起地獄想、傍生想、鬼界想、人想、天想、男想、女想，亦名麁重；起欲界想、色界想、無色界想，亦名麁重；起善法想、非善法想，亦名麁重；起有記法想、無記法想，亦名麁重；起有漏法想、無漏法想，亦名麁重；起世間法想、出世間法想，亦名麁重；起有為法想、無為法想，亦名麁重。",
    "T07n0220_476:0412b25_13": "「善現！",
    "T07n0220_476:0412b25_14": "諸如是等無量無邊執著諸法及諸有情虛妄分別，并所發起身、語、意業，及彼種類無堪任性，皆名麁重，諸菩薩摩訶薩皆應遠離。",
    "T07n0220_476:0412b28_15": "「復次，善現！",
    "T07n0220_476:0412b28_16": "諸菩薩摩訶薩行深般若波羅蜜多，遠離如是所說麁重，自行布施波羅蜜多，亦教他行布施波羅蜜多。",
    "T07n0220_476:0412c02_17": "若諸有情須食施食，須飲施飲，須車乘施車乘，須衣服施衣服，隨餘所須種種資具，隨時隨處悉皆施與，如自所行教他亦爾。",
    "T07n0220_476:0412c05_0": "如是施已，持此善根與諸有情平等共有迴向所居嚴淨佛土，令速圓滿利樂有情。",
    "T07n0220_476:0412c06_1": "是菩薩摩訶薩自行淨戒、安忍、精進、靜慮、般若波羅蜜多，亦教他行淨戒乃至般若波羅蜜多。",
    "T07n0220_476:0412c08_2": "作此事已，持是善根與諸有情平等共有迴向所居嚴淨佛土，令速圓滿利樂有情。",
    "T07n0220_476:0412c10_3": "「復次，善現！",
    "T07n0220_476:0412c11_4": "諸菩薩摩訶薩以通願力，盛滿三千大千世界上妙七寶施佛、法、僧。",
    "T07n0220_476:0412c12_5": "施已歡喜發弘誓願：『我持如是所種善根，與諸有情平等共有迴向所居嚴淨佛土，當令我土七寶莊嚴，一切有情隨意受用眾妙珍寶而無貪著。』",
    "T07n0220_476:0412c15_6": "「復次，善現！",
    "T07n0220_476:0412c16_7": "諸菩薩摩訶薩以通願力，擊奏無量天上、人中諸妙伎樂，供養三寶及佛制多。",
    "T07n0220_476:0412c17_8": "供已歡喜發弘誓願：『我持如是所種善根，與諸有情平等共有迴向所居嚴淨佛土，當令我土常奏如是上妙伎樂，有情聞者身心悅豫而無貪著。』",
    "T07n0220_476:0412c21_9": "「復次，善現！",
    "T07n0220_476:0412c21_10": "諸菩薩摩訶薩以通願力，盛滿三千大千世界人中、天上諸妙香花，供養三寶及佛制多。",
    "T07n0220_476:0412c23_11": "供已歡喜發弘誓願：『我持如是所種善根，與諸有情平等共有迴向所居嚴淨佛土，當令我土常有如是諸妙香花，有情受用身心悅豫而無貪著。』",
    "T07n0220_476:0412c26_12": "「復次，善現！",
    "T07n0220_476:0412c27_13": "諸菩薩摩訶薩以通願力，營辦百味上妙飲食，供養諸佛、獨覺、聲聞及諸菩薩摩訶薩眾。",
    "T07n0220_476:0412c29_14": "供已歡喜發弘誓願：『我持如是所種善根，與諸有情平等共有迴向所居嚴淨佛土，當得無上正等覺時，令我土中諸有情類，皆食如是百味飲食，資悅身心而無貪著。』",
    "T07n0220_476:0413a03_15": "「復次，善現！",
    "T07n0220_476:0413a04_16": "諸菩薩摩訶薩以通願力，營辦種種人中、天上諸妙塗香、細軟衣服，奉施諸佛、獨覺、聲聞及諸菩薩摩訶薩眾，或復施法并佛制多。",
    "T07n0220_476:0413a07_0": "施已歡喜發弘誓願：『我持如是所種善根，與諸有情平等共有迴向所居嚴淨佛土，當得無上正等覺時，令我土中諸有情類，常得如是衣服、塗香，隨意受用而無貪著。』",
    "T07n0220_476:0413a10_1": "「復次，善現！",
    "T07n0220_476:0413a11_2": "諸菩薩摩訶薩以通願力，營辦種種人中、天上隨意所生五妙欲境，供養諸佛及佛制多、獨覺、聲聞并諸菩薩摩訶薩眾，施餘有情。",
    "T07n0220_476:0413a14_0": "施已歡喜發弘誓願：『我持如是所種善根，與諸有情平等共有迴向所居嚴淨佛土，當得無上正等覺時，令我土中諸有情類，隨心所樂上妙色、聲、香、味、觸境應念而生，歡喜受用而無貪著。』",
    "T07n0220_476:0413a18_1": "「復次，善現！",
    "T07n0220_476:0413a18_2": "諸菩薩摩訶薩行深般若波羅蜜多，勇猛正勤發弘誓願，自住內空乃至無性自性空，亦教他住內空乃至無性自性空。",
    "T07n0220_476:0413a21_3": "作是事已復發願言：『當得無上正等覺時，願我土中諸有情類，不離內空乃至無性自性空。』",
    "T07n0220_476:0413a23_4": "「復次，善現！",
    "T07n0220_476:0413a23_5": "諸菩薩摩訶薩行深般若波羅蜜多，勇猛正勤發弘誓願，自住真如乃至不思議界，亦教他住真如乃至不思議界。",
    "T07n0220_476:0413a26_6": "作此事已復發願言：『當得無上正等覺時，令我土中諸有情類，不離真如乃至不思議界。』",
    "T07n0220_476:0413a28_7": "「復次，善現！",
    "T07n0220_476:0413a28_8": "諸菩薩摩訶薩行深般若波羅蜜多，勇猛正勤發弘誓願，自住苦、集、滅、道聖諦，亦教他住苦、集、滅、道聖諦。",
    "T07n0220_476:0413b01_9": "作此事已復發願言：『當得無上正等覺時，令我土中諸有情類，不離苦、集、滅、道聖諦。』",
    "T07n0220_476:0413b03_10": "「復次，善現！",
    "T07n0220_476:0413b03_11": "諸菩薩摩訶薩行深般若波羅蜜多，勇猛正勤發弘誓願，自修四念住乃至八聖道支，亦教他修四念住乃至八聖道支。",
    "T07n0220_476:0413b06_12": "作此事已復發願言：『當得無上正等覺時，令我土中諸有情類，不離四念住乃至八聖道支。』",
    "T07n0220_476:0413b08_13": "「復次，善現！",
    "T07n0220_476:0413b08_14": "諸菩薩摩訶薩行深般若波羅蜜多，勇猛正勤發弘誓願，自修四靜慮、四無量、四無色定，亦教他修四靜慮、四無量、四無色定。",
    "T07n0220_476:0413b11_15": "作此事已復發願言：『當得無上正等覺時，令我土中諸有情類，不離四靜慮、四無量、四無色定。』",
    "T07n0220_476:0413b13_16": "「復次，善現！",
    "T07n0220_476:0413b14_0": "諸菩薩摩訶薩行深般若波羅蜜多，勇猛正勤發弘誓願，自修八解脫乃至十遍處，亦教他修八解脫乃至十遍處。",
    "T07n0220_476:0413b16_1": "作此事已復發願言：『當得無上正等覺時，令我土中諸有情類，不離八解脫乃至十遍處。』",
    "T07n0220_476:0413b18_2": "「復次，善現！",
    "T07n0220_476:0413b18_3": "諸菩薩摩訶薩行深般若波羅蜜多，勇猛正勤發弘誓願，自修空、無相、無願解脫門，亦教他修空、無相、無願解脫門。",
    "T07n0220_476:0413b21_4": "作此事已復發願言：『當得無上正等覺時，令我土中諸有情類，不離空、無相、無願解脫門。』",
    "T07n0220_476:0413b23_5": "「復次，善現！",
    "T07n0220_476:0413b23_6": "諸菩薩摩訶薩行深般若波羅蜜多，勇猛正勤發弘誓願，自修極喜地乃至法雲地，亦教他修極喜地乃至法雲地。",
    "T07n0220_476:0413b26_7": "作此事已復發願言：『當得無上正等覺時，令我土中諸有情類，不離極喜地乃至法雲地。』",
    "T07n0220_476:0413b28_8": "「復次，善現！",
    "T07n0220_476:0413b28_9": "諸菩薩摩訶薩行深般若波羅蜜多，勇猛正勤發弘誓願，自修一切陀羅尼門、三摩地門，亦教他修一切陀羅尼門、三摩地門。",
    "T07n0220_476:0413c02_10": "作此事已復發願言：『當得無上正等覺時，令我土中諸有情類，不離一切陀羅尼門、三摩地門。』",
    "T07n0220_476:0413c04_11": "「復次，善現！",
    "T07n0220_476:0413c04_12": "諸菩薩摩訶薩行深般若波羅蜜多，勇猛正勤發弘誓願，自修五眼、六神通，亦教他修五眼、六神通。",
    "T07n0220_476:0413c06_13": "作此事已復發願言：『當得無上正等覺時，令我土中諸有情類，不離五眼、六神通。』",
    "T07n0220_476:0413c08_14": "「復次，善現！",
    "T07n0220_476:0413c08_15": "諸菩薩摩訶薩行深般若波羅蜜多，勇猛正勤發弘誓願，自修如來十力乃至十八佛不共法，亦教他修如來十力乃至十八佛不共法。",
    "T07n0220_476:0413c12_0": "作此事已復發願言：『當得無上正等覺時，令我土中諸有情類，不離如來十力乃至十八佛不共法。』",
    "T07n0220_476:0413c14_1": "「復次，善現！",
    "T07n0220_476:0413c14_2": "諸菩薩摩訶薩行深般若波羅蜜多，勇猛正勤發弘誓願，自修三十二大士相、八十隨好，亦教他修三十二大士相、八十隨好。",
    "T07n0220_476:0413c17_3": "作此事已復發願言：『當得無上正等覺時，令我土中諸有情類，不離三十二大士相、八十隨好。』",
    "T07n0220_476:0413c19_4": "「復次，善現！",
    "T07n0220_476:0413c19_5": "諸菩薩摩訶薩行深般若波羅蜜多，勇猛正勤發弘誓願，自修無忘失法、恒住捨性，亦教他修無忘失法、恒住捨性。",
    "T07n0220_476:0413c22_6": "作此事已復發願言：『當得無上正等覺時，令我土中諸有情類，不離無忘失法、恒住捨性。』",
    "T07n0220_476:0413c24_7": "「復次，善現！",
    "T07n0220_476:0413c24_8": "諸菩薩摩訶薩行深般若波羅蜜多，勇猛正勤發弘誓願，自修一切智、道相智、一切相智，亦教他修一切智、道相智、一切相智。",
    "T07n0220_476:0413c27_9": "作此事已復發願言：『當得無上正等覺時，令我土中諸有情類，不離一切智、道相智、一切相智。』",
    "T07n0220_476:0413c29_10": "「復次，善現！",
    "T07n0220_476:0413c29_11": "諸菩薩摩訶薩行深般若波羅蜜多，勇猛正勤發弘誓願，自修一切菩薩摩訶薩行，亦教他修一切菩薩摩訶薩行。",
    "T07n0220_476:0414a03_12": "作此事已復發願言：『當得無上正等覺時，令我土中諸有情類，不離一切菩薩摩訶薩行。』",
    "T07n0220_476:0414a05_13": "「復次，善現！",
    "T07n0220_476:0414a05_14": "諸菩薩摩訶薩行深般若波羅蜜多，勇猛正勤發弘誓願，自修諸佛無上正等菩提，亦教他修諸佛無上正等菩提。",
    "T07n0220_476:0414a08_0": "作此事已復發願言：『當得無上正等覺時，令我土中諸有情類，不離諸佛無上正等菩提。』",
    "T07n0220_476:0414a10_0": "「如是，善現！",
    "T07n0220_476:0414a10_1": "諸菩薩摩訶薩行深般若波羅蜜多，由斯願行便能嚴淨所居佛土。",
    "T07n0220_476:0414a11_2": "「善現當知！",
    "T07n0220_476:0414a12_0": "是諸菩薩摩訶薩眾隨爾所時行菩提道，應得圓滿所起願行，即爾所時精勤修學。",
    "T07n0220_476:0414a13_1": "由此因緣，自能成就一切善法，亦能令他漸次成就一切善法，自能修得殊勝相好所莊嚴身，亦能令他漸次修得殊勝相好所莊嚴身，由廣大福所攝受故。",
    "T07n0220_476:0414a17_2": "「善現當知！",
    "T07n0220_476:0414a17_3": "是諸菩薩摩訶薩眾所修願行得圓滿已，各於所居嚴淨佛土證得無上正等覺時，所化有情亦生彼土共受淨土大乘法樂。",
    "T07n0220_476:0414a20_4": "「善現當知！",
    "T07n0220_476:0414a20_5": "是諸菩薩摩訶薩眾應修如是嚴淨佛土，謂彼土中常不聞有三種惡趣，亦不聞有諸惡見趣，亦不聞有貪、瞋、癡毒，亦不聞有男女形相，亦不聞有聲聞、獨覺，亦不聞有苦、無常等不可意事，亦不聞有攝受資具，亦不聞有我、我所執、隨眠、纏結、顛倒執著，亦不聞有安立有情果位差別，但聞說空、無相、無願、無生、無滅、無性等聲。",
    "T07n0220_476:0414a28_0": "謂隨有情所樂差別，於樹林等內外物中，常有微風互相衝擊，發起種種微妙音聲，彼音聲中說：『一切法皆無自性，無性故空，空故無相，無相故無願，無願故無生，無生故無滅。",
    "T07n0220_476:0414b02_1": "是故諸法本來寂靜自性涅槃，如來出世、若不出世，諸法法界法爾常住，謂一切法無性、空等。』",
    "T07n0220_476:0414b05_2": "彼佛土中諸有情類若晝、若夜、若行、若立、若坐、若臥，常聞如是妙法音聲。",
    "T07n0220_476:0414b06_3": "「善現當知！",
    "T07n0220_476:0414b06_4": "是諸菩薩摩訶薩眾各住所居嚴淨佛土證得無上正等覺時，十方如來、應、正等覺皆共稱讚彼彼佛名，若諸有情得聞如是諸佛名者，定於無上正等菩提得不退轉。",
    "T07n0220_476:0414b10_5": "「善現當知！",
    "T07n0220_476:0414b10_6": "是諸菩薩摩訶薩眾各住所居嚴淨佛土證得無上正等覺時，為諸有情宣說正法，有情聞已定不生疑，謂為是法、為是非法。",
    "T07n0220_476:0414b13_7": "所以者何？",
    "T07n0220_476:0414b14_0": "彼諸有情達一切法皆即真如、法界、法性，一切是法無非法者。",
    "T07n0220_476:0414b15_1": "如是，善現！",
    "T07n0220_476:0414b15_2": "是諸菩薩摩訶薩眾皆能嚴淨如是佛土。",
    "T07n0220_476:0414b16_3": "「復次，善現！",
    "T07n0220_476:0414b16_4": "是諸菩薩摩訶薩眾有所化生具不善根，未於諸佛、菩薩、獨覺及聲聞等種諸善根，為諸惡友所攝受故，離善友故，不聞正法，常為種種我、有情見及諸見趣之所執藏，墮在斷、常二邊偏執。",
    "T07n0220_476:0414b20_5": "是諸有情自起邪執，亦常教他令起邪執，於非三寶起三寶想，於三寶中謂非三寶，毀謗正法稱讚邪法，由是因緣，身壞命終墮諸惡趣受諸劇苦。",
    "T07n0220_476:0414b24_6": "是諸菩薩摩訶薩眾各住自土證得無上正等覺已，見彼有情沈淪生死受無量苦，以神通力方便教化，令捨惡見住正見中，從惡趣出生於人趣。",
    "T07n0220_476:0414b27_7": "生人趣已，復以種種神通方便教化令住正定聚中，由斯畢竟不墮惡趣。",
    "T07n0220_476:0414b29_8": "復令勤修殊勝願行，命終得生嚴淨佛土，受用淨土大乘法樂。",
    "T07n0220_476:0414c01_9": "「如是，善現！",
    "T07n0220_476:0414c01_10": "是諸菩薩摩訶薩眾皆能如是嚴淨佛土。",
    "T07n0220_476:0414c02_11": "由所居土極清淨故，生彼有情於一切法不起疑惑，謂此是世間法，此是出世間法；此是有漏法，此是無漏法；此是有為法，此是無為法。",
    "T07n0220_476:0414c05_12": "諸如是等疑惑分別畢竟不生，由此因緣彼有情類定得無上正等菩提。",
    "T07n0220_476:0414c07_13": "「善現！",
    "T07n0220_476:0414c07_14": "是為菩薩摩訶薩嚴淨佛土功德之相。」",
    "T07n0220_476:0414c09_0": "大般若波羅蜜多經卷第四百七十六"
}