[
    {
        "source_sentence": "欽錄欽錄",
        "from": "T39n1789_001:0343a04_0",
        "context_with_next_sentence": true
    },
    {
        "source_sentence": "洪武十一年七月初十日，天界善世禪寺",
        "from": "T39n1789_001:0343a05_0",
        "context_with_next_sentence": true
    },
    {
        "source_sentence": "住持宗泐、演福教寺住持如玘，持奉新註",
        "from": "T39n1789_001:0343a06_0",
        "context_with_next_sentence": true
    },
    {
        "source_sentence": "《楞伽經》，同考功監令李永等官，於　西華樓進呈御覽。",
        "from": "T39n1789_001:0343a09_2",
        "context_with_next_sentence": true
    },
    {
        "source_sentence": "當日欽奉聖旨：",
        "from": "T39n1789_001:0343a10_2",
        "context_with_next_sentence": true
    },
    {
        "source_sentence": "這經好生註得停當，可即刊板印行，教天下眾僧每講習。",
        "from": "T39n1789_001:0343a11_7",
        "context_with_next_sentence": true
    },
    {
        "source_sentence": "欽此。",
        "from": "T39n1789_001:0343a11_10",
        "context_with_next_sentence": true
    },
    {
        "source_sentence": "進新註楞伽經序臣聞：",
        "from": "T39n1789_001:0343a13_2",
        "context_with_next_sentence": true
    },
    {
        "source_sentence": "法運之興，雖曰在人，亦必有其時焉。",
        "from": "T39n1789_001:0343a14_1",
        "context_with_next_sentence": true
    },
    {
        "source_sentence": "有其人而無其時、有其時而無其人，雖欲興之，其可得哉？",
        "from": "T39n1789_001:0343a15_9",
        "context_with_next_sentence": true
    },
    {
        "source_sentence": "是故必有聰明聖智之君、當天下又安之時，以興之也。",
        "from": "T39n1789_001:0343a16_19",
        "context_with_next_sentence": true
    },
    {
        "source_sentence": "至若《楞伽》一經，我大覺世尊說之於二千年之前，而今上皇帝行之於二千年之後，豈非有其人而有其時乎？",
        "from": "T39n1789_001:0343a20_5",
        "context_with_next_sentence": true
    },
    {
        "source_sentence": "不然，何此經東流中國千有餘載，前代帝王未曾有如我聖天子之留神注意，究其旨趣，　勅僧徒咸隷習之，有如此之盛也。",
        "from": "T39n1789_001:0343a23_15",
        "context_with_next_sentence": true
    },
    {
        "source_sentence": "然吾佛之所以說此經者，蓋欲除眾生之妄心，俾歸於真正之道。",
        "from": "T39n1789_001:0343a25_6",
        "context_with_next_sentence": true
    },
    {
        "source_sentence": "而皇上之心，欲天下後世之人皆捨妄歸真、去惡從善，以躋乎仁壽之域，其有契於佛之心乎！",
        "from": "T39n1789_001:0343a28_4",
        "context_with_next_sentence": true
    },
    {
        "source_sentence": "且此經之要，不出五法、三自性、八識、二無我，而該乎真妄修性、聖凡因果，皆不外乎一心。",
        "from": "T39n1789_001:0343b01_4",
        "context_with_next_sentence": true
    },
    {
        "source_sentence": "能究此心者，則畏惡而遷善、捨妄而歸真，得至自覺正智之地。",
        "from": "T39n1789_001:0343b02_12",
        "context_with_next_sentence": true
    },
    {
        "source_sentence": "不能究此心者，則縱情肆欲，流而忘返，至于失其忠孝，敗俗亂常，甘蹈刑辟，如履水火。",
        "from": "T39n1789_001:0343b04_12",
        "context_with_next_sentence": true
    },
    {
        "source_sentence": "此吾佛所以興大悲心而拔濟之，亦猶帝王之仁育黎庶若保赤子者也。",
        "from": "T39n1789_001:0343b06_13",
        "context_with_next_sentence": true
    },
    {
        "source_sentence": "臣僧宗泐、如玘昨於　內廷欽承聖諭，以為《心經》、《金剛》、《楞伽》三經，實治心法門，遣情離著，具在是矣，爾輩可不勉乎？",
        "from": "T39n1789_001:0343b10_16",
        "context_with_next_sentence": true
    },
    {
        "source_sentence": "臣等受命以來，夙夜兢惕，懼無以上副宸衷，於是竭誠殫慮，註釋《心經》、《金剛》二典，已於洪武十一年正月二十八日　奏準行世。",
        "from": "T39n1789_001:0343b14_5",
        "context_with_next_sentence": true
    },
    {
        "source_sentence": "而《楞伽》以今七月初十日始克註成，謹熏沐繕寫，拜手稽首，詣　闕進呈。",
        "from": "T39n1789_001:0343b16_4",
        "context_with_next_sentence": true
    },
    {
        "source_sentence": "重念臣等才識庸陋，學術空疎，固不敢叨於註釋之列。",
        "from": "T39n1789_001:0343b17_8",
        "context_with_next_sentence": true
    },
    {
        "source_sentence": "然承　雨露之餘澤，依日月之清光，庶幾少裨流通之萬一云爾。",
        "from": "T39n1789_001:0343b19_17",
        "context_with_next_sentence": true
    },
    {
        "source_sentence": "洪武十一年七月　日序",
        "from": "T39n1789_001:0343b20_100",
        "context_with_next_sentence": false
    }
]