[
    {
        "source_sentence": "大方廣佛華嚴經卷第二十八",
        "from": "T10n0293_028:0788a23_0",
        "context_with_next_sentence": true
    },
    {
        "source_sentence": "罽賓國三藏般若奉　詔譯",
        "from": "T10n0293_028:0788a25_0",
        "context_with_next_sentence": true
    },
    {
        "source_sentence": "入不思議解脫境界普賢行願品",
        "from": "T10n0293_028:0788a26_0",
        "context_with_next_sentence": true
    },
    {
        "source_sentence": "爾時，善財白瞿波言：",
        "from": "T10n0293_028:0788a27_9",
        "context_with_next_sentence": true
    },
    {
        "source_sentence": "「聖者！",
        "from": "T10n0293_028:0788a27_13",
        "context_with_next_sentence": true
    },
    {
        "source_sentence": "得此解脫，其已久如？",
        "from": "T10n0293_028:0788a28_1",
        "context_with_next_sentence": true
    },
    {
        "source_sentence": "」瞿波告言：",
        "from": "T10n0293_028:0788a28_7",
        "context_with_next_sentence": true
    },
    {
        "source_sentence": "「善男子！",
        "from": "T10n0293_028:0788a28_12",
        "context_with_next_sentence": true
    },
    {
        "source_sentence": "我於往世過百佛剎極微塵數劫，有劫名最勝行，世界名勝無畏。",
        "from": "T10n0293_028:0788a29_18",
        "context_with_next_sentence": true
    },
    {
        "source_sentence": "彼世界中有四天下，名常具眾樂閻浮提；",
        "from": "T10n0293_028:0788b01_16",
        "context_with_next_sentence": true
    },
    {
        "source_sentence": "中有一王都，名大樹妙高吉祥，於八十四千億王都之中最為上首。",
        "from": "T10n0293_028:0788b03_7",
        "context_with_next_sentence": true
    },
    {
        "source_sentence": "時，此王都復有八十四千億城而為眷屬，其諸城邑，一一嚴飾悉皆清淨；",
        "from": "T10n0293_028:0788b05_1",
        "context_with_next_sentence": true
    },
    {
        "source_sentence": "毘瑠璃寶以為其地，七重寶牆周匝圍遶，一一皆以雜色影像光明寶網以覆其上；",
        "from": "T10n0293_028:0788b06_16",
        "context_with_next_sentence": true
    },
    {
        "source_sentence": "其諸寶牆一一皆以寶塹圍遶，金沙布底，香水盈滿，優鉢羅華、鉢頭摩華、拘物頭華、芬陀利華彌布水上；",
        "from": "T10n0293_028:0788b09_7",
        "context_with_next_sentence": true
    },
    {
        "source_sentence": "此一一河，皆有自然眾寶欄楯及諸寶網莊嚴其岸；",
        "from": "T10n0293_028:0788b10_10",
        "context_with_next_sentence": true
    },
    {
        "source_sentence": "一一河間復有寶多羅樹，七重圍遶；",
        "from": "T10n0293_028:0788b11_9",
        "context_with_next_sentence": true
    },
    {
        "source_sentence": "復有自然寶莊嚴樹，垂諸瓔珞、衣服、鬘帶、真金寶網彌覆其上。",
        "from": "T10n0293_028:0788b12_18",
        "context_with_next_sentence": true
    },
    {
        "source_sentence": "其諸城邑往來之處，所有道路左右八步，皆以種種上妙雜寶間錯莊嚴，發耀舒光，輝映一切；",
        "from": "T10n0293_028:0788b14_19",
        "context_with_next_sentence": true
    },
    {
        "source_sentence": "又有無量持明呪仙，嚴潔其身，如自在天經行遊履，保護眾生；",
        "from": "T10n0293_028:0788b16_8",
        "context_with_next_sentence": true
    },
    {
        "source_sentence": "又彼城邑，一一各有無量園苑遊戲之處，華果樹林無不備足，雜類眾鳥哀鳴和雅，遊集其中，歡樂無畏；",
        "from": "T10n0293_028:0788b18_16",
        "context_with_next_sentence": true
    },
    {
        "source_sentence": "常有無量清淨微妙可愛男女止住其中，身出妙香普熏一切；",
        "from": "T10n0293_028:0788b20_4",
        "context_with_next_sentence": true
    },
    {
        "source_sentence": "諸天晝夜常雨妙華，色類百千，繽紛亂墜。",
        "from": "T10n0293_028:0788b21_3",
        "context_with_next_sentence": true
    },
    {
        "source_sentence": "彼諸城邑一一皆有百千地神而為守護；",
        "from": "T10n0293_028:0788b22_2",
        "context_with_next_sentence": true
    },
    {
        "source_sentence": "其諸城邑內外所有眾寶樹林，瓔珞鬘帶及寶鈴網諸莊嚴具，微風吹動，演出種種妙法音聲；",
        "from": "T10n0293_028:0788b24_5",
        "context_with_next_sentence": true
    },
    {
        "source_sentence": "聞皆喜悅，煩惱銷除，身意清涼，法喜充滿，於阿耨多羅三藐三菩提得不退轉，具足普賢常所稱讚妙行功德。",
        "from": "T10n0293_028:0788b26_14",
        "context_with_next_sentence": true
    },
    {
        "source_sentence": "「彼時，有王名為財主，常以正法化周率土，妃嬪采女八萬四千，輔相大臣其數五百；",
        "from": "T10n0293_028:0788b28_14",
        "context_with_next_sentence": true
    },
    {
        "source_sentence": "五百王子色力具足，形相端嚴，勇猛無畏，能伏怨敵。",
        "from": "T10n0293_028:0788b29_19",
        "context_with_next_sentence": true
    },
    {
        "source_sentence": "王有夫人名蓮華吉祥藏，威德殊勝，顏貌第一；",
        "from": "T10n0293_028:0788c01_19",
        "context_with_next_sentence": true
    },
    {
        "source_sentence": "所生太子名威德主，端正奇特，人所樂見，具足圓滿三十二相。",
        "from": "T10n0293_028:0788c03_7",
        "context_with_next_sentence": true
    },
    {
        "source_sentence": "所謂：",
        "from": "T10n0293_028:0788c03_10",
        "context_with_next_sentence": true
    },
    {
        "source_sentence": "足下平滿，猶如奩底；",
        "from": "T10n0293_028:0788c03_20",
        "context_with_next_sentence": true
    },
    {
        "source_sentence": "千輻輪相，圓滿備足；",
        "from": "T10n0293_028:0788c04_9",
        "context_with_next_sentence": true
    },
    {
        "source_sentence": "手足柔軟，如兜羅綿；",
        "from": "T10n0293_028:0788c04_19",
        "context_with_next_sentence": true
    },
    {
        "source_sentence": "其指纖長，網縵成就；",
        "from": "T10n0293_028:0788c05_8",
        "context_with_next_sentence": true
    },
    {
        "source_sentence": "足跟齊圓，足趺豐起；",
        "from": "T10n0293_028:0788c05_18",
        "context_with_next_sentence": true
    },
    {
        "source_sentence": "一一相稱，光潔妙好；",
        "from": "T10n0293_028:0788c06_8",
        "context_with_next_sentence": true
    },
    {
        "source_sentence": "雙腨𦟛圓，如仙鹿王；",
        "from": "T10n0293_028:0788c06_18",
        "context_with_next_sentence": true
    },
    {
        "source_sentence": "垂臂過膝，猶如象鼻；",
        "from": "T10n0293_028:0788c07_7",
        "context_with_next_sentence": true
    },
    {
        "source_sentence": "馬王陰藏，峯勢隱密；",
        "from": "T10n0293_028:0788c07_17",
        "context_with_next_sentence": true
    },
    {
        "source_sentence": "一一毛孔各生一毛；",
        "from": "T10n0293_028:0788c08_5",
        "context_with_next_sentence": true
    },
    {
        "source_sentence": "紺髮右旋，螺文不亂；",
        "from": "T10n0293_028:0788c08_15",
        "context_with_next_sentence": true
    },
    {
        "source_sentence": "身皮金色，細薄潤滑，一切塵垢所不能著；",
        "from": "T10n0293_028:0788c09_15",
        "context_with_next_sentence": true
    },
    {
        "source_sentence": "手足肩項，七處平滿；",
        "from": "T10n0293_028:0788c10_6",
        "context_with_next_sentence": true
    },
    {
        "source_sentence": "臂膊𦟛圓，脊骨不現，周圓相稱，如尼拘陀樹；",
        "from": "T10n0293_028:0788c11_7",
        "context_with_next_sentence": true
    },
    {
        "source_sentence": "頤頷胸臆，猶如師子；",
        "from": "T10n0293_028:0788c11_17",
        "context_with_next_sentence": true
    },
    {
        "source_sentence": "頸如紺蒲，三約成就；",
        "from": "T10n0293_028:0788c12_6",
        "context_with_next_sentence": true
    },
    {
        "source_sentence": "常光四照，面各一尋；",
        "from": "T10n0293_028:0788c12_16",
        "context_with_next_sentence": true
    },
    {
        "source_sentence": "四十牙齒，鮮白齊密；",
        "from": "T10n0293_028:0788c13_4",
        "context_with_next_sentence": true
    },
    {
        "source_sentence": "舌相紅赤，長廣覆面；",
        "from": "T10n0293_028:0788c13_14",
        "context_with_next_sentence": true
    },
    {
        "source_sentence": "梵音清美，人所樂聞；",
        "from": "T10n0293_028:0788c14_4",
        "context_with_next_sentence": true
    },
    {
        "source_sentence": "目睫青潤，齊整不亂；",
        "from": "T10n0293_028:0788c14_14",
        "context_with_next_sentence": true
    },
    {
        "source_sentence": "目上下瞬，猶如牛王，青白分明；",
        "from": "T10n0293_028:0788c15_8",
        "context_with_next_sentence": true
    },
    {
        "source_sentence": "面部圓滿，猶如淨月；",
        "from": "T10n0293_028:0788c15_18",
        "context_with_next_sentence": true
    },
    {
        "source_sentence": "眉相纖曲，如帝釋弓；",
        "from": "T10n0293_028:0788c16_8",
        "context_with_next_sentence": true
    },
    {
        "source_sentence": "白毫皎潔，文相右旋；",
        "from": "T10n0293_028:0788c16_18",
        "context_with_next_sentence": true
    },
    {
        "source_sentence": "頂有肉髻，猶如天蓋。",
        "from": "T10n0293_028:0788c17_7",
        "context_with_next_sentence": true
    },
    {
        "source_sentence": "如是眾相，莊嚴其身。",
        "from": "T10n0293_028:0788c17_17",
        "context_with_next_sentence": true
    },
    {
        "source_sentence": "「善男子！",
        "from": "T10n0293_028:0788c18_1",
        "context_with_next_sentence": true
    },
    {
        "source_sentence": "太子有時受父王教，與二十千妓侍采女并諸眷屬，前後圍遶從宮城出，詣光明雲峯大香芽園，遊觀嬉戲。",
        "from": "T10n0293_028:0788c20_9",
        "context_with_next_sentence": true
    },
    {
        "source_sentence": "是時，太子乘閻浮檀上妙寶車，其車嚴飾世無倫匹；",
        "from": "T10n0293_028:0788c21_13",
        "context_with_next_sentence": true
    },
    {
        "source_sentence": "大焰金剛以為其輪，天妙金剛以為其轂，香摩尼寶以為其箱，上妙栴檀間廁嚴飾，眾寶華網彌覆其上，大莊嚴藏寶摩尼王為師子座。",
        "from": "T10n0293_028:0788c24_15",
        "context_with_next_sentence": true
    },
    {
        "source_sentence": "五百采女各執寶繩牽馭而行，不遲不速，進止合度。",
        "from": "T10n0293_028:0788c25_19",
        "context_with_next_sentence": true
    },
    {
        "source_sentence": "寶馬千匹，駕以金車，前後導從；",
        "from": "T10n0293_028:0788c26_14",
        "context_with_next_sentence": true
    },
    {
        "source_sentence": "白瑠璃摩尼寶王以為其蓋，放不思議一切希有雜色光明摩尼寶王而為莊校，一切影像紺瑠璃王摩尼妙寶而作其竿，使人執持隨覆其上。",
        "from": "T10n0293_028:0788c29_17",
        "context_with_next_sentence": true
    },
    {
        "source_sentence": "百千萬人持諸寶蓋，百千萬人持諸寶幢，百千萬人持諸寶幡，百千萬人奏諸音樂，百千萬人散諸寶華，百千萬人持諸香爐，燒眾名香，前後圍遶而為翊從。",
        "from": "T10n0293_028:0789a04_8",
        "context_with_next_sentence": true
    },
    {
        "source_sentence": "其路寬平，八衢齊列；",
        "from": "T10n0293_028:0789a04_18",
        "context_with_next_sentence": true
    },
    {
        "source_sentence": "界以雜寶，布以金沙，種種寶華而散其上。",
        "from": "T10n0293_028:0789a05_17",
        "context_with_next_sentence": true
    },
    {
        "source_sentence": "雜寶行樹及寶欄楯，於八衢間次第行列；",
        "from": "T10n0293_028:0789a06_15",
        "context_with_next_sentence": true
    },
    {
        "source_sentence": "覆以種種妙寶鈴網及諸繒綵，懸布樹間，以為嚴飾。",
        "from": "T10n0293_028:0789a08_1",
        "context_with_next_sentence": true
    },
    {
        "source_sentence": "於其路側，處處建立義堂、福舍，眾寶樓閣及諸倉庫，遞相連接，延袤遠近，珍寶財物悉皆充滿；",
        "from": "T10n0293_028:0789a10_4",
        "context_with_next_sentence": true
    },
    {
        "source_sentence": "或於其中積諸珍寶、瓔珞嚴具，或積繒綵上妙衣服，或辦甘美上味飲食，或貯香華身諸資具，或畜象馬雜寶車乘，或復安置端正女人及諸僮僕，善閑一切世儀禮則，一切藝能無不成就。",
        "from": "T10n0293_028:0789a14_8",
        "context_with_next_sentence": true
    },
    {
        "source_sentence": "隨諸眾生有來求𡩡，悉皆施與，靡不令其意願充滿。",
        "from": "T10n0293_028:0789a15_12",
        "context_with_next_sentence": true
    },
    {
        "source_sentence": "「爾時，大樹妙高吉祥王都之中，有一母人，名為善現，有一童女，名具足豔吉祥，顏容端正，色相嚴潔；",
        "from": "T10n0293_028:0789a17_18",
        "context_with_next_sentence": true
    },
    {
        "source_sentence": "洪纖得所，修短合度；",
        "from": "T10n0293_028:0789a18_7",
        "context_with_next_sentence": true
    },
    {
        "source_sentence": "眾相圓備，目髮紺青；",
        "from": "T10n0293_028:0789a18_17",
        "context_with_next_sentence": true
    },
    {
        "source_sentence": "言同梵音，清徹美妙；",
        "from": "T10n0293_028:0789a19_6",
        "context_with_next_sentence": true
    },
    {
        "source_sentence": "智慧聰明，人所尊重；",
        "from": "T10n0293_028:0789a19_16",
        "context_with_next_sentence": true
    },
    {
        "source_sentence": "善達技能，精通辯論；",
        "from": "T10n0293_028:0789a20_6",
        "context_with_next_sentence": true
    },
    {
        "source_sentence": "恭勤匪懈，質直柔和；",
        "from": "T10n0293_028:0789a20_16",
        "context_with_next_sentence": true
    },
    {
        "source_sentence": "少欲寡思，慈愍不害；",
        "from": "T10n0293_028:0789a21_6",
        "context_with_next_sentence": true
    },
    {
        "source_sentence": "具足慚愧，無諂無憍；",
        "from": "T10n0293_028:0789a21_16",
        "context_with_next_sentence": true
    },
    {
        "source_sentence": "志量弘深，人無與等。",
        "from": "T10n0293_028:0789a22_6",
        "context_with_next_sentence": true
    },
    {
        "source_sentence": "及與其母乘妙寶車，將諸眷屬無量采女前後圍遶，先於太子從王都出，歌詠嬉戲，隨路而行；",
        "from": "T10n0293_028:0789a24_9",
        "context_with_next_sentence": true
    },
    {
        "source_sentence": "見其太子奏諸妓樂，言辭諷詠，心生愛染，而白母言：",
        "from": "T10n0293_028:0789a25_14",
        "context_with_next_sentence": true
    },
    {
        "source_sentence": "『善哉！",
        "from": "T10n0293_028:0789a25_18",
        "context_with_next_sentence": true
    },
    {
        "source_sentence": "慈母，我心願得敬事此人，若不遂情，自當殞滅。",
        "from": "T10n0293_028:0789a26_17",
        "context_with_next_sentence": true
    },
    {
        "source_sentence": "』「時，母善現告其女言：",
        "from": "T10n0293_028:0789a27_6",
        "context_with_next_sentence": true
    },
    {
        "source_sentence": "『汝今不應生如是念，何以故？",
        "from": "T10n0293_028:0789a27_20",
        "context_with_next_sentence": true
    },
    {
        "source_sentence": "今此仁者是王太子，具足圓滿轉輪王相，不久當紹轉輪王位，時有女寶自然出現，飛行乘空，有大威德。",
        "from": "T10n0293_028:0789b01_7",
        "context_with_next_sentence": true
    },
    {
        "source_sentence": "我今與汝，種族卑賤，非其匹偶，此甚難得，勿生是意。",
        "from": "T10n0293_028:0789b02_11",
        "context_with_next_sentence": true
    },
    {
        "source_sentence": "』「是時，童女其心決定，堅固不捨。",
        "from": "T10n0293_028:0789b03_6",
        "context_with_next_sentence": true
    },
    {
        "source_sentence": "時，香芽雲峯園苑之側，有一道場，名法雲光明；",
        "from": "T10n0293_028:0789b04_8",
        "context_with_next_sentence": true
    },
    {
        "source_sentence": "時有如來名勝日身，於此道場成等正覺已經七日。",
        "from": "T10n0293_028:0789b05_10",
        "context_with_next_sentence": true
    },
    {
        "source_sentence": "是時，童女遊觀疲極，暫時假寐；",
        "from": "T10n0293_028:0789b06_6",
        "context_with_next_sentence": true
    },
    {
        "source_sentence": "時彼如來即於夢中為現神變。",
        "from": "T10n0293_028:0789b07_1",
        "context_with_next_sentence": true
    },
    {
        "source_sentence": "從夢覺已，時有宿世守護菩薩親友使天，於虛空中而告之言：",
        "from": "T10n0293_028:0789b08_8",
        "context_with_next_sentence": true
    },
    {
        "source_sentence": "『童女！",
        "from": "T10n0293_028:0789b08_12",
        "context_with_next_sentence": true
    },
    {
        "source_sentence": "汝向所夢是勝日身如來，於香芽雲峯園苑之側，法雲光明菩提場中成等正覺始經七日，諸菩薩眾前後圍遶，及諸天、龍、夜叉、乾闥婆、阿脩羅、迦樓羅、緊那羅、摩睺羅伽、梵世諸王、淨居天等，并諸一切主河、主海、主地、主水、主風、主火、主山、主城、主園、主藥、主林、主稼、主方、主空、主晝、主夜、身眾、足行、道場神等，男女眷屬，為欲見佛聽聞法故，皆悉來集；",
        "from": "T10n0293_028:0789b16_9",
        "context_with_next_sentence": true
    },
    {
        "source_sentence": "汝今亦應親近禮敬。",
        "from": "T10n0293_028:0789b16_18",
        "context_with_next_sentence": true
    },
    {
        "source_sentence": "』「時，具足豔吉祥童女以於夢中覩佛神變，得佛功德所加持故，其心無畏，安隱快樂，以其宿心景慕太子，即於其前而說偈言：",
        "from": "T10n0293_028:0789b19_14",
        "context_with_next_sentence": true
    },
    {
        "source_sentence": "「『我身端正無等倫，　　智慧色相皆圓滿，",
        "from": "T10n0293_028:0789b20_0",
        "context_with_next_sentence": true
    },
    {
        "source_sentence": "言辭禮則咸通達，　　功德名聞遍十方。",
        "from": "T10n0293_028:0789b21_17",
        "context_with_next_sentence": true
    },
    {
        "source_sentence": "世間無量諸眾生，　　見我身者皆貪著，",
        "from": "T10n0293_028:0789b22_0",
        "context_with_next_sentence": true
    },
    {
        "source_sentence": "我於彼眾恒清淨，　　曾不生於染愛心。",
        "from": "T10n0293_028:0789b23_17",
        "context_with_next_sentence": true
    },
    {
        "source_sentence": "我心一切無憎愛，　　亦離愚癡瞋恨心，",
        "from": "T10n0293_028:0789b24_0",
        "context_with_next_sentence": true
    },
    {
        "source_sentence": "但以清淨大慈悲，　　究竟饒益諸含識。",
        "from": "T10n0293_028:0789b25_17",
        "context_with_next_sentence": true
    },
    {
        "source_sentence": "我於今時見太子，　　最勝功德相莊嚴，",
        "from": "T10n0293_028:0789b26_0",
        "context_with_next_sentence": true
    },
    {
        "source_sentence": "其心大喜充遍身，　　諸根悅樂思親近。",
        "from": "T10n0293_028:0789b27_17",
        "context_with_next_sentence": true
    },
    {
        "source_sentence": "色如淨妙光明寶，　　毛髮紺青而右旋，",
        "from": "T10n0293_028:0789b28_0",
        "context_with_next_sentence": true
    },
    {
        "source_sentence": "鼻高修直妙端嚴，　　額廣平正眉纖曲。",
        "from": "T10n0293_028:0789b29_17",
        "context_with_next_sentence": true
    },
    {
        "source_sentence": "身如妙寶真金聚，　　相好光明無等倫，",
        "from": "T10n0293_028:0789c01_0",
        "context_with_next_sentence": true
    },
    {
        "source_sentence": "妙眼長廣若青蓮，　　齒白齊密踰珂雪。",
        "from": "T10n0293_028:0789c02_17",
        "context_with_next_sentence": true
    },
    {
        "source_sentence": "月面圓明師子頰，　　口方脣赤色如丹，",
        "from": "T10n0293_028:0789c03_0",
        "context_with_next_sentence": true
    },
    {
        "source_sentence": "所發曾無非法言，　　願最勝尊哀納我。",
        "from": "T10n0293_028:0789c04_17",
        "context_with_next_sentence": true
    },
    {
        "source_sentence": "舌相長廣能柔軟，　　色若赤銅眾寶光，",
        "from": "T10n0293_028:0789c05_0",
        "context_with_next_sentence": true
    },
    {
        "source_sentence": "聲如梵響緊那羅，　　眾生聞者咸欣悅。",
        "from": "T10n0293_028:0789c06_17",
        "context_with_next_sentence": true
    },
    {
        "source_sentence": "發言現笑辭清妙，　　威光蔽眾德難量，",
        "from": "T10n0293_028:0789c07_0",
        "context_with_next_sentence": true
    },
    {
        "source_sentence": "喜顏美貌自莊嚴，　　能令見者無厭足。",
        "from": "T10n0293_028:0789c08_17",
        "context_with_next_sentence": true
    },
    {
        "source_sentence": "心無垢染身清淨，　　三十二相所莊嚴，",
        "from": "T10n0293_028:0789c09_0",
        "context_with_next_sentence": true
    },
    {
        "source_sentence": "必於此界作輪王，　　唯願慈悲垂納受。",
        "from": "T10n0293_028:0789c10_17",
        "context_with_next_sentence": true
    },
    {
        "source_sentence": "』「爾時，威德主太子為於世間顯示女人多諸過患，障諸世間、出世間樂，乃至能障無上菩提；",
        "from": "T10n0293_028:0789c13_1",
        "context_with_next_sentence": true
    },
    {
        "source_sentence": "於眾會中，即為童女而說偈言：",
        "from": "T10n0293_028:0789c13_15",
        "context_with_next_sentence": true
    },
    {
        "source_sentence": "「『世間妄計諸宗族，　　愛敬適悅唯女人，",
        "from": "T10n0293_028:0789c14_0",
        "context_with_next_sentence": true
    },
    {
        "source_sentence": "一切最勝無比倫，　　能成住止諸善伴。",
        "from": "T10n0293_028:0789c15_17",
        "context_with_next_sentence": true
    },
    {
        "source_sentence": "女為第一人中寶，　　亦作天人解脫因，",
        "from": "T10n0293_028:0789c16_0",
        "context_with_next_sentence": true
    },
    {
        "source_sentence": "紹續勝種功德身，　　世智說言女為勝。",
        "from": "T10n0293_028:0789c17_17",
        "context_with_next_sentence": true
    },
    {
        "source_sentence": "一切熱惱燒心苦，　　種種煩冤所逼身，",
        "from": "T10n0293_028:0789c18_0",
        "context_with_next_sentence": true
    },
    {
        "source_sentence": "妻慰令使得清涼，　　譬如毒暑逢甘雨。",
        "from": "T10n0293_028:0789c19_17",
        "context_with_next_sentence": true
    },
    {
        "source_sentence": "凡夫心沒諸憂惱，　　猶遭重病之所纏，",
        "from": "T10n0293_028:0789c20_0",
        "context_with_next_sentence": true
    },
    {
        "source_sentence": "因妻佞媚所歡娛，　　妄謂除憂最勝藥。",
        "from": "T10n0293_028:0789c21_17",
        "context_with_next_sentence": true
    },
    {
        "source_sentence": "邪見眾生興是念，　　女人能為世界因，",
        "from": "T10n0293_028:0789c22_0",
        "context_with_next_sentence": true
    },
    {
        "source_sentence": "生成長育福莊嚴，　　天地變化無能勝。",
        "from": "T10n0293_028:0789c23_17",
        "context_with_next_sentence": true
    },
    {
        "source_sentence": "勤勞世業唯由女，　　勸夫普作諸善事，",
        "from": "T10n0293_028:0789c24_0",
        "context_with_next_sentence": true
    },
    {
        "source_sentence": "能令男子隨意轉，　　此女無染別人心。",
        "from": "T10n0293_028:0789c25_17",
        "context_with_next_sentence": true
    },
    {
        "source_sentence": "智人所說諸煩惱，　　一切過業由女生，",
        "from": "T10n0293_028:0789c26_0",
        "context_with_next_sentence": true
    },
    {
        "source_sentence": "況取卑族以為妻，　　世間極惡無過此。",
        "from": "T10n0293_028:0789c27_17",
        "context_with_next_sentence": true
    },
    {
        "source_sentence": "女人弊執為其性，　　如地堅住匪能移，",
        "from": "T10n0293_028:0789c28_0",
        "context_with_next_sentence": true
    },
    {
        "source_sentence": "但隨富樂榮貴遷，　　貧賤衰羸咸棄捨。",
        "from": "T10n0293_028:0789c29_17",
        "context_with_next_sentence": true
    },
    {
        "source_sentence": "五通仙人大威德，　　退失神通因女人，",
        "from": "T10n0293_028:0790a01_0",
        "context_with_next_sentence": true
    },
    {
        "source_sentence": "隨意自在騎項行，　　王女能令寂靜轉。",
        "from": "T10n0293_028:0790a02_17",
        "context_with_next_sentence": true
    },
    {
        "source_sentence": "琰魔死王及猛風，　　亦如地下沃焦海，",
        "from": "T10n0293_028:0790a03_0",
        "context_with_next_sentence": true
    },
    {
        "source_sentence": "炎火黑蛇刀毒藥，　　女人為害過於此。",
        "from": "T10n0293_028:0790a04_17",
        "context_with_next_sentence": true
    },
    {
        "source_sentence": "敬心給足諸財寶，　　質直承事意無違，",
        "from": "T10n0293_028:0790a05_0",
        "context_with_next_sentence": true
    },
    {
        "source_sentence": "智慧方便或剛柔，　　無有能知女心者。",
        "from": "T10n0293_028:0790a06_17",
        "context_with_next_sentence": true
    },
    {
        "source_sentence": "見人嗁笑皆過彼，　　種種幻惑誘其心，",
        "from": "T10n0293_028:0790a07_0",
        "context_with_next_sentence": true
    },
    {
        "source_sentence": "貌恭矯媚於男夫，　　心藏很戾無知者。",
        "from": "T10n0293_028:0790a08_17",
        "context_with_next_sentence": true
    },
    {
        "source_sentence": "極虛誑語示真實，　　極真實言皆虛妄，",
        "from": "T10n0293_028:0790a09_0",
        "context_with_next_sentence": true
    },
    {
        "source_sentence": "恒如毒獸害眾生，　　咄哉丈夫寧共處。",
        "from": "T10n0293_028:0790a10_17",
        "context_with_next_sentence": true
    },
    {
        "source_sentence": "長時敬事益憍慢，　　暫遇違緣惡轉增，",
        "from": "T10n0293_028:0790a11_0",
        "context_with_next_sentence": true
    },
    {
        "source_sentence": "若出若處一切時，　　陵突於夫無愧恥。",
        "from": "T10n0293_028:0790a12_17",
        "context_with_next_sentence": true
    },
    {
        "source_sentence": "如火焚薪恒不足，　　如海吞流無滿時，",
        "from": "T10n0293_028:0790a13_0",
        "context_with_next_sentence": true
    },
    {
        "source_sentence": "琰魔不厭殺眾生，　　女人欲男心亦爾。",
        "from": "T10n0293_028:0790a14_17",
        "context_with_next_sentence": true
    },
    {
        "source_sentence": "女人不觀於種族，　　老少貴賤與妍媸，",
        "from": "T10n0293_028:0790a15_0",
        "context_with_next_sentence": true
    },
    {
        "source_sentence": "一切男子悉馳求，　　無厭恣欲情如是。",
        "from": "T10n0293_028:0790a16_17",
        "context_with_next_sentence": true
    },
    {
        "source_sentence": "女人志欲無厭足，　　曾無少分繫夫心，",
        "from": "T10n0293_028:0790a17_0",
        "context_with_next_sentence": true
    },
    {
        "source_sentence": "猶如野牛自在行，　　恒思漸食於新草。",
        "from": "T10n0293_028:0790a18_17",
        "context_with_next_sentence": true
    },
    {
        "source_sentence": "少年盛色心流轉，　　富貴從夫繫屬人，",
        "from": "T10n0293_028:0790a19_0",
        "context_with_next_sentence": true
    },
    {
        "source_sentence": "豐盈玉饌瓔珞衣，　　常願貧窮隨自意。",
        "from": "T10n0293_028:0790a20_17",
        "context_with_next_sentence": true
    },
    {
        "source_sentence": "種種供事咸充足，　　塗香沐浴妙莊嚴，",
        "from": "T10n0293_028:0790a21_0",
        "context_with_next_sentence": true
    },
    {
        "source_sentence": "未嘗慚愧丈夫恩，　　縱意邪思心不絕。",
        "from": "T10n0293_028:0790a22_17",
        "context_with_next_sentence": true
    },
    {
        "source_sentence": "或染欲語憐愍語，　　舌上猶如甘露生，",
        "from": "T10n0293_028:0790a23_0",
        "context_with_next_sentence": true
    },
    {
        "source_sentence": "心中猛惡興毒害，　　是故女言難定信。",
        "from": "T10n0293_028:0790a24_17",
        "context_with_next_sentence": true
    },
    {
        "source_sentence": "女人能間夫宗族，　　匪令雍穆暫同居，",
        "from": "T10n0293_028:0790a25_0",
        "context_with_next_sentence": true
    },
    {
        "source_sentence": "父母兄弟甚怨讎，　　一切姻親皆捨離。",
        "from": "T10n0293_028:0790a26_17",
        "context_with_next_sentence": true
    },
    {
        "source_sentence": "外現美容懷諂媚，　　一切愆違滿腹中，",
        "from": "T10n0293_028:0790a27_0",
        "context_with_next_sentence": true
    },
    {
        "source_sentence": "不應觀視一須臾，　　況久甘其麁惡語。",
        "from": "T10n0293_028:0790a28_17",
        "context_with_next_sentence": true
    },
    {
        "source_sentence": "女人恒於一切處，　　防諸過患及猜嫌，",
        "from": "T10n0293_028:0790a29_0",
        "context_with_next_sentence": true
    },
    {
        "source_sentence": "一行有虧眾所輕，　　傷風敗俗人咸棄。",
        "from": "T10n0293_028:0790b01_17",
        "context_with_next_sentence": true
    },
    {
        "source_sentence": "女人童幼及中年，　　乃至老時過百歲，",
        "from": "T10n0293_028:0790b02_0",
        "context_with_next_sentence": true
    },
    {
        "source_sentence": "內外種族皆榮貴，　　動止恒須人所防。",
        "from": "T10n0293_028:0790b03_17",
        "context_with_next_sentence": true
    },
    {
        "source_sentence": "處女居家隨父母，　　笄年適事又從夫，",
        "from": "T10n0293_028:0790b04_0",
        "context_with_next_sentence": true
    },
    {
        "source_sentence": "夫亡從子護嫌疑，　　由是常名不自在。",
        "from": "T10n0293_028:0790b05_17",
        "context_with_next_sentence": true
    },
    {
        "source_sentence": "出家捨欲修寂靜，　　心思女境非聖賢，",
        "from": "T10n0293_028:0790b06_0",
        "context_with_next_sentence": true
    },
    {
        "source_sentence": "猶欝金香染垢衣，　　離善常為智人笑。",
        "from": "T10n0293_028:0790b07_17",
        "context_with_next_sentence": true
    },
    {
        "source_sentence": "如囚得出思還入，　　如狂遇差願重生，",
        "from": "T10n0293_028:0790b08_0",
        "context_with_next_sentence": true
    },
    {
        "source_sentence": "癩病已除念病時，　　捨女思女過於是。",
        "from": "T10n0293_028:0790b09_17",
        "context_with_next_sentence": true
    },
    {
        "source_sentence": "如澄靜水蛟龍止，　　亦如金窟猛獸居，",
        "from": "T10n0293_028:0790b10_0",
        "context_with_next_sentence": true
    },
    {
        "source_sentence": "雖修戒定念女人，　　智者觀之亦如是。",
        "from": "T10n0293_028:0790b11_17",
        "context_with_next_sentence": true
    },
    {
        "source_sentence": "智人寧吞於熱鐵，　　不觀女色亂其心，",
        "from": "T10n0293_028:0790b12_0",
        "context_with_next_sentence": true
    },
    {
        "source_sentence": "戒定慧品遍成怨，　　寂靜資緣皆棄捨。",
        "from": "T10n0293_028:0790b13_17",
        "context_with_next_sentence": true
    },
    {
        "source_sentence": "女人不觀於勝族，　　吉祥富貴智名聞，",
        "from": "T10n0293_028:0790b14_0",
        "context_with_next_sentence": true
    },
    {
        "source_sentence": "唯求染欲無異心，　　云何慧者所親近？",
        "from": "T10n0293_028:0790b15_17",
        "context_with_next_sentence": true
    },
    {
        "source_sentence": "有住諸禪及威勢，　　能殺勇力與王仙，",
        "from": "T10n0293_028:0790b16_0",
        "context_with_next_sentence": true
    },
    {
        "source_sentence": "或時女色染其心，　　退失調伏諸功德。",
        "from": "T10n0293_028:0790b17_17",
        "context_with_next_sentence": true
    },
    {
        "source_sentence": "鬪諍象馬諸軍陣，　　亡軀濟海集珍財，",
        "from": "T10n0293_028:0790b18_0",
        "context_with_next_sentence": true
    },
    {
        "source_sentence": "勝族乞匃為僕隷，　　行非正法皆由女。",
        "from": "T10n0293_028:0790b19_17",
        "context_with_next_sentence": true
    },
    {
        "source_sentence": "女人喜怒情難見，　　染心邪計量無涯，",
        "from": "T10n0293_028:0790b20_0",
        "context_with_next_sentence": true
    },
    {
        "source_sentence": "世間名稱諸智人，　　無有能知女心者。",
        "from": "T10n0293_028:0790b21_17",
        "context_with_next_sentence": true
    },
    {
        "source_sentence": "五通神仙及天主，　　能知大海水多少，",
        "from": "T10n0293_028:0790b22_0",
        "context_with_next_sentence": true
    },
    {
        "source_sentence": "終身計算莫能知，　　一一女人差別意。",
        "from": "T10n0293_028:0790b23_17",
        "context_with_next_sentence": true
    },
    {
        "source_sentence": "諂言悅耳甘如蜜，　　心如利劍害於人，",
        "from": "T10n0293_028:0790b24_0",
        "context_with_next_sentence": true
    },
    {
        "source_sentence": "亂意巧妙奪人心，　　懷惡興謀肆諸毒。",
        "from": "T10n0293_028:0790b25_17",
        "context_with_next_sentence": true
    },
    {
        "source_sentence": "女人妙飾或無飾，　　行住坐臥悉猜嫌，",
        "from": "T10n0293_028:0790b26_0",
        "context_with_next_sentence": true
    },
    {
        "source_sentence": "邪視愚智諸女人，　　見畫像女亦憎惡。",
        "from": "T10n0293_028:0790b27_17",
        "context_with_next_sentence": true
    },
    {
        "source_sentence": "愚童樂攀毒樹枝，　　癡亂欲住毒蛇窟，",
        "from": "T10n0293_028:0790b28_0",
        "context_with_next_sentence": true
    },
    {
        "source_sentence": "狂人執持於熱鐵，　　親近女色過於是。",
        "from": "T10n0293_028:0790b29_17",
        "context_with_next_sentence": true
    },
    {
        "source_sentence": "染著女色心昏醉，　　違意忿毒害於身，",
        "from": "T10n0293_028:0790c01_0",
        "context_with_next_sentence": true
    },
    {
        "source_sentence": "怖彼女人喜怒時，　　智者云何親近住。",
        "from": "T10n0293_028:0790c02_17",
        "context_with_next_sentence": true
    },
    {
        "source_sentence": "女人惡法滿其心，　　如河深水蛟龍止，",
        "from": "T10n0293_028:0790c03_0",
        "context_with_next_sentence": true
    },
    {
        "source_sentence": "不觀勇力色種族，　　恣欲從心無是非。",
        "from": "T10n0293_028:0790c04_17",
        "context_with_next_sentence": true
    },
    {
        "source_sentence": "女心不定如疾風，　　亦如迅速浮雲電，",
        "from": "T10n0293_028:0790c05_0",
        "context_with_next_sentence": true
    },
    {
        "source_sentence": "百歲供承資所欲，　　曾無少念丈夫恩。",
        "from": "T10n0293_028:0790c06_17",
        "context_with_next_sentence": true
    },
    {
        "source_sentence": "不敬有德輕無德，　　憎貧樂富徇貪求，",
        "from": "T10n0293_028:0790c07_0",
        "context_with_next_sentence": true
    },
    {
        "source_sentence": "美言敬養增慢高，　　資財闕乏無心顧。",
        "from": "T10n0293_028:0790c08_17",
        "context_with_next_sentence": true
    },
    {
        "source_sentence": "蚖蛇枯磧狼毒華，　　共住戴持傷一世，",
        "from": "T10n0293_028:0790c09_0",
        "context_with_next_sentence": true
    },
    {
        "source_sentence": "暫近女色過於彼，　　永害未來功德身。",
        "from": "T10n0293_028:0790c10_17",
        "context_with_next_sentence": true
    },
    {
        "source_sentence": "女人讒巧恒是非，　　離間六親及朋友，",
        "from": "T10n0293_028:0790c11_0",
        "context_with_next_sentence": true
    },
    {
        "source_sentence": "覆藏己過揚他失，　　一切過患由女人。",
        "from": "T10n0293_028:0790c12_17",
        "context_with_next_sentence": true
    },
    {
        "source_sentence": "女心不定如猨狖，　　恒思少過忘多恩，",
        "from": "T10n0293_028:0790c13_0",
        "context_with_next_sentence": true
    },
    {
        "source_sentence": "愚夫敬事若師尊，　　如奴奉主情無足。",
        "from": "T10n0293_028:0790c14_17",
        "context_with_next_sentence": true
    },
    {
        "source_sentence": "女性如河滋汎溢，　　漂諸勝法壞多身，",
        "from": "T10n0293_028:0790c15_0",
        "context_with_next_sentence": true
    },
    {
        "source_sentence": "如流湍激兩岸崩，　　女人害善過於是。",
        "from": "T10n0293_028:0790c16_17",
        "context_with_next_sentence": true
    },
    {
        "source_sentence": "女人欲網甚堅密，　　顧視徐行無愧容，",
        "from": "T10n0293_028:0790c17_0",
        "context_with_next_sentence": true
    },
    {
        "source_sentence": "笑語歡諍無異心，　　羅諸富貴如昏醉。",
        "from": "T10n0293_028:0790c18_17",
        "context_with_next_sentence": true
    },
    {
        "source_sentence": "女人染愛由妄起，　　如樹無根欲盡燈，",
        "from": "T10n0293_028:0790c19_0",
        "context_with_next_sentence": true
    },
    {
        "source_sentence": "色衰愛息一須臾，　　所有恩情咸滅盡。",
        "from": "T10n0293_028:0790c20_17",
        "context_with_next_sentence": true
    },
    {
        "source_sentence": "女人愛欲須臾頃，　　染心邪語信難依，",
        "from": "T10n0293_028:0790c21_0",
        "context_with_next_sentence": true
    },
    {
        "source_sentence": "或時寶重過殊珍，　　或生厭棄如蒭草。",
        "from": "T10n0293_028:0790c22_17",
        "context_with_next_sentence": true
    },
    {
        "source_sentence": "象王自在拔樹力，　　色如浮空大白雲，",
        "from": "T10n0293_028:0790c23_0",
        "context_with_next_sentence": true
    },
    {
        "source_sentence": "由為女象醉其心，　　一切隨人所調伏。",
        "from": "T10n0293_028:0790c24_17",
        "context_with_next_sentence": true
    },
    {
        "source_sentence": "菩薩為法攝女人，　　雖恒教授心遠離，",
        "from": "T10n0293_028:0790c25_0",
        "context_with_next_sentence": true
    },
    {
        "source_sentence": "若時太過而親近，　　如鳥折翼不能飛。",
        "from": "T10n0293_028:0790c26_17",
        "context_with_next_sentence": true
    },
    {
        "source_sentence": "女人志趣恒卑下，　　如河流處岸崩摧，",
        "from": "T10n0293_028:0790c27_0",
        "context_with_next_sentence": true
    },
    {
        "source_sentence": "所往能令善法衰，　　毀宗滅族皆因此。",
        "from": "T10n0293_028:0790c28_17",
        "context_with_next_sentence": true
    },
    {
        "source_sentence": "女人能張愛欲網，　　羅捕一切諸愚夫，",
        "from": "T10n0293_028:0790c29_0",
        "context_with_next_sentence": true
    },
    {
        "source_sentence": "世間染欲諸眾生，　　如魚吞鉤為所食。",
        "from": "T10n0293_028:0791a01_17",
        "context_with_next_sentence": true
    },
    {
        "source_sentence": "智者觀知本不淨，　　九竅常流晝夜時，",
        "from": "T10n0293_028:0791a02_0",
        "context_with_next_sentence": true
    },
    {
        "source_sentence": "如是厭離女人身，　　云何於此生貪著？",
        "from": "T10n0293_028:0791a03_17",
        "context_with_next_sentence": true
    },
    {
        "source_sentence": "女身虛幻如浮泡，　　老病死苦所依處，",
        "from": "T10n0293_028:0791a04_0",
        "context_with_next_sentence": true
    },
    {
        "source_sentence": "積集不淨過山嶽，　　云何於此生貪著？",
        "from": "T10n0293_028:0791a05_17",
        "context_with_next_sentence": true
    },
    {
        "source_sentence": "一切憂惱及恐怖，　　皆從女色之所生，",
        "from": "T10n0293_028:0791a06_0",
        "context_with_next_sentence": true
    },
    {
        "source_sentence": "若能觀察無貪著，　　解脫無憂無恐懼。",
        "from": "T10n0293_028:0791a07_17",
        "context_with_next_sentence": true
    },
    {
        "source_sentence": "是故智者不觀女，　　或時觀察以慈心，",
        "from": "T10n0293_028:0791a08_0",
        "context_with_next_sentence": true
    },
    {
        "source_sentence": "想如母女及姊妹，　　隨應為說無貪法。",
        "from": "T10n0293_028:0791a09_17",
        "context_with_next_sentence": true
    },
    {
        "source_sentence": "能了女人身內外，　　種種不淨之所生，",
        "from": "T10n0293_028:0791a10_0",
        "context_with_next_sentence": true
    },
    {
        "source_sentence": "如何境動思欲火，　　焚燒累劫諸善根。",
        "from": "T10n0293_028:0791a11_17",
        "context_with_next_sentence": true
    },
    {
        "source_sentence": "』「爾時，妙威德主太子說此偈已，告具足豔吉祥童女言：",
        "from": "T10n0293_028:0791a13_4",
        "context_with_next_sentence": true
    },
    {
        "source_sentence": "『汝是誰女？",
        "from": "T10n0293_028:0791a13_10",
        "context_with_next_sentence": true
    },
    {
        "source_sentence": "先繫屬誰？",
        "from": "T10n0293_028:0791a13_15",
        "context_with_next_sentence": true
    },
    {
        "source_sentence": "為誰守護？",
        "from": "T10n0293_028:0791a13_20",
        "context_with_next_sentence": true
    },
    {
        "source_sentence": "若已屬人，我則不應重攝受汝。",
        "from": "T10n0293_028:0791a14_12",
        "context_with_next_sentence": true
    },
    {
        "source_sentence": "』爾時，太子以偈問曰：",
        "from": "T10n0293_028:0791a15_2",
        "context_with_next_sentence": true
    },
    {
        "source_sentence": "「『汝具清淨功德身，　　色相端嚴甚微妙，",
        "from": "T10n0293_028:0791a16_0",
        "context_with_next_sentence": true
    },
    {
        "source_sentence": "我今問汝應實答，　　汝本從生及所居，",
        "from": "T10n0293_028:0791a17_0",
        "context_with_next_sentence": true
    },
    {
        "source_sentence": "父母親屬為是誰？",
        "from": "T10n0293_028:0791a18_7",
        "context_with_next_sentence": true
    },
    {
        "source_sentence": "　　汝復今依誰所住？",
        "from": "T10n0293_028:0791a18_17",
        "context_with_next_sentence": true
    },
    {
        "source_sentence": "若已繫屬於他人，　　我則不應重攝受。",
        "from": "T10n0293_028:0791a19_17",
        "context_with_next_sentence": true
    },
    {
        "source_sentence": "汝不好盜他財物，　　汝不無慈害有情，",
        "from": "T10n0293_028:0791a20_0",
        "context_with_next_sentence": true
    },
    {
        "source_sentence": "汝不邪行染其心，　　畢竟汝依何語住？",
        "from": "T10n0293_028:0791a21_17",
        "context_with_next_sentence": true
    },
    {
        "source_sentence": "汝不離間他親友，　　口出一切麁惡言，",
        "from": "T10n0293_028:0791a22_0",
        "context_with_next_sentence": true
    },
    {
        "source_sentence": "虛誑無義惱群生，　　貪求境界懷嫉妬？",
        "from": "T10n0293_028:0791a23_17",
        "context_with_next_sentence": true
    },
    {
        "source_sentence": "汝不於他生恚怒，　　以邪險見自纏心，",
        "from": "T10n0293_028:0791a24_0",
        "context_with_next_sentence": true
    },
    {
        "source_sentence": "不行諂幻誑世間，　　作諸相違重業不？",
        "from": "T10n0293_028:0791a25_17",
        "context_with_next_sentence": true
    },
    {
        "source_sentence": "尊重父母師長不，　　恭敬一切善友不？",
        "from": "T10n0293_028:0791a26_17",
        "context_with_next_sentence": true
    },
    {
        "source_sentence": "見諸困厄貧窮人，　　能起慈心饒益不？",
        "from": "T10n0293_028:0791a27_17",
        "context_with_next_sentence": true
    },
    {
        "source_sentence": "若有一切善知識，　　誨示於汝真實法，",
        "from": "T10n0293_028:0791a28_0",
        "context_with_next_sentence": true
    },
    {
        "source_sentence": "能以堅固信樂心，　　恭敬勤修供養不？",
        "from": "T10n0293_028:0791a29_17",
        "context_with_next_sentence": true
    },
    {
        "source_sentence": "汝能愛樂諸佛不，　　汝能尊重菩薩不？",
        "from": "T10n0293_028:0791b01_17",
        "context_with_next_sentence": true
    },
    {
        "source_sentence": "最勝佛法功德僧，　　一切能生恭敬不？",
        "from": "T10n0293_028:0791b02_17",
        "context_with_next_sentence": true
    },
    {
        "source_sentence": "汝能安住正法不，　　汝能遠離非法不？",
        "from": "T10n0293_028:0791b03_17",
        "context_with_next_sentence": true
    },
    {
        "source_sentence": "聞讚無邊功德海，　　能生愛樂尊重不？",
        "from": "T10n0293_028:0791b04_17",
        "context_with_next_sentence": true
    },
    {
        "source_sentence": "汝見孤獨無所依，　　能起慈心救護不？",
        "from": "T10n0293_028:0791b05_17",
        "context_with_next_sentence": true
    },
    {
        "source_sentence": "汝見惡道諸眾生，　　能生廣大悲心不？",
        "from": "T10n0293_028:0791b06_17",
        "context_with_next_sentence": true
    },
    {
        "source_sentence": "於他所有榮樂事，　　能生最極歡喜不？",
        "from": "T10n0293_028:0791b07_17",
        "context_with_next_sentence": true
    },
    {
        "source_sentence": "於諸逼迫眾生中，　　能住平等捨心不？",
        "from": "T10n0293_028:0791b08_17",
        "context_with_next_sentence": true
    },
    {
        "source_sentence": "汝為癡闇諸眾生，　　求大菩提開悟不？",
        "from": "T10n0293_028:0791b09_17",
        "context_with_next_sentence": true
    },
    {
        "source_sentence": "無邊劫海修諸行，　　不起身心疲倦不？",
        "from": "T10n0293_028:0791b10_17",
        "context_with_next_sentence": true
    },
    {
        "source_sentence": "』「爾時，太子如是問已，女母善現即於其前，自說童女從初誕生乃至成長所有吉祥功德之相，而說偈言：",
        "from": "T10n0293_028:0791b13_7",
        "context_with_next_sentence": true
    },
    {
        "source_sentence": "「『太子仁今應善聽，　　所問此女諸因緣，",
        "from": "T10n0293_028:0791b14_0",
        "context_with_next_sentence": true
    },
    {
        "source_sentence": "初生漸次及長成，　　具德莊嚴我當說。",
        "from": "T10n0293_028:0791b15_17",
        "context_with_next_sentence": true
    },
    {
        "source_sentence": "曩於太子初生日，　　此女亦從蓮華生，",
        "from": "T10n0293_028:0791b16_0",
        "context_with_next_sentence": true
    },
    {
        "source_sentence": "諸根清淨相圓明，　　肢節莊嚴皆具足。",
        "from": "T10n0293_028:0791b17_17",
        "context_with_next_sentence": true
    },
    {
        "source_sentence": "我時遊觀於春月，　　入彼最勝娑羅園，",
        "from": "T10n0293_028:0791b18_0",
        "context_with_next_sentence": true
    },
    {
        "source_sentence": "觀諸卉木華始生，　　百穀藥草皆榮茂。",
        "from": "T10n0293_028:0791b19_17",
        "context_with_next_sentence": true
    },
    {
        "source_sentence": "奇樹名華開眾色，　　發耀舒光如慶雲，",
        "from": "T10n0293_028:0791b20_0",
        "context_with_next_sentence": true
    },
    {
        "source_sentence": "黑蜂遊集鳥和鳴，　　聞者忘憂恣歡樂。",
        "from": "T10n0293_028:0791b21_17",
        "context_with_next_sentence": true
    },
    {
        "source_sentence": "同遊八百諸采女，　　容儀端正奪人心，",
        "from": "T10n0293_028:0791b22_0",
        "context_with_next_sentence": true
    },
    {
        "source_sentence": "袨服姝麗備莊嚴，　　言談歌詠皆殊妙。",
        "from": "T10n0293_028:0791b23_17",
        "context_with_next_sentence": true
    },
    {
        "source_sentence": "園有浴池寶嚴飾，　　名為種種蓮華幢，",
        "from": "T10n0293_028:0791b24_0",
        "context_with_next_sentence": true
    },
    {
        "source_sentence": "我將采女詣池邊，　　散華布地而敷座。",
        "from": "T10n0293_028:0791b25_17",
        "context_with_next_sentence": true
    },
    {
        "source_sentence": "於彼清淨芳池內，　　忽生千葉寶蓮華，",
        "from": "T10n0293_028:0791b26_0",
        "context_with_next_sentence": true
    },
    {
        "source_sentence": "閻浮檀金以為臺，　　瑠璃為莖摩尼葉。",
        "from": "T10n0293_028:0791b27_17",
        "context_with_next_sentence": true
    },
    {
        "source_sentence": "妙香眾寶為華蘂，　　普放一切大光明，",
        "from": "T10n0293_028:0791b28_0",
        "context_with_next_sentence": true
    },
    {
        "source_sentence": "眾生覩相盡生疑，　　中夜云何日光照？",
        "from": "T10n0293_028:0791b29_17",
        "context_with_next_sentence": true
    },
    {
        "source_sentence": "夜分既盡日初出，　　光明照此蓮華開，",
        "from": "T10n0293_028:0791c01_0",
        "context_with_next_sentence": true
    },
    {
        "source_sentence": "蓮華放光出妙音，　　示此童女初生相。",
        "from": "T10n0293_028:0791c02_17",
        "context_with_next_sentence": true
    },
    {
        "source_sentence": "我時見此人間寶，　　從彼蓮華之所生，",
        "from": "T10n0293_028:0791c03_0",
        "context_with_next_sentence": true
    },
    {
        "source_sentence": "往修淨業悉無虧，　　今獲圓明諸妙果。",
        "from": "T10n0293_028:0791c04_17",
        "context_with_next_sentence": true
    },
    {
        "source_sentence": "紺瑠璃髮青蓮眼，　　面貌端嚴金色光，",
        "from": "T10n0293_028:0791c05_0",
        "context_with_next_sentence": true
    },
    {
        "source_sentence": "華鬘寶髻具莊嚴，　　吉祥無垢蓮華色。",
        "from": "T10n0293_028:0791c06_17",
        "context_with_next_sentence": true
    },
    {
        "source_sentence": "身分肢節皆圓滿，　　相好光明無比倫，",
        "from": "T10n0293_028:0791c07_0",
        "context_with_next_sentence": true
    },
    {
        "source_sentence": "儼然端坐寶華中，　　猶如淨妙真金像。",
        "from": "T10n0293_028:0791c08_17",
        "context_with_next_sentence": true
    },
    {
        "source_sentence": "遍身所有諸毛孔，　　咸出一切栴檀香，",
        "from": "T10n0293_028:0791c09_0",
        "context_with_next_sentence": true
    },
    {
        "source_sentence": "口中常出青蓮香，　　所有言音同梵響。",
        "from": "T10n0293_028:0791c10_17",
        "context_with_next_sentence": true
    },
    {
        "source_sentence": "或時微笑有宣說，　　猶如天樂妙音聲，",
        "from": "T10n0293_028:0791c11_0",
        "context_with_next_sentence": true
    },
    {
        "source_sentence": "此是女寶世間希，　　非諸下劣當斯偶。",
        "from": "T10n0293_028:0791c12_17",
        "context_with_next_sentence": true
    },
    {
        "source_sentence": "我觀世間無有人，　　堪與此女為其主，",
        "from": "T10n0293_028:0791c13_0",
        "context_with_next_sentence": true
    },
    {
        "source_sentence": "唯仁功德相莊嚴，　　願賜弘悲哀納受。",
        "from": "T10n0293_028:0791c14_17",
        "context_with_next_sentence": true
    },
    {
        "source_sentence": "此女非長亦非短，　　亦復不麁亦不細，",
        "from": "T10n0293_028:0791c15_0",
        "context_with_next_sentence": true
    },
    {
        "source_sentence": "身諸部分悉端嚴，　　眾相圓備無譏醜。",
        "from": "T10n0293_028:0791c16_17",
        "context_with_next_sentence": true
    },
    {
        "source_sentence": "世間所有諸技藝，　　文字算印工巧法，",
        "from": "T10n0293_028:0791c17_0",
        "context_with_next_sentence": true
    },
    {
        "source_sentence": "言辭諷詠皆清妙，　　唯願仁尊哀納受。",
        "from": "T10n0293_028:0791c18_17",
        "context_with_next_sentence": true
    },
    {
        "source_sentence": "亦能解了諸兵法，　　弓劍技術無不通，",
        "from": "T10n0293_028:0791c19_0",
        "context_with_next_sentence": true
    },
    {
        "source_sentence": "善和鬪訟以慈心，　　聞名仰德咸調伏。",
        "from": "T10n0293_028:0791c20_17",
        "context_with_next_sentence": true
    },
    {
        "source_sentence": "宿因勝行皆圓滿，　　一切功德自莊嚴，",
        "from": "T10n0293_028:0791c21_0",
        "context_with_next_sentence": true
    },
    {
        "source_sentence": "見者歡喜永無厭，　　唯願仁尊哀納受。",
        "from": "T10n0293_028:0791c22_17",
        "context_with_next_sentence": true
    },
    {
        "source_sentence": "眾生所有一切病，　　知其因起及增損，",
        "from": "T10n0293_028:0791c23_0",
        "context_with_next_sentence": true
    },
    {
        "source_sentence": "應病與藥使無差，　　能令眾苦皆銷滅。",
        "from": "T10n0293_028:0791c24_17",
        "context_with_next_sentence": true
    },
    {
        "source_sentence": "閻浮一切語言法，　　音聲隨轉無量種，",
        "from": "T10n0293_028:0791c25_0",
        "context_with_next_sentence": true
    },
    {
        "source_sentence": "名言訓釋各不同，　　如是一切咸通達。",
        "from": "T10n0293_028:0791c26_17",
        "context_with_next_sentence": true
    },
    {
        "source_sentence": "世間所有諸音樂，　　歌舞嬉戲及讚詠，",
        "from": "T10n0293_028:0791c27_0",
        "context_with_next_sentence": true
    },
    {
        "source_sentence": "言辭辯論適人心，　　能令見者咸欣悅。",
        "from": "T10n0293_028:0791c28_17",
        "context_with_next_sentence": true
    },
    {
        "source_sentence": "動止威儀皆有則，　　取捨進退合其宜，",
        "from": "T10n0293_028:0791c29_0",
        "context_with_next_sentence": true
    },
    {
        "source_sentence": "於染不染諸眾生，　　但以慈心無所著。",
        "from": "T10n0293_028:0792a01_17",
        "context_with_next_sentence": true
    },
    {
        "source_sentence": "徐步諦觀心不亂，　　諸根寂靜念無虧，",
        "from": "T10n0293_028:0792a02_0",
        "context_with_next_sentence": true
    },
    {
        "source_sentence": "身口恒隨智慧行，　　女人過失咸皆離。",
        "from": "T10n0293_028:0792a03_17",
        "context_with_next_sentence": true
    },
    {
        "source_sentence": "女人所有諸功德，　　此女一切備修持，",
        "from": "T10n0293_028:0792a04_0",
        "context_with_next_sentence": true
    },
    {
        "source_sentence": "人間女寶汝應知，　　願速垂悲哀納受。",
        "from": "T10n0293_028:0792a05_17",
        "context_with_next_sentence": true
    },
    {
        "source_sentence": "其心不慳亦不嫉，　　亦無嗜欲及貪瞋，",
        "from": "T10n0293_028:0792a06_0",
        "context_with_next_sentence": true
    },
    {
        "source_sentence": "質直柔軟性調和，　　言音美妙無麁獷。",
        "from": "T10n0293_028:0792a07_17",
        "context_with_next_sentence": true
    },
    {
        "source_sentence": "恭敬一切諸尊長，　　專求功德志無移，",
        "from": "T10n0293_028:0792a08_0",
        "context_with_next_sentence": true
    },
    {
        "source_sentence": "於諸梵行悉堅持，　　唯願慈悲哀納受。",
        "from": "T10n0293_028:0792a09_17",
        "context_with_next_sentence": true
    },
    {
        "source_sentence": "見諸衰老及重病，　　受諸困厄處貧窮，",
        "from": "T10n0293_028:0792a10_0",
        "context_with_next_sentence": true
    },
    {
        "source_sentence": "無主無親無所依，　　常起慈心而救護。",
        "from": "T10n0293_028:0792a11_17",
        "context_with_next_sentence": true
    },
    {
        "source_sentence": "不念自身安隱樂，　　常樂利益諸眾生，",
        "from": "T10n0293_028:0792a12_0",
        "context_with_next_sentence": true
    },
    {
        "source_sentence": "以此功德莊嚴心，　　究竟觀於真實諦。",
        "from": "T10n0293_028:0792a13_17",
        "context_with_next_sentence": true
    },
    {
        "source_sentence": "行住坐臥心無逸，　　動靜語默常應時，",
        "from": "T10n0293_028:0792a14_0",
        "context_with_next_sentence": true
    },
    {
        "source_sentence": "未曾一念捨眾生，　　能令見者咸尊重。",
        "from": "T10n0293_028:0792a15_17",
        "context_with_next_sentence": true
    },
    {
        "source_sentence": "雖於一切眾生處，　　不起凡夫染污心，",
        "from": "T10n0293_028:0792a16_0",
        "context_with_next_sentence": true
    },
    {
        "source_sentence": "見有慈悲具德人，　　常樂親近無厭足。",
        "from": "T10n0293_028:0792a17_17",
        "context_with_next_sentence": true
    },
    {
        "source_sentence": "普能尊重善知識，　　遠離一切惡知識，",
        "from": "T10n0293_028:0792a18_0",
        "context_with_next_sentence": true
    },
    {
        "source_sentence": "心無躁競恒順行，　　所作先思無謬失。",
        "from": "T10n0293_028:0792a19_17",
        "context_with_next_sentence": true
    },
    {
        "source_sentence": "普於一切無怨恨，　　恒修眾福以嚴身，",
        "from": "T10n0293_028:0792a20_0",
        "context_with_next_sentence": true
    },
    {
        "source_sentence": "智慧人間無等倫，　　此女宜應奉太子。",
        "from": "T10n0293_028:0792a21_17",
        "context_with_next_sentence": true
    },
    {
        "source_sentence": "』大方廣佛華嚴經卷第二十八",
        "from": "T10n0293_028:0792a22_100",
        "context_with_next_sentence": false
    }
]