[
    {
        "source_sentence": "2大般若波羅蜜多經卷第三百四",
        "from": "T06n0220b_304:0547b23_0",
        "context_with_next_sentence": true
    },
    {
        "source_sentence": "三藏法師玄奘奉　詔譯",
        "from": "T06n0220b_304:0547b25_0",
        "context_with_next_sentence": true
    },
    {
        "source_sentence": "初分魔事品第四十之二",
        "from": "T06n0220b_304:0547b26_0",
        "context_with_next_sentence": true
    },
    {
        "source_sentence": "「復次，善現！",
        "from": "T06n0220b_304:0547b27_6",
        "context_with_next_sentence": true
    },
    {
        "source_sentence": "能說法者於六波羅蜜多有方便善巧，能聽法者於六波羅蜜多無方便善巧，兩不和合，不獲說聽、書寫、受持、讀誦、修習甚深般若波羅蜜多，當知是為菩薩魔事。",
        "from": "T06n0220b_304:0547c01_15",
        "context_with_next_sentence": true
    },
    {
        "source_sentence": "「復次，善現！",
        "from": "T06n0220b_304:0547c02_6",
        "context_with_next_sentence": true
    },
    {
        "source_sentence": "能聽法者於六波羅蜜多有方便善巧，能說法者於六波羅蜜多無方便善巧，兩不和合，不獲說聽、書寫、受持、讀誦、修習甚深般若波羅蜜多，當知是為菩薩魔事。",
        "from": "T06n0220b_304:0547c05_15",
        "context_with_next_sentence": true
    },
    {
        "source_sentence": "「復次，善現！",
        "from": "T06n0220b_304:0547c06_6",
        "context_with_next_sentence": true
    },
    {
        "source_sentence": "能說法者已得陀羅尼，能聽法者未得陀羅尼，兩不和合，不獲說聽、書寫、受持、讀誦、修習甚深般若波羅蜜多，當知是為菩薩魔事。",
        "from": "T06n0220b_304:0547c09_3",
        "context_with_next_sentence": true
    },
    {
        "source_sentence": "「復次，善現！",
        "from": "T06n0220b_304:0547c10_6",
        "context_with_next_sentence": true
    },
    {
        "source_sentence": "能聽法者已得陀羅尼，能說法者未得陀羅尼，兩不和合，不獲說聽、書寫、受持、讀誦、修習甚深般若波羅蜜多，當知是為菩薩魔事。",
        "from": "T06n0220b_304:0547c13_3",
        "context_with_next_sentence": true
    },
    {
        "source_sentence": "「復次，善現！",
        "from": "T06n0220b_304:0547c14_6",
        "context_with_next_sentence": true
    },
    {
        "source_sentence": "能說法者欲令恭敬書寫、受持、讀誦、修習甚深般若波羅蜜多，能聽法者不欲恭敬書寫、受持、讀誦、修習甚深般若波羅蜜多，兩不和合，不獲說聽、書寫、受持、讀誦、修習甚深般若波羅蜜多，當知是為菩薩魔事。",
        "from": "T06n0220b_304:0547c18_17",
        "context_with_next_sentence": true
    },
    {
        "source_sentence": "「復次，善現！",
        "from": "T06n0220b_304:0547c19_6",
        "context_with_next_sentence": true
    },
    {
        "source_sentence": "能聽法者欲得恭敬書寫、受持、讀誦、修習甚深般若波羅蜜多，能說法者不欲恭敬書寫、受持、讀誦、修習甚深般若波羅蜜多，兩不和合，不獲說聽、書寫、受持、讀誦、修習甚深般若波羅蜜多，當知是為菩薩魔事。",
        "from": "T06n0220b_304:0547c23_17",
        "context_with_next_sentence": true
    },
    {
        "source_sentence": "「復次，善現！",
        "from": "T06n0220b_304:0547c24_6",
        "context_with_next_sentence": true
    },
    {
        "source_sentence": "能說法者已離貪欲、瞋恚、惛沈睡眠、掉舉惡作、疑蓋，能聽法者未離貪欲、瞋恚、惛沈睡眠、掉舉惡作、疑蓋，兩不和合，不獲說聽、書寫、受持、讀誦、修習甚深般若波羅蜜多，當知是為菩薩魔事。",
        "from": "T06n0220b_304:0547c28_8",
        "context_with_next_sentence": true
    },
    {
        "source_sentence": "「復次，善現！",
        "from": "T06n0220b_304:0547c29_6",
        "context_with_next_sentence": true
    },
    {
        "source_sentence": "能聽法者已離貪欲、瞋恚、惛沈睡眠、掉舉惡作、疑蓋，能說法者未離貪欲、瞋恚、惛沈睡眠、掉舉惡作、疑蓋，兩不和合，不獲說聽、書寫、受持、讀誦、修習甚深般若波羅蜜多，當知是為菩薩魔事。",
        "from": "T06n0220b_304:0548a04_8",
        "context_with_next_sentence": true
    },
    {
        "source_sentence": "「復次，善現！",
        "from": "T06n0220b_304:0548a05_6",
        "context_with_next_sentence": true
    },
    {
        "source_sentence": "若有書寫、受持、讀誦、修習、思惟、演說般若波羅蜜多甚深經時，或有人來說三惡趣種種苦事，因復告言：",
        "from": "T06n0220b_304:0548a07_11",
        "context_with_next_sentence": true
    },
    {
        "source_sentence": "『汝於是身應勤精進，速盡苦際而般涅槃，何用稽留生死大海，受百千種難忍苦事，求趣無上正等菩提？",
        "from": "T06n0220b_304:0548a09_17",
        "context_with_next_sentence": true
    },
    {
        "source_sentence": "』彼由此言，於所書寫、受持、讀誦、修習、思惟、演說般若波羅蜜多甚深經事不得究竟，當知是為菩薩魔事。",
        "from": "T06n0220b_304:0548a12_5",
        "context_with_next_sentence": true
    },
    {
        "source_sentence": "「復次，善現！",
        "from": "T06n0220b_304:0548a13_6",
        "context_with_next_sentence": true
    },
    {
        "source_sentence": "若有書寫、受持、讀誦、修習、思惟、演說般若波羅蜜多甚深經時，或有人來讚說人趣種種勝事，讚說四大王眾天、三十三天、夜摩天、覩史多天、樂變化天、他化自在天諸勝妙事，讚說梵眾天、梵輔天、梵會天、大梵天諸勝妙事，讚說光天、少光天、無量光天、極光淨天諸勝妙事，讚說淨天、少淨天、無量淨天、遍淨天諸勝妙事，讚說廣天、少廣天、無量廣天、廣果天諸勝妙事，讚說無繁天、無熱天、善現天、善見天、色究竟天諸勝妙事，讚說空無邊處、識無邊處、無所有處、非想非非想處諸勝妙事，因復告言：",
        "from": "T06n0220b_304:0548a24_6",
        "context_with_next_sentence": true
    },
    {
        "source_sentence": "『雖於欲界受諸欲樂，於色界中受靜慮樂，在無色界受寂定樂，而彼皆是無常、苦、空、無我、不淨、變壞之法，盡法、謝法、離法、滅法，汝於此身何不精進取預流果、若一來果、若不還果、若阿羅漢果、若獨覺菩提而般涅槃畢竟安樂，何用久處生死輪迴，無事為他受諸苦惱，求趣無上正等菩提？",
        "from": "T06n0220b_304:0548b01_13",
        "context_with_next_sentence": true
    },
    {
        "source_sentence": "』彼由此言，於所書寫、受持、讀誦、修習、思惟、演說般若波羅蜜多甚深經事不得究竟，當知是為菩薩魔事。",
        "from": "T06n0220b_304:0548b03_18",
        "context_with_next_sentence": true
    },
    {
        "source_sentence": "「復次，善現！",
        "from": "T06n0220b_304:0548b04_6",
        "context_with_next_sentence": true
    },
    {
        "source_sentence": "能說法者一身無累無礙自在，能聽法者多將人眾纏擾繫縛，兩不和合，不獲說聽、書寫、受持、讀誦、修習甚深般若波羅蜜多，當知是為菩薩魔事。",
        "from": "T06n0220b_304:0548b07_10",
        "context_with_next_sentence": true
    },
    {
        "source_sentence": "「復次，善現！",
        "from": "T06n0220b_304:0548b08_6",
        "context_with_next_sentence": true
    },
    {
        "source_sentence": "能聽法者一身無累無礙自在，能說法者多將人眾纏擾繫縛，兩不和合，不獲說聽、書寫、受持、讀誦、修習甚深般若波羅蜜多，當知是為菩薩魔事。",
        "from": "T06n0220b_304:0548b11_10",
        "context_with_next_sentence": true
    },
    {
        "source_sentence": "「復次，善現！",
        "from": "T06n0220b_304:0548b12_6",
        "context_with_next_sentence": true
    },
    {
        "source_sentence": "能說法者不樂眾雜，能聽法者樂處眾雜，兩不和合，不獲說聽、書寫、受持、讀誦、修習甚深般若波羅蜜多，當知是為菩薩魔事。",
        "from": "T06n0220b_304:0548b15_1",
        "context_with_next_sentence": true
    },
    {
        "source_sentence": "「復次，善現！",
        "from": "T06n0220b_304:0548b16_6",
        "context_with_next_sentence": true
    },
    {
        "source_sentence": "能聽法者不樂眾雜，能說法者樂處眾雜，兩不和合，不獲說聽、書寫、受持、讀誦、修習甚深般若波羅蜜多，當知是為菩薩魔事。",
        "from": "T06n0220b_304:0548b19_1",
        "context_with_next_sentence": true
    },
    {
        "source_sentence": "「復次，善現！",
        "from": "T06n0220b_304:0548b20_6",
        "context_with_next_sentence": true
    },
    {
        "source_sentence": "能說法者欲令聽者於我所作悉皆隨助，能聽法者不隨其欲，兩不和合，不獲說聽、書寫、受持、讀誦、修習甚深般若波羅蜜多，當知是為菩薩魔事。",
        "from": "T06n0220b_304:0548b23_10",
        "context_with_next_sentence": true
    },
    {
        "source_sentence": "「復次，善現！",
        "from": "T06n0220b_304:0548b24_6",
        "context_with_next_sentence": true
    },
    {
        "source_sentence": "能聽法者欲於說者諸所作事悉皆隨助，能說法者不隨其欲，兩不和合，不獲說聽、書寫、受持、讀誦、修習甚深般若波羅蜜多，當知是為菩薩魔事。",
        "from": "T06n0220b_304:0548b27_10",
        "context_with_next_sentence": true
    },
    {
        "source_sentence": "「復次，善現！",
        "from": "T06n0220b_304:0548b28_6",
        "context_with_next_sentence": true
    },
    {
        "source_sentence": "能說法者為財利故，欲為他說甚深般若波羅蜜多，復欲令彼書寫、受持、讀誦、修習，能聽法者知其所為不欲從受，兩不和合，不獲說聽、書寫、受持、讀誦、修習甚深般若波羅蜜多，當知是為菩薩魔事。",
        "from": "T06n0220b_304:0548c03_13",
        "context_with_next_sentence": true
    },
    {
        "source_sentence": "「復次，善現！",
        "from": "T06n0220b_304:0548c04_6",
        "context_with_next_sentence": true
    },
    {
        "source_sentence": "能聽法者為財利故，欲請他說甚深般若波羅蜜多，復欲方便書寫、受持、讀誦、修習，能說法者知其所為而不隨請，兩不和合，不獲說聽、書寫、受持、讀誦、修習甚深般若波羅蜜多，當知是為菩薩魔事。",
        "from": "T06n0220b_304:0548c08_13",
        "context_with_next_sentence": true
    },
    {
        "source_sentence": "「復次，善現！",
        "from": "T06n0220b_304:0548c09_6",
        "context_with_next_sentence": true
    },
    {
        "source_sentence": "能說法者欲適他方危身命處，能聽法者恐失身命不欲隨往，兩不和合，不獲說聽、書寫、受持、讀誦、修習甚深般若波羅蜜多，當知是為菩薩魔事。",
        "from": "T06n0220b_304:0548c12_10",
        "context_with_next_sentence": true
    },
    {
        "source_sentence": "「復次，善現！",
        "from": "T06n0220b_304:0548c13_6",
        "context_with_next_sentence": true
    },
    {
        "source_sentence": "能聽法者欲適他方危身命處，能說法者恐失身命不欲共往，兩不和合，不獲說聽、書寫、受持、讀誦、修習甚深般若波羅蜜多，當知是為菩薩魔事。",
        "from": "T06n0220b_304:0548c16_10",
        "context_with_next_sentence": true
    },
    {
        "source_sentence": "「復次，善現！",
        "from": "T06n0220b_304:0548c17_6",
        "context_with_next_sentence": true
    },
    {
        "source_sentence": "能說法者欲適他方儉食水處，能聽法者慮彼艱辛不欲隨往，兩不和合，不獲說聽、書寫、受持、讀誦、修習甚深般若波羅蜜多，當知是為菩薩魔事。",
        "from": "T06n0220b_304:0548c20_10",
        "context_with_next_sentence": true
    },
    {
        "source_sentence": "「復次，善現！",
        "from": "T06n0220b_304:0548c21_6",
        "context_with_next_sentence": true
    },
    {
        "source_sentence": "能聽法者欲適他方儉食水處，能說法者慮彼艱辛而不共往，兩不和合，不獲說聽、書寫、受持、讀誦、修習甚深般若波羅蜜多，當知是為菩薩魔事。",
        "from": "T06n0220b_304:0548c24_10",
        "context_with_next_sentence": true
    },
    {
        "source_sentence": "「復次，善現！",
        "from": "T06n0220b_304:0548c25_6",
        "context_with_next_sentence": true
    },
    {
        "source_sentence": "能說法者欲適他方豐樂之所，能聽法者欲隨其去時，說法者方便誡言：",
        "from": "T06n0220b_304:0548c26_16",
        "context_with_next_sentence": true
    },
    {
        "source_sentence": "『汝雖為利欲隨我往，而汝至彼豈必遂心，宜善審思勿後憂悔。",
        "from": "T06n0220b_304:0548c28_5",
        "context_with_next_sentence": true
    },
    {
        "source_sentence": "』時，聽法者聞已念言：",
        "from": "T06n0220b_304:0548c28_16",
        "context_with_next_sentence": true
    },
    {
        "source_sentence": "『是彼不欲令我去相，設固隨往豈必聞法？",
        "from": "T06n0220b_304:0548c29_13",
        "context_with_next_sentence": true
    },
    {
        "source_sentence": "』由此因緣不隨其去，兩不和合，不獲說聽、書寫、受持、讀誦、修習甚深般若波羅蜜多，當知是為菩薩魔事。",
        "from": "T06n0220b_304:0549a03_1",
        "context_with_next_sentence": true
    },
    {
        "source_sentence": "「復次，善現！",
        "from": "T06n0220b_304:0549a04_6",
        "context_with_next_sentence": true
    },
    {
        "source_sentence": "能說法者欲往他方，所經道路曠野險難，多有賊怖、旃茶羅怖、獵師、惡獸、毒蛇等怖，能聽法者欲隨其往時，說法者方便誡言：",
        "from": "T06n0220b_304:0549a07_1",
        "context_with_next_sentence": true
    },
    {
        "source_sentence": "『汝今何故無事隨我欲經如是諸險難處，可善審思勿後致悔。",
        "from": "T06n0220b_304:0549a08_8",
        "context_with_next_sentence": true
    },
    {
        "source_sentence": "』時，聽法者聞已念言：",
        "from": "T06n0220b_304:0549a08_19",
        "context_with_next_sentence": true
    },
    {
        "source_sentence": "『此應不欲令我隨往，設固隨往何必聞法？",
        "from": "T06n0220b_304:0549a09_16",
        "context_with_next_sentence": true
    },
    {
        "source_sentence": "』由此因緣不隨其去，兩不和合，不獲說聽、書寫、受持、讀誦、修習甚深般若波羅蜜多，當知是為菩薩魔事。",
        "from": "T06n0220b_304:0549a12_4",
        "context_with_next_sentence": true
    },
    {
        "source_sentence": "「復次，善現！",
        "from": "T06n0220b_304:0549a13_6",
        "context_with_next_sentence": true
    },
    {
        "source_sentence": "能說法者多有施主數相追隨，聽法者來請說般若波羅蜜多，緣礙無暇即說，聽者起嫌後說不受，兩不和合，不獲說聽、書寫、受持、讀誦、修習甚深般若波羅蜜多，當知是為菩薩魔事。",
        "from": "T06n0220b_304:0549a17_4",
        "context_with_next_sentence": true
    },
    {
        "source_sentence": "「復次，善現！",
        "from": "T06n0220b_304:0549a18_6",
        "context_with_next_sentence": true
    },
    {
        "source_sentence": "有諸惡魔作苾芻像，至菩薩所方便破壞，令於般若波羅蜜多甚深經典不得書寫、受持、讀誦、修習、思惟、為他演說。",
        "from": "T06n0220b_304:0549a20_19",
        "context_with_next_sentence": true
    },
    {
        "source_sentence": "」時，具壽善現白佛言：",
        "from": "T06n0220b_304:0549a21_9",
        "context_with_next_sentence": true
    },
    {
        "source_sentence": "「世尊！",
        "from": "T06n0220b_304:0549a21_13",
        "context_with_next_sentence": true
    },
    {
        "source_sentence": "云何惡魔作苾芻像至菩薩所方便破壞，令於般若波羅蜜多甚深經典不得書寫、受持、讀誦、修習、思惟、為他演說？",
        "from": "T06n0220b_304:0549a24_3",
        "context_with_next_sentence": true
    },
    {
        "source_sentence": "」佛言：",
        "from": "T06n0220b_304:0549a24_7",
        "context_with_next_sentence": true
    },
    {
        "source_sentence": "「善現！",
        "from": "T06n0220b_304:0549a24_11",
        "context_with_next_sentence": true
    },
    {
        "source_sentence": "有諸惡魔作苾芻像，至菩薩所方便破壞，令其毀厭甚深般若波羅蜜多，謂作是言：",
        "from": "T06n0220b_304:0549a26_6",
        "context_with_next_sentence": true
    },
    {
        "source_sentence": "『汝所習誦無相經典非真般若波羅蜜多，我所習誦有相經典是真般若波羅蜜多。",
        "from": "T06n0220b_304:0549a28_3",
        "context_with_next_sentence": true
    },
    {
        "source_sentence": "』作是語時，有諸菩薩未得受記，便於般若波羅蜜多而生疑惑，由疑惑故便於般若波羅蜜多而生毀厭，由毀厭故遂闕書寫、受持、讀誦、修習、思惟、為他演說甚深般若波羅蜜多，當知是為菩薩魔事。",
        "from": "T06n0220b_304:0549b03_11",
        "context_with_next_sentence": true
    },
    {
        "source_sentence": "「復次，善現！",
        "from": "T06n0220b_304:0549b04_6",
        "context_with_next_sentence": true
    },
    {
        "source_sentence": "有諸惡魔作苾芻像，至菩薩所謂菩薩言：",
        "from": "T06n0220b_304:0549b05_3",
        "context_with_next_sentence": true
    },
    {
        "source_sentence": "『若諸菩薩行此般若波羅蜜多，唯證實際得預流果、若一來果、若不還果、若阿羅漢果、若獨覺菩提，終不能得無上佛果，何緣於此唐設劬勞？",
        "from": "T06n0220b_304:0549b08_6",
        "context_with_next_sentence": true
    },
    {
        "source_sentence": "』菩薩既聞，便不書寫、受持、讀誦、修習、思惟、為他演說甚深般若波羅蜜多，當知是為菩薩魔事。",
        "from": "T06n0220b_304:0549b10_8",
        "context_with_next_sentence": true
    },
    {
        "source_sentence": "「復次，善現！",
        "from": "T06n0220b_304:0549b11_6",
        "context_with_next_sentence": true
    },
    {
        "source_sentence": "甚深般若波羅蜜多說聽等時，多諸魔事而為留難，菩薩應覺當遠離之。",
        "from": "T06n0220b_304:0549b12_16",
        "context_with_next_sentence": true
    },
    {
        "source_sentence": "」時，具壽善現白佛言：",
        "from": "T06n0220b_304:0549b13_9",
        "context_with_next_sentence": true
    },
    {
        "source_sentence": "「世尊！",
        "from": "T06n0220b_304:0549b13_13",
        "context_with_next_sentence": true
    },
    {
        "source_sentence": "何等名為魔事留難，菩薩當覺而遠離之？",
        "from": "T06n0220b_304:0549b14_10",
        "context_with_next_sentence": true
    },
    {
        "source_sentence": "」佛言：",
        "from": "T06n0220b_304:0549b14_14",
        "context_with_next_sentence": true
    },
    {
        "source_sentence": "「善現！",
        "from": "T06n0220b_304:0549b14_18",
        "context_with_next_sentence": true
    },
    {
        "source_sentence": "甚深般若波羅蜜多說聽等時，多有相似般若、靜慮、精進、安忍、淨戒、布施波羅蜜多魔事留難，菩薩應覺而遠離之。",
        "from": "T06n0220b_304:0549b17_6",
        "context_with_next_sentence": true
    },
    {
        "source_sentence": "「復次，善現！",
        "from": "T06n0220b_304:0549b18_6",
        "context_with_next_sentence": true
    },
    {
        "source_sentence": "甚深般若波羅蜜多說聽等時，多有相似內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空魔事留難，菩薩應覺當遠離之。",
        "from": "T06n0220b_304:0549b23_4",
        "context_with_next_sentence": true
    },
    {
        "source_sentence": "「復次，善現！",
        "from": "T06n0220b_304:0549b24_6",
        "context_with_next_sentence": true
    },
    {
        "source_sentence": "甚深般若波羅蜜多說聽等時，多有相似真如、法界、法性、不虛妄性、不變異性、平等性、離生性、法定、法住、實際、虛空界、不思議界魔事留難，菩薩應覺當遠離之。",
        "from": "T06n0220b_304:0549b27_13",
        "context_with_next_sentence": true
    },
    {
        "source_sentence": "「復次，善現！",
        "from": "T06n0220b_304:0549b28_6",
        "context_with_next_sentence": true
    },
    {
        "source_sentence": "甚深般若波羅蜜多說聽等時，有諸惡魔作苾芻像至菩薩所，宣說二乘相應之法，謂四聖諦、四靜慮、四無量、四無色定、八解脫、八勝處、九次第定、十遍處、四念住、四正斷、四神足、五根、五力、七等覺支、八聖道支、三解脫門、六神通等，說是法已謂菩薩言：",
        "from": "T06n0220b_304:0549c04_15",
        "context_with_next_sentence": true
    },
    {
        "source_sentence": "『大士當知！",
        "from": "T06n0220b_304:0549c04_21",
        "context_with_next_sentence": true
    },
    {
        "source_sentence": "且依此法精勤修學，取預流果、若一來果、若不還果、若阿羅漢果、若獨覺菩提，遠離一切生老病死，何用無上正等菩提？",
        "from": "T06n0220b_304:0549c07_13",
        "context_with_next_sentence": true
    },
    {
        "source_sentence": "』是為般若魔事留難，菩薩應覺當遠離之。",
        "from": "T06n0220b_304:0549c08_12",
        "context_with_next_sentence": true
    },
    {
        "source_sentence": "「復次，善現！",
        "from": "T06n0220b_304:0549c09_6",
        "context_with_next_sentence": true
    },
    {
        "source_sentence": "有諸惡魔作苾芻像，威儀庠序形貌端嚴，菩薩見之深生愛著，由斯損減一切智智，不獲聽聞、書寫、受持、讀誦、修習、思惟、演說甚深般若波羅蜜多，當知是為菩薩魔事。",
        "from": "T06n0220b_304:0549c12_18",
        "context_with_next_sentence": true
    },
    {
        "source_sentence": "「復次，善現！",
        "from": "T06n0220b_304:0549c13_6",
        "context_with_next_sentence": true
    },
    {
        "source_sentence": "有諸惡魔作佛形像，身純金色，常光一尋，具三十二大丈夫相，八十隨好以自莊嚴，菩薩見之深生愛著，由斯損減一切智智，不獲聽聞、書寫、受持、讀誦、修習、思惟、演說甚深般若波羅蜜多，當知是為菩薩魔事。",
        "from": "T06n0220b_304:0549c17_17",
        "context_with_next_sentence": true
    },
    {
        "source_sentence": "「復次，善現！",
        "from": "T06n0220b_304:0549c18_6",
        "context_with_next_sentence": true
    },
    {
        "source_sentence": "有諸惡魔化作佛像，苾芻圍遶宣說法要，菩薩見之深生愛著，便作是念：",
        "from": "T06n0220b_304:0549c19_17",
        "context_with_next_sentence": true
    },
    {
        "source_sentence": "『願我未來亦當如是。",
        "from": "T06n0220b_304:0549c20_6",
        "context_with_next_sentence": true
    },
    {
        "source_sentence": "』由斯損減一切智智，不獲聽聞、書寫、受持、讀誦、修習、思惟、演說甚深般若波羅蜜多，當知是為菩薩魔事。",
        "from": "T06n0220b_304:0549c22_13",
        "context_with_next_sentence": true
    },
    {
        "source_sentence": "「復次，善現！",
        "from": "T06n0220b_304:0549c23_6",
        "context_with_next_sentence": true
    },
    {
        "source_sentence": "有諸惡魔化作菩薩摩訶薩像，若百若千乃至無量，或行布施波羅蜜多，或行淨戒、安忍、精進、靜慮、般若波羅蜜多，菩薩見之深生愛著，由斯損減一切智智，不獲聽聞、書寫、受持、讀誦、修習、思惟、演說甚深般若波羅蜜多，當知是為菩薩魔事。",
        "from": "T06n0220b_304:0549c28_13",
        "context_with_next_sentence": true
    },
    {
        "source_sentence": "「所以者何？",
        "from": "T06n0220b_304:0549c29_5",
        "context_with_next_sentence": true
    },
    {
        "source_sentence": "善現！",
        "from": "T06n0220b_304:0549c29_8",
        "context_with_next_sentence": true
    },
    {
        "source_sentence": "於甚深般若波羅蜜多中，色無所有，受、想、行、識無所有。",
        "from": "T06n0220b_304:0550a01_14",
        "context_with_next_sentence": true
    },
    {
        "source_sentence": "若於是處色無所有，受、想、行、識無所有，則於是處佛無所有，菩薩、聲聞及諸獨覺亦無所有。",
        "from": "T06n0220b_304:0550a03_12",
        "context_with_next_sentence": true
    },
    {
        "source_sentence": "何以故？",
        "from": "T06n0220b_304:0550a03_16",
        "context_with_next_sentence": true
    },
    {
        "source_sentence": "以一切法自性空故。",
        "from": "T06n0220b_304:0550a04_5",
        "context_with_next_sentence": true
    },
    {
        "source_sentence": "「善現！",
        "from": "T06n0220b_304:0550a05_3",
        "context_with_next_sentence": true
    },
    {
        "source_sentence": "於甚深般若波羅蜜多中，眼處無所有，耳、鼻、舌、身、意處無所有。",
        "from": "T06n0220b_304:0550a06_13",
        "context_with_next_sentence": true
    },
    {
        "source_sentence": "若於是處眼處無所有，耳、鼻、舌、身、意處無所有，則於是處佛無所有，菩薩、聲聞及諸獨覺亦無所有。",
        "from": "T06n0220b_304:0550a08_15",
        "context_with_next_sentence": true
    },
    {
        "source_sentence": "何以故？",
        "from": "T06n0220b_304:0550a08_19",
        "context_with_next_sentence": true
    },
    {
        "source_sentence": "以一切法自性空故。",
        "from": "T06n0220b_304:0550a09_7",
        "context_with_next_sentence": true
    },
    {
        "source_sentence": "「善現！",
        "from": "T06n0220b_304:0550a09_11",
        "context_with_next_sentence": true
    },
    {
        "source_sentence": "於甚深般若波羅蜜多中，色處無所有，聲、香、味、觸、法處無所有。",
        "from": "T06n0220b_304:0550a10_22",
        "context_with_next_sentence": true
    },
    {
        "source_sentence": "若於是處色處無所有，聲、香、味、觸、法處無所有，則於是處佛無所有，菩薩、聲聞及諸獨覺亦無所有。",
        "from": "T06n0220b_304:0550a13_3",
        "context_with_next_sentence": true
    },
    {
        "source_sentence": "何以故？",
        "from": "T06n0220b_304:0550a13_7",
        "context_with_next_sentence": true
    },
    {
        "source_sentence": "以一切法自性空故。",
        "from": "T06n0220b_304:0550a13_16",
        "context_with_next_sentence": true
    },
    {
        "source_sentence": "「善現！",
        "from": "T06n0220b_304:0550a13_20",
        "context_with_next_sentence": true
    },
    {
        "source_sentence": "於甚深般若波羅蜜多中，眼界無所有，色界、眼識界及眼觸、眼觸為緣所生諸受無所有。",
        "from": "T06n0220b_304:0550a15_17",
        "context_with_next_sentence": true
    },
    {
        "source_sentence": "若於是處眼界無所有，色界乃至眼觸為緣所生諸受無所有，則於是處佛無所有，菩薩、聲聞及諸獨覺亦無所有。",
        "from": "T06n0220b_304:0550a18_9",
        "context_with_next_sentence": true
    },
    {
        "source_sentence": "何以故？",
        "from": "T06n0220b_304:0550a18_13",
        "context_with_next_sentence": true
    },
    {
        "source_sentence": "以一切法自性空故。",
        "from": "T06n0220b_304:0550a19_3",
        "context_with_next_sentence": true
    },
    {
        "source_sentence": "「善現！",
        "from": "T06n0220b_304:0550a19_7",
        "context_with_next_sentence": true
    },
    {
        "source_sentence": "於甚深般若波羅蜜多中，耳界無所有，聲界、耳識界及耳觸、耳觸為緣所生諸受無所有。",
        "from": "T06n0220b_304:0550a21_4",
        "context_with_next_sentence": true
    },
    {
        "source_sentence": "若於是處耳界無所有，聲界乃至耳觸為緣所生諸受無所有，則於是處佛無所有，菩薩、聲聞及諸獨覺亦無所有。",
        "from": "T06n0220b_304:0550a23_16",
        "context_with_next_sentence": true
    },
    {
        "source_sentence": "何以故？",
        "from": "T06n0220b_304:0550a23_20",
        "context_with_next_sentence": true
    },
    {
        "source_sentence": "以一切法自性空故。",
        "from": "T06n0220b_304:0550a24_8",
        "context_with_next_sentence": true
    },
    {
        "source_sentence": "「善現！",
        "from": "T06n0220b_304:0550a24_12",
        "context_with_next_sentence": true
    },
    {
        "source_sentence": "於甚深般若波羅蜜多中，鼻界無所有，香界、鼻識界及鼻觸、鼻觸為緣所生諸受無所有。",
        "from": "T06n0220b_304:0550a26_10",
        "context_with_next_sentence": true
    },
    {
        "source_sentence": "若於是處鼻界無所有，香界乃至鼻觸為緣所生諸受無所有，則於是處佛無所有，菩薩、聲聞及諸獨覺亦無所有。",
        "from": "T06n0220b_304:0550a29_2",
        "context_with_next_sentence": true
    },
    {
        "source_sentence": "何以故？",
        "from": "T06n0220b_304:0550a29_6",
        "context_with_next_sentence": true
    },
    {
        "source_sentence": "以一切法自性空故。",
        "from": "T06n0220b_304:0550a29_15",
        "context_with_next_sentence": true
    },
    {
        "source_sentence": "「善現！",
        "from": "T06n0220b_304:0550a29_19",
        "context_with_next_sentence": true
    },
    {
        "source_sentence": "於甚深般若波羅蜜多中，舌界無所有，味界、舌識界及舌觸、舌觸為緣所生諸受無所有。",
        "from": "T06n0220b_304:0550b02_16",
        "context_with_next_sentence": true
    },
    {
        "source_sentence": "若於是處舌界無所有，味界乃至舌觸為緣所生諸受無所有，則於是處佛無所有，菩薩、聲聞及諸獨覺亦無所有。",
        "from": "T06n0220b_304:0550b05_7",
        "context_with_next_sentence": true
    },
    {
        "source_sentence": "何以故？",
        "from": "T06n0220b_304:0550b05_11",
        "context_with_next_sentence": true
    },
    {
        "source_sentence": "以一切法自性空故。",
        "from": "T06n0220b_304:0550b06_1",
        "context_with_next_sentence": true
    },
    {
        "source_sentence": "「善現！",
        "from": "T06n0220b_304:0550b06_5",
        "context_with_next_sentence": true
    },
    {
        "source_sentence": "於甚深般若波羅蜜多中，身界無所有，觸界、身識界及身觸、身觸為緣所生諸受無所有。",
        "from": "T06n0220b_304:0550b08_2",
        "context_with_next_sentence": true
    },
    {
        "source_sentence": "若於是處身界無所有，觸界乃至身觸為緣所生諸受無所有，則於是處佛無所有，菩薩、聲聞及諸獨覺亦無所有。",
        "from": "T06n0220b_304:0550b10_13",
        "context_with_next_sentence": true
    },
    {
        "source_sentence": "何以故？",
        "from": "T06n0220b_304:0550b10_17",
        "context_with_next_sentence": true
    },
    {
        "source_sentence": "以一切法自性空故。",
        "from": "T06n0220b_304:0550b11_6",
        "context_with_next_sentence": true
    },
    {
        "source_sentence": "「善現！",
        "from": "T06n0220b_304:0550b11_10",
        "context_with_next_sentence": true
    },
    {
        "source_sentence": "於甚深般若波羅蜜多中，意界無所有，法界、意識界及意觸、意觸為緣所生諸受無所有。",
        "from": "T06n0220b_304:0550b13_8",
        "context_with_next_sentence": true
    },
    {
        "source_sentence": "若於是處意界無所有，法界乃至意觸為緣所生諸受無所有，則於是處佛無所有，菩薩、聲聞及諸獨覺亦無所有。",
        "from": "T06n0220b_304:0550b16_1",
        "context_with_next_sentence": true
    },
    {
        "source_sentence": "何以故？",
        "from": "T06n0220b_304:0550b16_5",
        "context_with_next_sentence": true
    },
    {
        "source_sentence": "以一切法自性空故。",
        "from": "T06n0220b_304:0550b16_14",
        "context_with_next_sentence": true
    },
    {
        "source_sentence": "「善現！",
        "from": "T06n0220b_304:0550b16_18",
        "context_with_next_sentence": true
    },
    {
        "source_sentence": "於甚深般若波羅蜜多中，地界無所有，水、火、風、空、識界無所有。",
        "from": "T06n0220b_304:0550b18_4",
        "context_with_next_sentence": true
    },
    {
        "source_sentence": "若於是處地界無所有，水、火、風、空、識界無所有，則於是處佛無所有，菩薩、聲聞及諸獨覺亦無所有。",
        "from": "T06n0220b_304:0550b20_8",
        "context_with_next_sentence": true
    },
    {
        "source_sentence": "何以故？",
        "from": "T06n0220b_304:0550b20_12",
        "context_with_next_sentence": true
    },
    {
        "source_sentence": "以一切法自性空故。",
        "from": "T06n0220b_304:0550b21_2",
        "context_with_next_sentence": true
    },
    {
        "source_sentence": "「善現！",
        "from": "T06n0220b_304:0550b21_6",
        "context_with_next_sentence": true
    },
    {
        "source_sentence": "於甚深般若波羅蜜多中，無明無所有，行、識、名色、六處、觸、受、愛、取、有、生、老死愁歎苦憂惱無所有。",
        "from": "T06n0220b_304:0550b23_7",
        "context_with_next_sentence": true
    },
    {
        "source_sentence": "若於是處無明無所有，行乃至老死愁歎苦憂惱無所有，則於是處佛無所有，菩薩、聲聞及諸獨覺亦無所有。",
        "from": "T06n0220b_304:0550b25_17",
        "context_with_next_sentence": true
    },
    {
        "source_sentence": "何以故？",
        "from": "T06n0220b_304:0550b26_1",
        "context_with_next_sentence": true
    },
    {
        "source_sentence": "以一切法自性空故。",
        "from": "T06n0220b_304:0550b26_10",
        "context_with_next_sentence": true
    },
    {
        "source_sentence": "「善現！",
        "from": "T06n0220b_304:0550b27_3",
        "context_with_next_sentence": true
    },
    {
        "source_sentence": "於甚深般若波羅蜜多中，布施波羅蜜多無所有，淨戒、安忍、精進、靜慮、般若波羅蜜多無所有。",
        "from": "T06n0220b_304:0550b29_4",
        "context_with_next_sentence": true
    },
    {
        "source_sentence": "若於是處布施波羅蜜多無所有，淨戒乃至般若波羅蜜多無所有，則於是處佛無所有，菩薩、聲聞及諸獨覺亦無所有。",
        "from": "T06n0220b_304:0550c02_17",
        "context_with_next_sentence": true
    },
    {
        "source_sentence": "何以故？",
        "from": "T06n0220b_304:0550c03_1",
        "context_with_next_sentence": true
    },
    {
        "source_sentence": "以一切法自性空故。",
        "from": "T06n0220b_304:0550c03_10",
        "context_with_next_sentence": true
    },
    {
        "source_sentence": "「善現！",
        "from": "T06n0220b_304:0550c03_14",
        "context_with_next_sentence": true
    },
    {
        "source_sentence": "於甚深般若波羅蜜多中，內空無所有，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空無所有。",
        "from": "T06n0220b_304:0550c07_20",
        "context_with_next_sentence": true
    },
    {
        "source_sentence": "若於是處內空無所有，外空乃至無性自性空無所有，則於是處佛無所有，菩薩、聲聞及諸獨覺亦無所有。",
        "from": "T06n0220b_304:0550c10_6",
        "context_with_next_sentence": true
    },
    {
        "source_sentence": "何以故？",
        "from": "T06n0220b_304:0550c10_10",
        "context_with_next_sentence": true
    },
    {
        "source_sentence": "以一切法自性空故。",
        "from": "T06n0220b_304:0550c10_19",
        "context_with_next_sentence": true
    },
    {
        "source_sentence": "「善現！",
        "from": "T06n0220b_304:0550c11_3",
        "context_with_next_sentence": true
    },
    {
        "source_sentence": "於甚深般若波羅蜜多中，真如無所有，法界、法性、不虛妄性、不變異性、平等性、離生性、法定、法住、實際、虛空界、不思議界無所有。",
        "from": "T06n0220b_304:0550c13_20",
        "context_with_next_sentence": true
    },
    {
        "source_sentence": "若於是處真如無所有，法界乃至不思議界無所有，則於是處佛無所有，菩薩、聲聞及諸獨覺亦無所有。",
        "from": "T06n0220b_304:0550c16_4",
        "context_with_next_sentence": true
    },
    {
        "source_sentence": "何以故？",
        "from": "T06n0220b_304:0550c16_8",
        "context_with_next_sentence": true
    },
    {
        "source_sentence": "以一切法自性空故。",
        "from": "T06n0220b_304:0550c16_17",
        "context_with_next_sentence": true
    },
    {
        "source_sentence": "「善現！",
        "from": "T06n0220b_304:0550c16_21",
        "context_with_next_sentence": true
    },
    {
        "source_sentence": "於甚深般若波羅蜜多中，苦聖諦無所有，集、滅、道聖諦無所有。",
        "from": "T06n0220b_304:0550c18_8",
        "context_with_next_sentence": true
    },
    {
        "source_sentence": "若於是處苦聖諦無所有，集、滅、道聖諦無所有，則於是處佛無所有，菩薩、聲聞及諸獨覺亦無所有。",
        "from": "T06n0220b_304:0550c20_10",
        "context_with_next_sentence": true
    },
    {
        "source_sentence": "何以故？",
        "from": "T06n0220b_304:0550c20_14",
        "context_with_next_sentence": true
    },
    {
        "source_sentence": "以一切法自性空故。",
        "from": "T06n0220b_304:0550c21_4",
        "context_with_next_sentence": true
    },
    {
        "source_sentence": "「善現！",
        "from": "T06n0220b_304:0550c21_8",
        "context_with_next_sentence": true
    },
    {
        "source_sentence": "於甚深般若波羅蜜多中，四靜慮無所有，四無量、四無色定無所有。",
        "from": "T06n0220b_304:0550c22_17",
        "context_with_next_sentence": true
    },
    {
        "source_sentence": "若於是處四靜慮無所有，四無量、四無色定無所有，則於是處佛無所有，菩薩、聲聞及諸獨覺亦無所有。",
        "from": "T06n0220b_304:0550c25_4",
        "context_with_next_sentence": true
    },
    {
        "source_sentence": "何以故？",
        "from": "T06n0220b_304:0550c25_8",
        "context_with_next_sentence": true
    },
    {
        "source_sentence": "以一切法自性空故。",
        "from": "T06n0220b_304:0550c25_17",
        "context_with_next_sentence": true
    },
    {
        "source_sentence": "「善現！",
        "from": "T06n0220b_304:0550c25_21",
        "context_with_next_sentence": true
    },
    {
        "source_sentence": "於甚深般若波羅蜜多中，八解脫無所有，八勝處、九次第定、十遍處無所有。",
        "from": "T06n0220b_304:0550c27_14",
        "context_with_next_sentence": true
    },
    {
        "source_sentence": "若於是處八解脫無所有，八勝處、九次第定、十遍處無所有，則於是處佛無所有，菩薩、聲聞及諸獨覺亦無所有。",
        "from": "T06n0220b_304:0551a01_4",
        "context_with_next_sentence": true
    },
    {
        "source_sentence": "何以故？",
        "from": "T06n0220b_304:0551a01_8",
        "context_with_next_sentence": true
    },
    {
        "source_sentence": "以一切法自性空故。",
        "from": "T06n0220b_304:0551a01_17",
        "context_with_next_sentence": true
    },
    {
        "source_sentence": "「善現！",
        "from": "T06n0220b_304:0551a01_21",
        "context_with_next_sentence": true
    },
    {
        "source_sentence": "於甚深般若波羅蜜多中，四念住無所有，四正斷、四神足、五根、五力、七等覺支、八聖道支無所有。",
        "from": "T06n0220b_304:0551a04_3",
        "context_with_next_sentence": true
    },
    {
        "source_sentence": "若於是處四念住無所有，四正斷乃至八聖道支無所有，則於是處佛無所有，菩薩、聲聞及諸獨覺亦無所有。",
        "from": "T06n0220b_304:0551a06_12",
        "context_with_next_sentence": true
    },
    {
        "source_sentence": "何以故？",
        "from": "T06n0220b_304:0551a06_16",
        "context_with_next_sentence": true
    },
    {
        "source_sentence": "以一切法自性空故。",
        "from": "T06n0220b_304:0551a07_5",
        "context_with_next_sentence": true
    },
    {
        "source_sentence": "「善現！",
        "from": "T06n0220b_304:0551a07_9",
        "context_with_next_sentence": true
    },
    {
        "source_sentence": "於甚深般若波羅蜜多中，空解脫門無所有，無相、無願解脫門無所有。",
        "from": "T06n0220b_304:0551a08_19",
        "context_with_next_sentence": true
    },
    {
        "source_sentence": "若於是處空解脫門無所有，無相、無願解脫門無所有，則於是處佛無所有，菩薩、聲聞及諸獨覺亦無所有。",
        "from": "T06n0220b_304:0551a11_7",
        "context_with_next_sentence": true
    },
    {
        "source_sentence": "何以故？",
        "from": "T06n0220b_304:0551a11_11",
        "context_with_next_sentence": true
    },
    {
        "source_sentence": "以一切法自性空故。",
        "from": "T06n0220b_304:0551a12_1",
        "context_with_next_sentence": true
    },
    {
        "source_sentence": "「善現！",
        "from": "T06n0220b_304:0551a12_5",
        "context_with_next_sentence": true
    },
    {
        "source_sentence": "於甚深般若波羅蜜多中，菩薩十地無所有。",
        "from": "T06n0220b_304:0551a13_3",
        "context_with_next_sentence": true
    },
    {
        "source_sentence": "若於是處菩薩十地無所有，則於是處佛無所有，菩薩、聲聞及諸獨覺亦無所有。",
        "from": "T06n0220b_304:0551a14_19",
        "context_with_next_sentence": true
    },
    {
        "source_sentence": "何以故？",
        "from": "T06n0220b_304:0551a15_3",
        "context_with_next_sentence": true
    },
    {
        "source_sentence": "以一切法自性空故。",
        "from": "T06n0220b_304:0551a15_12",
        "context_with_next_sentence": true
    },
    {
        "source_sentence": "「善現！",
        "from": "T06n0220b_304:0551a16_3",
        "context_with_next_sentence": true
    },
    {
        "source_sentence": "於甚深般若波羅蜜多中，五眼無所有，六神通無所有。",
        "from": "T06n0220b_304:0551a17_6",
        "context_with_next_sentence": true
    },
    {
        "source_sentence": "若於是處五眼無所有，六神通無所有，則於是處佛無所有，菩薩、聲聞及諸獨覺亦無所有。",
        "from": "T06n0220b_304:0551a19_7",
        "context_with_next_sentence": true
    },
    {
        "source_sentence": "何以故？",
        "from": "T06n0220b_304:0551a19_11",
        "context_with_next_sentence": true
    },
    {
        "source_sentence": "以一切法自性空故。",
        "from": "T06n0220b_304:0551a20_1",
        "context_with_next_sentence": true
    },
    {
        "source_sentence": "「善現！",
        "from": "T06n0220b_304:0551a20_5",
        "context_with_next_sentence": true
    },
    {
        "source_sentence": "於甚深般若波羅蜜多中，佛十力無所有，四無所畏、四無礙解、大慈、大悲、大喜、大捨、十八佛不共法無所有。",
        "from": "T06n0220b_304:0551a22_11",
        "context_with_next_sentence": true
    },
    {
        "source_sentence": "若於是處佛十力無所有，四無所畏乃至十八佛不共法無所有，則於是處佛無所有，菩薩、聲聞及諸獨覺亦無所有。",
        "from": "T06n0220b_304:0551a25_4",
        "context_with_next_sentence": true
    },
    {
        "source_sentence": "何以故？",
        "from": "T06n0220b_304:0551a25_8",
        "context_with_next_sentence": true
    },
    {
        "source_sentence": "以一切法自性空故。",
        "from": "T06n0220b_304:0551a25_17",
        "context_with_next_sentence": true
    },
    {
        "source_sentence": "「善現！",
        "from": "T06n0220b_304:0551a25_21",
        "context_with_next_sentence": true
    },
    {
        "source_sentence": "於甚深般若波羅蜜多中，無忘失法無所有，恒住捨性無所有。",
        "from": "T06n0220b_304:0551a27_7",
        "context_with_next_sentence": true
    },
    {
        "source_sentence": "若於是處無忘失法無所有，恒住捨性無所有，則於是處佛無所有，菩薩、聲聞及諸獨覺亦無所有。",
        "from": "T06n0220b_304:0551a29_12",
        "context_with_next_sentence": true
    },
    {
        "source_sentence": "何以故？",
        "from": "T06n0220b_304:0551a29_16",
        "context_with_next_sentence": true
    },
    {
        "source_sentence": "以一切法自性空故。",
        "from": "T06n0220b_304:0551b01_5",
        "context_with_next_sentence": true
    },
    {
        "source_sentence": "「善現！",
        "from": "T06n0220b_304:0551b01_9",
        "context_with_next_sentence": true
    },
    {
        "source_sentence": "於甚深般若波羅蜜多中，一切智無所有，道相智、一切相智無所有。",
        "from": "T06n0220b_304:0551b02_18",
        "context_with_next_sentence": true
    },
    {
        "source_sentence": "若於是處一切智無所有，道相智、一切相智無所有，則於是處佛無所有，菩薩、聲聞及諸獨覺亦無所有。",
        "from": "T06n0220b_304:0551b05_5",
        "context_with_next_sentence": true
    },
    {
        "source_sentence": "何以故？",
        "from": "T06n0220b_304:0551b05_9",
        "context_with_next_sentence": true
    },
    {
        "source_sentence": "以一切法自性空故。",
        "from": "T06n0220b_304:0551b05_18",
        "context_with_next_sentence": true
    },
    {
        "source_sentence": "「善現！",
        "from": "T06n0220b_304:0551b06_1",
        "context_with_next_sentence": true
    },
    {
        "source_sentence": "於甚深般若波羅蜜多中，一切陀羅尼門無所有，一切三摩地門無所有。",
        "from": "T06n0220b_304:0551b07_13",
        "context_with_next_sentence": true
    },
    {
        "source_sentence": "若於是處一切陀羅尼門無所有，一切三摩地門無所有，則於是處佛無所有，菩薩、聲聞及諸獨覺亦無所有。",
        "from": "T06n0220b_304:0551b10_3",
        "context_with_next_sentence": true
    },
    {
        "source_sentence": "何以故？",
        "from": "T06n0220b_304:0551b10_7",
        "context_with_next_sentence": true
    },
    {
        "source_sentence": "以一切法自性空故。",
        "from": "T06n0220b_304:0551b10_16",
        "context_with_next_sentence": true
    },
    {
        "source_sentence": "「善現！",
        "from": "T06n0220b_304:0551b11_3",
        "context_with_next_sentence": true
    },
    {
        "source_sentence": "於甚深般若波羅蜜多中，預流果無所有，一來、不還、阿羅漢果無所有。",
        "from": "T06n0220b_304:0551b12_15",
        "context_with_next_sentence": true
    },
    {
        "source_sentence": "若於是處預流果無所有，一來、不還、阿羅漢果無所有，則於是處佛無所有，菩薩、聲聞及諸獨覺亦無所有。",
        "from": "T06n0220b_304:0551b15_2",
        "context_with_next_sentence": true
    },
    {
        "source_sentence": "何以故？",
        "from": "T06n0220b_304:0551b15_6",
        "context_with_next_sentence": true
    },
    {
        "source_sentence": "以一切法自性空故。",
        "from": "T06n0220b_304:0551b15_15",
        "context_with_next_sentence": true
    },
    {
        "source_sentence": "「善現！",
        "from": "T06n0220b_304:0551b15_19",
        "context_with_next_sentence": true
    },
    {
        "source_sentence": "於甚深般若波羅蜜多中，獨覺菩提無所有。",
        "from": "T06n0220b_304:0551b16_17",
        "context_with_next_sentence": true
    },
    {
        "source_sentence": "若於是處獨覺菩提無所有，則於是處佛無所有，菩薩、聲聞及諸獨覺亦無所有。",
        "from": "T06n0220b_304:0551b18_15",
        "context_with_next_sentence": true
    },
    {
        "source_sentence": "何以故？",
        "from": "T06n0220b_304:0551b18_19",
        "context_with_next_sentence": true
    },
    {
        "source_sentence": "以一切法自性空故。",
        "from": "T06n0220b_304:0551b19_7",
        "context_with_next_sentence": true
    },
    {
        "source_sentence": "「善現！",
        "from": "T06n0220b_304:0551b19_11",
        "context_with_next_sentence": true
    },
    {
        "source_sentence": "於甚深般若波羅蜜多中，一切菩薩摩訶薩行無所有。",
        "from": "T06n0220b_304:0551b20_14",
        "context_with_next_sentence": true
    },
    {
        "source_sentence": "若於是處一切菩薩摩訶薩行無所有，則於是處佛無所有，菩薩、聲聞及諸獨覺亦無所有。",
        "from": "T06n0220b_304:0551b22_15",
        "context_with_next_sentence": true
    },
    {
        "source_sentence": "何以故？",
        "from": "T06n0220b_304:0551b22_19",
        "context_with_next_sentence": true
    },
    {
        "source_sentence": "以一切法自性空故。",
        "from": "T06n0220b_304:0551b23_7",
        "context_with_next_sentence": true
    },
    {
        "source_sentence": "「善現！",
        "from": "T06n0220b_304:0551b23_11",
        "context_with_next_sentence": true
    },
    {
        "source_sentence": "於甚深般若波羅蜜多中，諸佛無上正等菩提無所有。",
        "from": "T06n0220b_304:0551b24_14",
        "context_with_next_sentence": true
    },
    {
        "source_sentence": "若於是處諸佛無上正等菩提無所有，則於是處佛無所有，菩薩、聲聞及諸獨覺亦無所有。",
        "from": "T06n0220b_304:0551b26_16",
        "context_with_next_sentence": true
    },
    {
        "source_sentence": "何以故？",
        "from": "T06n0220b_304:0551b26_20",
        "context_with_next_sentence": true
    },
    {
        "source_sentence": "以一切法自性空故。",
        "from": "T06n0220b_304:0551b27_8",
        "context_with_next_sentence": true
    },
    {
        "source_sentence": "「復次，善現！",
        "from": "T06n0220b_304:0551b28_6",
        "context_with_next_sentence": true
    },
    {
        "source_sentence": "住菩薩乘諸善男子、善女人等，聽聞、書寫、受持、讀誦、修習、思惟、為他演說如是般若波羅蜜多甚深經時，多有留難違害事起，令少福者事不成就。",
        "from": "T06n0220b_304:0551c02_10",
        "context_with_next_sentence": true
    },
    {
        "source_sentence": "如贍部洲有諸珍寶，謂吠瑠璃、螺貝、璧玉、珊瑚、石藏、末尼、真珠、帝青、大青、金、銀等寶，多有盜賊違害留難，諸薄福人求不能得。",
        "from": "T06n0220b_304:0551c05_5",
        "context_with_next_sentence": true
    },
    {
        "source_sentence": "甚深般若波羅蜜多無價寶珠亦復如是，諸少福者聽聞等時，多諸惡魔為作留難。",
        "from": "T06n0220b_304:0551c07_3",
        "context_with_next_sentence": true
    },
    {
        "source_sentence": "」具壽善現即白佛言：",
        "from": "T06n0220b_304:0551c08_8",
        "context_with_next_sentence": true
    },
    {
        "source_sentence": "「如是！",
        "from": "T06n0220b_304:0551c08_12",
        "context_with_next_sentence": true
    },
    {
        "source_sentence": "世尊！",
        "from": "T06n0220b_304:0551c08_15",
        "context_with_next_sentence": true
    },
    {
        "source_sentence": "如是！",
        "from": "T06n0220b_304:0551c08_18",
        "context_with_next_sentence": true
    },
    {
        "source_sentence": "善逝！",
        "from": "T06n0220b_304:0551c08_21",
        "context_with_next_sentence": true
    },
    {
        "source_sentence": "甚深般若波羅蜜多，如贍部洲吠瑠璃等種種珍寶多有留難，諸薄福人求不能得。",
        "from": "T06n0220b_304:0551c10_15",
        "context_with_next_sentence": true
    },
    {
        "source_sentence": "住菩薩乘諸善男子、善女人等少福德故，聽聞等時多諸留難，雖有樂欲而不能成。",
        "from": "T06n0220b_304:0551c12_13",
        "context_with_next_sentence": true
    },
    {
        "source_sentence": "所以者何？",
        "from": "T06n0220b_304:0551c12_18",
        "context_with_next_sentence": true
    },
    {
        "source_sentence": "有愚癡者為魔所使，住菩薩乘諸善男子、善女人等，聽聞、書寫、受持、讀誦、修習、思惟、為他演說如是般若波羅蜜多甚深經時為作留難。",
        "from": "T06n0220b_304:0551c15_16",
        "context_with_next_sentence": true
    },
    {
        "source_sentence": "「世尊！",
        "from": "T06n0220b_304:0551c16_3",
        "context_with_next_sentence": true
    },
    {
        "source_sentence": "彼愚癡者覺慧薄劣，自不聽聞、書寫、受持、讀誦、修習、思惟、演說甚深般若波羅蜜多，復樂障他聽聞、書寫、受持、讀誦、修習、思惟、為他演說甚深般若波羅蜜多。",
        "from": "T06n0220b_304:0551c19_11",
        "context_with_next_sentence": true
    },
    {
        "source_sentence": "世尊！",
        "from": "T06n0220b_304:0551c19_14",
        "context_with_next_sentence": true
    },
    {
        "source_sentence": "彼愚癡者不樂大法，自於般若波羅蜜多甚深經典不樂聽聞、書寫、受持、讀誦、修習、思惟、演說，於他聽聞、書寫、受持、讀誦、修習、思惟、演說如是般若波羅蜜多甚深經時復為障礙。",
        "from": "T06n0220b_304:0551c23_13",
        "context_with_next_sentence": true
    },
    {
        "source_sentence": "」佛言：",
        "from": "T06n0220b_304:0551c24_2",
        "context_with_next_sentence": true
    },
    {
        "source_sentence": "「善現！",
        "from": "T06n0220b_304:0551c24_6",
        "context_with_next_sentence": true
    },
    {
        "source_sentence": "如是！",
        "from": "T06n0220b_304:0551c24_9",
        "context_with_next_sentence": true
    },
    {
        "source_sentence": "如是！",
        "from": "T06n0220b_304:0551c24_12",
        "context_with_next_sentence": true
    },
    {
        "source_sentence": "有愚癡人為魔所使，未種善根福慧薄劣，未於佛所發弘誓願，未為善友之所攝受，自於般若波羅蜜多甚深經典不能聽聞、書寫、受持、讀誦、修習、思惟、演說，新學大乘諸善男子、善女人等，聽聞、書寫、受持、讀誦、修習、思惟、為他演說如是般若波羅蜜多甚深經時，為作留難。",
        "from": "T06n0220b_304:0552a01_10",
        "context_with_next_sentence": true
    },
    {
        "source_sentence": "善現！",
        "from": "T06n0220b_304:0552a01_13",
        "context_with_next_sentence": true
    },
    {
        "source_sentence": "於當來世有善男子、善女人等，覺慧薄劣善根微少，於諸如來廣大功德心不欣樂，自於般若波羅蜜多甚深經典不能聽聞、書寫、受持、讀誦、修習、思惟、廣說，復樂障他聽聞、書寫、受持、讀誦、修習、思惟、為他演說甚深般若波羅蜜多。",
        "from": "T06n0220b_304:0552a06_15",
        "context_with_next_sentence": true
    },
    {
        "source_sentence": "「復次，善現！",
        "from": "T06n0220b_304:0552a07_6",
        "context_with_next_sentence": true
    },
    {
        "source_sentence": "住菩薩乘諸善男子、善女人等，聽聞、書寫、受持、讀誦、修習、思惟、為他演說如是般若波羅蜜多甚深經時多有魔事。",
        "from": "T06n0220b_304:0552a09_14",
        "context_with_next_sentence": true
    },
    {
        "source_sentence": "「善現！",
        "from": "T06n0220b_304:0552a09_18",
        "context_with_next_sentence": true
    },
    {
        "source_sentence": "若善男子、善女人等，聽聞、書寫、受持、讀誦、修習、思惟、為他演說如是般若波羅蜜多甚深經時無諸魔事，復能圓滿般若、靜慮、精進、安忍、淨戒、布施波羅蜜多，復能圓滿內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，復能圓滿真如、法界、法性、不虛妄性、不變異性、平等性、離生性、法定、法住、實際、虛空界、不思議界，復能圓滿苦聖諦、集、滅、道聖諦，復能圓滿四靜慮、四無量、四無色定，復能圓滿八解脫、八勝處、九次第定、十遍處，復能圓滿四念住、四正斷、四神足、五根、五力、七等覺支、八聖道支，復能圓滿空解脫門、無相、無願解脫門，復能圓滿菩薩十地，復能圓滿五眼、六神通，復能圓滿佛十力、四無所畏、四無礙解、大慈、大悲、大喜、大捨、十八佛不共法，復能圓滿無忘失法、恒住捨性，復能圓滿一切智、道相智、一切相智，復能圓滿一切陀羅尼門、一切三摩地門，復能圓滿一切菩薩摩訶薩行，復能圓滿諸佛無上正等菩提。",
        "from": "T06n0220b_304:0552b01_7",
        "context_with_next_sentence": true
    },
    {
        "source_sentence": "「善現！",
        "from": "T06n0220b_304:0552b01_11",
        "context_with_next_sentence": true
    },
    {
        "source_sentence": "當知皆是佛威神力加祐如是諸善男子、善女人等，令其聽聞、書寫、受持、讀誦、修習、思惟、演說如是般若波羅蜜多甚深經時魔事不起，復令圓滿般若、靜慮、精進、安忍、淨戒、布施波羅蜜多，復令圓滿內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，復令圓滿真如、法界、法性、不虛妄性、不變異性、平等性、離生性、法定、法住、實際、虛空界、不思議界，復令圓滿苦聖諦、集、滅、道聖諦，復令圓滿四靜慮、四無量、四無色定，復令圓滿八解脫、八勝處、九次第定、十遍處，復令圓滿四念住、四正斷、四神足、五根、五力、七等覺支、八聖道支，復令圓滿空解脫門、無相、無願解脫門，復令圓滿菩薩十地，復令圓滿五眼、六神通，復令圓滿佛十力、四無所畏、四無礙解、大慈、大悲、大喜、大捨、十八佛不共法，復令圓滿無忘失法、恒住捨性，復令圓滿一切智、道相智、一切相智，復令圓滿一切陀羅尼門、一切三摩地門，復令圓滿一切菩薩摩訶薩行，復令圓滿諸佛無上正等菩提。",
        "from": "T06n0220b_304:0552b22_15",
        "context_with_next_sentence": true
    },
    {
        "source_sentence": "「復次，善現！",
        "from": "T06n0220b_304:0552b23_6",
        "context_with_next_sentence": true
    },
    {
        "source_sentence": "十方世界一切如來、應、正等覺為諸有情現說法者，亦以神力加祐如是諸善男子、善女人等，令其聽聞、書寫、受持、讀誦、修習、思惟、演說如是般若波羅蜜多甚深經時無諸魔事。",
        "from": "T06n0220b_304:0552b27_3",
        "context_with_next_sentence": true
    },
    {
        "source_sentence": "善現！",
        "from": "T06n0220b_304:0552b27_6",
        "context_with_next_sentence": true
    },
    {
        "source_sentence": "十方世界不退轉位一切菩薩摩訶薩眾，亦以神力加祐如是諸善男子、善女人等，令其聽聞、書寫、受持、讀誦、修習、思惟、演說如是般若波羅蜜多甚深經時無諸魔事。",
        "from": "T06n0220b_304:0552c02_1",
        "context_with_next_sentence": true
    },
    {
        "source_sentence": "」大般若波羅蜜多經卷第三百四",
        "from": "T06n0220b_304:0552c03_100",
        "context_with_next_sentence": false
    }
]