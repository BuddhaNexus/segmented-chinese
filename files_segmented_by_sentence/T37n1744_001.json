[
    {
        "source_sentence": "雕勝鬘寶窟敘雕勝鬘寶窟敘",
        "from": "T37n1744_001:0001a03_0",
        "context_with_next_sentence": true
    },
    {
        "source_sentence": "原夫所謂一乘之大車者，則是法王之寶輅",
        "from": "T37n1744_001:0001a05_0",
        "context_with_next_sentence": true
    },
    {
        "source_sentence": "也。是以萬德珍琛以校嚴其高廣、四辯鈴鐸",
        "from": "T37n1744_001:0001a06_0",
        "context_with_next_sentence": true
    },
    {
        "source_sentence": "以縣列其旁邊，欄楯總持、幰蓋悲捨，禪綩以蓐、寂枕以休。",
        "from": "T37n1744_001:0001a08_6",
        "context_with_next_sentence": true
    },
    {
        "source_sentence": "華纓嚲垂，四來舉足歸仰之憙；",
        "from": "T37n1744_001:0001a08_20",
        "context_with_next_sentence": true
    },
    {
        "source_sentence": "寶繩絞絡，群黎寧有愛見之愆？",
        "from": "T37n1744_001:0001a09_13",
        "context_with_next_sentence": true
    },
    {
        "source_sentence": "儐則駢田奉崇、牛則𦛚䐺般若，況夫家且富豐，不偏其施；",
        "from": "T37n1744_001:0001a10_20",
        "context_with_next_sentence": true
    },
    {
        "source_sentence": "乘豈窮匱，無量其籌。",
        "from": "T37n1744_001:0001a11_9",
        "context_with_next_sentence": true
    },
    {
        "source_sentence": "何其盛哉！",
        "from": "T37n1744_001:0001a11_14",
        "context_with_next_sentence": true
    },
    {
        "source_sentence": "何其偉哉！",
        "from": "T37n1744_001:0001a11_19",
        "context_with_next_sentence": true
    },
    {
        "source_sentence": "然夫蒙庶冠癡佩嬰、常舞色味之宅，驂疑駕惑、長驅生死之原，至如饕餮榮聲、安寤熱焰，鏡像膠黐身世、未省漂草爨茅，其靡識火坑，胡暇論寶輅？",
        "from": "T37n1744_001:0001a15_4",
        "context_with_next_sentence": true
    },
    {
        "source_sentence": "於焉我法王，自手擎四鉢而鹿園之教茲基、訖身臥雙林而象喻之誥聿極。",
        "from": "T37n1744_001:0001a17_9",
        "context_with_next_sentence": true
    },
    {
        "source_sentence": "凡鸞音興響、金彩移輝，皆無非憫其嚚頑、悽其矇瞍者矣。",
        "from": "T37n1744_001:0001a18_16",
        "context_with_next_sentence": true
    },
    {
        "source_sentence": "爾乃妙吉遍吉之諸髦翊輔其化、西方東方之群傑贊成其治，以故或恩或讎皆是益物、遭歎遭呵總為施權，要唯所以欲令辟癡冠、決嬰佩，駕大輅、驅廣衢者耳。",
        "from": "T37n1744_001:0001a22_9",
        "context_with_next_sentence": true
    },
    {
        "source_sentence": "茲有勝鬘夫人者，後宮維蹤，本地誰得而測？",
        "from": "T37n1744_001:0001a23_17",
        "context_with_next_sentence": true
    },
    {
        "source_sentence": "柔淑乃質，慈悲宜應為殊。",
        "from": "T37n1744_001:0001a24_9",
        "context_with_next_sentence": true
    },
    {
        "source_sentence": "若夫踰闍信至之晨、虛空像現之日，寄緣興教、託事契機，狐膽外魔、忽壞蘭儀之宣吐，獅吼了義、無畏蓮眸之照臨，實似周朝亂臣之一人，寧匪祇園影響之巨擘？",
        "from": "T37n1744_001:0001a28_2",
        "context_with_next_sentence": true
    },
    {
        "source_sentence": "其經號曰勝鬘獅子吼一乘大方便大方廣也。",
        "from": "T37n1744_001:0001a29_3",
        "context_with_next_sentence": true
    },
    {
        "source_sentence": "夫獅子吼者，是一向記說，自非厥理之終窮，誰獲其說之決定？",
        "from": "T37n1744_001:0001b01_11",
        "context_with_next_sentence": true
    },
    {
        "source_sentence": "一乘也者，唯一佛乘，是為真實。",
        "from": "T37n1744_001:0001b02_6",
        "context_with_next_sentence": true
    },
    {
        "source_sentence": "大方便也者，為說種種，是云權巧。",
        "from": "T37n1744_001:0001b03_1",
        "context_with_next_sentence": true
    },
    {
        "source_sentence": "蓋夫無乘而乘、乘無所乘，稱之一乘。",
        "from": "T37n1744_001:0001b03_18",
        "context_with_next_sentence": true
    },
    {
        "source_sentence": "無運而運、運無所運，即是真運。",
        "from": "T37n1744_001:0001b04_12",
        "context_with_next_sentence": true
    },
    {
        "source_sentence": "唯其無所運，是以無所不運；",
        "from": "T37n1744_001:0001b05_4",
        "context_with_next_sentence": true
    },
    {
        "source_sentence": "唯其無所乘，是以無所不乘。",
        "from": "T37n1744_001:0001b05_17",
        "context_with_next_sentence": true
    },
    {
        "source_sentence": "其非若斯妙玄指之，言大方廣將以何稱之者乎？",
        "from": "T37n1744_001:0001b06_18",
        "context_with_next_sentence": true
    },
    {
        "source_sentence": "但至理幽淵，奉之難入，茫茫歎喟；",
        "from": "T37n1744_001:0001b07_15",
        "context_with_next_sentence": true
    },
    {
        "source_sentence": "譯語古簡，讀者不進，往往惋嗟。",
        "from": "T37n1744_001:0001b08_9",
        "context_with_next_sentence": true
    },
    {
        "source_sentence": "唐初有嘉祥藏大師者，胄遐方而誕秀、協川嶽而稟神，襲龍樹之芳猷、探鷲峰之祕旨。",
        "from": "T37n1744_001:0001b10_15",
        "context_with_next_sentence": true
    },
    {
        "source_sentence": "論鋒共迦旃爭銳、亮軼秋蟬，智囊與舍利競儲、麗譬春鳥，蓋是滅後荃宰、法門英規者也。",
        "from": "T37n1744_001:0001b12_15",
        "context_with_next_sentence": true
    },
    {
        "source_sentence": "於是歎微言之已絕、傷頹風之不振，抗言動論、朱紫教理，發意吐語、涇渭指歸，乃造疏若干卷，顯此真詮以洞明；",
        "from": "T37n1744_001:0001b15_5",
        "context_with_next_sentence": true
    },
    {
        "source_sentence": "立言十萬餘，發茲玄旨而煥炳。",
        "from": "T37n1744_001:0001b15_19",
        "context_with_next_sentence": true
    },
    {
        "source_sentence": "未論深之者便開金藏，即亦繙之者真窺寶窟，庸非驚曉醉狂、指眎寶輅者耶！",
        "from": "T37n1744_001:0001b17_15",
        "context_with_next_sentence": true
    },
    {
        "source_sentence": "然夫請流吾邦固過萬重之濤瀾、傳至今日亦經千餘之星霜，華夏既已歸烏有之家、桑域未曾入回祿之手，雖然書寫襲祕，未澤學教之乾吭；",
        "from": "T37n1744_001:0001b20_19",
        "context_with_next_sentence": true
    },
    {
        "source_sentence": "精藍寶藏，寧息慕古之延領。",
        "from": "T37n1744_001:0001b21_12",
        "context_with_next_sentence": true
    },
    {
        "source_sentence": "矧且蒸濕恒慮、蟫蝕詎防。",
        "from": "T37n1744_001:0001b22_4",
        "context_with_next_sentence": true
    },
    {
        "source_sentence": "茲某夙奉此經、心庶湛邃，曾獲斯記、懷渙層氷。",
        "from": "T37n1744_001:0001b23_6",
        "context_with_next_sentence": true
    },
    {
        "source_sentence": "乃意既噵或里或田，何廢書肆；",
        "from": "T37n1744_001:0001b23_20",
        "context_with_next_sentence": true
    },
    {
        "source_sentence": "亦聞若樹若石，豈擇棗梨。",
        "from": "T37n1744_001:0001b24_11",
        "context_with_next_sentence": true
    },
    {
        "source_sentence": "於是躳自不量，竊企廣布，屢事讎正，猶恐剩魯魚之塵；",
        "from": "T37n1744_001:0001b25_16",
        "context_with_next_sentence": true
    },
    {
        "source_sentence": "仍命剞劂，且喜免潦鶴之瑾。",
        "from": "T37n1744_001:0001b26_9",
        "context_with_next_sentence": true
    },
    {
        "source_sentence": "所冀者，披奉男女，同共締乎來緣；",
        "from": "T37n1744_001:0001b27_4",
        "context_with_next_sentence": true
    },
    {
        "source_sentence": "攝受仁賢，與俱駕乎一乘。",
        "from": "T37n1744_001:0001b27_16",
        "context_with_next_sentence": true
    },
    {
        "source_sentence": "云爾。",
        "from": "T37n1744_001:0001b27_19",
        "context_with_next_sentence": true
    },
    {
        "source_sentence": "元祿十六年季冬之吉沙門道空和南敘",
        "from": "T37n1744_001:0001b28_100",
        "context_with_next_sentence": false
    }
]