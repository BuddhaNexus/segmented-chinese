[
    {
        "source_sentence": "大方廣佛華嚴經卷第二十九",
        "from": "T10n0279_029:0156c24_0",
        "context_with_next_sentence": true
    },
    {
        "source_sentence": "于闐國三藏實叉難陀奉　制譯",
        "from": "T10n0279_029:0156c26_0",
        "context_with_next_sentence": true
    },
    {
        "source_sentence": "之七十迴向品第二十五之七",
        "from": "T10n0279_029:0156c27_0",
        "context_with_next_sentence": true
    },
    {
        "source_sentence": "「佛子！",
        "from": "T10n0279_029:0156c28_3",
        "context_with_next_sentence": true
    },
    {
        "source_sentence": "云何為菩薩摩訶薩等隨順一切眾生迴向？",
        "from": "T10n0279_029:0156c29_2",
        "context_with_next_sentence": true
    },
    {
        "source_sentence": "「佛子！",
        "from": "T10n0279_029:0156c29_6",
        "context_with_next_sentence": true
    },
    {
        "source_sentence": "此菩薩摩訶薩隨所積集一切善根，所謂：",
        "from": "T10n0279_029:0157a01_4",
        "context_with_next_sentence": true
    },
    {
        "source_sentence": "小善根、大善根、廣善根、多善根、無量善根、種種善根、微塵數善根、阿僧祇善根、無邊際善根、不可思善根、不可量善根、佛境界善根、法境界善根、僧境界善根、善知識境界善根、一切眾生境界善根、方便善巧境界善根、修諸善心境界善根、內境界善根、外境界善根、無邊助道法境界善根、勤修一切捨善根、立勝志究竟持淨戒善根、一切捨無不受堪忍善根、常精進心無退善根、以大方便入無量三昧善根、以智慧善觀察善根、知一切眾生心行差別善根、集無邊功德善根、勤修習菩薩業行善根、普覆育一切世間善根。",
        "from": "T10n0279_029:0157a12_18",
        "context_with_next_sentence": true
    },
    {
        "source_sentence": "佛子！",
        "from": "T10n0279_029:0157a13_2",
        "context_with_next_sentence": true
    },
    {
        "source_sentence": "菩薩摩訶薩於此善根修行安住，趣入攝受，積集辦具，悟解心淨；",
        "from": "T10n0279_029:0157a14_12",
        "context_with_next_sentence": true
    },
    {
        "source_sentence": "開示發起時，得堪忍心，閉惡趣門；",
        "from": "T10n0279_029:0157a15_8",
        "context_with_next_sentence": true
    },
    {
        "source_sentence": "善攝諸根，威儀具足，遠離顛倒，正行圓滿；",
        "from": "T10n0279_029:0157a16_7",
        "context_with_next_sentence": true
    },
    {
        "source_sentence": "堪為一切諸佛法器，能作眾生福德良田；",
        "from": "T10n0279_029:0157a17_5",
        "context_with_next_sentence": true
    },
    {
        "source_sentence": "為佛所念，長佛善根，住諸佛願，行諸佛業，心得自在，等三世佛；",
        "from": "T10n0279_029:0157a18_14",
        "context_with_next_sentence": true
    },
    {
        "source_sentence": "趣佛道場，入如來力，具佛色相，超諸世間；",
        "from": "T10n0279_029:0157a19_13",
        "context_with_next_sentence": true
    },
    {
        "source_sentence": "不樂生天，不貪富樂，不著諸行；",
        "from": "T10n0279_029:0157a20_7",
        "context_with_next_sentence": true
    },
    {
        "source_sentence": "一切善根悉以迴向，為諸眾生功德之藏；",
        "from": "T10n0279_029:0157a21_5",
        "context_with_next_sentence": true
    },
    {
        "source_sentence": "住究竟道，普覆一切，於虛妄道中拔出眾生，令其安住一切善法，遍諸境界無斷無盡；",
        "from": "T10n0279_029:0157a23_4",
        "context_with_next_sentence": true
    },
    {
        "source_sentence": "開一切智菩提之門，建立智幢，嚴淨大道；",
        "from": "T10n0279_029:0157a24_3",
        "context_with_next_sentence": true
    },
    {
        "source_sentence": "普能示現一切世間，令除垢染，心善調伏，生如來家，淨佛種性；",
        "from": "T10n0279_029:0157a25_12",
        "context_with_next_sentence": true
    },
    {
        "source_sentence": "功德具足，作大福田，為世所依；",
        "from": "T10n0279_029:0157a26_6",
        "context_with_next_sentence": true
    },
    {
        "source_sentence": "安立眾生咸令清淨，常勤修習一切善根。",
        "from": "T10n0279_029:0157a27_4",
        "context_with_next_sentence": true
    },
    {
        "source_sentence": "「佛子！",
        "from": "T10n0279_029:0157a27_8",
        "context_with_next_sentence": true
    },
    {
        "source_sentence": "菩薩摩訶薩以淨志願菩提心力修諸善根時，作是念言：",
        "from": "T10n0279_029:0157a28_12",
        "context_with_next_sentence": true
    },
    {
        "source_sentence": "『此諸善根是菩提心之所積集，是菩提心之所思惟，是菩提心之所發起，是菩提心之所志樂，是菩提心之所增益；",
        "from": "T10n0279_029:0157b02_4",
        "context_with_next_sentence": true
    },
    {
        "source_sentence": "皆為憐愍一切眾生，皆為趣求一切種智，皆為成就如來十力。",
        "from": "T10n0279_029:0157b03_12",
        "context_with_next_sentence": true
    },
    {
        "source_sentence": "』作是念時，善根增進，永不退轉。",
        "from": "T10n0279_029:0157b04_7",
        "context_with_next_sentence": true
    },
    {
        "source_sentence": "「佛子！",
        "from": "T10n0279_029:0157b04_11",
        "context_with_next_sentence": true
    },
    {
        "source_sentence": "菩薩摩訶薩復作是念：",
        "from": "T10n0279_029:0157b05_1",
        "context_with_next_sentence": true
    },
    {
        "source_sentence": "『願我以此善根果報，盡未來劫，修菩薩行，悉以惠施一切眾生，悉以迴向一切眾生，普遍無餘。",
        "from": "T10n0279_029:0157b07_3",
        "context_with_next_sentence": true
    },
    {
        "source_sentence": "願令阿僧祇世界珍寶充滿，阿僧祇世界衣服充滿，阿僧祇世界妙香充滿，阿僧祇世界莊嚴具充滿，阿僧祇世界無量摩尼寶充滿，阿僧祇世界妙華充滿，阿僧祇世界上味充滿，阿僧祇世界財貨充滿，阿僧祇世界床座充滿——蓋以寶帳、敷以妙衣，阿僧祇世界種種莊嚴寶冠充滿。",
        "from": "T10n0279_029:0157b13_9",
        "context_with_next_sentence": true
    },
    {
        "source_sentence": "假使一人，盡未來劫，常來求索，以此等物而惠施之，未曾厭倦而有休息。",
        "from": "T10n0279_029:0157b15_5",
        "context_with_next_sentence": true
    },
    {
        "source_sentence": "如於一人，於一切眾生悉亦如是。",
        "from": "T10n0279_029:0157b16_1",
        "context_with_next_sentence": true
    },
    {
        "source_sentence": "』佛子！",
        "from": "T10n0279_029:0157b16_5",
        "context_with_next_sentence": true
    },
    {
        "source_sentence": "菩薩摩訶薩如是施時，無虛偽心，無希望心，無名譽心，無中悔心，無熱惱心，但發專求一切智道心、一切悉捨心、哀愍眾生心、教化成熟心、皆令安住一切智智心。",
        "from": "T10n0279_029:0157b19_17",
        "context_with_next_sentence": true
    },
    {
        "source_sentence": "佛子！",
        "from": "T10n0279_029:0157b19_20",
        "context_with_next_sentence": true
    },
    {
        "source_sentence": "菩薩摩訶薩以諸善根如是迴向，盡未來劫，常行惠施。",
        "from": "T10n0279_029:0157b21_4",
        "context_with_next_sentence": true
    },
    {
        "source_sentence": "「佛子！",
        "from": "T10n0279_029:0157b21_8",
        "context_with_next_sentence": true
    },
    {
        "source_sentence": "菩薩摩訶薩復作是念：",
        "from": "T10n0279_029:0157b21_18",
        "context_with_next_sentence": true
    },
    {
        "source_sentence": "『我為一眾生故，欲令阿僧祇世界寶象充滿，七支具足，性極調順，上立金幢，金網彌覆，種種妙寶而為莊嚴，以用布施；",
        "from": "T10n0279_029:0157b24_11",
        "context_with_next_sentence": true
    },
    {
        "source_sentence": "願令阿僧祇世界寶馬充滿，如龍馬王，種種眾寶莊嚴之具而嚴飾之，持用布施；",
        "from": "T10n0279_029:0157b26_8",
        "context_with_next_sentence": true
    },
    {
        "source_sentence": "願令阿僧祇世界妓女充滿，悉能敷奏種種妙音，持用布施；",
        "from": "T10n0279_029:0157b27_15",
        "context_with_next_sentence": true
    },
    {
        "source_sentence": "願令阿僧祇世界男女充滿，持用布施；",
        "from": "T10n0279_029:0157b28_12",
        "context_with_next_sentence": true
    },
    {
        "source_sentence": "願令阿僧祇世界己身充滿，發菩提心而用布施；",
        "from": "T10n0279_029:0157b29_14",
        "context_with_next_sentence": true
    },
    {
        "source_sentence": "願令阿僧祇世界己頭充滿，起不放逸心而用布施；",
        "from": "T10n0279_029:0157c01_17",
        "context_with_next_sentence": true
    },
    {
        "source_sentence": "願令阿僧祇世界己眼充滿，而用布施；",
        "from": "T10n0279_029:0157c02_15",
        "context_with_next_sentence": true
    },
    {
        "source_sentence": "願令阿僧祇世界己身血肉及以骨髓充滿其中，心無顧戀，持用布施；",
        "from": "T10n0279_029:0157c04_8",
        "context_with_next_sentence": true
    },
    {
        "source_sentence": "願令阿僧祇世界自在王位充滿其中，持用布施；",
        "from": "T10n0279_029:0157c05_10",
        "context_with_next_sentence": true
    },
    {
        "source_sentence": "願令阿僧祇世界奴僕作使充滿其中，持用布施。",
        "from": "T10n0279_029:0157c06_12",
        "context_with_next_sentence": true
    },
    {
        "source_sentence": "』菩薩摩訶薩以如是等種種諸物，盡未來劫，安住廣大一切施心，施一眾生；",
        "from": "T10n0279_029:0157c08_7",
        "context_with_next_sentence": true
    },
    {
        "source_sentence": "如一眾生，盡眾生界一切眾生皆如是施。",
        "from": "T10n0279_029:0157c09_5",
        "context_with_next_sentence": true
    },
    {
        "source_sentence": "「佛子！",
        "from": "T10n0279_029:0157c09_9",
        "context_with_next_sentence": true
    },
    {
        "source_sentence": "菩薩摩訶薩於一世界，盡未來劫，修菩薩行，以是等物施一眾生，如是給施一切眾生，皆令滿足；",
        "from": "T10n0279_029:0157c11_12",
        "context_with_next_sentence": true
    },
    {
        "source_sentence": "如於一世界，於盡虛空遍法界一切世界中悉亦如是，大悲普覆，終無間息，普加哀愍，隨其所須供給供養，不令施行遇緣而息，乃至不於一彈指頃生疲倦心。",
        "from": "T10n0279_029:0157c15_4",
        "context_with_next_sentence": true
    },
    {
        "source_sentence": "佛子！",
        "from": "T10n0279_029:0157c15_7",
        "context_with_next_sentence": true
    },
    {
        "source_sentence": "菩薩摩訶薩如是施時，生於此心，所謂：",
        "from": "T10n0279_029:0157c16_5",
        "context_with_next_sentence": true
    },
    {
        "source_sentence": "無著心、無縛心、解脫心、大力心、甚深心、善攝心、無執心、無壽者心、善調伏心、不散亂心、不妄計心、具種種寶性心、不求果報心、了達一切法心、住大迴向心、善決諸義心、令一切眾生住無上智心、生大法光明心、入一切智智心。",
        "from": "T10n0279_029:0157c21_8",
        "context_with_next_sentence": true
    },
    {
        "source_sentence": "「佛子！",
        "from": "T10n0279_029:0157c21_12",
        "context_with_next_sentence": true
    },
    {
        "source_sentence": "菩薩摩訶薩以所集善根，於念念中如是迴向，所謂：",
        "from": "T10n0279_029:0157c22_14",
        "context_with_next_sentence": true
    },
    {
        "source_sentence": "『願一切眾生財寶豐足，無所乏少；",
        "from": "T10n0279_029:0157c23_9",
        "context_with_next_sentence": true
    },
    {
        "source_sentence": "願一切眾生成就無盡大功德藏；",
        "from": "T10n0279_029:0157c24_4",
        "context_with_next_sentence": true
    },
    {
        "source_sentence": "願一切眾生具足一切安隱快樂；",
        "from": "T10n0279_029:0157c24_18",
        "context_with_next_sentence": true
    },
    {
        "source_sentence": "願一切眾生增長菩薩摩訶薩業；",
        "from": "T10n0279_029:0157c25_13",
        "context_with_next_sentence": true
    },
    {
        "source_sentence": "願一切眾生成滿無量第一勝法；",
        "from": "T10n0279_029:0157c26_9",
        "context_with_next_sentence": true
    },
    {
        "source_sentence": "願一切眾生得不退轉一切智乘；",
        "from": "T10n0279_029:0157c27_5",
        "context_with_next_sentence": true
    },
    {
        "source_sentence": "願一切眾生普見十方一切諸佛；",
        "from": "T10n0279_029:0157c28_1",
        "context_with_next_sentence": true
    },
    {
        "source_sentence": "願一切眾生永離世間諸惑塵垢；",
        "from": "T10n0279_029:0157c28_15",
        "context_with_next_sentence": true
    },
    {
        "source_sentence": "願一切眾生皆得清淨平等之心；",
        "from": "T10n0279_029:0157c29_10",
        "context_with_next_sentence": true
    },
    {
        "source_sentence": "願一切眾生離諸難處，得一切智。",
        "from": "T10n0279_029:0158a01_7",
        "context_with_next_sentence": true
    },
    {
        "source_sentence": "』「佛子！",
        "from": "T10n0279_029:0158a02_3",
        "context_with_next_sentence": true
    },
    {
        "source_sentence": "菩薩摩訶薩如是迴向時，發歡喜心；",
        "from": "T10n0279_029:0158a02_19",
        "context_with_next_sentence": true
    },
    {
        "source_sentence": "為令一切眾生得利益安樂故；",
        "from": "T10n0279_029:0158a03_11",
        "context_with_next_sentence": true
    },
    {
        "source_sentence": "為令一切眾生得平等心故；",
        "from": "T10n0279_029:0158a04_5",
        "context_with_next_sentence": true
    },
    {
        "source_sentence": "為令一切眾生住能捨心故；",
        "from": "T10n0279_029:0158a04_17",
        "context_with_next_sentence": true
    },
    {
        "source_sentence": "為令一切眾生住一切施心故；",
        "from": "T10n0279_029:0158a05_11",
        "context_with_next_sentence": true
    },
    {
        "source_sentence": "為令一切眾生住歡喜施心故；",
        "from": "T10n0279_029:0158a06_6",
        "context_with_next_sentence": true
    },
    {
        "source_sentence": "為令一切眾生住永離貧窮施心故；",
        "from": "T10n0279_029:0158a07_3",
        "context_with_next_sentence": true
    },
    {
        "source_sentence": "為令一切眾生住一切財寶施心故；",
        "from": "T10n0279_029:0158a07_18",
        "context_with_next_sentence": true
    },
    {
        "source_sentence": "為令一切眾生住無數財寶施心故；",
        "from": "T10n0279_029:0158a08_14",
        "context_with_next_sentence": true
    },
    {
        "source_sentence": "為令一切眾生住普施、無量施、一切施心故；",
        "from": "T10n0279_029:0158a09_16",
        "context_with_next_sentence": true
    },
    {
        "source_sentence": "為令一切眾生住盡未來劫無斷施心故；",
        "from": "T10n0279_029:0158a10_13",
        "context_with_next_sentence": true
    },
    {
        "source_sentence": "為令一切眾生住一切悉捨無悔無惱施心故；",
        "from": "T10n0279_029:0158a11_14",
        "context_with_next_sentence": true
    },
    {
        "source_sentence": "為令一切眾生住悉捨一切資生之物施心故；",
        "from": "T10n0279_029:0158a12_15",
        "context_with_next_sentence": true
    },
    {
        "source_sentence": "為令一切眾生住隨順施心故；",
        "from": "T10n0279_029:0158a13_10",
        "context_with_next_sentence": true
    },
    {
        "source_sentence": "為令一切眾生住攝取施心故；",
        "from": "T10n0279_029:0158a14_5",
        "context_with_next_sentence": true
    },
    {
        "source_sentence": "為令一切眾生住廣大施心故；",
        "from": "T10n0279_029:0158a14_18",
        "context_with_next_sentence": true
    },
    {
        "source_sentence": "為令一切眾生住捨無量莊嚴具供養施心故；",
        "from": "T10n0279_029:0158a16_1",
        "context_with_next_sentence": true
    },
    {
        "source_sentence": "為令一切眾生住無著施心故；",
        "from": "T10n0279_029:0158a16_14",
        "context_with_next_sentence": true
    },
    {
        "source_sentence": "為令一切眾生住平等施心故；",
        "from": "T10n0279_029:0158a17_8",
        "context_with_next_sentence": true
    },
    {
        "source_sentence": "為令一切眾生住如金剛極大力施心故；",
        "from": "T10n0279_029:0158a18_7",
        "context_with_next_sentence": true
    },
    {
        "source_sentence": "為令一切眾生住如日光明施心故；",
        "from": "T10n0279_029:0158a19_4",
        "context_with_next_sentence": true
    },
    {
        "source_sentence": "為令一切眾生住攝如來智施心故；",
        "from": "T10n0279_029:0158a20_1",
        "context_with_next_sentence": true
    },
    {
        "source_sentence": "為令一切眾生善根眷屬具足故；",
        "from": "T10n0279_029:0158a20_15",
        "context_with_next_sentence": true
    },
    {
        "source_sentence": "為令一切眾生善根智慧常現在前故；",
        "from": "T10n0279_029:0158a21_12",
        "context_with_next_sentence": true
    },
    {
        "source_sentence": "為令一切眾生得不可壞淨心圓滿故；",
        "from": "T10n0279_029:0158a22_10",
        "context_with_next_sentence": true
    },
    {
        "source_sentence": "為令一切眾生成就最勝清淨善根故；",
        "from": "T10n0279_029:0158a23_8",
        "context_with_next_sentence": true
    },
    {
        "source_sentence": "為令一切眾生於煩惱睡眠中得覺悟故；",
        "from": "T10n0279_029:0158a24_7",
        "context_with_next_sentence": true
    },
    {
        "source_sentence": "為令一切眾生滅除一切諸疑惑故；",
        "from": "T10n0279_029:0158a25_4",
        "context_with_next_sentence": true
    },
    {
        "source_sentence": "為令一切眾生得平等智慧淨功德故；",
        "from": "T10n0279_029:0158a26_2",
        "context_with_next_sentence": true
    },
    {
        "source_sentence": "為令一切眾生功德圓滿無能壞者故；",
        "from": "T10n0279_029:0158a26_18",
        "context_with_next_sentence": true
    },
    {
        "source_sentence": "為令一切眾生具足清淨不動三昧故；",
        "from": "T10n0279_029:0158a27_15",
        "context_with_next_sentence": true
    },
    {
        "source_sentence": "為令一切眾生住不可壞一切智智故；",
        "from": "T10n0279_029:0158a28_13",
        "context_with_next_sentence": true
    },
    {
        "source_sentence": "為令一切眾生成滿菩薩無量清淨神通行故；",
        "from": "T10n0279_029:0158a29_14",
        "context_with_next_sentence": true
    },
    {
        "source_sentence": "為令一切眾生修集無著善根故；",
        "from": "T10n0279_029:0158b01_10",
        "context_with_next_sentence": true
    },
    {
        "source_sentence": "為令一切眾生念去、來、今一切諸佛心清淨故；",
        "from": "T10n0279_029:0158b02_13",
        "context_with_next_sentence": true
    },
    {
        "source_sentence": "為令一切眾生出生清淨勝善根故；",
        "from": "T10n0279_029:0158b03_8",
        "context_with_next_sentence": true
    },
    {
        "source_sentence": "為令一切眾生滅除一切魔所作業障道法故；",
        "from": "T10n0279_029:0158b04_9",
        "context_with_next_sentence": true
    },
    {
        "source_sentence": "為令一切眾生具足無礙清淨平等功德法故；",
        "from": "T10n0279_029:0158b05_10",
        "context_with_next_sentence": true
    },
    {
        "source_sentence": "為令一切眾生以廣大心常念諸佛無懈廢故；",
        "from": "T10n0279_029:0158b06_11",
        "context_with_next_sentence": true
    },
    {
        "source_sentence": "為令一切眾生常近諸佛勤供養故；",
        "from": "T10n0279_029:0158b07_8",
        "context_with_next_sentence": true
    },
    {
        "source_sentence": "為令一切眾生廣開一切諸善根門，普能圓滿白淨法故；",
        "from": "T10n0279_029:0158b08_14",
        "context_with_next_sentence": true
    },
    {
        "source_sentence": "為令一切眾生無量心、廣大心、最勝心悉清淨故；",
        "from": "T10n0279_029:0158b09_17",
        "context_with_next_sentence": true
    },
    {
        "source_sentence": "為令一切眾生成就清淨等施心故；",
        "from": "T10n0279_029:0158b10_13",
        "context_with_next_sentence": true
    },
    {
        "source_sentence": "為令一切眾生奉持諸佛尸波羅蜜等清淨故；",
        "from": "T10n0279_029:0158b11_14",
        "context_with_next_sentence": true
    },
    {
        "source_sentence": "為令一切眾生得大堪忍波羅蜜故；",
        "from": "T10n0279_029:0158b12_11",
        "context_with_next_sentence": true
    },
    {
        "source_sentence": "為令一切眾生住精進波羅蜜常無懈故；",
        "from": "T10n0279_029:0158b13_10",
        "context_with_next_sentence": true
    },
    {
        "source_sentence": "為令一切眾生住無量定，能起種種神通智故；",
        "from": "T10n0279_029:0158b14_12",
        "context_with_next_sentence": true
    },
    {
        "source_sentence": "為令一切眾生得知一切法無體性般若波羅蜜故；",
        "from": "T10n0279_029:0158b15_14",
        "context_with_next_sentence": true
    },
    {
        "source_sentence": "為令一切眾生圓滿無邊淨法界故；",
        "from": "T10n0279_029:0158b16_11",
        "context_with_next_sentence": true
    },
    {
        "source_sentence": "為令一切眾生成滿一切神通清淨善根故；",
        "from": "T10n0279_029:0158b17_11",
        "context_with_next_sentence": true
    },
    {
        "source_sentence": "為令一切眾生住平等行，積集善法悉圓滿故；",
        "from": "T10n0279_029:0158b18_13",
        "context_with_next_sentence": true
    },
    {
        "source_sentence": "為令一切眾生善入一切諸佛境界悉周遍故；",
        "from": "T10n0279_029:0158b19_13",
        "context_with_next_sentence": true
    },
    {
        "source_sentence": "為令一切眾生身、口、意業普清淨故；",
        "from": "T10n0279_029:0158b20_12",
        "context_with_next_sentence": true
    },
    {
        "source_sentence": "為令一切眾生善業果報普清淨故；",
        "from": "T10n0279_029:0158b21_7",
        "context_with_next_sentence": true
    },
    {
        "source_sentence": "為令一切眾生了達諸法普清淨故；",
        "from": "T10n0279_029:0158b22_4",
        "context_with_next_sentence": true
    },
    {
        "source_sentence": "為令一切眾生了達實義普清淨故；",
        "from": "T10n0279_029:0158b23_1",
        "context_with_next_sentence": true
    },
    {
        "source_sentence": "為令一切眾生修諸勝行普清淨故；",
        "from": "T10n0279_029:0158b23_16",
        "context_with_next_sentence": true
    },
    {
        "source_sentence": "為令一切眾生成就一切菩薩大願普清淨故；",
        "from": "T10n0279_029:0158b24_16",
        "context_with_next_sentence": true
    },
    {
        "source_sentence": "為令一切眾生證得一切功德智慧普清淨故；",
        "from": "T10n0279_029:0158b25_17",
        "context_with_next_sentence": true
    },
    {
        "source_sentence": "為令一切眾生成就一切同體善根，迴向出生一切智乘普圓滿故；",
        "from": "T10n0279_029:0158b27_9",
        "context_with_next_sentence": true
    },
    {
        "source_sentence": "為令一切眾生嚴淨一切諸佛國土普圓滿故；",
        "from": "T10n0279_029:0158b28_10",
        "context_with_next_sentence": true
    },
    {
        "source_sentence": "為令一切眾生見一切佛而無所著普圓滿故；",
        "from": "T10n0279_029:0158b29_11",
        "context_with_next_sentence": true
    },
    {
        "source_sentence": "為令一切眾生具諸相好，功德莊嚴普圓滿故；",
        "from": "T10n0279_029:0158c01_13",
        "context_with_next_sentence": true
    },
    {
        "source_sentence": "為令一切眾生得六十種音聲，發言誠諦，皆可信受，百千種法而以莊嚴，如來無礙功德妙音悉圓滿故；",
        "from": "T10n0279_029:0158c04_1",
        "context_with_next_sentence": true
    },
    {
        "source_sentence": "為令一切眾生成就十力莊嚴無礙平等心故；",
        "from": "T10n0279_029:0158c05_2",
        "context_with_next_sentence": true
    },
    {
        "source_sentence": "為令一切眾生得一切佛無盡法明，一切辯才普圓滿故；",
        "from": "T10n0279_029:0158c06_7",
        "context_with_next_sentence": true
    },
    {
        "source_sentence": "為令一切眾生得無上無畏人中之雄師子吼故；",
        "from": "T10n0279_029:0158c07_9",
        "context_with_next_sentence": true
    },
    {
        "source_sentence": "為令一切眾生得一切智，轉不退轉無盡法輪故；",
        "from": "T10n0279_029:0158c08_12",
        "context_with_next_sentence": true
    },
    {
        "source_sentence": "為令一切眾生了一切法，開示演說普圓滿故；",
        "from": "T10n0279_029:0158c09_13",
        "context_with_next_sentence": true
    },
    {
        "source_sentence": "為令一切眾生以時修習清淨善法普圓滿故；",
        "from": "T10n0279_029:0158c10_13",
        "context_with_next_sentence": true
    },
    {
        "source_sentence": "為令一切眾生成就導師無上法寶等清淨故；",
        "from": "T10n0279_029:0158c11_14",
        "context_with_next_sentence": true
    },
    {
        "source_sentence": "為令一切眾生於一莊嚴、無量莊嚴、大莊嚴、諸佛莊嚴普圓滿故；",
        "from": "T10n0279_029:0158c13_5",
        "context_with_next_sentence": true
    },
    {
        "source_sentence": "為令一切眾生等入三世所有境界悉周遍故；",
        "from": "T10n0279_029:0158c14_6",
        "context_with_next_sentence": true
    },
    {
        "source_sentence": "為令一切眾生悉能往詣一切佛剎，聽受正法無不遍故；",
        "from": "T10n0279_029:0158c15_12",
        "context_with_next_sentence": true
    },
    {
        "source_sentence": "為令一切眾生智慧利益為世所宗與佛等故；",
        "from": "T10n0279_029:0158c16_12",
        "context_with_next_sentence": true
    },
    {
        "source_sentence": "為令一切眾生以一切智知一切法普圓滿故；",
        "from": "T10n0279_029:0158c17_13",
        "context_with_next_sentence": true
    },
    {
        "source_sentence": "為令一切眾生行不動業，得無礙果普圓滿故；",
        "from": "T10n0279_029:0158c18_15",
        "context_with_next_sentence": true
    },
    {
        "source_sentence": "為令一切眾生所有諸根咸得神通，能知一切眾生根故；",
        "from": "T10n0279_029:0158c20_2",
        "context_with_next_sentence": true
    },
    {
        "source_sentence": "為令一切眾生得無差別平等智慧，於一相法普清淨故；",
        "from": "T10n0279_029:0158c21_7",
        "context_with_next_sentence": true
    },
    {
        "source_sentence": "為令一切眾生與理無違，一切善根悉具足故；",
        "from": "T10n0279_029:0158c22_8",
        "context_with_next_sentence": true
    },
    {
        "source_sentence": "為令一切眾生於一切菩薩自在神通悉明達故；",
        "from": "T10n0279_029:0158c23_10",
        "context_with_next_sentence": true
    },
    {
        "source_sentence": "為令一切眾生得一切佛無盡功德，若福若智悉平等故；",
        "from": "T10n0279_029:0158c24_16",
        "context_with_next_sentence": true
    },
    {
        "source_sentence": "為令一切眾生發菩提心，解一切法平等一相無遺缺故；",
        "from": "T10n0279_029:0158c26_3",
        "context_with_next_sentence": true
    },
    {
        "source_sentence": "為令一切眾生了達正法，為世最上福德田故；",
        "from": "T10n0279_029:0158c27_4",
        "context_with_next_sentence": true
    },
    {
        "source_sentence": "為令一切眾生成就平等清淨大悲，為諸施者大力田故；",
        "from": "T10n0279_029:0158c28_10",
        "context_with_next_sentence": true
    },
    {
        "source_sentence": "為令一切眾生堅固第一無能沮壞故；",
        "from": "T10n0279_029:0158c29_7",
        "context_with_next_sentence": true
    },
    {
        "source_sentence": "為令一切眾生見必蒙益無能摧伏故；",
        "from": "T10n0279_029:0159a01_5",
        "context_with_next_sentence": true
    },
    {
        "source_sentence": "為令一切眾生成滿最勝平等心故；",
        "from": "T10n0279_029:0159a02_2",
        "context_with_next_sentence": true
    },
    {
        "source_sentence": "為令一切眾生善能了達一切諸法得大無畏故；",
        "from": "T10n0279_029:0159a03_4",
        "context_with_next_sentence": true
    },
    {
        "source_sentence": "為令一切眾生放一光明普照十方一切世界故；",
        "from": "T10n0279_029:0159a04_6",
        "context_with_next_sentence": true
    },
    {
        "source_sentence": "為令一切眾生普修一切菩薩精進行無懈退故；",
        "from": "T10n0279_029:0159a05_8",
        "context_with_next_sentence": true
    },
    {
        "source_sentence": "為令一切眾生以一行願普滿一切諸行願故；",
        "from": "T10n0279_029:0159a06_9",
        "context_with_next_sentence": true
    },
    {
        "source_sentence": "為令一切眾生以一妙音普使聞者皆得解故；",
        "from": "T10n0279_029:0159a07_10",
        "context_with_next_sentence": true
    },
    {
        "source_sentence": "為令一切眾生悉能具足一切菩薩清淨心故；",
        "from": "T10n0279_029:0159a08_11",
        "context_with_next_sentence": true
    },
    {
        "source_sentence": "為令一切眾生普得值遇諸善知識咸承事故；",
        "from": "T10n0279_029:0159a09_12",
        "context_with_next_sentence": true
    },
    {
        "source_sentence": "為令一切眾生修菩薩行，調伏眾生不休息故；",
        "from": "T10n0279_029:0159a10_14",
        "context_with_next_sentence": true
    },
    {
        "source_sentence": "為令一切眾生以妙辯才具一切音，隨機廣演無斷盡故；",
        "from": "T10n0279_029:0159a12_1",
        "context_with_next_sentence": true
    },
    {
        "source_sentence": "為令一切眾生能以一心知一切心，以一切善根等迴向故；",
        "from": "T10n0279_029:0159a13_7",
        "context_with_next_sentence": true
    },
    {
        "source_sentence": "為令一切眾生常樂積集一切善根，安立眾生於淨智故；",
        "from": "T10n0279_029:0159a14_13",
        "context_with_next_sentence": true
    },
    {
        "source_sentence": "為令一切眾生得一切智、福德智慧、清淨身故；",
        "from": "T10n0279_029:0159a15_15",
        "context_with_next_sentence": true
    },
    {
        "source_sentence": "為令一切眾生善知一切眾生善根，觀察迴向普成就故；",
        "from": "T10n0279_029:0159a17_1",
        "context_with_next_sentence": true
    },
    {
        "source_sentence": "為令一切眾生得一切智，成等正覺普圓滿故；",
        "from": "T10n0279_029:0159a18_2",
        "context_with_next_sentence": true
    },
    {
        "source_sentence": "為令一切眾生得具足神通智，於一處出興，一切諸處皆出興故；",
        "from": "T10n0279_029:0159a19_11",
        "context_with_next_sentence": true
    },
    {
        "source_sentence": "為令一切眾生得普莊嚴智，嚴淨一眾會，一切眾會皆嚴淨故；",
        "from": "T10n0279_029:0159a20_19",
        "context_with_next_sentence": true
    },
    {
        "source_sentence": "為令一切眾生於一佛國土普見一切佛國土故；",
        "from": "T10n0279_029:0159a22_2",
        "context_with_next_sentence": true
    },
    {
        "source_sentence": "為令一切眾生以一切莊嚴具、不可說莊嚴具、無量莊嚴具、無盡莊嚴具，莊嚴一切諸佛國土普周遍故；",
        "from": "T10n0279_029:0159a24_8",
        "context_with_next_sentence": true
    },
    {
        "source_sentence": "為令一切眾生於一切法悉能決了甚深義故；",
        "from": "T10n0279_029:0159a25_10",
        "context_with_next_sentence": true
    },
    {
        "source_sentence": "為令一切眾生得諸如來最上第一自在神通故；",
        "from": "T10n0279_029:0159a26_12",
        "context_with_next_sentence": true
    },
    {
        "source_sentence": "為令一切眾生得非一非異一切功德自在神通故；",
        "from": "T10n0279_029:0159a27_15",
        "context_with_next_sentence": true
    },
    {
        "source_sentence": "為令一切眾生具足一切平等善根，普為諸佛灌其頂故；",
        "from": "T10n0279_029:0159a29_3",
        "context_with_next_sentence": true
    },
    {
        "source_sentence": "為令一切眾生悉得成滿清淨智身，於諸有中最尊勝故。",
        "from": "T10n0279_029:0159b01_8",
        "context_with_next_sentence": true
    },
    {
        "source_sentence": "「佛子！",
        "from": "T10n0279_029:0159b01_12",
        "context_with_next_sentence": true
    },
    {
        "source_sentence": "菩薩摩訶薩如是悲愍利益安樂一切眾生，咸令清淨，遠離慳嫉，受勝妙生，具大威德，生大信解，永離瞋恚及諸翳濁。",
        "from": "T10n0279_029:0159b04_5",
        "context_with_next_sentence": true
    },
    {
        "source_sentence": "其心清淨，質直柔軟，無有諂曲、迷惑、愚癡，行出離行，堅固不壞平等之心永無退轉，白淨法力具足成就，無惱無失，善巧迴向；",
        "from": "T10n0279_029:0159b07_6",
        "context_with_next_sentence": true
    },
    {
        "source_sentence": "常修正行調伏眾生，滅除一切諸不善業，修行苦行一切善根；",
        "from": "T10n0279_029:0159b08_14",
        "context_with_next_sentence": true
    },
    {
        "source_sentence": "又勸眾生令其修習，普為含識具受眾苦，以大智眼觀諸善根，知其悉以智慧為性，方便迴向一切眾生。",
        "from": "T10n0279_029:0159b11_3",
        "context_with_next_sentence": true
    },
    {
        "source_sentence": "為令一切眾生悉得安住一切清淨功德處故；",
        "from": "T10n0279_029:0159b12_4",
        "context_with_next_sentence": true
    },
    {
        "source_sentence": "為令一切眾生悉能攝受一切善根，知諸功德性及義故；",
        "from": "T10n0279_029:0159b13_10",
        "context_with_next_sentence": true
    },
    {
        "source_sentence": "為令一切眾生普淨一切諸善根故；",
        "from": "T10n0279_029:0159b14_6",
        "context_with_next_sentence": true
    },
    {
        "source_sentence": "為令一切眾生於福田境界中種諸善法心無悔故；",
        "from": "T10n0279_029:0159b15_9",
        "context_with_next_sentence": true
    },
    {
        "source_sentence": "為令一切眾生普能攝受一切眾生，一一皆令趣一切智故；",
        "from": "T10n0279_029:0159b16_16",
        "context_with_next_sentence": true
    },
    {
        "source_sentence": "為令一切眾生普攝一切所有善根，一一皆與平等迴向而相應故。",
        "from": "T10n0279_029:0159b18_7",
        "context_with_next_sentence": true
    },
    {
        "source_sentence": "又以諸善根如是迴向，所謂：",
        "from": "T10n0279_029:0159b19_1",
        "context_with_next_sentence": true
    },
    {
        "source_sentence": "『願一切眾生究竟安隱，願一切眾生究竟清淨，願一切眾生究竟安樂，願一切眾生究竟解脫，願一切眾生究竟平等，願一切眾生究竟了達，願一切眾生究竟安住諸白淨法，願一切眾生得無礙眼，願一切眾生善調其心，願一切眾生具足十力調伏眾生。",
        "from": "T10n0279_029:0159b24_16",
        "context_with_next_sentence": true
    },
    {
        "source_sentence": "』「佛子！",
        "from": "T10n0279_029:0159b25_1",
        "context_with_next_sentence": true
    },
    {
        "source_sentence": "菩薩摩訶薩如是迴向時，不著業，不著報，不著身，不著物，不著剎，不著方，不著眾生，不著無眾生，不著一切法，不著無一切法。",
        "from": "T10n0279_029:0159b27_20",
        "context_with_next_sentence": true
    },
    {
        "source_sentence": "佛子！",
        "from": "T10n0279_029:0159b28_2",
        "context_with_next_sentence": true
    },
    {
        "source_sentence": "菩薩摩訶薩如是迴向時，以此善根普施世間：",
        "from": "T10n0279_029:0159b29_3",
        "context_with_next_sentence": true
    },
    {
        "source_sentence": "『願一切眾生成滿佛智，得清淨心，智慧明了，內心寂靜，外緣不動，增長成就三世佛種。",
        "from": "T10n0279_029:0159c02_2",
        "context_with_next_sentence": true
    },
    {
        "source_sentence": "』「佛子！",
        "from": "T10n0279_029:0159c02_7",
        "context_with_next_sentence": true
    },
    {
        "source_sentence": "菩薩摩訶薩修行如是迴向之時，超出一切，無能過者，一切世間所有言辭悉共稱讚亦不可盡；",
        "from": "T10n0279_029:0159c04_8",
        "context_with_next_sentence": true
    },
    {
        "source_sentence": "普修一切菩薩諸行，悉能往詣一切佛土，普見諸佛無所障礙；",
        "from": "T10n0279_029:0159c05_16",
        "context_with_next_sentence": true
    },
    {
        "source_sentence": "又能普見一切世界菩薩所行，以善方便，為諸眾生分別諸法甚深句義，得陀羅尼演說妙法，盡未來劫無有斷絕；",
        "from": "T10n0279_029:0159c08_10",
        "context_with_next_sentence": true
    },
    {
        "source_sentence": "為眾生故，念念於不可說不可說世界，猶如影像，普現其身，供養諸佛；",
        "from": "T10n0279_029:0159c10_3",
        "context_with_next_sentence": true
    },
    {
        "source_sentence": "念念嚴淨不可說不可說諸佛國土，悉令周遍，修行嚴淨佛剎智慧而無厭足；",
        "from": "T10n0279_029:0159c11_17",
        "context_with_next_sentence": true
    },
    {
        "source_sentence": "念念令不可說不可說百千億那由他眾生，清淨成就，平等滿足；",
        "from": "T10n0279_029:0159c13_9",
        "context_with_next_sentence": true
    },
    {
        "source_sentence": "於彼一切諸國土中，勤修一切諸波羅蜜，攝取眾生，成就淨業；",
        "from": "T10n0279_029:0159c14_17",
        "context_with_next_sentence": true
    },
    {
        "source_sentence": "得無礙耳，於不可說不可說諸佛世界，一一如來所轉法輪，聽聞受持，精勤修習，不生一念捨離之心；",
        "from": "T10n0279_029:0159c17_3",
        "context_with_next_sentence": true
    },
    {
        "source_sentence": "住無所得、無依止、無作、無著菩薩神通，於一剎那一彈指頃，分身普詣不可說諸佛世界，與諸菩薩等同一見。",
        "from": "T10n0279_029:0159c19_12",
        "context_with_next_sentence": true
    },
    {
        "source_sentence": "「佛子！",
        "from": "T10n0279_029:0159c19_16",
        "context_with_next_sentence": true
    },
    {
        "source_sentence": "菩薩摩訶薩如是修習菩薩行時，尚能成滿無量不可說不可說清淨功德，憶念稱讚所不能盡，況復得成無上菩提，一切佛剎平等清淨，一切眾生平等清淨，一切身平等清淨，一切根平等清淨，一切業果平等清淨，一切眾會道場平等清淨，一切圓滿行平等清淨，一切法方便智平等清淨，一切如來諸願迴向平等清淨，一切諸佛神通境界平等清淨。",
        "from": "T10n0279_029:0159c27_14",
        "context_with_next_sentence": true
    },
    {
        "source_sentence": "「佛子！",
        "from": "T10n0279_029:0159c27_18",
        "context_with_next_sentence": true
    },
    {
        "source_sentence": "菩薩摩訶薩如是迴向時，得一切功德清淨歡喜法門，無量功德圓滿莊嚴。",
        "from": "T10n0279_029:0159c29_12",
        "context_with_next_sentence": true
    },
    {
        "source_sentence": "如是迴向時，眾生不違一切剎，剎不違一切眾生；",
        "from": "T10n0279_029:0160a01_14",
        "context_with_next_sentence": true
    },
    {
        "source_sentence": "剎眾生不違業，業不違剎眾生；",
        "from": "T10n0279_029:0160a02_9",
        "context_with_next_sentence": true
    },
    {
        "source_sentence": "思不違心，心不違思；",
        "from": "T10n0279_029:0160a02_19",
        "context_with_next_sentence": true
    },
    {
        "source_sentence": "思、心不違境界，境界不違思、心；",
        "from": "T10n0279_029:0160a03_13",
        "context_with_next_sentence": true
    },
    {
        "source_sentence": "業不違報，報不違業；",
        "from": "T10n0279_029:0160a04_2",
        "context_with_next_sentence": true
    },
    {
        "source_sentence": "業不違業道，業道不違業；",
        "from": "T10n0279_029:0160a04_14",
        "context_with_next_sentence": true
    },
    {
        "source_sentence": "法性不違相，法相不違性；",
        "from": "T10n0279_029:0160a05_5",
        "context_with_next_sentence": true
    },
    {
        "source_sentence": "法生不違性，法性不違生；",
        "from": "T10n0279_029:0160a05_17",
        "context_with_next_sentence": true
    },
    {
        "source_sentence": "剎平等不違眾生平等，眾生平等不違剎平等；",
        "from": "T10n0279_029:0160a06_17",
        "context_with_next_sentence": true
    },
    {
        "source_sentence": "一切眾生平等不違一切法平等，一切法平等不違一切眾生平等；",
        "from": "T10n0279_029:0160a08_8",
        "context_with_next_sentence": true
    },
    {
        "source_sentence": "離欲際平等不違一切眾生安住平等，一切眾生安住平等不違離欲際平等；",
        "from": "T10n0279_029:0160a10_4",
        "context_with_next_sentence": true
    },
    {
        "source_sentence": "過去不違未來，未來不違過去；",
        "from": "T10n0279_029:0160a10_18",
        "context_with_next_sentence": true
    },
    {
        "source_sentence": "過去、未來不違現在，現在不違過去、未來；",
        "from": "T10n0279_029:0160a11_18",
        "context_with_next_sentence": true
    },
    {
        "source_sentence": "世平等不違佛平等，佛平等不違世平等；",
        "from": "T10n0279_029:0160a12_15",
        "context_with_next_sentence": true
    },
    {
        "source_sentence": "菩薩行不違一切智，一切智不違菩薩行。",
        "from": "T10n0279_029:0160a13_14",
        "context_with_next_sentence": true
    },
    {
        "source_sentence": "「佛子！",
        "from": "T10n0279_029:0160a13_18",
        "context_with_next_sentence": true
    },
    {
        "source_sentence": "菩薩摩訶薩如是迴向時，得業平等，得報平等，得身平等，得方便平等，得願平等，得一切眾生平等，得一切剎平等，得一切行平等，得一切智平等，得三世諸佛平等；",
        "from": "T10n0279_029:0160a17_11",
        "context_with_next_sentence": true
    },
    {
        "source_sentence": "得承事一切諸佛，得供養一切菩薩，得種一切善根，得滿一切大願，得教化一切眾生，得了知一切業，得承事供養一切善知識，得入一切清淨眾會道場，得通達一切正教，得成滿一切白法。",
        "from": "T10n0279_029:0160a21_17",
        "context_with_next_sentence": true
    },
    {
        "source_sentence": "「佛子！",
        "from": "T10n0279_029:0160a21_21",
        "context_with_next_sentence": true
    },
    {
        "source_sentence": "是為菩薩摩訶薩第七等隨順一切眾生迴向。",
        "from": "T10n0279_029:0160a22_18",
        "context_with_next_sentence": true
    },
    {
        "source_sentence": "菩薩摩訶薩成就此迴向，則能摧滅一切魔怨，拔諸欲刺，得出離樂，住無二性，具大威德，救護眾生，為功德王；",
        "from": "T10n0279_029:0160a25_11",
        "context_with_next_sentence": true
    },
    {
        "source_sentence": "神足無礙，往一切剎，入寂滅處；",
        "from": "T10n0279_029:0160a26_6",
        "context_with_next_sentence": true
    },
    {
        "source_sentence": "具一切身，成菩薩行，於諸行願心得自在，分別了知一切諸法，悉能遍生一切佛剎；",
        "from": "T10n0279_029:0160a28_4",
        "context_with_next_sentence": true
    },
    {
        "source_sentence": "得無礙耳，聞一切剎所有音聲；",
        "from": "T10n0279_029:0160a28_18",
        "context_with_next_sentence": true
    },
    {
        "source_sentence": "得淨慧眼，見一切佛未甞暫捨；",
        "from": "T10n0279_029:0160a29_12",
        "context_with_next_sentence": true
    },
    {
        "source_sentence": "於一切境界，成就善根，心無高下；",
        "from": "T10n0279_029:0160b01_8",
        "context_with_next_sentence": true
    },
    {
        "source_sentence": "於一切法，得無所得。",
        "from": "T10n0279_029:0160b01_18",
        "context_with_next_sentence": true
    },
    {
        "source_sentence": "菩薩摩訶薩以一切善根，等隨順一切眾生，如是迴向。",
        "from": "T10n0279_029:0160b03_2",
        "context_with_next_sentence": true
    },
    {
        "source_sentence": "」爾時，金剛幢菩薩承佛神力，普觀十方而說頌言：",
        "from": "T10n0279_029:0160b04_4",
        "context_with_next_sentence": true
    },
    {
        "source_sentence": "「菩薩所作諸功德，　　微妙廣大甚深遠，",
        "from": "T10n0279_029:0160b05_0",
        "context_with_next_sentence": true
    },
    {
        "source_sentence": "乃至一念而修行，　　悉能迴向無邊際。",
        "from": "T10n0279_029:0160b06_17",
        "context_with_next_sentence": true
    },
    {
        "source_sentence": "菩薩所有資生具，　　種種豐盈無限億，",
        "from": "T10n0279_029:0160b07_0",
        "context_with_next_sentence": true
    },
    {
        "source_sentence": "香象寶馬以駕車，　　衣服珍財悉殊妙。",
        "from": "T10n0279_029:0160b08_17",
        "context_with_next_sentence": true
    },
    {
        "source_sentence": "或以頭目并手足，　　或持身肉及骨髓，",
        "from": "T10n0279_029:0160b09_0",
        "context_with_next_sentence": true
    },
    {
        "source_sentence": "悉遍十方無量剎，　　普施一切令充遍。",
        "from": "T10n0279_029:0160b10_17",
        "context_with_next_sentence": true
    },
    {
        "source_sentence": "無量劫中所修習，　　一切功德盡迴向，",
        "from": "T10n0279_029:0160b11_0",
        "context_with_next_sentence": true
    },
    {
        "source_sentence": "為欲救度諸群生，　　其心畢竟不退轉。",
        "from": "T10n0279_029:0160b12_17",
        "context_with_next_sentence": true
    },
    {
        "source_sentence": "菩薩為度眾生故，　　常修最勝迴向業，",
        "from": "T10n0279_029:0160b13_0",
        "context_with_next_sentence": true
    },
    {
        "source_sentence": "普令三界得安樂，　　悉使當成無上果。",
        "from": "T10n0279_029:0160b14_17",
        "context_with_next_sentence": true
    },
    {
        "source_sentence": "菩薩普興平等願，　　隨其所集清淨業，",
        "from": "T10n0279_029:0160b15_0",
        "context_with_next_sentence": true
    },
    {
        "source_sentence": "悉以迴施諸群生，　　如是大誓終無捨。",
        "from": "T10n0279_029:0160b16_17",
        "context_with_next_sentence": true
    },
    {
        "source_sentence": "菩薩願力無限礙，　　一切世間咸攝受，",
        "from": "T10n0279_029:0160b17_0",
        "context_with_next_sentence": true
    },
    {
        "source_sentence": "如是迴向諸群生，　　未曾暫起分別心。",
        "from": "T10n0279_029:0160b18_17",
        "context_with_next_sentence": true
    },
    {
        "source_sentence": "普願眾生智明了，　　布施持戒悉清淨，",
        "from": "T10n0279_029:0160b19_0",
        "context_with_next_sentence": true
    },
    {
        "source_sentence": "精進修行不懈廢，　　如是大誓無休息。",
        "from": "T10n0279_029:0160b20_17",
        "context_with_next_sentence": true
    },
    {
        "source_sentence": "菩薩迴向到彼岸，　　普開清淨妙法門，",
        "from": "T10n0279_029:0160b21_0",
        "context_with_next_sentence": true
    },
    {
        "source_sentence": "智慧同於兩足尊，　　分別實義得究竟。",
        "from": "T10n0279_029:0160b22_17",
        "context_with_next_sentence": true
    },
    {
        "source_sentence": "菩薩言辭已通達，　　種種智慧亦如是，",
        "from": "T10n0279_029:0160b23_0",
        "context_with_next_sentence": true
    },
    {
        "source_sentence": "說法如理無障礙，　　而於其中心不著。",
        "from": "T10n0279_029:0160b24_17",
        "context_with_next_sentence": true
    },
    {
        "source_sentence": "常於諸法不作二，　　亦復不作於不二，",
        "from": "T10n0279_029:0160b25_0",
        "context_with_next_sentence": true
    },
    {
        "source_sentence": "於二不二並皆離，　　知其悉是語言道。",
        "from": "T10n0279_029:0160b26_17",
        "context_with_next_sentence": true
    },
    {
        "source_sentence": "知諸世間悉平等，　　莫非心語一切業，",
        "from": "T10n0279_029:0160b27_0",
        "context_with_next_sentence": true
    },
    {
        "source_sentence": "眾生幻化無有實，　　所有果報從茲起。",
        "from": "T10n0279_029:0160b28_17",
        "context_with_next_sentence": true
    },
    {
        "source_sentence": "一切世間之所有，　　種種果報各不同，",
        "from": "T10n0279_029:0160b29_0",
        "context_with_next_sentence": true
    },
    {
        "source_sentence": "莫不皆由業力成，　　若滅於業彼皆盡。",
        "from": "T10n0279_029:0160c01_17",
        "context_with_next_sentence": true
    },
    {
        "source_sentence": "菩薩觀察諸世間，　　身口意業悉平等，",
        "from": "T10n0279_029:0160c02_0",
        "context_with_next_sentence": true
    },
    {
        "source_sentence": "亦令眾生住平等，　　猶如無等大聖尊。",
        "from": "T10n0279_029:0160c03_17",
        "context_with_next_sentence": true
    },
    {
        "source_sentence": "菩薩善業悉迴向，　　普令眾生色清淨，",
        "from": "T10n0279_029:0160c04_0",
        "context_with_next_sentence": true
    },
    {
        "source_sentence": "福德方便皆具足，　　同於無上調御士。",
        "from": "T10n0279_029:0160c05_17",
        "context_with_next_sentence": true
    },
    {
        "source_sentence": "菩薩利益諸群生，　　功德大海盡迴向，",
        "from": "T10n0279_029:0160c06_0",
        "context_with_next_sentence": true
    },
    {
        "source_sentence": "願使威光特超世，　　得成雄猛大力身。",
        "from": "T10n0279_029:0160c07_17",
        "context_with_next_sentence": true
    },
    {
        "source_sentence": "凡所修習諸功德，　　願使世間普清淨，",
        "from": "T10n0279_029:0160c08_0",
        "context_with_next_sentence": true
    },
    {
        "source_sentence": "諸佛清淨無倫匹，　　眾生清淨亦如是。",
        "from": "T10n0279_029:0160c09_17",
        "context_with_next_sentence": true
    },
    {
        "source_sentence": "菩薩於義得善巧，　　能知諸佛最勝法，",
        "from": "T10n0279_029:0160c10_0",
        "context_with_next_sentence": true
    },
    {
        "source_sentence": "以眾善業等迴向，　　願令庶品同如來。",
        "from": "T10n0279_029:0160c11_17",
        "context_with_next_sentence": true
    },
    {
        "source_sentence": "菩薩了知諸法空，　　一切世間無所有，",
        "from": "T10n0279_029:0160c12_0",
        "context_with_next_sentence": true
    },
    {
        "source_sentence": "無有造作及作者，　　眾生業報亦不失。",
        "from": "T10n0279_029:0160c13_17",
        "context_with_next_sentence": true
    },
    {
        "source_sentence": "諸法寂滅非寂滅，　　遠離此二分別心，",
        "from": "T10n0279_029:0160c14_0",
        "context_with_next_sentence": true
    },
    {
        "source_sentence": "知諸分別是世見，　　入於正位分別盡。",
        "from": "T10n0279_029:0160c15_17",
        "context_with_next_sentence": true
    },
    {
        "source_sentence": "如是真實諸佛子，　　從於如來法化生，",
        "from": "T10n0279_029:0160c16_0",
        "context_with_next_sentence": true
    },
    {
        "source_sentence": "彼能如是善迴向，　　世間疑惑悉除滅。",
        "from": "T10n0279_029:0160c17_17",
        "context_with_next_sentence": true
    },
    {
        "source_sentence": "大方廣佛華嚴經卷第二十九",
        "from": "T10n0279_029:0160c18_100",
        "context_with_next_sentence": false
    }
]