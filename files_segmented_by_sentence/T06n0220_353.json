{
    "T06n0220_353:0814b02_0": "大般若波羅蜜多經卷第三百五",
    "T06n0220_353:0814b03_0": "十三",
    "T06n0220_353:0814b05_0": "三藏法師玄奘奉　詔譯",
    "T06n0220_353:0814b06_0": "初分多問不二品第六十一之三",
    "T06n0220_353:0814b07_0": "佛言：「善現！",
    "T06n0220_353:0814b07_1": "若菩薩摩訶薩思惟色，思惟受、想、行、識，則染著欲界、色無色界。",
    "T06n0220_353:0814b08_2": "若染著欲界、色、無色界，不能具足修諸菩薩摩訶薩行證得無上正等菩提。",
    "T06n0220_353:0814b10_3": "若菩薩摩訶薩不思惟色，不思惟受、想、行、識，則不染著欲界、色無色界。",
    "T06n0220_353:0814b12_0": "若不染著欲界、色無色界，則能具足修諸菩薩摩訶薩行證得無上正等菩提。",
    "T06n0220_353:0814b13_1": "是故，善現！",
    "T06n0220_353:0814b14_2": "若菩薩摩訶薩欲修菩薩摩訶薩行，欲證無上正等菩提，當勤修學甚深般若波羅蜜多，不應思惟染著諸法。",
    "T06n0220_353:0814b16_3": "「善現！",
    "T06n0220_353:0814b16_4": "若菩薩摩訶薩思惟眼處，思惟耳、鼻、舌、身、意處，則染著欲界、色無色界。",
    "T06n0220_353:0814b18_5": "若染著欲界、色無色界，不能具足修諸菩薩摩訶薩行證得無上正等菩提。",
    "T06n0220_353:0814b20_6": "若菩薩摩訶薩不思惟眼處，不思惟耳、鼻、舌、身、意處，則不染著欲界、色無色界。",
    "T06n0220_353:0814b21_7": "若不染著欲界、色無色界，則能具足修諸菩薩摩訶薩行證得無上正等菩提。",
    "T06n0220_353:0814b23_8": "是故，善現！",
    "T06n0220_353:0814b24_0": "若菩薩摩訶薩欲修菩薩摩訶薩行，欲證無上正等菩提，當勤修學甚深般若波羅蜜多，不應思惟染著諸法。",
    "T06n0220_353:0814b26_1": "「善現！",
    "T06n0220_353:0814b26_2": "若菩薩摩訶薩思惟色處，思惟聲、香、味、觸、法處，則染著欲界、色、無色界。",
    "T06n0220_353:0814b28_3": "若染著欲界、色無色界，不能具足修諸菩薩摩訶薩行證得無上正等菩提。",
    "T06n0220_353:0814b29_4": "若菩薩摩訶薩不思惟色處，不思惟聲、香、味、觸、法處，則不染著欲界、色無色界。",
    "T06n0220_353:0814c02_5": "若不染著欲界、色、無色界，則能具足修諸菩薩摩訶薩行證得無上正等菩提。",
    "T06n0220_353:0814c04_6": "是故，善現！",
    "T06n0220_353:0814c04_7": "若菩薩摩訶薩欲修菩薩摩訶薩行，欲證無上正等菩提，當勤修學甚深般若波羅蜜多，不應思惟染著諸法。",
    "T06n0220_353:0814c07_8": "「善現！",
    "T06n0220_353:0814c07_9": "若菩薩摩訶薩思惟眼界，思惟耳、鼻、舌、身、意界，則染著欲界、色無色界。",
    "T06n0220_353:0814c08_10": "若染著欲界、色無色界，不能具足修諸菩薩摩訶薩行證得無上正等菩提。",
    "T06n0220_353:0814c10_11": "若菩薩摩訶薩不思惟眼界，不思惟耳、鼻、舌、身、意界，則不染著欲界、色無色界。",
    "T06n0220_353:0814c12_12": "若不染著欲界、色無色界，則能具足修諸菩薩摩訶薩行證得無上正等菩提。",
    "T06n0220_353:0814c14_13": "是故，善現！",
    "T06n0220_353:0814c14_14": "若菩薩摩訶薩欲修菩薩摩訶薩行，欲證無上正等菩提，當勤修學甚深般若波羅蜜多，不應思惟染著諸法。",
    "T06n0220_353:0814c16_15": "「善現！",
    "T06n0220_353:0814c16_16": "若菩薩摩訶薩思惟色界，思惟聲、香、味、觸、法界，則染著欲界、色無色界。",
    "T06n0220_353:0814c18_17": "若染著欲界、色、無色界，不能具足修諸菩薩摩訶薩行證得無上正等菩提。",
    "T06n0220_353:0814c20_18": "若菩薩摩訶薩不思惟色界，不思惟聲、香、味、觸、法界，則不染著欲界、色無色界。",
    "T06n0220_353:0814c22_0": "若不染著欲界、色無色界，則能具足修諸菩薩摩訶薩行證得無上正等菩提。",
    "T06n0220_353:0814c23_1": "是故，善現！",
    "T06n0220_353:0814c24_0": "若菩薩摩訶薩欲修菩薩摩訶薩行，欲證無上正等菩提，當勤修學甚深般若波羅蜜多，不應思惟染著諸法。",
    "T06n0220_353:0814c26_1": "「善現！",
    "T06n0220_353:0814c26_2": "若菩薩摩訶薩思惟眼識界，思惟耳、鼻、舌、身、意識界，則染著欲界、色、無色界。",
    "T06n0220_353:0814c28_3": "若染著欲界、色無色界，不能具足修諸菩薩摩訶薩行證得無上正等菩提。",
    "T06n0220_353:0814c29_4": "若菩薩摩訶薩不思惟眼識界，不思惟耳、鼻、舌、身、意識界，則不染著欲界、色無色界。",
    "T06n0220_353:0815a02_5": "若不染著欲界、色無色界，則能具足修諸菩薩摩訶薩行證得無上正等菩提。",
    "T06n0220_353:0815a04_6": "是故，善現！",
    "T06n0220_353:0815a04_7": "若菩薩摩訶薩欲修菩薩摩訶薩行，欲證無上正等菩提，當勤修學甚深般若波羅蜜多，不應思惟染著諸法。",
    "T06n0220_353:0815a07_8": "「善現！",
    "T06n0220_353:0815a07_9": "若菩薩摩訶薩思惟眼觸，思惟耳、鼻、舌、身、意觸，則染著欲界、色無色界。",
    "T06n0220_353:0815a09_0": "若染著欲界、色無色界，不能具足修諸菩薩摩訶薩行證得無上正等菩提。",
    "T06n0220_353:0815a10_1": "若菩薩摩訶薩不思惟眼觸，不思惟耳、鼻、舌、身、意觸，則不染著欲界、色無色界。",
    "T06n0220_353:0815a12_2": "若不染著欲界、色、無色界，則能具足修諸菩薩摩訶薩行證得無上正等菩提。",
    "T06n0220_353:0815a14_3": "是故，善現！",
    "T06n0220_353:0815a14_4": "若菩薩摩訶薩欲修菩薩摩訶薩行，欲證無上正等菩提，當勤修學甚深般若波羅蜜多，不應思惟染著諸法。",
    "T06n0220_353:0815a16_5": "「善現！",
    "T06n0220_353:0815a17_6": "若菩薩摩訶薩思惟眼觸為緣所生諸受，思惟耳、鼻、舌、身、意觸為緣所生諸受，則染著欲界、色無色界。",
    "T06n0220_353:0815a19_7": "若染著欲界、色無色界，不能具足修諸菩薩摩訶薩行證得無上正等菩提。",
    "T06n0220_353:0815a21_8": "若菩薩摩訶薩不思惟眼觸為緣所生諸受，不思惟耳、鼻、舌、身、意觸為緣所生諸受，則不染著欲界、色無色界。",
    "T06n0220_353:0815a23_9": "若不染著欲界、色、無色界，則能具足修諸菩薩摩訶薩行證得無上正等菩提。",
    "T06n0220_353:0815a25_10": "是故，善現！",
    "T06n0220_353:0815a25_11": "若菩薩摩訶薩欲修菩薩摩訶薩行，欲證無上正等菩提，當勤修學甚深般若波羅蜜多，不應思惟染著諸法。",
    "T06n0220_353:0815a27_12": "「善現！",
    "T06n0220_353:0815a28_13": "若菩薩摩訶薩思惟地界，思惟水、火、風、空、識界，則染著欲界、色無色界。",
    "T06n0220_353:0815a29_14": "若染著欲界、色、無色界，不能具足修諸菩薩摩訶薩行證得無上正等菩提。",
    "T06n0220_353:0815b02_15": "若菩薩摩訶薩不思惟地界，不思惟水、火、風、空、識界，則不染著欲界、色、無色界。",
    "T06n0220_353:0815b04_16": "若不染著欲界、色無色界，則能具足修諸菩薩摩訶薩行證得無上正等菩提。",
    "T06n0220_353:0815b05_17": "是故，善現！",
    "T06n0220_353:0815b06_18": "若菩薩摩訶薩欲修菩薩摩訶薩行，欲證無上正等菩提，當勤修學甚深般若波羅蜜多，不應思惟染著諸法。",
    "T06n0220_353:0815b08_19": "「善現！",
    "T06n0220_353:0815b08_20": "若菩薩摩訶薩思惟無明，思惟行、識、名色、六處、觸、受、愛、取、有、生、老死愁歎苦憂惱，則染著欲界、色、無色界。",
    "T06n0220_353:0815b11_21": "若染著欲界、色無色界，不能具足修諸菩薩摩訶薩行證得無上正等菩提。",
    "T06n0220_353:0815b12_22": "若菩薩摩訶薩不思惟無明，不思惟行乃至老死愁歎苦憂惱，則不染著欲界、色無色界。",
    "T06n0220_353:0815b14_23": "若不染著欲界、色無色界，則能具足修諸菩薩摩訶薩行證得無上正等菩提。",
    "T06n0220_353:0815b16_24": "是故，善現！",
    "T06n0220_353:0815b16_25": "若菩薩摩訶薩欲修菩薩摩訶薩行，欲證無上正等菩提，當勤修學甚深般若波羅蜜多，不應思惟染著諸法。",
    "T06n0220_353:0815b19_26": "「善現！",
    "T06n0220_353:0815b19_27": "若菩薩摩訶薩思惟布施波羅蜜多，思惟淨戒、安忍、精進、靜慮、般若波羅蜜多，則染著欲界、色無色界。",
    "T06n0220_353:0815b21_28": "若染著欲界、色、無色界，不能具足修諸菩薩摩訶薩行證得無上正等菩提。",
    "T06n0220_353:0815b23_29": "若菩薩摩訶薩不思惟布施波羅蜜多，不思惟淨戒乃至般若波羅蜜多，則不染著欲界、色無色界。",
    "T06n0220_353:0815b25_30": "若不染著欲界、色、無色界，則能具足修諸菩薩摩訶薩行證得無上正等菩提。",
    "T06n0220_353:0815b27_31": "是故，善現！",
    "T06n0220_353:0815b27_32": "若菩薩摩訶薩欲修菩薩摩訶薩行，欲證無上正等菩提，當勤修學甚深般若波羅蜜多，不應思惟染著諸法。",
    "T06n0220_353:0815b30_33": "「善現！",
    "T06n0220_353:0815b30_34": "若菩薩摩訶薩思惟內空，思惟外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，則染著欲界、色無色界。",
    "T06n0220_353:0815c04_35": "若染著欲界、色、無色界，不能具足修諸菩薩摩訶薩行證得無上正等菩提。",
    "T06n0220_353:0815c06_36": "若菩薩摩訶薩不思惟內空，不思惟外空乃至無性自性空，則不染著欲界、色無色界。",
    "T06n0220_353:0815c08_37": "若不染著欲界、色無色界，則能具足修諸菩薩摩訶薩行證得無上正等菩提。",
    "T06n0220_353:0815c10_38": "是故，善現！",
    "T06n0220_353:0815c10_39": "若菩薩摩訶薩欲修菩薩摩訶薩行，欲證無上正等菩提，當勤修學甚深般若波羅蜜多，不應思惟染著諸法。",
    "T06n0220_353:0815c12_40": "「善現！",
    "T06n0220_353:0815c13_0": "若菩薩摩訶薩思惟真如，思惟法界、法性、不虛妄性、不變異性、平等性、離生性、法定、法住、實際、虛空界、不思議界，則染著欲界、色無色界。",
    "T06n0220_353:0815c16_0": "若染著欲界、色無色界，不能具足修諸菩薩摩訶薩行證得無上正等菩提。",
    "T06n0220_353:0815c17_1": "若菩薩摩訶薩不思惟真如，不思惟法界乃至不思議界，則不染著欲界、色無色界。",
    "T06n0220_353:0815c19_2": "若不染著欲界、色、無色界，則能具足修諸菩薩摩訶薩行證得無上正等菩提。",
    "T06n0220_353:0815c21_3": "是故，善現！",
    "T06n0220_353:0815c21_4": "若菩薩摩訶薩欲修菩薩摩訶薩行，欲證無上正等菩提，當勤修學甚深般若波羅蜜多，不應思惟染著諸法。",
    "T06n0220_353:0815c24_5": "「善現！",
    "T06n0220_353:0815c24_6": "若菩薩摩訶薩思惟苦聖諦，思惟集、滅、道聖諦，則染著欲界、色無色界。",
    "T06n0220_353:0815c25_7": "若染著欲界、色、無色界，不能具足修諸菩薩摩訶薩行證得無上正等菩提。",
    "T06n0220_353:0815c27_8": "若菩薩摩訶薩不思惟苦聖諦，不思惟集、滅、道聖諦，則不染著欲界、色、無色界。",
    "T06n0220_353:0815c29_9": "若不染著欲界、色無色界，則能具足修諸菩薩摩訶薩行證得無上正等菩提。",
    "T06n0220_353:0816a02_0": "是故，善現！",
    "T06n0220_353:0816a02_1": "若菩薩摩訶薩欲修菩薩摩訶薩行，欲證無上正等菩提，當勤修學甚深般若波羅蜜多，不應思惟染著諸法。",
    "T06n0220_353:0816a04_2": "「善現！",
    "T06n0220_353:0816a04_3": "若菩薩摩訶薩思惟四靜慮，思惟四無量、四無色定，則染著欲界、色無色界。",
    "T06n0220_353:0816a06_4": "若染著欲界、色、無色界，不能具足修諸菩薩摩訶薩行證得無上正等菩提。",
    "T06n0220_353:0816a08_5": "若菩薩摩訶薩不思惟四靜慮，不思惟四無量、四無色定，則不染著欲界、色、無色界。",
    "T06n0220_353:0816a10_6": "若不染著欲界、色無色界，則能具足修諸菩薩摩訶薩行證得無上正等菩提。",
    "T06n0220_353:0816a11_7": "是故，善現！",
    "T06n0220_353:0816a12_8": "若菩薩摩訶薩欲修菩薩摩訶薩行，欲證無上正等菩提，當勤修學甚深般若波羅蜜多，不應思惟染著諸法。",
    "T06n0220_353:0816a14_9": "「善現！",
    "T06n0220_353:0816a14_10": "若菩薩摩訶薩思惟八解脫，思惟八勝處、九次第定、十遍處，則染著欲界、色無色界。",
    "T06n0220_353:0816a16_11": "若染著欲界、色、無色界，不能具足修諸菩薩摩訶薩行證得無上正等菩提。",
    "T06n0220_353:0816a18_12": "若菩薩摩訶薩不思惟八解脫，不思惟八勝處、九次第定、十遍處，則不染著欲界、色無色界。",
    "T06n0220_353:0816a20_13": "若不染著欲界、色無色界，則能具足修諸菩薩摩訶薩行證得無上正等菩提。",
    "T06n0220_353:0816a22_14": "是故，善現！",
    "T06n0220_353:0816a22_15": "若菩薩摩訶薩欲修菩薩摩訶薩行，欲證無上正等菩提，當勤修學甚深般若波羅蜜多，不應思惟染著諸法。",
    "T06n0220_353:0816a24_16": "「善現！",
    "T06n0220_353:0816a24_17": "若菩薩摩訶薩思惟四念住，思惟四正斷、四神足、五根、五力、七等覺支、八聖道支，則染著欲界、色、無色界。",
    "T06n0220_353:0816a27_18": "若染著欲界、色無色界，不能具足修諸菩薩摩訶薩行證得無上正等菩提。",
    "T06n0220_353:0816a28_19": "若菩薩摩訶薩不思惟四念住，不思惟四正斷乃至八聖道支，則不染著欲界、色無色界。",
    "T06n0220_353:0816b01_20": "若不染著欲界、色無色界，則能具足修諸菩薩摩訶薩行證得無上正等菩提。",
    "T06n0220_353:0816b03_21": "是故，善現！",
    "T06n0220_353:0816b03_22": "若菩薩摩訶薩欲修菩薩摩訶薩行，欲證無上正等菩提，當勤修學甚深般若波羅蜜多，不應思惟染著諸法。",
    "T06n0220_353:0816b06_23": "「善現！",
    "T06n0220_353:0816b06_24": "若菩薩摩訶薩思惟空解脫門，思惟無相、無願解脫門，則染著欲界、色、無色界。",
    "T06n0220_353:0816b08_25": "若染著欲界、色無色界，不能具足修諸菩薩摩訶薩行證得無上正等菩提。",
    "T06n0220_353:0816b09_26": "若菩薩摩訶薩不思惟空解脫門，不思惟無相、無願解脫門，則不染著欲界、色無色界。",
    "T06n0220_353:0816b11_27": "若不染著欲界、色無色界，則能具足修諸菩薩摩訶薩行證得無上正等菩提。",
    "T06n0220_353:0816b13_28": "是故，善現！",
    "T06n0220_353:0816b13_29": "若菩薩摩訶薩欲修菩薩摩訶薩行，欲證無上正等菩提，當勤修學甚深般若波羅蜜多，不應思惟染著諸法。",
    "T06n0220_353:0816b17_0": "「善現！",
    "T06n0220_353:0816b17_1": "若菩薩摩訶薩思惟五眼，思惟六神通，則染著欲界、色無色界。",
    "T06n0220_353:0816b18_2": "若染著欲界、色、無色界，不能具足修諸菩薩摩訶薩行證得無上正等菩提。",
    "T06n0220_353:0816b20_3": "若菩薩摩訶薩不思惟五眼，不思惟六神通，則不染著欲界、色無色界。",
    "T06n0220_353:0816b21_4": "若不染著欲界、色無色界，則能具足修諸菩薩摩訶薩行證得無上正等菩提。",
    "T06n0220_353:0816b23_5": "是故，善現！",
    "T06n0220_353:0816b23_6": "若菩薩摩訶薩欲修菩薩摩訶薩行，欲證無上正等菩提，當勤修學甚深般若波羅蜜多，不應思惟染著諸法。",
    "T06n0220_353:0816b26_7": "「善現！",
    "T06n0220_353:0816b26_8": "若菩薩摩訶薩思惟佛十力，思惟四無所畏、四無礙解、大慈、大悲、大喜、大捨、十八佛不共法，則染著欲界、色、無色界。",
    "T06n0220_353:0816b29_9": "若染著欲界、色無色界，不能具足修諸菩薩摩訶薩行證得無上正等菩提。",
    "T06n0220_353:0816c01_10": "若菩薩摩訶薩不思惟佛十力，不思惟四無所畏乃至十八佛不共法，則不染著欲界、色無色界。",
    "T06n0220_353:0816c03_11": "若不染著欲界、色無色界，則能具足修諸菩薩摩訶薩行證得無上正等菩提。",
    "T06n0220_353:0816c05_12": "是故，善現！",
    "T06n0220_353:0816c05_13": "若菩薩摩訶薩欲修菩薩摩訶薩行，欲證無上正等菩提，當勤修學甚深般若波羅蜜多，不應思惟染著諸法。",
    "T06n0220_353:0816c08_14": "「善現！",
    "T06n0220_353:0816c08_15": "若菩薩摩訶薩思惟無忘失法，思惟恒住捨性，則染著欲界、色、無色界。",
    "T06n0220_353:0816c10_16": "若染著欲界、色無色界，不能具足修諸菩薩摩訶薩行證得無上正等菩提。",
    "T06n0220_353:0816c11_17": "若菩薩摩訶薩不思惟無忘失法，不思惟恒住捨性，則不染著欲界、色無色界。",
    "T06n0220_353:0816c13_18": "若不染著欲界、色、無色界，則能具足修諸菩薩摩訶薩行證得無上正等菩提。",
    "T06n0220_353:0816c15_19": "是故，善現！",
    "T06n0220_353:0816c15_20": "若菩薩摩訶薩欲修菩薩摩訶薩行，欲證無上正等菩提，當勤修學甚深般若波羅蜜多，不應思惟染著諸法。",
    "T06n0220_353:0816c18_21": "「善現！",
    "T06n0220_353:0816c18_22": "若菩薩摩訶薩思惟一切智，思惟道相智、一切相智，則染著欲界、色無色界。",
    "T06n0220_353:0816c19_23": "若染著欲界、色無色界，不能具足修諸菩薩摩訶薩行證得無上正等菩提。",
    "T06n0220_353:0816c21_24": "若菩薩摩訶薩不思惟一切智，不思惟道相智、一切相智，則不染著欲界、色無色界。",
    "T06n0220_353:0816c23_25": "若不染著欲界、色、無色界，則能具足修諸菩薩摩訶薩行證得無上正等菩提。",
    "T06n0220_353:0816c25_26": "是故，善現！",
    "T06n0220_353:0816c25_27": "若菩薩摩訶薩欲修菩薩摩訶薩行，欲證無上正等菩提，當勤修學甚深般若波羅蜜多，不應思惟染著諸法。",
    "T06n0220_353:0816c27_28": "「善現！",
    "T06n0220_353:0816c28_29": "若菩薩摩訶薩思惟一切陀羅尼門，思惟一切三摩地門，則染著欲界、色無色界。",
    "T06n0220_353:0816c29_30": "若染著欲界、色無色界，不能具足修諸菩薩摩訶薩行證得無上正等菩提。",
    "T06n0220_353:0817a02_31": "若菩薩摩訶薩不思惟一切陀羅尼門，不思惟一切三摩地門，則不染著欲界、色無色界。",
    "T06n0220_353:0817a04_32": "若不染著欲界、色、無色界，則能具足修諸菩薩摩訶薩行證得無上正等菩提。",
    "T06n0220_353:0817a06_33": "是故，善現！",
    "T06n0220_353:0817a06_34": "若菩薩摩訶薩欲修菩薩摩訶薩行，欲證無上正等菩提，當勤修學甚深般若波羅蜜多，不應思惟染著諸法。",
    "T06n0220_353:0817a09_0": "「善現！",
    "T06n0220_353:0817a09_1": "若菩薩摩訶薩思惟預流果，思惟一來、不還、阿羅漢果，則染著欲界、色無色界。",
    "T06n0220_353:0817a10_2": "若染著欲界、色無色界，不能具足修諸菩薩摩訶薩行證得無上正等菩提。",
    "T06n0220_353:0817a12_3": "若菩薩摩訶薩不思惟預流果，不思惟一來、不還、阿羅漢果，則不染著欲界、色無色界。",
    "T06n0220_353:0817a14_4": "若不染著欲界、色、無色界，則能具足修諸菩薩摩訶薩行證得無上正等菩提。",
    "T06n0220_353:0817a16_5": "是故，善現！",
    "T06n0220_353:0817a16_6": "若菩薩摩訶薩欲修菩薩摩訶薩行，欲證無上正等菩提，當勤修學甚深般若波羅蜜多，不應思惟染著諸法。",
    "T06n0220_353:0817a19_0": "「善現！",
    "T06n0220_353:0817a19_1": "若菩薩摩訶薩思惟獨覺菩提，則染著欲界、色無色界。",
    "T06n0220_353:0817a20_2": "若染著欲界、色無色界，不能具足修諸菩薩摩訶薩行證得無上正等菩提。",
    "T06n0220_353:0817a22_3": "若菩薩摩訶薩不思惟獨覺菩提，則不染著欲界、色無色界。",
    "T06n0220_353:0817a23_4": "若不染著欲界、色無色界，則能具足修諸菩薩摩訶薩行證得無上正等菩提。",
    "T06n0220_353:0817a25_5": "是故，善現！",
    "T06n0220_353:0817a25_6": "若菩薩摩訶薩欲修菩薩摩訶薩行，欲證無上正等菩提，當勤修學甚深般若波羅蜜多，不應思惟染著諸法。",
    "T06n0220_353:0817a27_7": "「善現！",
    "T06n0220_353:0817a27_8": "若菩薩摩訶薩思惟一切菩薩摩訶薩行，則染著欲界、色無色界。",
    "T06n0220_353:0817a28_9": "若染著欲界、色、無色界，不能具足修諸菩薩摩訶薩行證得無上正等菩提。",
    "T06n0220_353:0817b01_10": "若菩薩摩訶薩不思惟一切菩薩摩訶薩行，則不染著欲界、色、無色界。",
    "T06n0220_353:0817b03_11": "若不染著欲界、色無色界，則能具足修諸菩薩摩訶薩行證得無上正等菩提。",
    "T06n0220_353:0817b04_12": "是故，善現！",
    "T06n0220_353:0817b05_13": "若菩薩摩訶薩欲修菩薩摩訶薩行，欲證無上正等菩提，當勤修學甚深般若波羅蜜多，不應思惟染著諸法。",
    "T06n0220_353:0817b07_14": "「善現！",
    "T06n0220_353:0817b07_15": "若菩薩摩訶薩思惟諸佛無上正等菩提，則染著欲界、色、無色界。",
    "T06n0220_353:0817b09_16": "若染著欲界、色無色界，不能具足修諸菩薩摩訶薩行證得無上正等菩提。",
    "T06n0220_353:0817b10_17": "若菩薩摩訶薩不思惟諸佛無上正等菩提，則不染著欲界、色無色界。",
    "T06n0220_353:0817b12_18": "若不染著欲界、色無色界，則能具足修諸菩薩摩訶薩行證得無上正等菩提。",
    "T06n0220_353:0817b14_19": "是故，善現！",
    "T06n0220_353:0817b14_20": "若菩薩摩訶薩欲修菩薩摩訶薩行，欲證無上正等菩提，當勤修學甚深般若波羅蜜多，不應思惟染著諸法。」",
    "T06n0220_353:0817b17_0": "具壽善現復白佛言：「世尊！",
    "T06n0220_353:0817b17_1": "若菩薩摩訶薩精勤修學甚深般若波羅蜜多，當於何住？」",
    "T06n0220_353:0817b18_2": "佛言：「善現！",
    "T06n0220_353:0817b19_3": "若菩薩摩訶薩精勤修學甚深般若波羅蜜多，不應住色，亦不應住受、想、行、識。",
    "T06n0220_353:0817b20_4": "「善現！",
    "T06n0220_353:0817b21_0": "若菩薩摩訶薩精勤修學甚深般若波羅蜜多，不應住眼處，亦不應住耳、鼻、舌、身、意處。",
    "T06n0220_353:0817b22_1": "「善現！",
    "T06n0220_353:0817b23_2": "若菩薩摩訶薩精勤修學甚深般若波羅蜜多，不應住色處，亦不應住聲、香、味、觸、法處。",
    "T06n0220_353:0817b25_0": "「善現！",
    "T06n0220_353:0817b25_1": "若菩薩摩訶薩精勤修學甚深般若波羅蜜多，不應住眼界，亦不應住耳、鼻、舌、身、意界。",
    "T06n0220_353:0817b27_2": "「善現！",
    "T06n0220_353:0817b27_3": "若菩薩摩訶薩精勤修學甚深般若波羅蜜多，不應住色界，亦不應住聲、香、味、觸、法界。",
    "T06n0220_353:0817b29_4": "「善現！",
    "T06n0220_353:0817b29_5": "若菩薩摩訶薩精勤修學甚深般若波羅蜜多，不應住眼識界，亦不應住耳、鼻、舌、身、意識界。",
    "T06n0220_353:0817c02_6": "「善現！",
    "T06n0220_353:0817c02_7": "若菩薩摩訶薩精勤修學甚深般若波羅蜜多，不應住眼觸，亦不應住耳、鼻、舌、身、意觸。",
    "T06n0220_353:0817c04_8": "「善現！",
    "T06n0220_353:0817c04_9": "若菩薩摩訶薩精勤修學甚深般若波羅蜜多，不應住眼觸為緣所生諸受，亦不應住耳、鼻、舌、身、意觸為緣所生諸受。",
    "T06n0220_353:0817c07_10": "「善現！",
    "T06n0220_353:0817c07_11": "若菩薩摩訶薩精勤修學甚深般若波羅蜜多，不應住地界，亦不應住水、火、風、空、識界。",
    "T06n0220_353:0817c09_12": "「善現！",
    "T06n0220_353:0817c09_13": "若菩薩摩訶薩精勤修學甚深般若波羅蜜多，不應住無明，亦不應住行、識、名色、六處、觸、受、愛、取、有、生、老死愁歎苦憂惱。",
    "T06n0220_353:0817c12_0": "「善現！",
    "T06n0220_353:0817c12_1": "若菩薩摩訶薩精勤修學甚深般若波羅蜜多，不應住布施波羅蜜多，亦不應住淨戒、安忍、精進、靜慮、般若波羅蜜多。",
    "T06n0220_353:0817c14_2": "「善現！",
    "T06n0220_353:0817c14_3": "若菩薩摩訶薩精勤修學甚深般若波羅蜜多，不應住內空，亦不應住外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空。",
    "T06n0220_353:0817c19_4": "「善現！",
    "T06n0220_353:0817c19_5": "若菩薩摩訶薩精勤修學甚深般若波羅蜜多，不應住真如，亦不應住法界、法性、不虛妄性、不變異性、平等性、離生性、法定、法住、實際、虛空界、不思議界。",
    "T06n0220_353:0817c23_6": "「善現！",
    "T06n0220_353:0817c23_7": "若菩薩摩訶薩精勤修學甚深般若波羅蜜多，不應住苦聖諦，亦不應住集、滅、道聖諦。",
    "T06n0220_353:0817c25_8": "「善現！",
    "T06n0220_353:0817c25_9": "若菩薩摩訶薩精勤修學甚深般若波羅蜜多，不應住四靜慮，亦不應住四無量、四無色定。",
    "T06n0220_353:0817c27_10": "「善現！",
    "T06n0220_353:0817c27_11": "若菩薩摩訶薩精勤修學甚深般若波羅蜜多，不應住八解脫，亦不應住八勝處、九次第定、十遍處。",
    "T06n0220_353:0817c29_12": "「善現！",
    "T06n0220_353:0817c29_13": "若菩薩摩訶薩精勤修學甚深般若波羅蜜多，不應住四念住，亦不應住四正斷、四神足、五根、五力、七等覺支、八聖道支。",
    "T06n0220_353:0818a03_14": "「善現！",
    "T06n0220_353:0818a03_15": "若菩薩摩訶薩精勤修學甚深般若波羅蜜多，不應住空解脫門，亦不應住無相、無願解脫門。",
    "T06n0220_353:0818a05_16": "「善現！",
    "T06n0220_353:0818a05_17": "若菩薩摩訶薩精勤修學甚深般若波羅蜜多，不應住五眼，亦不應住六神通。",
    "T06n0220_353:0818a07_18": "「善現！",
    "T06n0220_353:0818a07_19": "若菩薩摩訶薩精勤修學甚深般若波羅蜜多，不應住佛十力，亦不應住四無所畏、四無礙解、大慈、大悲、大喜、大捨、十八佛不共法。",
    "T06n0220_353:0818a10_20": "「善現！",
    "T06n0220_353:0818a10_21": "若菩薩摩訶薩精勤修學甚深般若波羅蜜多，不應住無忘失法，亦不應住恒住捨性。",
    "T06n0220_353:0818a12_22": "「善現！",
    "T06n0220_353:0818a12_23": "若菩薩摩訶薩精勤修學甚深般若波羅蜜多，不應住一切智，亦不應住道相智、一切相智。",
    "T06n0220_353:0818a14_24": "「善現！",
    "T06n0220_353:0818a15_25": "若菩薩摩訶薩精勤修學甚深般若波羅蜜多，不應住一切陀羅尼門，亦不應住一切三摩地門。",
    "T06n0220_353:0818a17_26": "「善現！",
    "T06n0220_353:0818a17_27": "若菩薩摩訶薩精勤修學甚深般若波羅蜜多，不應住預流果，亦不應住一來、不還、阿羅漢果。",
    "T06n0220_353:0818a19_28": "「善現！",
    "T06n0220_353:0818a19_29": "若菩薩摩訶薩精勤修學甚深般若波羅蜜多，不應住獨覺菩提。",
    "T06n0220_353:0818a21_30": "「善現！",
    "T06n0220_353:0818a21_31": "若菩薩摩訶薩精勤修學甚深般若波羅蜜多，不應住一切菩薩摩訶薩行。",
    "T06n0220_353:0818a22_32": "「善現！",
    "T06n0220_353:0818a23_0": "若菩薩摩訶薩精勤修學甚深般若波羅蜜多，不應住諸佛無上正等菩提。」",
    "T06n0220_353:0818a24_1": "具壽善現復白佛言：「世尊！",
    "T06n0220_353:0818a25_2": "何緣菩薩摩訶薩精勤修學甚深般若波羅蜜多，不應住色，亦不應住受、想、行、識？",
    "T06n0220_353:0818a27_3": "「世尊！",
    "T06n0220_353:0818a27_4": "何緣菩薩摩訶薩精勤修學甚深般若波羅蜜多，不應住眼處，亦不應住耳、鼻、舌、身、意處？",
    "T06n0220_353:0818a29_5": "「世尊！",
    "T06n0220_353:0818a29_6": "何緣菩薩摩訶薩精勤修學甚深般若波羅蜜多，不應住色處，亦不應住聲、香、味、觸、法處？",
    "T06n0220_353:0818b02_7": "「世尊！",
    "T06n0220_353:0818b02_8": "何緣菩薩摩訶薩精勤修學甚深般若波羅蜜多，不應住眼界，亦不應住耳、鼻、舌、身、意界？",
    "T06n0220_353:0818b04_9": "「世尊！",
    "T06n0220_353:0818b04_10": "何緣菩薩摩訶薩精勤修學甚深般若波羅蜜多，不應住色界，亦不應住聲、香、味、觸、法界？",
    "T06n0220_353:0818b06_11": "「世尊！",
    "T06n0220_353:0818b06_12": "何緣菩薩摩訶薩精勤修學甚深般若波羅蜜多，不應住眼識界，亦不應住耳、鼻、舌、身、意識界？",
    "T06n0220_353:0818b08_13": "「世尊！",
    "T06n0220_353:0818b08_14": "何緣菩薩摩訶薩精勤修學甚深般若波羅蜜多，不應住眼觸，亦不應住耳、鼻、舌、身、意觸？",
    "T06n0220_353:0818b10_15": "「世尊！",
    "T06n0220_353:0818b11_16": "何緣菩薩摩訶薩精勤修學甚深般若波羅蜜多，不應住眼觸為緣所生諸受，亦不應住耳、鼻、舌、身、意觸為緣所生諸受？",
    "T06n0220_353:0818b13_17": "「世尊！",
    "T06n0220_353:0818b13_18": "何緣菩薩摩訶薩精勤修學甚深般若波羅蜜多，不應住地界，亦不應住水、火、風、空、識界？",
    "T06n0220_353:0818b15_19": "「世尊！",
    "T06n0220_353:0818b16_0": "何緣菩薩摩訶薩精勤修學甚深般若波羅蜜多，不應住無明，亦不應住行、識、名色、六處、觸、受、愛、取、有、生、老死愁歎苦憂惱？",
    "T06n0220_353:0818b18_1": "「世尊！",
    "T06n0220_353:0818b18_2": "何緣菩薩摩訶薩精勤修學甚深般若波羅蜜多，不應住布施波羅蜜多，亦不應住淨戒、安忍、精進、靜慮、般若波羅蜜多？",
    "T06n0220_353:0818b21_3": "「世尊！",
    "T06n0220_353:0818b21_4": "何緣菩薩摩訶薩精勤修學甚深般若波羅蜜多，不應住內空，亦不應住外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空？",
    "T06n0220_353:0818b26_5": "「世尊！",
    "T06n0220_353:0818b26_6": "何緣菩薩摩訶薩精勤修學甚深般若波羅蜜多，不應住真如，亦不應住法界、法性、不虛妄性、不變異性、平等性、離生性、法定、法住、實際、虛空界、不思議界？",
    "T06n0220_353:0818c01_7": "「世尊！",
    "T06n0220_353:0818c01_8": "何緣菩薩摩訶薩精勤修學甚深般若波羅蜜多，不應住苦聖諦，亦不應住集、滅、道聖諦？",
    "T06n0220_353:0818c03_9": "「世尊！",
    "T06n0220_353:0818c03_10": "何緣菩薩摩訶薩精勤修學甚深般若波羅蜜多，不應住四靜慮，亦不應住四無量、四無色定？",
    "T06n0220_353:0818c05_11": "「世尊！",
    "T06n0220_353:0818c05_12": "何緣菩薩摩訶薩精勤修學甚深般若波羅蜜多，不應住八解脫，亦不應住八勝處、九次第定、十遍處？",
    "T06n0220_353:0818c07_13": "「世尊！",
    "T06n0220_353:0818c07_14": "何緣菩薩摩訶薩精勤修學甚深般若波羅蜜多，不應住四念住，亦不應住四正斷、四神足、五根、五力、七等覺支、八聖道支？",
    "T06n0220_353:0818c10_15": "「世尊！",
    "T06n0220_353:0818c10_16": "何緣菩薩摩訶薩精勤修學甚深般若波羅蜜多，不應住空解脫門，亦不應住無相、無願解脫門？",
    "T06n0220_353:0818c12_17": "「世尊！",
    "T06n0220_353:0818c13_0": "何緣菩薩摩訶薩精勤修學甚深般若波羅蜜多，不應住五眼，亦不應住六神通？",
    "T06n0220_353:0818c14_1": "「世尊！",
    "T06n0220_353:0818c14_2": "何緣菩薩摩訶薩精勤修學甚深般若波羅蜜多，不應住佛十力，亦不應住四無所畏、四無礙解、大慈、大悲、大喜、大捨、十八佛不共法？",
    "T06n0220_353:0818c17_3": "「世尊！",
    "T06n0220_353:0818c18_0": "何緣菩薩摩訶薩精勤修學甚深般若波羅蜜多，不應住無忘失法，亦不應住恒住捨性？",
    "T06n0220_353:0818c19_1": "「世尊！",
    "T06n0220_353:0818c20_2": "何緣菩薩摩訶薩精勤修學甚深般若波羅蜜多，不應住一切智，亦不應住道相智、一切相智？",
    "T06n0220_353:0818c22_3": "「世尊！",
    "T06n0220_353:0818c22_4": "何緣菩薩摩訶薩精勤修學甚深般若波羅蜜多，不應住一切陀羅尼門，亦不應住一切三摩地門？",
    "T06n0220_353:0818c24_5": "「世尊！",
    "T06n0220_353:0818c24_6": "何緣菩薩摩訶薩精勤修學甚深般若波羅蜜多，不應住預流果，亦不應住一來、不還、阿羅漢果？",
    "T06n0220_353:0818c26_7": "「世尊！",
    "T06n0220_353:0818c26_8": "何緣菩薩摩訶薩精勤修學甚深般若波羅蜜多，不應住獨覺菩提？",
    "T06n0220_353:0818c28_9": "「世尊！",
    "T06n0220_353:0818c28_10": "何緣菩薩摩訶薩精勤修學甚深般若波羅蜜多，不應住一切菩薩摩訶薩行？",
    "T06n0220_353:0819a01_11": "「世尊！",
    "T06n0220_353:0819a01_12": "何緣菩薩摩訶薩精勤修學甚深般若波羅蜜多，不應住諸佛無上正等菩提？」",
    "T06n0220_353:0819a03_13": "佛言：「善現！",
    "T06n0220_353:0819a03_14": "若菩薩摩訶薩精勤修學甚深般若波羅蜜多，於一切法無執著故，不應住色，亦不應住受、想、行、識；不應住眼處，亦不應住耳、鼻、舌、身、意處；不應住色處，亦不應住聲、香、味、觸、法處；不應住眼界，亦不應住耳、鼻、舌、身、意界；不應住色界，亦不應住聲、香、味、觸、法界；不應住眼識界，亦不應住耳、鼻、舌、身、意識界；不應住眼觸，亦不應住耳、鼻、舌、身、意觸；不應住眼觸為緣所生諸受，亦不應住耳、鼻、舌、身、意觸為緣所生諸受；不應住地界，亦不應住水、火、風、空、識界；不應住無明，亦不應住行、識、名色、六處、觸、受、愛、取、有、生、老死愁歎苦憂惱；不應住布施波羅蜜多，亦不應住淨戒、安忍、精進、靜慮、般若波羅蜜多；不應住內空，亦不應住外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；不應住真如，亦不應住法界、法性、不虛妄性、不變異性、平等性、離生性、法定、法住、實際、虛空界、不思議界；不應住苦聖諦，亦不應住集、滅、道聖諦；不應住四靜慮，亦不應住四無量、四無色定；不應住八解脫，亦不應住八勝處、九次第定、十遍處；不應住四念住，亦不應住四正斷、四神足、五根、五力、七等覺支、八聖道支；不應住空解脫門，亦不應住無相、無願解脫門；不應住五眼，亦不應住六神通；不應住佛十力，亦不應住四無所畏、四無礙解、大慈、大悲、大喜、大捨、十八佛不共法；不應住無忘失法，亦不應住恒住捨性；不應住一切智，亦不應住道相智、一切相智；不應住一切陀羅尼門，亦不應住一切三摩地門；不應住預流果，亦不應住一來、不還、阿羅漢果；不應住獨覺菩提；不應住一切菩薩摩訶薩行；不應住諸佛無上正等菩提。",
    "T06n0220_353:0819b07_15": "何以故？",
    "T06n0220_353:0819b07_16": "善現！",
    "T06n0220_353:0819b08_17": "是菩薩摩訶薩不見有法可於其中而起執著及安住故。",
    "T06n0220_353:0819b09_18": "善現！",
    "T06n0220_353:0819b09_19": "如是菩薩摩訶薩以無執著及無安住而為方便，行深般若波羅蜜多。",
    "T06n0220_353:0819b11_0": "「復次，善現！",
    "T06n0220_353:0819b11_1": "若菩薩摩訶薩作如是念：『若能如是無所執著、無所安住，行深般若波羅蜜多，是行般若波羅蜜多。",
    "T06n0220_353:0819b13_2": "若能如是無所執著、無所安住，修深般若波羅蜜多，是修般若波羅蜜多。",
    "T06n0220_353:0819b15_3": "我應如是行深般若波羅蜜多，我應如是修深般若波羅蜜多。』",
    "T06n0220_353:0819b16_4": "「善現！",
    "T06n0220_353:0819b16_5": "是菩薩摩訶薩由如是念取相執著，遠離般若波羅蜜多。",
    "T06n0220_353:0819b17_6": "若遠離般若波羅蜜多，則遠離靜慮、精進、安忍、淨戒、布施波羅蜜多，亦遠離內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，亦遠離真如、法界、法性、不虛妄性、不變異性、平等性、離生性、法定、法住、實際、虛空界、不思議界，亦遠離苦聖諦、集、滅、道聖諦，亦遠離四靜慮、四無量、四無色定，亦遠離八解脫、八勝處、九次第定、十遍處，亦遠離四念住、四正斷、四神足、五根、五力、七等覺支、八聖道支，亦遠離空解脫門、無相、無願解脫門，亦遠離五眼、六神通，亦遠離佛十力、四無所畏、四無礙解、大慈、大悲、大喜、大捨、十八佛不共法，亦遠離無忘失法、恒住捨性，亦遠離一切智、道相智、一切相智，亦遠離一切陀羅尼門、一切三摩地門，亦遠離一切菩薩摩訶薩行，亦遠離諸佛無上正等菩提。",
    "T06n0220_353:0819c06_7": "何以故？",
    "T06n0220_353:0819c06_8": "善現！",
    "T06n0220_353:0819c06_9": "甚深般若波羅蜜多，於一切法無所執著，非深般若波羅蜜多有執著性。",
    "T06n0220_353:0819c08_10": "所以者何？",
    "T06n0220_353:0819c08_11": "善現！",
    "T06n0220_353:0819c08_12": "甚深般若波羅蜜多，都無自性可於諸法有所執著。",
    "T06n0220_353:0819c09_13": "是故，善現！",
    "T06n0220_353:0819c10_14": "諸菩薩摩訶薩修行般若波羅蜜多，於一切法及深般若波羅蜜多皆無執著。",
    "T06n0220_353:0819c12_0": "「復次，善現！",
    "T06n0220_353:0819c12_1": "若菩薩摩訶薩修行般若波羅蜜多時起如是想：『此是般若波羅蜜多，我行般若波羅蜜多，則是遍行諸法實相。』",
    "T06n0220_353:0819c14_2": "「善現！",
    "T06n0220_353:0819c14_3": "是菩薩摩訶薩由起此想，便退般若波羅蜜多。",
    "T06n0220_353:0819c15_4": "若退般若波羅蜜多，則退靜慮、精進、安忍、淨戒、布施波羅蜜多，亦退內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，亦退真如、法界、法性、不虛妄性、不變異性、平等性、離生性、法定、法住、實際、虛空界、不思議界，亦退苦聖諦、集、滅、道聖諦，亦退四靜慮、四無量、四無色定，亦退八解脫、八勝處、九次第定、十遍處，亦退四念住、四正斷、四神足、五根、五力、七等覺支、八聖道支，亦退空解脫門、無相、無願解脫門，亦退五眼、六神通，亦退佛十力、四無所畏、四無礙解、大慈、大悲、大喜、大捨、十八佛不共法，亦退無忘失法、恒住捨性，亦退一切智、道相智、一切相智，亦退一切陀羅尼門、一切三摩地門，亦退一切菩薩摩訶薩行，亦退諸佛無上正等菩提。",
    "T06n0220_353:0820a03_5": "何以故？",
    "T06n0220_353:0820a03_6": "善現！",
    "T06n0220_353:0820a03_7": "甚深般若波羅蜜多，是一切種白法根本，若退般若波羅蜜多，則為退失一切白法。",
    "T06n0220_353:0820a06_0": "大般若波羅蜜多經卷第三百五十三"
}