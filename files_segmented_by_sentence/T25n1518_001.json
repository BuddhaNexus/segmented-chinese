{
    "T25n1518_001:0912c07_0": "佛母般若波羅蜜多圓集要義論",
    "T25n1518_001:0912c09_0": "大域龍菩薩造",
    "T25n1518_001:0912c10_0": "西天譯經三藏朝奉大夫試光祿",
    "T25n1518_001:0912c11_0": "卿傳法大師賜紫臣施護等",
    "T25n1518_001:0912c12_0": "奉　詔譯",
    "T25n1518_001:0912c13_0": "歸命妙吉祥童真菩薩摩訶薩等。",
    "T25n1518_001:0912c14_0": "　般若等成就，　　無二智如來，　彼中義相應，　　彼聲教道二。",
    "T25n1518_001:0912c16_0": "　依止及作用，　　事業同起修，　分別相及罪，　　稱讚如次說。",
    "T25n1518_001:0912c18_0": "　具信以為體，　　師資互證說，　說時說處等，　　得自量成就。",
    "T25n1518_001:0912c20_0": "　說法者應知，　　世間時處二，　說者有同證，　　然後得如量。",
    "T25n1518_001:0912c22_0": "　一切如是集，　　我聞等所說，　和合如是義，　　最上三十二。",
    "T25n1518_001:0912c24_0": "　分別十六相，　　空如其次第，　八千頌中說，　　了異方便說。",
    "T25n1518_001:0912c26_0": "　今此八千頌，　　如說義無減，　隨所樂頌略，　　如是義如說。",
    "T25n1518_001:0912c28_0": "　菩薩我不見，　　此說實寂默，　能受內諸事，　　彼說即為空。",
    "T25n1518_001:0913a01_0": "　色及色自性，　　此說亦復空，　此等外諸處，　　所受分皆止。",
    "T25n1518_001:0913a03_0": "　色等相彼身，　　安住及相離，　向義若彼見，　　彼內即無實。",
    "T25n1518_001:0913a05_0": "　彼諸內空性，　　自性亦復空，　所有識相種，　　即起我悲智。",
    "T25n1518_001:0913a07_0": "　不生亦不滅，　　有情此等明，　有情生死欲，　　彼說即為空。",
    "T25n1518_001:0913a09_0": "　佛法不可見，　　菩薩法亦然，　此等如所說，　　空彼十力等。",
    "T25n1518_001:0913a11_0": "　別別所有法，　　此說遍計性，　彼勝義非有，　　諸法如是說。",
    "T25n1518_001:0913a13_0": "　彼我等見斷，　　大士畢竟作，　而彼人無我，　　佛一切處說。",
    "T25n1518_001:0913a15_0": "　一切法不生，　　此所說亦然，　宣說法無我，　　一切處實說。",
    "T25n1518_001:0913a17_0": "　有罪及無罪，　　不增亦不減，　諸有為無為，　　所有諸善止。",
    "T25n1518_001:0913a19_0": "　諸善空性中，　　彼出亦無盡，　此遍計分別，　　彼普攝為空。",
    "T25n1518_001:0913a21_0": "　十種心散亂，　　心散亂異處，　愚不得相應，　　無二智不成。",
    "T25n1518_001:0913a23_0": "　彼止息互相，　　為能所對治，　於般若教中，　　彼圓集所說。",
    "T25n1518_001:0913a25_0": "　若有菩薩有，　　此無相分別，　散亂止息師，　　說彼世俗蘊。",
    "T25n1518_001:0913a27_0": "　此八千頌等，　　從初語次第，　至了畢皆止，　　說無相分別。",
    "T25n1518_001:0913a29_0": "　因言不如是，　　此唯說事相，　梵網等經中，　　知一切如理。",
    "T25n1518_001:0913b02_0": "　菩薩我不見，　　而此等廣大，　世尊此止遣，　　有相分別亂。",
    "T25n1518_001:0913b04_0": "　若不見彼名，　　境界行亦然，　彼蘊一切處，　　皆不見菩薩。",
    "T25n1518_001:0913b06_0": "　此止遣遍計，　　普攝此所說，　乘一切智因，　　慧分別諸相。",
    "T25n1518_001:0913b08_0": "　般若波羅蜜，　　說三種依止，　謂遍計依他，　　及圓成實性。",
    "T25n1518_001:0913b10_0": "　無此等說句，　　一切遍計止，　幻喻等見邊，　　此說依他性。",
    "T25n1518_001:0913b12_0": "　有四種清淨，　　說圓成實性，　般若波羅蜜，　　佛無別異說。",
    "T25n1518_001:0913b14_0": "　十分別散亂，　　對治如次說，　此三種知已，　　若即若離說。",
    "T25n1518_001:0913b16_0": "　如初語圓成，　　依他及遍計，　無相分別色，　　彼散亂止遣。",
    "T25n1518_001:0913b18_0": "　彼佛亦菩提，　　不見說者等，　至了畢此知，　　止遣遍計性。",
    "T25n1518_001:0913b20_0": "　自性空彼色，　　俱相何所有，　此別異語中，　　了知已彼止。",
    "T25n1518_001:0913b22_0": "　此不空故空，　　如是語所說，　諸毀謗分別，　　一切說皆止。",
    "T25n1518_001:0913b24_0": "　如幻亦然佛，　　彼如夢亦然，　如是如次知，　　智語邊決定。",
    "T25n1518_001:0913b26_0": "　諸同等所作，　　此說佛如幻，　幻喻等言等，　　此說依他性。",
    "T25n1518_001:0913b28_0": "　若諸異生智，　　彼自性清淨，　故說彼佛言，　　菩薩亦如佛。",
    "T25n1518_001:0913c01_0": "　自性自色覆，　　彼無明因作，　如幻別異現，　　果如夢棄捨。",
    "T25n1518_001:0913c03_0": "　無二別異說，　　果等定毀謗，　毀謗諸分別，　　彼毀謗此說。",
    "T25n1518_001:0913c05_0": "　色空非和合，　　彼互相違礙，　無色無空名，　　色相自和合。",
    "T25n1518_001:0913c07_0": "　此一性分別，　　對治種種性，　空不異彼色，　　彼空何所有。",
    "T25n1518_001:0913c09_0": "　此無實所現，　　彼無明所起，　此無實能表，　　彼說無明故。",
    "T25n1518_001:0913c11_0": "　此如是說色，　　般若波羅蜜，　無二二如是，　　二分別對治。",
    "T25n1518_001:0913c13_0": "　如理言淨性，　　亦然不可得，　性無性違等，　　種種性定見。",
    "T25n1518_001:0913c15_0": "　說此色唯名，　　真實無自性，　彼自性分別，　　容受即當止。",
    "T25n1518_001:0913c17_0": "　色及色自性，　　空如先所說，　彼自性俱相，　　分別此止遣。",
    "T25n1518_001:0913c19_0": "　不生不滅等，　　所有諸法觀，　佛言若散異，　　彼差別分別。",
    "T25n1518_001:0913c21_0": "　虛假名言等，　　彼法若分別，　聲義二非合，　　彼非自性意。",
    "T25n1518_001:0913c23_0": "　般若波羅蜜，　　佛菩薩亦然，　此所說唯名，　　離實義分別。",
    "T25n1518_001:0913c25_0": "　所有聲義止，　　此非事止遣，　如是餘亦知，　　語中義決定。",
    "T25n1518_001:0913c27_0": "　此無所得正，　　一切名實知，　如義性如是，　　不止遣彼聲。",
    "T25n1518_001:0913c29_0": "　須菩提二離，　　聲聲義如是，　菩薩無有名，　　我見此有說。",
    "T25n1518_001:0914a02_0": "　般若波羅蜜，　　語無決定生，　伺察唯智者，　　此義微妙慧。",
    "T25n1518_001:0914a04_0": "　相續義除遣，　　若別義分別，　般若波羅蜜，　　彼言說如響。",
    "T25n1518_001:0914a06_0": "　總略如是義，　　般若等依止，　如是義循環，　　復別義依止。",
    "T25n1518_001:0914a08_0": "　般若波羅蜜，　　正攝八千頌，　彼所得福蘊，　　皆從般若生。",
    "T25n1518_001:0914a10_0": "佛母般若波羅蜜多圓集要義論"
}