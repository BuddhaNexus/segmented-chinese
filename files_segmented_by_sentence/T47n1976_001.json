[
    {
        "source_sentence": "西方合論卷之一",
        "from": "T47n1976_001:0389c25_0",
        "context_with_next_sentence": true
    },
    {
        "source_sentence": "1 剎土門第一剎土門",
        "from": "T47n1976_001:0389c27_0",
        "context_with_next_sentence": true
    },
    {
        "source_sentence": "夫一真法界，身土交參；十佛剎海，淨穢無",
        "from": "T47n1976_001:0389c28_0",
        "context_with_next_sentence": true
    },
    {
        "source_sentence": "別。",
        "from": "T47n1976_001:0389c29_1",
        "context_with_next_sentence": true
    },
    {
        "source_sentence": "秖因眾生行業有殊，諸佛化現亦異，或權或實、或偏或圓、或暫或常、或漸或頓，一月千江，波波具涵淨月；",
        "from": "T47n1976_001:0390a02_9",
        "context_with_next_sentence": true
    },
    {
        "source_sentence": "萬燈一室，光光各顯全燈。",
        "from": "T47n1976_001:0390a03_1",
        "context_with_next_sentence": true
    },
    {
        "source_sentence": "理即一諦，相有千差。",
        "from": "T47n1976_001:0390a03_11",
        "context_with_next_sentence": true
    },
    {
        "source_sentence": "若非廣引靈文，眾生何所取則？",
        "from": "T47n1976_001:0390a04_4",
        "context_with_next_sentence": true
    },
    {
        "source_sentence": "爰約諸教，略敘十門：",
        "from": "T47n1976_001:0390a04_14",
        "context_with_next_sentence": true
    },
    {
        "source_sentence": "一、毘盧遮那淨土。",
        "from": "T47n1976_001:0390a05_8",
        "context_with_next_sentence": true
    },
    {
        "source_sentence": "　二、惟心淨土。",
        "from": "T47n1976_001:0390a05_16",
        "context_with_next_sentence": true
    },
    {
        "source_sentence": "三、恒真淨土。",
        "from": "T47n1976_001:0390a06_6",
        "context_with_next_sentence": true
    },
    {
        "source_sentence": "　四、變現淨土。",
        "from": "T47n1976_001:0390a06_14",
        "context_with_next_sentence": true
    },
    {
        "source_sentence": "五、寄報淨土。",
        "from": "T47n1976_001:0390a07_6",
        "context_with_next_sentence": true
    },
    {
        "source_sentence": "　六、分身淨土。",
        "from": "T47n1976_001:0390a07_14",
        "context_with_next_sentence": true
    },
    {
        "source_sentence": "七、依他淨土。",
        "from": "T47n1976_001:0390a08_6",
        "context_with_next_sentence": true
    },
    {
        "source_sentence": "　八、諸方淨土。",
        "from": "T47n1976_001:0390a08_14",
        "context_with_next_sentence": true
    },
    {
        "source_sentence": "九、一心四種淨土。",
        "from": "T47n1976_001:0390a09_8",
        "context_with_next_sentence": true
    },
    {
        "source_sentence": "十、攝受十方一切有情不可思議淨土。",
        "from": "T47n1976_001:0390a10_16",
        "context_with_next_sentence": true
    },
    {
        "source_sentence": "一、毘盧遮那淨土者，即諸佛本報國土：",
        "from": "T47n1976_001:0390a11_17",
        "context_with_next_sentence": true
    },
    {
        "source_sentence": "十蓮華藏世界海。",
        "from": "T47n1976_001:0390a12_5",
        "context_with_next_sentence": true
    },
    {
        "source_sentence": "一一蓮華藏，最下世界，皆有十佛世界微塵數廣大剎，清淨莊嚴。",
        "from": "T47n1976_001:0390a13_15",
        "context_with_next_sentence": true
    },
    {
        "source_sentence": "一一廣大剎，復有十佛世界微塵數諸小剎圍遶，倍倍增廣。",
        "from": "T47n1976_001:0390a15_3",
        "context_with_next_sentence": true
    },
    {
        "source_sentence": "一一華藏世界，皆滿虛空，互相徹入，淨穢總含，重重無盡。",
        "from": "T47n1976_001:0390a16_9",
        "context_with_next_sentence": true
    },
    {
        "source_sentence": "如法而論，一草一木、一毛一塵，各各皆具此無盡法界，佛及眾生，無二無別。",
        "from": "T47n1976_001:0390a18_3",
        "context_with_next_sentence": true
    },
    {
        "source_sentence": "或曰：",
        "from": "T47n1976_001:0390a18_6",
        "context_with_next_sentence": true
    },
    {
        "source_sentence": "「此是眾生實報莊嚴，不同權教，推淨土於他方，是為實教。",
        "from": "T47n1976_001:0390a19_11",
        "context_with_next_sentence": true
    },
    {
        "source_sentence": "」或曰：",
        "from": "T47n1976_001:0390a19_15",
        "context_with_next_sentence": true
    },
    {
        "source_sentence": "「眾生雖具此實報，爭奈真如無性，不能自證。",
        "from": "T47n1976_001:0390a20_14",
        "context_with_next_sentence": true
    },
    {
        "source_sentence": "漫漫長夜，無見日期；",
        "from": "T47n1976_001:0390a21_3",
        "context_with_next_sentence": true
    },
    {
        "source_sentence": "波波劫海，無到岸期。",
        "from": "T47n1976_001:0390a21_13",
        "context_with_next_sentence": true
    },
    {
        "source_sentence": "雖云地獄起妙覺之心，佛果現泥犁之界，其如眼前銕床銅柱何哉？",
        "from": "T47n1976_001:0390a23_3",
        "context_with_next_sentence": true
    },
    {
        "source_sentence": "辟之餓鬼，渴死於海邊！",
        "from": "T47n1976_001:0390a23_14",
        "context_with_next_sentence": true
    },
    {
        "source_sentence": "貧人數錢於金窟，秖見其虛，何名為實？",
        "from": "T47n1976_001:0390a24_12",
        "context_with_next_sentence": true
    },
    {
        "source_sentence": "若非假之方便，由權入實，眾生豈有證毘盧之日也？",
        "from": "T47n1976_001:0390a25_15",
        "context_with_next_sentence": true
    },
    {
        "source_sentence": "」答曰：",
        "from": "T47n1976_001:0390a25_19",
        "context_with_next_sentence": true
    },
    {
        "source_sentence": "「若約諸佛化儀則可，實相土中無此戲論。",
        "from": "T47n1976_001:0390a26_16",
        "context_with_next_sentence": true
    },
    {
        "source_sentence": "夫毘盧遮那，此云遍一切處。",
        "from": "T47n1976_001:0390a27_10",
        "context_with_next_sentence": true
    },
    {
        "source_sentence": "遍一切處，即無量壽。",
        "from": "T47n1976_001:0390a27_20",
        "context_with_next_sentence": true
    },
    {
        "source_sentence": "表義豈有勝劣？",
        "from": "T47n1976_001:0390a28_6",
        "context_with_next_sentence": true
    },
    {
        "source_sentence": "祇因如來為一分取相凡夫故，說有阿彌陀，在於西方。",
        "from": "T47n1976_001:0390a29_12",
        "context_with_next_sentence": true
    },
    {
        "source_sentence": "亦如《大雲經》中，阿彌陀佛告一菩薩言：",
        "from": "T47n1976_001:0390b01_8",
        "context_with_next_sentence": true
    },
    {
        "source_sentence": "『有釋迦在於娑婆世界也。",
        "from": "T47n1976_001:0390b02_1",
        "context_with_next_sentence": true
    },
    {
        "source_sentence": "』未當釋迦為生，則釋迦遍一切，而阿彌陀為所遍之一處；",
        "from": "T47n1976_001:0390b03_6",
        "context_with_next_sentence": true
    },
    {
        "source_sentence": "當阿彌為主，則阿彌遍一切，而釋迦牟尼為所遍之一處。",
        "from": "T47n1976_001:0390b04_11",
        "context_with_next_sentence": true
    },
    {
        "source_sentence": "如一人之身，當自自時，不妨為一切人之他；",
        "from": "T47n1976_001:0390b05_12",
        "context_with_next_sentence": true
    },
    {
        "source_sentence": "當他他時，不妨為一切人之自。",
        "from": "T47n1976_001:0390b06_6",
        "context_with_next_sentence": true
    },
    {
        "source_sentence": "以是義故，自他不成。",
        "from": "T47n1976_001:0390b06_16",
        "context_with_next_sentence": true
    },
    {
        "source_sentence": "自他不成，即自亦遍一切處，他亦遍一切處，豈定有他方可執。",
        "from": "T47n1976_001:0390b08_4",
        "context_with_next_sentence": true
    },
    {
        "source_sentence": "是故西方毘盧，非自他故。",
        "from": "T47n1976_001:0390b08_16",
        "context_with_next_sentence": true
    },
    {
        "source_sentence": "何以故？",
        "from": "T47n1976_001:0390b08_20",
        "context_with_next_sentence": true
    },
    {
        "source_sentence": "毘盧無不遍故。",
        "from": "T47n1976_001:0390b09_6",
        "context_with_next_sentence": true
    },
    {
        "source_sentence": "若言權、言方便，即有不遍；",
        "from": "T47n1976_001:0390b09_19",
        "context_with_next_sentence": true
    },
    {
        "source_sentence": "有不遍者，毘盧之義不成。",
        "from": "T47n1976_001:0390b10_10",
        "context_with_next_sentence": true
    },
    {
        "source_sentence": "」二、惟心淨土者，直下自證，當體無心，即是淨土。",
        "from": "T47n1976_001:0390b12_1",
        "context_with_next_sentence": true
    },
    {
        "source_sentence": "如《維摩經》云：",
        "from": "T47n1976_001:0390b12_9",
        "context_with_next_sentence": true
    },
    {
        "source_sentence": "「寶積！",
        "from": "T47n1976_001:0390b12_13",
        "context_with_next_sentence": true
    },
    {
        "source_sentence": "當知：",
        "from": "T47n1976_001:0390b12_16",
        "context_with_next_sentence": true
    },
    {
        "source_sentence": "直心是菩薩淨土——菩薩成佛時，不諂眾生來生其國；",
        "from": "T47n1976_001:0390b13_17",
        "context_with_next_sentence": true
    },
    {
        "source_sentence": "深心是菩薩淨土——菩薩成佛時，具足功德眾生來生其國；",
        "from": "T47n1976_001:0390b15_2",
        "context_with_next_sentence": true
    },
    {
        "source_sentence": "大乘心是菩薩淨土——菩薩成佛時，大乘眾生來生其國。",
        "from": "T47n1976_001:0390b16_6",
        "context_with_next_sentence": true
    },
    {
        "source_sentence": "」經文繁多，不能廣引，大約謂欲得淨土，當淨其心；",
        "from": "T47n1976_001:0390b17_9",
        "context_with_next_sentence": true
    },
    {
        "source_sentence": "隨其心淨，則佛土淨。",
        "from": "T47n1976_001:0390b17_19",
        "context_with_next_sentence": true
    },
    {
        "source_sentence": "夫心是即土之心，土是即心之土；",
        "from": "T47n1976_001:0390b18_14",
        "context_with_next_sentence": true
    },
    {
        "source_sentence": "心淨土淨，法爾如故。",
        "from": "T47n1976_001:0390b19_4",
        "context_with_next_sentence": true
    },
    {
        "source_sentence": "此語豈非西方註脚？",
        "from": "T47n1976_001:0390b19_13",
        "context_with_next_sentence": true
    },
    {
        "source_sentence": "多有執心之士卑此法門，以為單接鈍根者，由於心外見土故也。",
        "from": "T47n1976_001:0390b21_3",
        "context_with_next_sentence": true
    },
    {
        "source_sentence": "夫念即是心，念佛豈非心淨？",
        "from": "T47n1976_001:0390b21_16",
        "context_with_next_sentence": true
    },
    {
        "source_sentence": "心本含土，蓮邦豈在心外？",
        "from": "T47n1976_001:0390b22_8",
        "context_with_next_sentence": true
    },
    {
        "source_sentence": "故知，約相非乖惟心；",
        "from": "T47n1976_001:0390b22_18",
        "context_with_next_sentence": true
    },
    {
        "source_sentence": "稱心實礙普度矣！",
        "from": "T47n1976_001:0390b23_5",
        "context_with_next_sentence": true
    },
    {
        "source_sentence": "三、恒真淨土者，即靈山會上所指淨土，引三乘中權教菩薩，令知此土，即穢恒淨；",
        "from": "T47n1976_001:0390b25_16",
        "context_with_next_sentence": true
    },
    {
        "source_sentence": "諸眾信而未見。",
        "from": "T47n1976_001:0390b26_3",
        "context_with_next_sentence": true
    },
    {
        "source_sentence": "夫穢性本寂，俗相恒空。",
        "from": "T47n1976_001:0390b26_14",
        "context_with_next_sentence": true
    },
    {
        "source_sentence": "本寂故，菩薩居穢常寂；",
        "from": "T47n1976_001:0390b27_4",
        "context_with_next_sentence": true
    },
    {
        "source_sentence": "恒空故，菩薩入俗常空，正顯淨義。",
        "from": "T47n1976_001:0390b27_20",
        "context_with_next_sentence": true
    },
    {
        "source_sentence": "但以眾生執海難清、識繩易縛。",
        "from": "T47n1976_001:0390b28_13",
        "context_with_next_sentence": true
    },
    {
        "source_sentence": "言業本空，則恣情作業；",
        "from": "T47n1976_001:0390b29_4",
        "context_with_next_sentence": true
    },
    {
        "source_sentence": "言行無體，即肆意冥行。",
        "from": "T47n1976_001:0390b29_15",
        "context_with_next_sentence": true
    },
    {
        "source_sentence": "犯永嘉之所呵，墮善星之所墜；",
        "from": "T47n1976_001:0390c01_9",
        "context_with_next_sentence": true
    },
    {
        "source_sentence": "以至生遭王難，死為魔眷者，往往而是。",
        "from": "T47n1976_001:0390c02_7",
        "context_with_next_sentence": true
    },
    {
        "source_sentence": "嗟夫！",
        "from": "T47n1976_001:0390c02_10",
        "context_with_next_sentence": true
    },
    {
        "source_sentence": "使盡大地皆菩薩，則斯言誠為利益。",
        "from": "T47n1976_001:0390c03_5",
        "context_with_next_sentence": true
    },
    {
        "source_sentence": "天下之菩薩少而凡夫多，則斯言之利天下也少，而害天下多矣！",
        "from": "T47n1976_001:0390c04_14",
        "context_with_next_sentence": true
    },
    {
        "source_sentence": "四、變現淨土者，如《法華經》三變淨土，移諸人天置於他方；",
        "from": "T47n1976_001:0390c06_5",
        "context_with_next_sentence": true
    },
    {
        "source_sentence": "《維摩經》世尊以足指按地，即時三千大千世界，若百千珍寶嚴飾。",
        "from": "T47n1976_001:0390c07_14",
        "context_with_next_sentence": true
    },
    {
        "source_sentence": "此是如來暫令顯現，亦是法爾。",
        "from": "T47n1976_001:0390c08_9",
        "context_with_next_sentence": true
    },
    {
        "source_sentence": "然智如鶖子，尚且如盲；",
        "from": "T47n1976_001:0390c08_20",
        "context_with_next_sentence": true
    },
    {
        "source_sentence": "劣根眾生，無緣復見。",
        "from": "T47n1976_001:0390c09_9",
        "context_with_next_sentence": true
    },
    {
        "source_sentence": "且人天置諸方外，全無接引之緣；",
        "from": "T47n1976_001:0390c10_4",
        "context_with_next_sentence": true
    },
    {
        "source_sentence": "神力暫現還無，詎是恒常之土？",
        "from": "T47n1976_001:0390c10_18",
        "context_with_next_sentence": true
    },
    {
        "source_sentence": "豈若安養淨邦，塵劫常住，阿彌慈父，十惡不遺者哉！",
        "from": "T47n1976_001:0390c12_2",
        "context_with_next_sentence": true
    },
    {
        "source_sentence": "國土勝劣，居然可知。",
        "from": "T47n1976_001:0390c12_12",
        "context_with_next_sentence": true
    },
    {
        "source_sentence": "五、寄報淨土者，如摩醯首羅天，如來於彼成等正覺，此為實報淨土。",
        "from": "T47n1976_001:0390c14_10",
        "context_with_next_sentence": true
    },
    {
        "source_sentence": "《起信論》云：",
        "from": "T47n1976_001:0390c14_17",
        "context_with_next_sentence": true
    },
    {
        "source_sentence": "「菩薩功德成滿，於色究竟處，示一切世間最高大身。",
        "from": "T47n1976_001:0390c15_18",
        "context_with_next_sentence": true
    },
    {
        "source_sentence": "謂以一念相應慧，無明頓盡，名一切種智。",
        "from": "T47n1976_001:0390c16_17",
        "context_with_next_sentence": true
    },
    {
        "source_sentence": "自然有不思議業，能現十方，利益眾生。",
        "from": "T47n1976_001:0390c17_16",
        "context_with_next_sentence": true
    },
    {
        "source_sentence": "」藏和尚云：",
        "from": "T47n1976_001:0390c18_1",
        "context_with_next_sentence": true
    },
    {
        "source_sentence": "「何故受用報身在此天者？",
        "from": "T47n1976_001:0390c18_13",
        "context_with_next_sentence": true
    },
    {
        "source_sentence": "以寄報十王，顯別十地。",
        "from": "T47n1976_001:0390c19_3",
        "context_with_next_sentence": true
    },
    {
        "source_sentence": "第十地寄當此天王，即於彼身示成菩提。",
        "from": "T47n1976_001:0390c20_2",
        "context_with_next_sentence": true
    },
    {
        "source_sentence": "」然彼天雖云無漏，未若蓮邦直出三界。",
        "from": "T47n1976_001:0390c20_20",
        "context_with_next_sentence": true
    },
    {
        "source_sentence": "何以故？",
        "from": "T47n1976_001:0390c21_3",
        "context_with_next_sentence": true
    },
    {
        "source_sentence": "在色究竟故。",
        "from": "T47n1976_001:0390c21_9",
        "context_with_next_sentence": true
    },
    {
        "source_sentence": "六、分身淨土者，如《涅槃經》佛答高貴德王云：",
        "from": "T47n1976_001:0390c22_21",
        "context_with_next_sentence": true
    },
    {
        "source_sentence": "「善男子，西方去此娑婆世界，度三十二恒河沙佛土，有世界名曰無勝，猶如西方極樂世界，我於彼土出現於世。",
        "from": "T47n1976_001:0390c25_10",
        "context_with_next_sentence": true
    },
    {
        "source_sentence": "為化眾生故，於此世界現轉法輪。",
        "from": "T47n1976_001:0390c26_5",
        "context_with_next_sentence": true
    },
    {
        "source_sentence": "」又《央崛經》佛謂央崛曰：",
        "from": "T47n1976_001:0390c26_18",
        "context_with_next_sentence": true
    },
    {
        "source_sentence": "「我住無生際，而汝不覺知。",
        "from": "T47n1976_001:0390c27_8",
        "context_with_next_sentence": true
    },
    {
        "source_sentence": "」央崛云：",
        "from": "T47n1976_001:0390c27_13",
        "context_with_next_sentence": true
    },
    {
        "source_sentence": "「若住無生際，何以生於此土？",
        "from": "T47n1976_001:0390c28_4",
        "context_with_next_sentence": true
    },
    {
        "source_sentence": "」佛云：",
        "from": "T47n1976_001:0390c28_8",
        "context_with_next_sentence": true
    },
    {
        "source_sentence": "「東方有佛，汝往問之。",
        "from": "T47n1976_001:0390c28_19",
        "context_with_next_sentence": true
    },
    {
        "source_sentence": "」央崛往問，彼佛答言：",
        "from": "T47n1976_001:0390c29_6",
        "context_with_next_sentence": true
    },
    {
        "source_sentence": "「釋迦者，即是我身。",
        "from": "T47n1976_001:0390c29_16",
        "context_with_next_sentence": true
    },
    {
        "source_sentence": "」大意謂彼淨土是佛實報，此是分身。",
        "from": "T47n1976_001:0391a01_11",
        "context_with_next_sentence": true
    },
    {
        "source_sentence": "雖彰一佛之報境，未具攝化之義；",
        "from": "T47n1976_001:0391a02_6",
        "context_with_next_sentence": true
    },
    {
        "source_sentence": "佛分上即有，眾生分上即無，未為殊勝。",
        "from": "T47n1976_001:0391a03_4",
        "context_with_next_sentence": true
    },
    {
        "source_sentence": "七、依他淨土者，如《梵網經》云：",
        "from": "T47n1976_001:0391a04_15",
        "context_with_next_sentence": true
    },
    {
        "source_sentence": "「我今盧舍那，方坐蓮華臺，周匝千花上，復現千釋迦，一花百億國，一國一釋迦。",
        "from": "T47n1976_001:0391a06_8",
        "context_with_next_sentence": true
    },
    {
        "source_sentence": "」等者，以初地化百佛剎，則有百葉之花；",
        "from": "T47n1976_001:0391a07_5",
        "context_with_next_sentence": true
    },
    {
        "source_sentence": "二地化千佛剎，故花有千葉；",
        "from": "T47n1976_001:0391a07_18",
        "context_with_next_sentence": true
    },
    {
        "source_sentence": "若至三地應見萬葉；",
        "from": "T47n1976_001:0391a08_7",
        "context_with_next_sentence": true
    },
    {
        "source_sentence": "四地億葉，次第倍增。",
        "from": "T47n1976_001:0391a08_17",
        "context_with_next_sentence": true
    },
    {
        "source_sentence": "為是依他受用身，分示報境，入地乃見；",
        "from": "T47n1976_001:0391a09_15",
        "context_with_next_sentence": true
    },
    {
        "source_sentence": "非如蓮池會上，十念眾生，頓見淨佛國土故。",
        "from": "T47n1976_001:0391a10_15",
        "context_with_next_sentence": true
    },
    {
        "source_sentence": "八、諸方淨土者，如東方藥師佛、南方日月燈佛、上方香積佛，佛佛各有淨土。",
        "from": "T47n1976_001:0391a12_14",
        "context_with_next_sentence": true
    },
    {
        "source_sentence": "諸經所迷不可具載，皆是諸佛實報莊嚴。",
        "from": "T47n1976_001:0391a13_12",
        "context_with_next_sentence": true
    },
    {
        "source_sentence": "經中或有以佛神力，暫令顯現；",
        "from": "T47n1976_001:0391a14_7",
        "context_with_next_sentence": true
    },
    {
        "source_sentence": "或諸大菩薩，詣彼供養，緣彼佛未言攝生故，諸眾生亦無緣生彼。",
        "from": "T47n1976_001:0391a15_15",
        "context_with_next_sentence": true
    },
    {
        "source_sentence": "即如妙喜世界，釋迦雖記有往生者，未聞無動有普引之言；",
        "from": "T47n1976_001:0391a17_3",
        "context_with_next_sentence": true
    },
    {
        "source_sentence": "且其國有鐵圍須彌諸山，及鬼神婦女，當知嚴淨不如安養也。",
        "from": "T47n1976_001:0391a18_11",
        "context_with_next_sentence": true
    },
    {
        "source_sentence": "又如藥師如來以十二大願，度諸有情，經中亦言有信心者，應當來生；",
        "from": "T47n1976_001:0391a20_3",
        "context_with_next_sentence": true
    },
    {
        "source_sentence": "稽彼願力，多是解脫一切憂苦，究竟安樂。",
        "from": "T47n1976_001:0391a21_2",
        "context_with_next_sentence": true
    },
    {
        "source_sentence": "未若阿彌如來，純以念佛，攝一切人往生彼土。",
        "from": "T47n1976_001:0391a22_3",
        "context_with_next_sentence": true
    },
    {
        "source_sentence": "九、一心四種淨土者，一曰凡聖同居土；",
        "from": "T47n1976_001:0391a23_17",
        "context_with_next_sentence": true
    },
    {
        "source_sentence": "二曰方便有餘土；",
        "from": "T47n1976_001:0391a24_5",
        "context_with_next_sentence": true
    },
    {
        "source_sentence": "三曰實報無障礙土；",
        "from": "T47n1976_001:0391a24_14",
        "context_with_next_sentence": true
    },
    {
        "source_sentence": "四曰常寂光土。",
        "from": "T47n1976_001:0391a25_2",
        "context_with_next_sentence": true
    },
    {
        "source_sentence": "一、凡聖同居土者，自分二類：",
        "from": "T47n1976_001:0391a25_16",
        "context_with_next_sentence": true
    },
    {
        "source_sentence": "初、同居穢土；",
        "from": "T47n1976_001:0391a26_1",
        "context_with_next_sentence": true
    },
    {
        "source_sentence": "次、同居淨土。",
        "from": "T47n1976_001:0391a26_8",
        "context_with_next_sentence": true
    },
    {
        "source_sentence": "穢土之中，凡居、聖居各二。",
        "from": "T47n1976_001:0391a26_21",
        "context_with_next_sentence": true
    },
    {
        "source_sentence": "凡居二者：",
        "from": "T47n1976_001:0391a27_3",
        "context_with_next_sentence": true
    },
    {
        "source_sentence": "一、惡眾生，即四趣也；",
        "from": "T47n1976_001:0391a27_14",
        "context_with_next_sentence": true
    },
    {
        "source_sentence": "二、善眾生，即人天也。",
        "from": "T47n1976_001:0391a28_2",
        "context_with_next_sentence": true
    },
    {
        "source_sentence": "聖居二者：",
        "from": "T47n1976_001:0391a28_7",
        "context_with_next_sentence": true
    },
    {
        "source_sentence": "一、實聖，即四果辟支、通教六地、別十住、圓十信，後心通惑雖盡，報身猶在，皆名實也；",
        "from": "T47n1976_001:0391b01_6",
        "context_with_next_sentence": true
    },
    {
        "source_sentence": "二、權聖，謂方便、實報、寂光土中法身菩薩，及妙覺佛，為利有緣應生同居，皆是權也。",
        "from": "T47n1976_001:0391b03_3",
        "context_with_next_sentence": true
    },
    {
        "source_sentence": "是等與四趣共住，故名穢土。",
        "from": "T47n1976_001:0391b03_16",
        "context_with_next_sentence": true
    },
    {
        "source_sentence": "次同居淨土者，如極樂中有眾生；",
        "from": "T47n1976_001:0391b04_11",
        "context_with_next_sentence": true
    },
    {
        "source_sentence": "妙喜國中，有鐵圍男女之類。",
        "from": "T47n1976_001:0391b05_4",
        "context_with_next_sentence": true
    },
    {
        "source_sentence": "以無四惡趣，故名淨土。",
        "from": "T47n1976_001:0391b05_15",
        "context_with_next_sentence": true
    },
    {
        "source_sentence": "余按同居穢土之中，既有諸聖，亦可名同居淨土。",
        "from": "T47n1976_001:0391b06_17",
        "context_with_next_sentence": true
    },
    {
        "source_sentence": "如娑婆世界，在華藏世界第十三重，亦云華藏也。",
        "from": "T47n1976_001:0391b07_19",
        "context_with_next_sentence": true
    },
    {
        "source_sentence": "二、方便有餘土者，二乘、三種菩薩，破見思惑，證方便道，塵沙別惑無明未斷，捨分段身，而生界外，名曰有餘。",
        "from": "T47n1976_001:0391b10_8",
        "context_with_next_sentence": true
    },
    {
        "source_sentence": "故《釋論》云：",
        "from": "T47n1976_001:0391b10_15",
        "context_with_next_sentence": true
    },
    {
        "source_sentence": "「出三界外有淨土，聲聞辟支佛出生其中。",
        "from": "T47n1976_001:0391b11_11",
        "context_with_next_sentence": true
    },
    {
        "source_sentence": "」受法性身，非分段也。",
        "from": "T47n1976_001:0391b12_1",
        "context_with_next_sentence": true
    },
    {
        "source_sentence": "三、實報無障礙土者，無有二乘，純諸法身菩薩所居。",
        "from": "T47n1976_001:0391b13_4",
        "context_with_next_sentence": true
    },
    {
        "source_sentence": "盡塵沙惑，分破無明，得真實果；",
        "from": "T47n1976_001:0391b13_19",
        "context_with_next_sentence": true
    },
    {
        "source_sentence": "而無明未盡，潤無漏業，受法性報身，亦名果報國。",
        "from": "T47n1976_001:0391b15_1",
        "context_with_next_sentence": true
    },
    {
        "source_sentence": "故《仁王經》云：",
        "from": "T47n1976_001:0391b15_9",
        "context_with_next_sentence": true
    },
    {
        "source_sentence": "「三賢十聖住果報。",
        "from": "T47n1976_001:0391b15_18",
        "context_with_next_sentence": true
    },
    {
        "source_sentence": "」以觀實相發真無漏，感報殊勝，七寶莊嚴，且淨妙五塵，故名為實；",
        "from": "T47n1976_001:0391b17_4",
        "context_with_next_sentence": true
    },
    {
        "source_sentence": "色心不二，毛剎相容，故名無障礙。",
        "from": "T47n1976_001:0391b17_20",
        "context_with_next_sentence": true
    },
    {
        "source_sentence": "《華嚴》明因陀羅網世界是也。",
        "from": "T47n1976_001:0391b18_13",
        "context_with_next_sentence": true
    },
    {
        "source_sentence": "四、常寂光土者，妙覺極智所照如如法界，名之為國，亦名法性土。",
        "from": "T47n1976_001:0391b20_2",
        "context_with_next_sentence": true
    },
    {
        "source_sentence": "但一真如佛性，非身非土，而說身土；",
        "from": "T47n1976_001:0391b20_19",
        "context_with_next_sentence": true
    },
    {
        "source_sentence": "離身無土，離土無身，諸佛如來所遊居處。",
        "from": "T47n1976_001:0391b21_18",
        "context_with_next_sentence": true
    },
    {
        "source_sentence": "妙宗曰：",
        "from": "T47n1976_001:0391b22_2",
        "context_with_next_sentence": true
    },
    {
        "source_sentence": "「經論中言寂光無相，乃是已盡染礙之相，非如大虛空無一物。",
        "from": "T47n1976_001:0391b23_10",
        "context_with_next_sentence": true
    },
    {
        "source_sentence": "良由三惑究竟清淨，則依正色心，究竟明顯。",
        "from": "T47n1976_001:0391b24_10",
        "context_with_next_sentence": true
    },
    {
        "source_sentence": "」《大經》曰：",
        "from": "T47n1976_001:0391b24_17",
        "context_with_next_sentence": true
    },
    {
        "source_sentence": "「因滅是色，獲得常色，受想行識亦復如是。",
        "from": "T47n1976_001:0391b25_12",
        "context_with_next_sentence": true
    },
    {
        "source_sentence": "」《仁王》稱為法性五陰，是為極果。",
        "from": "T47n1976_001:0391b26_7",
        "context_with_next_sentence": true
    },
    {
        "source_sentence": "然十方剎土，隨心異見；",
        "from": "T47n1976_001:0391b26_18",
        "context_with_next_sentence": true
    },
    {
        "source_sentence": "七寶砂礫，當處差別。",
        "from": "T47n1976_001:0391b27_7",
        "context_with_next_sentence": true
    },
    {
        "source_sentence": "故霅川曰：",
        "from": "T47n1976_001:0391b27_12",
        "context_with_next_sentence": true
    },
    {
        "source_sentence": "「極樂國土，四土不同。",
        "from": "T47n1976_001:0391b28_1",
        "context_with_next_sentence": true
    },
    {
        "source_sentence": "何則？",
        "from": "T47n1976_001:0391b28_4",
        "context_with_next_sentence": true
    },
    {
        "source_sentence": "約人天二乘，即前二種土；",
        "from": "T47n1976_001:0391b28_16",
        "context_with_next_sentence": true
    },
    {
        "source_sentence": "約菩薩佛，即後二種土。",
        "from": "T47n1976_001:0391b29_5",
        "context_with_next_sentence": true
    },
    {
        "source_sentence": "」故知六十萬億那由他恒河沙由旬等身，不妨更有丈六之身；",
        "from": "T47n1976_001:0391c01_13",
        "context_with_next_sentence": true
    },
    {
        "source_sentence": "華藏海會無邊佛土，不妨更有尼連河土。",
        "from": "T47n1976_001:0391c02_12",
        "context_with_next_sentence": true
    },
    {
        "source_sentence": "何以故？",
        "from": "T47n1976_001:0391c02_16",
        "context_with_next_sentence": true
    },
    {
        "source_sentence": "是法爾故，非是神力變現故。",
        "from": "T47n1976_001:0391c03_10",
        "context_with_next_sentence": true
    },
    {
        "source_sentence": "十、攝受十方一切有情不可思議淨土者，即阿彌陀佛西方淨土。",
        "from": "T47n1976_001:0391c05_8",
        "context_with_next_sentence": true
    },
    {
        "source_sentence": "其中所有大功德海、大悲智海、大願力海，若具說者，假使盡十方世界諸佛菩薩、聲聞辟支、天人鬼畜，下至蜎飛蠕動，及一切無情，草木瓦礫、隣虛微塵之類，一一具無量口，口中一一具無量舌，舌中一一出無量音聲，常說、倍說、熾然說、無間說，經百億萬塵沙阿僧祇劫，亦不能盡。",
        "from": "T47n1976_001:0391c11_17",
        "context_with_next_sentence": true
    },
    {
        "source_sentence": "今且略釋：",
        "from": "T47n1976_001:0391c12_2",
        "context_with_next_sentence": true
    },
    {
        "source_sentence": "一、身土不思議義；",
        "from": "T47n1976_001:0391c12_11",
        "context_with_next_sentence": true
    },
    {
        "source_sentence": "二、性相不思議義；",
        "from": "T47n1976_001:0391c12_20",
        "context_with_next_sentence": true
    },
    {
        "source_sentence": "三、因果不思議義；",
        "from": "T47n1976_001:0391c13_6",
        "context_with_next_sentence": true
    },
    {
        "source_sentence": "四、往來不思議義；",
        "from": "T47n1976_001:0391c13_15",
        "context_with_next_sentence": true
    },
    {
        "source_sentence": "五、畢竟不可思議不思議義。",
        "from": "T47n1976_001:0391c14_7",
        "context_with_next_sentence": true
    },
    {
        "source_sentence": "一、身土不思議義者，阿彌身中有無量眾生，眾生身中有無量阿彌，國土亦然。",
        "from": "T47n1976_001:0391c16_3",
        "context_with_next_sentence": true
    },
    {
        "source_sentence": "是故一眾生念阿彌，一阿彌見；",
        "from": "T47n1976_001:0391c16_17",
        "context_with_next_sentence": true
    },
    {
        "source_sentence": "眾眾生念阿彌，眾阿彌見；",
        "from": "T47n1976_001:0391c17_9",
        "context_with_next_sentence": true
    },
    {
        "source_sentence": "眾生念念阿彌，即念念阿彌見。",
        "from": "T47n1976_001:0391c18_3",
        "context_with_next_sentence": true
    },
    {
        "source_sentence": "若眾生身中無阿彌者，阿彌不見；",
        "from": "T47n1976_001:0391c18_18",
        "context_with_next_sentence": true
    },
    {
        "source_sentence": "如陽燧身中，不能得水，非本有故。",
        "from": "T47n1976_001:0391c19_15",
        "context_with_next_sentence": true
    },
    {
        "source_sentence": "阿彌身中無眾生者，阿彌亦不見；",
        "from": "T47n1976_001:0391c20_11",
        "context_with_next_sentence": true
    },
    {
        "source_sentence": "如石女求生兒，必不可得，以非應得故。",
        "from": "T47n1976_001:0391c21_9",
        "context_with_next_sentence": true
    },
    {
        "source_sentence": "是故身中含身，身中含身身；",
        "from": "T47n1976_001:0391c22_3",
        "context_with_next_sentence": true
    },
    {
        "source_sentence": "土中含土，土土中含土；",
        "from": "T47n1976_001:0391c22_14",
        "context_with_next_sentence": true
    },
    {
        "source_sentence": "身土交含重重無盡，是身土不思議義。",
        "from": "T47n1976_001:0391c23_12",
        "context_with_next_sentence": true
    },
    {
        "source_sentence": "二、性相不思議義者，若離性言土，土即心外，是幻化故；",
        "from": "T47n1976_001:0391c24_18",
        "context_with_next_sentence": true
    },
    {
        "source_sentence": "幻化者即斷滅相，眾生不生。",
        "from": "T47n1976_001:0391c25_11",
        "context_with_next_sentence": true
    },
    {
        "source_sentence": "若即性言土，性是有形，是一定故；",
        "from": "T47n1976_001:0391c26_8",
        "context_with_next_sentence": true
    },
    {
        "source_sentence": "一定者即無變易，無變易，眾生亦不生。",
        "from": "T47n1976_001:0391c27_7",
        "context_with_next_sentence": true
    },
    {
        "source_sentence": "即性即相，非性非相；",
        "from": "T47n1976_001:0391c27_17",
        "context_with_next_sentence": true
    },
    {
        "source_sentence": "存非非亡，存即即壞，是性相不思議義。",
        "from": "T47n1976_001:0391c28_15",
        "context_with_next_sentence": true
    },
    {
        "source_sentence": "三、因果不思議義者，有二義：",
        "from": "T47n1976_001:0391c29_9",
        "context_with_next_sentence": true
    },
    {
        "source_sentence": "一、因先果後義：",
        "from": "T47n1976_001:0391c29_17",
        "context_with_next_sentence": true
    },
    {
        "source_sentence": "如念佛是因，見佛是果；",
        "from": "T47n1976_001:0392a01_7",
        "context_with_next_sentence": true
    },
    {
        "source_sentence": "見佛是因，成佛是果；",
        "from": "T47n1976_001:0392a01_17",
        "context_with_next_sentence": true
    },
    {
        "source_sentence": "成佛是因，度眾生是果。",
        "from": "T47n1976_001:0392a02_7",
        "context_with_next_sentence": true
    },
    {
        "source_sentence": "二、因果無前後義：",
        "from": "T47n1976_001:0392a02_16",
        "context_with_next_sentence": true
    },
    {
        "source_sentence": "即念即見，即成即度，一時具足。",
        "from": "T47n1976_001:0392a03_9",
        "context_with_next_sentence": true
    },
    {
        "source_sentence": "如人三十至四十歲，三十是因，四十是果。",
        "from": "T47n1976_001:0392a04_8",
        "context_with_next_sentence": true
    },
    {
        "source_sentence": "然三十四十無間斷相，若無四十，三十不立；",
        "from": "T47n1976_001:0392a05_8",
        "context_with_next_sentence": true
    },
    {
        "source_sentence": "無三十者，四十不成；",
        "from": "T47n1976_001:0392a05_18",
        "context_with_next_sentence": true
    },
    {
        "source_sentence": "是故當知，非離三十至四十；",
        "from": "T47n1976_001:0392a06_10",
        "context_with_next_sentence": true
    },
    {
        "source_sentence": "故若離三十至四十者，中間即有分限相，而我此身，無分限故。",
        "from": "T47n1976_001:0392a07_19",
        "context_with_next_sentence": true
    },
    {
        "source_sentence": "若由三十至四十者，中間即有相續相，而我此身，乃至相續不可得故。",
        "from": "T47n1976_001:0392a09_10",
        "context_with_next_sentence": true
    },
    {
        "source_sentence": "念佛因果亦復如是，是因果不思議義。",
        "from": "T47n1976_001:0392a10_7",
        "context_with_next_sentence": true
    },
    {
        "source_sentence": "四、去來不思議義者，若阿彌陀佛因念而來，此眾生因憶佛而生彼，即有去來。",
        "from": "T47n1976_001:0392a12_3",
        "context_with_next_sentence": true
    },
    {
        "source_sentence": "有去來，即有程途；",
        "from": "T47n1976_001:0392a12_12",
        "context_with_next_sentence": true
    },
    {
        "source_sentence": "有程途，即有險易。",
        "from": "T47n1976_001:0392a13_1",
        "context_with_next_sentence": true
    },
    {
        "source_sentence": "如人近京師，則觀君易，遠則難。",
        "from": "T47n1976_001:0392a13_16",
        "context_with_next_sentence": true
    },
    {
        "source_sentence": "果爾，念佛求生，應有難易，而阿彌僕僕道途，亦無說法之日矣。",
        "from": "T47n1976_001:0392a15_3",
        "context_with_next_sentence": true
    },
    {
        "source_sentence": "故《般舟三昧經》曰：",
        "from": "T47n1976_001:0392a15_13",
        "context_with_next_sentence": true
    },
    {
        "source_sentence": "「不於是間終，生彼間佛剎，佛無所從來，我亦無所至。",
        "from": "T47n1976_001:0392a16_15",
        "context_with_next_sentence": true
    },
    {
        "source_sentence": "」又先德云：",
        "from": "T47n1976_001:0392a16_21",
        "context_with_next_sentence": true
    },
    {
        "source_sentence": "「生則決定生，去則實不去。",
        "from": "T47n1976_001:0392a17_12",
        "context_with_next_sentence": true
    },
    {
        "source_sentence": "」如天鼓鳴，遠近齊聞，非去來故；",
        "from": "T47n1976_001:0392a18_6",
        "context_with_next_sentence": true
    },
    {
        "source_sentence": "如水中月，東行則東，西行則西，非去來故，是去來不思議義。",
        "from": "T47n1976_001:0392a19_14",
        "context_with_next_sentence": true
    },
    {
        "source_sentence": "五、畢竟不可思議不思議義者，如澄潭山影、如春陽百草、如眾生業力、如日月光相、如胎中根、如身中我、如齒堅舌柔、如眉橫髮長，是畢竟不可思議不思議義。",
        "from": "T47n1976_001:0392a23_5",
        "context_with_next_sentence": true
    },
    {
        "source_sentence": "所以十方諸佛，吐心吐膽，亦只道得箇希有難信而已；",
        "from": "T47n1976_001:0392a24_9",
        "context_with_next_sentence": true
    },
    {
        "source_sentence": "雖有遍覆三千大千舌相，詎能分疏其萬一哉！",
        "from": "T47n1976_001:0392a25_11",
        "context_with_next_sentence": true
    },
    {
        "source_sentence": "孔子曰：",
        "from": "T47n1976_001:0392a25_15",
        "context_with_next_sentence": true
    },
    {
        "source_sentence": "「夫婦之愚，可以與知，及其至也，聖人不知。",
        "from": "T47n1976_001:0392a26_14",
        "context_with_next_sentence": true
    },
    {
        "source_sentence": "」至哉言也，無量法門，一以貫之矣。",
        "from": "T47n1976_001:0392a27_9",
        "context_with_next_sentence": true
    },
    {
        "source_sentence": "西方合論卷之一終",
        "from": "T47n1976_001:0392a28_100",
        "context_with_next_sentence": false
    }
]