[
    {
        "source_sentence": "佛說鴦掘摩經",
        "from": "T02n0118_001:0508b17_0",
        "context_with_next_sentence": true
    },
    {
        "source_sentence": "西晉月氏國三藏竺法護譯",
        "from": "T02n0118_001:0508b19_0",
        "context_with_next_sentence": true
    },
    {
        "source_sentence": "聞如是：一時，佛遊舍衛國祇樹給孤獨園，與",
        "from": "T02n0118_001:0508b20_0",
        "context_with_next_sentence": true
    },
    {
        "source_sentence": "大比丘五百眾俱。",
        "from": "T02n0118_001:0508b21_7",
        "context_with_next_sentence": true
    },
    {
        "source_sentence": "舍衛城中有異梵志，博綜三經無所疑滯，具暢五典所問即對，精生講肆莫不稟仰，國老諮諏群儒宗焉，門徒濟濟有五百人。",
        "from": "T02n0118_001:0508b24_4",
        "context_with_next_sentence": true
    },
    {
        "source_sentence": "上首弟子名鴦掘摩晉曰指鬘，儀幹剛猛力超壯士，手能接飛走先奔馬，聰慧才辯志性和雅，安詳敏達一無疑礙，色像第一師所嘉異。",
        "from": "T02n0118_001:0508b27_3",
        "context_with_next_sentence": true
    },
    {
        "source_sentence": "室主欽敬候夫出處，往造指鬘而謂之曰：",
        "from": "T02n0118_001:0508b28_2",
        "context_with_next_sentence": true
    },
    {
        "source_sentence": "「觀爾顏彩有堂堂之容，推步年齒相覺不殊，寧可同歡接所娛乎！",
        "from": "T02n0118_001:0508b29_11",
        "context_with_next_sentence": true
    },
    {
        "source_sentence": "」指鬘聞之慞惶怖懼，毛衣起竪跪而答曰：",
        "from": "T02n0118_001:0508c01_10",
        "context_with_next_sentence": true
    },
    {
        "source_sentence": "「夫人比母師則當父，猥垂斯教儀不敢許，心所不甘甚非法也。",
        "from": "T02n0118_001:0508c02_17",
        "context_with_next_sentence": true
    },
    {
        "source_sentence": "」師婦又曰：",
        "from": "T02n0118_001:0508c03_3",
        "context_with_next_sentence": true
    },
    {
        "source_sentence": "「飢者與食、渴給水漿，有何非法？",
        "from": "T02n0118_001:0508c03_19",
        "context_with_next_sentence": true
    },
    {
        "source_sentence": "寒施溫衣、熱惠清涼，有何非法？",
        "from": "T02n0118_001:0508c04_12",
        "context_with_next_sentence": true
    },
    {
        "source_sentence": "裸露覆之、危厄救之，有何非法？",
        "from": "T02n0118_001:0508c05_6",
        "context_with_next_sentence": true
    },
    {
        "source_sentence": "」指鬘答曰：",
        "from": "T02n0118_001:0508c05_12",
        "context_with_next_sentence": true
    },
    {
        "source_sentence": "「赴趣患急寬濟窮頓，實無非法。",
        "from": "T02n0118_001:0508c06_6",
        "context_with_next_sentence": true
    },
    {
        "source_sentence": "夫人母也，師之所重，隨婬著色慢犯非宜，如蛇蝘體服毒褒。",
        "from": "T02n0118_001:0508c07_12",
        "context_with_next_sentence": true
    },
    {
        "source_sentence": "」師室聞之即懷愧恨，歸自總滅裂衣裳，欝金黃面佯愁委臥。",
        "from": "T02n0118_001:0508c09_2",
        "context_with_next_sentence": true
    },
    {
        "source_sentence": "時，夫行還，問曰：",
        "from": "T02n0118_001:0508c09_11",
        "context_with_next_sentence": true
    },
    {
        "source_sentence": "「何故，有何不善？",
        "from": "T02n0118_001:0508c09_20",
        "context_with_next_sentence": true
    },
    {
        "source_sentence": "誰相嬲觸？",
        "from": "T02n0118_001:0508c10_2",
        "context_with_next_sentence": true
    },
    {
        "source_sentence": "」室人譖曰：",
        "from": "T02n0118_001:0508c10_8",
        "context_with_next_sentence": true
    },
    {
        "source_sentence": "「君常所歎聰慧弟子，柔仁貞潔履行無闕，君旦不在來見牽掣，欲肆逆慢妾不順從，而被陵侮摧捽委頓，是以受辱不能自起。",
        "from": "T02n0118_001:0508c13_6",
        "context_with_next_sentence": true
    },
    {
        "source_sentence": "」師聞悵然意懷盛怒，欲加楚罰掠治姦暴，慮之雄霸非力所伏，退欲靜默深惟不道，穢染閨閤上下失序，進退沈吟將如之何？",
        "from": "T02n0118_001:0508c16_3",
        "context_with_next_sentence": true
    },
    {
        "source_sentence": "乃咿悒歎曰：",
        "from": "T02n0118_001:0508c16_9",
        "context_with_next_sentence": true
    },
    {
        "source_sentence": "「當微改常倒教而教，教使殺人限至于百，各貫一指以鬘其額。",
        "from": "T02n0118_001:0508c17_17",
        "context_with_next_sentence": true
    },
    {
        "source_sentence": "殺人之罪罪莫大焉！",
        "from": "T02n0118_001:0508c18_7",
        "context_with_next_sentence": true
    },
    {
        "source_sentence": "不加楚酷必就辜戮，現受危沒，沒墮地獄，不可釋置縱使滋甚也。",
        "from": "T02n0118_001:0508c19_17",
        "context_with_next_sentence": true
    },
    {
        "source_sentence": "」於是，師命指鬘而告曰：",
        "from": "T02n0118_001:0508c20_10",
        "context_with_next_sentence": true
    },
    {
        "source_sentence": "「卿之聰慧所學周密，升堂入室精生無首，唯之一藝未施行耳。",
        "from": "T02n0118_001:0508c21_17",
        "context_with_next_sentence": true
    },
    {
        "source_sentence": "」指鬘進曰：",
        "from": "T02n0118_001:0508c22_4",
        "context_with_next_sentence": true
    },
    {
        "source_sentence": "「願聞所告。",
        "from": "T02n0118_001:0508c22_10",
        "context_with_next_sentence": true
    },
    {
        "source_sentence": "」師曰：",
        "from": "T02n0118_001:0508c22_14",
        "context_with_next_sentence": true
    },
    {
        "source_sentence": "「欲速成者宜執利劍，晨於四衢躬殺百人，人取一指以為傅飾，至于日中使百指滿。",
        "from": "T02n0118_001:0508c24_10",
        "context_with_next_sentence": true
    },
    {
        "source_sentence": "設勤奉遵，則道德備矣。",
        "from": "T02n0118_001:0508c25_2",
        "context_with_next_sentence": true
    },
    {
        "source_sentence": "」便以劒授。",
        "from": "T02n0118_001:0508c25_8",
        "context_with_next_sentence": true
    },
    {
        "source_sentence": "指鬘受劍聞告愕懼，心懷愁慼：",
        "from": "T02n0118_001:0508c26_2",
        "context_with_next_sentence": true
    },
    {
        "source_sentence": "「設違教旨非孝弟子，順而行之畏陷失理。",
        "from": "T02n0118_001:0508c27_1",
        "context_with_next_sentence": true
    },
    {
        "source_sentence": "」奉劍而退垂淚言曰：",
        "from": "T02n0118_001:0508c27_11",
        "context_with_next_sentence": true
    },
    {
        "source_sentence": "「淨修梵行則梵志法，孝養父母則梵志法，修為眾善則梵志法，不邪正歸則梵志法，柔和仁惠則梵志法，弘慈四等則梵志法，得五神通則梵志法，超上梵天則梵志法。",
        "from": "T02n0118_001:0509a02_6",
        "context_with_next_sentence": true
    },
    {
        "source_sentence": "今暴伐殺非法失理，躊躇懊惱當如之何？",
        "from": "T02n0118_001:0509a03_5",
        "context_with_next_sentence": true
    },
    {
        "source_sentence": "」即詣前樹四衢路側，悲怒激憤。",
        "from": "T02n0118_001:0509a04_1",
        "context_with_next_sentence": true
    },
    {
        "source_sentence": "惡鬼助禍，耗亂其心，瞋目噴吒四顧遠視，如鬼師子，如虎狼獸，跳騰馳踊，色貌可畏。",
        "from": "T02n0118_001:0509a05_19",
        "context_with_next_sentence": true
    },
    {
        "source_sentence": "行者四集，悉當趣城，即奮長劍多所殺害，莫不迸怖值無遺脫，去來往返而無覺者。",
        "from": "T02n0118_001:0509a07_16",
        "context_with_next_sentence": true
    },
    {
        "source_sentence": "無數之眾稱怨悲叫，入趣王宮告：",
        "from": "T02n0118_001:0509a08_12",
        "context_with_next_sentence": true
    },
    {
        "source_sentence": "「有逆賊，遮截要路害人不少，唯願天王，為民除患。",
        "from": "T02n0118_001:0509a09_15",
        "context_with_next_sentence": true
    },
    {
        "source_sentence": "」時諸比丘入城分衛，見諸告者恐怖如是。",
        "from": "T02n0118_001:0509a10_14",
        "context_with_next_sentence": true
    },
    {
        "source_sentence": "分衛還出飯食畢訖，往詣佛所稽首足下白世尊曰：",
        "from": "T02n0118_001:0509a11_17",
        "context_with_next_sentence": true
    },
    {
        "source_sentence": "「見國人眾詣王宮門，告大逆賊名曰指鬘，手執利劍多所危害，體掌污血路無行人。",
        "from": "T02n0118_001:0509a13_15",
        "context_with_next_sentence": true
    },
    {
        "source_sentence": "」爾時，世尊告諸比丘：",
        "from": "T02n0118_001:0509a14_9",
        "context_with_next_sentence": true
    },
    {
        "source_sentence": "「汝等且止，吾往救之。",
        "from": "T02n0118_001:0509a14_20",
        "context_with_next_sentence": true
    },
    {
        "source_sentence": "」佛從坐起尋到其所，道逢蒭牧荷負載乘。",
        "from": "T02n0118_001:0509a15_16",
        "context_with_next_sentence": true
    },
    {
        "source_sentence": "佃居民眾白世尊曰：",
        "from": "T02n0118_001:0509a16_6",
        "context_with_next_sentence": true
    },
    {
        "source_sentence": "「大聖所湊勿由斯路，前有逆賊四徼道斷，取殺狼藉，唯改所從，又且獨步無侍衛故也。",
        "from": "T02n0118_001:0509a18_6",
        "context_with_next_sentence": true
    },
    {
        "source_sentence": "」世尊告曰：",
        "from": "T02n0118_001:0509a18_12",
        "context_with_next_sentence": true
    },
    {
        "source_sentence": "「設使三界盡為寇虜，吾不省錄，況一賊乎？",
        "from": "T02n0118_001:0509a19_11",
        "context_with_next_sentence": true
    },
    {
        "source_sentence": "」指鬘之母怪子不歸，時至不食，懼必當飢。",
        "from": "T02n0118_001:0509a20_9",
        "context_with_next_sentence": true
    },
    {
        "source_sentence": "齎餉出城，就而餉之。",
        "from": "T02n0118_001:0509a20_19",
        "context_with_next_sentence": true
    },
    {
        "source_sentence": "日欲向中百指未滿，恐日移昳，道業不具，欲還害母以充其數。",
        "from": "T02n0118_001:0509a22_6",
        "context_with_next_sentence": true
    },
    {
        "source_sentence": "佛念：",
        "from": "T02n0118_001:0509a22_9",
        "context_with_next_sentence": true
    },
    {
        "source_sentence": "「指鬘若害母者，在不中止罪不可救。",
        "from": "T02n0118_001:0509a23_5",
        "context_with_next_sentence": true
    },
    {
        "source_sentence": "」佛便怱然住立其前，時，鴦掘摩見佛捨母，如師子步往迎世尊，心自念言：",
        "from": "T02n0118_001:0509a24_18",
        "context_with_next_sentence": true
    },
    {
        "source_sentence": "「十人百人見我馳迸，不敢當也，吾常奮威縱橫自恣，況此沙門獨身而至？",
        "from": "T02n0118_001:0509a26_11",
        "context_with_next_sentence": true
    },
    {
        "source_sentence": "今我規圖必勦其命。",
        "from": "T02n0118_001:0509a27_2",
        "context_with_next_sentence": true
    },
    {
        "source_sentence": "」即執劍趣佛，不能自前，竭力奔走亦不能到，則心念曰：",
        "from": "T02n0118_001:0509a28_7",
        "context_with_next_sentence": true
    },
    {
        "source_sentence": "「我跳度江河解諸繫縛，投捭勇猛曾無匹敵，重關固塞無不開闔。",
        "from": "T02n0118_001:0509a29_15",
        "context_with_next_sentence": true
    },
    {
        "source_sentence": "而此沙門徐步裁動，我走不及，殫盡威勢永不摩近。",
        "from": "T02n0118_001:0509b01_19",
        "context_with_next_sentence": true
    },
    {
        "source_sentence": "」指鬘謂佛：",
        "from": "T02n0118_001:0509b02_4",
        "context_with_next_sentence": true
    },
    {
        "source_sentence": "「沙門且止。",
        "from": "T02n0118_001:0509b02_10",
        "context_with_next_sentence": true
    },
    {
        "source_sentence": "」佛告逆賊：",
        "from": "T02n0118_001:0509b02_16",
        "context_with_next_sentence": true
    },
    {
        "source_sentence": "「吾止已來其日久矣，但汝未止。",
        "from": "T02n0118_001:0509b03_9",
        "context_with_next_sentence": true
    },
    {
        "source_sentence": "」時，鴦掘摩遙以偈頌曰：",
        "from": "T02n0118_001:0509b03_21",
        "context_with_next_sentence": true
    },
    {
        "source_sentence": "「寂志語何謂，　　自云已停跱？",
        "from": "T02n0118_001:0509b04_14",
        "context_with_next_sentence": true
    },
    {
        "source_sentence": "斯言何所趣，　　以我為不止。",
        "from": "T02n0118_001:0509b05_13",
        "context_with_next_sentence": true
    },
    {
        "source_sentence": "今佛云何立，　　謂身行不住，",
        "from": "T02n0118_001:0509b06_0",
        "context_with_next_sentence": true
    },
    {
        "source_sentence": "反以我若茲，　　願說解此義。",
        "from": "T02n0118_001:0509b07_13",
        "context_with_next_sentence": true
    },
    {
        "source_sentence": "」於是世尊為指鬘頌偈，而告之曰：",
        "from": "T02n0118_001:0509b08_14",
        "context_with_next_sentence": true
    },
    {
        "source_sentence": "「指鬘聽佛住，　　世尊除君過，",
        "from": "T02n0118_001:0509b09_0",
        "context_with_next_sentence": true
    },
    {
        "source_sentence": "汝走無智想，　　吾定爾不止。",
        "from": "T02n0118_001:0509b10_13",
        "context_with_next_sentence": true
    },
    {
        "source_sentence": "吾安住三脫，　　樂法修梵行，",
        "from": "T02n0118_001:0509b11_0",
        "context_with_next_sentence": true
    },
    {
        "source_sentence": "汝獨驅癡想，　　懷害今未止。",
        "from": "T02n0118_001:0509b12_13",
        "context_with_next_sentence": true
    },
    {
        "source_sentence": "大聖無極慧，　　讚寂於四衢，",
        "from": "T02n0118_001:0509b13_0",
        "context_with_next_sentence": true
    },
    {
        "source_sentence": "尋聞所說罪，　　聽采詠法義。",
        "from": "T02n0118_001:0509b14_13",
        "context_with_next_sentence": true
    },
    {
        "source_sentence": "」於是，指鬘心即開悟，棄劍稽首自投于地：",
        "from": "T02n0118_001:0509b15_18",
        "context_with_next_sentence": true
    },
    {
        "source_sentence": "「唯願世尊，恕我迷謬，興害集指，念欲見道。",
        "from": "T02n0118_001:0509b16_18",
        "context_with_next_sentence": true
    },
    {
        "source_sentence": "僥賴慈化，乞原罪舋，垂哀接濟，得使出家受成就戒。",
        "from": "T02n0118_001:0509b18_1",
        "context_with_next_sentence": true
    },
    {
        "source_sentence": "」佛則授之即為沙門。",
        "from": "T02n0118_001:0509b18_11",
        "context_with_next_sentence": true
    },
    {
        "source_sentence": "爾時，世尊威神巍巍，智慧光明結加趺坐，賢者指鬘翼從左右，還至祇樹給孤獨園。",
        "from": "T02n0118_001:0509b20_17",
        "context_with_next_sentence": true
    },
    {
        "source_sentence": "指鬘蒙化眾祐所信，諸尊弟子亦共攝持。",
        "from": "T02n0118_001:0509b21_16",
        "context_with_next_sentence": true
    },
    {
        "source_sentence": "其族姓子，下鬚髮者則被法服，以家之信捨家為道，具足究竟無上梵行，得六通證生死已斷。",
        "from": "T02n0118_001:0509b24_1",
        "context_with_next_sentence": true
    },
    {
        "source_sentence": "稱舉淨德，所作已辦，解名色本，即得應真。",
        "from": "T02n0118_001:0509b25_1",
        "context_with_next_sentence": true
    },
    {
        "source_sentence": "時，王波私匿晉號和悅，與四部眾象馬步騎，嚴駕出征欲討穢逆，其身疲弊而被塵土，過詣佛所稽首足下。",
        "from": "T02n0118_001:0509b28_5",
        "context_with_next_sentence": true
    },
    {
        "source_sentence": "佛問王曰：",
        "from": "T02n0118_001:0509b28_10",
        "context_with_next_sentence": true
    },
    {
        "source_sentence": "「從何所來身被塵土？",
        "from": "T02n0118_001:0509b28_20",
        "context_with_next_sentence": true
    },
    {
        "source_sentence": "」王白佛言：",
        "from": "T02n0118_001:0509b29_4",
        "context_with_next_sentence": true
    },
    {
        "source_sentence": "「唯然，世尊！",
        "from": "T02n0118_001:0509b29_11",
        "context_with_next_sentence": true
    },
    {
        "source_sentence": "有大逆賊名鴦掘摩，兇暴懷害斷四徼道，手執嚴刃傷殺人民，今故匡勒四部之眾，欲出討捕。",
        "from": "T02n0118_001:0509c02_12",
        "context_with_next_sentence": true
    },
    {
        "source_sentence": "」是時，指鬘在於會中，去佛不遠，佛告王曰：",
        "from": "T02n0118_001:0509c03_12",
        "context_with_next_sentence": true
    },
    {
        "source_sentence": "「指鬘在此，已除鬚髮今為比丘，本與云何？",
        "from": "T02n0118_001:0509c04_10",
        "context_with_next_sentence": true
    },
    {
        "source_sentence": "」王白佛言：",
        "from": "T02n0118_001:0509c04_16",
        "context_with_next_sentence": true
    },
    {
        "source_sentence": "「已志于道無如之何，當盡形壽給其衣食、臥起床坐、病瘦醫藥。",
        "from": "T02n0118_001:0509c06_4",
        "context_with_next_sentence": true
    },
    {
        "source_sentence": "」又問世尊：",
        "from": "T02n0118_001:0509c06_10",
        "context_with_next_sentence": true
    },
    {
        "source_sentence": "「唯然大聖，凶害逆人焉得至道履行寂義乎！",
        "from": "T02n0118_001:0509c07_9",
        "context_with_next_sentence": true
    },
    {
        "source_sentence": "今為安在？",
        "from": "T02n0118_001:0509c07_14",
        "context_with_next_sentence": true
    },
    {
        "source_sentence": "」佛告王曰：",
        "from": "T02n0118_001:0509c07_20",
        "context_with_next_sentence": true
    },
    {
        "source_sentence": "「近在斯坐。",
        "from": "T02n0118_001:0509c08_5",
        "context_with_next_sentence": true
    },
    {
        "source_sentence": "」王遙見之，心即懷懼衣毛為竪。",
        "from": "T02n0118_001:0509c08_20",
        "context_with_next_sentence": true
    },
    {
        "source_sentence": "佛言：",
        "from": "T02n0118_001:0509c09_1",
        "context_with_next_sentence": true
    },
    {
        "source_sentence": "「大王！",
        "from": "T02n0118_001:0509c09_5",
        "context_with_next_sentence": true
    },
    {
        "source_sentence": "莫恐莫懅！",
        "from": "T02n0118_001:0509c09_10",
        "context_with_next_sentence": true
    },
    {
        "source_sentence": "今以仁賢無復逆意。",
        "from": "T02n0118_001:0509c09_19",
        "context_with_next_sentence": true
    },
    {
        "source_sentence": "」王造禮之謂曰：",
        "from": "T02n0118_001:0509c10_5",
        "context_with_next_sentence": true
    },
    {
        "source_sentence": "「賢者！",
        "from": "T02n0118_001:0509c10_9",
        "context_with_next_sentence": true
    },
    {
        "source_sentence": "是指鬘乎？",
        "from": "T02n0118_001:0509c10_14",
        "context_with_next_sentence": true
    },
    {
        "source_sentence": "」答曰：",
        "from": "T02n0118_001:0509c10_18",
        "context_with_next_sentence": true
    },
    {
        "source_sentence": "「是也。",
        "from": "T02n0118_001:0509c10_22",
        "context_with_next_sentence": true
    },
    {
        "source_sentence": "」王又問曰：",
        "from": "T02n0118_001:0509c11_4",
        "context_with_next_sentence": true
    },
    {
        "source_sentence": "「仁姓為何？",
        "from": "T02n0118_001:0509c11_10",
        "context_with_next_sentence": true
    },
    {
        "source_sentence": "」曰：",
        "from": "T02n0118_001:0509c11_13",
        "context_with_next_sentence": true
    },
    {
        "source_sentence": "「奇角氏。",
        "from": "T02n0118_001:0509c11_18",
        "context_with_next_sentence": true
    },
    {
        "source_sentence": "」又問：",
        "from": "T02n0118_001:0509c11_22",
        "context_with_next_sentence": true
    },
    {
        "source_sentence": "「何謂奇角氏？",
        "from": "T02n0118_001:0509c12_4",
        "context_with_next_sentence": true
    },
    {
        "source_sentence": "」曰：",
        "from": "T02n0118_001:0509c12_7",
        "context_with_next_sentence": true
    },
    {
        "source_sentence": "「父本姓。",
        "from": "T02n0118_001:0509c12_12",
        "context_with_next_sentence": true
    },
    {
        "source_sentence": "」王曰：",
        "from": "T02n0118_001:0509c12_16",
        "context_with_next_sentence": true
    },
    {
        "source_sentence": "「唯奇角子受吾供養，衣食、床臥、病瘦醫藥各盡形壽。",
        "from": "T02n0118_001:0509c13_16",
        "context_with_next_sentence": true
    },
    {
        "source_sentence": "」即然所供，王以獲許稽首辭還，歎世尊曰：",
        "from": "T02n0118_001:0509c14_13",
        "context_with_next_sentence": true
    },
    {
        "source_sentence": "「能調諸不調，能成諸未成，安住垂大慈，無所不開道，消伏患逆使充法會，亦令𪏭庶逮斯調定，我國多事意欲請退。",
        "from": "T02n0118_001:0509c17_7",
        "context_with_next_sentence": true
    },
    {
        "source_sentence": "」佛告：",
        "from": "T02n0118_001:0509c17_11",
        "context_with_next_sentence": true
    },
    {
        "source_sentence": "「便去，從志所奉。",
        "from": "T02n0118_001:0509c17_20",
        "context_with_next_sentence": true
    },
    {
        "source_sentence": "」王禮佛足稽首而歸。",
        "from": "T02n0118_001:0509c18_7",
        "context_with_next_sentence": true
    },
    {
        "source_sentence": "爾時，賢者指鬘，處於閑居服五納衣，明旦持鉢入舍衛城普行分衛，見有諸家懷妊女人，月滿產難心歸怙之。",
        "from": "T02n0118_001:0509c21_8",
        "context_with_next_sentence": true
    },
    {
        "source_sentence": "問指鬘曰：",
        "from": "T02n0118_001:0509c21_13",
        "context_with_next_sentence": true
    },
    {
        "source_sentence": "「欲何至趣唯蒙救濟。",
        "from": "T02n0118_001:0509c22_3",
        "context_with_next_sentence": true
    },
    {
        "source_sentence": "」指鬘得供出城食畢，澡竟去器獨坐加敬，詣佛稽首白世尊曰：",
        "from": "T02n0118_001:0509c23_11",
        "context_with_next_sentence": true
    },
    {
        "source_sentence": "「我朝晨旦著衣持鉢入城分衛，見有女人臨月欲產，產難恐懼求見救護。",
        "from": "T02n0118_001:0509c25_4",
        "context_with_next_sentence": true
    },
    {
        "source_sentence": "」佛告指鬘：",
        "from": "T02n0118_001:0509c25_10",
        "context_with_next_sentence": true
    },
    {
        "source_sentence": "「汝便速往謂女人曰：",
        "from": "T02n0118_001:0509c25_20",
        "context_with_next_sentence": true
    },
    {
        "source_sentence": "『如指鬘言至誠不虛，從生已來未嘗殺生，審如是者，姊當尋生安隱無患。",
        "from": "T02n0118_001:0509c27_13",
        "context_with_next_sentence": true
    },
    {
        "source_sentence": "』」指鬘白佛：",
        "from": "T02n0118_001:0509c27_20",
        "context_with_next_sentence": true
    },
    {
        "source_sentence": "「我作眾罪不可稱計，殺九十九人一不滿百，而發此言，豈非兩舌乎？",
        "from": "T02n0118_001:0509c29_10",
        "context_with_next_sentence": true
    },
    {
        "source_sentence": "」世尊告曰：",
        "from": "T02n0118_001:0509c29_16",
        "context_with_next_sentence": true
    },
    {
        "source_sentence": "「前生異世今生不同，是則至誠不為妄語，如斯用時救彼女厄。",
        "from": "T02n0118_001:0510a02_3",
        "context_with_next_sentence": true
    },
    {
        "source_sentence": "」即奉聖旨往到女所，如佛言曰：",
        "from": "T02n0118_001:0510a02_18",
        "context_with_next_sentence": true
    },
    {
        "source_sentence": "「如我至誠所言不虛，從生以來未曾殺生，審如是者，當令大姊安隱在產。",
        "from": "T02n0118_001:0510a04_12",
        "context_with_next_sentence": true
    },
    {
        "source_sentence": "」所言未竟，女尋㝃軀兒亦獲安。",
        "from": "T02n0118_001:0510a05_6",
        "context_with_next_sentence": true
    },
    {
        "source_sentence": "爾時，指鬘入舍衛城，群小童黻見之分衛，或瓦石擲、或以箭射、或刀斫刺、或杖捶擊。",
        "from": "T02n0118_001:0510a07_18",
        "context_with_next_sentence": true
    },
    {
        "source_sentence": "賢者指鬘，破頭傷體衣服破裂，還詣佛所，稽首足下起於佛前頌曰：",
        "from": "T02n0118_001:0510a09_8",
        "context_with_next_sentence": true
    },
    {
        "source_sentence": "「我前本為賊，　　指鬘名普聞，",
        "from": "T02n0118_001:0510a10_0",
        "context_with_next_sentence": true
    },
    {
        "source_sentence": "大淵以枯竭，　　則歸命正覺。",
        "from": "T02n0118_001:0510a11_13",
        "context_with_next_sentence": true
    },
    {
        "source_sentence": "斯以成忍辱，　　逮佛開化眾，",
        "from": "T02n0118_001:0510a12_0",
        "context_with_next_sentence": true
    },
    {
        "source_sentence": "聽經常以時，　　是故無躓礙。",
        "from": "T02n0118_001:0510a13_13",
        "context_with_next_sentence": true
    },
    {
        "source_sentence": "今已歸命佛，　　受真諦法戒，",
        "from": "T02n0118_001:0510a14_0",
        "context_with_next_sentence": true
    },
    {
        "source_sentence": "逮得三通達，　　則順諸佛教。",
        "from": "T02n0118_001:0510a15_13",
        "context_with_next_sentence": true
    },
    {
        "source_sentence": "昔暴懷兇毒，　　多傷眾類命，",
        "from": "T02n0118_001:0510a16_0",
        "context_with_next_sentence": true
    },
    {
        "source_sentence": "雖古多所危，　　吾今名無害。",
        "from": "T02n0118_001:0510a17_13",
        "context_with_next_sentence": true
    },
    {
        "source_sentence": "身口所犯過，　　志懷殺害心，",
        "from": "T02n0118_001:0510a18_0",
        "context_with_next_sentence": true
    },
    {
        "source_sentence": "其不危他餘，　　未曾遭諸厄。",
        "from": "T02n0118_001:0510a19_13",
        "context_with_next_sentence": true
    },
    {
        "source_sentence": "又復無過去，　　持其法寂然，",
        "from": "T02n0118_001:0510a20_0",
        "context_with_next_sentence": true
    },
    {
        "source_sentence": "應受凶暴名，　　自調成仁賢。",
        "from": "T02n0118_001:0510a21_13",
        "context_with_next_sentence": true
    },
    {
        "source_sentence": "以才一調定，　　如鉤調諸象，",
        "from": "T02n0118_001:0510a22_0",
        "context_with_next_sentence": true
    },
    {
        "source_sentence": "如來成就我，　　無劍亦無杖。",
        "from": "T02n0118_001:0510a23_13",
        "context_with_next_sentence": true
    },
    {
        "source_sentence": "其前為放逸，　　然後能自制，",
        "from": "T02n0118_001:0510a24_0",
        "context_with_next_sentence": true
    },
    {
        "source_sentence": "彼明炤於世，　　由日出於雲。",
        "from": "T02n0118_001:0510a25_13",
        "context_with_next_sentence": true
    },
    {
        "source_sentence": "假使犯眾惡，　　不斷眾善德，",
        "from": "T02n0118_001:0510a26_0",
        "context_with_next_sentence": true
    },
    {
        "source_sentence": "彼明炤於世，　　由雲消日出。",
        "from": "T02n0118_001:0510a27_13",
        "context_with_next_sentence": true
    },
    {
        "source_sentence": "若新學比丘，　　勤修於佛教，",
        "from": "T02n0118_001:0510a28_0",
        "context_with_next_sentence": true
    },
    {
        "source_sentence": "其明炤於世，　　如月盛滿時。",
        "from": "T02n0118_001:0510a29_13",
        "context_with_next_sentence": true
    },
    {
        "source_sentence": "其有犯眾罪，　　當歸於惡道，",
        "from": "T02n0118_001:0510b01_0",
        "context_with_next_sentence": true
    },
    {
        "source_sentence": "不復難諸患，　　服食無所著。",
        "from": "T02n0118_001:0510b02_13",
        "context_with_next_sentence": true
    },
    {
        "source_sentence": "亦不求於生，　　未曾會德死，",
        "from": "T02n0118_001:0510b03_0",
        "context_with_next_sentence": true
    },
    {
        "source_sentence": "唯須待時日，　　心常志於定。",
        "from": "T02n0118_001:0510b04_13",
        "context_with_next_sentence": true
    },
    {
        "source_sentence": "如是鴦掘摩，　　已得成羅漢，",
        "from": "T02n0118_001:0510b05_0",
        "context_with_next_sentence": true
    },
    {
        "source_sentence": "在佛世尊前，　　口自頌斯偈。",
        "from": "T02n0118_001:0510b06_13",
        "context_with_next_sentence": true
    },
    {
        "source_sentence": "」佛說如是。",
        "from": "T02n0118_001:0510b07_4",
        "context_with_next_sentence": true
    },
    {
        "source_sentence": "賢者指鬘及諸比丘眾，聞經歡喜奉行。",
        "from": "T02n0118_001:0510b08_2",
        "context_with_next_sentence": true
    },
    {
        "source_sentence": "佛說鴦掘摩經",
        "from": "T02n0118_001:0510b09_100",
        "context_with_next_sentence": false
    }
]