{
    "T12n0385_001:1058c03_0": "中陰經卷上",
    "T12n0385_001:1058c05_0": "後秦涼州沙門竺佛念譯",
    "T12n0385_001:1058c06_0": "如來五弘誓入中陰教化品第一",
    "T12n0385_001:1058c07_0": "如是我聞：一時佛在迦毘羅婆兜雙樹北四十九步耶維處。",
    "T12n0385_001:1058c08_1": "八日夜半明星出時，爾時，如來忽然離碎身舍利，如諸佛五弘誓法：當生之時，天地六反震動，十方諸佛皆來扶助，是謂一弘誓法。",
    "T12n0385_001:1058c11_2": "云何為六反震動？",
    "T12n0385_001:1058c11_3": "東踊西沒、西踊東沒、北踊南沒、南踊北沒、四面都踊則中央沒、中央踊則四面沒。",
    "T12n0385_001:1058c13_4": "當其如來初舉一足行七步，天下大動，十方諸佛皆來扶助，是謂二弘誓法。",
    "T12n0385_001:1058c15_5": "如來往詣菩提樹下結跏趺坐：「吾不成佛不起于坐。」",
    "T12n0385_001:1058c16_6": "爾時天地大動，十方諸佛皆來扶助，是謂三弘誓法。",
    "T12n0385_001:1058c17_7": "如來之名波旬雖聞心不怯弱，誓願力故，天地大動，十方諸佛皆來扶助，是謂四弘誓法。",
    "T12n0385_001:1058c19_8": "如來捨身壽命，現取滅度，入於中陰教化眾生，爾時天地大動，十方諸佛皆來勸讚，是謂五弘誓法。",
    "T12n0385_001:1058c21_9": "爾時，世尊入火炎三昧，離碎身舍利，去地七仞坐寶蓮華，使無量無限那由他眾生——天、龍、鬼神、阿修羅、甄陀羅、乾闥婆、迦留羅、鳩槃荼、富單那、人非人——皆見如來坐寶蓮華。",
    "T12n0385_001:1058c25_10": "爾時，世尊向舍利而說頌曰：「於無數劫中，　　養汝地種界，　吾今離汝去，　　如蛇脫皮樂。",
    "T12n0385_001:1058c29_0": "　五道生死中，　　無處不有汝，　權時得相離、　　寂滅無所著，　威神接地種，　　非汝不得度。",
    "T12n0385_001:1059a03_0": "　咄嗟！",
    "T12n0385_001:1059a03_1": "別離苦，　　生死牽連著，　諸佛威神接，　　所度阿僧祇。」",
    "T12n0385_001:1059a05_0": "爾時，世尊說此頌已，從脚心上至肉髻放八十四千億光，普照三千大千世界，上至虛空界，其中眾生皆見光明，或有尋光來者、或有諸佛遣諸菩薩來至忍界者。",
    "T12n0385_001:1059a08_1": "爾時，世尊內自思惟：「此中陰形極為微細，唯佛、世尊獨能覩見，然此眾生——有學、無學，一住、二住乃至九住——非彼境界所能覩見。",
    "T12n0385_001:1059a11_2": "吾今以佛威神入照明三昧，令四部眾，比丘、比丘尼、優婆塞、優婆夷，覩此微形。」",
    "T12n0385_001:1059a13_3": "爾時，世尊次入無礙定，觀此空界眾生，生者、滅者，如諸如來所行禁戒，虛無寂寞，觀不淨想、百七十行苦本因緣乃至生死十二縛著。",
    "T12n0385_001:1059a16_4": "爾時，世尊復說頌曰：「今當入微妙，　　極細中陰形，　化彼眾生類，　　倍於閻浮提。",
    "T12n0385_001:1059a19_0": "　常相無所著、　　樂相空無定，　建立道德根，　　捨壽無所染。",
    "T12n0385_001:1059a21_0": "　本從阿僧祇，　　濟彼難度人，　況此微妙形？",
    "T12n0385_001:1059a22_1": "　　無過此最難。",
    "T12n0385_001:1059a23_0": "　吾今弘誓心，　　無雜、無所染，　菩提道德根，　　梵行究竟法。」",
    "T12n0385_001:1059a25_0": "爾時，世尊說此頌已，復放眉間白毫相光，普照東方無量無限那由他世界；南方、西方、北方亦爾。",
    "T12n0385_001:1059a27_1": "爾時，世尊還攝光明，繞佛七匝從頂上入。",
    "T12n0385_001:1059a28_2": "爾時，彌勒菩薩即從坐起，偏露右臂，右膝著地，合掌叉手，前白佛言：「快哉，世尊！",
    "T12n0385_001:1059a29_3": "昔所未聞、昔所未見。",
    "T12n0385_001:1059b01_4": "中陰眾生形質極細，壽命長短、飲食、好醜為何等類？",
    "T12n0385_001:1059b02_5": "願樂欲聞。」",
    "T12n0385_001:1059b02_6": "世尊告曰：「諦聽諦聽，善思念之，吾當與汝一一分別。",
    "T12n0385_001:1059b03_7": "云何，彌勒！",
    "T12n0385_001:1059b04_8": "閻浮提兒生墮地乃至三歲，母之懷抱為飲幾乳？」",
    "T12n0385_001:1059b05_9": "彌勒答曰：「飲乳一百八十斛，除母腹中所食血分。」",
    "T12n0385_001:1059b06_10": "「東弗于逮兒生墮地乃至三歲，飲乳一千八百斛；西拘耶尼兒生墮地乃至三歲，飲乳八百八十斛；北欝單曰兒生墮地坐著陌頭，行人授指，[口*束]指七日成人，彼土無乳；中陰眾生飲吸於風。",
    "T12n0385_001:1059b10_11": "「閻浮提眾生壽命百歲、東弗于逮壽命五百歲、西拘耶尼壽命二百五十歲、北欝單曰壽命千歲、中陰眾生壽命七日。",
    "T12n0385_001:1059b13_12": "「閻浮提人面上廣下狹、弗于逮人面正圓、拘耶尼人面上狹下廣、欝單曰人面正方、中陰眾生面狀如化自在天。」",
    "T12n0385_001:1059b15_13": "自此以還，釋迦牟尼名號已滅，妙覺如來出現於世。",
    "T12n0385_001:1059b17_14": "如來、應供、正遍知、明行足、善逝、世間解、無上士、調御丈夫、天人師、佛、世尊在虛空中坐寶蓮花，放舌相光明，照東方八十七億恒河沙數。",
    "T12n0385_001:1059b20_0": "彼國名化，佛名堅固，十號具足，一乘教化。",
    "T12n0385_001:1059b20_1": "見此光明，告諸菩薩、諸族姓子：「汝等見此光明不乎？」",
    "T12n0385_001:1059b22_2": "對曰：「唯然已見。",
    "T12n0385_001:1059b22_3": "世尊！",
    "T12n0385_001:1059b22_4": "不審此光，何佛光明照此世界？」",
    "T12n0385_001:1059b23_5": "彼佛告曰：「西方去此八十七億恒河沙數，世界名娑呵，佛號釋迦牟尼，今取滅度，捨身舍利，欲入中陰教化，是妙覺如來光明。",
    "T12n0385_001:1059b26_6": "汝等欲往，今正是時。」",
    "T12n0385_001:1059b26_7": "爾時，彼土菩薩百三十億，受佛教誡來至忍界。",
    "T12n0385_001:1059b27_8": "佛告之曰：「汝到彼土禮事供養，勿懷懈慢，持吾名號問訊妙覺如來：『興居輕利、遊步強耶？』」",
    "T12n0385_001:1059b29_9": "菩薩受教，禮彼佛足，右繞七匝，忽然不現，來至娑呵世界。",
    "T12n0385_001:1059c01_10": "南方去此八十七億恒河沙數，世界名解脫，佛號真淨如來，十號具足，告諸菩薩：「汝等見此光明不乎？」",
    "T12n0385_001:1059c04_11": "對曰：「唯然見之，不審此光是何佛光照此世界？」",
    "T12n0385_001:1059c05_12": "彼佛告曰：「北方去此八十七億恒河沙數，世界名娑呵，佛號釋迦牟尼，今取滅度，捨身舍利，欲入中陰教化，是妙覺如來光明。",
    "T12n0385_001:1059c08_13": "汝等欲往，今正是時。」",
    "T12n0385_001:1059c08_14": "爾時，彼土菩薩百三十億受佛教誡來至忍界。",
    "T12n0385_001:1059c09_15": "佛告之曰：「汝到彼土親事供養，勿懷懈慢，持吾名號問訊妙覺如來：『興居輕利、遊步強耶？』」",
    "T12n0385_001:1059c11_16": "菩薩受教，禮彼佛足，右繞七匝，忽然不現，來至娑呵世界。",
    "T12n0385_001:1059c12_17": "北方去此八十七億恒河沙數，世界名琉璃，佛號雷音如來，十號具足，告諸菩薩：「汝等見此光明不乎？」",
    "T12n0385_001:1059c15_18": "對曰：「唯然已見，不審此光是何佛光明照此世界？」",
    "T12n0385_001:1059c16_19": "彼佛告曰：「南方去此八十七億恒河沙數，世界名娑呵，佛號釋迦牟尼，今取滅度，捨身舍利，欲入中陰教化，是妙覺如來光明。",
    "T12n0385_001:1059c19_20": "汝等欲往，今正是時。」",
    "T12n0385_001:1059c19_21": "爾時，彼土菩薩百三十億，受佛教誡來至忍界。",
    "T12n0385_001:1059c20_22": "佛告之曰：「汝到彼土禮事供養，勿懷懈慢，持吾名號問訊妙覺如來：『興居輕利、遊步強耶？』」",
    "T12n0385_001:1059c22_23": "菩薩受教，禮彼佛足，右繞七匝，忽然不現，來至娑呵世界。",
    "T12n0385_001:1059c24_0": "東北方去此八十七億恒河沙數，世界名空淨，佛號虛空藏，十號具足，菩薩百三十億；東南方去此八十七億恒河沙數，世界名熾然，佛號廣顯如來，十號具足，菩薩百三十億；西南方去此八十七億恒河沙數，世界名星宿，佛號月光如來，十號具足，菩薩百三十億；西北方去此八十七億恒河沙數，世界名壞魔，佛號勇猛伏如來，十號具足，菩薩百三十億；上方去此八十七億恒河沙數，世界名海跡，佛號上妙如來，十號具足，菩薩百三十億。",
    "T12n0385_001:1060a04_1": "下方去此八十七億恒河沙數，世界名通達，佛號無畏如來、應供、正遍知、明行足、善逝、世間解、無上士、調御丈夫、天人師、佛、世尊，告諸菩薩：「汝等見此光明不乎？」",
    "T12n0385_001:1060a08_2": "對曰：「唯然已見，不審此光明是何佛光明照此世界？」",
    "T12n0385_001:1060a09_3": "彼佛告曰：「上方八十七億恒河沙數，世界名娑呵，佛號釋迦牟尼，今取滅度，捨身舍利，欲入中陰教化，是妙覺如來光明。",
    "T12n0385_001:1060a12_4": "卿等欲往，今正是時。」",
    "T12n0385_001:1060a12_5": "彼佛土菩薩百三十億，受佛教誡來至忍界。",
    "T12n0385_001:1060a13_6": "佛告之曰：「汝到彼土禮事供養，勿懷懈慢，持吾名號問訊妙覺如來：『興居輕利、遊步強耶？』」",
    "T12n0385_001:1060a15_7": "菩薩受教，禮彼佛足，右繞七匝，忽然不現，來至娑呵世界禮事供養妙覺如來，頭面禮足，各一面坐。",
    "T12n0385_001:1060a18_8": "爾時，妙覺如來出廣長舌，左右過耳，如優鉢赤蓮花色：「吾從無數阿僧祇劫行至清淨，無有虛妄。",
    "T12n0385_001:1060a20_9": "吾所度眾生因緣已畢，如棄屍骸在曠野中，今復造緣，更始立行。",
    "T12n0385_001:1060a21_10": "今此菩薩有立根得力、有初發意者，復有四眾未踐跡者，當以佛力威神接引，令彼大眾知過去、當來、今現在佛不可思議難有之法。」",
    "T12n0385_001:1060a24_11": "爾時，世尊即說頌曰：「世多愚惑人，　　不入無漏撿，　還在五道中，　　染污不淨行。",
    "T12n0385_001:1060a28_0": "　我雖於忍界，　　拔濟五欲苦，　善哉！",
    "T12n0385_001:1060a29_1": "昔所願，　　今日已成辦。",
    "T12n0385_001:1060b01_0": "　如人唾於地，　　智者誰能飲？",
    "T12n0385_001:1060b02_0": "　吾從無數劫，　　修佛清淨行，　捨身復受身，　　非一劫、二劫。",
    "T12n0385_001:1060b04_0": "　若有明智者，　　把土畫舍利，　況復覩我形，　　有不解脫者？",
    "T12n0385_001:1060b06_0": "　生死晝夜長，　　愚在五道長，　斷滅無道長，　　求佛泥洹長。",
    "T12n0385_001:1060b08_0": "　本號釋迦文，　　留身舍利化，　今當入空界，　　中陰度萌類。」",
    "T12n0385_001:1060b10_0": "爾時，世尊說是頌時，八萬四千那由他眾生厭患生死，皆發無上正真道意；復有七十億眾生諸塵垢盡，得法眼淨；魔界菩薩七千萬眾即從坐起，收攝衣服，摩訶而去。",
    "T12n0385_001:1060b14_0": "中陰經妙覺如來將諸菩薩入中陰教化品第二爾時，妙覺如來、至真、等正覺察眾坐定，純一無雜，應入中陰受禁戒法，多所饒益、所度無量，建立弘誓，施行佛事。",
    "T12n0385_001:1060b18_1": "爾時，妙覺如來入無見頂三昧，使諸大眾、無數億千那由他恒河沙數諸菩薩眾皆同一色，如妙覺如來無有差別。",
    "T12n0385_001:1060b21_2": "爾時，閻浮提大迦葉、諸比丘、比丘尼、優婆塞、優婆夷、天、龍、鬼神、迦留羅、甄陀羅、摩睺羅、乾闥婆、鳩槃荼、富單那、人非人、八國王、八億百千眾生，以神足力將入中陰。",
    "T12n0385_001:1060b24_3": "爾時，世尊於其中間而說頌曰：「中陰迷惑等，　　迷荒無三尊，　轉身向五道，　　隨行所牽往，　或墮二善道、　　或入三惡趣。",
    "T12n0385_001:1060b29_0": "　善哉！",
    "T12n0385_001:1060b29_1": "可愍傷，　　今日如來至，　此類既得度，　　我願亦成辦。",
    "T12n0385_001:1060c02_0": "　無形受形教，　　斷想、斷滅本，　三世諸佛等，　　無不行此法。",
    "T12n0385_001:1060c04_0": "　色法自熾然，　　滅以定意道，　如來真實相，　　無生、無起滅，　觀身內外空，　　解知非常法。",
    "T12n0385_001:1060c07_0": "　行由癡、愛本，　　如灰覆火上，　愚者謂為滅，　　火本猶常存。",
    "T12n0385_001:1060c09_0": "　心為人毒本，　　善、惡隨其形，　行善即趣善、　　行惡即趣惡。",
    "T12n0385_001:1060c11_0": "　如人作惡行，　　自謂後無報，　臨其報至時，　　非親所能代。",
    "T12n0385_001:1060c13_0": "　犯戒無法行、　　自稱世無雙、　裸形食果蓏、　　奉事日、月、神，　自墜三惡趣，　　不慮劫數期，　此等非佛子，　　雖近離我遠。」",
    "T12n0385_001:1060c17_0": "爾時，妙覺如來說此頌已，即以神力入中陰中，化作七寶講堂、七寶高座、懸繒幡蓋，金銀梯梐，琉璃為地，後園浴池皆七寶成，鳧、鴈、鴛鴦、異類奇鳥悲鳴相和。",
    "T12n0385_001:1060c20_1": "爾時，世尊復以神力使彼眾生應七日終者、六日、五日、四日、三日、二日、一日終者，盡令住壽。",
    "T12n0385_001:1060c22_2": "爾時，世尊觀彼眾生心所趣向欲得分別各住在一面，四向、四得各在一面；初發意、九住各在一面；向辟支佛、得辟支佛各住一面。",
    "T12n0385_001:1060c25_3": "爾時，世尊化作七百億那由他七寶高座，一一高座盡有化佛，一一化佛盡說四非常偈：「一切行無常，　　識為外塵法，　起者必有盡，　　彼滅最為樂。",
    "T12n0385_001:1061a01_0": "　不生、老、病、死，　　亦不處三有，　永處虛空界，　　諸佛之堂室。",
    "T12n0385_001:1061a03_0": "　無畏、無點污，　　不為欲愛染，　香熏及五欲，　　永盡無有餘。",
    "T12n0385_001:1061a05_0": "　若斷百八愛，　　集法亦復然，　前滅後不生，　　及生道果證。",
    "T12n0385_001:1061a07_0": "　佛法總要之，　　三十七道品，　無願、無相、空，　　諸佛之徑路。",
    "T12n0385_001:1061a09_0": "　利根眾生等，　　一聞不再受，　斷以智慧劍，　　如火焚山野。",
    "T12n0385_001:1061a11_0": "　難覺眾生類，　　億佛在前立，　罪根深堅固，　　雖愍而難濟。",
    "T12n0385_001:1061a13_0": "　中陰受身等，　　將導隨言教，　雖非本發心，　　聞法則得度。」",
    "T12n0385_001:1061a15_0": "爾時，化佛說此頌時，七十八億百千那由他中陰眾生起無上正真道意，發菩提心。",
    "T12n0385_001:1061a16_1": "爾時，妙覺如來最在中央昇無畏座，十方諸神通菩薩在左面坐；閻浮提摩訶迦葉并四部眾——比丘、比丘尼、優婆塞、優婆夷——在右面坐；諸天、龍、鬼神及大國王在佛後坐；從四天王、忉利天王、炎天、兜術天、廅天、波利陀天、廅波魔那天、阿會豆修天、首呵天、波利陀首呵天、須滯天、須滯祇耨天乃至阿迦膩叱天，在虛空中散華供養、作天伎樂；中陰眾生在如來前聽受法教。",
    "T12n0385_001:1061a25_2": "爾時，世尊以佛威神令眾生等心自念言：「唯佛為我說法，不為餘者。」",
    "T12n0385_001:1061a26_3": "爾時，世尊而說頌曰：「如來無量覺，　　神變不可量，　出入山石壁，　　如鳥遊虛空。",
    "T12n0385_001:1061b01_0": "　本我阿僧祇，　　積行累功德，　度彼不自為，　　使發菩提心。",
    "T12n0385_001:1061b03_0": "　泥洹無去來，　　亦不見受者，　本我雙樹間，　　轉身來適此。",
    "T12n0385_001:1061b05_0": "　我初發道心，　　誓度眾生類，　一人不度者，　　吾要終不捨。",
    "T12n0385_001:1061b07_0": "　觀此中陰人，　　各有上、中、下，　但以三句義，　　四諦真如法。",
    "T12n0385_001:1061b09_0": "　婬、怒、癡雖薄，　　要須禪定除，　八百瘡痏病、　　八萬四千垢。",
    "T12n0385_001:1061b11_0": "　施惠、持戒、忍、　　精進、禪、智慧，　善權巧方便，　　拔斷三毒根。",
    "T12n0385_001:1061b13_0": "　色本非我有，　　誰造此色本？",
    "T12n0385_001:1061b14_0": "　了知色無形，　　可謂梵志行。",
    "T12n0385_001:1061b15_0": "　吾本未成佛，　　為色之所惑，　墮四顛倒法，　　沒陷生死海。",
    "T12n0385_001:1061b17_0": "　今方究色本，　　觀色非真實，　受、想、行、識法，　　穢污非真道。",
    "T12n0385_001:1061b19_0": "　陰、入、十八界，　　二十二根法，　一一悉分別，　　寂然無所著。",
    "T12n0385_001:1061b21_0": "　欲界中陰人，　　塵垢悉微薄，　猶如新成衣，　　塵土所污染，　有目智慧人，　　抖擻塵悉去；　中陰眾生類，　　譬之亦如是，　婬、怒、癡微薄，　　聞法即得悟。",
    "T12n0385_001:1061b26_0": "　一向心不移，　　即得須陀洹；　三轉十二法，　　復得斯陀含；　坐上下分滅，　　即得不還道；　苦盡癡愛滅，　　得成阿羅漢。",
    "T12n0385_001:1061c01_0": "　道跡八十億；　　頻來得道人，　八萬四千億；　　不還得道人，　百萬二千億；　　羅漢二恒沙；　六通身清徹，　　趣向各佛者，　八萬四千億；　　趣向菩薩心，　其數如微塵。",
    "T12n0385_001:1061c06_1": "　　吾本閻浮提，　苦行不可數，　　國財、妻子施、　頭、目、血、髓、骨，　　意堅如金剛，　不為魔所動。",
    "T12n0385_001:1061c09_2": "　　快哉！",
    "T12n0385_001:1061c09_3": "大福報，　何願而不成？」",
    "T12n0385_001:1061c11_0": "爾時，坐上眾生作是念言：「佛獨為我說法，不為餘者。」",
    "T12n0385_001:1061c12_1": "趣聲聞道者、得聲聞道者，趣辟支佛道者、得辟支佛道者，趣菩提道者、得菩提道者。",
    "T12n0385_001:1061c15_0": "中陰經妙覺如來入中陰分身品第三",
    "T12n0385_001:1061c16_0": "爾時，座上有菩薩名定化王，即從坐起，偏露右臂，右膝著地，長跪叉手，前白佛言：「善哉，世尊！",
    "T12n0385_001:1061c18_1": "快說斯義曉了眾生，音響所趣，聞法易度。",
    "T12n0385_001:1061c19_0": "復有難度者——觀見眾生有婬怒癡薄者、無婬怒癡薄者，或在有對法者、或在無對法者，或在可見法者、或在不可見法者，或在有漏法者、或在無漏法者，或在有為法者、或在無為法者，或在可記法者、或在不可記法者，或在欲界法者、或在不可解法者，或在色界法者、或在無色界法者，或在中陰微形法者、或在中陰非微形法者，或在五色識法者、或在五色非識法者，或在非想非不想識法者、或不在非想非不想識法者，或在一住至九住者、有在一住非一住者、有在九住非九住者——唯願世尊一一敷演，令諸菩薩永無猶豫，眾生之類聞法解脫。」",
    "T12n0385_001:1062a02_1": "爾時，世尊以梵淨柔濡之音讚定化王菩薩曰：「善哉，善哉！",
    "T12n0385_001:1062a03_2": "族姓子！",
    "T12n0385_001:1062a03_3": "乃能於如來前作師子吼。",
    "T12n0385_001:1062a04_4": "今當與汝一一分別，諦聽諦聽，善思念之。",
    "T12n0385_001:1062a05_5": "汝所問者：可見法、不可見法者，為眼見色？",
    "T12n0385_001:1062a06_6": "為色入眼？」",
    "T12n0385_001:1062a06_7": "定化王菩薩言：「亦不眼見色，亦不離眼；亦不色入眼，亦不離色。」",
    "T12n0385_001:1062a08_0": "佛告定化王菩薩：「族姓子！",
    "T12n0385_001:1062a08_1": "眼非色、色非眼，何者是觀？」",
    "T12n0385_001:1062a09_2": "定化王菩薩白佛言：「識法實住，觀法乃起。」",
    "T12n0385_001:1062a10_3": "佛告定化王菩薩：「云何，族姓子！",
    "T12n0385_001:1062a10_4": "識為有法？",
    "T12n0385_001:1062a11_5": "識為無法？」",
    "T12n0385_001:1062a11_6": "定化王菩薩白佛言：「識非有為，不離有為；識非無為，不離無為。」",
    "T12n0385_001:1062a12_7": "佛告定化王菩薩：「何謂有為？",
    "T12n0385_001:1062a13_8": "何謂無為？」",
    "T12n0385_001:1062a13_9": "定化王菩薩白佛言：「起者有為、住者無為，於第一義法不見有起、不見在住。",
    "T12n0385_001:1062a15_10": "法性清淨，無色、無識，於泥洹法無所染著。",
    "T12n0385_001:1062a16_11": "眼非色、色非眼，無可見法、無不可見法。",
    "T12n0385_001:1062a17_12": "過去眼、過去色、過去識，未來眼、未來色、未來識，現在眼、現在色、現在識，非有眼色識、非無眼色識，是謂泥洹清淨法。」",
    "T12n0385_001:1062a19_13": "爾時，定化王菩薩：「今欲聞如來說有對、無對法。」",
    "T12n0385_001:1062a20_14": "佛告定化王菩薩曰：「族姓子！",
    "T12n0385_001:1062a21_15": "聲為有對耶？",
    "T12n0385_001:1062a21_16": "無對耶？」",
    "T12n0385_001:1062a21_17": "定化王菩薩白佛言：「聲亦有對、亦無對。」",
    "T12n0385_001:1062a22_18": "佛告定化王菩薩：「聲亦不有對、亦不無對。",
    "T12n0385_001:1062a23_19": "云何，族姓子！",
    "T12n0385_001:1062a24_20": "此聲彼應為有？",
    "T12n0385_001:1062a24_21": "為無？",
    "T12n0385_001:1062a24_22": "為虛？",
    "T12n0385_001:1062a24_23": "為實？",
    "T12n0385_001:1062a24_24": "云何，族姓子！",
    "T12n0385_001:1062a25_25": "虛空可畫得成字不？」",
    "T12n0385_001:1062a25_26": "對曰：「唯然，世尊！",
    "T12n0385_001:1062a25_27": "不可得也。",
    "T12n0385_001:1062a26_28": "何以故？",
    "T12n0385_001:1062a26_29": "如來習行於阿僧祇劫，亦不見有、亦不見無，亦不見有三世、亦不見無三世，乃至非想、非不想亦復如是。」",
    "T12n0385_001:1062a28_30": "爾時，定化王菩薩白佛言：「上諸法觀一一悉知，唯願如來、至真、應供、正遍知、明行足、善逝、世間解、無上士、調御丈夫、天人師、佛、世尊說三微妙法何者最妙？",
    "T12n0385_001:1062b04_31": "中陰形耶？",
    "T12n0385_001:1062b04_32": "五色識形耶？",
    "T12n0385_001:1062b04_33": "非想非不想識耶？」",
    "T12n0385_001:1062b05_34": "爾時，世尊知眾會心皆有疑，即於座上而說頌曰：「吾受三界苦，　　愚惑癡愛心，　經歷阿僧祇，　　在有亦在無。",
    "T12n0385_001:1062b09_0": "　破壞生死劫，　　今乃得成佛，　以本弘誓願，　　度於不度者。",
    "T12n0385_001:1062b11_0": "　佛力無等倫，　　三界無比尊，　一向無二心，　　自誓得成佛。",
    "T12n0385_001:1062b13_0": "　吾從政炷佛，　　初發無等心，　欲縛所纏裹，　　堅固難可拔，　空定、無相、願，　　分別三三昧。",
    "T12n0385_001:1062b16_0": "　先念出入息，　　分別善惡道，　執心擎油鉢，　　行步不失儀。",
    "T12n0385_001:1062b18_0": "　猶人見劫燒，　　焚燒重罪者、　福昇光音天、　　輕者於他方。",
    "T12n0385_001:1062b20_0": "　三品眾生類，　　中陰受形者，　受化不思議，　　非我誰能說？",
    "T12n0385_001:1062b22_0": "　五色識眾生，　　不同於三界，　如來最勝尊，　　入彼識教化。",
    "T12n0385_001:1062b24_0": "　一一分別說，　　不遭百八愛：　應成須陀洹，　　為說須陀洹；　應成斯陀含，　　為說斯陀含；　應成阿那含，　　為說阿那含；　應成阿羅漢，　　為說阿羅漢；　應成辟支佛，　　為說辟支佛；　應菩薩道者，　　為說菩薩法。",
    "T12n0385_001:1062c03_0": "　得須陀洹者，　　三十二億人；　得斯陀含者，　　四十二億人；　得阿那含者，　　五十二億人；　得阿羅漢者，　　六十二億人；　得辟支佛者，　　七十二億人；　得菩薩道者，　　八十二億人。」",
    "T12n0385_001:1062c09_0": "爾時，世尊重說頌曰：「本我無心法，　　現以教化眾，　見煙知有火、　　見雲知有雨、　行步知君子、　　見星知有月，　吾我心盡斷，　　不有我、無我。",
    "T12n0385_001:1062c14_0": "　經歷劫數期，　　非月、非日數，　佛以思惟得，　　非凡夫所及。",
    "T12n0385_001:1062c16_0": "　善哉！",
    "T12n0385_001:1062c16_1": "大聖尊，　　普服諸十方，　去離欲界法，　　處中陰教化，　此諸佛教法，　　處陰不見陰。",
    "T12n0385_001:1062c19_0": "　此等眾生類，　　發願各各異，　吾我自縛著，　　我本彼亦爾。",
    "T12n0385_001:1062c21_0": "　佛以思惟本，　　思惟本末觀，　一意一念頃，　　斷垢不為難。",
    "T12n0385_001:1062c23_0": "　垢本勝於我，　　墜我於三趣；　今我勝於垢，　　滅汝入涅槃。",
    "T12n0385_001:1062c25_0": "　善哉，大聖尊！",
    "T12n0385_001:1062c25_1": "　　獨步無二跡，　見我一跡者，　　閻浮人得度。",
    "T12n0385_001:1062c27_0": "　身行有三事、　　口行有四事、　意行有三事，　　塵垢生死海。",
    "T12n0385_001:1062c29_0": "　九眾生居處，　　識之所經歷，　分別我、無我，　　無我亦無彼。",
    "T12n0385_001:1063a02_0": "　諸佛、世尊等，　　心普無有邊，　一意念眾生，　　所受不可限。",
    "T12n0385_001:1063a04_0": "　身淨不行惡、　　口言常清淨、　心淨如佛心，　　是諸佛之法。",
    "T12n0385_001:1063a06_0": "　身為苦器法，　　此非三世有，　非我誰能知？",
    "T12n0385_001:1063a07_1": "　　誰知免此苦？",
    "T12n0385_001:1063a08_0": "　如來之功德、　　諸相、傭髀等，　師子胸臆相；　　一一毛孔光，　掌相千輻理，　　示以善惡道；　舌、齒聲光清，　　濟度阿僧祇；　眼、耳、鼻及髮，　　肉髻頂無見。",
    "T12n0385_001:1063a13_0": "　虛空猶可窮，　　佛相不可量。」",
    "T12n0385_001:1063a14_0": "爾時，世尊說此頌已，八十億中陰眾生於無餘泥洹界發金剛心，一一成佛，與妙覺如來皆同一號。",
    "T12n0385_001:1063a16_1": "佛告定化王菩薩：「所問有漏、無漏，有對、無對，可見、不可見，當來、過去、現在法，當與汝說。」",
    "T12n0385_001:1063a18_2": "定化王菩薩白言：「世尊！",
    "T12n0385_001:1063a18_3": "願樂欲聞。」",
    "T12n0385_001:1063a19_0": "佛告定化王菩薩：「諦聽諦聽，善思念之，吾當與汝一一分別。",
    "T12n0385_001:1063a20_1": "云何，定化王！",
    "T12n0385_001:1063a20_2": "何者是緣盡？",
    "T12n0385_001:1063a20_3": "何者非緣盡？",
    "T12n0385_001:1063a21_4": "六入塵垢重，染我、癡、愛法，觀內外出入息法，八萬四千度無極，生生不可滅，念念成其形，有漏八萬四千、無漏三十七。",
    "T12n0385_001:1063a23_5": "有為、無為法，此非泥洹道。",
    "T12n0385_001:1063a24_6": "身淨不犯惡、口言無有失、心淨與定合，四等遍一切，是謂菩薩行。」",
    "T12n0385_001:1063a26_0": "中陰經賢護菩薩問事品第四",
    "T12n0385_001:1063a27_0": "爾時，賢護菩薩即從坐起，偏袒右臂，右膝著地，長跪叉手，前白佛言：「善哉，世尊！",
    "T12n0385_001:1063a28_1": "欲、色、無色三分眾生，其識難量。",
    "T12n0385_001:1063a29_2": "何者有漏量？",
    "T12n0385_001:1063a29_3": "何者無漏量？",
    "T12n0385_001:1063b01_4": "何者有為量？",
    "T12n0385_001:1063b01_5": "何者無為量？",
    "T12n0385_001:1063b01_6": "何者有色無色量？",
    "T12n0385_001:1063b02_7": "何者有欲無欲量？",
    "T12n0385_001:1063b02_8": "何者有記無記量？」",
    "T12n0385_001:1063b02_9": "爾時，世尊聞賢護菩薩所問事，即說頌曰：「處在胞胎中，　　受形多種類，　前滅後已生，　　其如恒沙數。",
    "T12n0385_001:1063b06_0": "　三分識眾生，　　塵垢非一等，　或聞聲而度、　　或見形得道。",
    "T12n0385_001:1063b08_0": "　今我妙覺佛，　　降神入中陰，　一一分別了，　　有漏、無漏法。",
    "T12n0385_001:1063b10_0": "　得道成果證，　　五色識易度，　斯等一部界，　　不在有、無漏。",
    "T12n0385_001:1063b12_0": "　眾生在中陰，　　如我身無異；　苦痛五陰形，　　如轉輪無盡。",
    "T12n0385_001:1063b14_0": "　吾我本無字，　　聲響亦無名，　觀身三十六，　　欲界有量法，　三分留二分。",
    "T12n0385_001:1063b16_1": "　　此中陰眾生、　五色識眾生，　　不染三界苦、　無明、癡、愛惑，　　隱相非不相。",
    "T12n0385_001:1063b19_0": "　有漏苦諦本，　　斷結不及色；　集諦二十八，　　寂然塵垢除；　三十七道品，　　道諦為實果。",
    "T12n0385_001:1063b22_0": "　賢護！",
    "T12n0385_001:1063b22_1": "汝今知，　　有漏、無漏法，　記法、無記法，　　今當與汝說。",
    "T12n0385_001:1063b24_0": "　有記善惡行、　　無記癡盲法，　墜墮於生死，　　非我無能濟。」",
    "T12n0385_001:1063b26_0": "當佛、世尊說此語時，九十一億眾生皆發無上道意，四十七億那由他眾生盡得阿羅漢果。",
    "T12n0385_001:1063b29_0": "中陰經道樹品第五",
    "T12n0385_001:1063c01_0": "爾時，座上有菩薩名曰樹王，即從坐起，偏露右臂，右膝著地，長跪叉手，前白佛言：「善哉，世尊！",
    "T12n0385_001:1063c03_0": "如來所說甚奇甚特。",
    "T12n0385_001:1063c03_1": "未知如來欲說有漏耶？",
    "T12n0385_001:1063c04_0": "無漏耶？",
    "T12n0385_001:1063c04_1": "唯願，世尊！",
    "T12n0385_001:1063c04_2": "句句說之。",
    "T12n0385_001:1063c04_3": "何者有漏？",
    "T12n0385_001:1063c04_4": "何者無漏？」",
    "T12n0385_001:1063c05_5": "佛告之曰：「有生、有滅是謂有漏，無生、無滅是謂無漏；有我、有身是謂有漏，無我、無身是謂無漏；眼是色對是謂有漏，無眼、無色是謂無漏；有識、有想、有形是謂有漏，無識、無想無形是謂無漏；三識處所住有身者是謂有漏，一識一處有一形者是謂無漏。",
    "T12n0385_001:1063c10_6": "「有形非想非非想是量法有用；不用處三禪地，厭患生死故名不用。",
    "T12n0385_001:1063c12_7": "「有願、不願，始發初禪。",
    "T12n0385_001:1063c12_8": "快哉！",
    "T12n0385_001:1063c12_9": "斯樂心不傾動，念淨喜安，自守五行，成就有想有滅。",
    "T12n0385_001:1063c14_10": "「斯出入法喜行，百八愛一念，一億行中間，想想不可盡，況彼現在身？",
    "T12n0385_001:1063c15_11": "「無彼、無我想，吾從無數劫捨此就此，三識所經處，非有亦無我。",
    "T12n0385_001:1063c17_12": "「甚哉！",
    "T12n0385_001:1063c17_13": "三界苦，受身生死難。",
    "T12n0385_001:1063c17_14": "譬如工幻法，以拳誑小兒。",
    "T12n0385_001:1063c18_15": "識神無形法，起、滅無常定，我則無我身，況有識形法？",
    "T12n0385_001:1063c19_16": "想亦無想法，亦不見有識，四陰竟何在？",
    "T12n0385_001:1063c20_17": "由識而分別。",
    "T12n0385_001:1063c20_18": "「苦陰有五行，非我、非汝有。",
    "T12n0385_001:1063c21_19": "吾從無數劫，經歷三識處，除天、鬼、神、龍，何處無妙覺？",
    "T12n0385_001:1063c22_20": "我行眾善法，誓度阿僧祇，隨形而教化，受化不可量。",
    "T12n0385_001:1063c23_21": "「如來清淨行，廣普無邊崖，神通內外照，觀察於三世，有形、無形類，思惟十想結，無復塵垢患。",
    "T12n0385_001:1063c25_22": "「虛空無邊際，不見有往來，心無中間念，忍辱功德成，積一成佛道，寂滅泥洹樂。",
    "T12n0385_001:1063c27_23": "起亦不見起、生亦不見生，況有起、滅者？",
    "T12n0385_001:1063c28_24": "諸天、世人民，能斷至彼岸。",
    "T12n0385_001:1063c28_25": "縛著染三界，經歷生死海，貪欲自纏裹，為色之所惑，永處三有中。",
    "T12n0385_001:1064a01_26": "「佛力無所畏，威神接得度，為彼不自為，功德不可量。",
    "T12n0385_001:1064a02_27": "恒以四意止、五根、五力、七覺意寶華、三十七助道法、空無相願三昧，善權化生死，六度至彼岸。",
    "T12n0385_001:1064a04_28": "「不以劫數期，周旋虛空界，度脫未脫者，得道如微塵。",
    "T12n0385_001:1064a06_29": "無我、無彼想，一音演微法，受化無邊崖，道心觀察法。",
    "T12n0385_001:1064a07_30": "「不見起滅者、分別內外身，繫於安般息——息長亦知長、息短亦知短，亂想亦知亂、定想亦知定——一向無亂想，清淨行正法。」",
    "T12n0385_001:1064a09_31": "爾時，世尊即說頌曰：「佛力之所行，　　普潤天、世人、　學、無學眾生，　　下及凡夫人，　心念斷眾相，　　皆到無畏處。",
    "T12n0385_001:1064a14_0": "　分別空、無相，　　清淨修道場，　莊嚴佛道樹，　　皆令同一色。",
    "T12n0385_001:1064a16_0": "　轉無上法輪，　　闡揚法鼓音，　非魔部界分，　　之所能轉者。",
    "T12n0385_001:1064a18_0": "　甘露法藏開，　　普潤一切眾，　濟度阿僧祇，　　無量無等類。",
    "T12n0385_001:1064a20_0": "　最勝所接度，　　無能量度者，　善哉！",
    "T12n0385_001:1064a21_1": "不思議，　　所度不可量。",
    "T12n0385_001:1064a22_0": "　我本所造行，　　唯佛能稱量，　不見吾我法，　　法利利益人。",
    "T12n0385_001:1064a24_0": "　功勳過三界，　　得入泥洹界，　清淨無塵穢，　　如月星中明。」",
    "T12n0385_001:1064a26_0": "爾時，世尊說此頌時，八十四億那由他百千億中陰眾生諸塵垢盡，得法眼淨；復有十千億五色識眾生發心向菩提不退轉道。",
    "T12n0385_001:1064a29_0": "中陰經卷上"
}