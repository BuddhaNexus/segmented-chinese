[
    {
        "source_sentence": "阿難七夢經",
        "from": "T14n0494_001:0758a02_0",
        "context_with_next_sentence": true
    },
    {
        "source_sentence": "東晉天竺三藏竺曇無蘭譯",
        "from": "T14n0494_001:0758a03_0",
        "context_with_next_sentence": true
    },
    {
        "source_sentence": "阿難在舍衛國，有七種夢，來問於佛：一者、",
        "from": "T14n0494_001:0758a04_0",
        "context_with_next_sentence": true
    },
    {
        "source_sentence": "陂池火炎滔天；",
        "from": "T14n0494_001:0758a05_6",
        "context_with_next_sentence": true
    },
    {
        "source_sentence": "二者、夢日月沒，星宿亦沒；",
        "from": "T14n0494_001:0758a05_19",
        "context_with_next_sentence": true
    },
    {
        "source_sentence": "三者、夢出家比丘轉在於不淨坑塹之中，在家白衣登頭而出；",
        "from": "T14n0494_001:0758a07_6",
        "context_with_next_sentence": true
    },
    {
        "source_sentence": "四者、夢群猪來觝揬栴檀林怪之；",
        "from": "T14n0494_001:0758a08_3",
        "context_with_next_sentence": true
    },
    {
        "source_sentence": "五者、夢頭戴須彌山，不以為重；",
        "from": "T14n0494_001:0758a08_18",
        "context_with_next_sentence": true
    },
    {
        "source_sentence": "六者、夢大象棄小象；",
        "from": "T14n0494_001:0758a09_8",
        "context_with_next_sentence": true
    },
    {
        "source_sentence": "七者、夢師子王名華撒，頭上有七毫毛，在地而死，一切禽獸見故怖畏，後見身中蟲出，然後食之。",
        "from": "T14n0494_001:0758a11_13",
        "context_with_next_sentence": true
    },
    {
        "source_sentence": "以此惡夢來問於佛。",
        "from": "T14n0494_001:0758a12_3",
        "context_with_next_sentence": true
    },
    {
        "source_sentence": "佛時在舍衛國普會講堂上，與波斯匿王說法：",
        "from": "T14n0494_001:0758a13_4",
        "context_with_next_sentence": true
    },
    {
        "source_sentence": "苦、習、滅、得道為樂。",
        "from": "T14n0494_001:0758a13_15",
        "context_with_next_sentence": true
    },
    {
        "source_sentence": "見阿難憂色愁苦叵言，佛告阿難：",
        "from": "T14n0494_001:0758a14_9",
        "context_with_next_sentence": true
    },
    {
        "source_sentence": "「汝於夢者，皆為當來五濁惡世，不損汝也，何為憂色？",
        "from": "T14n0494_001:0758a15_14",
        "context_with_next_sentence": true
    },
    {
        "source_sentence": "「第一夢：",
        "from": "T14n0494_001:0758a15_19",
        "context_with_next_sentence": true
    },
    {
        "source_sentence": "陂池火炎滔天者。",
        "from": "T14n0494_001:0758a16_6",
        "context_with_next_sentence": true
    },
    {
        "source_sentence": "當來比丘善心轉少，惡逆熾盛，共相殺害，不可稱計。",
        "from": "T14n0494_001:0758a17_12",
        "context_with_next_sentence": true
    },
    {
        "source_sentence": "「第二夢者：",
        "from": "T14n0494_001:0758a17_18",
        "context_with_next_sentence": true
    },
    {
        "source_sentence": "日月沒，星宿亦沒。",
        "from": "T14n0494_001:0758a18_6",
        "context_with_next_sentence": true
    },
    {
        "source_sentence": "佛泥洹後，一切聲聞隨佛泥洹不在世，眾生眼滅。",
        "from": "T14n0494_001:0758a19_9",
        "context_with_next_sentence": true
    },
    {
        "source_sentence": "「第三夢：",
        "from": "T14n0494_001:0758a19_14",
        "context_with_next_sentence": true
    },
    {
        "source_sentence": "出家比丘轉在於不淨坑塹之中，在家白衣登頭出者。",
        "from": "T14n0494_001:0758a20_17",
        "context_with_next_sentence": true
    },
    {
        "source_sentence": "當來比丘懷毒嫉妬，至相殺害，道士斬頭，白衣視之，諫訶不從，死入地獄；",
        "from": "T14n0494_001:0758a22_13",
        "context_with_next_sentence": true
    },
    {
        "source_sentence": "白衣精進，死生天上。",
        "from": "T14n0494_001:0758a23_3",
        "context_with_next_sentence": true
    },
    {
        "source_sentence": "「第四夢者：",
        "from": "T14n0494_001:0758a23_9",
        "context_with_next_sentence": true
    },
    {
        "source_sentence": "群猪來觝揬栴檀林怪之者。",
        "from": "T14n0494_001:0758a24_2",
        "context_with_next_sentence": true
    },
    {
        "source_sentence": "當來白衣來入塔寺，誹謗眾僧，求其長短，破塔害僧。",
        "from": "T14n0494_001:0758a25_7",
        "context_with_next_sentence": true
    },
    {
        "source_sentence": "「第五夢者：",
        "from": "T14n0494_001:0758a25_13",
        "context_with_next_sentence": true
    },
    {
        "source_sentence": "頭戴須彌山，不以為重者。",
        "from": "T14n0494_001:0758a26_4",
        "context_with_next_sentence": true
    },
    {
        "source_sentence": "佛泥洹後，阿難當為千阿羅漢出經之師，一句不忘，受悟亦多，不以為重。",
        "from": "T14n0494_001:0758a27_18",
        "context_with_next_sentence": true
    },
    {
        "source_sentence": "「第六夢者：",
        "from": "T14n0494_001:0758a28_3",
        "context_with_next_sentence": true
    },
    {
        "source_sentence": "大象棄小象。",
        "from": "T14n0494_001:0758a28_9",
        "context_with_next_sentence": true
    },
    {
        "source_sentence": "將來邪見熾盛，壞我佛法，有德之人皆隱不現。",
        "from": "T14n0494_001:0758a29_11",
        "context_with_next_sentence": true
    },
    {
        "source_sentence": "「第七夢：",
        "from": "T14n0494_001:0758a29_16",
        "context_with_next_sentence": true
    },
    {
        "source_sentence": "師子死者。",
        "from": "T14n0494_001:0758b01_1",
        "context_with_next_sentence": true
    },
    {
        "source_sentence": "佛泥洹後一千四百七十歲，我諸弟子修德之心，一切惡魔不得嬈亂；",
        "from": "T14n0494_001:0758b02_13",
        "context_with_next_sentence": true
    },
    {
        "source_sentence": "七毫者，七百歲後事。",
        "from": "T14n0494_001:0758b03_4",
        "context_with_next_sentence": true
    },
    {
        "source_sentence": "」阿難七夢經",
        "from": "T14n0494_001:0758b04_100",
        "context_with_next_sentence": false
    }
]