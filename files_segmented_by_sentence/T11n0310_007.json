{
    "T11n0310_007:0036c04_0": "大寶積經卷第七",
    "T11n0310_007:0036c06_0": "大唐三藏菩提流志奉　制譯",
    "T11n0310_007:0036c07_0": "第二無邊莊嚴會清淨陀羅尼品第三",
    "T11n0310_007:0036c08_0": "之二",
    "T11n0310_007:0036c09_0": "爾時佛告無邊莊嚴：「有諸天神住雞羅娑山，彼等天神能令諸說法者六根清淨，於諸演說開示法時，助其語業令相續說。」",
    "T11n0310_007:0036c11_1": "即說呪曰：「鉢囉(二合)多鉢怛底(一)　吠嚧折那筏底(二)　沒陀末底(三)　嚩蘇末底(四)　達摩末底(五)　遏三鉢囉(二合)謀(上)沙筏底(六)　粵皤珊[木*奈]唎設曩筏底(七)　烏波僧荷囉涅弟賖筏底(八)」佛言：「無邊莊嚴！",
    "T11n0310_007:0036c16_2": "有諸天神住娑羅林，彼等天神能令諸說法者身語意業皆悉清淨，及能令彼言音清徹，謂美妙聲可愛樂聲，及能授與愛語不相違語。」",
    "T11n0310_007:0036c19_3": "即說呪曰：「涅囉(引)藍婆阿孽囉(二合)羯嚟(一)　乞曬麼毘制曳(二)　涅皤娑筏底(三)　涅荷囉筏底(四)　烏闍筏底(五)　烏波曩酩底(六)　烏波僧荷囉羯囉尼(上)(七)　阿(引)尾捨他(八)　伊荷馱囉尼目谿(九)　達摩目谿(十)　達摩波吒嚟(十一)」佛言：「無邊莊嚴！",
    "T11n0310_007:0036c25_4": "有諸天神住雪山南面，彼等天神為說法者、於此法中勤修行者、樂求法者、愛樂法者，益其精氣。」",
    "T11n0310_007:0036c27_5": "即說呪曰：「羯唎耶(二合)曩遏他(二合)微薩若儞(一)　驕賖唎耶(二合)怒孽帝(二)　嗚播(引)耶僧仡唎(二合)呬(引)帝(三)　微寧目帝(四)　扇(引)多鉢那微薩囉儞(五)　烏皤(引上)婆耶賒筏底(六)」佛言：「無邊莊嚴！",
    "T11n0310_007:0037a03_6": "有諸天神住大海岸，彼等天神為聞法故，為諸法師而作安樂。",
    "T11n0310_007:0037a04_7": "如來為欲利益彼故說此呪句，及天帝釋亦能授與此諸呪句。",
    "T11n0310_007:0037a06_8": "此是能攝帝釋等句。」",
    "T11n0310_007:0037a06_9-0": "即說呪曰：「麼棄鉢底(一)　麼蘇莽底(二)　泥(引)婆(上)阿囉(二合)若(三)　舍至鉢底(四)　薩婆阿蘇囉曩(五)　涅羅(二合)伽(引)多儞(六)　未而曬(二合)野(七)　素鉢囉(二合)底瑟恥多(八)　鉢囉(二合)莽阿囉(二合)娜怒(上)比(九)　阿素囉(上)喃(十)　泥嚩南(上)阿地鉢碪(知臨反)",
    "T11n0310_007:0037a06_9-1": "(十一)　薩(上)(十二)　那布囉塞仡唎(二合)覩(引)呬涅(十三)　泥微呬庶(上)皤(上)細(十四)　嚩(引)娑嚩薩那(十五)　布爛[木*奈]囉(十六)　都(十七)　多(引)閉肆(十八)　阿素囉(二合)薩那(十九)　墮喏(上)阿[起-巳+乞](其迄反)林(二十)　多嚩(二合)鉢施埵(二十一)　微圖孕(二合)",
    "T11n0310_007:0037a06_9-2": "肆多(二十二)　麼訶素囉(二十三)　阿素麗那囉(二合)鉢囉演底(二十四)　避(引)多囉(二合)悉多(二合)(二十五)　那輸地賒(二十六)　那莽勃陀肆也(二合)(二十七)　已曷底(二合)使曳(二合)(二十八)　曩麼獄(去)多囉(二合)(二十九)　摩訶野舍(三十)　泥嚩(引)阿素囉肆酩(三十一)　僧孽囉(二合)",
    "T11n0310_007:0037a06_9-3": "名(上)(三十二)　勃陀攝陀(三十三)　阿耨多囉(三十四)　室囉(二合)末斯(三十五)　泥嚩微誓耶(三十六)　那麼勃陀(引)底曩(引)莽斯(三十七)　僧(上)羯囉(二合)麼闡(引)那(去)斯末捻(引)(三十八)　勃陀囊(引)銘曩嚩呬多(三十九)　微誓曳素(四十)　多多泥嚩(四十一)　阿素囉室者(二合)",
    "T11n0310_007:0037a06_9-4": "(四十二)　微寧多[口*梵](四十三)　訖里(二合)多(引)帝(四十四)　囉乞沙(二合)泥嚩(引)南(上)(四十五)　麼努沙(引)南(四十六)　囉乞沙(二合)三(上)尾那(四十七)　曳翳訶(四十八)　達麼儞泥世(四十九)　污多囒(二合)底(五十)　素(引)鉢囉(二合)底瑟恥(二合)多(五十一)　寧疙(魚近反)",
    "T11n0310_007:0037a06_9-5": "里(二合)呬多(五十二)　多嚩(二合)夜(引)阿素(引)囉(五十三)　阿囉(二合)去灑(二合)娑藥叉緊那囉(五十四)　曩(引)伽鳩盤吒步多儞(五十五)　毘舍(引)遮那曩嚩多他(五十六)　阿者羅悉他(上、二合)曩(五十七)　鉢囉(二合)鉢覩肆(五十八)　印那囉(二合)印那囉(二合)(五十九)　布囉(二合)",
    "T11n0310_007:0037a06_9-6": "塞訖里(二合)多(六十)　阿底嚴毘(引)囉(六十一)　扇(引)旦(引)者(六十二)　阿孽囉(二合)布[口*路]沙(六十三)　細(引)尾囊(六十四)　鉢囉(二合)攘漫覩(引)肆(六十五)　泥末那囉(二合)(六十六)　勃地麼(引)多他微庶路(二合)多(六十七)　阿(引)末捨翳訶(六十八)　素多囉(二合)肆氏(六十九)",
    "T11n0310_007:0037a06_9-7": "　阿囉(二合)乞沙(二合)三(上)末娜呬多(七十)　娑訶薩囉(二合)泥多囉(二合)(七十一)　素(引)目佉罨播娑(二合)麗(七十二)　鉢唎嚩(引)履多(七十三)　污波悶攘(汝陽反)薩嚩(二合)甘羯忙(七十四)　布囉(二合)迷呬覩肆銘(七十五)　野訖唎(二合)檐(七十六)　阿底鉢始遮(七十七)　阿努鉢囉(二合)",
    "T11n0310_007:0037a06_9-8": "沒多(七十八)　阿者羅素鉢唎(二合)底瑟恥(二合)多(七十九)　訖里(二合)膽呬(八十)　據舍藍布囉(二合)迷(八十一)　麼怒世數(八十二)　忙呬(引)鉢底(八十三)　布囉嚩(二合)虛牟肆(八十四)　泥嚩(引)南(上)(八十五)　布[口*誓]印底(八十六)　答嚩忙努(引)沙(上)(八十七)　勃陀肆野(二合)",
    "T11n0310_007:0037a06_9-9": "訖唎(二合)得嚩(二合)(八十八)　薩得迦(二合)藍(八十九)　布闍陛殺底(九十)　帝莫呼(九十一)　摩訶嚩莽寧(九十二)　微者藍皤嚩南者(九十三)　素庶(引)皤底(九十四)　泥嚩來野肆(去)(九十五)　莽地野(二合)肆氏(九十六)　野去疏(二合)呬(九十七)　播履嚩履覩(九十八)　鉢囉(二合)灆磨(九十九)",
    "T11n0310_007:0037a06_9-10": "　呵唎磨[合*牛]者(一百)　多嚩肆迦(一百一)　微舍那阿疙囉(二合)嚩(引)呬(一百二)　娑哆底麼底(一百三)　素囉多鉢囉(二合)底(一百四)　娑囉多娑多他(一百五)　鉢囉(二合)部(引)薩建陀(一百六)　阿儞囉者莽囉者(一百七)　摩訶磨霓(一百八)　摩訶薩建(引)陀(一百九)　摩訶計都(一百十)　",
    "T11n0310_007:0037a06_9-11": "素鉢囉(二合)地者(一百十一)　摩訶磨囉(一百十二)　翳帝藥叉(一百十三)　摩訶帝喏(一百十四)　阿囉(二合)乞羼(二合)底皤嚩南多嚩(一百十五)　摩護藥叉鉢唎(二合)嚩(引)[口*路](一百十六)　曳那輸皤肆嚩娑嚩(一百十七)　摩素薩嚩嚩素底喏(一百十八)　摩訶帝喏摩訶仰儞(一百十九)　摩訶鉢囉(二合)",
    "T11n0310_007:0037a06_9-12": "訶囉怒制嚩(一百二十)　阿尾呬(上)娑那耶(引)多替嚩者(一百二十一)　素名嚧暮囉陀(二合)儞(一百二十二)　多嚩嚩娑嚩(一百二十三)　薩嚩泥嚩(一百二十四)　布囉塞訖唎(二合)覩(一百二十五)　庶(去引)婆底(一百二十六)　婆嚩曩污婆(引)娑(一百二十七)　鉢囉(二合)磨悶者肆(一百二十八)　底喏娑(一百二十九)",
    "T11n0310_007:0037a06_9-13": "」佛言：「無邊莊嚴！",
    "T11n0310_007:0037c06_10": "此是能攝帝釋等句。",
    "T11n0310_007:0037c06_11": "若善男子趣菩提者、於彼後時有諸眾生攝受法者、及為眾生攝法善巧得安住者，由是諸句，天帝釋等而當授與此等諸句。」",
    "T11n0310_007:0037c09_12": "佛言：「無邊莊嚴！",
    "T11n0310_007:0037c10_13": "何者是能攝四天王并眷屬句？」",
    "T11n0310_007:0037c10_14": "而說頌曰：「於彼住夜叉，　　無忿無擾亂，　多聞之長子，　　及父咸恭敬。",
    "T11n0310_007:0037c13_0": "　刪闍耶夜叉，　　及諸勝軍旅，　而常擁護彼，　　愛樂此法者。",
    "T11n0310_007:0037c15_0": "　持國大神王，　　恒將諸眷屬，　彼亦常衛護，　　善說此經者。",
    "T11n0310_007:0037c17_0": "　醜目之眷屬，　　自身與軍眾，　若能住此教，　　一切當擁護。",
    "T11n0310_007:0037c19_0": "　增長王亦爾，　　軍旅及諸眾，　愛樂此法者，　　普皆作衛護。",
    "T11n0310_007:0037c21_0": "　幢幡大幢力，　　此住於東方，　大稱羅剎斯，　　彼皆攝入此。",
    "T11n0310_007:0037c23_0": "　而於此法門，　　有能受持者，　自身與眷屬，　　常親近守護。",
    "T11n0310_007:0037c25_0": "　藍婆毘羯遮，　　并及悉馱多，　奚離末底等，　　此皆住南方。",
    "T11n0310_007:0037c27_0": "　侍衛於帝釋，　　彼皆攝入此，　擁護益精氣，　　一切智者說。",
    "T11n0310_007:0037c29_0": "　劍離三蜜多，　　及伽羅繫翅，　并與蜜室多，　　名稱羅剎斯，　皆住於西方，　　此等皆攝來，　說法了義者，　　一切常擁護。",
    "T11n0310_007:0038a04_0": "　實諦有實諦，　　名稱羅剎斯，　深信於此法，　　彼住於北方。",
    "T11n0310_007:0038a06_0": "　佛為擁護故，　　攝彼來入此，　由如來威力，　　一切合掌住。」",
    "T11n0310_007:0038a08_0": "佛言：「無邊莊嚴！",
    "T11n0310_007:0038a08_1": "何者是能攝四天王并諸眷屬侍從內宮令入之句？」",
    "T11n0310_007:0038a09_2": "即說呪曰：「散寧微舍儞(一)　摩訶(引)薩嚟(二)　摩訶揭儞(三)　摩訶揭若儞(四)　鉢囉(二合)步(引)多微誓曳(五)　馱嚩(二合)社阿孽囉(六)　污播嚩(引)薩儞(七)　阿儞邏(引)細曩覩娑呵(八)　曩曩筏囊[木*奈]賒儞舍(九)　折埵唎(引)路(引)迦播(引)囉儞(十)　覩肆銘囉(引)若曩污折他(十一)　阿(引)吠設娜(十二)　伊呵薩曼嚩(引)呵囉他(去)(十三)　勿囉(二合)[口*誓]寧孽囉(二合)呵(十四)　薩迷折突地捨(十五)」佛言：「無邊莊嚴！",
    "T11n0310_007:0038a17_3": "何者是摧伏魔波旬句？",
    "T11n0310_007:0038a17_4": "汝應諦聽善思念之。」",
    "T11n0310_007:0038a18_5": "即說呪曰：「蜜底麗(二合)(一)　蜜多囉嚩底(二)　迦[口*路]寧(三)　迦[口*路]曩嚩底(四)　微步(引)底(五)　微步(引)多嚩底(六)　鉢囉(二合)牟折儞(七)　鉢囉(二合)牟折囊嚩底(八)　訖唎(二合)多訖唎(二合)多嚩底(九)　阿怒仰酩(十)　阿怒仰莽嚩底(十一)　鄔播(引)多掣娜儞(十二)　伽(引)麼微嚩攘儞(十三)　底唎(二合)瑟曩(二合)娑牟姝(去)殺儞(十四)　儞孽唎(二合)呬(引)多忙(引)囉嚩藍(十五)　嗢多囉囊嚩底(十六)　鉢囉(二合)底與(二合)多囉嚩底(十七)　鄔閉(引)去沙怒娑呬帝(十八)　阿(引)灆麼囊微輸馱儞(十九)　寧那囉(二合)舍曩(二十)　阿三(引)暮(引)訶儞(二十一)　儞瑟(二合)鉢囉(二合)半(引)者寧(二十二)」佛言：「無邊莊嚴！",
    "T11n0310_007:0038a29_6": "此是摧伏魔波旬句。",
    "T11n0310_007:0038a29_7": "由是句故，不令天魔及諸軍眾而得其便。」",
    "T11n0310_007:0038b01_8": "佛言：「無邊莊嚴！",
    "T11n0310_007:0038b02_9": "何者是能攝彼大梵天句？",
    "T11n0310_007:0038b02_10": "汝今諦聽善思念之。」",
    "T11n0310_007:0038b03_11": "即說呪曰：「阿地鉢底(一)　摩訶悉他(去、引、二合)曩(上)筏底(二)　娑嚩(二合)琰訖唎(二合)多(三)　悉他(引、二合)曩酩底(四)　曩曩摩護微尾馱(五)　鉢囉(二合)底與(二合)播薩他(二合)曩伽囉曩(六)　阿地伽薩他(二合)曩鉢底(七)　庶馱薩他(引、二合)曩孽覩(八)　娑含(引)鉢底(九)　阿地羯爛(引、二合)多(十)　微庶(引)馱曩(十一)　庶婆鉢唎(十二)　鉢囉庶皤(引)地目多(十三)　鉢囉(二合)勃多(二合)室唎(二合)多(十四)　儞嚩(引)娑囊(十五)　鉢囉(二合)步(引)多(十六)　鉢囉(二合)皤(十七)　儞孽囉(二合)蹊(引)多伽(上)麼(十八)　娑嚩(二合)悉底(二合)伽(引)麼(十九)　鉢囉(二合)底與(二合)播薩他(引、二合)曩(二十)」佛言：「無邊莊嚴！",
    "T11n0310_007:0038b14_12": "此是能攝大梵天句。",
    "T11n0310_007:0038b14_13": "由是句故，大梵諸天能授與彼諸說法師清淨妙善等引梵行圓滿文句。」",
    "T11n0310_007:0038b16_14": "佛言：「無邊莊嚴！",
    "T11n0310_007:0038b16_15": "何者是淨居諸天法光明句？",
    "T11n0310_007:0038b17_16": "汝今諦聽善思念之。」",
    "T11n0310_007:0038b17_17": "即說呪曰：「微輸(引)馱曩嚩底(一)　案底麼伽(引)嚕儞(二)　伽(引)麼磨嚩(三)　鄔娑(引)多(上)儞(四)　鉢囉(二合)涅酩多(引)儞(五)　鉢唎(二合)演多(六)　鉢囉(二合)底與(二合)波悉他(二合)曩鉢耶(引)(七)　嚩娑(引)曩(八)　阿(引)賴耶微輸(引)馱儞(九)　阿(引)攘鉢演多伽囉儞(十)　案底麼泥(上)舍(十一)　鉢囉(二合)底與(二合)播悉他(引、二合)寧(十二)」佛言：「無邊莊嚴！",
    "T11n0310_007:0038b25_18": "此是淨居諸天法光明句，由是呪句而能授與諸善男子我諸法藏。」",
    "T11n0310_007:0038b26_19": "佛言：「無邊莊嚴！",
    "T11n0310_007:0038b27_20": "若有天王、人王、阿修羅王、迦樓羅王及諸龍王，或大威德小威德者，若信不信諸眾生等，我皆授與陀羅尼句，令其信者於此法中獲增上信，其不信者默然捨之，不令得起語言諍論。",
    "T11n0310_007:0038c02_21": "說此法時，若有來作障礙留難而悉摧伏。",
    "T11n0310_007:0038c03_22": "此中何者是能攝取淨信者句？」",
    "T11n0310_007:0038c04_0-0": "即說呪曰：「愚嚧那(上)嚟(一)　阿者鉢麗(二)　娑嚩(二合)毘涅呵(引)囉(三)　句末泥(四)　涅攘曩鉢囉(二合)底微嚧異寧(五)　只多珊者曩儞(六)　只多鉢唎(二合)羯酩(七)　只多三(上)鉢囉(二合)娑(引)那儞(八)　麼曩肆也(二合)(九)　呵唎灑(二合)伽囉儞(十)　微攘曩肆也(二合)(十一)",
    "T11n0310_007:0038c04_0-1": "　阿怒娑嚩(二合)底(十二)　阿怒達麼努閉去灑(二合)寧(十三)　呬都珊那唎舍儞(十四)　多他阿去殺(二合)囉鉢那(十五)　涅泥(上)舍(十六)　輸(引)地多(上)嚩底(十七)　野他(引)孽多(十八)　野他努句路(上)播麼(十九)　鄔播莽涅泥(上、引)舍(二十)　微庶(引)地多(二十一)　怛多囉(二合)",
    "T11n0310_007:0038c04_0-2": "伽(引)麗(二十二)　曩者羯答微閻(二合)(二十三)　三(上)鉢囉(二合)娑(引)娜遏他(二合)覩娑麼(二十四)　野他(引)怒句嬾者目佉(二十五)　鄔波僧賀囉喻儞舍(二十六)　阿(引)舍耶肆也(二合)(二十七)　微庶(引)地耶(二十八)　野他庶(引)地底(二十九)　羅去灑(二合)曩羅去灑(二合)儞(三十)",
    "T11n0310_007:0038c04_0-3": "　羅去灑(二合)曩嚩底(三十一)　羅去灑(二合)囊微輸馱儞(三十二)　鉢囉底吠馱遏他(三十三)　珊那唎(二合)舍儞(三十四)　句舍囉冐他薩謎呵(三十五)　鉢囉(二合)微者曳(三十六)　娑麼娑囉儞(三十七)　訖唎多(引)怒阿囉(二合)去史(二合)(三十八)　薩底也(二合)遏替(三十九)　薩底也(二合)南(上)",
    "T11n0310_007:0038c04_0-4": "(四十)　素微輸(引)地帝(四十一)」佛言：「無邊莊嚴！",
    "T11n0310_007:0038c24_1": "此是能攝淨信者句及授與句，由是當能授與說此法師善品及義。",
    "T11n0310_007:0038c26_0": "善男子！",
    "T11n0310_007:0038c26_1": "我今復說摧伏不信者句。」",
    "T11n0310_007:0038c26_2": "即說呪曰：「去灑(二合)迷(一)　去灑麼嚩底(二)　迷多囉(二合)鉢唎(二合)羯麼(三)　鉢囉(二合)底與(二合)波娑他(二合、引)寧(四)　伽[口*路]囊鉢囉(二合)底邏(引)婆(五)　呬多努劍跛(六)　散喏曩儞(七)　僧揭囉(二合)呵嚩薩覩(二合)(八)　呬多嚩薩覩(九)　散那囉(二合)舍儞(十)　鉢唎(二合)嚩喏儞耶(十一)　嚩喏儞(十二)　簸跛咩多囉(二合)(十三)　細嚩儞(十四)　曩坦多囉(二合)泥世薩他(二合)答微耶(二合)(十五)　野多囉(二合)尾揭囉(二合)呵嚩底怒(十六)　薩摩孽爛(二合)陀(十七)　鉢囉(二合)那(引)邏儞(十八)　鄔波蔗囉珊那唎舍儞(十九)　儞舍囉(二合)夜微庶(引)馱儞(二十)　阿(引)多麼(二合)怒伽酩(二十一)　鉢囉(二合)鄔波僧呵囉(二合)儞(二十二)　涅酩多(引)儞(二十三)　阿怒囉去沙(二合)(二十四)　鉢囉(二合)底與(二合)波娑他(引、二合)寧(二十五)」佛言：「無邊莊嚴！",
    "T11n0310_007:0039a10_3": "此是調伏不信者句，由是不令造諸過惡。",
    "T11n0310_007:0039a11_4": "直爾善法尚多憎嫉，何況於此無上法教。",
    "T11n0310_007:0039a12_5": "是故此諸呪句，為滅一切諸過惡故，為斷一切煩惱故轉。",
    "T11n0310_007:0039a13_6": "無邊莊嚴！",
    "T11n0310_007:0039a13_7": "我見眾生心無淨信，或欲鬪諍、或欲損害、或欲惱亂，而來親近如來。",
    "T11n0310_007:0039a15_8": "知彼心所動作，隨其種類，以諸法門而作覺悟，令其捨離不善尋思，及令發起諸善根因。",
    "T11n0310_007:0039a17_9": "「無邊莊嚴！",
    "T11n0310_007:0039a17_10": "如來安住於十八種不共法中，能善了知眾生心行，及能了知心所攝法。",
    "T11n0310_007:0039a19_11": "無邊莊嚴！",
    "T11n0310_007:0039a19_12": "何等名為十八佛不共法？",
    "T11n0310_007:0039a20_0": "無邊莊嚴！",
    "T11n0310_007:0039a20_1": "所謂如來於某時夜，現覺阿耨多羅三藐三菩提，乃至入於無餘涅槃，於其中間無有誤失、無卒暴音、無忘失念、無不擇捨、無種種想、無不定心，精進無退、念無退、志欲無退、等持無退、慧無退、解脫無退、解脫智見無退。",
    "T11n0310_007:0039a25_2": "一切如來身業智為前導隨智而轉，一切如來語業智為前導隨智而轉，一切如來意業智為前導隨智而轉。",
    "T11n0310_007:0039a27_3": "如來智見於過去世無著無礙，如來智見於未來世無著無礙，如來智見於現在世無著無礙。",
    "T11n0310_007:0039a29_4": "無邊莊嚴！",
    "T11n0310_007:0039b01_0": "如來成就此等十八不共法故，無量智見力悉皆成就故，能開演此陀羅尼門清淨法品。",
    "T11n0310_007:0039b03_0": "為於不信一切有情生淨信故，為淨信者於此法門得清淨智。",
    "T11n0310_007:0039b04_1": "無邊莊嚴！",
    "T11n0310_007:0039b04_2": "如來隨所樂欲，以諸無量種種語言分別解說此陀羅尼門，亦不能說此陀羅尼門斷疑理趣百分之一，乃至俱胝百千算數及譬喻分。",
    "T11n0310_007:0039b07_3": "何以故？",
    "T11n0310_007:0039b07_4": "此諸法門是無量門、不思議門，此所有門能得一切智智轉故。",
    "T11n0310_007:0039b09_5": "「復次無邊莊嚴！",
    "T11n0310_007:0039b09_6": "由此如來以無量異名，今為汝等開示演說此諸法門，欲令汝等普遍了知無量法門、得陀羅尼故。」",
    "T11n0310_007:0039b11_7": "即說呪曰：「怛姪他阿(引)唎曳(一)　阿(引)唎耶(二合)嚩底(二)　阿(引)唎耶(二合)怒(上)揭帝(三)　儞馱(引)寧(四)　儞馱曩嚩底(五)　嚩覩鉢囉(二合)酩(六)　嚩囉覩(二合)簸掣那(上)伽囉儞(七)　阿(引)伽(引)舍微輸(引)馱儞(八)　阿怒去鎩(二合)簸儞(九)　阿寧去鎩(二合)簸儞(十)　阿微孽多鉢囉酩(十一)　阿怒播孽(上)底儞(十二)　涅畔(引)曩鉢他微輸(引)馱儞(十三)　微耶(二合)波儞去史(二合)鉢底(十四)　阿怒播(引)那(十五)　寧[口*路](引)馱播囉酩(十六)　薩嚩攘涅畔(引)曩(去)寧那囉(二合)舍寧(十七)」佛告無邊莊嚴菩薩言：「此諸陀羅尼印能清淨句、異名說句，由受持此陀羅尼法門，以少功用證菩薩位差別妙智及近大悲，由隨義覺證得悟入一切法智。",
    "T11n0310_007:0039b24_8": "無邊莊嚴！",
    "T11n0310_007:0039b24_9": "此陀羅尼句是大良藥，以能除破諸重病故。",
    "T11n0310_007:0039b25_10": "復能除滅無明無智極黑闇障，隨順明法圓滿轉故。",
    "T11n0310_007:0039b26_11": "隨何明法圓滿而轉，謂隨順明法智圓滿故。",
    "T11n0310_007:0039b27_12": "而能現證宿住智明，隨順明法智善巧故。",
    "T11n0310_007:0039b28_13": "而得出生天眼智明，隨順捨離諸煩惱故。",
    "T11n0310_007:0039b29_14": "能現證得漏盡智明，由此復能獲得一切所學波羅蜜多、無上智見、一切智智見、一切智智地。",
    "T11n0310_007:0039c02_15": "無邊莊嚴！",
    "T11n0310_007:0039c03_16": "汝觀如來善能如許廣大說法，於諸方便善巧圓滿。",
    "T11n0310_007:0039c04_17": "無邊莊嚴！",
    "T11n0310_007:0039c04_18": "如來如是成就大智，能善安住一切智智力無畏等。",
    "T11n0310_007:0039c05_19": "此無上寶藏，於無量俱胝那由他劫所修善根之所積集。",
    "T11n0310_007:0039c07_20": "以是緣故，能善安住此諸法門，今為汝等成熟佛法，於法理趣出生善巧，開示演說此陀羅尼清淨法品。",
    "T11n0310_007:0039c09_21": "若善男子善女人等，發心求趣大菩提者而欲隨我正修學者、於我法教欲擁護者、於諸如來無量法藏欲受持者，於此法中當勤修習志樂精進，住不放逸不著三界，於一切智智心作意善加持者、於諸色緣清淨善巧善修習者、於受想行識清淨善巧勤修習者、於實諦句出生清淨勤修習者，於諸法中應可樂求諸清淨智。",
    "T11n0310_007:0039c16_22": "無邊莊嚴！",
    "T11n0310_007:0039c17_0": "由內清淨故一切法清淨，由內寂靜故一切法寂靜，由內寂滅故一切法寂滅，由內無所取故一切法無所取，由內不住故諸法不住，由內滅故一切法滅，由內無所作故一切法無所作，由內無來去故一切諸法亦無來去。",
    "T11n0310_007:0039c22_0": "無邊莊嚴！",
    "T11n0310_007:0039c22_1": "此諸門句令諸菩薩內清淨轉，由外本性無分別故不起分別，然能受持清淨陀羅尼門。",
    "T11n0310_007:0039c24_2": "捨離貪恚心不貢高，為諸如來之所稱歎，於諸眾生最為殊勝作無上主，當能證得無礙智說歡喜辯才，於前後際得清淨智，能遍記[竺-二+別]而能隨念中道之性，及能證得無生法忍，能證緣起願殊勝性，及於諸願能遍清淨，當能遍持不共一切法智善巧，所發語言眾皆信受，能於當來雨大法雨。",
    "T11n0310_007:0040a01_3": "無邊莊嚴！",
    "T11n0310_007:0040a02_4": "菩薩由得陀羅尼故，必定當證無生法忍，逮得一切法清淨智，及能出生如是法智，謂一切法不生不滅。",
    "T11n0310_007:0040a04_5": "而復證得如是法智，謂虛妄生生不成就。",
    "T11n0310_007:0040a05_6": "不成就者即便散壞，散壞法者而無所趣，此一切法皆滅壞門。",
    "T11n0310_007:0040a06_7": "此滅壞門同無生相，若是無生彼即無滅，如實觀察一切諸法遠離相已，則不執著則不戲論。",
    "T11n0310_007:0040a08_8": "無邊莊嚴！",
    "T11n0310_007:0040a09_9": "此是諸菩薩無生智門善巧觀察，而能入此諸陀羅尼，由是速能獲無生忍辯才具足。」",
    "T11n0310_007:0040a11_10": "爾時世尊欲重宣此義而說頌曰：「若法虛妄生，　　生已必滅壞，　諸法離於有，　　於誰可遍持？",
    "T11n0310_007:0040a14_0": "　諸法既非有，　　無有無可取，　若法不可得，　　於何而遍持？",
    "T11n0310_007:0040a16_0": "　若不了諸法，　　自性不可得，　彼則行於相，　　不得陀羅尼。",
    "T11n0310_007:0040a18_0": "　諸法如虛空，　　由是說開示，　虛空及開示，　　二俱無所有。",
    "T11n0310_007:0040a20_0": "　此二離於有，　　諸法亦空無，　如是解法者，　　彼能獲總持。",
    "T11n0310_007:0040a22_0": "　隨覺無初始，　　不分別中後，　諸法離分別，　　一切悉空無。",
    "T11n0310_007:0040a24_0": "　若處無堅實，　　不實亦非有，　依諸法真理，　　云何得遍持？",
    "T11n0310_007:0040a26_0": "　如是了諸法，　　自性無所有，　我今略說彼，　　得清淨總持。",
    "T11n0310_007:0040a28_0": "　諸法如虛空，　　亦等於空曠，　以慧常觀察，　　彼能獲總持。",
    "T11n0310_007:0040b01_0": "　諸法無所有，　　不生亦不起，　無有無可取，　　此云何遍持？",
    "T11n0310_007:0040b03_0": "　一切法無相，　　自性無戲論，　一切皆離相，　　說法無所有。",
    "T11n0310_007:0040b05_0": "　若能如是解，　　一切法如理，　彼則無分別，　　而能得遍持。",
    "T11n0310_007:0040b07_0": "　諸法以自性，　　無故不可得，　解了無有義，　　彼成就總持。",
    "T11n0310_007:0040b09_0": "　若如是觀察，　　一切法不染，　智不分別空，　　彼能持諸法。",
    "T11n0310_007:0040b11_0": "　無常義空義，　　苦義及厭離，　若以慧了知，　　彼智得增長。",
    "T11n0310_007:0040b13_0": "　示說無所取，　　涅槃如理義，　堅無分別意，　　亦不分別法。",
    "T11n0310_007:0040b15_0": "　由是能受持，　　諸法不堅固，　無有無所取，　　寂靜空難見。",
    "T11n0310_007:0040b17_0": "　若解法已說，　　於說不分別，　無著無分別，　　能持此法門。",
    "T11n0310_007:0040b19_0": "　若解了相已，　　能了於無相，　彼亦於諸法，　　不起捨離想。",
    "T11n0310_007:0040b21_0": "　彼能了此義，　　正覺之所說，　善巧說祕密，　　彼能隨我覺。",
    "T11n0310_007:0040b23_0": "　若如理觀察，　　無量一切法，　彼捨離諸量，　　能覺此理趣。",
    "T11n0310_007:0040b25_0": "　若能觀察法，　　無名及無相，　能了達此義，　　彼能增長忍。",
    "T11n0310_007:0040b27_0": "　諸願與殊勝，　　及如理觀察，　所願并諸色，　　不住能違彼。",
    "T11n0310_007:0040b29_0": "　了此法門義，　　能如理觀察，　於諸法理中，　　彼亦無疑惑。",
    "T11n0310_007:0040c02_0": "　若以慧觀察，　　一切諸法相，　決定解了者，　　彼則入無相。",
    "T11n0310_007:0040c04_0": "　彼於此理趣，　　能了善安住，　如是無畏者，　　能速證佛法。",
    "T11n0310_007:0040c06_0": "　於法不戲論，　　平等無分別，　了法相應已，　　於厭離無惑。",
    "T11n0310_007:0040c08_0": "　於滅不分別，　　蘊盡寂靜義，　彼於法平等，　　得如理辯才。",
    "T11n0310_007:0040c10_0": "　能修習慈悲，　　利益諸眾生，　善住相應者，　　彼覺了無上。",
    "T11n0310_007:0040c12_0": "　若離眾生相，　　能了法無我，　法無戲論義，　　如理不戲論。",
    "T11n0310_007:0040c14_0": "　若聞此法已，　　能速得淨信，　彼當見正覺，　　彌勒兩足尊。",
    "T11n0310_007:0040c16_0": "　彼令我歡喜，　　於此眾會中，　若有聞此法，　　彼能作賢愛。",
    "T11n0310_007:0040c18_0": "　敬愛如來者，　　是則無破壞，　由聞此法已，　　能為善賢愛。",
    "T11n0310_007:0040c20_0": "　若於賢劫中，　　欲見諸如來，　修學此法門，　　能令諸佛喜。",
    "T11n0310_007:0040c22_0": "　無量壽威光，　　阿閦大名稱，　若欲見彼者，　　當學此法門。",
    "T11n0310_007:0040c24_0": "　若欲成菩提，　　寂靜最勝法，　或求轉輪位，　　當學此法門。",
    "T11n0310_007:0040c26_0": "　若樂求最上，　　善巧總持門，　當於此法學，　　常應不放逸。",
    "T11n0310_007:0040c28_0": "　若欲成廣大，　　最上殊勝願，　求證菩提者，　　當學此法門。",
    "T11n0310_007:0041a01_0": "　此經之所說，　　陀羅尼法門，　能開示諸法，　　此印最無上。",
    "T11n0310_007:0041a03_0": "　諸法內真實，　　以總持開示，　此虛空法門，　　善決無邊義。",
    "T11n0310_007:0041a05_0": "　所說諸善門，　　此法能開示，　總持義善巧，　　陀羅尼力故。",
    "T11n0310_007:0041a07_0": "　總持說為慧，　　能持一切法，　總持義善巧，　　以慧能了知。",
    "T11n0310_007:0041a09_0": "　於此異多釋，　　已善說佛法，　以義正開示，　　無上菩提分。",
    "T11n0310_007:0041a11_0": "　差別智善巧，　　於斯正開示，　若於此法學，　　證無上菩提。",
    "T11n0310_007:0041a13_0": "　於此教開示，　　無上善法門，　得方便智已，　　應當說此法。",
    "T11n0310_007:0041a15_0": "　未曾說諸法，　　此無上種性，　於此義當學，　　開示甘露句。",
    "T11n0310_007:0041a17_0": "　智者若欲求，　　諸佛無礙慧，　若於此義學，　　當獲最上智。",
    "T11n0310_007:0041a19_0": "　我於往昔時，　　無量無數劫，　若不學此法，　　不證寂理趣。",
    "T11n0310_007:0041a21_0": "　由我曾供養，　　無量百千佛，　為是能了知，　　說此無上法。",
    "T11n0310_007:0041a23_0": "　我為諸眾生，　　作無邊義利，　汝等應當作，　　得此陀羅尼。",
    "T11n0310_007:0041a25_0": "　若能了知此，　　陀羅尼門印，　智者由一句，　　能入此法門。",
    "T11n0310_007:0041a27_0": "　我智慧無上，　　亦無有數量，　由我具智蘊，　　能開示此法。",
    "T11n0310_007:0041a29_0": "　智者於此求，　　隨覺菩提義，　於此義法門，　　無畏當勤學。",
    "T11n0310_007:0041b02_0": "　智者若欲求，　　廣大智慧性，　於佛生尊重，　　當學此法門。",
    "T11n0310_007:0041b04_0": "　若欲轉法輪，　　及吹大法螺，　智者應如理，　　當學此法門。",
    "T11n0310_007:0041b06_0": "　若欲放光明，　　普照無邊際，　求於佛法時，　　於此如理學。",
    "T11n0310_007:0041b08_0": "　於天人世間，　　若欲為上首，　彼可學此經，　　決定一切法。",
    "T11n0310_007:0041b10_0": "　欲求廣大智，　　發起諸功德，　樂求佛慧時，　　於此應隨學。",
    "T11n0310_007:0041b12_0": "　欲開示法門，　　樂求於最勝，　無戲論佛智，　　於此義當學。",
    "T11n0310_007:0041b14_0": "　若欲樂開示，　　無礙智所說，　修學此法已，　　應說甘露句。",
    "T11n0310_007:0041b16_0": "　若欲照俱胝，　　無量無邊界，　彼等於此教，　　應當善修學。",
    "T11n0310_007:0041b18_0": "　此無上法門，　　能淨除諸法，　一切法清淨，　　於此經中說。",
    "T11n0310_007:0041b20_0": "　種智兩足尊，　　演此廣大法，　於為菩薩說，　　此經最無上。」",
    "T11n0310_007:0041b22_0": "佛告無邊莊嚴：「是故諸菩薩於此法教生愛樂已，為攝此法令久住故，復為哀愍諸眾生故，於此法教應當書寫受持讀誦。",
    "T11n0310_007:0041b24_1": "無邊莊嚴！",
    "T11n0310_007:0041b25_0": "若復有人於彼時中聞此法已，於如來所以愛樂心而常思念，彼諸人等當得如來無邊法藏諸陀羅尼，辯才具足，於一切法速得自在，能具攝受不可思議佛剎莊嚴聲聞菩薩。",
    "T11n0310_007:0041b29_0": "無邊莊嚴！",
    "T11n0310_007:0041b29_1": "若諸菩薩住一切法無戲論者，由陀羅尼清淨門故，此諸法門常得現前，皆能攝受無量不可思議殊勝功德。",
    "T11n0310_007:0041c02_2": "無邊莊嚴！",
    "T11n0310_007:0041c02_3": "此是第三陀羅尼門清淨法品。",
    "T11n0310_007:0041c03_4": "無邊莊嚴！",
    "T11n0310_007:0041c03_5": "於彼後時若有菩薩欲隨我學此陀羅尼法門者，當親近善友、遠離惡友，為遍擁護此諸法門，當捨身命受持陀羅尼清淨法印。",
    "T11n0310_007:0041c06_6": "譬如迦利邸迦月圓滿時光明照耀，於眾星中最為殊勝。",
    "T11n0310_007:0041c08_7": "如是此陀羅尼印三品，攝受所有法門亦復如是，於一切契經中此法光明最為殊勝，一切菩薩皆大尊重，故能出生無量辯才。",
    "T11n0310_007:0041c10_8": "此無量辯才，應知即是不放逸地。",
    "T11n0310_007:0041c11_9": "何者是於不放逸地？",
    "T11n0310_007:0041c12_10": "謂於此法作意思惟、如理觀察不生妄念，如是能令遍忍清淨。",
    "T11n0310_007:0041c13_11": "若諸菩薩精勤志求不放逸者，於此法門應善修習。",
    "T11n0310_007:0041c14_12": "為令此法得久住故，心常謙下尊重於法，書寫經卷不離身手，見有志樂希求法者、發心趣向大菩提者，應當為彼開示流布教授讀誦書寫經卷，乃至隨義而為解釋。",
    "T11n0310_007:0041c18_13": "如其受持所有法門不應藏匿，願諸眾生得此無上佛法利益我等，當令一切眾生於諸佛法常不缺減。",
    "T11n0310_007:0041c20_14": "如是菩薩於法無悋常樂施人，於義不祕盡皆為說，無少法門而不開示。",
    "T11n0310_007:0041c22_15": "無邊莊嚴！",
    "T11n0310_007:0041c22_16": "應為利益安樂諸眾生故，汝當受持此法門品陀羅尼門能清淨句。」",
    "T11n0310_007:0041c24_17": "爾時世尊復告尊者阿難陀曰：「汝當受持此法門品。",
    "T11n0310_007:0041c25_18": "我諸弟子承事我者，亦當受持如是經典。」",
    "T11n0310_007:0041c26_19": "時阿難陀白世尊言：「以佛神力我已受持。",
    "T11n0310_007:0041c27_20": "我由成就此法門故，無量法門皆得現前。」",
    "T11n0310_007:0041c28_21": "佛言：「阿難陀！",
    "T11n0310_007:0041c28_22": "如是如是，如汝所說。",
    "T11n0310_007:0041c29_0": "由佛威力及此法門遍清淨故，諸有受持此法門者，及親事我能受持者，無量法門皆得現前。",
    "T11n0310_007:0042a02_1": "是故阿難陀！",
    "T11n0310_007:0042a02_2": "汝當受持如來法教無量法藏。",
    "T11n0310_007:0042a03_3": "說此法時，於眾會中無量菩薩即便獲得大法光明。",
    "T11n0310_007:0042a04_4": "得法光故，無量諸佛所說法門皆得現前，及得近於一切智智，如所樂求勝願莊嚴悉能成就。",
    "T11n0310_007:0042a06_5": "阿難陀！",
    "T11n0310_007:0042a06_6": "汝觀諸法本性甚深，如是如來能於無名相法作名相說，又能開示諸法本性，亦復淨除令見清淨，雖說諸法無法可說亦無能說。」",
    "T11n0310_007:0042a09_7": "佛言：「阿難陀！",
    "T11n0310_007:0042a09_8": "若能如是觀諸法性，便得發生無量智慧。",
    "T11n0310_007:0042a10_9": "說此法時，無數菩薩證無生法忍，無量眾生發阿耨多羅三藐三菩提心，於阿僧祇劫當證無上正等菩提，復能出生無量辯才。」",
    "T11n0310_007:0042a13_10": "爾時世尊加持此陀羅尼門，放大光明，其光普照無量無邊諸佛世界。",
    "T11n0310_007:0042a15_11": "由此光明，彼諸世界所有菩薩皆悉得聞此陀羅尼，聞此法已能遍成熟菩提法分。",
    "T11n0310_007:0042a17_12": "於彼復有無量眾生，皆發阿耨多羅三藐三菩提心。",
    "T11n0310_007:0042a18_13": "當於爾時，一切眾生皆得安樂。",
    "T11n0310_007:0042a19_14": "是時復有諸天，雨天波頭摩華於大眾會諸菩薩中，唱如是言：「願一切眾生得佛智慧。」",
    "T11n0310_007:0042a21_15": "爾時無量辯才菩薩白佛言：「世尊！",
    "T11n0310_007:0042a21_16": "當何名此法門？",
    "T11n0310_007:0042a22_17": "我當云何奉持？」",
    "T11n0310_007:0042a22_18": "佛告無量辯才菩薩言：「此法門名『陀羅尼王』，亦名『陀羅尼印』，亦名『三品所攝善巧』，汝當受持。",
    "T11n0310_007:0042a24_19": "此是無邊辯才，攝一切義善巧法門。",
    "T11n0310_007:0042a25_20": "由此法門，而能照了一切諸法、斷一切疑，是故諸菩薩於此法門應當奉持。」",
    "T11n0310_007:0042a27_21": "爾時一切大眾為供養法故，以五色華散於佛上。",
    "T11n0310_007:0042a28_22": "佛說此經已，諸菩薩摩訶薩，一切眾會及天、人、阿修羅、乾闥婆等，聞佛所說，皆大歡喜，信受奉行。",
    "T11n0310_007:0042b02_0": "大寶積經卷第七"
}