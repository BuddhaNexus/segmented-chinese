[
    {
        "source_sentence": "3佛說一切如來真實攝大乘現證",
        "from": "T18n0882_003:0346b02_0",
        "context_with_next_sentence": true
    },
    {
        "source_sentence": "三昧大教王經卷第三",
        "from": "T18n0882_003:0346b03_0",
        "context_with_next_sentence": true
    },
    {
        "source_sentence": "西天譯經三藏朝奉大夫試光祿卿",
        "from": "T18n0882_003:0346b05_0",
        "context_with_next_sentence": true
    },
    {
        "source_sentence": "傳法大師賜紫沙門臣施護等奉　詔譯金剛界大曼拏羅廣大儀軌分第一之三爾時，世尊復入妙吉祥大菩薩三昧，出生法加持金剛三摩地，此名一切如來大智慧三昧，即一切如來心從自心出，說是大明曰：",
        "from": "T18n0882_003:0346b11_18",
        "context_with_next_sentence": true
    },
    {
        "source_sentence": "「嚩日囉二合　底引　剎拏二合一句」纔出一切如來心時，即彼如是具德持金剛者成大慧劍，為出現已，即入世尊大毘盧遮那如來心，合為一體，從是出現金剛劍相，住佛掌中。",
        "from": "T18n0882_003:0346b16_3",
        "context_with_next_sentence": true
    },
    {
        "source_sentence": "然後從彼金剛劍相中，出一切世界極微塵量等如來像，起一切如來大智慧等，以一切佛神通游戲於一切世界廣施作已，彼妙吉祥性，於金剛薩埵三摩地，妙堅牢故合為一體，出生妙吉祥大菩薩身，住世尊大毘盧遮那如來心。",
        "from": "T18n0882_003:0346b21_7",
        "context_with_next_sentence": true
    },
    {
        "source_sentence": "說此頌曰：",
        "from": "T18n0882_003:0346b21_12",
        "context_with_next_sentence": true
    },
    {
        "source_sentence": "「大哉一切大覺尊，　　即我名為妙音聲，",
        "from": "T18n0882_003:0346b22_0",
        "context_with_next_sentence": true
    },
    {
        "source_sentence": "由彼正慧無色故，　　是故音聲而可得。",
        "from": "T18n0882_003:0346b23_17",
        "context_with_next_sentence": true
    },
    {
        "source_sentence": "」是時，妙吉祥大菩薩身，從世尊心下、於一切如來右月輪中，如理而住復請教示。",
        "from": "T18n0882_003:0346b25_15",
        "context_with_next_sentence": true
    },
    {
        "source_sentence": "爾時，世尊即入一切如來大智慧金剛三摩地，以一切如來斷結使三昧，於普盡無餘諸有情界，令斷諸苦悉獲利益，及得一切適悅快樂，乃至得一切如來隨順音聲大慧圓滿最上悉地，即以金剛劍授與妙吉祥大菩薩雙手掌中。",
        "from": "T18n0882_003:0346c02_4",
        "context_with_next_sentence": true
    },
    {
        "source_sentence": "時諸如來，即為立名號金剛慧，以金剛慧灌頂法而為灌頂。",
        "from": "T18n0882_003:0346c03_10",
        "context_with_next_sentence": true
    },
    {
        "source_sentence": "爾時，金剛慧菩薩摩訶薩，即以所授彼金剛劍向一切如來作揮斫相，說此頌曰：",
        "from": "T18n0882_003:0346c05_15",
        "context_with_next_sentence": true
    },
    {
        "source_sentence": "「此是一切大覺尊，　　般若波羅蜜多理，",
        "from": "T18n0882_003:0346c06_0",
        "context_with_next_sentence": true
    },
    {
        "source_sentence": "能斷一切勝怨敵，　　滅除一切諸罪垢。",
        "from": "T18n0882_003:0346c07_17",
        "context_with_next_sentence": true
    },
    {
        "source_sentence": "」爾時，世尊復入起平等心轉法輪大菩薩三昧，出生法加持金剛三摩地，此名一切如來大輪三昧，即一切如來心從自心出，說是大明曰：",
        "from": "T18n0882_003:0346c11_2",
        "context_with_next_sentence": true
    },
    {
        "source_sentence": "「嚩日囉二合　呬引　覩一句」纔出一切如來心時，即彼如是具德持金剛者成金剛界大曼拏羅，等一切如來曼拏羅，為出現已，即入世尊大毘盧遮那如來心，合為一體，從是出現金剛輪相，住佛掌中。",
        "from": "T18n0882_003:0346c16_17",
        "context_with_next_sentence": true
    },
    {
        "source_sentence": "然後從彼金剛輪相中，出一切世界極微塵量等如來像，乃起平等心轉妙法輪等，以一切佛神通游戲於一切世界廣施作已，而彼起平等心轉法輪性，於金剛薩埵三摩地，妙堅牢故合為一體，出生起平等心轉法輪大菩薩身，住世尊大毘盧遮那如來心。",
        "from": "T18n0882_003:0346c22_13",
        "context_with_next_sentence": true
    },
    {
        "source_sentence": "說此頌曰：",
        "from": "T18n0882_003:0346c22_18",
        "context_with_next_sentence": true
    },
    {
        "source_sentence": "「大哉金剛所成輪，　　即我金剛最上法，",
        "from": "T18n0882_003:0346c23_0",
        "context_with_next_sentence": true
    },
    {
        "source_sentence": "由纔發起平等心，　　即轉無上妙法輪。",
        "from": "T18n0882_003:0346c24_17",
        "context_with_next_sentence": true
    },
    {
        "source_sentence": "」是時，起平等心轉法輪大菩薩身，從世尊心下、於一切如來左月輪中，如理而住復請教示。",
        "from": "T18n0882_003:0346c27_1",
        "context_with_next_sentence": true
    },
    {
        "source_sentence": "爾時，世尊即入一切如來大輪金剛三摩地，以一切如來大曼拏羅三昧，於普盡無餘諸有情界，悉令入於不退轉輪獲諸利益，及得一切適悅快樂，乃至得一切如來轉正法輪最上悉地勝妙之相，即以金剛輪授與起平等心轉法輪大菩薩雙手掌中。",
        "from": "T18n0882_003:0347a04_12",
        "context_with_next_sentence": true
    },
    {
        "source_sentence": "時諸如來，即為立名號金剛場，以金剛場灌頂法而為灌頂。",
        "from": "T18n0882_003:0347a06_1",
        "context_with_next_sentence": true
    },
    {
        "source_sentence": "爾時，金剛場菩薩摩訶薩，以彼金剛輪安立一切如來不退轉性，說此頌曰：",
        "from": "T18n0882_003:0347a08_13",
        "context_with_next_sentence": true
    },
    {
        "source_sentence": "「此是一切大覺尊，　　一切諸法清淨者，",
        "from": "T18n0882_003:0347a09_0",
        "context_with_next_sentence": true
    },
    {
        "source_sentence": "金剛不退轉大輪，　　此即名為菩提場。",
        "from": "T18n0882_003:0347a10_17",
        "context_with_next_sentence": true
    },
    {
        "source_sentence": "」爾時，世尊復入無言大菩薩三昧，出生法加持金剛三摩地，即一切如來心從自心出，說是大明曰：",
        "from": "T18n0882_003:0347a13_4",
        "context_with_next_sentence": true
    },
    {
        "source_sentence": "「嚩日囉二合　婆引　沙一句」纔出一切如來心時，即彼如是具德金剛手成一切如來法文字，為出現已，即入世尊大毘盧遮那如來心，合為一體，從是出現金剛念誦之像，住佛掌中。",
        "from": "T18n0882_003:0347a18_9",
        "context_with_next_sentence": true
    },
    {
        "source_sentence": "然後從彼金剛念誦像中出一切世界極微塵量等如來像，放一切如來法光明等，以一切佛神通游戲於一切世界廣施作已，彼法自性性，於金剛薩埵三摩地，妙堅牢故合為一體，出生無言大菩薩身，住世尊大毘盧遮那如來心。",
        "from": "T18n0882_003:0347a23_13",
        "context_with_next_sentence": true
    },
    {
        "source_sentence": "說此頌曰：",
        "from": "T18n0882_003:0347a23_18",
        "context_with_next_sentence": true
    },
    {
        "source_sentence": "「大哉自然大祕密，　　我說此為祕密語，",
        "from": "T18n0882_003:0347a24_0",
        "context_with_next_sentence": true
    },
    {
        "source_sentence": "如理宣說正法門，　　所說語言離戲論。",
        "from": "T18n0882_003:0347a25_17",
        "context_with_next_sentence": true
    },
    {
        "source_sentence": "」是時，無言大菩薩身，從世尊心下、於一切如來後月輪中，如理而住復請教示。",
        "from": "T18n0882_003:0347a27_14",
        "context_with_next_sentence": true
    },
    {
        "source_sentence": "爾時，世尊即入一切如來祕密語金剛三摩地，以一切如來語念誦三昧，於普盡無餘諸有情界，悉令獲得語密成就，及得一切適悅快樂，乃至得一切如來語祕密性最上悉地，即以金剛念誦像，授與無言大菩薩雙手掌中。",
        "from": "T18n0882_003:0347b04_1",
        "context_with_next_sentence": true
    },
    {
        "source_sentence": "時諸如來，即為立名號金剛語，以金剛語灌頂法而為灌頂。",
        "from": "T18n0882_003:0347b05_7",
        "context_with_next_sentence": true
    },
    {
        "source_sentence": "爾時，金剛語菩薩摩訶薩，即以金剛念誦像與一切如來談論，說此頌曰：",
        "from": "T18n0882_003:0347b07_12",
        "context_with_next_sentence": true
    },
    {
        "source_sentence": "「此是一切大覺尊，　　名為金剛真念誦，",
        "from": "T18n0882_003:0347b08_0",
        "context_with_next_sentence": true
    },
    {
        "source_sentence": "而彼一切佛如來，　　是速成就大明者。",
        "from": "T18n0882_003:0347b09_17",
        "context_with_next_sentence": true
    },
    {
        "source_sentence": "」此是金剛大法性智，一切如來轉大輪智，一切如來隨轉論輪戲論之智，一切如來大智大士。",
        "from": "T18n0882_003:0347b12_2",
        "context_with_next_sentence": true
    },
    {
        "source_sentence": "爾時，世尊復入一切如來巧業大菩薩三昧，出生羯磨加持金剛三摩地，此名一切如來羯磨三昧，即一切如來心從自心出，說是大明曰：",
        "from": "T18n0882_003:0347b16_2",
        "context_with_next_sentence": true
    },
    {
        "source_sentence": "「嚩日囉二合　羯哩摩二合一句」纔出一切如來心時，以一切羯磨平等智，於金剛薩埵三摩地善通達故，即彼如是具德持金剛者成一切如來羯磨光明，為出現已，以是光明遍照一切世界，混成一切如來大羯磨界，而彼普盡一切如來大羯磨界，即入世尊大毘盧遮那如來心，合為一體，從是出生大羯磨金剛像，周遍一切虛空界量，住佛掌中。",
        "from": "T18n0882_003:0347b25_2",
        "context_with_next_sentence": true
    },
    {
        "source_sentence": "然後從彼大羯磨金剛像中，出一切世界極微塵量等如來像，廣作一切勝事業等，以一切佛神通游戲於一切世界廣施作已，彼一切如來無邊事業性，於金剛薩埵三摩地，妙堅牢故合為一體，出生一切如來巧業大菩薩身，住世尊大毘盧遮那如來心。",
        "from": "T18n0882_003:0347c01_15",
        "context_with_next_sentence": true
    },
    {
        "source_sentence": "說此頌曰：",
        "from": "T18n0882_003:0347c02_1",
        "context_with_next_sentence": true
    },
    {
        "source_sentence": "「大哉諸佛妙不空，　　而我一切事業多，",
        "from": "T18n0882_003:0347c03_0",
        "context_with_next_sentence": true
    },
    {
        "source_sentence": "無功用心作佛事，　　此即能轉金剛業。",
        "from": "T18n0882_003:0347c04_17",
        "context_with_next_sentence": true
    },
    {
        "source_sentence": "」是時，一切如來巧業大菩薩身，從世尊心下、於一切如來前月輪中，如理而住復請教示。",
        "from": "T18n0882_003:0347c06_18",
        "context_with_next_sentence": true
    },
    {
        "source_sentence": "爾時，世尊即入一切如來不空金剛三摩地，以一切如來轉大供養無量不空一切事業廣大儀軌，於普盡無餘諸有情界，令得一切事業成就，及得一切適悅快樂，乃至得一切如來金剛事業性神境智通最上悉地殊勝之果，即以彼羯磨金剛杵一切羯磨轉輪一切如來金剛羯磨灌頂，授與一切如來金剛巧業大菩薩雙手掌中。",
        "from": "T18n0882_003:0347c14_7",
        "context_with_next_sentence": true
    },
    {
        "source_sentence": "時諸如來，即為立名號金剛尾濕嚩，以金剛尾濕嚩灌頂法而為灌頂。",
        "from": "T18n0882_003:0347c15_18",
        "context_with_next_sentence": true
    },
    {
        "source_sentence": "爾時，金剛尾濕嚩菩薩摩訶薩，以彼羯磨金剛杵安自心已，即安立一切如來住巧業性，說此頌曰：",
        "from": "T18n0882_003:0347c18_4",
        "context_with_next_sentence": true
    },
    {
        "source_sentence": "「此是一切大覺尊，　　善作最上妙巧業，",
        "from": "T18n0882_003:0347c19_0",
        "context_with_next_sentence": true
    },
    {
        "source_sentence": "今得授於我掌中，　　於巧業中安巧業。",
        "from": "T18n0882_003:0347c20_17",
        "context_with_next_sentence": true
    },
    {
        "source_sentence": "」爾時，世尊復入極難敵精進大菩薩三昧，出生羯磨加持金剛三摩地，此名一切如來善護三昧，即一切如來心從自心出，說是大明曰：",
        "from": "T18n0882_003:0347c24_1",
        "context_with_next_sentence": true
    },
    {
        "source_sentence": "「嚩日囉二合　犖力角切下同　叉一句」纔出一切如來心時，即彼如是具德金剛手成堅固甲冑，為出現已，即入世尊大毘盧遮那如來心，合為一體，從是出生大金剛甲冑像，住佛掌中。",
        "from": "T18n0882_003:0347c29_7",
        "context_with_next_sentence": true
    },
    {
        "source_sentence": "然後從彼金剛甲冑像中出一切世界極微塵量等如來像，作一切如來善護廣大儀軌事業等，以一切佛神通游戲廣施作已，彼極難敵精進性，於金剛薩埵三摩地，妙堅牢故合為一體，出生極難敵精進大菩薩身，住世尊大毘盧遮那如來心。",
        "from": "T18n0882_003:0348a05_17",
        "context_with_next_sentence": true
    },
    {
        "source_sentence": "說此頌曰：",
        "from": "T18n0882_003:0348a06_3",
        "context_with_next_sentence": true
    },
    {
        "source_sentence": "「大哉我此精進鎧，　　極堅固我堅固身，",
        "from": "T18n0882_003:0348a07_0",
        "context_with_next_sentence": true
    },
    {
        "source_sentence": "由堅固性本無身，　　故金剛身勝所作。",
        "from": "T18n0882_003:0348a08_17",
        "context_with_next_sentence": true
    },
    {
        "source_sentence": "」是時，極難敵精進大菩薩身，從世尊心下、於一切如來右月輪中，如理而住復請教示。",
        "from": "T18n0882_003:0348a10_17",
        "context_with_next_sentence": true
    },
    {
        "source_sentence": "爾時，世尊即入一切如來堅固金剛三摩地，以一切如來精進波羅蜜多三昧，於普盡無餘諸有情界救拔利益，悉令獲得適悅快樂，乃至得一切如來妙金剛身最上悉地殊勝之果，即以金剛甲冑授與極難敵精進大菩薩雙手掌中。",
        "from": "T18n0882_003:0348a16_4",
        "context_with_next_sentence": true
    },
    {
        "source_sentence": "時諸如來，即為立名號金剛慈友，以金剛慈友灌頂法而為灌頂。",
        "from": "T18n0882_003:0348a17_12",
        "context_with_next_sentence": true
    },
    {
        "source_sentence": "爾時，金剛慈友菩薩摩訶薩，即以金剛甲冑於一切如來作勝被甲，說此頌曰：",
        "from": "T18n0882_003:0348a19_14",
        "context_with_next_sentence": true
    },
    {
        "source_sentence": "「此是一切大覺尊，　　最上大慈勝甲冑，",
        "from": "T18n0882_003:0348a20_0",
        "context_with_next_sentence": true
    },
    {
        "source_sentence": "堅固精進大護身，　　此即名為大慈友。",
        "from": "T18n0882_003:0348a21_17",
        "context_with_next_sentence": true
    },
    {
        "source_sentence": "」爾時，世尊復入摧諸魔大菩薩三昧，出生羯磨加持金剛三摩地，此名一切如來方便三昧，即一切如來心從自心出，說是大明曰：",
        "from": "T18n0882_003:0348a24_18",
        "context_with_next_sentence": true
    },
    {
        "source_sentence": "「嚩日囉二合　藥叉一句」纔出一切如來心時，即彼如是具德持金剛者成金剛大牙器仗，為出現已，即入世尊大毘盧遮那如來心，合為一體，從是出生金剛牙像，住佛掌中。",
        "from": "T18n0882_003:0348a29_7",
        "context_with_next_sentence": true
    },
    {
        "source_sentence": "然後從彼金剛牙像中，出一切世界極微塵量等如來像，作一切如來暴怒調伏等事，以一切佛神通游戲廣施作已，彼摧諸魔性，於金剛薩埵三摩地，妙堅牢故合為一體，出生摧諸魔大菩薩身，住世尊大毘盧遮那如來心。",
        "from": "T18n0882_003:0348b05_7",
        "context_with_next_sentence": true
    },
    {
        "source_sentence": "說此頌曰：",
        "from": "T18n0882_003:0348b05_12",
        "context_with_next_sentence": true
    },
    {
        "source_sentence": "「大哉我此大方便，　　是即諸佛悲愍者，",
        "from": "T18n0882_003:0348b06_0",
        "context_with_next_sentence": true
    },
    {
        "source_sentence": "由眾生利寂靜故，　　乃現暴怒諸所作。",
        "from": "T18n0882_003:0348b07_17",
        "context_with_next_sentence": true
    },
    {
        "source_sentence": "」是時，摧諸魔大菩薩身，從世尊心下、於一切如來左月輪中，如理而住復請教示。",
        "from": "T18n0882_003:0348b09_15",
        "context_with_next_sentence": true
    },
    {
        "source_sentence": "爾時，世尊即入一切如來極忿金剛三摩地，以一切如來能調難調三昧，於普盡無餘諸有情界施大無畏，悉令獲得適悅快樂，乃至得一切如來大方便神境智通最上悉地殊勝之果，即以金剛大牙器仗授與摧諸魔大菩薩雙手掌中。",
        "from": "T18n0882_003:0348b15_4",
        "context_with_next_sentence": true
    },
    {
        "source_sentence": "時諸如來，即為立名號金剛暴怒，以金剛暴怒灌頂法而為灌頂。",
        "from": "T18n0882_003:0348b16_12",
        "context_with_next_sentence": true
    },
    {
        "source_sentence": "爾時，金剛暴怒菩薩摩訶薩，即以所授金剛大牙器仗安自口中，向一切如來作恐怖相，說此頌曰：",
        "from": "T18n0882_003:0348b19_4",
        "context_with_next_sentence": true
    },
    {
        "source_sentence": "「此是一切大覺尊，　　能調一切極難調，",
        "from": "T18n0882_003:0348b20_0",
        "context_with_next_sentence": true
    },
    {
        "source_sentence": "大利金剛牙器仗，　　大悲方便心所生。",
        "from": "T18n0882_003:0348b21_17",
        "context_with_next_sentence": true
    },
    {
        "source_sentence": "」爾時，世尊復入一切如來拳大菩薩三昧，出生羯磨加持金剛三摩地，此名一切如來身語心金剛縛三昧，即一切如來心從自心出，說是大明曰：",
        "from": "T18n0882_003:0348b25_5",
        "context_with_next_sentence": true
    },
    {
        "source_sentence": "「嚩日囉二合　散提引一句」纔出一切如來心時，即彼如是具德持金剛者成一切如來一切印縛，為出現已，即入世尊大毘盧遮那如來心，合為一體，從是出生金剛縛像，住佛掌中。",
        "from": "T18n0882_003:0348c01_10",
        "context_with_next_sentence": true
    },
    {
        "source_sentence": "然後從彼金剛縛像中出一切世界極微塵量等如來像，於一切世界普印一切如來智等，及一切如來神通游戲廣施作已，彼一切如來拳妙縛性，於金剛薩埵三摩地，妙堅牢故合為一體，出生一切如來拳大菩薩身，住世尊大毘盧遮那如來心。",
        "from": "T18n0882_003:0348c07_1",
        "context_with_next_sentence": true
    },
    {
        "source_sentence": "說此頌曰：",
        "from": "T18n0882_003:0348c07_6",
        "context_with_next_sentence": true
    },
    {
        "source_sentence": "「大哉我妙堅固縛，　　即我三昧堅固身，",
        "from": "T18n0882_003:0348c08_0",
        "context_with_next_sentence": true
    },
    {
        "source_sentence": "以一切願悉成就，　　彼解脫者乃為縛。",
        "from": "T18n0882_003:0348c09_17",
        "context_with_next_sentence": true
    },
    {
        "source_sentence": "」是時，一切如來拳大菩薩身，從世尊心下、於一切如來後月輪中，如理而住復請教示。",
        "from": "T18n0882_003:0348c11_17",
        "context_with_next_sentence": true
    },
    {
        "source_sentence": "爾時，世尊即入一切如來縛三昧金剛三摩地，以一切如來印縛三昧，於普盡無餘諸有情界，悉令獲得一切如來賢聖加持一切願成就，及得一切適悅快樂，乃至得一切如來一切智智印主最上悉地殊勝之果，即作金剛縛相授與一切如來拳大菩薩雙手掌中。",
        "from": "T18n0882_003:0348c17_16",
        "context_with_next_sentence": true
    },
    {
        "source_sentence": "時諸如來，即為立名號金剛拳，以金剛拳灌頂法而為灌頂。",
        "from": "T18n0882_003:0348c19_5",
        "context_with_next_sentence": true
    },
    {
        "source_sentence": "爾時，金剛拳菩薩摩訶薩，即以金剛縛於一切如來作妙縛相，說此頌曰：",
        "from": "T18n0882_003:0348c21_12",
        "context_with_next_sentence": true
    },
    {
        "source_sentence": "「此是一切大覺尊，　　祕密印縛大堅固，",
        "from": "T18n0882_003:0348c22_0",
        "context_with_next_sentence": true
    },
    {
        "source_sentence": "以一切佛速成就，　　不越金剛大三昧。",
        "from": "T18n0882_003:0348c23_17",
        "context_with_next_sentence": true
    },
    {
        "source_sentence": "」此是一切如來供養廣大羯磨儀軌大精進堅固甲冑，一切如來大方便一切即智，一切如來大羯磨大士。",
        "from": "T18n0882_003:0348c26_7",
        "context_with_next_sentence": true
    },
    {
        "source_sentence": "爾時，世尊阿閦如來，以世尊大毘盧遮那如來及一切如來智所成已印一切如來智故，即入金剛波羅蜜多三昧，出生金剛加持三摩地，此名一切如來金剛三昧，即一切如來印從自心出，說是大明曰：",
        "from": "T18n0882_003:0349a02_11",
        "context_with_next_sentence": true
    },
    {
        "source_sentence": "「薩埵嚩日哩二合一句」纔出一切如來心時，即現種種金剛光明具德持金剛者，於是金剛光明門中成一切世界極微塵量等如來像，以一切如來金剛波羅蜜多智印已，復聚為一體，從是出現周遍一切世界為量大金剛像，於世尊大毘盧遮那如來前月輪中，如理而住。",
        "from": "T18n0882_003:0349a09_12",
        "context_with_next_sentence": true
    },
    {
        "source_sentence": "說此頌曰：",
        "from": "T18n0882_003:0349a09_17",
        "context_with_next_sentence": true
    },
    {
        "source_sentence": "「大哉一切正覺尊，　　薩埵金剛我堅固，",
        "from": "T18n0882_003:0349a10_0",
        "context_with_next_sentence": true
    },
    {
        "source_sentence": "由堅固性本無身，　　是故金剛身出現。",
        "from": "T18n0882_003:0349a11_17",
        "context_with_next_sentence": true
    },
    {
        "source_sentence": "」爾時，世尊寶生如來印世尊大毘盧遮那如來及一切如來智故，即入寶波羅蜜多三昧，出生金剛加持三摩地，此名金剛寶三昧，即自印。",
        "from": "T18n0882_003:0349a15_2",
        "context_with_next_sentence": true
    },
    {
        "source_sentence": "從自心出，說是大明曰：",
        "from": "T18n0882_003:0349a15_13",
        "context_with_next_sentence": true
    },
    {
        "source_sentence": "「囉怛那二合　嚩日哩二合一句」纔出一切如來心時，即現大寶光明具德持金剛者，於是寶光明中成一切世界極微塵量等如來像，遍印一切如來智已，復聚為一體，從是出現周遍一切世界為量大金剛寶像，於世尊大毘盧遮那如來右月輪中，如理而住。",
        "from": "T18n0882_003:0349a22_2",
        "context_with_next_sentence": true
    },
    {
        "source_sentence": "說此頌曰：",
        "from": "T18n0882_003:0349a22_7",
        "context_with_next_sentence": true
    },
    {
        "source_sentence": "「大哉一切正覺尊，　　我即名為寶金剛，",
        "from": "T18n0882_003:0349a23_0",
        "context_with_next_sentence": true
    },
    {
        "source_sentence": "彼一切印一切願，　　是即灌頂堅固理。",
        "from": "T18n0882_003:0349a24_17",
        "context_with_next_sentence": true
    },
    {
        "source_sentence": "」爾時，世尊觀自在王如來印世尊大毘盧遮那如來及一切如來智故，即入法波羅蜜多三昧，出生金剛加持三摩地，此名大法三昧，即自印從自心出，說是大明曰：",
        "from": "T18n0882_003:0349a28_13",
        "context_with_next_sentence": true
    },
    {
        "source_sentence": "「達哩摩二合　嚩日哩二合一句」纔出一切如來心時，即現蓮華光明具德持金剛者，於是蓮華光明中成一切世界極微塵量等如來像，遍印一切如來智已，復聚為一體，從是出現周遍一切世界為量大金剛蓮華像，於世尊大毘盧遮那如來後月輪中，如理而住。",
        "from": "T18n0882_003:0349b06_4",
        "context_with_next_sentence": true
    },
    {
        "source_sentence": "說此頌曰：",
        "from": "T18n0882_003:0349b06_9",
        "context_with_next_sentence": true
    },
    {
        "source_sentence": "「大哉一切正覺尊，　　大法金剛我清淨，",
        "from": "T18n0882_003:0349b07_0",
        "context_with_next_sentence": true
    },
    {
        "source_sentence": "由本自性清淨故，　　令諸貪染悉無垢。",
        "from": "T18n0882_003:0349b08_17",
        "context_with_next_sentence": true
    },
    {
        "source_sentence": "」佛說一切如來真實攝大乘現證三昧大教王經卷第三",
        "from": "T18n0882_003:0349b10_100",
        "context_with_next_sentence": false
    }
]