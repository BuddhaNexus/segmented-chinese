[
    {
        "source_sentence": "長壽王經",
        "from": "T03n0161_001:0386a03_0",
        "context_with_next_sentence": true
    },
    {
        "source_sentence": "僧祐錄云安公失譯經人名今附西晉錄",
        "from": "T03n0161_001:0386a05_0",
        "context_with_next_sentence": true
    },
    {
        "source_sentence": "聞如是：一時，佛在舍衛國祇樹給孤獨園。",
        "from": "T03n0161_001:0386a06_0",
        "context_with_next_sentence": true
    },
    {
        "source_sentence": "是時，佛告諸比丘：",
        "from": "T03n0161_001:0386a07_8",
        "context_with_next_sentence": true
    },
    {
        "source_sentence": "「昔有菩薩為大國王，名曰長壽；",
        "from": "T03n0161_001:0386a08_3",
        "context_with_next_sentence": true
    },
    {
        "source_sentence": "王有太子，名曰長生。",
        "from": "T03n0161_001:0386a08_13",
        "context_with_next_sentence": true
    },
    {
        "source_sentence": "王治國以政，刀杖之惱不加吏民，風雨時節五穀豐熟。",
        "from": "T03n0161_001:0386a10_1",
        "context_with_next_sentence": true
    },
    {
        "source_sentence": "有隣國王治行暴虐，不修正治國民貧困，謂傍臣曰：",
        "from": "T03n0161_001:0386a11_6",
        "context_with_next_sentence": true
    },
    {
        "source_sentence": "『我聞長壽王國去是不遠，熾饒豐樂，而無兵革之備。",
        "from": "T03n0161_001:0386a12_10",
        "context_with_next_sentence": true
    },
    {
        "source_sentence": "我欲往彼攻奪其國，為可得不？",
        "from": "T03n0161_001:0386a13_6",
        "context_with_next_sentence": true
    },
    {
        "source_sentence": "』傍臣對曰：",
        "from": "T03n0161_001:0386a13_12",
        "context_with_next_sentence": true
    },
    {
        "source_sentence": "『大善！",
        "from": "T03n0161_001:0386a13_16",
        "context_with_next_sentence": true
    },
    {
        "source_sentence": "』遂興兵，而行到長壽王國界。",
        "from": "T03n0161_001:0386a14_7",
        "context_with_next_sentence": true
    },
    {
        "source_sentence": "「界上吏民走行白王曰：",
        "from": "T03n0161_001:0386a14_18",
        "context_with_next_sentence": true
    },
    {
        "source_sentence": "『彼貪王興兵而來，欲攻明王之國，唯願備豫。",
        "from": "T03n0161_001:0386a16_1",
        "context_with_next_sentence": true
    },
    {
        "source_sentence": "』長壽王召其群臣，而告之曰：",
        "from": "T03n0161_001:0386a16_15",
        "context_with_next_sentence": true
    },
    {
        "source_sentence": "『彼所以來者，但貪我國人民倉穀珍寶耳。",
        "from": "T03n0161_001:0386a17_13",
        "context_with_next_sentence": true
    },
    {
        "source_sentence": "若與其戰，必傷吾民。",
        "from": "T03n0161_001:0386a18_3",
        "context_with_next_sentence": true
    },
    {
        "source_sentence": "夫諍國殺民，吾不為也。",
        "from": "T03n0161_001:0386a18_14",
        "context_with_next_sentence": true
    },
    {
        "source_sentence": "』群臣曰：",
        "from": "T03n0161_001:0386a18_19",
        "context_with_next_sentence": true
    },
    {
        "source_sentence": "『臣等皆曉習戰法，必能勝彼，不使明王之兵為彼所侵也。",
        "from": "T03n0161_001:0386a20_5",
        "context_with_next_sentence": true
    },
    {
        "source_sentence": "』王曰：",
        "from": "T03n0161_001:0386a20_9",
        "context_with_next_sentence": true
    },
    {
        "source_sentence": "『若我勝彼，即有死傷。",
        "from": "T03n0161_001:0386a20_20",
        "context_with_next_sentence": true
    },
    {
        "source_sentence": "彼兵、我民俱惜壽命，愛我害彼，賢者不為也。",
        "from": "T03n0161_001:0386a21_19",
        "context_with_next_sentence": true
    },
    {
        "source_sentence": "』群臣不聽，留王於宮，乃自相與於外發兵，出往界上逆而距之。",
        "from": "T03n0161_001:0386a23_6",
        "context_with_next_sentence": true
    },
    {
        "source_sentence": "「長壽王乃謂其太子曰：",
        "from": "T03n0161_001:0386a23_17",
        "context_with_next_sentence": true
    },
    {
        "source_sentence": "『彼貪我國，故來攻我。",
        "from": "T03n0161_001:0386a24_8",
        "context_with_next_sentence": true
    },
    {
        "source_sentence": "今群臣以我故，欲逆而距之。",
        "from": "T03n0161_001:0386a25_2",
        "context_with_next_sentence": true
    },
    {
        "source_sentence": "夫兩敵相向，必有缺傷，今欲與汝俱委國亡去。",
        "from": "T03n0161_001:0386a26_4",
        "context_with_next_sentence": true
    },
    {
        "source_sentence": "』太子言：",
        "from": "T03n0161_001:0386a26_9",
        "context_with_next_sentence": true
    },
    {
        "source_sentence": "『諾。",
        "from": "T03n0161_001:0386a26_12",
        "context_with_next_sentence": true
    },
    {
        "source_sentence": "』即父子共踰城而出，幽隱山間。",
        "from": "T03n0161_001:0386a27_4",
        "context_with_next_sentence": true
    },
    {
        "source_sentence": "「於是貪王遂入其國，募求長壽王金千斤、錢千萬。",
        "from": "T03n0161_001:0386a29_2",
        "context_with_next_sentence": true
    },
    {
        "source_sentence": "長壽王後日，出於道邊樹下坐。",
        "from": "T03n0161_001:0386a29_16",
        "context_with_next_sentence": true
    },
    {
        "source_sentence": "有遠方婆羅門來，亦息於樹下。",
        "from": "T03n0161_001:0386b01_11",
        "context_with_next_sentence": true
    },
    {
        "source_sentence": "問長壽王曰：",
        "from": "T03n0161_001:0386b01_17",
        "context_with_next_sentence": true
    },
    {
        "source_sentence": "『卿何處人？",
        "from": "T03n0161_001:0386b02_3",
        "context_with_next_sentence": true
    },
    {
        "source_sentence": "何緣在此？",
        "from": "T03n0161_001:0386b02_8",
        "context_with_next_sentence": true
    },
    {
        "source_sentence": "』王曰：",
        "from": "T03n0161_001:0386b02_12",
        "context_with_next_sentence": true
    },
    {
        "source_sentence": "『我此國中人也，偶來到此戲耳。",
        "from": "T03n0161_001:0386b03_5",
        "context_with_next_sentence": true
    },
    {
        "source_sentence": "』長壽王問婆羅門：",
        "from": "T03n0161_001:0386b03_14",
        "context_with_next_sentence": true
    },
    {
        "source_sentence": "『賢者從何所來？",
        "from": "T03n0161_001:0386b04_2",
        "context_with_next_sentence": true
    },
    {
        "source_sentence": "將欲所之？",
        "from": "T03n0161_001:0386b04_7",
        "context_with_next_sentence": true
    },
    {
        "source_sentence": "』婆羅門言：",
        "from": "T03n0161_001:0386b04_13",
        "context_with_next_sentence": true
    },
    {
        "source_sentence": "『我遠國貧鄙之道士，遙聞此國長壽王好喜布施、周救貧羸，吾故遠來，欲從乞匃用自生活。",
        "from": "T03n0161_001:0386b06_16",
        "context_with_next_sentence": true
    },
    {
        "source_sentence": "不知王意於今云何？",
        "from": "T03n0161_001:0386b07_5",
        "context_with_next_sentence": true
    },
    {
        "source_sentence": "卿是國人，聽聞其意，於今何如？",
        "from": "T03n0161_001:0386b07_20",
        "context_with_next_sentence": true
    },
    {
        "source_sentence": "故肯布施不也？",
        "from": "T03n0161_001:0386b08_6",
        "context_with_next_sentence": true
    },
    {
        "source_sentence": "』王默自念：",
        "from": "T03n0161_001:0386b08_12",
        "context_with_next_sentence": true
    },
    {
        "source_sentence": "『子用我故，故從遠來，值我失國，到無所得而當空去。",
        "from": "T03n0161_001:0386b09_16",
        "context_with_next_sentence": true
    },
    {
        "source_sentence": "甚可哀念。",
        "from": "T03n0161_001:0386b10_2",
        "context_with_next_sentence": true
    },
    {
        "source_sentence": "』「於是，王乃垂淚，而謂婆羅門曰：",
        "from": "T03n0161_001:0386b10_19",
        "context_with_next_sentence": true
    },
    {
        "source_sentence": "『我即是長壽王也。",
        "from": "T03n0161_001:0386b11_5",
        "context_with_next_sentence": true
    },
    {
        "source_sentence": "有他國王前來攻我，我委國亡隱藏此間。",
        "from": "T03n0161_001:0386b12_5",
        "context_with_next_sentence": true
    },
    {
        "source_sentence": "今聞賢者故來相歸，值我空窮無以相副，將奈之何？",
        "from": "T03n0161_001:0386b13_11",
        "context_with_next_sentence": true
    },
    {
        "source_sentence": "』兩人相向，哽咽啼泣。",
        "from": "T03n0161_001:0386b14_2",
        "context_with_next_sentence": true
    },
    {
        "source_sentence": "王曰：",
        "from": "T03n0161_001:0386b14_5",
        "context_with_next_sentence": true
    },
    {
        "source_sentence": "『我聞新王慕我甚重，卿以我頭往，可得重賞。",
        "from": "T03n0161_001:0386b15_7",
        "context_with_next_sentence": true
    },
    {
        "source_sentence": "』婆羅門曰：",
        "from": "T03n0161_001:0386b15_13",
        "context_with_next_sentence": true
    },
    {
        "source_sentence": "『遙聞大王周救一切，故來乞匃，庶得幾微以養餘命。",
        "from": "T03n0161_001:0386b16_16",
        "context_with_next_sentence": true
    },
    {
        "source_sentence": "值王失國，自我薄福，今教斷頭不敢承命。",
        "from": "T03n0161_001:0386b17_15",
        "context_with_next_sentence": true
    },
    {
        "source_sentence": "』王曰：",
        "from": "T03n0161_001:0386b17_19",
        "context_with_next_sentence": true
    },
    {
        "source_sentence": "『卿故遠來欲有所得，遇我困乏，無以相副。",
        "from": "T03n0161_001:0386b18_17",
        "context_with_next_sentence": true
    },
    {
        "source_sentence": "且人生世皆當趣死，吾等當死，願以身相惠，何為辭讓之也？",
        "from": "T03n0161_001:0386b20_6",
        "context_with_next_sentence": true
    },
    {
        "source_sentence": "今若不取，後有來者，我猶與之，不如早取也。",
        "from": "T03n0161_001:0386b21_8",
        "context_with_next_sentence": true
    },
    {
        "source_sentence": "』婆羅門言：",
        "from": "T03n0161_001:0386b21_14",
        "context_with_next_sentence": true
    },
    {
        "source_sentence": "『我不忍殺大王。",
        "from": "T03n0161_001:0386b22_2",
        "context_with_next_sentence": true
    },
    {
        "source_sentence": "大王若有弘慈之意，必欲殞命以相惠施者，但當散手相隨去耳。",
        "from": "T03n0161_001:0386b23_11",
        "context_with_next_sentence": true
    },
    {
        "source_sentence": "』王即隨去，到城門外，而令縛之以白貪王。",
        "from": "T03n0161_001:0386b24_10",
        "context_with_next_sentence": true
    },
    {
        "source_sentence": "王即雇婆羅門金錢之賞，遣令還去。",
        "from": "T03n0161_001:0386b25_8",
        "context_with_next_sentence": true
    },
    {
        "source_sentence": "「貪王於是，乃使人於四街道頭燒殺長壽王。",
        "from": "T03n0161_001:0386b26_19",
        "context_with_next_sentence": true
    },
    {
        "source_sentence": "王故，群臣白貪王曰：",
        "from": "T03n0161_001:0386b27_9",
        "context_with_next_sentence": true
    },
    {
        "source_sentence": "『此臣等故君，今當就終歿之罪，願得為設微具以遣送之。",
        "from": "T03n0161_001:0386b28_15",
        "context_with_next_sentence": true
    },
    {
        "source_sentence": "』貪王聽之。",
        "from": "T03n0161_001:0386b29_1",
        "context_with_next_sentence": true
    },
    {
        "source_sentence": "群臣具饌，哽咽臨之，人民觀者皆言：",
        "from": "T03n0161_001:0386b29_18",
        "context_with_next_sentence": true
    },
    {
        "source_sentence": "『王枉死。",
        "from": "T03n0161_001:0386c01_2",
        "context_with_next_sentence": true
    },
    {
        "source_sentence": "』郭邑草野莫不呼天。",
        "from": "T03n0161_001:0386c01_12",
        "context_with_next_sentence": true
    },
    {
        "source_sentence": "「太子長生時出在道邊，聽聞人語，知父為貪王所得，乃佯擔樵出於市賣之，間鬧人中。",
        "from": "T03n0161_001:0386c04_1",
        "context_with_next_sentence": true
    },
    {
        "source_sentence": "當父前住，觀見父當死，心中悲痛。",
        "from": "T03n0161_001:0386c04_17",
        "context_with_next_sentence": true
    },
    {
        "source_sentence": "父見長生，恐其瞋恚為父報怨，父乃仰天太息曰：",
        "from": "T03n0161_001:0386c06_1",
        "context_with_next_sentence": true
    },
    {
        "source_sentence": "『夫為人子欲為至孝，使汝父死而不恨慎。",
        "from": "T03n0161_001:0386c07_2",
        "context_with_next_sentence": true
    },
    {
        "source_sentence": "莫為汝父報怨也，即汝父樂死而不憂；",
        "from": "T03n0161_001:0386c08_2",
        "context_with_next_sentence": true
    },
    {
        "source_sentence": "若違父言行殺他人者，即令汝父死有餘恨。",
        "from": "T03n0161_001:0386c09_3",
        "context_with_next_sentence": true
    },
    {
        "source_sentence": "』長生不忍見其父死，因還入山，長壽王遂就燒死之誅。",
        "from": "T03n0161_001:0386c10_8",
        "context_with_next_sentence": true
    },
    {
        "source_sentence": "「長生久後自念：",
        "from": "T03n0161_001:0386c11_7",
        "context_with_next_sentence": true
    },
    {
        "source_sentence": "『我父仁義深篤，至死不轉；",
        "from": "T03n0161_001:0386c11_20",
        "context_with_next_sentence": true
    },
    {
        "source_sentence": "而此貪王無狀，不別善惡，枉殺我父。",
        "from": "T03n0161_001:0386c12_16",
        "context_with_next_sentence": true
    },
    {
        "source_sentence": "雖我父有慈惻淳仁之心，死而不恚；",
        "from": "T03n0161_001:0386c13_12",
        "context_with_next_sentence": true
    },
    {
        "source_sentence": "然我不能忍也，我不出殺此貪王者，我終不苟生於世矣。",
        "from": "T03n0161_001:0386c14_17",
        "context_with_next_sentence": true
    },
    {
        "source_sentence": "』遂出傭賃。",
        "from": "T03n0161_001:0386c15_3",
        "context_with_next_sentence": true
    },
    {
        "source_sentence": "國中大臣徇園於市賃人，得長生。",
        "from": "T03n0161_001:0386c15_18",
        "context_with_next_sentence": true
    },
    {
        "source_sentence": "使種菜種，菜甚好。",
        "from": "T03n0161_001:0386c16_7",
        "context_with_next_sentence": true
    },
    {
        "source_sentence": "後日，大臣案行園田，見菜甚好，呼問園監。",
        "from": "T03n0161_001:0386c17_7",
        "context_with_next_sentence": true
    },
    {
        "source_sentence": "園監對曰：",
        "from": "T03n0161_001:0386c17_12",
        "context_with_next_sentence": true
    },
    {
        "source_sentence": "『前賃得一人使為之，故好如是。",
        "from": "T03n0161_001:0386c18_7",
        "context_with_next_sentence": true
    },
    {
        "source_sentence": "』大臣因呼長生，見之問言：",
        "from": "T03n0161_001:0386c18_20",
        "context_with_next_sentence": true
    },
    {
        "source_sentence": "『卿頗能作飲食不耶？",
        "from": "T03n0161_001:0386c19_9",
        "context_with_next_sentence": true
    },
    {
        "source_sentence": "』對曰：",
        "from": "T03n0161_001:0386c19_13",
        "context_with_next_sentence": true
    },
    {
        "source_sentence": "『能作。",
        "from": "T03n0161_001:0386c19_17",
        "context_with_next_sentence": true
    },
    {
        "source_sentence": "』使作飲食甚甘美，因以請王。",
        "from": "T03n0161_001:0386c20_9",
        "context_with_next_sentence": true
    },
    {
        "source_sentence": "王往臨食，飲食甘美，因問：",
        "from": "T03n0161_001:0387a01_5",
        "context_with_next_sentence": true
    },
    {
        "source_sentence": "『誰作此食者？",
        "from": "T03n0161_001:0387a01_12",
        "context_with_next_sentence": true
    },
    {
        "source_sentence": "』臣對曰：",
        "from": "T03n0161_001:0387a01_17",
        "context_with_next_sentence": true
    },
    {
        "source_sentence": "『臣前賃一人，能作此食。",
        "from": "T03n0161_001:0387a02_8",
        "context_with_next_sentence": true
    },
    {
        "source_sentence": "』王遂呼，將歸宮使作飲食。",
        "from": "T03n0161_001:0387a03_1",
        "context_with_next_sentence": true
    },
    {
        "source_sentence": "「後日，王問長生：",
        "from": "T03n0161_001:0387a04_8",
        "context_with_next_sentence": true
    },
    {
        "source_sentence": "『汝寧便習兵法不？",
        "from": "T03n0161_001:0387a04_17",
        "context_with_next_sentence": true
    },
    {
        "source_sentence": "』對曰：",
        "from": "T03n0161_001:0387a04_21",
        "context_with_next_sentence": true
    },
    {
        "source_sentence": "『實便習之。",
        "from": "T03n0161_001:0387a05_3",
        "context_with_next_sentence": true
    },
    {
        "source_sentence": "』王因取以置邊，而告之曰：",
        "from": "T03n0161_001:0387a05_16",
        "context_with_next_sentence": true
    },
    {
        "source_sentence": "『我有怨家，是長壽王子。",
        "from": "T03n0161_001:0387a06_8",
        "context_with_next_sentence": true
    },
    {
        "source_sentence": "恒恐行來卒與我相逢，今相恃怙，幸相助備之。",
        "from": "T03n0161_001:0387a07_10",
        "context_with_next_sentence": true
    },
    {
        "source_sentence": "』長生對曰：",
        "from": "T03n0161_001:0387a07_16",
        "context_with_next_sentence": true
    },
    {
        "source_sentence": "『唯然，當為大王展力效命。",
        "from": "T03n0161_001:0387a08_8",
        "context_with_next_sentence": true
    },
    {
        "source_sentence": "』「後日，王問長生：",
        "from": "T03n0161_001:0387a08_18",
        "context_with_next_sentence": true
    },
    {
        "source_sentence": "『汝寧好獵不？",
        "from": "T03n0161_001:0387a09_3",
        "context_with_next_sentence": true
    },
    {
        "source_sentence": "』對曰：",
        "from": "T03n0161_001:0387a09_7",
        "context_with_next_sentence": true
    },
    {
        "source_sentence": "『臣少好獵。",
        "from": "T03n0161_001:0387a09_13",
        "context_with_next_sentence": true
    },
    {
        "source_sentence": "』王便勅外嚴駕，因與長生共出行獵。",
        "from": "T03n0161_001:0387a10_8",
        "context_with_next_sentence": true
    },
    {
        "source_sentence": "適入山林便見走獸，王與長生馳而逐之，轉入深山惑失道徑，不能得出。",
        "from": "T03n0161_001:0387a12_4",
        "context_with_next_sentence": true
    },
    {
        "source_sentence": "迷惑三日，遂至飢困，王因下馬解劍以授長生曰：",
        "from": "T03n0161_001:0387a13_8",
        "context_with_next_sentence": true
    },
    {
        "source_sentence": "『我甚疲極，汝坐，我欲枕汝膝臥。",
        "from": "T03n0161_001:0387a14_3",
        "context_with_next_sentence": true
    },
    {
        "source_sentence": "』長生言：",
        "from": "T03n0161_001:0387a14_8",
        "context_with_next_sentence": true
    },
    {
        "source_sentence": "『諾。",
        "from": "T03n0161_001:0387a14_11",
        "context_with_next_sentence": true
    },
    {
        "source_sentence": "』王便得臥。",
        "from": "T03n0161_001:0387a14_17",
        "context_with_next_sentence": true
    },
    {
        "source_sentence": "長生自念：",
        "from": "T03n0161_001:0387a14_22",
        "context_with_next_sentence": true
    },
    {
        "source_sentence": "『我前後以來求索子便，今日已得我所願。",
        "from": "T03n0161_001:0387a15_15",
        "context_with_next_sentence": true
    },
    {
        "source_sentence": "』便拔劍欲殺貪王。",
        "from": "T03n0161_001:0387a16_4",
        "context_with_next_sentence": true
    },
    {
        "source_sentence": "思惟：",
        "from": "T03n0161_001:0387a16_7",
        "context_with_next_sentence": true
    },
    {
        "source_sentence": "『我父臨死時囑我懇懇，奈何快我愚意，而違慈父絕歿之教。",
        "from": "T03n0161_001:0387a17_15",
        "context_with_next_sentence": true
    },
    {
        "source_sentence": "』即內劍而止。",
        "from": "T03n0161_001:0387a18_2",
        "context_with_next_sentence": true
    },
    {
        "source_sentence": "王便驚悟，問長生曰：",
        "from": "T03n0161_001:0387a18_12",
        "context_with_next_sentence": true
    },
    {
        "source_sentence": "『我夢見長壽王子欲來殺我，我大驚怖。",
        "from": "T03n0161_001:0387a19_10",
        "context_with_next_sentence": true
    },
    {
        "source_sentence": "何以如此？",
        "from": "T03n0161_001:0387a19_15",
        "context_with_next_sentence": true
    },
    {
        "source_sentence": "』長生曰：",
        "from": "T03n0161_001:0387a19_20",
        "context_with_next_sentence": true
    },
    {
        "source_sentence": "『是山中有強鬼神，見大王在此，故來恐怖大王耳。",
        "from": "T03n0161_001:0387a21_2",
        "context_with_next_sentence": true
    },
    {
        "source_sentence": "臣自侍衛，王但安臥無所畏懼也。",
        "from": "T03n0161_001:0387a21_17",
        "context_with_next_sentence": true
    },
    {
        "source_sentence": "』「王還得臥，長生復拔劍欲殺之，重思憶父言復止。",
        "from": "T03n0161_001:0387a23_2",
        "context_with_next_sentence": true
    },
    {
        "source_sentence": "王復驚悟，告長生曰：",
        "from": "T03n0161_001:0387a23_12",
        "context_with_next_sentence": true
    },
    {
        "source_sentence": "『我故復夢見長壽王子故欲來殺我，我大畏之。",
        "from": "T03n0161_001:0387a24_14",
        "context_with_next_sentence": true
    },
    {
        "source_sentence": "何以爾也？",
        "from": "T03n0161_001:0387a24_19",
        "context_with_next_sentence": true
    },
    {
        "source_sentence": "』長生曰：",
        "from": "T03n0161_001:0387a25_3",
        "context_with_next_sentence": true
    },
    {
        "source_sentence": "『是故山神所為耳。",
        "from": "T03n0161_001:0387a25_12",
        "context_with_next_sentence": true
    },
    {
        "source_sentence": "王無所畏也。",
        "from": "T03n0161_001:0387a25_18",
        "context_with_next_sentence": true
    },
    {
        "source_sentence": "』王復還臥，長生復拔劍欲殺之，思惟父言復止，遂棄劍於地，無復殺王之意。",
        "from": "T03n0161_001:0387a27_14",
        "context_with_next_sentence": true
    },
    {
        "source_sentence": "王復驚悟，告長生言：",
        "from": "T03n0161_001:0387a28_4",
        "context_with_next_sentence": true
    },
    {
        "source_sentence": "『我復夢見長壽王子，自言：",
        "from": "T03n0161_001:0387a28_17",
        "context_with_next_sentence": true
    },
    {
        "source_sentence": "「原赦。",
        "from": "T03n0161_001:0387a28_21",
        "context_with_next_sentence": true
    },
    {
        "source_sentence": "」不復殺我。",
        "from": "T03n0161_001:0387a29_4",
        "context_with_next_sentence": true
    },
    {
        "source_sentence": "』於是長生曰：",
        "from": "T03n0161_001:0387a29_11",
        "context_with_next_sentence": true
    },
    {
        "source_sentence": "『我即是長壽王太子長生，我實故來出，欲殺大王以報父怨。",
        "from": "T03n0161_001:0387b01_17",
        "context_with_next_sentence": true
    },
    {
        "source_sentence": "念我父臨死時慇懃囑我，不欲使我報怨；",
        "from": "T03n0161_001:0387b02_17",
        "context_with_next_sentence": true
    },
    {
        "source_sentence": "而我愚癡故欲違父之言，詳思父教懇惻慇懃，不敢違之。",
        "from": "T03n0161_001:0387b04_6",
        "context_with_next_sentence": true
    },
    {
        "source_sentence": "是故今投劍於地，以順父言。",
        "from": "T03n0161_001:0387b04_19",
        "context_with_next_sentence": true
    },
    {
        "source_sentence": "雖爾，猶恐後日迷惑失計，而違亡父教也。",
        "from": "T03n0161_001:0387b05_18",
        "context_with_next_sentence": true
    },
    {
        "source_sentence": "今故自告，願大王便誅伐我身，早滅其惡意，可使終始斷絕也。",
        "from": "T03n0161_001:0387b07_6",
        "context_with_next_sentence": true
    },
    {
        "source_sentence": "』王乃自悔曰：",
        "from": "T03n0161_001:0387b07_13",
        "context_with_next_sentence": true
    },
    {
        "source_sentence": "『我為兇逆，不別善惡，賢者父子行仁淳固至死不轉，而我貪酷初不覺知。",
        "from": "T03n0161_001:0387b09_6",
        "context_with_next_sentence": true
    },
    {
        "source_sentence": "今日如是，命屬子手。",
        "from": "T03n0161_001:0387b09_16",
        "context_with_next_sentence": true
    },
    {
        "source_sentence": "子故懷仁，惟憶父言而不相害，誠感厚潤。",
        "from": "T03n0161_001:0387b10_15",
        "context_with_next_sentence": true
    },
    {
        "source_sentence": "今欲還國，當從何道也？",
        "from": "T03n0161_001:0387b11_7",
        "context_with_next_sentence": true
    },
    {
        "source_sentence": "』長生言：",
        "from": "T03n0161_001:0387b11_12",
        "context_with_next_sentence": true
    },
    {
        "source_sentence": "『我知道徑前故來者，迷惑大王欲報父怨耳。",
        "from": "T03n0161_001:0387b12_11",
        "context_with_next_sentence": true
    },
    {
        "source_sentence": "』「長生遂與王俱出林外，便見群臣散滿林際。",
        "from": "T03n0161_001:0387b13_12",
        "context_with_next_sentence": true
    },
    {
        "source_sentence": "王便止坐，施設飲食。",
        "from": "T03n0161_001:0387b14_2",
        "context_with_next_sentence": true
    },
    {
        "source_sentence": "王問群臣：",
        "from": "T03n0161_001:0387b14_7",
        "context_with_next_sentence": true
    },
    {
        "source_sentence": "『卿等寧識長壽王子長生不？",
        "from": "T03n0161_001:0387b14_20",
        "context_with_next_sentence": true
    },
    {
        "source_sentence": "』中有不識者，對曰：",
        "from": "T03n0161_001:0387b15_8",
        "context_with_next_sentence": true
    },
    {
        "source_sentence": "『不識。",
        "from": "T03n0161_001:0387b15_12",
        "context_with_next_sentence": true
    },
    {
        "source_sentence": "』中有識者，昔受長生恩，恐王殺之，亦言：",
        "from": "T03n0161_001:0387b16_10",
        "context_with_next_sentence": true
    },
    {
        "source_sentence": "『不識。",
        "from": "T03n0161_001:0387b16_14",
        "context_with_next_sentence": true
    },
    {
        "source_sentence": "』王便指示言：",
        "from": "T03n0161_001:0387b16_21",
        "context_with_next_sentence": true
    },
    {
        "source_sentence": "『是即長生也。",
        "from": "T03n0161_001:0387b17_4",
        "context_with_next_sentence": true
    },
    {
        "source_sentence": "』王曰：",
        "from": "T03n0161_001:0387b17_8",
        "context_with_next_sentence": true
    },
    {
        "source_sentence": "『從今日始，我自還我故國，願以此國還付太子；",
        "from": "T03n0161_001:0387b18_8",
        "context_with_next_sentence": true
    },
    {
        "source_sentence": "從今日始，卿為我弟，若有他國來相侵奪，當相救助。",
        "from": "T03n0161_001:0387b19_13",
        "context_with_next_sentence": true
    },
    {
        "source_sentence": "』王遂率臣兵歸其本國，國有奇物更相貢遺。",
        "from": "T03n0161_001:0387b20_14",
        "context_with_next_sentence": true
    },
    {
        "source_sentence": "」佛告諸比丘：",
        "from": "T03n0161_001:0387b21_5",
        "context_with_next_sentence": true
    },
    {
        "source_sentence": "「時長壽王者，今我身是也；",
        "from": "T03n0161_001:0387b21_18",
        "context_with_next_sentence": true
    },
    {
        "source_sentence": "太子長生者，阿難是；",
        "from": "T03n0161_001:0387b22_7",
        "context_with_next_sentence": true
    },
    {
        "source_sentence": "貪王者，調達是。",
        "from": "T03n0161_001:0387b22_15",
        "context_with_next_sentence": true
    },
    {
        "source_sentence": "調達與我世世有怨，我雖有善意向之，故欲害我。",
        "from": "T03n0161_001:0387b23_16",
        "context_with_next_sentence": true
    },
    {
        "source_sentence": "阿難與之，本無惡意，故至相見即有和解之心。",
        "from": "T03n0161_001:0387b24_17",
        "context_with_next_sentence": true
    },
    {
        "source_sentence": "菩薩求道勤苦如是，至見賊害無怨恚之心，故自致得佛，為三界尊。",
        "from": "T03n0161_001:0387b26_9",
        "context_with_next_sentence": true
    },
    {
        "source_sentence": "」諸比丘歡喜，為佛作禮。",
        "from": "T03n0161_001:0387b26_21",
        "context_with_next_sentence": true
    },
    {
        "source_sentence": "佛為海船師，　　法橋度河津，",
        "from": "T03n0161_001:0387b27_0",
        "context_with_next_sentence": true
    },
    {
        "source_sentence": "大乘道之輿，　　一切度天人，",
        "from": "T03n0161_001:0387b28_0",
        "context_with_next_sentence": true
    },
    {
        "source_sentence": "亦謂自解結，　　度岸得昇仙。",
        "from": "T03n0161_001:0387b29_13",
        "context_with_next_sentence": true
    },
    {
        "source_sentence": "都使諸弟子，　　縛解至泥洹，",
        "from": "T03n0161_001:0387c01_0",
        "context_with_next_sentence": true
    },
    {
        "source_sentence": "敬謁法王來，　　心正道力安。",
        "from": "T03n0161_001:0387c02_13",
        "context_with_next_sentence": true
    },
    {
        "source_sentence": "最勝號為佛，　　名顯若雪山，",
        "from": "T03n0161_001:0387c03_0",
        "context_with_next_sentence": true
    },
    {
        "source_sentence": "譬華淨無疑，　　得喜如近香。",
        "from": "T03n0161_001:0387c04_13",
        "context_with_next_sentence": true
    },
    {
        "source_sentence": "萬身觀無厭，　　光若靈曜明，",
        "from": "T03n0161_001:0387c05_0",
        "context_with_next_sentence": true
    },
    {
        "source_sentence": "八正覺自得，　　無離無所染。",
        "from": "T03n0161_001:0387c06_13",
        "context_with_next_sentence": true
    },
    {
        "source_sentence": "愛盡破欲網，　　自然無師受，",
        "from": "T03n0161_001:0387c07_0",
        "context_with_next_sentence": true
    },
    {
        "source_sentence": "我行無師保，　　志獨無等侶。",
        "from": "T03n0161_001:0387c08_13",
        "context_with_next_sentence": true
    },
    {
        "source_sentence": "積一得作佛，　　從是通聖道，",
        "from": "T03n0161_001:0387c09_0",
        "context_with_next_sentence": true
    },
    {
        "source_sentence": "至道無往返，　　玄微清妙真。",
        "from": "T03n0161_001:0387c10_13",
        "context_with_next_sentence": true
    },
    {
        "source_sentence": "不歿不復生，　　是處為泥洹，",
        "from": "T03n0161_001:0387c11_0",
        "context_with_next_sentence": true
    },
    {
        "source_sentence": "此要寂無上，　　畢竟不受辛；",
        "from": "T03n0161_001:0387c12_13",
        "context_with_next_sentence": true
    },
    {
        "source_sentence": "雖天有善處，　　皆莫如泥洹，",
        "from": "T03n0161_001:0387c13_0",
        "context_with_next_sentence": true
    },
    {
        "source_sentence": "吾師天中天，　　三界無極尊。",
        "from": "T03n0161_001:0387c14_13",
        "context_with_next_sentence": true
    },
    {
        "source_sentence": "相好身丈六，　　神通遊虛空，",
        "from": "T03n0161_001:0387c15_0",
        "context_with_next_sentence": true
    },
    {
        "source_sentence": "華薰去五陰，　　拔斷十二根。",
        "from": "T03n0161_001:0387c16_13",
        "context_with_next_sentence": true
    },
    {
        "source_sentence": "不貪天世位，　　心淨開法門，",
        "from": "T03n0161_001:0387c17_0",
        "context_with_next_sentence": true
    },
    {
        "source_sentence": "佛為無上法，　　道御清等行。",
        "from": "T03n0161_001:0387c18_13",
        "context_with_next_sentence": true
    },
    {
        "source_sentence": "三寶於後世，　　絕滅諸欲情，",
        "from": "T03n0161_001:0387c19_0",
        "context_with_next_sentence": true
    },
    {
        "source_sentence": "離苦勝無為，　　常樂快安寧。",
        "from": "T03n0161_001:0387c20_13",
        "context_with_next_sentence": true
    },
    {
        "source_sentence": "願常會佛前，　　等度諸群生，",
        "from": "T03n0161_001:0387c21_0",
        "context_with_next_sentence": true
    },
    {
        "source_sentence": "佛所本行願，　　精進百劫勤。",
        "from": "T03n0161_001:0387c22_13",
        "context_with_next_sentence": true
    },
    {
        "source_sentence": "四等大布施，　　十方受弘恩，",
        "from": "T03n0161_001:0387c23_0",
        "context_with_next_sentence": true
    },
    {
        "source_sentence": "持戒淨無垢，　　慈柔護眾生。",
        "from": "T03n0161_001:0387c24_13",
        "context_with_next_sentence": true
    },
    {
        "source_sentence": "用慧入禪定，　　大悲普讀經，",
        "from": "T03n0161_001:0387c25_0",
        "context_with_next_sentence": true
    },
    {
        "source_sentence": "常為智所仰，　　眾聖所共宗。",
        "from": "T03n0161_001:0388a01_13",
        "context_with_next_sentence": true
    },
    {
        "source_sentence": "釋梵以為師，　　乃知佛為尊，",
        "from": "T03n0161_001:0388a02_0",
        "context_with_next_sentence": true
    },
    {
        "source_sentence": "難值無有比，　　最上無過者。",
        "from": "T03n0161_001:0388a03_13",
        "context_with_next_sentence": true
    },
    {
        "source_sentence": "功德以流布，　　當為稽首禮，",
        "from": "T03n0161_001:0388a04_0",
        "context_with_next_sentence": true
    },
    {
        "source_sentence": "聽我歌十方，　　棄蓋寂定禪。",
        "from": "T03n0161_001:0388a05_13",
        "context_with_next_sentence": true
    },
    {
        "source_sentence": "光徹照七天，　　德香殊栴檀，",
        "from": "T03n0161_001:0388a06_0",
        "context_with_next_sentence": true
    },
    {
        "source_sentence": "上帝神妙來，　　歎仰欲見尊。",
        "from": "T03n0161_001:0388a07_13",
        "context_with_next_sentence": true
    },
    {
        "source_sentence": "釋梵齊敬意，　　稽首欲受問，",
        "from": "T03n0161_001:0388a08_0",
        "context_with_next_sentence": true
    },
    {
        "source_sentence": "所以佛度世，　　福施以周匝。",
        "from": "T03n0161_001:0388a09_13",
        "context_with_next_sentence": true
    },
    {
        "source_sentence": "所說教戒行，　　在在悉分明，",
        "from": "T03n0161_001:0388a10_0",
        "context_with_next_sentence": true
    },
    {
        "source_sentence": "亦以法流布，　　弟子樂受行，",
        "from": "T03n0161_001:0388a11_0",
        "context_with_next_sentence": true
    },
    {
        "source_sentence": "令天人鬼龍，　　敬受頭面禮。",
        "from": "T03n0161_001:0388a12_13",
        "context_with_next_sentence": true
    },
    {
        "source_sentence": "長壽王經",
        "from": "T03n0161_001:0388a13_100",
        "context_with_next_sentence": false
    }
]