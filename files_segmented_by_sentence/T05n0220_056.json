{
    "T05n0220_056:0315b04_0": "大般若波羅蜜多經卷第五十六",
    "T05n0220_056:0315b06_0": "三藏法師玄奘奉　詔譯",
    "T05n0220_056:0315b07_0": "初分辯大乘品第十五之六",
    "T05n0220_056:0315b08_0": "「善現當知！",
    "T05n0220_056:0315b08_1": "地界無所有不可得故，乘大乘者亦不可得。",
    "T05n0220_056:0315b09_2": "所以者何？",
    "T05n0220_056:0315b09_3": "畢竟淨故。",
    "T05n0220_056:0315b09_4": "如是水、火、風、空、識界無所有不可得故，乘大乘者亦不可得。",
    "T05n0220_056:0315b11_5": "所以者何？",
    "T05n0220_056:0315b11_6": "畢竟淨故。",
    "T05n0220_056:0315b11_7": "「善現當知！",
    "T05n0220_056:0315b11_8": "苦聖諦無所有不可得故，乘大乘者亦不可得。",
    "T05n0220_056:0315b12_9": "所以者何？",
    "T05n0220_056:0315b13_10": "畢竟淨故。",
    "T05n0220_056:0315b13_11": "如是集、滅、道聖諦無所有不可得故，乘大乘者亦不可得。",
    "T05n0220_056:0315b14_12": "所以者何？",
    "T05n0220_056:0315b14_13": "畢竟淨故。",
    "T05n0220_056:0315b15_14": "「善現當知！",
    "T05n0220_056:0315b15_15": "無明無所有不可得故，乘大乘者亦不可得。",
    "T05n0220_056:0315b16_16": "所以者何？",
    "T05n0220_056:0315b16_17": "畢竟淨故。",
    "T05n0220_056:0315b16_18": "如是行、識、名色、六處、觸、受、愛、取、有、生、老死愁歎苦憂惱無所有不可得故，乘大乘者亦不可得。",
    "T05n0220_056:0315b18_19": "所以者何？",
    "T05n0220_056:0315b19_20": "畢竟淨故。",
    "T05n0220_056:0315b19_21": "「善現當知！",
    "T05n0220_056:0315b19_22": "幻事無所有不可得故，乘大乘者亦不可得。",
    "T05n0220_056:0315b20_23": "所以者何？",
    "T05n0220_056:0315b20_24": "畢竟淨故。",
    "T05n0220_056:0315b21_25": "如是夢境、像、響、光影、空花、陽焰、尋香城、變化事無所有不可得故，乘大乘者亦不可得。",
    "T05n0220_056:0315b23_0": "所以者何？",
    "T05n0220_056:0315b23_1": "畢竟淨故。",
    "T05n0220_056:0315b23_2": "「善現當知！",
    "T05n0220_056:0315b23_3": "內空無所有不可得故，乘大乘者亦不可得。",
    "T05n0220_056:0315b24_4": "所以者何？",
    "T05n0220_056:0315b24_5": "畢竟淨故。",
    "T05n0220_056:0315b25_6": "如是外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空無所有不可得故，乘大乘者亦不可得。",
    "T05n0220_056:0315b29_7": "所以者何？",
    "T05n0220_056:0315c01_0": "畢竟淨故。",
    "T05n0220_056:0315c02_0": "「善現當知！",
    "T05n0220_056:0315c02_1": "布施波羅蜜多無所有不可得故，乘大乘者亦不可得。",
    "T05n0220_056:0315c03_2": "所以者何？",
    "T05n0220_056:0315c03_3": "畢竟淨故。",
    "T05n0220_056:0315c03_4": "如是淨戒、安忍、精進、靜慮、般若波羅蜜多無所有不可得故，乘大乘者亦不可得。",
    "T05n0220_056:0315c05_5": "所以者何？",
    "T05n0220_056:0315c06_0": "畢竟淨故。",
    "T05n0220_056:0315c06_1": "「善現當知！",
    "T05n0220_056:0315c06_2": "四靜慮無所有不可得故，乘大乘者亦不可得。",
    "T05n0220_056:0315c07_3": "所以者何？",
    "T05n0220_056:0315c07_4": "畢竟淨故。",
    "T05n0220_056:0315c08_0": "如是四無量、四無色定無所有不可得故，乘大乘者亦不可得。",
    "T05n0220_056:0315c09_1": "所以者何？",
    "T05n0220_056:0315c09_2": "畢竟淨故。",
    "T05n0220_056:0315c09_3": "「善現當知！",
    "T05n0220_056:0315c10_4": "四念住無所有不可得故，乘大乘者亦不可得。",
    "T05n0220_056:0315c11_5": "所以者何？",
    "T05n0220_056:0315c11_6": "畢竟淨故。",
    "T05n0220_056:0315c11_7": "如是四正斷、四神足、五根、五力、七等覺支、八聖道支無所有不可得故，乘大乘者亦不可得。",
    "T05n0220_056:0315c13_8": "所以者何？",
    "T05n0220_056:0315c13_9": "畢竟淨故。",
    "T05n0220_056:0315c14_10": "「善現當知！",
    "T05n0220_056:0315c14_11": "空解脫門無所有不可得故，乘大乘者亦不可得。",
    "T05n0220_056:0315c15_12": "所以者何？",
    "T05n0220_056:0315c15_13": "畢竟淨故。",
    "T05n0220_056:0315c16_0": "如是無相、無願解脫門無所有不可得故，乘大乘者亦不可得。",
    "T05n0220_056:0315c17_1": "所以者何？",
    "T05n0220_056:0315c17_2": "畢竟淨故。",
    "T05n0220_056:0315c17_3": "「善現當知！",
    "T05n0220_056:0315c18_4": "五眼無所有不可得故，乘大乘者亦不可得。",
    "T05n0220_056:0315c19_5": "所以者何？",
    "T05n0220_056:0315c19_6": "畢竟淨故。",
    "T05n0220_056:0315c19_7": "如是六神通無所有不可得故，乘大乘者亦不可得。",
    "T05n0220_056:0315c20_8": "所以者何？",
    "T05n0220_056:0315c21_0": "畢竟淨故。",
    "T05n0220_056:0315c21_1": "「善現當知！",
    "T05n0220_056:0315c21_2": "佛十力無所有不可得故，乘大乘者亦不可得。",
    "T05n0220_056:0315c22_3": "所以者何？",
    "T05n0220_056:0315c22_4": "畢竟淨故。",
    "T05n0220_056:0315c23_5": "如是四無所畏、四無礙解、大慈、大悲、大喜、大捨、十八佛不共法、一切智、道相智、一切相智無所有不可得故，乘大乘者亦不可得。",
    "T05n0220_056:0315c25_6": "所以者何？",
    "T05n0220_056:0315c26_7": "畢竟淨故。",
    "T05n0220_056:0315c26_8": "「善現當知！",
    "T05n0220_056:0315c26_9": "預流者惡趣生無所有不可得故，乘大乘者亦不可得。",
    "T05n0220_056:0315c27_10": "所以者何？",
    "T05n0220_056:0315c28_11": "畢竟淨故。",
    "T05n0220_056:0315c28_12": "如是一來者頻來生、不還者欲界生、摩訶薩自利生、阿羅漢、獨覺、三藐三佛陀後有生無所有不可得故，乘大乘者亦不可得。",
    "T05n0220_056:0316a02_13": "所以者何？",
    "T05n0220_056:0316a02_14": "畢竟淨故。",
    "T05n0220_056:0316a02_15": "「善現當知！",
    "T05n0220_056:0316a02_16": "預流向預流果無所有不可得故，乘大乘者亦不可得。",
    "T05n0220_056:0316a04_17": "所以者何？",
    "T05n0220_056:0316a04_18": "畢竟淨故。",
    "T05n0220_056:0316a04_19": "如是一來向一來果、不還向不還果、阿羅漢向阿羅漢果、獨覺向獨覺果、菩薩、如來無所有不可得故，乘大乘者亦不可得。",
    "T05n0220_056:0316a07_20": "所以者何？",
    "T05n0220_056:0316a07_21": "畢竟淨故。",
    "T05n0220_056:0316a07_22": "「善現當知！",
    "T05n0220_056:0316a08_23": "名字、假想、施設、言說無所有不可得故，乘大乘者亦不可得。",
    "T05n0220_056:0316a09_24": "所以者何？",
    "T05n0220_056:0316a09_25": "畢竟淨故。",
    "T05n0220_056:0316a09_26": "「善現當知！",
    "T05n0220_056:0316a10_27": "無生無滅、無染無淨、無相無為無所有不可得故，乘大乘者亦不可得。",
    "T05n0220_056:0316a11_28": "所以者何？",
    "T05n0220_056:0316a12_29": "畢竟淨故。",
    "T05n0220_056:0316a12_30": "「善現當知！",
    "T05n0220_056:0316a12_31": "前、中、後際無所有不可得故，乘大乘者亦不可得。",
    "T05n0220_056:0316a13_32": "所以者何？",
    "T05n0220_056:0316a13_33": "畢竟淨故。",
    "T05n0220_056:0316a14_34": "「善現當知！",
    "T05n0220_056:0316a14_35": "往來無所有不可得故，乘大乘者亦不可得。",
    "T05n0220_056:0316a15_36": "所以者何？",
    "T05n0220_056:0316a15_37": "畢竟淨故。",
    "T05n0220_056:0316a15_38": "「善現當知！",
    "T05n0220_056:0316a16_39": "行住無所有不可得故，乘大乘者亦不可得。",
    "T05n0220_056:0316a17_40": "所以者何？",
    "T05n0220_056:0316a17_41": "畢竟淨故。",
    "T05n0220_056:0316a17_42": "「善現當知！",
    "T05n0220_056:0316a17_43": "無生無所有不可得故，乘大乘者亦不可得。",
    "T05n0220_056:0316a18_44": "所以者何？",
    "T05n0220_056:0316a19_45": "畢竟淨故。",
    "T05n0220_056:0316a19_46": "「善現當知！",
    "T05n0220_056:0316a19_47": "增減無所有不可得故，乘大乘者亦不可得。",
    "T05n0220_056:0316a20_48": "所以者何？",
    "T05n0220_056:0316a20_49": "畢竟淨故。",
    "T05n0220_056:0316a21_50": "「善現當知！",
    "T05n0220_056:0316a21_51": "極喜地無所有不可得故，乘大乘者亦不可得。",
    "T05n0220_056:0316a22_52": "所以者何？",
    "T05n0220_056:0316a22_53": "畢竟淨故。",
    "T05n0220_056:0316a22_54": "如是離垢地、發光地、焰慧地、極難勝地、現前地、遠行地、不動地、善慧地、法雲地無所有不可得故，乘大乘者亦不可得。",
    "T05n0220_056:0316a25_55": "所以者何？",
    "T05n0220_056:0316a25_56": "畢竟淨故。",
    "T05n0220_056:0316a26_0": "「善現當知！",
    "T05n0220_056:0316a26_1": "淨觀地無所有不可得故，乘大乘者亦不可得。",
    "T05n0220_056:0316a27_2": "所以者何？",
    "T05n0220_056:0316a27_3": "畢竟淨故。",
    "T05n0220_056:0316a27_4": "如是種姓地、第八地、具見地、薄地、離欲地、已辦地、獨覺地、菩薩地、如來地無所有不可得故，乘大乘者亦不可得。",
    "T05n0220_056:0316b01_5": "所以者何？",
    "T05n0220_056:0316b01_6": "畢竟淨故。",
    "T05n0220_056:0316b02_0": "「善現當知！",
    "T05n0220_056:0316b02_1": "成熟有情無所有不可得故，乘大乘者亦不可得。",
    "T05n0220_056:0316b03_2": "所以者何？",
    "T05n0220_056:0316b03_3": "畢竟淨故。",
    "T05n0220_056:0316b03_4": "「善現當知！",
    "T05n0220_056:0316b04_5": "嚴淨佛土無所有不可得故，乘大乘者亦不可得。",
    "T05n0220_056:0316b05_6": "所以者何？",
    "T05n0220_056:0316b05_7": "畢竟淨故。」",
    "T05n0220_056:0316b05_8": "爾時，具壽善現白佛言：「世尊！",
    "T05n0220_056:0316b06_9": "何法不可得故，說我等不可得耶？」",
    "T05n0220_056:0316b07_10": "佛言：「善現！",
    "T05n0220_056:0316b07_11": "我性不可得故，說我不可得；乃至見者性不可得故，說見者不可得。",
    "T05n0220_056:0316b08_12": "何以故？",
    "T05n0220_056:0316b09_13": "我性乃至見者性，非已可得，非當可得，非現可得，畢竟淨故。",
    "T05n0220_056:0316b10_14": "「善現！",
    "T05n0220_056:0316b10_15": "真如性不可得故，說真如不可得；乃至實際性不可得故，說實際不可得。",
    "T05n0220_056:0316b12_16": "何以故？",
    "T05n0220_056:0316b12_17": "真如性乃至實際性，非已可得，非當可得，非現可得，畢竟淨故。",
    "T05n0220_056:0316b13_18": "「善現！",
    "T05n0220_056:0316b14_0": "色性不可得故，說色不可得；乃至識性不可得故，說識不可得。",
    "T05n0220_056:0316b15_1": "何以故？",
    "T05n0220_056:0316b15_2": "色性乃至識性，非已可得，非當可得，非現可得，畢竟淨故。",
    "T05n0220_056:0316b16_3": "「善現！",
    "T05n0220_056:0316b17_4": "眼處性不可得故，說眼處不可得；乃至意處性不可得故，說意處不可得。",
    "T05n0220_056:0316b18_5": "何以故？",
    "T05n0220_056:0316b18_6": "眼處性乃至意處性，非已可得，非當可得，非現可得，畢竟淨故。",
    "T05n0220_056:0316b20_7": "「善現！",
    "T05n0220_056:0316b20_8": "色處性不可得故，說色處不可得；乃至法處性不可得故，說法處不可得。",
    "T05n0220_056:0316b22_9": "何以故？",
    "T05n0220_056:0316b22_10": "色處性乃至法處性，非已可得，非當可得，非現可得，畢竟淨故。",
    "T05n0220_056:0316b23_11": "「善現！",
    "T05n0220_056:0316b24_12": "眼界性不可得故，說眼界不可得；乃至眼觸為緣所生諸受性不可得故，說眼觸為緣所生諸受不可得。",
    "T05n0220_056:0316b26_13": "何以故？",
    "T05n0220_056:0316b26_14": "眼界性乃至眼觸為緣所生諸受性，非已可得，非當可得，非現可得，畢竟淨故。",
    "T05n0220_056:0316b28_15": "「善現！",
    "T05n0220_056:0316b28_16": "耳界性不可得故，說耳界不可得；乃至耳觸為緣所生諸受性不可得故，說耳觸為緣所生諸受不可得。",
    "T05n0220_056:0316c01_17": "何以故？",
    "T05n0220_056:0316c02_0": "耳界性乃至耳觸為緣所生諸受性，非已可得，非當可得，非現可得，畢竟淨故。",
    "T05n0220_056:0316c03_1": "「善現！",
    "T05n0220_056:0316c03_2": "鼻界性不可得故，說鼻界不可得；乃至鼻觸為緣所生諸受性不可得故，說鼻觸為緣所生諸受不可得。",
    "T05n0220_056:0316c06_3": "何以故？",
    "T05n0220_056:0316c06_4": "鼻界性乃至鼻觸為緣所生諸受性，非已可得，非當可得，非現可得，畢竟淨故。",
    "T05n0220_056:0316c08_5": "「善現！",
    "T05n0220_056:0316c08_6": "舌界性不可得故，說舌界不可得；乃至舌觸為緣所生諸受性不可得故，說舌觸為緣所生諸受不可得。",
    "T05n0220_056:0316c10_7": "何以故？",
    "T05n0220_056:0316c10_8": "舌界性乃至舌觸為緣所生諸受性，非已可得，非當可得，非現可得，畢竟淨故。",
    "T05n0220_056:0316c12_9": "「善現！",
    "T05n0220_056:0316c12_10": "身界性不可得故，說身界不可得；乃至身觸為緣所生諸受性不可得故，說身觸為緣所生諸受不可得。",
    "T05n0220_056:0316c15_11": "何以故？",
    "T05n0220_056:0316c15_12": "身界性乃至身觸為緣所生諸受性，非已可得，非當可得，非現可得，畢竟淨故。",
    "T05n0220_056:0316c17_13": "「善現！",
    "T05n0220_056:0316c17_14": "意界性不可得故，說意界不可得；乃至意觸為緣所生諸受性不可得故，說意觸為緣所生諸受不可得。",
    "T05n0220_056:0316c19_15": "何以故？",
    "T05n0220_056:0316c19_16": "意界性乃至意觸為緣所生諸受性，非已可得，非當可得，非現可得，畢竟淨故。",
    "T05n0220_056:0316c21_17": "「善現！",
    "T05n0220_056:0316c21_18": "地界性不可得故，說地界不可得；乃至識界性不可得故，說識界不可得。",
    "T05n0220_056:0316c23_19": "何以故？",
    "T05n0220_056:0316c23_20": "地界性乃至識界性，非已可得，非當可得，非現可得，畢竟淨故。",
    "T05n0220_056:0316c25_21": "「善現！",
    "T05n0220_056:0316c25_22": "苦聖諦性不可得故，說苦聖諦不可得；乃至道聖諦性不可得故，說道聖諦不可得。",
    "T05n0220_056:0316c27_23": "何以故？",
    "T05n0220_056:0316c27_24": "苦聖諦性乃至道聖諦性，非已可得，非當可得，非現可得，畢竟淨故。",
    "T05n0220_056:0316c28_25": "「善現！",
    "T05n0220_056:0316c28_26": "無明性不可得故，說無明不可得；乃至老死愁歎苦憂惱性不可得故，說老死愁歎苦憂惱不可得。",
    "T05n0220_056:0317a02_27": "何以故？",
    "T05n0220_056:0317a02_28": "無明性乃至老死愁歎苦憂惱性，非已可得，非當可得，非現可得，畢竟淨故。",
    "T05n0220_056:0317a04_29": "「善現！",
    "T05n0220_056:0317a04_30": "幻事性不可得故，說幻事不可得；乃至變化事性不可得故，說變化事不可得。",
    "T05n0220_056:0317a05_31": "何以故？",
    "T05n0220_056:0317a06_32": "幻事性乃至變化事性，非已可得，非當可得，非現可得，畢竟淨故。",
    "T05n0220_056:0317a07_33": "「善現！",
    "T05n0220_056:0317a07_34": "內空性不可得故，說內空不可得；乃至無性自性空性不可得故，說無性自性空不可得。",
    "T05n0220_056:0317a09_35": "何以故？",
    "T05n0220_056:0317a09_36": "內空性乃至無性自性空性，非已可得，非當可得，非現可得，畢竟淨故。",
    "T05n0220_056:0317a12_0": "「善現！",
    "T05n0220_056:0317a12_1": "布施波羅蜜多性不可得故，說布施波羅蜜多不可得；乃至般若波羅蜜多性不可得故，說般若波羅蜜多不可得。",
    "T05n0220_056:0317a14_2": "何以故？",
    "T05n0220_056:0317a14_3": "布施波羅蜜多性乃至般若波羅蜜多性，非已可得，非當可得，非現可得，畢竟淨故。",
    "T05n0220_056:0317a16_4": "「善現！",
    "T05n0220_056:0317a16_5": "四靜慮性不可得故，說四靜慮不可得；乃至四無色定性不可得故，說四無色定不可得。",
    "T05n0220_056:0317a19_0": "何以故？",
    "T05n0220_056:0317a19_1": "四靜慮性乃至四無色定性，非已可得，非當可得，非現可得，畢竟淨故。",
    "T05n0220_056:0317a20_2": "「善現！",
    "T05n0220_056:0317a20_3": "四念住性不可得故，說四念住不可得；乃至八聖道支性不可得故，說八聖道支不可得。",
    "T05n0220_056:0317a22_4": "何以故？",
    "T05n0220_056:0317a23_5": "四念住性乃至八聖道支性，非已可得，非當可得，非現可得，畢竟淨故。",
    "T05n0220_056:0317a24_6": "「善現！",
    "T05n0220_056:0317a24_7": "空解脫門性不可得故，說空解脫門不可得；乃至無願解脫門性不可得故，說無願解脫門不可得。",
    "T05n0220_056:0317a27_8": "何以故？",
    "T05n0220_056:0317a27_9": "空解脫門性乃至無願解脫門性，非已可得，非當可得，非現可得，畢竟淨故。",
    "T05n0220_056:0317a29_10": "「善現！",
    "T05n0220_056:0317a29_11": "五眼性不可得故，說五眼不可得；六神通性不可得故，說六神通不可得。",
    "T05n0220_056:0317b01_12": "何以故？",
    "T05n0220_056:0317b02_0": "五眼性、六神通性，非已可得，非當可得，非現可得，畢竟淨故。",
    "T05n0220_056:0317b03_1": "「善現！",
    "T05n0220_056:0317b03_2": "佛十力性不可得故，說佛十力不可得；乃至一切相智性不可得故，說一切相智不可得。",
    "T05n0220_056:0317b05_3": "何以故？",
    "T05n0220_056:0317b05_4": "佛十力性乃至一切相智性，非已可得，非當可得，非現可得，畢竟淨故。",
    "T05n0220_056:0317b07_5": "「善現！",
    "T05n0220_056:0317b07_6": "預流者惡趣生性不可得故，說預流者惡趣生不可得；乃至三藐三佛陀後有生性不可得故，說三藐三佛陀後有生不可得。",
    "T05n0220_056:0317b10_7": "何以故？",
    "T05n0220_056:0317b10_8": "預流者惡趣生性乃至三藐三佛陀後有生性，非已可得，非當可得，非現可得，畢竟淨故。",
    "T05n0220_056:0317b12_9": "「善現！",
    "T05n0220_056:0317b12_10": "預流向預流果性不可得故，說預流向預流果不可得；乃至如來性不可得故，說如來不可得。",
    "T05n0220_056:0317b14_11": "何以故？",
    "T05n0220_056:0317b14_12": "預流向預流果性乃至如來性，非已可得，非當可得，非現可得，畢竟淨故。",
    "T05n0220_056:0317b16_13": "「善現！",
    "T05n0220_056:0317b16_14": "名字、假想、施設、言說性不可得故，說名字、假想、施設、言說不可得。",
    "T05n0220_056:0317b18_0": "何以故？",
    "T05n0220_056:0317b18_1": "名字、假想、施設、言說性，非已可得，非當可得，非現可得，畢竟淨故。",
    "T05n0220_056:0317b19_2": "「善現！",
    "T05n0220_056:0317b19_3": "無生無滅、無染無淨、無相無為性不可得故，說無生無滅、無染無淨、無相無為不可得。",
    "T05n0220_056:0317b21_4": "何以故？",
    "T05n0220_056:0317b21_5": "無生無滅、無染無淨、無相無為性，非已可得，非當可得，非現可得，畢竟淨故。",
    "T05n0220_056:0317b23_6": "「善現！",
    "T05n0220_056:0317b23_7": "初、中、後際性不可得故，說初、中、後際不可得。",
    "T05n0220_056:0317b24_8": "何以故？",
    "T05n0220_056:0317b24_9": "初、中、後際性，非已可得，非當可得，非現可得，畢竟淨故。",
    "T05n0220_056:0317b26_10": "「善現！",
    "T05n0220_056:0317b26_11": "往來性不可得故，說往來不可得。",
    "T05n0220_056:0317b27_12": "何以故？",
    "T05n0220_056:0317b27_13": "往來性，非已可得，非當可得，非現可得，畢竟淨故。",
    "T05n0220_056:0317b28_14": "「善現！",
    "T05n0220_056:0317b28_15": "行住性不可得故，說行住不可得。",
    "T05n0220_056:0317b29_16": "何以故？",
    "T05n0220_056:0317b29_17": "行住性，非已可得，非當可得，非現可得，畢竟淨故。",
    "T05n0220_056:0317c01_18": "「善現！",
    "T05n0220_056:0317c01_19": "死生性不可得故，說死生不可得。",
    "T05n0220_056:0317c02_20": "何以故？",
    "T05n0220_056:0317c02_21": "死生性，非已可得，非當可得，非現可得，畢竟淨故。",
    "T05n0220_056:0317c04_0": "「善現！",
    "T05n0220_056:0317c04_1": "增減性不可得故，說增減不可得。",
    "T05n0220_056:0317c04_2": "何以故？",
    "T05n0220_056:0317c05_3": "增減性，非已可得，非當可得，非現可得，畢竟淨故。",
    "T05n0220_056:0317c06_4": "「善現！",
    "T05n0220_056:0317c06_5": "極喜地性不可得故，說極喜地不可得；乃至法雲地性不可得故，說法雲地不可得。",
    "T05n0220_056:0317c08_6": "何以故？",
    "T05n0220_056:0317c08_7": "極喜地性乃至法雲地性，非已可得，非當可得，非現可得，畢竟淨故。",
    "T05n0220_056:0317c09_8": "「善現！",
    "T05n0220_056:0317c10_9": "淨觀地性不可得故，說淨觀地不可得；乃至如來地性不可得故，說如來地不可得。",
    "T05n0220_056:0317c11_10": "何以故？",
    "T05n0220_056:0317c12_11": "淨觀地性乃至如來地性，非已可得，非當可得，非現可得，畢竟淨故。",
    "T05n0220_056:0317c13_12": "「善現！",
    "T05n0220_056:0317c13_13": "成熟有情性不可得故，說成熟有情不可得。",
    "T05n0220_056:0317c14_14": "何以故？",
    "T05n0220_056:0317c14_15": "成熟有情性，非已可得，非當可得，非現可得，畢竟淨故。",
    "T05n0220_056:0317c16_16": "「善現！",
    "T05n0220_056:0317c16_17": "嚴淨佛土性不可得故，說嚴淨佛土不可得。",
    "T05n0220_056:0317c17_18": "何以故？",
    "T05n0220_056:0317c17_19": "嚴淨佛土性，非已可得，非當可得，非現可得，畢竟淨故。",
    "T05n0220_056:0317c18_20": "「復次，善現！",
    "T05n0220_056:0317c18_21": "內空中布施、淨戒、安忍、精進、靜慮、般若波羅蜜多性不可得故，說布施乃至般若波羅蜜多不可得；乃至無性自性空中布施、淨戒、安忍、精進、靜慮、般若波羅蜜多性不可得故，說布施乃至般若波羅蜜多不可得。",
    "T05n0220_056:0317c23_22": "何以故？",
    "T05n0220_056:0317c23_23": "此中布施、淨戒、安忍、精進、靜慮、般若波羅蜜多性，非已可得，非當可得，非現可得，畢竟淨故。",
    "T05n0220_056:0317c25_24": "「善現！",
    "T05n0220_056:0317c26_25": "內空中四靜慮、四無量、四無色定性不可得故，說四靜慮、四無量、四無色定不可得；乃至無性自性空中四靜慮、四無量、四無色定性不可得故，說四靜慮、四無量、四無色定不可得。",
    "T05n0220_056:0318a01_26": "何以故？",
    "T05n0220_056:0318a01_27": "此中四靜慮、四無量、四無色定性，非已可得，非當可得，非現可得，畢竟淨故。",
    "T05n0220_056:0318a03_0": "「善現！",
    "T05n0220_056:0318a03_1": "內空中四念住、四正斷、四神足、五根、五力、七等覺支、八聖道支性不可得故，說四念住乃至八聖道支不可得；乃至無性自性空中四念住、四正斷、四神足、五根、五力、七等覺支、八聖道支性不可得故，說四念住乃至八聖道支不可得。",
    "T05n0220_056:0318a08_2": "何以故？",
    "T05n0220_056:0318a08_3": "此中四念住、四正斷、四神足、五根、五力、七等覺支、八聖道支性，非已可得，非當可得，非現可得，畢竟淨故。",
    "T05n0220_056:0318a10_4": "「善現！",
    "T05n0220_056:0318a11_0": "內空中空、無相、無願解脫門性不可得故，說空、無相、無願解脫門不可得；乃至無性自性空中空、無相、無願解脫門性不可得故，說空、無相、無願解脫門不可得。",
    "T05n0220_056:0318a14_1": "何以故？",
    "T05n0220_056:0318a14_2": "此中空、無相、無願解脫門性，非已可得，非當可得，非現可得，畢竟淨故。",
    "T05n0220_056:0318a16_3": "「善現！",
    "T05n0220_056:0318a16_4": "內空中五眼、六神通性不可得故，說五眼、六神通不可得；乃至無性自性空中五眼、六神通性不可得故，說五眼、六神通不可得。",
    "T05n0220_056:0318a19_5": "何以故？",
    "T05n0220_056:0318a19_6": "此中五眼、六神通性，非已可得，非當可得，非現可得，畢竟淨故。",
    "T05n0220_056:0318a20_7": "「善現！",
    "T05n0220_056:0318a21_8": "內空中佛十力、四無所畏、四無礙解、大慈、大悲、大喜、大捨、十八佛不共法、一切智、道相智、一切相智性不可得故，說佛十力乃至一切相智不可得；乃至無性自性空中佛十力、四無所畏、四無礙解、大慈、大悲、大喜、大捨、十八佛不共法、一切智、道相智、一切相智性不可得故，說佛十力乃至一切相智不可得。",
    "T05n0220_056:0318a27_9": "何以故？",
    "T05n0220_056:0318a28_0": "此中佛十力、四無所畏、四無礙解、大慈、大悲、大喜、大捨、十八佛不共法、一切智、道相智、一切相智性，非已可得，非當可得，非現可得，畢竟淨故。",
    "T05n0220_056:0318b02_1": "「善現！",
    "T05n0220_056:0318b02_2": "內空中預流向預流果、一來向一來果、不還向不還果、阿羅漢向阿羅漢果、獨覺向獨覺果、菩薩如來性不可得故，說預流向預流果乃至菩薩如來不可得；乃至無性自性空中預流向預流果、一來向一來果、不還向不還果、阿羅漢向阿羅漢果、獨覺向獨覺果、菩薩如來性不可得故，說預流向預流果乃至菩薩如來不可得。",
    "T05n0220_056:0318b09_3": "何以故？",
    "T05n0220_056:0318b09_4": "此中預流向預流果、一來向一來果、不還向不還果、阿羅漢向阿羅漢果、獨覺向獨覺果、菩薩如來性，非已可得，非當可得，非現可得，畢竟淨故。",
    "T05n0220_056:0318b13_5": "「善現！",
    "T05n0220_056:0318b13_6": "內空中極喜地、離垢地、發光地、焰慧地、極難勝地、現前地、遠行地、不動地、善慧地、法雲地性不可得故，說極喜地乃至法雲地不可得；乃至無性自性空中極喜地、離垢地、發光地、焰慧地、極難勝地、現前地、遠行地、不動地、善慧地、法雲地性不可得故，說極喜地乃至法雲地不可得。",
    "T05n0220_056:0318b19_7": "何以故？",
    "T05n0220_056:0318b19_8": "此中極喜地、離垢地、發光地、焰慧地、極難勝地、現前地、遠行地、不動地、善慧地、法雲地性，非已可得，非當可得，非現可得，畢竟淨故。",
    "T05n0220_056:0318b22_9": "「善現！",
    "T05n0220_056:0318b23_10": "內空中淨觀地、種姓地、第八地、具見地、薄地、離欲地、已辦地、獨覺地、菩薩地、如來地性不可得故，說淨觀地乃至如來地不可得；乃至無性自性空中淨觀地、種姓地、第八地、具見地、薄地、離欲地、已辦地、獨覺地、菩薩地、如來地性不可得故，說淨觀地乃至如來地不可得。",
    "T05n0220_056:0318b29_11": "何以故？",
    "T05n0220_056:0318b29_12": "此中淨觀地、種姓地、第八地、具見地、薄地、離欲地、已辦地、獨覺地、菩薩地、如來地性，非已可得，非當可得，非現可得，畢竟淨故。",
    "T05n0220_056:0318c03_13": "「善現！",
    "T05n0220_056:0318c03_14": "內空中成熟有情性不可得故，說成熟有情不可得；乃至無性自性空中成熟有情性不可得故，說成熟有情不可得。",
    "T05n0220_056:0318c06_15": "何以故？",
    "T05n0220_056:0318c06_16": "此中成熟有情性，非已可得，非當可得，非現可得，畢竟淨故。",
    "T05n0220_056:0318c07_17": "「善現！",
    "T05n0220_056:0318c08_0": "內空中嚴淨佛土性不可得故，說嚴淨佛土不可得；乃至無性自性空中嚴淨佛土性不可得故，說嚴淨佛土不可得。",
    "T05n0220_056:0318c10_1": "何以故？",
    "T05n0220_056:0318c10_2": "此中嚴淨佛土性，非已可得，非當可得，非現可得，畢竟淨故。",
    "T05n0220_056:0318c12_3": "「如是，善現！",
    "T05n0220_056:0318c12_4": "諸菩薩摩訶薩修行般若波羅蜜多時，雖觀一切法皆無所有不可得，畢竟淨故，無乘大乘而出至者，然以無所得為方便乘於大乘，出三界生死至一切智智，利益安樂一切有情，窮未來際常無斷盡。」",
    "T05n0220_056:0318c17_0": "初分讚大乘品第十六之一",
    "T05n0220_056:0318c18_0": "爾時，具壽善現白佛言：「世尊言大乘，大乘者超勝一切世間天、人、阿素洛等，最尊最妙。",
    "T05n0220_056:0318c19_1": "如是大乘與虛空等，譬如虛空普能含受無數無量無邊有情，大乘亦爾，普能含受無數無量無邊有情。",
    "T05n0220_056:0318c22_2": "又如虛空無來無去無住可見，大乘亦爾，無來無去無住可見。",
    "T05n0220_056:0318c23_3": "又如虛空前、後、中際皆不可得，大乘亦爾，前、後、中際皆不可得，三世平等故名大乘。」",
    "T05n0220_056:0318c25_4": "佛告善現：「如是！",
    "T05n0220_056:0318c25_5": "如是！",
    "T05n0220_056:0318c26_6": "如汝所說。",
    "T05n0220_056:0318c26_7": "菩薩大乘具如是等無邊功德。",
    "T05n0220_056:0318c27_0": "善現！",
    "T05n0220_056:0318c27_1": "如是大乘，當知即是布施、淨戒、安忍、精進、靜慮、般若波羅蜜多。",
    "T05n0220_056:0318c28_2": "復次，善現！",
    "T05n0220_056:0318c28_3": "如是大乘，當知即是內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空等。",
    "T05n0220_056:0319a04_4": "復次，善現！",
    "T05n0220_056:0319a04_5": "如是大乘，當知即是健行三摩地，乃至無染著如虛空三摩地等無量百千三摩地門。",
    "T05n0220_056:0319a06_6": "復次，善現！",
    "T05n0220_056:0319a06_7": "如是大乘，當知即是四念住、四正斷、四神足、五根、五力、七等覺支、八聖道支。",
    "T05n0220_056:0319a08_8": "復次，善現！",
    "T05n0220_056:0319a08_9": "如是大乘，當知即是三三摩地，乃至十八佛不共法。",
    "T05n0220_056:0319a09_10": "復次，善現！",
    "T05n0220_056:0319a09_11": "如是大乘，當知即是文字陀羅尼等一切陀羅尼門。",
    "T05n0220_056:0319a10_12": "善現！",
    "T05n0220_056:0319a11_13": "如是等無量無邊殊勝功德，當知皆是菩薩摩訶薩大乘。",
    "T05n0220_056:0319a13_0": "「復次，善現！",
    "T05n0220_056:0319a13_1": "汝言『大乘超勝一切世間天、人、阿素洛等，最尊最妙。』",
    "T05n0220_056:0319a14_2": "者，如是！",
    "T05n0220_056:0319a14_3": "如是！",
    "T05n0220_056:0319a14_4": "如汝所說。",
    "T05n0220_056:0319a14_5": "所以者何？",
    "T05n0220_056:0319a15_6": "善現！",
    "T05n0220_056:0319a15_7": "若欲界是真如，非虛妄、非顛倒、非假設、是諦是實、有常有恒、無變無易、有實性者，則此大乘非尊非妙，不超一切世間天、人、阿素洛等。",
    "T05n0220_056:0319a18_8": "以欲界非真如，是虛妄、是顛倒、是假設、非諦非實、無常無恒、有變有易、都無實性故，此大乘是尊是妙，超勝一切世間天、人、阿素洛等。",
    "T05n0220_056:0319a21_9": "善現！",
    "T05n0220_056:0319a21_10": "若色、無色界是真如，非虛妄、非顛倒、非假設、是諦是實、有常有恒、無變無易，有實性者，則此大乘非尊非妙，不超一切世間天、人、阿素洛等。",
    "T05n0220_056:0319a24_11": "以色無色界非真如，是虛妄、是顛倒、是假設、非諦非實、無常無恒、有變有易、都無實性故，此大乘是尊是妙，超勝一切世間天、人、阿素洛等。",
    "T05n0220_056:0319a27_12": "「善現！",
    "T05n0220_056:0319a28_13": "若色是真如，非虛妄、非顛倒、非假設、是諦是實、有常有恒、無變無易、有實性者，則此大乘非尊非妙，不超一切世間天、人、阿素洛等。",
    "T05n0220_056:0319b02_14": "以色非真如，是虛妄、是顛倒、是假設、非諦非實、無常無恒、有變有易、都無實性故，此大乘是尊是妙，超勝一切世間天、人、阿素洛等。",
    "T05n0220_056:0319b05_15": "善現！",
    "T05n0220_056:0319b05_16": "若受、想、行、識是真如，非虛妄、非顛倒、非假設、是諦是實、有常有恒、無變無易、有實性者，則此大乘非尊非妙，不超一切世間天、人、阿素洛等。",
    "T05n0220_056:0319b08_17": "以受、想、行、識非真如，是虛妄、是顛倒、是假設、非諦非實、無常無恒、有變有易、都無實性故，此大乘是尊是妙，超勝一切世間天、人、阿素洛等。",
    "T05n0220_056:0319b11_18": "「善現！",
    "T05n0220_056:0319b11_19": "若眼處是真如，非虛妄、非顛倒、非假設、是諦是實、有常有恒、無變無易、有實性者，則此大乘非尊非妙，不超一切世間天、人、阿素洛等。",
    "T05n0220_056:0319b14_20": "以眼處非真如，是虛妄、是顛倒、是假設、非諦非實、無常無恒、有變有易、都無實性故，此大乘是尊是妙，超勝一切世間天、人、阿素洛等。",
    "T05n0220_056:0319b17_21": "善現！",
    "T05n0220_056:0319b17_22": "若耳、鼻、舌、身、意處是真如，非虛妄、非顛倒、非假設、是諦是實、有常有恒、無變無易、有實性者，則此大乘非尊非妙，不超一切世間天、人、阿素洛等。",
    "T05n0220_056:0319b21_23": "以耳、鼻、舌、身、意處非真如，是虛妄、是顛倒、是假設、非諦非實、無常無恒、有變有易、都無實性故，此大乘是尊是妙，超勝一切世間天、人、阿素洛等。",
    "T05n0220_056:0319b24_24": "「善現！",
    "T05n0220_056:0319b24_25": "若色處是真如，非虛妄、非顛倒、非假設、是諦是實、有常有恒、無變無易、有實性者，則此大乘非尊非妙，不超一切世間天、人、阿素洛等。",
    "T05n0220_056:0319b27_26": "以色處非真如，是虛妄、是顛倒、是假設、非諦非實、無常無恒、有變有易，都無實性故，此大乘是尊是妙，超勝一切世間天、人、阿素洛等。",
    "T05n0220_056:0319c01_27": "善現！",
    "T05n0220_056:0319c01_28": "若聲、香、味、觸、法處是真如，非虛妄、非顛倒、非假設、是諦是實、有常有恒、無變無易、有實性者，則此大乘非尊非妙，不超一切世間天、人、阿素洛等。",
    "T05n0220_056:0319c05_29": "以聲、香、味、觸、法處非真如，是虛妄、是顛倒、是假設、非諦非實、無常無恒、有變有易、都無實性故，此大乘是尊是妙，超勝一切世間天、人、阿素洛等。",
    "T05n0220_056:0319c08_30": "「善現！",
    "T05n0220_056:0319c08_31": "若眼界是真如，非虛妄、非顛倒、非假設、是諦是實、有常有恒、無變無易、有實性者，則此大乘非尊非妙，不超一切世間天、人、阿素洛等。",
    "T05n0220_056:0319c11_32": "以眼界非真如，是虛妄、是顛倒、是假設、非諦非實、無常無恒、有變有易、都無實性故，此大乘是尊是妙，超勝一切世間天、人、阿素洛等。",
    "T05n0220_056:0319c14_33": "善現！",
    "T05n0220_056:0319c14_34": "若色界、眼識界及眼觸、眼觸為緣所生諸受是真如，非虛妄、非顛倒、非假設、是諦是實、有常有恒、無變無易、有實性者，則此大乘非尊非妙，不超一切世間天、人、阿素洛等。",
    "T05n0220_056:0319c18_35": "以色界、眼識界及眼觸、眼觸為緣所生諸受非真如，是虛妄、是顛倒、是假設、非諦非實、無常無恒、有變有易、都無實性故，此大乘是尊是妙，超勝一切世間天、人、阿素洛等。",
    "T05n0220_056:0319c22_36": "「善現！",
    "T05n0220_056:0319c22_37": "若耳界是真如，非虛妄、非顛倒、非假設、是諦是實、有常有恒、無變無易、有實性者，則此大乘非尊非妙，不超一切世間天、人、阿素洛等。",
    "T05n0220_056:0319c25_38": "以耳界非真如，是虛妄、是顛倒、是假設、非諦非實、無常無恒、有變有易、都無實性故，此大乘是尊是妙，超勝一切世間天、人、阿素洛等。",
    "T05n0220_056:0319c28_39": "善現！",
    "T05n0220_056:0319c29_0": "若聲界、耳識界及耳觸、耳觸為緣所生諸受是真如，非虛妄、非顛倒、非假設、是諦是實、有常有恒、無變無易、有實性者，則此大乘非尊非妙，不超一切世間天、人、阿素洛等。",
    "T05n0220_056:0320a03_1": "以聲界、耳識界及耳觸、耳觸為緣所生諸受非真如，是虛妄、是顛倒、是假設、非諦非實、無常無恒、有變有易、都無實性故，此大乘是尊是妙，超勝一切世間天、人、阿素洛等。",
    "T05n0220_056:0320a07_2": "「善現！",
    "T05n0220_056:0320a07_3": "若鼻界是真如，非虛妄、非顛倒、非假設、是諦是實、有常有恒、無變無易、有實性者，則此大乘非尊非妙，不超一切世間天、人、阿素洛等。",
    "T05n0220_056:0320a10_4": "以鼻界非真如，是虛妄、是顛倒、是假設、非諦非實、無常無恒、有變有易、都無實性故，此大乘是尊是妙，超勝一切世間天、人、阿素洛等。",
    "T05n0220_056:0320a13_5": "善現！",
    "T05n0220_056:0320a14_6": "若香界、鼻識界及鼻觸、鼻觸為緣所生諸受是真如，非虛妄、非顛倒、非假設、是諦是實、有常有恒、無變無易、有實性者，則此大乘非尊非妙，不超一切世間天、人、阿素洛等。",
    "T05n0220_056:0320a17_7": "以香界、鼻識界及鼻觸、鼻觸為緣所生諸受非真如，是虛妄、是顛倒、是假設、非諦非實、無常無恒、有變有易、都無實性故，此大乘是尊是妙，超勝一切世間天、人、阿素洛等。",
    "T05n0220_056:0320a21_8": "「善現！",
    "T05n0220_056:0320a21_9": "若舌界是真如，非虛妄、非顛倒、非假設、是諦是實、有常有恒、無變無易、有實性者，則此大乘非尊非妙，不超一切世間天、人、阿素洛等。",
    "T05n0220_056:0320a24_10": "以舌界非真如，是虛妄、是顛倒、是假設、非諦非實、無常無恒、有變有易、都無實性故，此大乘是尊是妙，超勝一切世間天、人、阿素洛等。",
    "T05n0220_056:0320a27_11": "善現！",
    "T05n0220_056:0320a28_12": "若味界、舌識界及舌觸、舌觸為緣所生諸受是真如，非虛妄、非顛倒、非假設、是諦是實、有常有恒、無變無易、有實性者，則此大乘非尊非妙，不超一切世間天、人、阿素洛等。",
    "T05n0220_056:0320b02_13": "以味界、舌識界及舌觸、舌觸為緣所生諸受非真如，是虛妄、是顛倒、是假設、非諦非實、無常無恒、有變有易、都無實性故，此大乘是尊是妙，超勝一切世間天、人、阿素洛等。",
    "T05n0220_056:0320b06_14": "「善現！",
    "T05n0220_056:0320b06_15": "若身界是真如，非虛妄、非顛倒、非假設、是諦是實、有常有恒、無變無易、有實性者，則此大乘非尊非妙，不超一切世間天、人、阿素洛等。",
    "T05n0220_056:0320b09_16": "以身界非真如，是虛妄、是顛倒、是假設、非諦非實、無常無恒、有變有易、都無實性故，此大乘是尊是妙，超勝一切世間天、人、阿素洛等。",
    "T05n0220_056:0320b13_0": "善現！",
    "T05n0220_056:0320b13_1": "若觸界、身識界及身觸、身觸為緣所生諸受是真如，非虛妄、非顛倒、非假設、是諦是實、有常有恒、無變無易、有實性者，則此大乘非尊非妙，不超一切世間天、人、阿素洛等。",
    "T05n0220_056:0320b16_2": "以觸界、身識界及身觸、身觸為緣所生諸受非真如，是虛妄、是顛倒、是假設、非諦非實、無常無恒、有變有易、都無實性故，此大乘是尊是妙，超勝一切世間天、人、阿素洛等。",
    "T05n0220_056:0320b20_3": "「善現！",
    "T05n0220_056:0320b20_4": "若意界是真如，非虛妄、非顛倒、非假設、是諦是實、有常有恒、無變無易、有實性者，則此大乘非尊非妙，不超一切世間天、人、阿素洛等。",
    "T05n0220_056:0320b24_0": "以意界非真如，是虛妄、是顛倒、是假設、非諦非實、無常無恒、有變有易、都無實性故，此大乘是尊是妙，超勝一切世間天、人、阿素洛等。",
    "T05n0220_056:0320b27_1": "善現！",
    "T05n0220_056:0320b27_2": "若法界、意識界及意觸、意觸為緣所生諸受是真如，非虛妄、非顛倒、非假設、是諦是實、有常有恒、無變無易、有實性者，則此大乘非尊非妙，不超一切世間天、人、阿素洛等。",
    "T05n0220_056:0320c02_3": "以法界、意識界及意觸、意觸為緣所生諸受非真如，是虛妄、是顛倒、是假設、非諦非實、無常無恒、有變有易、都無實性故，此大乘是尊是妙，超勝一切世間天、人、阿、素洛等。",
    "T05n0220_056:0320c06_4": "「善現！",
    "T05n0220_056:0320c06_5": "若地界是真如，非虛妄、非顛倒、非假設、是諦是實、有常有恒、無變無易、有實性者，則此大乘非尊非妙，不超一切世間天、人、阿素洛等。",
    "T05n0220_056:0320c09_6": "以地界非真如，是虛妄、是顛倒、是假設、非諦非實、無常無恒、有變有易、都無實性故，此大乘是尊是妙，超勝一切世間天、人、阿素洛等。",
    "T05n0220_056:0320c12_7": "善現！",
    "T05n0220_056:0320c12_8": "若水、火、風、空、識界是真如，非虛妄、非顛倒、非假設、是諦是實、有常有恒、無變無易、有實性者，則此大乘非尊非妙，不超一切世間天、人、阿素洛等。",
    "T05n0220_056:0320c15_9": "以水、火、風、空、識界非真如，是虛妄、是顛倒、是假設、非諦非實、無常無恒、有變有易、都無實性故，此大乘是尊是妙，超勝一切世間天、人、阿素洛等。",
    "T05n0220_056:0320c19_10": "「善現！",
    "T05n0220_056:0320c19_11": "若無明是真如，非虛妄、非顛倒、非假設、是諦是實、有常有恒、無變無易、有實性者，則此大乘非尊非妙，不超一切世間天、人、阿素洛等。",
    "T05n0220_056:0320c22_12": "以無明非真如，是虛妄、是顛倒、是假設、非諦非實、無常無恒、有變有易、都無實性故，此大乘是尊是妙，超勝一切世間天、人、阿素洛等。",
    "T05n0220_056:0320c25_13": "善現！",
    "T05n0220_056:0320c25_14": "若行、識、名色、六處、觸、受、愛、取、有、生、老死愁歎苦憂惱是真如，非虛妄、非顛倒、非假設、是諦是實、有常有恒、無變無易、有實性者，則此大乘非尊非妙，不超一切世間天、人、阿素洛等。",
    "T05n0220_056:0320c29_15": "以行、識、名色、六處、觸、受、愛、取、有、生、老死愁歎苦憂惱非真如，是虛妄、是顛倒、是假設、非諦非實、無常無恒、有變有易、都無實性故，此大乘是尊是妙，超勝一切世間天、人、阿素洛等。",
    "T05n0220_056:0321a05_0": "大般若波羅蜜多經卷第五十六"
}