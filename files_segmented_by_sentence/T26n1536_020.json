{
    "T26n1536_020:0449c05_0": "阿毘達磨集異門足論卷第二十",
    "T26n1536_020:0449c07_0": "尊者舍利子說",
    "T26n1536_020:0449c08_0": "三藏法師玄奘奉　詔譯",
    "T26n1536_020:0449c09_0": "十法品第十一之二",
    "T26n1536_020:0449c10_0": "問：青遍處定加行云何？",
    "T26n1536_020:0449c10_1": "修觀行者由何方便而能證入青遍處定？",
    "T26n1536_020:0449c11_2": "答：初修業者創修觀時，於此世界或取青樹、或取青葉、或取青花、或取青果、或取青衣、或取種種青莊嚴具、或取青雲、或取青水、或取種種諸餘青物。",
    "T26n1536_020:0449c14_3": "彼於如是隨取一相，以勝解力繫念思惟假想觀察安立信解是某青相。",
    "T26n1536_020:0449c16_4": "彼由於此以勝解力繫念思惟假想觀察安立信解是某青故，心便散動馳流諸相，不能一趣繫念一境，思惟此境是青非餘。",
    "T26n1536_020:0449c19_5": "彼心散動馳流諸相，不能一趣繫念一境，思惟此境定是青故，未能證入青遍處定。",
    "T26n1536_020:0449c21_6": "為攝散動馳流心故，於一青相繫念思惟，謂此是青非為黃等。",
    "T26n1536_020:0449c22_7": "思惟此相精勤勇猛，乃至令心相續久住，由斯加行能入青定。",
    "T26n1536_020:0449c24_0": "精勤數習此加行已，復進修行此定方便，謂於加行所引生道，數習數修數多所作。",
    "T26n1536_020:0449c25_1": "既於加行所引生道，數習數修數多所作，心便安住等住近住，相續一趣繫念一境，思惟此境定是青相。",
    "T26n1536_020:0449c28_2": "由心安住等住近住，相續一趣繫念一境，思惟此境定是青相，無二無轉能入青定，而未能入青遍處定。",
    "T26n1536_020:0450a01_3": "問：若此未能入青遍處定者，青遍處定加行云何？",
    "T26n1536_020:0450a02_4": "修觀行者由何方便乃能證入青遍處定？",
    "T26n1536_020:0450a03_5": "答：即依如前所入青定，令心隨順調伏趣向，漸次柔和周遍柔和。",
    "T26n1536_020:0450a05_6": "一趣定已，復想此青漸次增廣，東南西北遍皆是青。",
    "T26n1536_020:0450a06_7": "彼想此青漸次增廣，東南西北遍是青故，心便散動馳流諸相，不能一趣繫念一境，思惟此境遍皆是青。",
    "T26n1536_020:0450a08_8": "彼心散動馳流諸相，不能一趣繫念一境，思惟此境遍是青故，未能證入青遍處定。",
    "T26n1536_020:0450a10_9": "為攝散動馳流心故，於遍青相繫念思惟，此遍是青非遍黃等。",
    "T26n1536_020:0450a11_10": "思惟此相精勤勇猛，乃至令心相續久住，由斯如行乃漸能入青遍處定。",
    "T26n1536_020:0450a13_11": "精勤數習此加行已。",
    "T26n1536_020:0450a14_12": "復進修行此定方便。",
    "T26n1536_020:0450a14_13": "謂於加行所引生道。",
    "T26n1536_020:0450a15_0": "數習數修數多所作。",
    "T26n1536_020:0450a15_1": "既於加行所引生道。",
    "T26n1536_020:0450a15_2": "數習數修數多所作。",
    "T26n1536_020:0450a16_3": "心便安住等住近住。",
    "T26n1536_020:0450a16_4": "相續一趣繫念一境。",
    "T26n1536_020:0450a17_5": "思惟此境遍皆是青。",
    "T26n1536_020:0450a17_6": "由心安住等住近住。",
    "T26n1536_020:0450a18_7": "相續一趣繫念一境。",
    "T26n1536_020:0450a18_8": "思惟此境遍皆是青。",
    "T26n1536_020:0450a19_9": "無二無轉從此乃入青遍處定。",
    "T26n1536_020:0450a19_10": "言上下者，謂上下方。",
    "T26n1536_020:0450a20_11": "言傍布者，謂東南等。",
    "T26n1536_020:0450a20_12": "言無二者，謂無間雜。",
    "T26n1536_020:0450a21_13": "無邊無際者，謂邊際難測。",
    "T26n1536_020:0450a21_14": "是第五者，謂諸定中漸次順次相續次第數為第五。",
    "T26n1536_020:0450a23_15": "言遍處者，謂此定中所有善色受想行識，皆名遍處。",
    "T26n1536_020:0450a25_0": "問：黃遍處定加行云何？",
    "T26n1536_020:0450a25_1": "修觀行者由何方便而能證入黃遍處定？",
    "T26n1536_020:0450a26_2": "答：初修業者創修觀時，於此世界或取黃樹、或取黃葉、或取黃花、或取黃果、或取黃衣、或取種種黃莊嚴具、或取黃雲、或取黃水、或取種種諸餘黃物。",
    "T26n1536_020:0450a29_3": "彼於如是隨取一相，以勝解力繫念思惟假想觀察安立信解是某黃相。",
    "T26n1536_020:0450b02_4": "彼由於此以勝解力繫念思惟假想觀察安立信解是某黃故，心便散動馳流諸相，不能一趣繫念一境，思惟此境是黃非餘。",
    "T26n1536_020:0450b05_5": "彼心散動馳流諸相，不能一趣繫念一境，思惟此境定是黃故，未能證入黃遍處定。",
    "T26n1536_020:0450b07_6": "為攝散動馳流心故，於一黃相繫念思惟，謂此是黃非為青等。",
    "T26n1536_020:0450b08_7": "思惟此相精勤勇猛，乃至令心相續久住，由斯加行能入黃定。",
    "T26n1536_020:0450b10_0": "精勤數習此加行已，復進修行此定方便，謂於加行所引生道，數習數修數多所作。",
    "T26n1536_020:0450b11_1": "既於加行所引生道，數習數修數多所作，心便安住等住近住，相續一趣繫念一境，思惟此境定是黃相。",
    "T26n1536_020:0450b14_2": "由心安住等住近住，相續一趣繫念一境，思惟此境定是黃相，無二無轉能入黃定，而未能入黃遍處定。",
    "T26n1536_020:0450b16_3": "問：若此未能入黃遍處定者，黃遍處定加行云何？",
    "T26n1536_020:0450b17_4": "修觀行者由何方便乃能證入黃遍處定？",
    "T26n1536_020:0450b18_5": "答：即依如前所入黃定，令心隨順調伏趣向，漸次柔和周遍柔和。",
    "T26n1536_020:0450b20_6": "一趣定已，復想此黃漸次增廣，東南西北遍皆是黃，彼想此黃漸次增廣，東南西北遍是黃故，心便散動馳流諸相，不能一趣繫念一境，思惟此境遍皆是黃。",
    "T26n1536_020:0450b23_7": "彼心散動馳流諸相，不能一趣繫念一境，思惟此境遍是黃故，未能證入黃遍處定。",
    "T26n1536_020:0450b25_8": "為攝散動馳流心故，於遍黃相繫念思惟，此遍是黃非遍青等。",
    "T26n1536_020:0450b26_9": "思惟此相精勤勇猛，乃至令心相續久住，由斯加行乃漸能入黃遍處定。",
    "T26n1536_020:0450b28_10": "精勤數習此加行已，復進修行此定方便，謂於加行所引生道，數習數修數多所作。",
    "T26n1536_020:0450c01_11": "既於加行所引生道，數習數修數多所作，心便安住等住近住，相續一趣繫念一境，思惟此境遍皆是黃。",
    "T26n1536_020:0450c03_12": "由心安住等住近住，相續一趣繫念一境，思惟此境遍皆是黃，無二無轉從此乃入黃遍處定。",
    "T26n1536_020:0450c05_13": "言上下者，謂上下方。",
    "T26n1536_020:0450c06_14": "言傍布者，謂東南等。",
    "T26n1536_020:0450c06_15": "言無二者，謂無間雜。",
    "T26n1536_020:0450c07_16": "無邊無際者，謂邊際難測。",
    "T26n1536_020:0450c07_17": "是第六者，謂諸定中漸次順次相續次第數為第六。",
    "T26n1536_020:0450c09_18": "言遍處者，謂此定中所有善色受想行識，皆名遍處。",
    "T26n1536_020:0450c11_0": "問：赤遍處定加行云何？",
    "T26n1536_020:0450c11_1": "修觀行者由何方便而能證入赤遍處定？",
    "T26n1536_020:0450c12_2": "答：初修業者創修觀時，於此世界或取赤樹、或取赤葉、或取赤花、或取赤果、或取赤衣、或取種種赤莊嚴具、或取赤雲、或取赤水、或取種種諸餘赤物。",
    "T26n1536_020:0450c15_3": "彼於如是隨取一相，以勝解力繫念思惟假想觀察安立信解是某赤相。",
    "T26n1536_020:0450c17_4": "彼由於此以勝解力繫念思惟假想觀察安立信解是某赤故，心便散動馳流諸相，不能一趣繫念一境，思惟此境是赤非餘。",
    "T26n1536_020:0450c20_5": "彼心散動馳流諸相，不能一趣繫念一境，思惟此境定是赤故，未能證入赤遍處定。",
    "T26n1536_020:0450c22_6": "為攝散動馳流心故，於一赤相繫念思惟，謂此是赤非為黃等。",
    "T26n1536_020:0450c24_0": "思惟此相精勤勇猛，乃至令心相續久住，由斯加行能入赤定。",
    "T26n1536_020:0450c25_1": "精勤數習此加行已，復進修行此定方便，謂於加行所引生道，數習數修數多所作。",
    "T26n1536_020:0450c27_2": "既於加行所引生道，數習數修數多所作，心便安住等住近住，相續一趣繫念一境，思惟此境定是赤相。",
    "T26n1536_020:0450c29_3": "由心安住等住近住，相續一趣繫念一境，思惟此境定是赤相，無二無轉能入赤定，而未能入赤遍處定。",
    "T26n1536_020:0451a03_0": "問：若此未能入赤遍處定者，赤遍處定加行云何？",
    "T26n1536_020:0451a04_1": "修觀行者由何方便乃能證入赤遍處定？",
    "T26n1536_020:0451a05_2": "答：即依如前所入赤定，令心隨順調伏趣向，漸次柔和周遍柔和。",
    "T26n1536_020:0451a06_3": "一趣定已，復想此赤漸次增廣，東南西北遍皆是赤。",
    "T26n1536_020:0451a07_4": "彼想此赤漸次增廣，東南西北遍是赤故，心便散動馳流諸相，不能一趣繫念一境，思惟此境遍皆是赤。",
    "T26n1536_020:0451a10_0": "彼心散動馳流諸相，不能一趣繫念一境，思惟此境遍是赤故，未能證入赤遍處定。",
    "T26n1536_020:0451a11_1": "為攝散動馳流心故，於遍赤相繫念思惟，此遍是赤非遍黃等。",
    "T26n1536_020:0451a13_2": "思惟此相精勤勇猛，乃至令心相續久住，由斯加行乃漸能入赤遍處定。",
    "T26n1536_020:0451a14_3": "精勤數習此加行已，復進修行此定方便，謂於加行所引生道，數習數修數多所作。",
    "T26n1536_020:0451a16_4": "既於加行所引生道，數習數修數多所作，心便安住等住近住，相續一趣繫念一境，思惟此境遍皆是赤。",
    "T26n1536_020:0451a19_5": "由心安住等住近住，相續一趣繫念一境思惟此境遍皆是赤，無二無轉從此乃入赤遍處定。",
    "T26n1536_020:0451a21_6": "言上下者，謂上下方。",
    "T26n1536_020:0451a21_7": "言傍布者，謂東南等。",
    "T26n1536_020:0451a22_8": "言無二者，謂無間雜。",
    "T26n1536_020:0451a22_9": "無邊無際者，謂邊際難測。",
    "T26n1536_020:0451a23_10": "是第七者，謂諸定中漸次順次相續次第數為第七。",
    "T26n1536_020:0451a24_11": "言遍處者，謂此定中所有善色受想行識，皆名遍處。",
    "T26n1536_020:0451a26_0": "問：白遍處定加行云何？",
    "T26n1536_020:0451a26_1": "修觀行者由何方便而能證入白遍處定？",
    "T26n1536_020:0451a27_2": "答：初修業者創修觀時，於此世界或取白樹、或取白葉、或取白花、或取白菓、或取白衣、或取種種白莊嚴具、或取白雲、或取白水、或取種種諸餘白物。",
    "T26n1536_020:0451b01_3": "彼於如是隨取一相，以勝解力繫念思惟假想觀察安立信解是某白相。",
    "T26n1536_020:0451b03_4": "彼由於此以勝解力繫念思惟假想觀察安立信解是某白故，心便散動馳流諸相，不能一趣繫念一境，思惟此境是白非餘。",
    "T26n1536_020:0451b06_5": "彼心散動馳流諸相，不能一趣繫念一境，思惟此境定是白故，未能證入白遍處定。",
    "T26n1536_020:0451b08_6": "為攝散動馳流心故，於一白相繫念思惟，謂此是白非為赤等。",
    "T26n1536_020:0451b09_7": "思惟此相精勤勇猛，乃至令心相續久住，由斯加行能入白定。",
    "T26n1536_020:0451b10_8": "精勤數習此加行已，復進修行此定方便，謂於加行所引生道，數習數修數多所作。",
    "T26n1536_020:0451b12_9": "既於加行所引生道，數習數修數多所作，心便安住等住近住，相續一趣繫念一境，思惟此境定是白相。",
    "T26n1536_020:0451b15_10": "由心安住等住近住，相續一趣繫念一境，思惟此境定是白相，無二無轉能入白定，而未能入白遍處定。",
    "T26n1536_020:0451b17_11": "問：若此未能入白遍處定者，白遍處定加行云何？",
    "T26n1536_020:0451b18_12": "修觀行者由何方便乃能證入白遍處定？",
    "T26n1536_020:0451b19_13": "答：即依如前所入白定，令心隨順調伏趣向，漸次柔和周遍柔和。",
    "T26n1536_020:0451b21_14": "一趣定已，復想此白漸次增廣，東南西北遍皆是白。",
    "T26n1536_020:0451b22_15": "彼想此白漸次增廣，東南西北遍是白故，心便散動馳流諸相，不能一趣繫念一境，思惟此境遍皆是白。",
    "T26n1536_020:0451b24_16": "彼心散動馳流諸相，不能一趣繫念一境，思惟此境遍是白故，未能證入白遍處定。",
    "T26n1536_020:0451b26_17": "為攝散動馳流心故，於遍白相繫念思惟，此遍是白非遍赤等。",
    "T26n1536_020:0451b27_18": "思惟此相精勤勇猛，乃至令心相續久住，由斯加行乃漸能入白遍處定。",
    "T26n1536_020:0451b29_19": "精勤數習此加行已，復進修行此定方便，謂於加行所引生道，數習數修數多所作。",
    "T26n1536_020:0451c02_20": "既於加行所引生道，數習數修數多所作，心便安住等住近住，相續一趣繫念一境，思惟此境遍皆是白。",
    "T26n1536_020:0451c04_21": "由心安住等住近住，相續一趣繫念一境，思惟此境遍皆是白，無二無轉從此乃入白遍處定。",
    "T26n1536_020:0451c06_22": "言上下者，謂上下方。",
    "T26n1536_020:0451c07_23": "言傍布者，謂東南等。",
    "T26n1536_020:0451c07_24": "言無二者，謂無間雜。",
    "T26n1536_020:0451c08_25": "無邊無際者，謂邊際難測。",
    "T26n1536_020:0451c08_26": "是第八者，謂諸定中漸次順次相續次第數為第八。",
    "T26n1536_020:0451c10_27": "言遍處者，謂此定中所有善色受想行識，皆名遍處。",
    "T26n1536_020:0451c12_0": "問：空遍處定加行云何？",
    "T26n1536_020:0451c12_1": "修觀行者由何方便而能證入空遍處定？",
    "T26n1536_020:0451c13_2": "答：初修業者創修觀時，於此世界取舍上空、或地上空、或樹上空、或巖上空、或山上空、或川中空、或谷中空。",
    "T26n1536_020:0451c15_3": "於此等空隨取一相，以勝解力繫念思惟假想觀察安立信解是某空相。",
    "T26n1536_020:0451c17_4": "彼由於此以勝解力繫念思惟假想觀察安立信解是某空故，心便散動馳流諸相，不能一趣繫念一境，思惟此境是空非餘。",
    "T26n1536_020:0451c20_5": "彼心散動馳流諸相，不能一趣繫念一境，思惟此境定是空故，未能證入空遍處定。",
    "T26n1536_020:0451c22_6": "為攝散動馳流心故，於一空相繫念思惟，謂此是空非為識等。",
    "T26n1536_020:0451c23_7": "思惟此相精勤勇猛，乃至令心相續久住，由斯加行能入空定。",
    "T26n1536_020:0451c25_8": "精勤數習此加行已，復進修行此定方便，謂於加行所引生道，數習數修數多所作。",
    "T26n1536_020:0451c26_9": "既於加行所引生道，數習數修數多所作，心便安住等住近住，相續一趣繫念一境，思惟此境定是空相。",
    "T26n1536_020:0451c29_10": "由心安住等住近住，相續一趣繫念一境，思惟此境定是空相，無二無轉能入空定，而未證入空遍處定。",
    "T26n1536_020:0452a02_11": "問：若此未能入空遍處定者，空遍處定加行云何？",
    "T26n1536_020:0452a03_12": "修觀行者由何方便乃能證入空遍處定？",
    "T26n1536_020:0452a04_13": "答：即依如前所入空定，令心隨順調伏趣向，漸次柔和周遍柔和。",
    "T26n1536_020:0452a06_14": "一趣定已，復想此空漸次增廣，東南西北遍皆是空。",
    "T26n1536_020:0452a07_15": "彼想此空漸次增廣，東南西北遍是空故，心便散動馳流諸相，不能一趣繫念一境，思惟此境遍皆是空。",
    "T26n1536_020:0452a09_16": "彼心散動馳流諸相，不能一趣繫念一境，思惟此境遍是空故，未能證入空遍處定。",
    "T26n1536_020:0452a11_17": "為攝散動馳流心故，於遍空相繫念思惟，此遍是空非遍識等。",
    "T26n1536_020:0452a12_18": "思惟此相精勤勇猛，乃至令心相續久住，由斯加行乃漸能入空遍處定。",
    "T26n1536_020:0452a14_19": "精勤數習此加行已，復進修行此定方便，謂於加行所引生道，數習數修數多所作。",
    "T26n1536_020:0452a16_20": "既於加行所引生道，數習數修數多所作，心便安住等住近住，相續一趣繫念一境，思惟此境遍皆是空。",
    "T26n1536_020:0452a18_21": "由心安住等住近住，相續一趣繫念一境，思惟此境遍皆是空，無二無轉從此乃入空遍處定。",
    "T26n1536_020:0452a21_0": "言上下者，謂上下方。",
    "T26n1536_020:0452a21_1": "言傍布者，謂東南等。",
    "T26n1536_020:0452a21_2": "言無二者，謂無間雜。",
    "T26n1536_020:0452a22_3": "無邊無際者，謂邊際難測。",
    "T26n1536_020:0452a23_0": "是第九者，謂諸定中漸次順次相續次第數為第九。",
    "T26n1536_020:0452a24_1": "言遍處者，謂此空無邊處定中所有善色受想行識，皆名遍處。",
    "T26n1536_020:0452a26_0": "問：識遍處定加行云何？",
    "T26n1536_020:0452a26_1": "修觀行者由何方便而能證入識遍處定？",
    "T26n1536_020:0452a27_2": "答：初修業者創修觀時，於此身中或取清淨眼識相、或取清淨耳識相、或取清淨鼻識相、或取清淨舌識相、或取清淨身識相、或取清淨意識相。",
    "T26n1536_020:0452b01_3": "於此諸識隨取一相，以勝解力繫念思惟假想觀察安立信解是某識相。",
    "T26n1536_020:0452b03_4": "彼由於此以勝解力繫念思惟假想觀察安立信解是某識故，心便散動馳流諸相，不能一趣繫念一境，思惟此境是識非餘。",
    "T26n1536_020:0452b06_5": "彼心散動馳流諸相，不能一趣繫念一境，思惟此境定是識故，未能證入識遍處定。",
    "T26n1536_020:0452b08_0": "為攝散動馳流心故，於一識相繫念思惟，謂此是識非為空等。",
    "T26n1536_020:0452b09_1": "思惟此相精勤勇猛，乃至令心相續久住，由斯加行能入識定。",
    "T26n1536_020:0452b10_2": "精勤數習此加行已，復進修行此定方便，謂於加行所引生道，數習數修數多所作。",
    "T26n1536_020:0452b12_3": "既於加行所引生道，數習數修數多所作，心便安住等住近住，相續一趣繫念一境，思惟此境定是識相。",
    "T26n1536_020:0452b15_4": "由心安住等住近住，相續一趣繫念一境，思惟此境定是識相，無二無轉能入識定，而未能入識遍處定。",
    "T26n1536_020:0452b17_5": "問：若此未能入識遍處定者，識遍處定加行云何？",
    "T26n1536_020:0452b18_6": "修觀行者由何方便乃能證入識遍處定？",
    "T26n1536_020:0452b19_7": "答：即依如前所入識定，令心隨順調伏趣向，漸次柔和周遍柔和。",
    "T26n1536_020:0452b20_8": "一趣定已，復想此識漸次增廣，東南西北遍皆是識，彼想此識漸次增廣，東南西北遍是識故，心便散動馳流諸相，不能一趣繫念一境，思惟此境遍皆是識。",
    "T26n1536_020:0452b24_9": "彼心散動馳流諸相，不能一趣繫念一境，思惟此境遍皆識故，未能證入識遍處定。",
    "T26n1536_020:0452b26_10": "為攝散動馳流心故，於遍識相繫念思惟，此遍是識非遍空等。",
    "T26n1536_020:0452b27_11": "思惟此相精勤勇猛，乃至令心相續久住，由斯加行乃漸能入識遍處定。",
    "T26n1536_020:0452b29_12": "精勤數習此加行已，復進修行此定方便，謂於加行所引生道，數習數修數多所作。",
    "T26n1536_020:0452c02_13": "既於加行數習數修數多所作，心便安住等住近住，相續一趣繫念一境，思惟此境遍皆是識。",
    "T26n1536_020:0452c04_14": "由心安住等住近住，相續一趣繫念一境，思惟此境遍皆是識，無二無轉從此乃入識遍處定。",
    "T26n1536_020:0452c06_15": "言上下者，謂上下方。",
    "T26n1536_020:0452c07_0": "言傍布者，謂東南等。",
    "T26n1536_020:0452c07_1": "言無二者，謂無間雜。",
    "T26n1536_020:0452c07_2": "無邊無際者，謂邊際難測。",
    "T26n1536_020:0452c08_3": "是第十者，謂諸定中漸次順次相續次第數為第十。",
    "T26n1536_020:0452c09_4": "言遍處者，謂此識無邊處定中所有善受想行識，皆名遍處。",
    "T26n1536_020:0452c11_5": "十無學法者，云何為十？",
    "T26n1536_020:0452c11_6": "答：一、無學正見；二、無學正思惟；三、無學正語；四、無學正業；五、無學正命；六、無學正勤；七、無學正念；八、無學正定；九、無學正解脫；十、無學正智。",
    "T26n1536_020:0452c14_7": "云何無學正見？",
    "T26n1536_020:0452c15_8": "答：盡智、無生智，盡所不攝無學慧，是名無學正見。",
    "T26n1536_020:0452c16_9": "云何無學正思惟？",
    "T26n1536_020:0452c16_10": "答：諸聖弟子於苦思惟苦、於集思惟集、於滅思惟滅、於道思惟道，無學作意相應所有思惟、等思惟、近思惟，尋求、等尋求、近尋求，推覓、等推覓、近推覓，令心於法麁動而轉，是名無學正思惟。",
    "T26n1536_020:0452c20_11": "云何無學正語？",
    "T26n1536_020:0452c21_12": "答：諸聖弟子，於苦思惟苦、於集思惟集、於滅思惟滅、於道思惟道，無學作意相應簡擇力故，除趣邪命語四惡行，於餘語惡行所得無學遠離、勝遠離、近遠離、極遠離，寂靜律儀無作無造，棄捨防護不行不犯，船筏橋樑堤塘牆塹，於所制約不踰不踰性、不越不越性無表語業，是名無學正語。",
    "T26n1536_020:0452c27_13": "云何無學正業？",
    "T26n1536_020:0452c28_14": "答：諸聖弟子，於苦思惟苦、於集思惟集、於滅思惟滅、於道思惟道，無學作意相應簡擇力故，除趣邪命身三惡行，於餘身惡行所得無學遠離、勝遠離、近遠離、極遠離，寂靜律儀無作無造，棄捨防護不行不犯，船筏橋梁隄塘牆塹，於所制約不踰不踰性、不越不越性無表身業，是名無學正業。",
    "T26n1536_020:0453a05_15": "云何無學正命？",
    "T26n1536_020:0453a05_16": "答：諸聖弟子，於苦思惟苦、於集思惟集、於滅思惟滅、於道思惟道，無學作意相應簡擇力故，於趣邪命身語惡行所得無學遠離、勝遠離、近遠離、極遠離，寂靜律儀無作無造，棄捨防護不行不犯，船筏橋梁隄塘牆塹，於所制約不踰不踰性、不越不越性無表身語業、是名無學正命。",
    "T26n1536_020:0453a12_17": "云何無學正勤？",
    "T26n1536_020:0453a12_18": "答：諸聖弟子，於苦思惟苦、於集思惟集、於滅思惟滅、於道思惟道，無學作意相應所有勤精進勇健勢猛熾盛難制勵意不息，是名無學正勤。",
    "T26n1536_020:0453a15_19": "云何無學正念？",
    "T26n1536_020:0453a16_20": "答：諸聖弟子，於苦思惟苦、於集思惟集、於滅思惟滅、於道思惟道，無學作意相應所有念、隨念、專念、憶念，不忘不失、不遺不漏、不失法性、心明記性，是名無學正念。",
    "T26n1536_020:0453a19_21": "云何無學正定？",
    "T26n1536_020:0453a20_22": "答：諸聖弟子，於苦思惟苦、於集思惟集、於滅思惟滅、於道思惟道，無學作意相應所有心住、等住、近住、安住，不散不亂攝止等持心一境性，是名無學正定。",
    "T26n1536_020:0453a23_23": "云何無學正解脫？",
    "T26n1536_020:0453a23_24": "答：諸聖弟子，於苦思惟苦、於集思惟集、於滅思惟滅、於道思惟道，無學作意相應所有心勝解、已勝解、當勝解，是名無學正解脫。",
    "T26n1536_020:0453a26_25": "云何無學正智？",
    "T26n1536_020:0453a27_26": "答：盡智、無生智、是名無學正智。",
    "T26n1536_020:0453a28_0": "爾時舍利子告苾芻眾言：「具壽當知，佛於一法乃至十法，現等覺已，為諸弟子宣說開示。",
    "T26n1536_020:0453b01_0": "我與大眾皆共和合，親對世尊已結集竟，諸苾芻眾皆應受持，為他演說廣令流布。",
    "T26n1536_020:0453b02_1": "佛滅度後勿有乖違，當令隨順梵行法律久住，利樂無量有情，哀愍世間諸天人眾，令獲殊勝義利安樂。」",
    "T26n1536_020:0453b06_0": "讚勸品第十二",
    "T26n1536_020:0453b07_0": "爾時世尊知舍利子為苾芻眾說法已訖，從臥而起身心調暢，整理衣服結加趺坐，讚舍利子：「善哉善哉！",
    "T26n1536_020:0453b09_1": "汝今善能於此臺觀與苾芻眾和合，結集如來所說增一法門。",
    "T26n1536_020:0453b10_2": "汝可從今為諸大眾數復宣說如是法門，此法能令諸天人等長夜證會義利安樂。」",
    "T26n1536_020:0453b12_3": "世尊復告苾芻眾言：「汝等皆應受持讀誦舍利子說集異法門。",
    "T26n1536_020:0453b14_4": "如是法門，能引大善大義大法清白梵行，復證通慧菩提涅槃。",
    "T26n1536_020:0453b15_5": "淨信出家諸善男子，受持讀誦如是法門，不久定當辦所辦事。」",
    "T26n1536_020:0453b16_6": "時薄伽梵說是語已，諸苾芻眾歡喜踊躍，頂禮佛足信受奉行。",
    "T26n1536_020:0453b19_0": "說一切有部集異門足論卷第二十"
}