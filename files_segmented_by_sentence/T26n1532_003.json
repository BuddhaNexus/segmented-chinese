{
    "T26n1532_003:0346b07_0": "勝思惟梵天所問經論卷第三",
    "T26n1532_003:0346b09_0": "天親菩薩造",
    "T26n1532_003:0346b10_0": "後魏北印度三藏菩提流支譯",
    "T26n1532_003:0346b11_0": "◎住於福田能消供養者，依福田地住羅漢道，堪受供養故。",
    "T26n1532_003:0346b12_1": "大師世尊猶尚不能消諸供養，何況我等能消供養者，此明何義？",
    "T26n1532_003:0346b13_2": "如實知法性本來清淨故。",
    "T26n1532_003:0346b14_3": "以是故言「大師世尊猶尚不能消諸供養，何況我等」。",
    "T26n1532_003:0346b15_4": "此以何義？",
    "T26n1532_003:0346b15_5": "以離法界更無有人受供養者，以彼法界本來清淨故。",
    "T26n1532_003:0346b17_6": "此以何義？",
    "T26n1532_003:0346b17_7": "以住福田地者住羅漢地堪受供養，以如實知清淨法界故。",
    "T26n1532_003:0346b18_8": "以諸世間不知如來是勝福田，是故說言「大師世尊猶尚不能消諸供養」。",
    "T26n1532_003:0346b20_9": "此以何義？",
    "T26n1532_003:0346b20_10": "以離法界更無別有清淨法相，以彼法界自性清淨故、依受供養故、問福田故。",
    "T26n1532_003:0346b22_11": "次問應受供養福田之人，何者是耶？",
    "T26n1532_003:0346b23_12": "如經次言「不為世法之所牽者」故。",
    "T26n1532_003:0346b24_13": "世尊如是依諸菩薩是世福田，說受供養福田之相，是故答言「不為世法之所牽」故。",
    "T26n1532_003:0346b26_14": "此以何義？",
    "T26n1532_003:0346b26_15": "以諸菩薩摩訶薩等常在世間行世間法，不為世法之所染污，雖有勝負得失毀譽稱譏苦樂世法等門皆不能牽。",
    "T26n1532_003:0346b28_16": "菩薩心體其心堅固，不隨如是八種世法。",
    "T26n1532_003:0346b29_17": "於如是等心堅不動，貪欲瞋癡所不能牽。",
    "T26n1532_003:0346c01_18": "如是人者，是受供養福田人也。",
    "T26n1532_003:0346c02_19": "是名福田能受供養，是為清淨。",
    "T26n1532_003:0346c03_20": "以是義故，因福田人故，問清淨福田之相。",
    "T26n1532_003:0346c05_0": "以諸菩薩雖復多受眷屬利養，而不起心攝取一法執著一法，以是義故能消供養，是勝福田能消供養。",
    "T26n1532_003:0346c07_1": "示現此義，是故次問能消供養。",
    "T26n1532_003:0346c08_2": "無所取著者，示現能受福田勝相，是故得彼二相功德福田之名。",
    "T26n1532_003:0346c10_0": "以諸菩薩為諸眾生不失安隱，起菩提心為諸眾生修行彼處諸功德故，得彼功德供養恭敬福田中勝。",
    "T26n1532_003:0346c12_1": "示現此義，是故次問清淨福田。",
    "T26n1532_003:0346c13_2": "以彼不壞菩提心故，是能受供清淨福田。",
    "T26n1532_003:0346c14_0": "以是菩薩能作福田，攝取眾生作善知識。",
    "T26n1532_003:0346c14_1": "示現此義，是故次第問善知識。",
    "T26n1532_003:0346c15_2": "直心修行如是次第入於禪定，從禪定起與諸眾生安隱之樂，不捨一切諸眾生故，示現菩薩勝善知識。",
    "T26n1532_003:0346c18_3": "菩薩如是能作善友，依如來教自利利他修行諸行不失師恩。",
    "T26n1532_003:0346c19_4": "示現此義，是故次問能報佛恩。",
    "T26n1532_003:0346c20_5": "為得菩提不斷佛種故、心為利益他故，於如來自作所作勝報恩行。",
    "T26n1532_003:0346c22_0": "以報恩者有諸功德供養等行。",
    "T26n1532_003:0346c22_1": "示現此義，是故次問供養於佛。",
    "T26n1532_003:0346c23_2": "以法身實際自體不生，於如來身能知不生實際證相，為求彼法必得不失，於一切時供養如來。",
    "T26n1532_003:0346c25_3": "是故菩薩以勝供養供養諸佛。",
    "T26n1532_003:0346c27_0": "以為供養諸如來故，親近諸佛。",
    "T26n1532_003:0346c27_1": "示現此義，是故次問親近於佛。",
    "T26n1532_003:0346c28_2": "謂諸菩薩寧捨身命，終不捨於十地諸行。",
    "T26n1532_003:0346c29_3": "以為攝取十地行故，不捨禁戒得如法體，親近諸佛及諸菩薩，示現勝行故。",
    "T26n1532_003:0347a03_0": "以近諸佛及諸菩薩生尊重心恭敬如來，示現此義，是故次問恭敬於佛。",
    "T26n1532_003:0347a04_1": "以無差別一切諸根，為一切根修行諸行，是故不生煩惱之心。",
    "T26n1532_003:0347a06_2": "以能修行善護諸根，是故得彼尊重勝心。",
    "T26n1532_003:0347a07_3": "菩薩如是正修行已得大果報。",
    "T26n1532_003:0347a07_4": "示現此義，是故次第問於財富。",
    "T26n1532_003:0347a08_5": "得出世間信等七種最勝法財，示現於此勝法大財而得上上勝欲心相。",
    "T26n1532_003:0347a10_6": "已得斷除障行諸欲離諸欲相，受於法樂、受飲食樂，得證如實法。",
    "T26n1532_003:0347a11_7": "如實修行信戒慚愧聞捨慧等，說財物施如次第說。",
    "T26n1532_003:0347a12_8": "又慚與愧二種法財，此依斷除煩惱熱法，應如是知。",
    "T26n1532_003:0347a14_0": "菩薩雖有七種法財，不生心念我足不足。",
    "T26n1532_003:0347a14_1": "示現此義，是故次第問於知足。",
    "T26n1532_003:0347a15_2": "以為攝取諸眾生故，菩薩雖求供養恭敬，而心常求無上般若，不以為足、不生具足心，名為知足。",
    "T26n1532_003:0347a17_3": "既知足已，離於諸欲。",
    "T26n1532_003:0347a18_4": "示現此義，是故次第問於遠離。",
    "T26n1532_003:0347a19_5": "菩薩雖於三界中行而不求彼處，以得寂靜勝上心故。",
    "T26n1532_003:0347a21_0": "既得寂靜勝上心已遠離身心，示現此義，是故次問無諸惡行。",
    "T26n1532_003:0347a22_1": "菩薩雖復受用種種勝妙境界，而心不為煩惱所染，以得勝心護諸根故。",
    "T26n1532_003:0347a25_0": "菩薩既得護諸根已，於一切處皆不怖畏，不怖畏故得受安樂。",
    "T26n1532_003:0347a26_1": "示現此義，是故次第問於樂人。",
    "T26n1532_003:0347a27_2": "菩薩雖受供養恭敬而不貪著，常不捨離一切眾生，如實善知諸有為行，離諸煩惱故得勝樂。",
    "T26n1532_003:0347b01_0": "如是不著離諸煩惱得勝樂已，則得不捨受樂眾生，如是則能到於彼岸。",
    "T26n1532_003:0347b02_1": "示現此義，是故次問能到彼岸。",
    "T26n1532_003:0347b03_2": "以諸菩薩示現諸趣六入之身，攝取一切六入眾生，為斷彼欲、令得彼岸離貪欲心，是故名為能捨六入。",
    "T26n1532_003:0347b05_3": "捨六入故，則得勝心到於彼岸。",
    "T26n1532_003:0347b07_0": "菩薩如是以得勝心到彼岸故彼處正住。",
    "T26n1532_003:0347b08_0": "示現此義，是故次問住於彼岸。",
    "T26n1532_003:0347b08_1": "以不分別世間涅槃道無分別智證無我法，住於無住涅槃得無生法忍。",
    "T26n1532_003:0347b10_2": "以是義故，第八地中得同不同智，是故名為到於彼岸住於勝處。",
    "T26n1532_003:0347b12_0": "菩薩如是住於彼岸，滿足出世間諸波羅蜜。",
    "T26n1532_003:0347b13_0": "示現此義，是故次問云何增長諸波羅蜜。",
    "T26n1532_003:0347b13_1": "以求一切智心故，施等增長；以為施等展轉增長，是故菩薩為諸眾生說一切智心。",
    "T26n1532_003:0347b15_2": "諸菩薩等為令眾生發菩提心增長施行，是故菩薩先世已曾令諸眾生發菩提心修行布施。",
    "T26n1532_003:0347b17_3": "菩薩如是自行布施教人行施，餘者復施教化眾生令行布施，彼諸菩薩亦令眾生發菩提心修行布施，彼諸菩薩復令眾生發心行施。",
    "T26n1532_003:0347b21_0": "如是展轉自心住施、令他住施。",
    "T26n1532_003:0347b21_1": "以是義故，施波羅蜜展轉增長，以常不捨菩提心故。",
    "T26n1532_003:0347b22_2": "說持戒波羅蜜，餘毀禁者令得持戒。",
    "T26n1532_003:0347b23_3": "以不捨離菩提行心，為得大菩提故、為令住持戒故、以見一切智心不退故，說忍辱波羅蜜。",
    "T26n1532_003:0347b25_4": "於菩提心中說菩薩名，為令餘處諸餘眾生生忍心故。",
    "T26n1532_003:0347b27_5": "忍一切罪、忍一切惡，思惟一切智心不得故，說精進波羅蜜。",
    "T26n1532_003:0347b28_6": "依精進波羅蜜，不見彼岸、不取苦行相，是故不生疲倦之心。",
    "T26n1532_003:0347b29_7": "以證一切智心寂靜故，說禪波羅蜜法，所謂心自性清淨不生不滅，以知寂靜智故、以散亂心一切不行故、不戲一切法故，說般若波羅蜜。",
    "T26n1532_003:0347c03_8": "以攝取無分別智故，以為示現餘波羅蜜善清淨故，為餘波羅蜜依一切智心說。",
    "T26n1532_003:0347c06_0": "障行煩惱對治法者，其唯如是見波羅蜜勝行無我，為佛法淳熟故、為教化眾生故，依於彼法，次問無量。",
    "T26n1532_003:0347c08_1": "於諸眾生不生有心而生慈心。",
    "T26n1532_003:0347c09_2": "此明何義？",
    "T26n1532_003:0347c09_3": "無異自身安隱心故，不生異身他眾生想。",
    "T26n1532_003:0347c10_4": "菩薩依彼不生法想行於悲心，以見苦法不成就故，以諸眾生著彼苦苦故生悲心。",
    "T26n1532_003:0347c12_5": "菩薩依彼，不生我想行於喜心，依彼見自身相離於喜心。",
    "T26n1532_003:0347c13_6": "見他資生具足成就，起貪嫉意心不生喜；菩薩不爾，更無貪相，隨喜於彼，是故遠離所治嫉妬，依離嫉妬行於喜心。",
    "T26n1532_003:0347c16_7": "菩薩依彼，不生彼我想行於捨心。",
    "T26n1532_003:0347c16_8": "依見彼我想，此對治故，行於捨心。",
    "T26n1532_003:0347c17_9": "第八地中無功用行，以得無分別智力故、以得同不同智慧力故、能遠離自他二心相故、於諸眾生與離染因快方便故。",
    "T26n1532_003:0347c21_0": "如是依波羅蜜依於無量，為利自身亦利他身而修行者，復依上上欲心、依受法樂、依斷煩惱，為如所說一切功德得增長故。",
    "T26n1532_003:0347c23_1": "次問云何住於信等？",
    "T26n1532_003:0347c24_2": "如彼次第能信無言之法住於信法。",
    "T26n1532_003:0347c25_3": "信第一法甚深法無我已，餘甚深法難信得信，以不執著一切音聲住聞慧中，如所聞法無有如是執著之心異求於法，雖少聞慧而能作多事故、但聞一行偈說多聞慧故。",
    "T26n1532_003:0347c29_4": "依內心相是故有慚，謂依他身自身不如法行，以知過失，離於彼處，捨外入故愧行成就。",
    "T26n1532_003:0348a02_5": "他人說法不如法行，離彼過失，以他人身是外入故。",
    "T26n1532_003:0348a03_6": "嫉妬人說彼人如是，捨於彼法名捨外入。",
    "T26n1532_003:0348a04_7": "此義應知。",
    "T26n1532_003:0348a04_8": "身口意業三種清淨，遍一切處成就功德能受供養，淨福田等乃至慚愧，如是所說諸功德等，對治所治身口意業善惡相應，以是義故名為清淨。",
    "T26n1532_003:0348a07_9": "依彼至到功德具足，是故名為遍行一切功德處也，如是應知。",
    "T26n1532_003:0348a09_10": "又復有義：遍至一切功德處者，於彼所說一切功德法中住故。",
    "T26n1532_003:0348a11_0": "十偈之義，一一如經。",
    "T26n1532_003:0348a12_0": "如是依世間法說能受供勝福田等諸功德已，即依彼義，如是次第梵天發問，此義應知。",
    "T26n1532_003:0348a14_0": "云何菩薩過世間法者，以諸聲聞亦過世間，是故如來示現勝法過諸聲聞出世間法，是故說言出過世間法。",
    "T26n1532_003:0348a16_1": "又復示現雖在世間行世間法而過世間，又而不為彼世法所染著，現行世間化眾生故。",
    "T26n1532_003:0348a18_2": "如經「如實善知世間諸法」故。",
    "T26n1532_003:0348a19_3": "又為聚集諸眾生故，現巧方便為彼眾生，攝取令入世間法故。",
    "T26n1532_003:0348a20_4": "知世間集諦、知世間所去，而依願智生於彼處，不為世間集所生故。",
    "T26n1532_003:0348a22_5": "取如是生，示現世間成就世諦，依世諦故為眾生說法，令諸眾生出過世間故。",
    "T26n1532_003:0348a23_6": "菩薩雖於世間中行，而終不為世間所染。",
    "T26n1532_003:0348a24_7": "得法無我住無住道，以為教化一切眾生，是故雖生於世間，為彼攝取世間之道故。",
    "T26n1532_003:0348a27_0": "三十五偈，如經所說。",
    "T26n1532_003:0348a28_0": "依說世間法，如來亦依自身世間、法世間識知境界，以樂說辯才說入世間法相。",
    "T26n1532_003:0348a29_1": "以如來法出過聲聞出世間法，聲聞亦過世間境界，如來過彼聲聞境界，復說勝法。",
    "T26n1532_003:0348b02_2": "說彼法者，為餘眾生過世間故，示現如是出世間方便。",
    "T26n1532_003:0348b03_3": "「梵天言：世間者，我說五陰名為世間」者，此中示現五取陰應知，依世間說故。",
    "T26n1532_003:0348b05_4": "貪著五陰者，貪著是愛也。",
    "T26n1532_003:0348b06_5": "名為世間集者，以依彼愛，世間聚集故。",
    "T26n1532_003:0348b07_6": "過去未來現在諸陰滅故，以未來世陰因盡故，以更不種未來種子故名為滅。",
    "T26n1532_003:0348b09_0": "觀察五陰不見二名為世間滅道者，求道不求道一。",
    "T26n1532_003:0348b10_1": "二一向不得聖道，示現勝故。",
    "T26n1532_003:0348b10_2": "此明何義？",
    "T26n1532_003:0348b11_3": "世間對治非一向定，若有對治則能厭苦，若無對治則退彼法；若有一法為對治此法，則不對治餘法；若有一法為對治下地，則非上地對治。",
    "T26n1532_003:0348b14_4": "聖道對治則不如是，以一切時一切法對治故。",
    "T26n1532_003:0348b16_0": "如是依聲聞乘對治之義，說世間等差別相已，次依大乘對治法之義差別相說。",
    "T26n1532_003:0348b17_1": "依於大乘說法相者，如經「復次梵天！",
    "T26n1532_003:0348b18_2": "如是等故，所言五陰五陰者但有言說」者，於五陰中見聞知等但是名字分別說故。",
    "T26n1532_003:0348b20_3": "以依無始久遠集來、依分別體，是故執著彼法。",
    "T26n1532_003:0348b21_4": "菩薩觀察，若依如是名字分別，是言語見之世間也；若如言語名字分別貪著相者，彼為邪見、離隨順行，名世間集。",
    "T26n1532_003:0348b24_5": "如彼世間寂滅之相，如實觀察滅相之體，如實觀察所緣滅故，名世間滅。",
    "T26n1532_003:0348b25_6": "以何等道不取彼見名世間滅道？",
    "T26n1532_003:0348b26_7": "向說分別能治分別，示現無分別智。",
    "T26n1532_003:0348b27_8": "如是等世間境界如來已過，如來已得大涅槃故，攝取非過世間、非離世間道。",
    "T26n1532_003:0348c01_0": "如是依世間世間等說苦諦等已，依勝聖諦次下復問如來所說四聖諦者，以彼聖人虛妄分別苦等諸諦，如來示現真實聖諦則不如是。",
    "T26n1532_003:0348c04_1": "此以何義？",
    "T26n1532_003:0348c04_2": "諦有二種：一者相諦；二者心諦。",
    "T26n1532_003:0348c05_3": "以依如是二種諦故。",
    "T26n1532_003:0348c05_4": "依相諦者，說苦諦等所有法相、所有法體、所有實體，依彼非聖諦、聖諦無差別故，說道聖諦。",
    "T26n1532_003:0348c07_5": "依心諦者，說勝聖諦，彼聖諦中知顛倒心、不顛倒心故。",
    "T26n1532_003:0348c08_6": "此以何義？",
    "T26n1532_003:0348c09_7": "以非聖者說苦諦者，彼但受苦不知苦諦；說集諦者，彼人但聞虛妄集法，不知集諦；說滅諦者，彼聞滅名墮於斷見，不知滅諦；說道諦者，彼人但聞業與煩惱有為之法，如是之法但是有為世間集法，不知道諦。",
    "T26n1532_003:0348c14_0": "如是分別苦諦等四諦。",
    "T26n1532_003:0348c14_1": "若如是等皆有諦者，生三惡道諸眾生等，皆應有諦而彼無諦，以為示現如是義故，如經「梵天！",
    "T26n1532_003:0348c16_2": "若彼苦是實聖諦者，一切牛猪諸畜生等應有實諦。",
    "T26n1532_003:0348c17_3": "何以故？",
    "T26n1532_003:0348c18_0": "以彼皆受種種苦故。",
    "T26n1532_003:0348c18_1": "以是義故，苦非實諦」如是等故。",
    "T26n1532_003:0348c19_2": "以何義故諸畜生中唯說牛猪餘不說者，以畜生中唯牛與猪最愚朦故，以諸世間皆知牛猪最為鈍故。",
    "T26n1532_003:0348c21_3": "如是非聖虛妄分別謂以為諦，此義應知。",
    "T26n1532_003:0348c22_4": "以世間人依於苦門，虛妄執著以為苦諦；依於集門，虛妄執著以為集諦；依於滅門，欲離有漏法，虛妄執著以為滅諦；依道對治門，虛妄執著以為道諦。",
    "T26n1532_003:0348c26_0": "又苦集二諦無彼體相，以彼自體不成就故，以彼自體本來不生不和合故。",
    "T26n1532_003:0348c27_1": "以依彼虛妄執著心對治故，說知無生、無和合，是名聖人聖諦。",
    "T26n1532_003:0348c29_2": "諸有漏法亦一切時無如是體，以彼法體無可離故。",
    "T26n1532_003:0349a01_3": "以依彼虛妄執著心對治，依真如清淨彼一切法本來寂滅故，說知無生無滅，是名聖人聖諦對治。",
    "T26n1532_003:0349a03_4": "對治亦無彼體相，以彼自體不成就故，以彼道諦非對治諦故。",
    "T26n1532_003:0349a04_5": "以依彼虛妄執著心對治，依自性清淨心、依平等觀可觀、依淳熟智、依觀察智、依彼諸法一切法平等無二、無修道故，說以不二法得道，是名聖人聖諦。",
    "T26n1532_003:0349a08_6": "以說第一聖諦涅槃異名，名為道諦，是名聖人聖諦。",
    "T26n1532_003:0349a09_7": "以不誑故、以不生故，說為聖諦。",
    "T26n1532_003:0349a10_8": "又從無生乃至不二，謂依涅槃所修之道、依聖道諦一切法平等故，說一切法不二。",
    "T26n1532_003:0349a12_9": "說涅槃者，以真如法清淨得名，以彼涅槃離於可取能取法故，以依彼法而得名故。",
    "T26n1532_003:0349a13_10": "如是次第。",
    "T26n1532_003:0349a15_0": "又彼諦者，因不正念，名為虛妄語，非實聖諦。",
    "T26n1532_003:0349a16_0": "又即彼諦，因正念故，名為實語亦非實聖諦。",
    "T26n1532_003:0349a17_0": "是故示現妄語實語皆不成就。",
    "T26n1532_003:0349a17_1": "如經「梵天！",
    "T26n1532_003:0349a17_2": "實聖諦實聖諦者，非妄語非實語故」。",
    "T26n1532_003:0349a18_3": "彼非正念取我相等，示現應知。",
    "T26n1532_003:0349a19_4": "如是諸句，於一一法中生執著故，以異異義相縛應知。",
    "T26n1532_003:0349a20_5": "謂有一我我體是有以為根本，依根本我故有種種。",
    "T26n1532_003:0349a21_6": "以我不斷名為眾生，依命根住故名為命，數墮六道故名丈夫。",
    "T26n1532_003:0349a23_7": "如是等見自身是一，虛妄執著取我相等，即於彼我虛妄分別常與無常，墮於常見、墮於斷見。",
    "T26n1532_003:0349a25_8": "見我是色、我是無色，如是種種虛妄分別異異執著，著我是一。",
    "T26n1532_003:0349a26_9": "以我是物，以虛妄分別是故取相，依彼我虛妄分別取無明等，生虛妄分別而取生相。",
    "T26n1532_003:0349a29_0": "即依彼我虛妄分別取無明等滅，虛妄分別取斷滅相。",
    "T26n1532_003:0349b01_1": "如是生滅，依於我相。",
    "T26n1532_003:0349b01_2": "次第成彼虛妄分別，取世間相、取涅槃相。",
    "T26n1532_003:0349b02_3": "取彼世間、取涅槃者，如前所說諸取相等，所謂取者，希樂信等虛妄分別堅執定取。",
    "T26n1532_003:0349b04_4": "唯此是實餘者虛妄，是名為著。",
    "T26n1532_003:0349b05_5": "以彼諸見不可捨離，虛妄執著是名為觸。",
    "T26n1532_003:0349b06_6": "不離彼觸是名為取。",
    "T26n1532_003:0349b06_7": "如是次第不著不觸不取等者，是名實語，示現正念。",
    "T26n1532_003:0349b08_0": "如是依丈夫無我非妄語非實語說法已，次依法無我說苦等分別。",
    "T26n1532_003:0349b09_1": "離無分別智是故名誑，以是誑故名為妄語，是故示現彼二乘諦虛妄不實。",
    "T26n1532_003:0349b11_2": "分別三世一切法故彼念虛妄，是故示現無分別智。",
    "T26n1532_003:0349b12_3": "此以何義？",
    "T26n1532_003:0349b12_4": "以憶過去一切法門、分別現在一切諸法、念未來世一切法門，以是義故離於正念。",
    "T26n1532_003:0349b14_5": "菩薩住彼無分別智中，不戲一切法相，觀法無我得無住涅槃，以不住世間涅槃中故得平等見。",
    "T26n1532_003:0349b16_6": "菩薩如是善知法已，諸諦如說示現，不見成就諦故。",
    "T26n1532_003:0349b17_7": "聖人諦者，彼處無實語無妄語，以是義故，示現彼義。",
    "T26n1532_003:0349b20_0": "雖有正念、不正念心二種差別，而彼聖諦猶不成就。",
    "T26n1532_003:0349b21_1": "若住實相成就諦者，則一切時古今常爾恒如是住。",
    "T26n1532_003:0349b22_2": "自此以下示現彼義。",
    "T26n1532_003:0349b22_3": "如經「梵天！",
    "T26n1532_003:0349b23_4": "言實實者古今實故」。",
    "T26n1532_003:0349b23_5": "此明何義？",
    "T26n1532_003:0349b23_6": "彼法性法體，示現勝法體、聖法體因。",
    "T26n1532_003:0349b24_7": "世間、涅槃無差別故，是故名為常聖諦也。",
    "T26n1532_003:0349b25_8": "依世間、涅槃示現二，二聖諦成就。",
    "T26n1532_003:0349b26_9": "如是依真如相聖諦，示現不離世間聖諦，示現不取涅槃聖諦。",
    "T26n1532_003:0349b27_10": "如是說法相諦，證已而說者，示現彼人名為實說；彼人說聖諦名為邪說。",
    "T26n1532_003:0349b29_11": "自此以下示現彼義。",
    "T26n1532_003:0349c01_0": "示現彼人無增上戒學因，彼人不能守護諸根，示現少因故，示現彼無增上戒學；無彼增上定學因，示現彼無增上定學；無彼增上慧學因，示現彼無增上慧學。",
    "T26n1532_003:0349c04_1": "示是生相是苦諦等執著虛妄法，次第自配，此義應知。",
    "T26n1532_003:0349c05_2": "◎◎如是彼婆伽婆以為世尊，而彼聲聞但是外道。",
    "T26n1532_003:0349c07_3": "次下示現彼聲聞人成於外道，以彼愚人失物為諦、說物為諦，示現彼人墮於惡道故。",
    "T26n1532_003:0349c09_4": "以自不說、以如來得無言語法故，苦等諸諦自體不成，示說諦相。",
    "T26n1532_003:0349c10_5": "我如是證，示現不立有法相故。",
    "T26n1532_003:0349c11_6": "示現他不取故，菩提不可得。",
    "T26n1532_003:0349c11_7": "以無分別體故不取，我已得菩提法，無如是取，離一切有，以離三界離五道故，以過彼法得出世間聖道法故。",
    "T26n1532_003:0349c14_8": "如是不見一切諸法是菩提相，不證一法而證諸法，是故說為應正遍知。",
    "T26n1532_003:0349c16_9": "若如來於法無所得者，以何義故，說如來坐道場名為佛者？",
    "T26n1532_003:0349c17_10": "此問如來遮有物得故。",
    "T26n1532_003:0349c18_0": "如來說言我不得物，聞說法名世諦攝故；分別相故，依無體相法無我說。",
    "T26n1532_003:0349c19_1": "次依法無我問。",
    "T26n1532_003:0349c20_2": "彼法相、彼法無我，以一切法無體為體，遮有無二法。",
    "T26n1532_003:0349c21_3": "示現何義？",
    "T26n1532_003:0349c21_4": "示現彼法非有物可證、非無物可證，以彼法離於二相是故說證。",
    "T26n1532_003:0349c23_0": "如是說已，自下次說非謂一向不證實法。",
    "T26n1532_003:0349c23_1": "以見虛妄執著法無故，如實善知自性不生，以依顛倒他體而生。",
    "T26n1532_003:0349c25_2": "所謂染等分別體性，常一切時自性不生；知真如我如是證法。",
    "T26n1532_003:0349c27_0": "云何而知？",
    "T26n1532_003:0349c27_1": "如常不知不覺而知。",
    "T26n1532_003:0349c27_2": "言知識者，此為示現彼真如相亦不分別，以不見彼真實法體，以彼法體一切言語不可得故，是故示現彼證智因。",
    "T26n1532_003:0350a01_3": "不知不識不可見等者，於見聞覺識墮四種語。",
    "T26n1532_003:0350a02_4": "此諸句等，上上起門示現應知。",
    "T26n1532_003:0350a03_5": "不可取等，如彼法體如是彼法不可以彼見等取故。",
    "T26n1532_003:0350a04_6": "此以何義？",
    "T26n1532_003:0350a04_7": "以諸名字不可得故、過心境界故、以無戲論事故、相應法中不可相當故、以諸言語不能至到故、相應法中不可相當故、不可問答故、過六根故、過名字故、內身一切不可說故、無世間相故、世間法不行故、離於所作以有為法所不行故、以無世間心意意識分別相故、出過世間以無彼體故、以過於戲論無可對事故。",
    "T26n1532_003:0350a12_0": "如是示現所說法體無有一切諸分別已，示現彼法虛空相似應知。",
    "T26n1532_003:0350a13_1": "彼法虛空相似，有二種相應知：一者遍去，以離有無戲論法故、以得諸佛不可思議畢竟法故；二者無礙，以大慈心第一忍苦所不可作而能作故、以無言法依言說故、以依彼法令諸眾生得入法故。",
    "T26n1532_003:0350a18_2": "為示何義？",
    "T26n1532_003:0350a18_3": "諸有眾生依於黠慧我慢心故，不能信此所說法相，以為示現彼諸眾生善根微薄故。",
    "T26n1532_003:0350a20_4": "說彼法相，為明何義？",
    "T26n1532_003:0350a20_5": "明此法門一切世間所難信者，以世間意於同法中常顛倒故。",
    "T26n1532_003:0350a22_6": "此義云何？",
    "T26n1532_003:0350a22_7": "世間人意念云我等應證實諦，依三學法修行滿足，我依彼法應得涅槃。",
    "T26n1532_003:0350a24_8": "一向修善法以依彼法現受法樂。",
    "T26n1532_003:0350a24_9": "此善行次第，依佛出世以為根本，次有說法、次有如實修行伴侶眾僧，如是此法實諦等如實而住，以無戲論故。",
    "T26n1532_003:0350a27_10": "諸世間人所不能信，此義應知。",
    "T26n1532_003:0350a28_11": "「世尊！",
    "T26n1532_003:0350a28_12": "譬如水中出火火中出水」者，為示何義？",
    "T26n1532_003:0350a29_13": "以為示現煩惱如火，以非寂靜體，遠離彼體故；菩提如水，以其能滅煩惱火故。",
    "T26n1532_003:0350b01_14": "以彼不信與信相違，相應法而不相應，此義應知。",
    "T26n1532_003:0350b03_15": "言煩惱者，所謂一切愚癡凡夫，如是執著戲論，言有煩惱染我。",
    "T26n1532_003:0350b04_16": "為彼愚人遮煩惱體不成就故，以觀察法不可得故、以出世間智乃證得故、以識不能分別知故、以對治所治學修道故、以不執著能治所治二相法故，以得真如清淨法故、以無有心取得法故、能令彼障無勢力故、以彼障法本性不生故。",
    "T26n1532_003:0350b09_17": "如說法相，若人不生諸法相者，則得遠離一切邪見而得解脫，以得遠離取不實相能治所治分別心故。",
    "T26n1532_003:0350b13_0": "自此已下，依諸菩薩摩訶薩信法功德，讚歎彼菩薩有七種功德，此義應知。",
    "T26n1532_003:0350b14_1": "何等為七？",
    "T26n1532_003:0350b15_0": "一者所作諸行滿足功德；二者修行功德；三者入位功德；四者以自在心生有功德；五者善練功德；六者能集佛法修行功德；七者得果功德。",
    "T26n1532_003:0350b19_0": "云何所作諸行滿足功德？",
    "T26n1532_003:0350b19_1": "示現過去於諸佛所能作所作種種功德皆悉已辦故。",
    "T26n1532_003:0350b20_2": "復有何義？",
    "T26n1532_003:0350b21_3": "依二種義：一依功德；二依智慧。",
    "T26n1532_003:0350b21_4": "以能供養恭敬給侍，諸修行等如威儀故，聞正法故。",
    "T26n1532_003:0350b23_0": "如是次第菩薩如是滿足功德智慧行已，次應修行入地諸行，是故次說修行功德四句，示現有諸功德智慧增上，以飲食法食二種攝故。",
    "T26n1532_003:0350b26_1": "以依善知識復修諸行，能於義中、能於法中作巧方便，隨順正法如實修行故，以得上妙善根力故、依巧方便故。",
    "T26n1532_003:0350b28_2": "妙有二種：一者能作所作妙；二者深妙。",
    "T26n1532_003:0350b29_3": "能信彼處，以聞如是二種大妙不驚不怖故、以善護如來妙法藏故、以如說法一一隨順如實修行故、以不自見以不自觸法故。",
    "T26n1532_003:0350c04_0": "菩薩如是如實修行，自身畢竟入菩薩位，是故次說入位功德二十五句示現此義。",
    "T26n1532_003:0350c05_1": "云何名為生如來家？",
    "T26n1532_003:0350c06_2": "以是菩薩依佛家生、得佛法故。",
    "T26n1532_003:0350c07_3": "以能捨於分別煩惱，爾時攝取無分別智故，示現修行施等行故，以斷所治破戒法故。",
    "T26n1532_003:0350c09_0": "此以何義？",
    "T26n1532_003:0350c09_1": "以持戒故對於破戒。",
    "T26n1532_003:0350c09_2": "能起破戒諸煩惱滅，是故持戒治彼所治。",
    "T26n1532_003:0350c10_3": "以得對治惜身命故、以得對治懈怠心故、以對欲界惡不善故、以對一切諸不正見乃至對於小乘見故，如是名為入位功德。",
    "T26n1532_003:0350c13_4": "是出世間波羅蜜行功德應知，以於如來如實所說甚深之法正入功德不顛倒故。",
    "T26n1532_003:0350c15_5": "以彼不能作諸功德障，所謂天魔煩惱魔等不能作障，如是次第說，以能說法入功德故，以深意說不顛倒法功德入故，說法功德以如世諦第一義諦真實說故，如次第說。",
    "T26n1532_003:0350c19_6": "此明何義？",
    "T26n1532_003:0350c19_7": "法自性者，所謂諸法自體相等入彼應知。",
    "T26n1532_003:0350c20_8": "住持功德入法門流位，得清淨法故。",
    "T26n1532_003:0350c21_9": "以依如來住持之力能作所作故，是諸菩薩不共住功德同梵行故，以得持戒平等行故，以是菩薩有善法分增長功德，以出世間信等功德皆現前故。",
    "T26n1532_003:0350c24_10": "此是以不觸諸食功德。",
    "T26n1532_003:0350c25_11": "此明何義？",
    "T26n1532_003:0350c25_12": "隨宜而得。",
    "T26n1532_003:0350c25_13": "謂依乞食住處臥具及湯藥等知足功德，聖人所行隨何資生皆不觸故，樂離諸欲修行之相。",
    "T26n1532_003:0350c27_14": "不觸功德對觸應知。",
    "T26n1532_003:0350c28_15": "此復何義？",
    "T26n1532_003:0350c28_16": "不依於他智慧命活，是故易滿易養應知。",
    "T26n1532_003:0350c29_17": "以能隨順證智功德，自身畢竟得阿耨多羅三藐三菩提故，以心畢竟我定得故。",
    "T26n1532_003:0351a02_18": "當知是人為能度者，以是人能度未度者，如是等八句為他利益修行功德，應如是知。",
    "T26n1532_003:0351a04_19": "以能安慰煩惱所縛諸眾生等令入道故，能安眾生解脫法中故，能令眾生得解脫故，二句次第示現勝處，能為說道故、能與解脫故。",
    "T26n1532_003:0351a07_20": "二句次第示現能知對治法故，示現能與對治，所治能治法故。",
    "T26n1532_003:0351a08_21": "◎勝思惟梵天所問經論卷第三"
}