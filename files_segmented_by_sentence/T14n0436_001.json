[
    {
        "source_sentence": "受持七佛名號所生功德經",
        "from": "T14n0436_001:0107b07_0",
        "context_with_next_sentence": true
    },
    {
        "source_sentence": "大唐三藏法師玄奘奉　詔譯",
        "from": "T14n0436_001:0107b09_0",
        "context_with_next_sentence": true
    },
    {
        "source_sentence": "如是我聞：一時佛薄伽梵，在室羅筏住誓多",
        "from": "T14n0436_001:0107b10_0",
        "context_with_next_sentence": true
    },
    {
        "source_sentence": "林給孤獨園，與無量無數聲聞、菩薩摩訶薩俱，及諸天人、阿素洛等，一切大眾前後圍遶。",
        "from": "T14n0436_001:0107b12_20",
        "context_with_next_sentence": true
    },
    {
        "source_sentence": "爾時，世尊告舍利子：",
        "from": "T14n0436_001:0107b13_9",
        "context_with_next_sentence": true
    },
    {
        "source_sentence": "「吾今愍念一切有情，略說受持七佛名號所生功德，令受持者當獲殊勝利益安樂。",
        "from": "T14n0436_001:0107b15_6",
        "context_with_next_sentence": true
    },
    {
        "source_sentence": "汝應諦聽，極善思惟！",
        "from": "T14n0436_001:0107b15_16",
        "context_with_next_sentence": true
    },
    {
        "source_sentence": "吾當為汝分別解說。",
        "from": "T14n0436_001:0107b16_5",
        "context_with_next_sentence": true
    },
    {
        "source_sentence": "」舍利子言：",
        "from": "T14n0436_001:0107b16_11",
        "context_with_next_sentence": true
    },
    {
        "source_sentence": "「唯然世尊，願樂欲聞。",
        "from": "T14n0436_001:0107b17_1",
        "context_with_next_sentence": true
    },
    {
        "source_sentence": "」佛告舍利子：",
        "from": "T14n0436_001:0107b18_5",
        "context_with_next_sentence": true
    },
    {
        "source_sentence": "「於此東方，有一佛土，名曰離垢眾德莊嚴，彼土有佛，名日輪遍照吉祥如來、應、正等覺、明行圓滿、善逝、世間解、無上丈夫、調御士、天人師、佛薄伽梵，今現在彼，哀愍世間為諸大眾說微妙法，開示初善、中善、後善，文義巧妙，純一圓滿，清白梵行。",
        "from": "T14n0436_001:0107b23_13",
        "context_with_next_sentence": true
    },
    {
        "source_sentence": "若有得聞彼佛名者，便超百千俱胝大劫生死長夜流轉劇苦，隨在所生常識宿命；",
        "from": "T14n0436_001:0107b25_10",
        "context_with_next_sentence": true
    },
    {
        "source_sentence": "有能受持彼佛名者，不失如前所獲功德，復於百千俱胝大劫，隨所生處心離愚癡，於天人中受諸妙樂；",
        "from": "T14n0436_001:0107b27_16",
        "context_with_next_sentence": true
    },
    {
        "source_sentence": "有能建立彼佛形像，供養恭敬尊重讚歎，不失如前所獲功德，復於無量俱胝大劫，隨在所生常得值佛，速證無上正等菩提。",
        "from": "T14n0436_001:0107c01_13",
        "context_with_next_sentence": true
    },
    {
        "source_sentence": "「復次，舍利子！",
        "from": "T14n0436_001:0107c02_7",
        "context_with_next_sentence": true
    },
    {
        "source_sentence": "於此東方，復有佛土，名曰妙覺眾德莊嚴，彼土有佛，名妙功德住吉祥如來、應、正等覺、明行圓滿、善逝、世間解、無上丈夫、調御士、天人師、佛薄伽梵，今現在彼，哀愍世間為諸天人說微妙法，開示初善、中善、後善，文義巧妙，純一圓滿，清白梵行。",
        "from": "T14n0436_001:0107c07_13",
        "context_with_next_sentence": true
    },
    {
        "source_sentence": "若有得聞彼佛名者，便得超越一切八難，隨在所生常識宿命；",
        "from": "T14n0436_001:0107c09_1",
        "context_with_next_sentence": true
    },
    {
        "source_sentence": "有能受持彼佛名者，不失如前所獲功德，復於無量俱胝大劫，隨在所生心常聰慧，恆居善趣，受諸妙樂；",
        "from": "T14n0436_001:0107c11_8",
        "context_with_next_sentence": true
    },
    {
        "source_sentence": "有能建立彼佛形像，恭敬供養尊重讚歎，不失如前所獲功德，復於無量俱胝大劫，隨在所生常得值佛，修行一切波羅蜜多，成大導師度無量眾。",
        "from": "T14n0436_001:0107c14_13",
        "context_with_next_sentence": true
    },
    {
        "source_sentence": "「復次，舍利子！",
        "from": "T14n0436_001:0107c14_21",
        "context_with_next_sentence": true
    },
    {
        "source_sentence": "於此東方，復有佛土名眾生主，彼土有佛，名一寶蓋王如來、應、正等覺、明行圓滿、善逝、世間解、無上丈夫、調御士、天人師、佛薄伽梵，今現在彼，哀愍世間為諸大眾說微妙法，開示初善、中善、後善，文義巧妙，純一圓滿，清白梵行。",
        "from": "T14n0436_001:0107c20_1",
        "context_with_next_sentence": true
    },
    {
        "source_sentence": "若有得聞彼佛名者，便得遠離一切憂苦，祿位財寶無有退失，唯除宿世定惡業因；",
        "from": "T14n0436_001:0107c21_17",
        "context_with_next_sentence": true
    },
    {
        "source_sentence": "有能受持彼佛名者，不失如前所獲功德，隨在所生具大威德，神通自在，身帶光明，形貌端嚴眾所樂見；",
        "from": "T14n0436_001:0107c24_5",
        "context_with_next_sentence": true
    },
    {
        "source_sentence": "有能建立彼佛形像，供養恭敬尊重讚歎，不失如前所獲功德，復於無量俱胝大劫，常不枉生無佛世界，修菩薩行，大誓莊嚴，成無上覺饒益一切。",
        "from": "T14n0436_001:0107c27_12",
        "context_with_next_sentence": true
    },
    {
        "source_sentence": "「復次，舍利子！",
        "from": "T14n0436_001:0107c28_7",
        "context_with_next_sentence": true
    },
    {
        "source_sentence": "於此東方，復有佛土名自在力，彼土有佛，名善逝定迹如來、應、正等覺、明行圓滿、善逝、世間解、無上丈夫、調御士、天人師、佛薄伽梵，今現在彼，哀愍世間為諸大眾說微妙法，開示初善、中善、後善，文義巧妙，純一圓滿，清白梵行。",
        "from": "T14n0436_001:0108a04_6",
        "context_with_next_sentence": true
    },
    {
        "source_sentence": "若有得聞彼佛名者，心便寂靜離諸諠雜；",
        "from": "T14n0436_001:0108a05_4",
        "context_with_next_sentence": true
    },
    {
        "source_sentence": "有能受持彼佛名者，不失如前所獲功德，復於無量俱胝大劫，隨所生處身四威儀，若語若默心常在定；",
        "from": "T14n0436_001:0108a07_11",
        "context_with_next_sentence": true
    },
    {
        "source_sentence": "有能建立彼佛形像，供養恭敬尊重讚歎，不失如前所獲功德，復於無量俱胝大劫，隨在所生常得值佛，速能究竟諸等持門，成兩足尊度無量眾。",
        "from": "T14n0436_001:0108a10_16",
        "context_with_next_sentence": true
    },
    {
        "source_sentence": "「復次，舍利子！",
        "from": "T14n0436_001:0108a11_7",
        "context_with_next_sentence": true
    },
    {
        "source_sentence": "於此東方，復有佛土名最勝寶，彼土有佛，名寶華光吉祥如來、應、正等覺、明行圓滿、善逝、世間解、無上丈夫、調御士、天人師、佛薄伽梵，今現在彼，哀愍世間為諸大眾說微妙法，開示初善、中善、後善，文義巧妙，純一圓滿，清白梵行。",
        "from": "T14n0436_001:0108a16_6",
        "context_with_next_sentence": true
    },
    {
        "source_sentence": "若有得聞彼佛名者，便得具足勝念慧行，處四眾中說法無畏，言詞威肅聞皆敬受；",
        "from": "T14n0436_001:0108a18_3",
        "context_with_next_sentence": true
    },
    {
        "source_sentence": "有能受持彼佛名者，不失如前所獲功德，復於無量俱胝大劫，隨在所生具念慧行，成猛利智得勝聞持；",
        "from": "T14n0436_001:0108a20_10",
        "context_with_next_sentence": true
    },
    {
        "source_sentence": "有能建立彼佛形像，供養恭敬尊重讚歎，不失如前所獲功德，復於無量俱胝大劫，隨所生處常值如來，辯才無礙廣宣妙法，漸次修習福慧資糧，成天人尊度無量眾。",
        "from": "T14n0436_001:0108a24_5",
        "context_with_next_sentence": true
    },
    {
        "source_sentence": "「復次，舍利子！",
        "from": "T14n0436_001:0108a25_7",
        "context_with_next_sentence": true
    },
    {
        "source_sentence": "於此南方，有一佛土名寂靜珠，彼土有佛，名超無邊迹如來、應、正等覺、明行圓滿、善逝、世間解、無上丈夫、調御士、天人師、佛薄伽梵，今現在彼，哀愍世間為諸大眾說微妙法，開示初善、中善、後善，文義巧妙，純一圓滿，清白梵行。",
        "from": "T14n0436_001:0108b01_6",
        "context_with_next_sentence": true
    },
    {
        "source_sentence": "若有得聞彼佛名者，其心泰然無所擾亂；",
        "from": "T14n0436_001:0108b02_4",
        "context_with_next_sentence": true
    },
    {
        "source_sentence": "有能受持彼佛名者，不失如前所獲功德，復能速證月光勝定，證此定已，尋復能證殑伽沙等三摩地門；",
        "from": "T14n0436_001:0108b04_10",
        "context_with_next_sentence": true
    },
    {
        "source_sentence": "有能建立彼佛形像，供養恭敬尊重讚歎，不失如前所獲功德，復於諸佛所說法門，能遍受持深達義趣，照了無礙如日光明，隨在所生常得值佛，因以速證無上菩提。",
        "from": "T14n0436_001:0108b08_6",
        "context_with_next_sentence": true
    },
    {
        "source_sentence": "「復次，舍利子！",
        "from": "T14n0436_001:0108b08_14",
        "context_with_next_sentence": true
    },
    {
        "source_sentence": "於此南方，復有佛土名最上香，彼土有佛，名妙香王如來、應、正等覺、明行圓滿、善逝、世間解、無上丈夫、調御士、天人師、佛薄伽梵，今現在彼，哀愍世間為諸大眾說微妙法，開示初善、中善、後善，文義巧妙，純一圓滿，清白梵行。",
        "from": "T14n0436_001:0108b13_12",
        "context_with_next_sentence": true
    },
    {
        "source_sentence": "若有得聞彼佛名者，身心調暢離諸麁重，惡業消滅煩惱輕微；",
        "from": "T14n0436_001:0108b14_19",
        "context_with_next_sentence": true
    },
    {
        "source_sentence": "有能受持彼佛名者，不失如前所獲功德，復於來世隨在所生，具三十二大丈夫相，一切有情同所瞻仰；",
        "from": "T14n0436_001:0108b17_6",
        "context_with_next_sentence": true
    },
    {
        "source_sentence": "有能建立彼佛形像，供養恭敬尊重讚歎，不失如前所獲功德，復於來世隨在所生，常得出家具清淨戒，遊諸佛土聞法受持，具足修行一切功德，由是速證阿耨多羅三藐三菩提。",
        "from": "T14n0436_001:0108b21_7",
        "context_with_next_sentence": true
    },
    {
        "source_sentence": "」佛告舍利子：",
        "from": "T14n0436_001:0108b22_5",
        "context_with_next_sentence": true
    },
    {
        "source_sentence": "「若諸有情，得聞如是七佛名號，受持供養，必獲如前所說功德。",
        "from": "T14n0436_001:0108b23_13",
        "context_with_next_sentence": true
    },
    {
        "source_sentence": "所以者何？",
        "from": "T14n0436_001:0108b23_18",
        "context_with_next_sentence": true
    },
    {
        "source_sentence": "如是七佛名號、色像，皆由本願大悲所成故，令眾生聞持供養，皆獲如是利益安樂。",
        "from": "T14n0436_001:0108b25_15",
        "context_with_next_sentence": true
    },
    {
        "source_sentence": "」時，薄伽梵說是經已，舍利子等諸大聲聞，及諸菩薩摩訶薩，并諸天人、阿素洛等一切大眾，聞佛所說，皆大歡喜，信受奉行。",
        "from": "T14n0436_001:0108b28_14",
        "context_with_next_sentence": true
    },
    {
        "source_sentence": "受持七佛名號所生功德經",
        "from": "T14n0436_001:0108b29_100",
        "context_with_next_sentence": false
    }
]