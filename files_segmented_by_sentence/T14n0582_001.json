[
    {
        "source_sentence": "佛說孫多耶致經",
        "from": "T14n0582_001:0966b03_0",
        "context_with_next_sentence": true
    },
    {
        "source_sentence": "吳月支國居士支謙譯",
        "from": "T14n0582_001:0966b05_0",
        "context_with_next_sentence": true
    },
    {
        "source_sentence": "聞如是：一時佛在舍衛國，行在祇樹給孤獨",
        "from": "T14n0582_001:0966b06_0",
        "context_with_next_sentence": true
    },
    {
        "source_sentence": "園，除饉甚眾，佛為說經。",
        "from": "T14n0582_001:0966b07_11",
        "context_with_next_sentence": true
    },
    {
        "source_sentence": "時有梵志，名孫多耶致，望見佛即住，拄杖吐舌，念曰：",
        "from": "T14n0582_001:0966b08_16",
        "context_with_next_sentence": true
    },
    {
        "source_sentence": "「吾日三浴，啖果飲水，不受人施。",
        "from": "T14n0582_001:0966b09_12",
        "context_with_next_sentence": true
    },
    {
        "source_sentence": "吾行勝沙門行。",
        "from": "T14n0582_001:0966b09_19",
        "context_with_next_sentence": true
    },
    {
        "source_sentence": "子曹甘食、好衣、溫蓐，訛賢非真，不如吾道也。",
        "from": "T14n0582_001:0966b10_21",
        "context_with_next_sentence": true
    },
    {
        "source_sentence": "」佛知梵志心之所存，告諸沙門曰：",
        "from": "T14n0582_001:0966b11_14",
        "context_with_next_sentence": true
    },
    {
        "source_sentence": "「夫人為行有二十一惡，不得美食、好衣：",
        "from": "T14n0582_001:0966b12_13",
        "context_with_next_sentence": true
    },
    {
        "source_sentence": "志在婬泆；",
        "from": "T14n0582_001:0966b12_18",
        "context_with_next_sentence": true
    },
    {
        "source_sentence": "志在瞋恚；",
        "from": "T14n0582_001:0966b13_3",
        "context_with_next_sentence": true
    },
    {
        "source_sentence": "志在愚癡；",
        "from": "T14n0582_001:0966b13_8",
        "context_with_next_sentence": true
    },
    {
        "source_sentence": "志在睡臥；",
        "from": "T14n0582_001:0966b13_13",
        "context_with_next_sentence": true
    },
    {
        "source_sentence": "志在凝結，謂無應儀；",
        "from": "T14n0582_001:0966b14_4",
        "context_with_next_sentence": true
    },
    {
        "source_sentence": "志在貢高；",
        "from": "T14n0582_001:0966b14_9",
        "context_with_next_sentence": true
    },
    {
        "source_sentence": "志在憍慢；",
        "from": "T14n0582_001:0966b14_14",
        "context_with_next_sentence": true
    },
    {
        "source_sentence": "志在嫉妬；",
        "from": "T14n0582_001:0966b14_19",
        "context_with_next_sentence": true
    },
    {
        "source_sentence": "志在慳貪；",
        "from": "T14n0582_001:0966b15_4",
        "context_with_next_sentence": true
    },
    {
        "source_sentence": "志在兇虐，無惻隱心；",
        "from": "T14n0582_001:0966b15_14",
        "context_with_next_sentence": true
    },
    {
        "source_sentence": "志在虛偽，內外相違；",
        "from": "T14n0582_001:0966b16_4",
        "context_with_next_sentence": true
    },
    {
        "source_sentence": "志在不慚，內無愧心；",
        "from": "T14n0582_001:0966b16_14",
        "context_with_next_sentence": true
    },
    {
        "source_sentence": "志在穢行，不自羞鄙；",
        "from": "T14n0582_001:0966b17_4",
        "context_with_next_sentence": true
    },
    {
        "source_sentence": "志在彼惡而不自見；",
        "from": "T14n0582_001:0966b17_13",
        "context_with_next_sentence": true
    },
    {
        "source_sentence": "志在婬泆，言不歎貞；",
        "from": "T14n0582_001:0966b18_4",
        "context_with_next_sentence": true
    },
    {
        "source_sentence": "志在交話，讒成二惡；",
        "from": "T14n0582_001:0966b18_14",
        "context_with_next_sentence": true
    },
    {
        "source_sentence": "志在會鬪，不釋兩諍；",
        "from": "T14n0582_001:0966b19_4",
        "context_with_next_sentence": true
    },
    {
        "source_sentence": "志在無禮，自可不謙；",
        "from": "T14n0582_001:0966b19_14",
        "context_with_next_sentence": true
    },
    {
        "source_sentence": "志在遂非，不受賢諫；",
        "from": "T14n0582_001:0966b20_4",
        "context_with_next_sentence": true
    },
    {
        "source_sentence": "志在不孝，滅慈好逆；",
        "from": "T14n0582_001:0966b20_14",
        "context_with_next_sentence": true
    },
    {
        "source_sentence": "志好邪道，供奉妖蠱，家財虛竭，令親困窮，不覺非常，不歸三尊，美食、好衣從欲奢華。",
        "from": "T14n0582_001:0966b22_14",
        "context_with_next_sentence": true
    },
    {
        "source_sentence": "以斯二十一惡，穢亂其心，猶潔污垢，染之為色，萬無一益。",
        "from": "T14n0582_001:0966b24_2",
        "context_with_next_sentence": true
    },
    {
        "source_sentence": "懷斯眾惡，死入地獄、餓鬼、畜生，其痛難量。",
        "from": "T14n0582_001:0966b25_3",
        "context_with_next_sentence": true
    },
    {
        "source_sentence": "「沙門覩佛明戒，棄故自新，練情滅欲，內外清淨，又如淨潔，染即成色，為眾所觀。",
        "from": "T14n0582_001:0966b27_1",
        "context_with_next_sentence": true
    },
    {
        "source_sentence": "沙門覩明，行高智足，天下供奉衣、食、殿舍，受之無尤，施者福大。",
        "from": "T14n0582_001:0966b28_11",
        "context_with_next_sentence": true
    },
    {
        "source_sentence": "進行禪定，獲溝港、頻來、不還、應儀，人亦聞之。",
        "from": "T14n0582_001:0966b29_13",
        "context_with_next_sentence": true
    },
    {
        "source_sentence": "沙門雖未得道，明佛經義，執心端正，孝順經教，弘慈普育，潤逮群生，恕己安彼，視怨若子，見女人來，待之以妹；",
        "from": "T14n0582_001:0966c03_4",
        "context_with_next_sentence": true
    },
    {
        "source_sentence": "若覩窮苦，當念地獄、餓鬼、畜生，願令群生身安意喜，得逢三寶，垢除冥滅，心淨見明，還於本無，永康無極。",
        "from": "T14n0582_001:0966c05_14",
        "context_with_next_sentence": true
    },
    {
        "source_sentence": "志行如斯，美食、好衣終始無罪。",
        "from": "T14n0582_001:0966c06_9",
        "context_with_next_sentence": true
    },
    {
        "source_sentence": "群生本性貪婬、瞋恚、愚癡、嫉妬，濁中之濁、冥中之冥者。",
        "from": "T14n0582_001:0966c07_16",
        "context_with_next_sentence": true
    },
    {
        "source_sentence": "沙門心開受明，癡垢都寂，雖處穢世，猶蓮華居夫泥中，泥不能染華，受施無罪。",
        "from": "T14n0582_001:0966c09_10",
        "context_with_next_sentence": true
    },
    {
        "source_sentence": "夫懷三毒、十惡不除，恣心從欲，諂欺求潤，不奉佛戒，寧吞熱鐵，飲洋銅。",
        "from": "T14n0582_001:0966c11_3",
        "context_with_next_sentence": true
    },
    {
        "source_sentence": "斯死須臾穢濁受施，死入太山，飲銅食炭，其年難計矣。",
        "from": "T14n0582_001:0966c12_9",
        "context_with_next_sentence": true
    },
    {
        "source_sentence": "」梵志前白佛言：",
        "from": "T14n0582_001:0966c12_17",
        "context_with_next_sentence": true
    },
    {
        "source_sentence": "「吾欲去浴，有溪名好首，夫入中浴者，意之穢垢，隨水流漂。",
        "from": "T14n0582_001:0966c14_4",
        "context_with_next_sentence": true
    },
    {
        "source_sentence": "自聞父教，吾日三浴。",
        "from": "T14n0582_001:0966c14_14",
        "context_with_next_sentence": true
    },
    {
        "source_sentence": "」佛告梵志：",
        "from": "T14n0582_001:0966c14_20",
        "context_with_next_sentence": true
    },
    {
        "source_sentence": "「斯土多溪，人入中浴可得獲度苦乎？",
        "from": "T14n0582_001:0966c15_16",
        "context_with_next_sentence": true
    },
    {
        "source_sentence": "千浴之人可除身垢，奈心垢何？",
        "from": "T14n0582_001:0966c16_11",
        "context_with_next_sentence": true
    },
    {
        "source_sentence": "吾諸沙門斷求念空，不願三界，心垢寂滅，以得淨道。",
        "from": "T14n0582_001:0966c17_17",
        "context_with_next_sentence": true
    },
    {
        "source_sentence": "汝從何師受法水浴？",
        "from": "T14n0582_001:0966c18_6",
        "context_with_next_sentence": true
    },
    {
        "source_sentence": "去心垢乎？",
        "from": "T14n0582_001:0966c18_11",
        "context_with_next_sentence": true
    },
    {
        "source_sentence": "」對曰：",
        "from": "T14n0582_001:0966c18_15",
        "context_with_next_sentence": true
    },
    {
        "source_sentence": "「吾父云爾。",
        "from": "T14n0582_001:0966c18_21",
        "context_with_next_sentence": true
    },
    {
        "source_sentence": "」佛言：",
        "from": "T14n0582_001:0966c19_2",
        "context_with_next_sentence": true
    },
    {
        "source_sentence": "「若父得道不？",
        "from": "T14n0582_001:0966c19_9",
        "context_with_next_sentence": true
    },
    {
        "source_sentence": "」對曰：",
        "from": "T14n0582_001:0966c19_13",
        "context_with_next_sentence": true
    },
    {
        "source_sentence": "「不也。",
        "from": "T14n0582_001:0966c19_17",
        "context_with_next_sentence": true
    },
    {
        "source_sentence": "」佛言：",
        "from": "T14n0582_001:0966c19_21",
        "context_with_next_sentence": true
    },
    {
        "source_sentence": "「吾道從心出，心端志淨，乃得道耳。",
        "from": "T14n0582_001:0966c20_12",
        "context_with_next_sentence": true
    },
    {
        "source_sentence": "」梵志長跪陳白：",
        "from": "T14n0582_001:0966c20_20",
        "context_with_next_sentence": true
    },
    {
        "source_sentence": "「吾向拄杖吐舌，但為狂愚耳。",
        "from": "T14n0582_001:0966c21_13",
        "context_with_next_sentence": true
    },
    {
        "source_sentence": "今聞佛經，心始醒寤，猶冥中有燈火，始今有目矣。",
        "from": "T14n0582_001:0966c22_16",
        "context_with_next_sentence": true
    },
    {
        "source_sentence": "乞為沙門，願佛哀納！",
        "from": "T14n0582_001:0966c23_7",
        "context_with_next_sentence": true
    },
    {
        "source_sentence": "」佛言：",
        "from": "T14n0582_001:0966c23_11",
        "context_with_next_sentence": true
    },
    {
        "source_sentence": "「若有親，報之。",
        "from": "T14n0582_001:0966c23_19",
        "context_with_next_sentence": true
    },
    {
        "source_sentence": "」對曰：",
        "from": "T14n0582_001:0966c23_23",
        "context_with_next_sentence": true
    },
    {
        "source_sentence": "「無親。",
        "from": "T14n0582_001:0966c24_3",
        "context_with_next_sentence": true
    },
    {
        "source_sentence": "」佛言：",
        "from": "T14n0582_001:0966c24_7",
        "context_with_next_sentence": true
    },
    {
        "source_sentence": "「沙門來。",
        "from": "T14n0582_001:0966c24_12",
        "context_with_next_sentence": true
    },
    {
        "source_sentence": "」即成沙門已，於樹下坐，惟二十一事，去諸欲念，霍然無想，即得應儀道。",
        "from": "T14n0582_001:0966c26_4",
        "context_with_next_sentence": true
    },
    {
        "source_sentence": "赴至佛所，以頭面著佛足言：",
        "from": "T14n0582_001:0966c26_17",
        "context_with_next_sentence": true
    },
    {
        "source_sentence": "「今盲者得視，狂病得愈。",
        "from": "T14n0582_001:0966c27_9",
        "context_with_next_sentence": true
    },
    {
        "source_sentence": "」佛言：",
        "from": "T14n0582_001:0966c27_13",
        "context_with_next_sentence": true
    },
    {
        "source_sentence": "「斯道佳耶？",
        "from": "T14n0582_001:0966c27_19",
        "context_with_next_sentence": true
    },
    {
        "source_sentence": "汝道佳乎？",
        "from": "T14n0582_001:0966c28_2",
        "context_with_next_sentence": true
    },
    {
        "source_sentence": "」對曰：",
        "from": "T14n0582_001:0966c28_6",
        "context_with_next_sentence": true
    },
    {
        "source_sentence": "「眾道皆邪，唯佛道正。",
        "from": "T14n0582_001:0966c28_17",
        "context_with_next_sentence": true
    },
    {
        "source_sentence": "」佛告諸沙門：",
        "from": "T14n0582_001:0966c29_1",
        "context_with_next_sentence": true
    },
    {
        "source_sentence": "「熟惟二十一事，道可得矣。",
        "from": "T14n0582_001:0966c29_14",
        "context_with_next_sentence": true
    },
    {
        "source_sentence": "」諸沙門聞經歡喜，作禮而退。",
        "from": "T14n0582_001:0967a01_7",
        "context_with_next_sentence": true
    },
    {
        "source_sentence": "佛說孫多耶致經",
        "from": "T14n0582_001:0967a02_100",
        "context_with_next_sentence": false
    }
]