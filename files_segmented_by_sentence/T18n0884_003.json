[
    {
        "source_sentence": "佛說祕密相經卷下",
        "from": "T18n0884_003:0467a24_0",
        "context_with_next_sentence": true
    },
    {
        "source_sentence": "西天譯經三藏朝奉大夫試光祿卿",
        "from": "T18n0884_003:0467a26_0",
        "context_with_next_sentence": true
    },
    {
        "source_sentence": "傳法大師賜紫沙門臣施護等",
        "from": "T18n0884_003:0467a27_0",
        "context_with_next_sentence": true
    },
    {
        "source_sentence": "奉　詔譯爾時金剛手菩薩摩訶薩復於世尊大毘盧遮那如來本來無性法中，以尋求慧而請問言：",
        "from": "T18n0884_003:0467b02_1",
        "context_with_next_sentence": true
    },
    {
        "source_sentence": "「世尊！",
        "from": "T18n0884_003:0467b02_5",
        "context_with_next_sentence": true
    },
    {
        "source_sentence": "勝三摩地當云何修？",
        "from": "T18n0884_003:0467b02_14",
        "context_with_next_sentence": true
    },
    {
        "source_sentence": "」爾時世尊大毘盧遮那如來讚金剛手菩薩摩訶薩！",
        "from": "T18n0884_003:0467b04_3",
        "context_with_next_sentence": true
    },
    {
        "source_sentence": "即說頌曰：",
        "from": "T18n0884_003:0467b04_8",
        "context_with_next_sentence": true
    },
    {
        "source_sentence": "「善哉金剛大薩埵！",
        "from": "T18n0884_003:0467b05_8",
        "context_with_next_sentence": true
    },
    {
        "source_sentence": "　　善哉金剛眾妙寶；",
        "from": "T18n0884_003:0467b05_18",
        "context_with_next_sentence": true
    },
    {
        "source_sentence": "善哉金剛正法門，　　善哉金剛勝事業；",
        "from": "T18n0884_003:0467b06_17",
        "context_with_next_sentence": true
    },
    {
        "source_sentence": "善說此經祕密義，　　是即無上金剛乘；",
        "from": "T18n0884_003:0467b07_17",
        "context_with_next_sentence": true
    },
    {
        "source_sentence": "一切如來祕密中，　　大乘現證法皆攝。",
        "from": "T18n0884_003:0467b08_17",
        "context_with_next_sentence": true
    },
    {
        "source_sentence": "」佛言：",
        "from": "T18n0884_003:0467b09_2",
        "context_with_next_sentence": true
    },
    {
        "source_sentence": "「金剛手！",
        "from": "T18n0884_003:0467b09_7",
        "context_with_next_sentence": true
    },
    {
        "source_sentence": "欲修三摩地者，先以金剛鉤印及大明鉤攝前住；",
        "from": "T18n0884_003:0467b10_7",
        "context_with_next_sentence": true
    },
    {
        "source_sentence": "次以金剛索印及大明而為引入；",
        "from": "T18n0884_003:0467b11_3",
        "context_with_next_sentence": true
    },
    {
        "source_sentence": "然以金剛鎖印及大明堅牢而住；",
        "from": "T18n0884_003:0467b11_17",
        "context_with_next_sentence": true
    },
    {
        "source_sentence": "後以金剛鈴印及大明而為警覺作阿吠舍。",
        "from": "T18n0884_003:0467b12_16",
        "context_with_next_sentence": true
    },
    {
        "source_sentence": "彼彼大明曰：",
        "from": "T18n0884_003:0467b13_4",
        "context_with_next_sentence": true
    },
    {
        "source_sentence": "「嚩日囕二合引　酤舍𠺁一句　嚩日囉二合　播引舍吽引二　嚩日囉二合引　塞普二合引吒鑁三　嚩日囉二合引　吠引舍阿四「然後結本尊三昧邪印，應當諦心觀想彼彼種子文字。",
        "from": "T18n0884_003:0467b18_4",
        "context_with_next_sentence": true
    },
    {
        "source_sentence": "所謂：",
        "from": "T18n0884_003:0467b18_7",
        "context_with_next_sentence": true
    },
    {
        "source_sentence": "「𠺁入　吽引　鑁　呼引「此即是修三摩地法。",
        "from": "T18n0884_003:0467b20_9",
        "context_with_next_sentence": true
    },
    {
        "source_sentence": "」爾時金剛手菩薩摩訶薩復住世尊大毘盧遮那如來前，說此頌曰：",
        "from": "T18n0884_003:0467b22_10",
        "context_with_next_sentence": true
    },
    {
        "source_sentence": "「快哉一切正覺尊！",
        "from": "T18n0884_003:0467b23_8",
        "context_with_next_sentence": true
    },
    {
        "source_sentence": "　　我說即是金剛手！",
        "from": "T18n0884_003:0467b23_18",
        "context_with_next_sentence": true
    },
    {
        "source_sentence": "而彼一切佛如來！",
        "from": "T18n0884_003:0467b24_7",
        "context_with_next_sentence": true
    },
    {
        "source_sentence": "　　既金剛乘無有上。",
        "from": "T18n0884_003:0467b24_17",
        "context_with_next_sentence": true
    },
    {
        "source_sentence": "」爾時金剛手菩薩摩訶薩普遍觀察一切如來皆悉同一真實住已，即於世尊大毘盧遮那如來右邊而住，作是白言：",
        "from": "T18n0884_003:0467b27_12",
        "context_with_next_sentence": true
    },
    {
        "source_sentence": "「世尊！",
        "from": "T18n0884_003:0467b27_16",
        "context_with_next_sentence": true
    },
    {
        "source_sentence": "云何是金剛杵？",
        "from": "T18n0884_003:0467b28_2",
        "context_with_next_sentence": true
    },
    {
        "source_sentence": "」爾時世尊大毘盧遮那如來告金剛手菩薩摩訶薩言：",
        "from": "T18n0884_003:0467c01_4",
        "context_with_next_sentence": true
    },
    {
        "source_sentence": "「即汝金剛手是為金剛杵。",
        "from": "T18n0884_003:0467c01_16",
        "context_with_next_sentence": true
    },
    {
        "source_sentence": "」爾時會中聖觀自在菩薩摩訶薩前白世尊大毘盧遮那如來言：",
        "from": "T18n0884_003:0467c03_8",
        "context_with_next_sentence": true
    },
    {
        "source_sentence": "「世尊！",
        "from": "T18n0884_003:0467c03_12",
        "context_with_next_sentence": true
    },
    {
        "source_sentence": "云何是蓮華？",
        "from": "T18n0884_003:0467c03_18",
        "context_with_next_sentence": true
    },
    {
        "source_sentence": "」爾時世尊大毘盧遮那如來告聖觀自在菩薩摩訶薩言：",
        "from": "T18n0884_003:0467c05_5",
        "context_with_next_sentence": true
    },
    {
        "source_sentence": "「即汝蓮華手是名為蓮華。",
        "from": "T18n0884_003:0467c05_17",
        "context_with_next_sentence": true
    },
    {
        "source_sentence": "」是時會中一切如來皆悉合掌，俱白世尊大毘盧遮那如來言：",
        "from": "T18n0884_003:0467c07_7",
        "context_with_next_sentence": true
    },
    {
        "source_sentence": "「所說蓮華及金剛杵，是義云何？",
        "from": "T18n0884_003:0467c08_2",
        "context_with_next_sentence": true
    },
    {
        "source_sentence": "」爾時世尊大毘盧遮那如來普謂一切如來言：",
        "from": "T18n0884_003:0467c10_1",
        "context_with_next_sentence": true
    },
    {
        "source_sentence": "「當知祕密四種供養是為蓮華，彼蓮華上依法住者即金剛杵。",
        "from": "T18n0884_003:0467c11_8",
        "context_with_next_sentence": true
    },
    {
        "source_sentence": "」爾時金剛手菩薩摩訶薩為欲開示如是所說本來無性法故，復白世尊大毘盧遮那如來言：",
        "from": "T18n0884_003:0467c14_2",
        "context_with_next_sentence": true
    },
    {
        "source_sentence": "「世尊！",
        "from": "T18n0884_003:0467c14_6",
        "context_with_next_sentence": true
    },
    {
        "source_sentence": "云何是祕密四種供養？",
        "from": "T18n0884_003:0467c14_16",
        "context_with_next_sentence": true
    },
    {
        "source_sentence": "」爾時世尊大毘盧遮那如來告金剛手菩薩摩訶薩言：",
        "from": "T18n0884_003:0467c16_4",
        "context_with_next_sentence": true
    },
    {
        "source_sentence": "「祕密四種供養者，謂：",
        "from": "T18n0884_003:0467c16_15",
        "context_with_next_sentence": true
    },
    {
        "source_sentence": "金剛嬉戲本部大菩薩，彼於一切佛作大敬愛事；",
        "from": "T18n0884_003:0467c17_15",
        "context_with_next_sentence": true
    },
    {
        "source_sentence": "即彼如是出生金剛寶鬘；",
        "from": "T18n0884_003:0467c18_7",
        "context_with_next_sentence": true
    },
    {
        "source_sentence": "彼復出生金剛妙歌；",
        "from": "T18n0884_003:0467c18_16",
        "context_with_next_sentence": true
    },
    {
        "source_sentence": "彼復出生金剛旋舞，供養而住。",
        "from": "T18n0884_003:0467c19_11",
        "context_with_next_sentence": true
    },
    {
        "source_sentence": "從是四祕密中，出生一切佛菩薩等。",
        "from": "T18n0884_003:0467c20_7",
        "context_with_next_sentence": true
    },
    {
        "source_sentence": "復次應當觀想金剛嬉戲等本部大菩薩種子文字。",
        "from": "T18n0884_003:0467c21_10",
        "context_with_next_sentence": true
    },
    {
        "source_sentence": "所謂：",
        "from": "T18n0884_003:0467c21_13",
        "context_with_next_sentence": true
    },
    {
        "source_sentence": "「羅引摩引詣引涅哩二合度引布引　吽引　阿引　阿覩囉引　薩室哩二合引詣引　吽引　紇哩二合引　勿𭍌二合宎𭍌二合　㰠彌引邪羅摩「作是觀想時，即同一體性自身金剛杵住於蓮華上而作敬愛事。",
        "from": "T18n0884_003:0467c26_8",
        "context_with_next_sentence": true
    },
    {
        "source_sentence": "作是敬愛時，得成無上佛菩提果，或成金剛手尊、或蓮華部大菩薩、或餘一切踰始多眾。",
        "from": "T18n0884_003:0467c28_8",
        "context_with_next_sentence": true
    },
    {
        "source_sentence": "當作和合相應法時，此菩薩等悉離一切罪垢染著。",
        "from": "T18n0884_003:0467c29_11",
        "context_with_next_sentence": true
    },
    {
        "source_sentence": "如是當知彼金剛部大菩薩入蓮華部中，與如來部而作敬愛。",
        "from": "T18n0884_003:0468a02_1",
        "context_with_next_sentence": true
    },
    {
        "source_sentence": "如是諸部大菩薩等作是法時，得妙快樂無滅無盡，然於所作法中無所欲想。",
        "from": "T18n0884_003:0468a03_15",
        "context_with_next_sentence": true
    },
    {
        "source_sentence": "何以故？",
        "from": "T18n0884_003:0468a03_19",
        "context_with_next_sentence": true
    },
    {
        "source_sentence": "金剛手菩薩摩訶薩！",
        "from": "T18n0884_003:0468a04_8",
        "context_with_next_sentence": true
    },
    {
        "source_sentence": "以金剛杵破諸欲故，是故獲得一切踰始多無上祕密蓮華成就。",
        "from": "T18n0884_003:0468a05_16",
        "context_with_next_sentence": true
    },
    {
        "source_sentence": "復次頌曰：",
        "from": "T18n0884_003:0468a06_3",
        "context_with_next_sentence": true
    },
    {
        "source_sentence": "「或於空中或餘方，　　觀想蓮華妙等引；",
        "from": "T18n0884_003:0468a07_18",
        "context_with_next_sentence": true
    },
    {
        "source_sentence": "蓮華無上成就門，　　於現生中得成就。",
        "from": "T18n0884_003:0468a08_17",
        "context_with_next_sentence": true
    },
    {
        "source_sentence": "」爾時世尊大毘盧遮那如來又復宣說金剛嬉戲等祕密供養。",
        "from": "T18n0884_003:0468a10_7",
        "context_with_next_sentence": true
    },
    {
        "source_sentence": "頌曰：",
        "from": "T18n0884_003:0468a10_10",
        "context_with_next_sentence": true
    },
    {
        "source_sentence": "「諸菩薩中勝菩薩！",
        "from": "T18n0884_003:0468a11_8",
        "context_with_next_sentence": true
    },
    {
        "source_sentence": "　　金剛嬉戲大名稱；",
        "from": "T18n0884_003:0468a11_18",
        "context_with_next_sentence": true
    },
    {
        "source_sentence": "寶鬘、妙歌勝亦然，　　金剛旋舞妙等引。",
        "from": "T18n0884_003:0468a12_18",
        "context_with_next_sentence": true
    },
    {
        "source_sentence": "如是祕密四菩薩！",
        "from": "T18n0884_003:0468a13_7",
        "context_with_next_sentence": true
    },
    {
        "source_sentence": "　　是即金剛密供養；",
        "from": "T18n0884_003:0468a13_17",
        "context_with_next_sentence": true
    },
    {
        "source_sentence": "供養一切佛如來！",
        "from": "T18n0884_003:0468a14_7",
        "context_with_next_sentence": true
    },
    {
        "source_sentence": "　　依法常作敬愛事。",
        "from": "T18n0884_003:0468a14_17",
        "context_with_next_sentence": true
    },
    {
        "source_sentence": "「復次依法安想祕密菩薩種子文字。",
        "from": "T18n0884_003:0468a15_15",
        "context_with_next_sentence": true
    },
    {
        "source_sentence": "所謂：",
        "from": "T18n0884_003:0468a15_18",
        "context_with_next_sentence": true
    },
    {
        "source_sentence": "「多阿引　羅嚩摩引誐摩　涅哩二合摩引度引　阿引嚩日囕二合「復次頌曰：",
        "from": "T18n0884_003:0468a18_5",
        "context_with_next_sentence": true
    },
    {
        "source_sentence": "「想時當結三叉印，　　金剛杵安蓮華上；",
        "from": "T18n0884_003:0468a19_18",
        "context_with_next_sentence": true
    },
    {
        "source_sentence": "金剛嬉戲等法門，　　成就故得無盡樂。",
        "from": "T18n0884_003:0468a20_17",
        "context_with_next_sentence": true
    },
    {
        "source_sentence": "「復次當知祕密供養法者，是即觀自在菩薩三摩地門，於是門中即攝金剛嬉戲菩薩，所有多羅菩薩及顰眉菩薩即同一體而無差別，左現愛相哆羅菩薩於左邊住，右現愛相顰眉菩薩於右邊住。",
        "from": "T18n0884_003:0468a25_8",
        "context_with_next_sentence": true
    },
    {
        "source_sentence": "是諸菩薩於一切處同一相應最上敬愛祕密成就。",
        "from": "T18n0884_003:0468a26_11",
        "context_with_next_sentence": true
    },
    {
        "source_sentence": "」爾時金剛手菩薩摩訶薩即入一切如來蓮華金剛部三摩地，從是三摩地出已，向諸如來說此頌曰：",
        "from": "T18n0884_003:0468a29_5",
        "context_with_next_sentence": true
    },
    {
        "source_sentence": "「大哉最上祕密法，　　所謂蓮華中安住；",
        "from": "T18n0884_003:0468b01_18",
        "context_with_next_sentence": true
    },
    {
        "source_sentence": "一切成就剎那成，　　乃至無上菩提果。",
        "from": "T18n0884_003:0468b02_17",
        "context_with_next_sentence": true
    },
    {
        "source_sentence": "」爾時聖觀自在菩薩摩訶薩說此頌曰：",
        "from": "T18n0884_003:0468b03_15",
        "context_with_next_sentence": true
    },
    {
        "source_sentence": "「大哉一切佛如來！",
        "from": "T18n0884_003:0468b04_8",
        "context_with_next_sentence": true
    },
    {
        "source_sentence": "　　清淨蓮華愛無上；",
        "from": "T18n0884_003:0468b04_18",
        "context_with_next_sentence": true
    },
    {
        "source_sentence": "於無我中我手持，　　蓮華中住蓮華相。",
        "from": "T18n0884_003:0468b05_17",
        "context_with_next_sentence": true
    },
    {
        "source_sentence": "」爾時世尊大毘盧遮那如來為諸如來說此頌曰：",
        "from": "T18n0884_003:0468b07_2",
        "context_with_next_sentence": true
    },
    {
        "source_sentence": "「諦聽一切諸如來！",
        "from": "T18n0884_003:0468b08_8",
        "context_with_next_sentence": true
    },
    {
        "source_sentence": "　　諸佛大智無有上；",
        "from": "T18n0884_003:0468b08_18",
        "context_with_next_sentence": true
    },
    {
        "source_sentence": "祕密供養法相應，　　利益眾生作成就。",
        "from": "T18n0884_003:0468b09_17",
        "context_with_next_sentence": true
    },
    {
        "source_sentence": "金剛嬉戲相應行，　　我心堅固無所動；",
        "from": "T18n0884_003:0468b10_17",
        "context_with_next_sentence": true
    },
    {
        "source_sentence": "金剛寶鬘及妙歌，　　旋舞供養亦如是！",
        "from": "T18n0884_003:0468b11_17",
        "context_with_next_sentence": true
    },
    {
        "source_sentence": "所有祕密敬愛事，　　如是法儀勝無上；",
        "from": "T18n0884_003:0468b12_17",
        "context_with_next_sentence": true
    },
    {
        "source_sentence": "此祕密中依法行，　　即得諸佛施歡喜。",
        "from": "T18n0884_003:0468b13_17",
        "context_with_next_sentence": true
    },
    {
        "source_sentence": "」復說祕密種子文字。",
        "from": "T18n0884_003:0468b14_8",
        "context_with_next_sentence": true
    },
    {
        "source_sentence": "所謂：",
        "from": "T18n0884_003:0468b14_11",
        "context_with_next_sentence": true
    },
    {
        "source_sentence": "「唵引　野引　阿囉誐覩婆　嚩日哩二合引　摩尼鉢訥摩二合」爾時金剛手菩薩摩訶薩復白世尊大毘盧遮那如來言：",
        "from": "T18n0884_003:0468b18_5",
        "context_with_next_sentence": true
    },
    {
        "source_sentence": "「世尊！",
        "from": "T18n0884_003:0468b18_9",
        "context_with_next_sentence": true
    },
    {
        "source_sentence": "戲、鬘、歌、舞四種祕密行相云何？",
        "from": "T18n0884_003:0468b19_2",
        "context_with_next_sentence": true
    },
    {
        "source_sentence": "」爾時世尊大毘盧遮那如來讚金剛手菩薩摩訶薩言：",
        "from": "T18n0884_003:0468b21_4",
        "context_with_next_sentence": true
    },
    {
        "source_sentence": "「善哉善哉！",
        "from": "T18n0884_003:0468b21_10",
        "context_with_next_sentence": true
    },
    {
        "source_sentence": "金剛手！",
        "from": "T18n0884_003:0468b21_14",
        "context_with_next_sentence": true
    },
    {
        "source_sentence": "汝今善問祕密行相，我今為汝如理開示。",
        "from": "T18n0884_003:0468b22_11",
        "context_with_next_sentence": true
    },
    {
        "source_sentence": "或有大士愛樂嬉戲祕密行相；",
        "from": "T18n0884_003:0468b23_5",
        "context_with_next_sentence": true
    },
    {
        "source_sentence": "或有大士愛樂寶鬘祕密行相；",
        "from": "T18n0884_003:0468b23_18",
        "context_with_next_sentence": true
    },
    {
        "source_sentence": "或有大士愛樂妙歌祕密行相；",
        "from": "T18n0884_003:0468b24_12",
        "context_with_next_sentence": true
    },
    {
        "source_sentence": "或有大士愛樂旋舞祕密行相；",
        "from": "T18n0884_003:0468b25_7",
        "context_with_next_sentence": true
    },
    {
        "source_sentence": "或有大士普遍愛樂戲、鬘、歌、舞祕密行相。",
        "from": "T18n0884_003:0468b26_7",
        "context_with_next_sentence": true
    },
    {
        "source_sentence": "如是一切祕密行相中起愛樂時，隨所樂心即入如來三摩地金剛蓮華相應法中，獲得無上祕密成就。",
        "from": "T18n0884_003:0468b28_13",
        "context_with_next_sentence": true
    },
    {
        "source_sentence": "」爾時金剛手菩薩摩訶薩前詣佛所，右膝著地恭敬頂禮，而白佛言：",
        "from": "T18n0884_003:0468c01_10",
        "context_with_next_sentence": true
    },
    {
        "source_sentence": "「世尊！",
        "from": "T18n0884_003:0468c01_14",
        "context_with_next_sentence": true
    },
    {
        "source_sentence": "若有正士大法器者，應當於是祕密供養相應法中如理修學，彼能成就一切事業，乃至得成佛無上智，況復餘法有不成者。",
        "from": "T18n0884_003:0468c04_8",
        "context_with_next_sentence": true
    },
    {
        "source_sentence": "」爾時世尊大毘盧遮那如來即入諸佛大智三昧加持安住三摩地。",
        "from": "T18n0884_003:0468c06_9",
        "context_with_next_sentence": true
    },
    {
        "source_sentence": "從是三摩地出已，即結金剛嬉戲大菩薩祕密智印復為攝集，令金剛手菩薩摩訶薩表示祕密神通行相。",
        "from": "T18n0884_003:0468c08_16",
        "context_with_next_sentence": true
    },
    {
        "source_sentence": "「謂本所有一真法性，從是出生諸菩薩等，從『吽』字等而為大智。",
        "from": "T18n0884_003:0468c10_6",
        "context_with_next_sentence": true
    },
    {
        "source_sentence": "由此即生金剛嬉戲祕密菩薩，及持明藏一切賢聖，是諸賢聖皆悉同本一真法性。",
        "from": "T18n0884_003:0468c12_4",
        "context_with_next_sentence": true
    },
    {
        "source_sentence": "」爾時金剛手菩薩摩訶薩受世尊大毘盧遮那如來教勅已，即說祕密行相：",
        "from": "T18n0884_003:0468c14_13",
        "context_with_next_sentence": true
    },
    {
        "source_sentence": "「所謂依如來部金剛印成就廣大儀軌中法用。",
        "from": "T18n0884_003:0468c15_13",
        "context_with_next_sentence": true
    },
    {
        "source_sentence": "若作持誦時，當不動舌端，唇齒二相合，離諸音聲，但以金剛語音而為持誦，即能成就一切儀軌，此說即是金剛語菩薩法。",
        "from": "T18n0884_003:0468c18_9",
        "context_with_next_sentence": true
    },
    {
        "source_sentence": "復次金剛部祕密印成就廣大儀軌中法用，謂以自身金剛杵，入一切相應賢聖真法性中，祕密行人作是法時，即得一切事業成就，此說即是金剛薩埵菩薩法。",
        "from": "T18n0884_003:0468c22_3",
        "context_with_next_sentence": true
    },
    {
        "source_sentence": "復次金剛部祕密印成就廣大儀軌中法用，謂諸所欲得佛世尊究竟真常，常施一切眾生妙樂，復能成就一切事業，此說即是金剛手菩薩法。",
        "from": "T18n0884_003:0468c25_7",
        "context_with_next_sentence": true
    },
    {
        "source_sentence": "」爾時金剛手菩薩摩訶薩復白一切如來言：",
        "from": "T18n0884_003:0468c26_17",
        "context_with_next_sentence": true
    },
    {
        "source_sentence": "「如來善聽！",
        "from": "T18n0884_003:0468c27_5",
        "context_with_next_sentence": true
    },
    {
        "source_sentence": "此祕密智勝無有上，若欲得成諸佛身者，應當寂靜住等引心，入一切如來智三摩地，從是三摩地出已得成佛身，即能成就諸三摩地法。",
        "from": "T18n0884_003:0469a01_6",
        "context_with_next_sentence": true
    },
    {
        "source_sentence": "所謂：",
        "from": "T18n0884_003:0469a01_9",
        "context_with_next_sentence": true
    },
    {
        "source_sentence": "劍成就三摩地；",
        "from": "T18n0884_003:0469a01_16",
        "context_with_next_sentence": true
    },
    {
        "source_sentence": "藥叱尼成就三摩地；",
        "from": "T18n0884_003:0469a02_5",
        "context_with_next_sentence": true
    },
    {
        "source_sentence": "一切執曜阿吠舍成就三摩地；",
        "from": "T18n0884_003:0469a02_18",
        "context_with_next_sentence": true
    },
    {
        "source_sentence": "遣除一切執曜三摩地；",
        "from": "T18n0884_003:0469a03_9",
        "context_with_next_sentence": true
    },
    {
        "source_sentence": "破一切惡三摩地；",
        "from": "T18n0884_003:0469a03_17",
        "context_with_next_sentence": true
    },
    {
        "source_sentence": "持明人三摩地；",
        "from": "T18n0884_003:0469a04_5",
        "context_with_next_sentence": true
    },
    {
        "source_sentence": "神通成就三摩地；",
        "from": "T18n0884_003:0469a04_13",
        "context_with_next_sentence": true
    },
    {
        "source_sentence": "財寶成就三摩地；",
        "from": "T18n0884_003:0469a05_2",
        "context_with_next_sentence": true
    },
    {
        "source_sentence": "入脩羅宮成就三摩地；",
        "from": "T18n0884_003:0469a05_12",
        "context_with_next_sentence": true
    },
    {
        "source_sentence": "常得國王及王眷屬愛念成就三摩地。",
        "from": "T18n0884_003:0469a06_9",
        "context_with_next_sentence": true
    },
    {
        "source_sentence": "此如是等有無數種三摩地法及祕密章句中，今此四種祕密供養而為最上。",
        "from": "T18n0884_003:0469a08_5",
        "context_with_next_sentence": true
    },
    {
        "source_sentence": "金剛部大菩薩與菩薩嬉戲等如理相應。",
        "from": "T18n0884_003:0469a09_4",
        "context_with_next_sentence": true
    },
    {
        "source_sentence": "金剛嬉戲者，此說即是和合出生之義，而此菩薩一切所欲，得諸如來常施歡喜，即此金剛嬉戲菩薩為增勝主，常於一切如來而生歡喜。",
        "from": "T18n0884_003:0469a12_6",
        "context_with_next_sentence": true
    },
    {
        "source_sentence": "「復次祕密種子文字。",
        "from": "T18n0884_003:0469a13_9",
        "context_with_next_sentence": true
    },
    {
        "source_sentence": "所謂：",
        "from": "T18n0884_003:0469a13_12",
        "context_with_next_sentence": true
    },
    {
        "source_sentence": "「野部引　骨嚕二合卒魯二合　阿引莎引剎呼引　𠺁吽引　鑁　𤚥引「此等文字，即是金剛嬉戲本部大菩薩，與金剛、蓮華二法相應，即此金剛而為警覺。",
        "from": "T18n0884_003:0469a17_17",
        "context_with_next_sentence": true
    },
    {
        "source_sentence": "所有蓮華即觀自在菩薩三摩地門，而彼蓮華離諸所著，以金剛鎖堅牢而住，於諸所動相應平等，而常不離三摩呬多。",
        "from": "T18n0884_003:0469a20_11",
        "context_with_next_sentence": true
    },
    {
        "source_sentence": "然後同一真實『吽』字智門出敬愛事而能成就一切事業，此說即是金剛手菩薩法。",
        "from": "T18n0884_003:0469a22_8",
        "context_with_next_sentence": true
    },
    {
        "source_sentence": "」爾時聖觀自在菩薩摩訶薩白諸如來言：",
        "from": "T18n0884_003:0469a23_16",
        "context_with_next_sentence": true
    },
    {
        "source_sentence": "「所有金剛杵住於蓮華上，彼金剛杵及與蓮華二法和合相應成就，獲得妙樂無滅無盡。",
        "from": "T18n0884_003:0469a25_17",
        "context_with_next_sentence": true
    },
    {
        "source_sentence": "」爾時金剛手菩薩摩訶薩住於世尊大毘盧遮那如來前作是白言：",
        "from": "T18n0884_003:0469a27_9",
        "context_with_next_sentence": true
    },
    {
        "source_sentence": "「世尊！",
        "from": "T18n0884_003:0469a27_13",
        "context_with_next_sentence": true
    },
    {
        "source_sentence": "彼金剛杵云何能住於蓮華上？",
        "from": "T18n0884_003:0469a28_6",
        "context_with_next_sentence": true
    },
    {
        "source_sentence": "此金剛杵及與蓮華，作用行相復云何說？",
        "from": "T18n0884_003:0469a29_5",
        "context_with_next_sentence": true
    },
    {
        "source_sentence": "世尊！",
        "from": "T18n0884_003:0469a29_8",
        "context_with_next_sentence": true
    },
    {
        "source_sentence": "此理甚深，我於是義不能解了？",
        "from": "T18n0884_003:0469b01_2",
        "context_with_next_sentence": true
    },
    {
        "source_sentence": "」爾時世尊大毘盧遮那如來讚金剛手菩薩摩訶薩言：",
        "from": "T18n0884_003:0469b03_4",
        "context_with_next_sentence": true
    },
    {
        "source_sentence": "「善哉、善哉！",
        "from": "T18n0884_003:0469b03_11",
        "context_with_next_sentence": true
    },
    {
        "source_sentence": "金剛手！",
        "from": "T18n0884_003:0469b03_15",
        "context_with_next_sentence": true
    },
    {
        "source_sentence": "汝今當知彼金剛杵住蓮華上者，為欲利樂廣大饒益，施作諸佛最勝事業，是故於彼清淨蓮華之中，而金剛杵住於其上，乃入彼中，發起金剛真實持誦，然後金剛及彼蓮華二事相擊，成就二種清淨乳相：",
        "from": "T18n0884_003:0469b08_5",
        "context_with_next_sentence": true
    },
    {
        "source_sentence": "一謂金剛乳相，二謂蓮華乳相。",
        "from": "T18n0884_003:0469b08_19",
        "context_with_next_sentence": true
    },
    {
        "source_sentence": "於二相中出生一大菩薩善妙之相；",
        "from": "T18n0884_003:0469b09_14",
        "context_with_next_sentence": true
    },
    {
        "source_sentence": "次復出生一大菩薩猛惡之相。",
        "from": "T18n0884_003:0469b10_9",
        "context_with_next_sentence": true
    },
    {
        "source_sentence": "菩薩所現二種相者，但為調伏利益一切眾生，由此出生一切賢聖，成就一切殊勝事業。",
        "from": "T18n0884_003:0469b12_10",
        "context_with_next_sentence": true
    },
    {
        "source_sentence": "」爾時金剛手菩薩摩訶薩復白佛言：",
        "from": "T18n0884_003:0469b13_14",
        "context_with_next_sentence": true
    },
    {
        "source_sentence": "「世尊！",
        "from": "T18n0884_003:0469b13_18",
        "context_with_next_sentence": true
    },
    {
        "source_sentence": "何者是乳相？",
        "from": "T18n0884_003:0469b14_4",
        "context_with_next_sentence": true
    },
    {
        "source_sentence": "復從何生起？",
        "from": "T18n0884_003:0469b14_10",
        "context_with_next_sentence": true
    },
    {
        "source_sentence": "唯願世尊顯明開示。",
        "from": "T18n0884_003:0469b15_1",
        "context_with_next_sentence": true
    },
    {
        "source_sentence": "」爾時世尊告金剛手菩薩摩訶薩言：",
        "from": "T18n0884_003:0469b16_14",
        "context_with_next_sentence": true
    },
    {
        "source_sentence": "「即汝金剛手所有最勝祕密供養，是即乳相從是生起。",
        "from": "T18n0884_003:0469b18_1",
        "context_with_next_sentence": true
    },
    {
        "source_sentence": "」金剛手菩薩摩訶薩復白佛言：",
        "from": "T18n0884_003:0469b18_15",
        "context_with_next_sentence": true
    },
    {
        "source_sentence": "「世尊！",
        "from": "T18n0884_003:0469b18_19",
        "context_with_next_sentence": true
    },
    {
        "source_sentence": "我不解佛所說義。",
        "from": "T18n0884_003:0469b19_5",
        "context_with_next_sentence": true
    },
    {
        "source_sentence": "」佛言：",
        "from": "T18n0884_003:0469b19_9",
        "context_with_next_sentence": true
    },
    {
        "source_sentence": "「金剛手當知，乳相者即是本真相，如《祕密降三世教》中所說。",
        "from": "T18n0884_003:0469b20_16",
        "context_with_next_sentence": true
    },
    {
        "source_sentence": "」爾時世尊大毘盧遮那如來普攝金剛手等一切菩薩，同一真實、同一出生，都成為一金剛薩埵之身，告諸如來言：",
        "from": "T18n0884_003:0469b23_11",
        "context_with_next_sentence": true
    },
    {
        "source_sentence": "「今此所說祕密供養等祕密行相，但為警覺邪外之眾，故佛菩薩隱密而說。",
        "from": "T18n0884_003:0469b25_5",
        "context_with_next_sentence": true
    },
    {
        "source_sentence": "」是時所現金剛薩埵身與本部菩薩同住正見出生敬愛，唯以金剛縛而普攝已，所有本部大菩薩等同處于左根本之位住蓮華中，以金剛杵開覺蓮華，而悉同一三昧相應。",
        "from": "T18n0884_003:0469b29_4",
        "context_with_next_sentence": true
    },
    {
        "source_sentence": "爾時本部大菩薩眾得開覺已，即說頌曰：",
        "from": "T18n0884_003:0469c01_17",
        "context_with_next_sentence": true
    },
    {
        "source_sentence": "「快哉一切正覺尊！",
        "from": "T18n0884_003:0469c02_8",
        "context_with_next_sentence": true
    },
    {
        "source_sentence": "　　我所敬愛施妙樂；",
        "from": "T18n0884_003:0469c02_18",
        "context_with_next_sentence": true
    },
    {
        "source_sentence": "唯此妙樂外無餘，　　而能成就祕密法。",
        "from": "T18n0884_003:0469c03_17",
        "context_with_next_sentence": true
    },
    {
        "source_sentence": "」爾時世尊大毘盧遮那如來即說頌曰：",
        "from": "T18n0884_003:0469c04_15",
        "context_with_next_sentence": true
    },
    {
        "source_sentence": "「快哉妙樂無有上，　　諸有正士應當修；",
        "from": "T18n0884_003:0469c05_18",
        "context_with_next_sentence": true
    },
    {
        "source_sentence": "今此祕密妙法門，　　有罪染者不應受。",
        "from": "T18n0884_003:0469c06_17",
        "context_with_next_sentence": true
    },
    {
        "source_sentence": "祕密蓮華此無上，　　金剛嬉戲即彼法；",
        "from": "T18n0884_003:0469c07_17",
        "context_with_next_sentence": true
    },
    {
        "source_sentence": "金剛蓮華教亦然！",
        "from": "T18n0884_003:0469c08_7",
        "context_with_next_sentence": true
    },
    {
        "source_sentence": "　　總攝毘盧遮那智。",
        "from": "T18n0884_003:0469c08_17",
        "context_with_next_sentence": true
    },
    {
        "source_sentence": "」世尊大毘盧遮那如來說是頌時，有無數百千殊妙瑞相一時出現。",
        "from": "T18n0884_003:0469c10_9",
        "context_with_next_sentence": true
    },
    {
        "source_sentence": "佛說祕密相經卷下",
        "from": "T18n0884_003:0469c11_100",
        "context_with_next_sentence": false
    }
]