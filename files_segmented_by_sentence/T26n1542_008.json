{
    "T26n1542_008:0722a04_0": "阿毘達磨品類足論卷第八",
    "T26n1542_008:0722a06_0": "尊者世友造",
    "T26n1542_008:0722a07_0": "三藏法師玄奘奉　詔譯",
    "T26n1542_008:0722a08_0": "辯攝等品第六之四",
    "T26n1542_008:0722a09_0": "正見云何？",
    "T26n1542_008:0722a09_1": "謂聖弟子等，於苦思惟苦、於集思惟集、於滅思惟滅、於道思惟道，無漏作意相應於法，簡擇極簡擇最極簡擇、解了等了遍了近了，機黠通達、審察聰叡、覺明慧行、毘般舍那，是名正見。",
    "T26n1542_008:0722a13_2": "正思惟云何？",
    "T26n1542_008:0722a13_3": "謂聖弟子等，於苦思惟苦、於集思惟集、於滅思惟滅、於道思惟道，無漏作意相應諸心，尋求遍尋求、搆度極搆度現前搆度，推究追尋，極思惟，思惟性，是名正思惟。",
    "T26n1542_008:0722a17_4": "正語云何？",
    "T26n1542_008:0722a17_5": "謂聖弟子等，於苦思惟苦、於集思惟集、於滅思惟滅、於道思惟道，除趣邪命語四惡行，於餘語惡行由決擇力所引無漏遠離止息、各別遠離，寂靜律儀，不作不造、不行不犯、不毀分限堤塘橋梁船筏，棄捨軌則不違不越、不違越住，是名正語。",
    "T26n1542_008:0722a23_6": "正業云何？",
    "T26n1542_008:0722a23_7": "謂聖弟子等，於苦思惟苦、於集思惟集、於滅思惟滅、於道思惟道，除趣邪命身三惡行，於餘身惡行由決擇力所引無漏遠離止息、各別遠離，寂靜律儀，不作不造、不行不犯、不毀分限堤塘橋梁船筏，棄捨軌則不違不越、不違越住，是名正業。",
    "T26n1542_008:0722a28_8": "正命云何？",
    "T26n1542_008:0722a28_9": "謂聖弟子等，於苦思惟苦、於集思惟集、於滅思惟滅、於道思惟道，於趣邪命身語惡行由決擇力所引無漏遠離止息、各別遠離，寂靜律儀，不作不造、不行不犯、不毀分限堤塘橋梁船筏，棄捨軌則不違不越、不違越住，是名正命。",
    "T26n1542_008:0722b05_10": "正精進云何？",
    "T26n1542_008:0722b05_11": "謂聖弟子，於苦思惟苦、於集思惟集、於滅思惟滅、於道思惟道，無漏作意相應諸勤精進，勇健勢猛、熾盛難制、勵意不息，心勇悍性，是名正精進。",
    "T26n1542_008:0722b08_12": "正念云何？",
    "T26n1542_008:0722b08_13": "謂聖弟子等，於苦思惟苦、於集思惟集、於滅思惟滅、於道思惟道，無漏作意相應諸念隨念、別念憶念、不忘不失、不遺不漏，不忘法性、心明記性，是名正念。",
    "T26n1542_008:0722b12_14": "正定云何？",
    "T26n1542_008:0722b12_15": "謂聖弟子等，於苦思惟苦、於集思惟集、於滅思惟滅、於道思惟道，無漏作意相應諸令心住等住安住近住堅住、不亂不散攝止等持，心一境性，是名正定。",
    "T26n1542_008:0722b17_0": "愛結云何？",
    "T26n1542_008:0722b17_1": "謂三界貪。",
    "T26n1542_008:0722b17_2": "恚結云何？",
    "T26n1542_008:0722b17_3": "謂於有情能為損害。",
    "T26n1542_008:0722b18_4": "慢結云何？",
    "T26n1542_008:0722b18_5": "謂七慢類。",
    "T26n1542_008:0722b18_6": "無明結云何？",
    "T26n1542_008:0722b18_7": "謂三界無智。",
    "T26n1542_008:0722b19_8": "見結云何？",
    "T26n1542_008:0722b19_9": "謂三見。",
    "T26n1542_008:0722b19_10": "取結云何？",
    "T26n1542_008:0722b19_11": "謂二取。",
    "T26n1542_008:0722b20_12": "疑結云何？",
    "T26n1542_008:0722b20_13": "謂於諸諦疑惑猶豫。",
    "T26n1542_008:0722b20_14": "嫉結云何？",
    "T26n1542_008:0722b21_0": "謂妬忌。",
    "T26n1542_008:0722b21_1": "慳結云何？",
    "T26n1542_008:0722b21_2": "謂心鄙悋。",
    "T26n1542_008:0722b22_0": "初有情居云何？",
    "T26n1542_008:0722b22_1": "謂有色有情，身異想異，如人一分天，是初有情居。",
    "T26n1542_008:0722b23_2": "此中初者，謂隨算數漸次順次相續次第，此最在初。",
    "T26n1542_008:0722b24_3": "有情居者，謂諸有情，於此居止各別居止，由此顯彼受生處故，名有情居。",
    "T26n1542_008:0722b26_4": "第二有情居云何？",
    "T26n1542_008:0722b26_5": "謂有色有情，身異想一，如梵眾天劫初時，是第二有情居。",
    "T26n1542_008:0722b28_0": "此中第二者，謂隨算數漸次順次相續次第，此居第二。",
    "T26n1542_008:0722b29_1": "有情居者，義如前說。",
    "T26n1542_008:0722b29_2": "第三有情居云何？",
    "T26n1542_008:0722c01_3": "謂有色有情，身一想異，如極光淨天，是第三有情居。",
    "T26n1542_008:0722c02_4": "此中第三者，謂隨算數漸次順次相續次第，此居第三。",
    "T26n1542_008:0722c03_5": "有情居者，義如前說。",
    "T26n1542_008:0722c04_0": "第四有情居云何？",
    "T26n1542_008:0722c04_1": "謂有色有情，身一想一，如遍淨天，是第四有情居。",
    "T26n1542_008:0722c05_2": "此中第四者，謂隨算數漸次順次相續次第，此居第四。",
    "T26n1542_008:0722c06_3": "有情居者，義如前說。",
    "T26n1542_008:0722c07_4": "第五有情居云何？",
    "T26n1542_008:0722c07_5": "謂有色有情，無想無異想，如無想有情天，是第五有情居。",
    "T26n1542_008:0722c08_6": "此中第五者，謂隨算數漸次順次相續次第。",
    "T26n1542_008:0722c09_7": "此居第五。",
    "T26n1542_008:0722c10_8": "有情居者，義如前說。",
    "T26n1542_008:0722c10_9": "第六有情居云何？",
    "T26n1542_008:0722c11_10": "謂無色有情，超一切色想、滅有對想，不思惟種種想入無邊空，空無邊處具足住，如空無邊處天，是第六有情居。",
    "T26n1542_008:0722c13_11": "此中第六者，謂隨算數漸次順次相續次第，此居第六。",
    "T26n1542_008:0722c14_12": "有情居者，義如前說。",
    "T26n1542_008:0722c15_13": "第七有情居云何？",
    "T26n1542_008:0722c15_14": "謂無色有情，超一切空無邊處入無邊識，識無邊處具足住，如識無邊處天，是第七有情居。",
    "T26n1542_008:0722c17_15": "此中第七者，謂隨算數漸次順次相續次第，此居第七。",
    "T26n1542_008:0722c19_0": "有情居者，義如前說。",
    "T26n1542_008:0722c19_1": "第八有情居云何？",
    "T26n1542_008:0722c19_2": "謂無色有情，超一切識無邊處入無所有，無所有處具足住，如無所有處天，是第八有情居。",
    "T26n1542_008:0722c21_3": "此中第八者，謂隨算數漸次順次相續次第，此居第八。",
    "T26n1542_008:0722c23_4": "有情居者，義如前說。",
    "T26n1542_008:0722c23_5": "第九有情居云何？",
    "T26n1542_008:0722c24_6": "謂無色有情，超一切無所有處，入非想非非想處具足住，如非想非非想處天，是第九有情居。",
    "T26n1542_008:0722c26_7": "此中第九者，謂隨算數漸次順次相續次第，此居第九。",
    "T26n1542_008:0722c27_8": "有情居者，義如前說。",
    "T26n1542_008:0722c28_0": "初遍處云何？",
    "T26n1542_008:0722c28_1": "謂地遍滿一類想，上下傍布無二無量，是初遍處。",
    "T26n1542_008:0722c29_2": "此中初者，謂隨算數漸次順次相續次第，此最在初。",
    "T26n1542_008:0723a01_3": "又隨入定漸次順次相續次第，此最在初。",
    "T26n1542_008:0723a02_4": "如是定中所有善色受想行識，是名遍處。",
    "T26n1542_008:0723a03_5": "水、火、風、青、黃、赤、白遍處亦爾。",
    "T26n1542_008:0723a04_6": "第九遍處云何？",
    "T26n1542_008:0723a04_7": "謂空遍滿一類想，上下傍布無二無量，是第九遍處。",
    "T26n1542_008:0723a05_8": "此中第九者，謂隨算數漸次順次相續次第，此居第九。",
    "T26n1542_008:0723a06_9": "又隨入定漸次順次相續次第，此居第九。",
    "T26n1542_008:0723a07_10": "如是定中所有善受想行識，是名遍處。",
    "T26n1542_008:0723a08_11": "識無邊處遍處亦爾。",
    "T26n1542_008:0723a09_12": "無學正見、正思惟、正語、正業、正命、正精進、正念、正定，如八支聖道說。",
    "T26n1542_008:0723a10_13": "無學正勝解云何？",
    "T26n1542_008:0723a11_14": "謂聖弟子等，於苦思惟苦、於集思惟集、於滅思惟滅、於道思惟道，無學作意相應，已正當勝解，是名無學正勝解。",
    "T26n1542_008:0723a13_15": "無學正智云何？",
    "T26n1542_008:0723a14_16": "謂盡智、無生智，是名無學正智。",
    "T26n1542_008:0723a15_0": "有漏色云何？",
    "T26n1542_008:0723a15_1": "謂若諸色有漏有取，於此諸色若過去若未來若現在，或欲或貪或瞋或癡，或隨一一心所隨煩惱應生時生，是名有漏色。",
    "T26n1542_008:0723a18_2": "無漏色云何？",
    "T26n1542_008:0723a18_3": "謂若諸色無漏無取，於此諸色若過去若未來若現在，或欲或貪或瞋或癡，或隨一一心所隨煩惱應生時不生，是名無漏色。",
    "T26n1542_008:0723a21_4": "有漏無漏受想行識亦爾。",
    "T26n1542_008:0723a21_5": "無為法云何？",
    "T26n1542_008:0723a22_6": "謂三無為，即虛空、非擇滅、擇滅。",
    "T26n1542_008:0723a22_7": "十二處、十八界，如辯七事品已說。",
    "T26n1542_008:0723a24_0": "眼根云何？",
    "T26n1542_008:0723a24_1": "謂眼於色已正當見及彼同分。",
    "T26n1542_008:0723a24_2": "耳根云何？",
    "T26n1542_008:0723a25_3": "謂耳於聲已正當聞及彼同分。",
    "T26n1542_008:0723a25_4": "鼻根云何？",
    "T26n1542_008:0723a26_5": "謂鼻於香已正當嗅及彼同分。",
    "T26n1542_008:0723a26_6": "舌根云何？",
    "T26n1542_008:0723a27_7": "謂舌於味已正當甞及彼同分。",
    "T26n1542_008:0723a27_8": "身根云何？",
    "T26n1542_008:0723a28_0": "謂身於觸已正當觸及彼同分。",
    "T26n1542_008:0723a28_1": "女根云何？",
    "T26n1542_008:0723a28_2": "謂身根少分。",
    "T26n1542_008:0723a29_3": "男根云何？",
    "T26n1542_008:0723a29_4": "謂身根少分。",
    "T26n1542_008:0723a29_5": "命根云何？",
    "T26n1542_008:0723b01_0": "謂三界壽。",
    "T26n1542_008:0723b01_1": "意根云何？",
    "T26n1542_008:0723b01_2": "謂六識身。",
    "T26n1542_008:0723b01_3": "樂根云何？",
    "T26n1542_008:0723b01_4": "謂順樂受觸所觸時所起身樂心樂平等受，受所攝，是名樂根。",
    "T26n1542_008:0723b03_5": "苦根云何？",
    "T26n1542_008:0723b03_6": "謂順苦受觸所觸時所起身苦不平等受，受所攝，是名苦根。",
    "T26n1542_008:0723b04_7": "喜根云何？",
    "T26n1542_008:0723b05_8": "謂順喜受觸所觸時所起心喜平等受，受所攝，是名喜根。",
    "T26n1542_008:0723b06_9": "憂根云何？",
    "T26n1542_008:0723b06_10": "謂順憂受觸所觸時所起心憂不平等受，受所攝，是名憂根。",
    "T26n1542_008:0723b08_11": "捨根云何？",
    "T26n1542_008:0723b08_12": "謂順捨受觸所觸時所起身捨心捨非平等非不平等受，受所攝，是名捨根。",
    "T26n1542_008:0723b10_0": "信根云何？",
    "T26n1542_008:0723b10_1": "謂依出離遠離所生善法，諸信信性、增上信性，忍可欲作、欲為欲造，心澄淨性，是名信根。",
    "T26n1542_008:0723b12_2": "精進根云何？",
    "T26n1542_008:0723b12_3": "謂依出離遠離所生善法，諸勤精進勇健勢猛、熾盛難制、勵意不息，心勇悍性，是名精進根。",
    "T26n1542_008:0723b14_4": "念根云何？",
    "T26n1542_008:0723b14_5": "謂依出離遠離所生善法，諸念隨念、別念憶念、不忘不失、不遺不漏，不忘法性、心明記性，是名念根。",
    "T26n1542_008:0723b17_6": "定根云何？",
    "T26n1542_008:0723b17_7": "謂依出離遠離所生善法，諸念心住等住安住、近住堅住、不亂不散、攝止等持，心一境性，是名定根。",
    "T26n1542_008:0723b19_8": "慧根云何？",
    "T26n1542_008:0723b19_9": "謂依出離遠離所生善法，於法簡擇極簡擇最極簡擇、解了等了遍了近了，機黠通達、審察聰叡、覺明慧行、毘鉢舍那，是名慧根。",
    "T26n1542_008:0723b22_10": "未知當知根云何？",
    "T26n1542_008:0723b23_11": "謂已入正性離生補特伽羅諸學慧慧等根，由此諸根隨信隨法行於未現觀四聖諦能現觀，是名未知當知根。",
    "T26n1542_008:0723b25_12": "已知根云何？",
    "T26n1542_008:0723b25_13": "謂具見已現觀補特伽羅諸學慧慧等根，由此諸根信勝解見，至身證於已現觀四聖諦，能趣上勝所證功德，是名已知根。",
    "T26n1542_008:0723b28_14": "具知根云何？",
    "T26n1542_008:0723b29_0": "謂漏盡阿羅漢諸無學慧慧等根，由此諸根慧解脫俱分解脫能得現法樂住，是名具知根。",
    "T26n1542_008:0723c02_1": "九十八隨眠如前說。",
    "T26n1542_008:0723c03_0": "所知法、所識法、所通達法、所緣法、增上法，十八界十二處五蘊攝，十智知，六識識，一切隨眠隨增。",
    "T26n1542_008:0723c05_1": "有色法，十一界十一處一蘊攝，八智知除他心滅智，六識識，欲色界遍行及修所斷隨眠隨增。",
    "T26n1542_008:0723c07_2": "無色法，八界二處四蘊攝，十智知，一識識，一切隨眠隨增。",
    "T26n1542_008:0723c08_3": "有見法，一界一處一蘊攝，七智知除他心滅道智，二識識，欲色界遍行及修所斷隨眠隨增。",
    "T26n1542_008:0723c10_4": "無見法，十七界十一處五蘊攝，十智知，五識識，一切隨眠隨增。",
    "T26n1542_008:0723c12_5": "有對法，十界十處一蘊攝，七智知除他心滅道知，六識識，欲色界遍行及修所斷隨眠隨增。",
    "T26n1542_008:0723c14_6": "無對法，八界二處五蘊攝，十智知，一識識，一切隨眠隨增。",
    "T26n1542_008:0723c15_7": "有漏法，十八界十二處五蘊攝，八智知除滅道智，六識識，一切隨眠隨增。",
    "T26n1542_008:0723c17_8": "無漏法，三界二處五蘊攝，八智知除苦集智，一識識，非隨眠隨增。",
    "T26n1542_008:0723c18_9": "有為法，十八界十二處五蘊攝，九智知除滅智，六識識，一切隨眠隨增。",
    "T26n1542_008:0723c20_10": "無為法，一界一處非蘊攝，六智知除他心苦集道智，一識識，非隨眠隨增。",
    "T26n1542_008:0723c21_11": "有諍法，十八界十二處五蘊攝，八智知除滅道智，六識識，一切隨眠隨增。",
    "T26n1542_008:0723c23_12": "無諍法，三界二處五蘊攝，八智知除苦集智，一識識，非隨眠隨增。",
    "T26n1542_008:0723c25_0": "世間出世間法、墮界不墮界法、有味著無味著法、耽嗜依出離依法亦爾。",
    "T26n1542_008:0723c27_0": "心法，七界一處一蘊攝，九智知除滅智，一識識，一切隨眠隨增。",
    "T26n1542_008:0723c28_1": "非心法，十一界十一處四蘊攝，十智知，六識識，一切隨眠隨增。",
    "T26n1542_008:0723c29_2": "心所法，一界一處三蘊攝，九智知除滅智，一識識，一切隨眠隨增。",
    "T26n1542_008:0724a02_3": "非心所法，十八界十二處三蘊攝，十智知，六識識，一切隨眠隨增。",
    "T26n1542_008:0724a03_4": "心相應、心不相應法亦爾。",
    "T26n1542_008:0724a04_5": "心俱有法，十一界十一處四蘊攝，九智知除滅智，六識識，一切隨眠隨增。",
    "T26n1542_008:0724a06_6": "非心俱有法，十八界十二處三蘊攝，十智知，六識識，一切隨眠隨增。",
    "T26n1542_008:0724a07_7": "隨心轉法，一界一處四蘊攝，九智知除滅智，一識識，一切隨眠隨增。",
    "T26n1542_008:0724a09_8": "非隨心轉法，十八界十二處三蘊攝，十智知，六識識，一切隨眠隨增。",
    "T26n1542_008:0724a11_9": "心為因法，十八界十二處五蘊攝，九智知除滅智，六識識，一切隨眠隨增。",
    "T26n1542_008:0724a12_10": "非心為因法，十三界十二處三蘊攝，十智知，六識識，三界遍行及修所斷隨眠隨增。",
    "T26n1542_008:0724a14_11": "心為等無間法，八界二處四蘊攝，九智知除滅智，一識識，一切隨眠隨增。",
    "T26n1542_008:0724a16_12": "非心為等無間法，十八界十二處五蘊攝，十智知，六識識，一切隨眠隨增。",
    "T26n1542_008:0724a17_13": "心為所緣法，三界二處四蘊攝，九智知除滅智，一識識，三界有為緣隨眠隨增。",
    "T26n1542_008:0724a19_14": "非心為所緣法，十八界十二處五蘊攝，十智知，六識識，一切隨眠隨增。",
    "T26n1542_008:0724a21_15": "心為增上法，十八界十二處五蘊攝，九智知除滅智，六識識，一切隨眠隨增。",
    "T26n1542_008:0724a23_0": "非心為增上法，一界一處非蘊攝，六智知除他心苦集道智，一識識，非隨眠隨增。",
    "T26n1542_008:0724a24_1": "心果法，十八界十二處五蘊攝，十智知，六識識，一切隨眠隨增。",
    "T26n1542_008:0724a26_2": "非心果法，一界一處非蘊攝，一智知謂世俗智，一識識，非隨眠隨增。",
    "T26n1542_008:0724a27_3": "心異熟法，十七界十一處五蘊攝，八智知除滅道智，五識識，除耳識三界遍行及修所斷隨眠隨增。",
    "T26n1542_008:0724b01_4": "非心異熟法，十八界十二處五蘊攝，十智知，六識識，一切隨眠隨增。",
    "T26n1542_008:0724b02_5": "業法，三界三處二蘊攝，九智知除滅智，三識識謂眼耳意識，一切隨眠隨增。",
    "T26n1542_008:0724b04_6": "非業法，十八界十二處五蘊攝，十智知，六攝識，一切隨眠隨增。",
    "T26n1542_008:0724b05_7": "業相應法，八界二處四蘊攝，九智知除滅智，一識識，一切隨眠隨增。",
    "T26n1542_008:0724b07_8": "業不相應法，十一界十一處二蘊攝，十智知，六識識，一切隨眠隨增。",
    "T26n1542_008:0724b08_9": "業俱有法，十八界十二處五蘊攝，九智知除滅智，六識識，一切隨眠隨增。",
    "T26n1542_008:0724b10_10": "非業俱有法，十一界十一處二蘊攝，十智知，六識識，一切隨眠隨增。",
    "T26n1542_008:0724b12_11": "隨業轉法，八界二處五蘊攝，九智知除滅智，一識識，一切隨眠隨增。",
    "T26n1542_008:0724b13_12": "非隨業轉法，十一界十一處二蘊攝，十智知，六識識，一切隨眠隨增。",
    "T26n1542_008:0724b15_13": "業為因法，十八界十二處五蘊攝，九智知除滅智，六識識，一切隨眠隨增。",
    "T26n1542_008:0724b16_14": "非業為因法，十一界十一處二蘊攝，十智知，六識識，三界遍行及修所斷隨眠隨增。",
    "T26n1542_008:0724b18_15": "業為等無間法，八界二處四蘊攝，九智知除滅智，一識識，一切隨眠隨增。",
    "T26n1542_008:0724b20_16": "非業為等無間法，十八界十二處五蘊攝，十智知，六識識，一切隨眠隨增。",
    "T26n1542_008:0724b22_17": "業為所緣法，五界二處四蘊攝，九智知除滅智，一識識，三界有為緣隨眠隨增。",
    "T26n1542_008:0724b23_18": "非業為所緣法，十八界十二處五蘊攝，十智知，六識識，一切隨眠隨增。",
    "T26n1542_008:0724b25_19": "業為增上法，十八界十二處五蘊攝，九智知除滅智，六識識，一切隨眠隨增。",
    "T26n1542_008:0724b27_20": "非業為增上法，一界一處非蘊攝，六智知除他心苦集道智，一識識，非隨眠隨增。",
    "T26n1542_008:0724b28_21": "業果法，十八界十二處五蘊攝，十智知，六識識，一切隨眠隨增。",
    "T26n1542_008:0724c01_22": "非業果法，一界一處非蘊攝，一智知謂世俗智，一識識，非隨眠隨增。",
    "T26n1542_008:0724c03_0": "業異熟法，十七界十一處五蘊攝，八智知除滅道智，五識識除耳識，三界遍行及修所斷隨眠隨增。",
    "T26n1542_008:0724c05_1": "非業異熟法，十八界十二處五蘊攝，十智知，六識識，一切隨眠隨增。",
    "T26n1542_008:0724c07_0": "有法，十八界十二處五蘊攝，八智知除滅道智，六識識，一切隨眠隨增。",
    "T26n1542_008:0724c08_1": "非有法，三界二處五蘊攝，八智知除苦集智，一識識，非隨眠隨增。",
    "T26n1542_008:0724c10_2": "有相應法，八界二處四蘊攝，八智知除滅道智，一識識，一切隨眠隨增。",
    "T26n1542_008:0724c11_3": "有不相應法，十三界十二處五蘊攝，十智知，六識識，三界有漏緣隨眠隨增。",
    "T26n1542_008:0724c13_4": "有俱有法，十八界十二處五蘊攝，九智知除滅智，六識識，一切隨眠隨增。",
    "T26n1542_008:0724c15_5": "非有俱有法，三界二處五蘊攝，八智知除苦集智，一識識，非隨眠隨增。",
    "T26n1542_008:0724c16_6": "隨有轉法有為因法，十八界十二處五蘊攝，八智知除滅道智，六識識，一切隨眠隨增。",
    "T26n1542_008:0724c18_7": "非有隨轉法非有為因法，三界三處五蘊攝，八智知除苦集智，一識識，非隨眠隨增。",
    "T26n1542_008:0724c20_8": "有為等無間法，八界二處四蘊攝，九智知除滅智，一識識，一切隨眠隨增。",
    "T26n1542_008:0724c22_9": "非有為等無間法，十八界十二處五蘊攝，十智知，六識識，一切隨眠隨增。",
    "T26n1542_008:0724c23_10": "有為所緣法，八界二處四蘊攝，九智知除滅智，一識識，三界有漏緣隨眠隨增。",
    "T26n1542_008:0724c25_11": "非有為所緣法，十三界十二處五蘊攝，十智知，六識識，一切隨眠隨增。",
    "T26n1542_008:0724c27_12": "有為增上法，十八界十二處五蘊攝，九智知除滅智，六識識，一切隨眠隨增。",
    "T26n1542_008:0724c28_13": "非有為增上法，一界一處非蘊攝，六智知除他心苦集道智，一識識，非隨眠隨增。",
    "T26n1542_008:0725a01_14": "有果法，十八界十二處五蘊攝，九智知除道智，六識識，一切隨眠隨增。",
    "T26n1542_008:0725a03_15": "非有果法，三界二處五蘊攝，八智知除苦集智，一識識，非隨眠隨增。",
    "T26n1542_008:0725a04_16": "有異熟法，十七界十一處五蘊攝，八智知除滅道智，五識識除耳識，三界遍行及修所斷隨眠隨增。",
    "T26n1542_008:0725a07_17": "非有異熟法，十八界十二處五蘊攝，十智知，六識識，一切隨眠隨增。",
    "T26n1542_008:0725a09_0": "智遍知所遍知法，十八界十二處五蘊攝，十智知，六識識，一切隨眠隨增。",
    "T26n1542_008:0725a10_1": "非智遍知所遍知法，非界非處非蘊攝，非智知，非識識，非隨眠隨增，以如是法不可得故。",
    "T26n1542_008:0725a12_2": "斷遍知所遍知法，即是所應斷法，此法十八界十二處五蘊攝，八智知除滅道智，六識識，一切隨眠隨增。",
    "T26n1542_008:0725a15_3": "非斷遍知所遍知法，即是非所應斷法，此法三界二處五蘊攝，八智知除苦集智，一識識，非隨眠隨增。",
    "T26n1542_008:0725a17_4": "所應修法，十界四處五蘊攝，九智知除滅智，三識識，三界遍行及修所斷隨眠隨增。",
    "T26n1542_008:0725a19_5": "非所應修法，十八界十二處五蘊攝，九智知除道智，六識識，一切隨眠隨增。",
    "T26n1542_008:0725a21_6": "智作證所應證法，十八界十二處五蘊攝，十智知，六識識，一切隨眠隨增。",
    "T26n1542_008:0725a22_7": "非智作證所應證法，非界非處非蘊攝，非智知，非識識，非隨眠隨增，以如是法不可得故。",
    "T26n1542_008:0725a24_8": "得作證所應證法，十二界六處五蘊攝，十智知，三識識，三界遍行及修所斷隨眠隨增。",
    "T26n1542_008:0725a26_9": "非得作證所應證法，十八界十二處五蘊攝，八智知除滅道智，六識識，一切隨眠隨增。",
    "T26n1542_008:0725a28_10": "所應習法，十界四處五蘊攝，九智知除滅智，三識識，三界遍行及修所斷隨眠隨增。",
    "T26n1542_008:0725b01_11": "非所應習法，十八界十二處五蘊攝，九智知除道智，六識識，一切隨眠隨增。",
    "T26n1542_008:0725b03_12": "有罪法，十界四處五蘊攝，八智知除滅道智，三識識，一切隨眠隨增。",
    "T26n1542_008:0725b04_13": "無罪法，十八界十二處五蘊攝，十智知，六識識，三界遍行及修所斷隨眠隨增。",
    "T26n1542_008:0725b06_14": "黑白法、有覆無覆法、順退非順退法亦爾。",
    "T26n1542_008:0725b07_15": "有記法，十界四處五蘊攝，十智知，三識識，欲界一切色無色界遍行及修所斷隨眠隨增。",
    "T26n1542_008:0725b09_16": "無記法，十八界十二處五蘊攝，八智知除滅道智，六識識，色無色界一切欲界二部，及見集所斷遍行隨眠隨增。",
    "T26n1542_008:0725b12_0": "已生法，十八界十二處五蘊攝，九智知除滅智，六識識，一切隨眠隨增。",
    "T26n1542_008:0725b13_1": "非已生法，十八界十二處五蘊攝，十智知，六識識，一切隨眠隨增。",
    "T26n1542_008:0725b15_2": "正生非正生法、已滅非已滅法、正滅非正滅法亦爾。",
    "T26n1542_008:0725b16_3": "緣起法，十八界十二處五蘊攝，九智知除滅智，六識識，一切隨眠隨增。",
    "T26n1542_008:0725b18_0": "非緣起法，一界一處非蘊攝，六智知除他心苦集道智，一識識，非隨眠隨增緣。",
    "T26n1542_008:0725b19_1": "已生非緣已生法、因法非因法、有因非有因法、因已生非因已生法亦爾。",
    "T26n1542_008:0725b21_2": "因相應法，八界二處四蘊攝，九智知除滅智，一識識，一切隨眠隨增。",
    "T26n1542_008:0725b22_3": "因不相應法，十一界十一處二蘊攝，九智知除他心智，六識識，三界有漏緣隨眠隨增。",
    "T26n1542_008:0725b25_0": "結法，一界一處一蘊攝，八智知除滅道智，一識識，除無漏緣不共無明，諸餘一切隨眠隨增。",
    "T26n1542_008:0725b27_1": "非結法，十八界十二處五蘊攝，十智知，六識識，一切隨眠隨增。",
    "T26n1542_008:0725b28_2": "順結法，十八界十二處五蘊攝，八智知除滅道智，六識識，一切隨眠隨增。",
    "T26n1542_008:0725c01_3": "非順結法，三界二處五蘊攝，八智知除苦集智，一識識，非隨眠隨增。",
    "T26n1542_008:0725c02_4": "取法，一界一處一蘊攝，八智知除滅道智，一識識，一切隨眠隨增。",
    "T26n1542_008:0725c04_5": "非取法，十八界十二處五蘊攝，十智知，六識識，一切隨眠隨增。",
    "T26n1542_008:0725c05_6": "有執受法，九界九處一蘊攝，七智知除他心滅道智，五識識，欲色界遍行及修所斷隨眠隨增。",
    "T26n1542_008:0725c07_7": "無執受法，十八界十二處五蘊攝，十智知，六識識，一切隨眠隨增。",
    "T26n1542_008:0725c09_8": "順取法，十八界十二處五蘊攝，八智知除滅道智，六識識。",
    "T26n1542_008:0725c10_9": "一切隨眠隨增非順取法，三界二處五蘊攝，八智知除苦集智，一識識，非隨眠隨增。",
    "T26n1542_008:0725c12_10": "煩惱法，一界一處一蘊攝，八智知除滅道智，一識識，一切隨眠隨增。",
    "T26n1542_008:0725c13_11": "非煩惱法，十八界十二處五蘊攝，十智知，六識識，一切隨眠隨增，染污法，十界四處五蘊攝，八智知除滅道智，三識識，一切隨眠隨增。",
    "T26n1542_008:0725c16_12": "不染污法，十八界十二處五蘊攝，十智知，六識識，三界遍行及修所斷隨眠隨增。",
    "T26n1542_008:0725c18_13": "染污法，十八界十二處五蘊攝，八智知除滅道智，六識識，一切隨眠隨增。",
    "T26n1542_008:0725c20_14": "非雜染法，三界二處五蘊攝，八智知除苦集智，一識識，非隨眠隨增，纏法，一界一處一蘊攝，八智知除滅道智，一識識，一切隨眠隨增。",
    "T26n1542_008:0725c23_15": "非纏法，十八界十二處五蘊攝，十智知，六識識，一切隨眠隨增。",
    "T26n1542_008:0725c24_16": "所纏法，八界二處四蘊攝，八智知除滅道智，一識識，一切隨眠隨增。",
    "T26n1542_008:0725c26_17": "非所纏法，十八界十二處五蘊攝，十智知，六識識，三界有漏緣隨眠隨增。",
    "T26n1542_008:0725c28_18": "順纏法，十八界十二處五蘊攝，八智知除滅道智，六識識，一切隨眠隨增。",
    "T26n1542_008:0725c29_19": "非順纏法，三界二處五蘊攝，八智知除苦集智，一識識，非隨非隨增。",
    "T26n1542_008:0726a03_0": "有所緣法，二界二處四蘊攝，九智知除滅智，一識識，一切隨眠隨增。",
    "T26n1542_008:0726a04_1": "無所緣法，十一界十一處二蘊攝，九智知除他心智，六識識，三界有漏緣隨眠隨增。",
    "T26n1542_008:0726a06_2": "有尋法，八界二處四蘊攝，九智知除滅智，一識識，欲色界一切隨眠隨增。",
    "T26n1542_008:0726a08_3": "無尋法，十三界十二處五蘊攝，十智知，六識識，一切隨眠隨增。",
    "T26n1542_008:0726a09_4": "有伺無伺法亦爾。",
    "T26n1542_008:0726a09_5": "有喜法，三界二處三蘊攝，九智知除滅智，一識識，色界一切，除欲界無漏緣疑及彼相應無明，諸餘欲界一切隨眠隨增，無喜法，十八界十二處五蘊攝，十智知，六識識，一切隨眠隨增。",
    "T26n1542_008:0726a14_6": "有警覺法，八界二處四蘊攝，九智知除滅智，一識識，一切隨眠隨增。",
    "T26n1542_008:0726a15_7": "無警覺法，十一界十一處二蘊攝，十智知，六識識，一切隨眠隨增。",
    "T26n1542_008:0726a17_8": "有事法、有緣法、有上法，十八界十二處五蘊攝，九智知除滅智，六識識。",
    "T26n1542_008:0726a18_9": "一切隨眠隨增無事法、無緣法、無上法，一界一處非蘊攝，六智知除他心苦集道智，一識識，非隨眠隨增。",
    "T26n1542_008:0726a21_10": "遠法，十八界十二處五蘊攝，九智知除滅智，六識識，一切隨眠隨增。",
    "T26n1542_008:0726a22_11": "近法，十八界十二處五蘊攝，十智知，六識識，一切隨眠隨增。",
    "T26n1542_008:0726a24_0": "有量無量法亦爾。",
    "T26n1542_008:0726a24_1": "見法，二界二處二蘊攝，九智知除滅智，一識識，三界有漏緣及無漏緣見相應無明隨眠隨增。",
    "T26n1542_008:0726a26_2": "非見法，十七界十一處五蘊攝，十智知，六識識，一切隨眠隨增。",
    "T26n1542_008:0726a28_0": "見處法，十八界十二處五蘊攝，八智知除滅道智，六識識，一切隨眠隨增。",
    "T26n1542_008:0726a29_1": "非見處法，三界二處五蘊攝，八智知除苦集智，一識識，非隨眠隨增。",
    "T26n1542_008:0726b02_2": "見相應法，三界二處四蘊攝，九智知除滅智，一識識，三界有漏緣并無漏緣見及彼相應無明隨眠隨增。",
    "T26n1542_008:0726b04_3": "見不相應法，十八界十一處五蘊攝，十智知，六識識，除無漏緣見諸餘一切隨眠隨增。",
    "T26n1542_008:0726b07_0": "說一切有部品類足論卷第八"
}