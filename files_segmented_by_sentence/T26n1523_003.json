{
    "T26n1523_003:0218b02_0": "大寶積經論卷第三",
    "T26n1523_003:0218b04_0": "後魏北印度三藏菩提流支譯",
    "T26n1523_003:0218b05_0": "不見我，云何釋成人無我？",
    "T26n1523_003:0218b05_1": "示現以一相覺故。",
    "T26n1523_003:0218b06_0": "是中有此覺事故，說不常觀，知還彼三種事中凡夫計執所生常，不見凡夫所計自異相見故。",
    "T26n1523_003:0218b08_1": "陰等無常事，云何釋法空？",
    "T26n1523_003:0218b08_2": "示現亦以一相不覺故。",
    "T26n1523_003:0218b09_3": "說非無常觀故，知是中有此不覺事，還彼事中無常趣故，內外及二中間是凡夫計執假說相，體性不可覺知。",
    "T26n1523_003:0218b11_4": "得無常者若計執已，於不可說事中橫安，云何釋說法無我？",
    "T26n1523_003:0218b13_0": "示現以一相覺故。",
    "T26n1523_003:0218b13_1": "是中有此覺覺事故，還彼事中所覺見聖智境界，唯彼自內證知，餘人不能說。",
    "T26n1523_003:0218b15_2": "彼有六種相，如凡夫所計執假見說性不相似。",
    "T26n1523_003:0218b16_3": "何者六種？",
    "T26n1523_003:0218b16_4": "非色者，自測指斥不可得說是此。",
    "T26n1523_003:0218b17_5": "此是不可見者，是以彼不可得。",
    "T26n1523_003:0218b17_6": "示他不住者，過色根境界故，彼處色等根不能住故。",
    "T26n1523_003:0218b19_7": "無相者，離念性相故。",
    "T26n1523_003:0218b19_8": "無記者，離意識境界故。",
    "T26n1523_003:0218b20_9": "無著者，無煩惱事故。",
    "T26n1523_003:0218b20_10": "云何釋成橫計執有邊？",
    "T26n1523_003:0218b21_11": "示現有二種勝相正說故，及示現彼體性相正說故。",
    "T26n1523_003:0218b22_12": "是中何者勝正說性相？",
    "T26n1523_003:0218b22_13": "彼上上有八種應知。",
    "T26n1523_003:0218b23_14": "還彼事中常正執、無常正執。",
    "T26n1523_003:0218b23_15": "及依常正執故，有我取正執。",
    "T26n1523_003:0218b24_16": "及依無常執，有無我執。",
    "T26n1523_003:0218b25_17": "及依無我取執故，有取實心大執。",
    "T26n1523_003:0218b25_18": "依有我執故，說不取實心執。",
    "T26n1523_003:0218b26_19": "彼所依者亦求，彼復求者，依執故及依執共順依，取不實心。",
    "T26n1523_003:0218b27_20": "所執取不善等執著，乃至取染執相，有五種障患。",
    "T26n1523_003:0218b29_0": "於染法中有顛倒患、謗患、發起患、麁惡患、無常患，依執取實心。",
    "T26n1523_003:0218c01_1": "彼對治，於淨法中善等所安乃至淨得所安，此是成八種諸勝安。",
    "T26n1523_003:0218c02_2": "是諸八種勝安，菩薩不覺念順，不執著故。",
    "T26n1523_003:0218c03_3": "不說順，不勸他故。",
    "T26n1523_003:0218c04_4": "不悟順，不動他故。",
    "T26n1523_003:0218c04_5": "是中真實執安者，上明依此八種勝安事中，凡夫繫念假用性執安。",
    "T26n1523_003:0218c06_6": "言有如是安，云何釋謗邊？",
    "T26n1523_003:0218c06_7": "亦以一相故，示現有謗事故。",
    "T26n1523_003:0218c07_8": "是中有謗事者，如彼信邪法無我一切時執故，言無一切法相。",
    "T26n1523_003:0218c08_9": "以是義故，略說此橫執謗邊離六種相，顯說中道義。",
    "T26n1523_003:0218c09_10": "云何釋成諸法證事？",
    "T26n1523_003:0218c10_11": "如經「迦葉！",
    "T26n1523_003:0218c10_12": "明與無明無異無別，如是知者是名中道真實正觀。",
    "T26n1523_003:0218c11_13": "乃至老死滅，是無二無別」等。",
    "T26n1523_003:0218c12_14": "有三種相，釋說證法事，還彼本說三種事中。",
    "T26n1523_003:0218c13_15": "及第四因緣事中有障有對治。",
    "T26n1523_003:0218c14_16": "住有為無為，示現性相不可得故，示現勝事不可得故，及習彼已證得如實智。",
    "T26n1523_003:0218c15_17": "是中性相不可得者，如凡夫計執，明與無明性相不可得。",
    "T26n1523_003:0218c17_18": "是中勝事不可得者，所有彼凡夫橫計執性相滅生聚集不見二相故。",
    "T26n1523_003:0218c18_19": "是中證得智者，所說彼智及依所依念相行不念故，及行不障故，以內智知證法無我故。",
    "T26n1523_003:0218c20_20": "云何釋菩薩證法？",
    "T26n1523_003:0218c21_21": "迴發願向大菩提故，亦是一相故。",
    "T26n1523_003:0218c21_22": "言若不以空故令諸法空，如是等七句說菩薩為利益眾生故，以空故不令諸法空，不捨煩惱，是義如是。",
    "T26n1523_003:0218c24_23": "不以無願故令諸法無願，不以無相故令諸法無相。",
    "T26n1523_003:0218c25_24": "不現起復業生流及念生流，一切諸行無性，以涅槃滅世間流。",
    "T26n1523_003:0218c26_25": "云何如是行已釋成未離煩惱苦心事？",
    "T26n1523_003:0218c27_26": "亦以一相義故。",
    "T26n1523_003:0218c28_27": "言如諸法有性無性，如是等七句說未滅諸怨障等法，如實觀證。",
    "T26n1523_003:0218c29_28": "是中如實證者，還彼障等諸法，以體性行法無我見不染及苦。",
    "T26n1523_003:0219a01_29": "云何勝？",
    "T26n1523_003:0219a02_30": "釋四種相故：示現見勝相故、示現還彼遠相離勝故、示現失禪亂勝故、示現心亂勝故。",
    "T26n1523_003:0219a04_31": "是中見勝者，經言「迦葉！",
    "T26n1523_003:0219a04_32": "非無人故名曰為空，乃至中際亦空故，非但不見人故說空」。",
    "T26n1523_003:0219a05_33": "是義何以故？",
    "T26n1523_003:0219a06_34": "住眾生空者，不見法空，惟法自體空。",
    "T26n1523_003:0219a07_35": "未來於涅槃中作斷慢，心善觀所取乃至行能取無我智，離假名性空所攝。",
    "T26n1523_003:0219a08_36": "不善觀三時過去未來現在，故名不正觀真如智爾焰。",
    "T26n1523_003:0219a10_37": "空假名妄取法慢故，言依空不依法無我真實空，彼以不滅本所取眾生空及有取生法故，名相退失。",
    "T26n1523_003:0219a12_38": "於此法中，菩薩不如是，以是義故，顯勝說菩薩行示法無我故。",
    "T26n1523_003:0219a13_39": "「佛語迦葉：汝等當依於空，乃至於佛法中則為退失」。",
    "T26n1523_003:0219a14_40": "是中有此遠離，勝住眾生無我故。",
    "T26n1523_003:0219a15_41": "自我見是以於凡夫最下中轉。",
    "T26n1523_003:0219a16_42": "復最下有二種相故：一、不免苦；二、行苦，此是二相故，言「迦葉！",
    "T26n1523_003:0219a17_43": "寧起眾生見積如須彌，不以空見起增上慢。",
    "T26n1523_003:0219a18_44": "所以者何？",
    "T26n1523_003:0219a19_45": "迦葉！",
    "T26n1523_003:0219a19_46": "一切諸見以空得脫。",
    "T26n1523_003:0219a19_47": "若起空見者，彼則不可治」，此文顯示彼義。",
    "T26n1523_003:0219a20_48": "寧起我見積如須彌者，以我見是可對治、可令得滅。",
    "T26n1523_003:0219a21_49": "不以空見起增上慢，以不見法無我故起增上慢應知。",
    "T26n1523_003:0219a23_50": "我以空故見諸行空，妄相執性空亦是空，彼不可得體空，橫執分別性空，橫安顛倒處故。",
    "T26n1523_003:0219a25_51": "以橫安執見故，成於空見。",
    "T26n1523_003:0219a25_52": "若起空見者，彼不得與對治，故不可持應知。",
    "T26n1523_003:0219a26_53": "以不可持故，不免生等諸苦，一切時不離煩惱熱故。",
    "T26n1523_003:0219a28_54": "不能樂行，喻如不可治病人。",
    "T26n1523_003:0219a28_55": "滅二種執取故，為前者說有二種相，譬如病人良醫授藥。",
    "T26n1523_003:0219b01_56": "乃至若起空見者，我說彼人則不可治。",
    "T26n1523_003:0219b01_57": "此喻示現，譬如病人不正將息令動諸患，順動病因順不動病因前後故，受二種苦受。",
    "T26n1523_003:0219b03_58": "如是人無我見不滅同我見，及生空法無我執不離，自順煩惱病故。",
    "T26n1523_003:0219b05_59": "前後取二種滅，故名為滅。",
    "T26n1523_003:0219b06_60": "菩薩不如是。",
    "T26n1523_003:0219b06_61": "是中滅善勝者，如經「譬如有人怖畏虛空」如是等。",
    "T26n1523_003:0219b07_62": "「如人空中自念分別橫執計作物怖畏，彼已作如是言：除此空除此空」如是等。",
    "T26n1523_003:0219b09_63": "如是住人無我中，不住法無我，我慢故生怖畏。",
    "T26n1523_003:0219b10_64": "於虛空處不可說事中，橫執虛、橫安執已，安執故色等故色等想，求彼斷事。",
    "T26n1523_003:0219b12_0": "菩薩不爾，是中有此心亂勝事，故言「迦葉！",
    "T26n1523_003:0219b12_1": "譬如畫師，自畫作恐怖夜叉鬼像如是」等。",
    "T26n1523_003:0219b13_2": "如是失行亂者，住人無我故，自分別念實有境界。",
    "T26n1523_003:0219b15_3": "彼以想等倒故，令成顛倒。",
    "T26n1523_003:0219b15_4": "菩薩不爾。",
    "T26n1523_003:0219b15_5": "云何釋說因？",
    "T26n1523_003:0219b16_6": "以二種喻：一者幻師喻；二者二木相磨喻。",
    "T26n1523_003:0219b17_7": "初喻示現觀能取者，人無我智唯取諸行，彼以法無我智觀，是法無我智名為能取及觀。",
    "T26n1523_003:0219b19_8": "然彼人無我智與法無我智為因，以有彼故有此喻。",
    "T26n1523_003:0219b20_9": "若幻師與幻人為因，喻若幻人食，彼師如是行者，以法無我智、眾生無我智離假名性故空，離彼分別故寂，可捨相故無有堅固，空無物故。",
    "T26n1523_003:0219b23_10": "不牢觀者如食，第二喻示現。",
    "T26n1523_003:0219b24_11": "譬如二實證得，是中如實證得所有觀，彼能取所取寂靜思惟念因不捨離，永得彼內知決定智生。",
    "T26n1523_003:0219b26_12": "是中觀所取者，謂眾生無我智觀，能取者行法無我智，彼二如上下二木順故。",
    "T26n1523_003:0219b28_13": "寂靜思惟以寂靜因故，內所證知生決定知，名為真實證。",
    "T26n1523_003:0219b29_14": "此之二木喻，顯示有因可得，喻如因磨二木故生火，生已還燒彼二木。",
    "T26n1523_003:0219c02_15": "如是人無我、法無我智行因，生是法無我智，以緣內智決定生智。",
    "T26n1523_003:0219c03_16": "彼行智所有妄念計執性，彼如實觀而能燒。",
    "T26n1523_003:0219c04_17": "云何說遍至空？",
    "T26n1523_003:0219c04_18": "亦以一相義故，還彼法無我智中如實見故。",
    "T26n1523_003:0219c05_19": "言譬如然燈時一切黑闇皆悉自滅，此喻解釋說是中如實見故，無智等離假名性故。",
    "T26n1523_003:0219c07_20": "空者，如是不執故。",
    "T26n1523_003:0219c08_21": "不可取寂滅者，不覺故。",
    "T26n1523_003:0219c08_22": "云何如是釋彼空？",
    "T26n1523_003:0219c09_23": "一者業滅煩惱滅，是現對治故。",
    "T26n1523_003:0219c10_0": "言「迦葉！",
    "T26n1523_003:0219c10_1": "譬如宅內，若室若房若屋中過千歲以來乃至其黑闇」者，諸結業是此喻說。",
    "T26n1523_003:0219c11_2": "是中顯示滅至失者，尋即所生智慧光明能滅無始以來諸業煩惱。",
    "T26n1523_003:0219c13_3": "若能如是速滅諸煩惱者，何故菩薩久長行世間？",
    "T26n1523_003:0219c14_4": "二喻示現得勝果故。",
    "T26n1523_003:0219c15_5": "言「迦葉！",
    "T26n1523_003:0219c15_6": "譬如種在空中乃至諸使雜世間法能長佛法」者，雜穢良田中能生長種子。",
    "T26n1523_003:0219c16_7": "如是等喻，示現此事菩薩向涅槃心故，不捨眾生為得佛法故願取世間，已迴向發願諸善根故，長夜中行行。",
    "T26n1523_003:0219c19_8": "是中涅槃是無為，喻如虛空，彼依故不長諸佛法。",
    "T26n1523_003:0219c20_9": "世間如煩惱雜穢田，菩薩大悲亦如煩惱雜穢地處，持彼地故，能增長菩薩佛法。",
    "T26n1523_003:0219c23_0": "問曰：云何依下劣有為法中能增長菩薩無上佛法？",
    "T26n1523_003:0219c24_1": "以蓮華喻顯釋，故言「迦葉！",
    "T26n1523_003:0219c24_2": "譬如卑濕淤泥乃生蓮華。",
    "T26n1523_003:0219c25_3": "菩薩亦爾，於生死泥邪定眾生中，菩薩乃生佛」法。",
    "T26n1523_003:0219c26_4": "問曰：若如是者，諸聲聞於菩薩中無此十二種勝事。",
    "T26n1523_003:0219c27_5": "何等十二種？",
    "T26n1523_003:0219c27_6": "所謂修習現諸雜善根勝事；修智行勝事；解脫果所攝盡無生智解脫同至勝事；滅降伏諸魔怨等勝事；無學勝事；阿羅漢勝事。",
    "T26n1523_003:0220a01_7": "應供義故說眾上勝事，依四雙八人故。",
    "T26n1523_003:0220a02_8": "明諸說者上勝事，現法中得涅槃說法故。",
    "T26n1523_003:0220a03_9": "明眾生中上勝事，乃至眾生乃至九眾生處，如是中得最寂滅勝事。",
    "T26n1523_003:0220a05_10": "於心得自在勝事，及難伏生勝事，為防難故，說諸喻應知。",
    "T26n1523_003:0220a06_11": "為防初勝難故，說二種大海生酥喻，無量眾生不受受用相似法故。",
    "T26n1523_003:0220a08_0": "第二防難菩薩智有二，自及他無量眾生身中障對治故。",
    "T26n1523_003:0220a09_1": "第三護難彼有二種，丈夫人喻，如上夫人處解脫應知。",
    "T26n1523_003:0220a10_2": "如貧人處諸聲聞乘及願。",
    "T26n1523_003:0220a11_3": "是婢使處者，不捨眾生故。",
    "T26n1523_003:0220a11_4": "王處者，諸大乘願，以防護諸怨故。",
    "T26n1523_003:0220a12_5": "初轉輪王喻，與如來真子故，防護無學勝事。",
    "T26n1523_003:0220a13_6": "第二轉輪王喻，不斷佛種事故。",
    "T26n1523_003:0220a14_7": "防護阿羅漢勝事，堪應供故。",
    "T26n1523_003:0220a14_8": "說第三轉輪王喻，授薩婆若因故。",
    "T26n1523_003:0220a15_9": "防護說眾上勝事。",
    "T26n1523_003:0220a15_10": "以毘琉璃喻，初攝得菩提心故。",
    "T26n1523_003:0220a16_11": "防護說法者，上勝事故。",
    "T26n1523_003:0220a17_12": "說藥樹王喻，能與眾生除煩惱病故。",
    "T26n1523_003:0220a18_0": "防護明眾生中上勝事喻者，無能捨月輪，如是能作一切眾生智慧光明故。",
    "T26n1523_003:0220a19_1": "防護得最寂滅勝事，作月初喻，集功德智因助得菩提故。",
    "T26n1523_003:0220a21_0": "防護心得自在勝事喻琉璃珠，菩薩得薩婆若果故。",
    "T26n1523_003:0220a22_1": "防護難復生勝事，喻如治毘琉璃珠故。",
    "T26n1523_003:0220a23_2": "心自在勝利養等諸聲聞功德者，依菩薩故。",
    "T26n1523_003:0220a24_3": "如是此諸喻略說菩薩於聲聞中示勝功德故。",
    "T26n1523_003:0220a25_4": "自此已後廣說諸功德。",
    "T26n1523_003:0220a25_5": "有幾種聲聞，聲聞戒中菩薩戒有何勝事。",
    "T26n1523_003:0220a26_6": "有四種聲聞，復有十三種相，諸聲聞戒中菩薩戒有勝事應知。",
    "T26n1523_003:0220a28_0": "是中有四種聲聞者，謂應聲聞、我慢聲聞、作菩提願聲聞及定滅性聲聞。",
    "T26n1523_003:0220a29_1": "是中應聲聞者，若為度眾生故，諸佛菩薩所化，是名應聲聞。",
    "T26n1523_003:0220b02_0": "我慢聲聞者，若唯眾生無我智故及邪法無我慢執智故以為淨，是名我慢聲聞。",
    "T26n1523_003:0220b03_1": "作菩提願聲聞者，若從本來憐愍心微少，以親近如來及以習故，於上妙佛法中身心信作功德相熏成，雖彼盡至住無漏戒中，而諸佛為勸說諸方便，彼以此因令得修大菩提；雖如是修菩提，然後行中而是鈍根故及樂淨故，非如初發心而有佛性者，是故名菩提願聲聞。",
    "T26n1523_003:0220b10_2": "定滅性聲聞者，若從本來愍心微薄性故，一向背眾生及怖畏世間苦心故，唯住向涅槃故，不堪得修大菩提。",
    "T26n1523_003:0220b12_3": "譬如二王子，形貌無異等同受王諸樂，於中一善達王法技藝等事，第二不如是。",
    "T26n1523_003:0220b14_4": "此二王子有技藝中勝故，非受用樂處，如是菩薩住無漏戒中及滅定性聲聞應知。",
    "T26n1523_003:0220b16_5": "彼復有勝事，身中應知。",
    "T26n1523_003:0220b16_6": "及習諸白法處、智集處、相似處、性處、家持處、行處、神力處、修行處、福田處、上勝處、因果處及依生處應知。",
    "T26n1523_003:0220b19_7": "譬如種在空中而能生長者無有是處，種在雜穢良田中則能生長。",
    "T26n1523_003:0220b20_8": "高原陸地不生蓮華。",
    "T26n1523_003:0220b21_9": "如是等喻，示現定滅性聲聞及說菩薩至心信勝事。",
    "T26n1523_003:0220b22_10": "定滅性聲聞如雜穢地，諸雜行於雜泥煩惱染，還恕諸眾生中背故。",
    "T26n1523_003:0220b23_11": "一向涅槃界如地處熾然，於淨眾生界中同心及住心，反質菩薩向涅槃心及住淨眾生心，不捨有煩惱眾生度故，取雜染世間及攝取眾生，雖迭互等喻集諸白法處，示現作勝事。",
    "T26n1523_003:0220b27_12": "聲聞有諸白法微薄，唯益自己；菩薩法無量，利益增長一切眾生如子。",
    "T26n1523_003:0220b29_13": "譬如父以生酥長養諸子，菩薩亦爾，自善根無量如生酥，養育增長新學菩薩如子男子。",
    "T26n1523_003:0220c02_14": "虛空唯等示現智集勝事。",
    "T26n1523_003:0220c03_15": "聲聞以無漏智故，唯見自身空寂。",
    "T26n1523_003:0220c03_16": "諸煩惱中，菩薩者憐愍故同證智，令迴與十方一切眾生，發願向無上菩提故。",
    "T26n1523_003:0220c05_17": "最大夫人及婢使喻，示現相似勝處。",
    "T26n1523_003:0220c06_18": "聲聞念勝解脫。",
    "T26n1523_003:0220c06_19": "最大夫人母處狹劣小意，如父貧窮心增長不成佛子。",
    "T26n1523_003:0220c08_20": "諸菩薩者捨下劣凡夫眾生性，念婢使母處，以上念心如灌頂大王成就故，名為佛子。",
    "T26n1523_003:0220c10_21": "初轉輪王喻，示現性處勝事。",
    "T26n1523_003:0220c10_22": "如轉輪聖王子成就諸力，成就勢力成就至威，以無轉輪王相故不堪作轉輪聖王。",
    "T26n1523_003:0220c12_23": "聲聞亦爾，以勤精進故成就諸力，諦善巧故成就勢力，不捨心故成就至威，無佛性相故，諸佛如來不與擁護攝取。",
    "T26n1523_003:0220c15_24": "菩薩以第二轉輪王喻，示現持家勝事。",
    "T26n1523_003:0220c16_25": "聲聞雖盡至故，未來不能持佛家，初發心菩薩堪能故。",
    "T26n1523_003:0220c17_26": "第三轉輪聖王喻，示現行勝處。",
    "T26n1523_003:0220c18_0": "聲聞雖得盡至，諸天聖人不如是恭敬讚歎，如新行菩薩毘琉璃寶珠喻，示現神力勝事盡至。",
    "T26n1523_003:0220c20_1": "菩薩從初地，以智慧神力故，退一切聲聞緣覺。",
    "T26n1523_003:0220c21_2": "雪山藥樹喻，示現修行勝事。",
    "T26n1523_003:0220c21_3": "聲聞雖成就智能滅煩惱病，智藥滅眾生煩惱病。",
    "T26n1523_003:0220c22_4": "反質菩薩者，唯常行益他故。",
    "T26n1523_003:0220c23_5": "星宿喻，示現福田勝事。",
    "T26n1523_003:0220c24_6": "雖盡至聲聞，不能以智慧光照眾生故，不作福田度一切人天，如不滅煩惱菩薩一切人天而作福田。",
    "T26n1523_003:0220c26_7": "月初月喻，示現於勝中示現勝事。",
    "T26n1523_003:0220c27_8": "一切時聲聞中，諸佛如來常勝，彼勝中諸菩薩復轉勝彼，從菩薩而成故。",
    "T26n1523_003:0220c28_9": "諸菩薩有二種相故，轉勝應知。",
    "T26n1523_003:0220c29_10": "如是彼亦教化眾生及成熟佛法，是故有菩提及得果，隨所化眾生令得解脫。",
    "T26n1523_003:0221a02_11": "譬如營作影者成奇異怖心不於食者，此亦如是應知。",
    "T26n1523_003:0221a03_12": "譬如諸天及人，一切世間善持琉璃，此喻示現因果勝事。",
    "T26n1523_003:0221a04_13": "聲聞雖一向修集淨法勝因，復值親近無量善知識，不能令得大菩提果。",
    "T26n1523_003:0221a06_14": "反質故說諸菩薩者，能令得大菩提果故。",
    "T26n1523_003:0221a07_15": "譬如治毘琉璃寶喻，示現依生勝事。",
    "T26n1523_003:0221a08_16": "諸聲聞者，依菩薩故而出現世間，非菩薩依聲聞而出世間。",
    "T26n1523_003:0221a09_17": "為滅惡持住義故，語尊者摩訶迦葉言「迦葉：若有國中有駱駝咽黑頭仰明者，乃至彼國無有恐怖畏等事。",
    "T26n1523_003:0221a12_18": "是故迦葉！",
    "T26n1523_003:0221a12_19": "菩薩常應救護利益眾生」者，有何漸次說，自此已後示現得彼果益勝事。",
    "T26n1523_003:0221a14_20": "前所說言雜染煩惱泥中能長菩薩佛法，若爾非彼身中增長者，亦非諸菩薩令助彼身中者，云何彼身中而能增長菩薩？",
    "T26n1523_003:0221a16_21": "為眾生故修諸行，示現此說。",
    "T26n1523_003:0221a17_22": "若增長彼者，亦增道自己。",
    "T26n1523_003:0221a18_23": "經言「菩薩常應救護」如是等，示現至於四方一切世界一切菩薩願利益眾生事。",
    "T26n1523_003:0221a19_24": "真實畢竟治者，所有離良醫療治身患，乃至離外道治煩惱，是名非真實治，假名故及顛倒故。",
    "T26n1523_003:0221a22_25": "是中菩薩者喻良醫應知。",
    "T26n1523_003:0221a22_26": "一切眾生如病者，諸病者如貪等，藥者如不淨等觀，如有三種相故。",
    "T26n1523_003:0221a24_27": "諸大動而生諸病，或以積諸惡故，或不應食而食故，或以捨諸病故。",
    "T26n1523_003:0221a25_28": "如是此三種因，惡心相故生心病，或以積諸貪等惡故，於長夜中諸貪等習故。",
    "T26n1523_003:0221a27_29": "或以見不應行而行，復現有行諸見等事故，或行顛倒事捨故。",
    "T26n1523_003:0221a28_30": "是中初煩惱病，不淨等對治應知。",
    "T26n1523_003:0221a29_31": "以不淨對治諸貪，慈心對治瞋恚，四因緣觀對治愚癡。",
    "T26n1523_003:0221b01_32": "如是等說有病故為說對治。",
    "T26n1523_003:0221b02_33": "諸空等依四種眾生故說：一者執見；二者樂著三摩拔提；三者喜樂諸生；四者於非解脫處而作解脫想。",
    "T26n1523_003:0221b05_0": "是中依執著諸見眾生故，言「一切諸見唯空能治，若起空見」如是等說應知。",
    "T26n1523_003:0221b06_1": "樂著三摩拔提故說無相，一切有無諸念分別相中無相故。",
    "T26n1523_003:0221b08_2": "示現一切有無，示令樂著三昧，依喜樂諸生故說無願，滅一切欲色無色界等故說言無願。",
    "T26n1523_003:0221b10_3": "依非解脫處而作解脫相，說非四倒。",
    "T26n1523_003:0221b11_0": "為滅一切倒故說四倒，見常等故。",
    "T26n1523_003:0221b11_1": "於非解脫處而生解脫相，捨習顛倒故，依有者故。",
    "T26n1523_003:0221b12_2": "廣略說四顛倒對治應知。",
    "T26n1523_003:0221b13_3": "有凡夫復有六種：依著身者，對治彼故說諸念處。",
    "T26n1523_003:0221b14_4": "煩惱散者，對治彼故說四正勤；迭互我慢所縛者故，對治說諸如意足；離修諸善故，對治彼說諸根及力；不達諸諦故，對治說諸覺道分；及喜好吉凶等見，對治故說諸道分。",
    "T26n1523_003:0221b18_5": "云何不順觀身墮身見，若我所見不分別，背善治法不信等應知。",
    "T26n1523_003:0221b20_6": "彼對治故，說諸根及力。",
    "T26n1523_003:0221b20_7": "「迦葉！",
    "T26n1523_003:0221b20_8": "所有閻浮提內諸醫師及醫師弟子中，耆婆醫王最為第一。",
    "T26n1523_003:0221b22_9": "迦葉！",
    "T26n1523_003:0221b22_10": "假使三千大千世界中所有眾生，彼一切皆如耆婆醫王，如是等耆婆相似諸眾生，示現諸論醫方多聞善巧勝故，有辨取見、教悔見疑悔等難治故，是中方便定心故，諸見等能作障」。",
    "T26n1523_003:0221b26_11": "如尊者闡陀說「諸大德！",
    "T26n1523_003:0221b26_12": "我作如是念：色是無常，乃至然復我行舍摩陀空無分別，滅愛離欲滅及涅槃中，心不安、不喜、不住、不解，我意迴轉生厭懈怠心。",
    "T26n1523_003:0221b29_13": "然何者是我所」。",
    "T26n1523_003:0221c01_14": "作如是說，彼爾時以智慧心念憶涅槃，不滅我身見故，言我當無故，於涅槃中心退轉生惱。",
    "T26n1523_003:0221c03_15": "然何者是我我所？",
    "T26n1523_003:0221c03_16": "不作如是念，此唯是行。",
    "T26n1523_003:0221c04_17": "以何誰彼無？",
    "T26n1523_003:0221c04_18": "然此時世間道行不能治故，名為不可治。",
    "T26n1523_003:0221c05_19": "欲攝未入定心故，縛作疑悔，能散疑悔因故。",
    "T26n1523_003:0221c06_20": "除教誨者，唯諸佛如來并諸菩薩，無有諸毒患、有大力。",
    "T26n1523_003:0221c07_21": "是故唯說見疑悔，無力能覺知，意不能測，及不能說、不能誦、不能正說、不能以言。",
    "T26n1523_003:0221c09_22": "求此助道行已，求出世間行，有餘中心求，然後有餘。",
    "T26n1523_003:0221c10_23": "依眾生無我故，有二種應知。",
    "T26n1523_003:0221c11_24": "依法無我，有一緣入智等因，欲信本智信智，唯心是中諫斷，無緣覺及無我。",
    "T26n1523_003:0221c13_25": "因緣習中求覓，示現證人無我。",
    "T26n1523_003:0221c13_26": "於內外入中及依彼念識處中妄想橫念性故，心不可得。",
    "T26n1523_003:0221c15_27": "及成就無色等相，見性故示現證法無我。",
    "T26n1523_003:0221c16_28": "然是成就性故，作心事有護，不正取故。",
    "T26n1523_003:0221c17_29": "言「迦葉！",
    "T26n1523_003:0221c17_30": "心一切，諸佛不見故，言非自然故，不見示現住法體故，一切諸佛說三時見故」。",
    "T26n1523_003:0221c19_31": "如是先說無橫念分別性，彼橫念相，示現他性相說故，有依止故，言彼以何為性耳。",
    "T26n1523_003:0221c21_0": "於中明心及心數法。",
    "T26n1523_003:0221c21_1": "若以意墮唯是相，此云何世間成生死釋成如幻？",
    "T26n1523_003:0221c22_2": "唯是一心行者如河流，如是行厭離中心。",
    "T26n1523_003:0221c23_3": "何故不得解脫？",
    "T26n1523_003:0221c23_4": "釋成就如風。",
    "T26n1523_003:0221c24_5": "是中遠至者，一切事中以彼性故應知。",
    "T26n1523_003:0221c25_6": "如是難知，云何得解脫？",
    "T26n1523_003:0221c25_7": "釋成如燈焰。",
    "T26n1523_003:0221c25_8": "以無明緣力故行，示現彼盡故不行。",
    "T26n1523_003:0221c26_9": "若心煩惱力故染成；不者順如。",
    "T26n1523_003:0221c27_10": "彼煩惱不淨故，不見覺解脫，防護此患故，示現如虛空，防護諸患故，如虛空無分別故。",
    "T26n1523_003:0221c29_11": "示現如雷電念念滅，貪等諸中不住故，示現無常相相故，示現防作異相患。",
    "T26n1523_003:0222a02_12": "雖淨心念念滅故，示現如獼猴，彼非悕求種種境界故散。",
    "T26n1523_003:0222a03_13": "是以順貪等各不能降，成有散故。",
    "T26n1523_003:0222a04_14": "何故不一切等共生？",
    "T26n1523_003:0222a04_15": "釋成如畫師事。",
    "T26n1523_003:0222a05_0": "何故不一切時？",
    "T26n1523_003:0222a05_1": "如是等造業釋成不住故。",
    "T26n1523_003:0222a05_2": "何故退現在業？",
    "T26n1523_003:0222a06_3": "或以木現氣力故生，釋成如王事，所有業修力最上，彼熏心故得增上成顯說。",
    "T26n1523_003:0222a08_4": "若如王者，何故自己能生諸苦？",
    "T26n1523_003:0222a08_5": "釋成如怨家故。",
    "T26n1523_003:0222a09_6": "何故自己如怨家？",
    "T26n1523_003:0222a09_7": "釋成如疾。",
    "T26n1523_003:0222a09_8": "聚家示現故。",
    "T26n1523_003:0222a10_9": "身等示現有四倒，順等行故防護患有如是。",
    "T26n1523_003:0222a11_10": "以何故生樂處而取生事？",
    "T26n1523_003:0222a11_11": "示現如怨家故，有三苦故，示現彼處亦生苦故。",
    "T26n1523_003:0222a12_12": "如是苦，何故不取苦對治？",
    "T26n1523_003:0222a13_13": "示現如奪人力夜叉鬼等，防護樂著三昧故。",
    "T26n1523_003:0222a14_14": "如次復何故不樂對治中示現如賊作事，不防護不將彼？",
    "T26n1523_003:0222a15_15": "助道行善根故。",
    "T26n1523_003:0222a16_16": "若以苦中作功德樂意樂住者，如是以何患示現？",
    "T26n1523_003:0222a17_17": "如具有勢無勢憎愛事。",
    "T26n1523_003:0222a17_18": "何故？",
    "T26n1523_003:0222a18_0": "癡狂故。",
    "T26n1523_003:0222a18_1": "著色等故，釋成如蛾滅燈故。",
    "T26n1523_003:0222a18_2": "「佛語迦葉：求是心相而不可得，若不可得則不可見。",
    "T26n1523_003:0222a20_0": "乃至如是聖性眾，非身作業、非口非意，彼性中亦無上中下差別，求是心相而不可得」者，有何漸次？",
    "T26n1523_003:0222a22_1": "示現他性相行已，如彼他性相求故，亦求橫妄念，及求成就性時彼示現。",
    "T26n1523_003:0222a23_2": "然彼橫妄想分別性，心理中求不可得。",
    "T26n1523_003:0222a24_3": "是故性相不可得，彼亦是以不可得，所顯成就性相心彼則無為。",
    "T26n1523_003:0222a26_4": "後時當說，示彼三世生事，非如入滅盡定當時心不等三世生。",
    "T26n1523_003:0222a27_5": "如是彼生事應知，示現過三世故。",
    "T26n1523_003:0222a28_6": "彼不過三世，起已復更生心故。",
    "T26n1523_003:0222a29_7": "若過三世者，彼亦不名有防護，橫執取故。",
    "T26n1523_003:0222b01_8": "傍名示現亦有亦無，妄想念他想性等故，顯說成就性故有。",
    "T26n1523_003:0222b02_9": "彼則不生者，以觀身因故彼則無。",
    "T26n1523_003:0222b03_10": "性者，於地獄等定性因故。",
    "T26n1523_003:0222b03_11": "彼無趣者，作生因故則無。",
    "T26n1523_003:0222b04_12": "滅者，已滅故。",
    "T26n1523_003:0222b04_13": "彼則無離者，以滅故。",
    "T26n1523_003:0222b05_14": "不離者，未滅故。",
    "T26n1523_003:0222b05_15": "彼則無行業者，謂陰故。",
    "T26n1523_003:0222b06_16": "彼是無為者，為顯彼故說此一切彼無為。",
    "T26n1523_003:0222b07_0": "今欲分別釋安是一切聖性本者，以此念故得彼聖處，諸聖以此為顯。",
    "T26n1523_003:0222b08_1": "然彼性以有餘、無餘涅槃所顯，及菩薩涅槃所顯。",
    "T26n1523_003:0222b09_2": "是中依有餘涅槃故，言無有持戒亦無破戒。",
    "T26n1523_003:0222b10_3": "以善學戒故無行，有餘滅故非行有餘，滅有餘故非不行諸煩惱。",
    "T26n1523_003:0222b12_4": "無心無心數法者，離染故。",
    "T26n1523_003:0222b12_5": "是中業者，復有煩惱因業故。",
    "T26n1523_003:0222b13_6": "亦無業報者，依無餘涅槃故，言以是義故作如是說。",
    "T26n1523_003:0222b14_7": "若無苦及無樂者，則是聖性，如前說言彼則無業者。",
    "T26n1523_003:0222b15_8": "三修多羅句者，說彼業差別。",
    "T26n1523_003:0222b16_9": "第四句說眾生差別，依菩薩涅槃故，言是性平等如虛空，乃至是性真淨，從本已來畢竟淨故。",
    "T26n1523_003:0222b18_10": "是性平等如虛空者，示現等同行，自益他益故是性無勝。",
    "T26n1523_003:0222b19_11": "一切諸法等味者，示現諸淨菩薩中彼不異故，一切菩提分法中不異勝故。",
    "T26n1523_003:0222b21_12": "是性寂靜遠離身心寂靜者，示現彼體不異故。",
    "T26n1523_003:0222b22_13": "是性隨順向涅槃者，示現他身中有彼身業勝故。",
    "T26n1523_003:0222b23_14": "是性寂靜遠離一切煩惱垢者，示現雖同解脫滅習有勝故。",
    "T26n1523_003:0222b25_15": "是性無我離我我所者，示現淨世界永滅定故。",
    "T26n1523_003:0222b26_16": "是性無惡若虛若實從平等生者，示現彼行中世間涅槃無失無得不生分別，以平等故。",
    "T26n1523_003:0222b28_17": "實義故，涅槃是實；虛義故，世間不實應知。",
    "T26n1523_003:0222b29_18": "是性真實第一義諦者，示現離彼謗及非外道共故。",
    "T26n1523_003:0222c01_19": "是性無可盡畢竟不生者，示現雖得無餘涅槃不斷作眾生益故。",
    "T26n1523_003:0222c02_20": "復是性畢竟不生者，示現彼非煩惱業生，以得勝自在力生故。",
    "T26n1523_003:0222c04_21": "是性常住一切諸真如常者，示現住世及涅槃者。",
    "T26n1523_003:0222c05_22": "彼不是故，說彼性是安樂清淨無我等應知。",
    "T26n1523_003:0222c06_23": "是性真淨從本以來畢竟淨者，示現爾焰障淨故。",
    "T26n1523_003:0222c07_24": "隨所應淨，顯示如是淨故。",
    "T26n1523_003:0222c08_25": "是故乃至世間出世間對治差別大義事應知。",
    "T26n1523_003:0222c09_26": "此是以漸次及超次釋應知。",
    "T26n1523_003:0222c09_27": "「迦葉！",
    "T26n1523_003:0222c09_28": "菩薩至於四方應利益眾生」者，示現以世間出世間智等利益他故。",
    "T26n1523_003:0222c11_29": "至四方者，何等四方？",
    "T26n1523_003:0222c11_30": "謂為教化眾生故，從世界至餘世界。",
    "T26n1523_003:0222c12_31": "以神力故，從一世界至餘世界，中間如從國至餘國故，還彼世界中來生故，及彼處處取生故，令淨他故。",
    "T26n1523_003:0222c15_32": "隨有眾生彼諸菩薩所教化者，為彼淨故。",
    "T26n1523_003:0222c16_33": "作真實畢竟治者，菩薩治煩惱以煩惱。",
    "T26n1523_003:0222c17_0": "大顛狂眾生，菩薩治故，得成無上大醫，教授三種清淨戒行故，非耆婆等諸大醫王能治諸見，及治除疑悔者。",
    "T26n1523_003:0222c19_1": "或復治大者，真實治故名治大。",
    "T26n1523_003:0222c20_2": "大者謂真實，不以是義然後真實畢竟治，以出世間道行滅煩惱使故成。",
    "T26n1523_003:0222c21_3": "是中間世智有二種：一、麁；二、中。",
    "T26n1523_003:0222c22_4": "麁，滅煩惱對治故。",
    "T26n1523_003:0222c23_0": "中者，以伏對治故。",
    "T26n1523_003:0222c23_1": "所謂多貪欲者，不淨觀對治。",
    "T26n1523_003:0222c24_2": "乃至滅一切諸倒，有四倒如是滅。",
    "T26n1523_003:0222c24_3": "麁煩惱對治，四念處乃至八正道，中者伏對治。",
    "T26n1523_003:0222c25_4": "是中麁煩惱於現境界中貪欲等行故轉成中應知。",
    "T26n1523_003:0222c27_5": "是中行者，以世間智自境界相防染等煩惱，貪伏已令淨性行，是中性行。",
    "T26n1523_003:0222c28_6": "是中性行差別，在家之者多貪瞋癡等行，出家者多依諸見。",
    "T26n1523_003:0223a01_7": "以依彼故及依不正念性念，性念分別廣略四種倒，非解脫處生解脫執慢。",
    "T26n1523_003:0223a02_8": "是中貪欲等，觀不淨對治令清淨。",
    "T26n1523_003:0223a03_9": "瞋者，慈悲觀對治。",
    "T26n1523_003:0223a03_10": "癡者，因緣觀對治。",
    "T26n1523_003:0223a04_11": "諸見者，空對治。",
    "T26n1523_003:0223a04_12": "不正念所攝分別及性勝分別中，無相對治。",
    "T26n1523_003:0223a05_13": "復有悕願者，無願對治。",
    "T26n1523_003:0223a06_14": "非解脫處生解脫者，非不倒對治。",
    "T26n1523_003:0223a07_0": "譬如此處是常，是中煩惱。",
    "T26n1523_003:0223a07_1": "何者防麁煩惱？",
    "T26n1523_003:0223a07_2": "依自對治。",
    "T26n1523_003:0223a08_3": "依染境界貪瞋癡事，於現境界中貪等行患。",
    "T26n1523_003:0223a09_4": "集是行義，滅彼故修念處等諸菩提分法。",
    "T26n1523_003:0223a10_5": "以修念處法、正念中繫故，於未繫念心令得繫念故修行，不以此念自心起取言我修念處。",
    "T26n1523_003:0223a12_6": "諸念中繫心已修行正勤，如意足取住。",
    "T26n1523_003:0223a13_7": "以取住故，身心從男女相以內知觀故伏中煩惱，於有無漏智行道故，出世間法對治，滅不欲等。",
    "T26n1523_003:0223a15_8": "依欲等對治，非與根力而令作見。",
    "T26n1523_003:0223a16_9": "於有因緣集癡及人無我癡，以菩提分法伏，於有不正道及正道行中決定成。",
    "T26n1523_003:0223a17_10": "如是所有此處相麁中煩惱正防及伏對治。",
    "T26n1523_003:0223a18_11": "事智者，是名世界智。",
    "T26n1523_003:0223a19_12": "何者出世間智？",
    "T26n1523_003:0223a19_13": "如是伏貪瞋癡煩惱染處，及所有微細使煩惱對治事智。",
    "T26n1523_003:0223a21_14": "彼復何者？",
    "T26n1523_003:0223a21_15": "於彼伏對治中善巧三處，所謂緣智、善巧、因緣。",
    "T26n1523_003:0223a22_16": "無我、無眾生、無命、無養育、無富伽羅法中生信智，可信人無我故，於空無分別法中不生怖故。",
    "T26n1523_003:0223a24_17": "信法無我故，求心生精進，所有盡度，過諸煩惱。",
    "T26n1523_003:0223a25_18": "對治教四種：無智不取故，觀內心用意於智，同相、自相、染相及淨相。",
    "T26n1523_003:0223a27_19": "於無智是中有三種想同想義應知。",
    "T26n1523_003:0223a27_20": "彼如是求心。",
    "T26n1523_003:0223a28_21": "何者心？",
    "T26n1523_003:0223a28_22": "可樂、可染、可恥，為過去未來現在所有。",
    "T26n1523_003:0223a29_23": "過去者是名盡，未來者未至，現在者念念不住。",
    "T26n1523_003:0223b01_24": "是中過去、未來緣成心皆無覺觀，現在者念念無覺故。",
    "T26n1523_003:0223b02_25": "及諸貪等自緣所生，非心所作等諸相心自相應知。",
    "T26n1523_003:0223b03_26": "「迦葉！",
    "T26n1523_003:0223b03_27": "是心不在內、不在外、不在中間」，覺故如是心求不可得，如本說假名說性不可得故。",
    "T26n1523_003:0223b05_28": "是心無色無形、無住無相、無記無著。",
    "T26n1523_003:0223b06_29": "如是如前六種相，知真如故，一切言諸佛不已見、不今見、不當見故，一切諸聖不以知見覺故。",
    "T26n1523_003:0223b08_30": "種相故心有染相應知。",
    "T26n1523_003:0223b09_31": "不順不順故，及行行故，故心如幻。",
    "T26n1523_003:0223b10_32": "以虛妄憶想分別起，種種業行生，受種種身心，諸道中受種種身生。",
    "T26n1523_003:0223b11_33": "不順染故，心如流水。",
    "T26n1523_003:0223b12_34": "生滅不住者，還彼生以自順念念流故。",
    "T26n1523_003:0223b12_35": "心如風遠行去不可捉者，一切念中難治。",
    "T26n1523_003:0223b13_36": "順行故心如燈焰。",
    "T26n1523_003:0223b14_37": "眾因緣有行者，受潤自在，順行染故，隨所行而能行故，此是行染。",
    "T26n1523_003:0223b15_38": "何處行心如電？",
    "T26n1523_003:0223b16_39": "或向作善處行，或如電生善心時心如虛空，或向不善知如虛，客塵煩惱染故。",
    "T26n1523_003:0223b18_40": "心如獼猴，一向貪諸境界故。",
    "T26n1523_003:0223b18_41": "心如畫師，一向起作諸業行故。",
    "T26n1523_003:0223b19_42": "「迦葉！",
    "T26n1523_003:0223b19_43": "心不一定，能逐種種煩惱」者，或一向煩惱中復能行貪欲瞋癡，不住而行故。",
    "T26n1523_003:0223b21_44": "心如獨行無侶者，非彼本有染貪已而有成離已離，離欲已而復有欲。",
    "T26n1523_003:0223b22_45": "如是等釋，說心如王，得一切法自在故，於樂法中得自在世力而行故。",
    "T26n1523_003:0223b24_46": "心如怨家，能生一切苦故，捨己樂能生苦故。",
    "T26n1523_003:0223b25_47": "心如灰家、如魚鉤、如夢、如青蠅，以執無我故自能生苦。",
    "T26n1523_003:0223b26_48": "然以顛倒如怨家，助自己苦不厭足故。",
    "T26n1523_003:0223b27_49": "心如奪人力夜叉鬼令修善捨，彼覓便故。",
    "T26n1523_003:0223b28_50": "心如怨家，行不善覓諸過故。",
    "T26n1523_003:0223b29_51": "常高下有勢無勢，愛憎等解故。",
    "T26n1523_003:0223c01_52": "心如賊，至放逸故，所作不作一切善根能滅故。",
    "T26n1523_003:0223c02_53": "心樂諸色等，色等境界樂著故。",
    "T26n1523_003:0223c02_54": "於永可得甘露界中憶念，憶念已令難安故。",
    "T26n1523_003:0223c03_55": "以三種相故，心得清淨應知，不得得相故，非有為相故，二無相故，三性相故。",
    "T26n1523_003:0223c05_56": "「迦葉！",
    "T26n1523_003:0223c05_57": "是心求不可得」。",
    "T26n1523_003:0223c06_58": "若不可得故不可覺知，名性求覓不可得。",
    "T26n1523_003:0223c07_59": "是不得故，彼不可覺知。",
    "T26n1523_003:0223c07_60": "心有如是相，觀是心淨因已，故有異思惟行。",
    "T26n1523_003:0223c08_61": "求心淨不能得，如是思惟已令能得，是名不得得相。",
    "T26n1523_003:0223c09_62": "如是修行法無我修行，行已以慧，是真如相。",
    "T26n1523_003:0223c10_63": "心以智見，然後真如相心以九種相說。",
    "T26n1523_003:0223c11_64": "對有為相法故說九無為應知。",
    "T26n1523_003:0223c12_65": "過三世者，非三世行故。",
    "T26n1523_003:0223c13_66": "復非如入滅盡定，起已復能生故。",
    "T26n1523_003:0223c13_67": "彼非有非無者，假名性不可分別測故，以真如性可測知彼非二相故。",
    "T26n1523_003:0223c15_68": "彼不生者，無生相故。",
    "T26n1523_003:0223c15_69": "彼無性者，過生性因相故。",
    "T26n1523_003:0223c16_70": "彼則無起者，未來中過諸生故。",
    "T26n1523_003:0223c17_71": "彼則無滅者，過分段死故。",
    "T26n1523_003:0223c17_72": "彼無所離者，過離念念故。",
    "T26n1523_003:0223c18_73": "無所離者，則無來無去。",
    "T26n1523_003:0223c18_74": "無退無生者，過轉諸道故。",
    "T26n1523_003:0223c19_75": "是中無行業者，過業煩惱故。",
    "T26n1523_003:0223c20_76": "若無為者則是聖種性。",
    "T26n1523_003:0223c20_77": "是中性相者，謂無為界相應知，以見彼故顯諸聖事。",
    "T26n1523_003:0223c21_78": "然彼現法中過五事若聖性。",
    "T26n1523_003:0223c22_79": "彼無有持戒者，過作事故。",
    "T26n1523_003:0223c23_80": "亦無破戒者，過無作故。",
    "T26n1523_003:0223c23_81": "無行者，過作行故。",
    "T26n1523_003:0223c24_82": "非無行者，過作非行故。",
    "T26n1523_003:0223c24_83": "及非行者，過不作行故，及未來過有事故。",
    "T26n1523_003:0223c25_84": "是則無心無心數法者，過諸復有生，發起行故。",
    "T26n1523_003:0223c26_85": "無發者，過彼行故。",
    "T26n1523_003:0223c27_86": "無業報者，過彼生家故。",
    "T26n1523_003:0223c27_87": "彼無有苦亦復無樂者，過彼所依有勢無勢故。",
    "T26n1523_003:0223c28_88": "是中無業無起業行，然彼性中非身作業非口非心者，依苦樂一切有記動轉故。",
    "T26n1523_003:0224a01_89": "無業者，過諸學戒故。",
    "T26n1523_003:0224a02_90": "無起業行者，過諸願故。",
    "T26n1523_003:0224a02_91": "然彼性中非身等作業者，過不受報故。",
    "T26n1523_003:0224a03_92": "彼性中亦無上下差別者，過依彼種種身故。",
    "T26n1523_003:0224a04_93": "然彼有四時九種相差別性相應知。",
    "T26n1523_003:0224a05_94": "不淨時、淨時、證時及盡時，是性平等如虛空者，不淨時等至一切諸相，如空如虛空遍，一切色一切相中真如亦爾。",
    "T26n1523_003:0224a07_95": "現者，淨時見等至，此是不淨時。",
    "T26n1523_003:0224a08_96": "一相是性無分別，一切諸法等味故。",
    "T26n1523_003:0224a09_97": "是性寂靜遠離身。",
    "T26n1523_003:0224a09_98": "心寂靜者淨時，一味及身心寂靜故。",
    "T26n1523_003:0224a10_99": "淨時有二種相應知。",
    "T26n1523_003:0224a11_100": "是相寂靜，隨順向涅槃故。",
    "T26n1523_003:0224a11_101": "是性清淨遠離一切煩惱垢者，永證故，是故隨順及以清淨，是故順向盡至證得時，是名證時。",
    "T26n1523_003:0224a13_102": "初相是性不等離我我所者，過身見證時中第二相故。",
    "T26n1523_003:0224a15_103": "是性無惡若虛若實從平等生者，過彼根本惡見故，還彼第三相。",
    "T26n1523_003:0224a16_104": "是性真諦第一義諦者，此說永盡時。",
    "T26n1523_003:0224a17_105": "彼盡中住者，常故及成就諸樂，過三種轉變故。",
    "T26n1523_003:0224a18_106": "是中三種轉變事：一者生死等轉；二者倒處轉；三者退淨轉。",
    "T26n1523_003:0224a19_107": "是性無盡畢竟不生者，過生死等轉變故，是名成就盡時中初相。",
    "T26n1523_003:0224a21_108": "是性常樂淨無我者，過顛倒處轉變故，還彼後盡至中第二相。",
    "T26n1523_003:0224a22_109": "是性真淨從本以來畢竟淨者，過退淨轉變故，還彼盡至中時第三相。",
    "T26n1523_003:0224a24_110": "是故乃至世間出世間道行示現益他，故言「迦葉！",
    "T26n1523_003:0224a25_111": "汝當自觀內，莫外逃走。",
    "T26n1523_003:0224a26_112": "乃至迦葉！",
    "T26n1523_003:0224a26_113": "行道比丘隨心所縛應當求解」。",
    "T26n1523_003:0224a27_114": "「迦葉！",
    "T26n1523_003:0224a27_115": "汝當自觀內」者，有何漸次？",
    "T26n1523_003:0224a27_116": "如彼性所顯淨諸聖，彼已示現如，今隨如聖所生，彼答顯說。",
    "T26n1523_003:0224b01_0": "大寶積經論卷第三"
}