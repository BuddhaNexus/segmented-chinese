{
    "T26n1539_014:0598b05_0": "阿毘達磨識身足論卷第十四",
    "T26n1539_014:0598b07_0": "提婆設摩阿羅漢造",
    "T26n1539_014:0598b08_0": "三藏法師玄奘奉　詔譯",
    "T26n1539_014:0598b09_0": "成就蘊第六之二",
    "T26n1539_014:0598b10_0": "若成就無色界繫善心，亦成就無色界繫有覆無記心耶？",
    "T26n1539_014:0598b11_1": "或成就無色界繫善心非無色界繫有覆無記心，廣說四句。",
    "T26n1539_014:0598b12_2": "成就無色界繫善心非無色界繫有覆無記心者，謂阿羅漢。",
    "T26n1539_014:0598b14_3": "成就無色界繫有覆無記心非無色界繫善心者，謂諸有學異生未得無色界善心。",
    "T26n1539_014:0598b16_0": "成就無色界繫善心亦無色界繫有覆無記心者，謂諸有學異生已得無色界善心。",
    "T26n1539_014:0598b17_1": "非成就無色界繫善心亦非無色繫有覆無記心者，無有此句。",
    "T26n1539_014:0598b19_2": "若成就無色界繫善心，亦成就無色界繫無覆無記心耶？",
    "T26n1539_014:0598b20_3": "若成就無色界繫無覆無記心，定成就無色界繫善心。",
    "T26n1539_014:0598b21_4": "或成就無色界繫善心非無色界繫無覆無記心，謂欲界色界生長已得無色界善心，及無色界生長異熟果心不現在前。",
    "T26n1539_014:0598b24_5": "若成就無色界繫善心，亦成就學心耶？",
    "T26n1539_014:0598b25_6": "或成就無色界繫善心非學心，廣說四句。",
    "T26n1539_014:0598b26_7": "成就無色界繫善心非學心者，謂阿羅漢，及諸異生已得無色界善心。",
    "T26n1539_014:0598b28_8": "成就學心非無色界繫善心者，謂諸有學未得無色界善心。",
    "T26n1539_014:0598b29_9": "成就無色界繫善心亦學心者，謂諸有學已得無色界善心。",
    "T26n1539_014:0598c01_10": "非成就無色界善心亦非學心者，謂諸異生未得無色界善心。",
    "T26n1539_014:0598c03_11": "若成就無色界善心，亦成就無學心耶？",
    "T26n1539_014:0598c04_12": "若成就無學心，定成就無色界繫善心。",
    "T26n1539_014:0598c04_13": "或成就無色界繫善心非無學心，謂諸有學異生已得無色界善心。",
    "T26n1539_014:0598c06_14": "若成就無色界繫有覆無記心，亦成就無色界繫無覆無記心耶？",
    "T26n1539_014:0598c07_15": "或成就無色界繫有覆無記心非無色界繫無覆無記心，廣說四句。",
    "T26n1539_014:0598c09_16": "成就無色界繫有覆無記心非無色界繫無覆無記心者，謂欲界色界生長有學異生，及無色界生長有學異生，異熟果心不現在前。",
    "T26n1539_014:0598c12_17": "成就無色界繫無覆無記心非無色界繫有覆無記心者，謂無色界生長諸阿羅漢異熟果心正現在前。",
    "T26n1539_014:0598c14_18": "成就無色界繫有覆無記心亦無色界繫無覆無記心者，謂無色界生長有學異生異熟果心正現在前。",
    "T26n1539_014:0598c17_19": "非成就無色界繫有覆無記心亦非無色界繫無覆無記心者，謂欲界色界生長諸阿羅漢，及無色界生長諸阿羅漢，異熟果心不現在前。",
    "T26n1539_014:0598c20_20": "若成就無色界繫有覆無記心亦成就學心耶？",
    "T26n1539_014:0598c21_21": "若成就學心，定成就無色界繫有覆無記心。",
    "T26n1539_014:0598c22_22": "或成就無色界繫有覆無記心非學心，謂諸異生若成就無色界繫有覆無記心，定不成就無學心。",
    "T26n1539_014:0598c24_23": "若成就無學心，定不成就無色界繫有覆無記心。",
    "T26n1539_014:0598c25_24": "若成就無色界繫無覆無記心，亦成就學心耶？",
    "T26n1539_014:0598c26_25": "或成就無色界繫無覆無記心非學心，廣說四句。",
    "T26n1539_014:0598c28_0": "成就無色界繫無覆無記心非學心者，謂無色界生長阿羅漢異生異熟果心正現在前。",
    "T26n1539_014:0599a01_0": "成就學心非無色界繫無覆無記心者，謂欲界色界生長有學，及無色界生長有學，異熟果心不現在前。",
    "T26n1539_014:0599a03_1": "成就無色界繫無覆無記心亦學心者，謂無色界生長有學異熟果心正現在前。",
    "T26n1539_014:0599a05_2": "非成就無色界繫無覆無記心亦非學心者，謂欲界色界生長阿羅漢異生，及無色界生長阿羅漢異生，異熟果心不現在前。",
    "T26n1539_014:0599a08_0": "若成就無色界繫無覆無記心，亦成就無學心耶？",
    "T26n1539_014:0599a09_1": "或成就無色界繫無覆無記心非無學心，或成就無學心非無色界繫無覆無記心，或成就無色界繫無覆無記心亦無學心，或非成就無色界繫無覆無記心亦非無學心。",
    "T26n1539_014:0599a13_2": "成就無色界繫無覆無記心非無學心者，謂無色界生長有學異生異熟果心正現在前。",
    "T26n1539_014:0599a15_3": "成就無學心非無色界繫無覆無記心者，謂欲界色界生長諸阿羅漢，及無色界生長諸阿羅漢，異熟果心不現在前。",
    "T26n1539_014:0599a17_4": "成就無色界繫無覆無記心亦無學心者，謂無色界生長諸阿羅漢異熟果心正現在前。",
    "T26n1539_014:0599a19_5": "非成就無色界繫無覆無記心亦非無學心者，謂欲界色界生長有學異生，及無色界生長有學異生，異熟果心不現在前。",
    "T26n1539_014:0599a22_6": "若成就學心，定不成就無學心。",
    "T26n1539_014:0599a23_7": "若成就無學心，定不成就學心。",
    "T26n1539_014:0599a24_0": "有十二心，謂欲界繫善心、不善心、有覆無記心、無覆無記心，色界繫善心、有覆無記心、無覆無記心，無色界繫善心、有覆無記心、無覆無記心，及學心、無學心。",
    "T26n1539_014:0599a27_1": "若不成就欲界繫善心，亦不成就不善心耶。",
    "T26n1539_014:0599a28_2": "設不成就不善心。",
    "T26n1539_014:0599a29_0": "亦不成就欲界繫善心耶？",
    "T26n1539_014:0599a29_1": "若不成就欲界繫善心，乃至亦不成就無學心耶？",
    "T26n1539_014:0599b01_2": "設不成就無學心，亦不成就欲界繫善心耶？",
    "T26n1539_014:0599b02_3": "乃至若不成就學心，亦不成就無學心耶？",
    "T26n1539_014:0599b03_4": "設不成就無學心，亦不成就學心耶？",
    "T26n1539_014:0599b05_0": "若不成就欲界繫善心，亦不成就不善心耶？",
    "T26n1539_014:0599b06_0": "或不成就欲界繫善心非不善心，或不成就不善心非欲界繫善心，或不成就欲界繫善心亦不善心，或非不成就欲界繫善心亦非不善心。",
    "T26n1539_014:0599b09_1": "不成就欲界繫善心非不善心者，謂已斷善根補特伽羅。",
    "T26n1539_014:0599b10_2": "不成就不善心非欲界繫善心者，謂欲界生長已離欲界貪補特伽羅。",
    "T26n1539_014:0599b12_3": "不成就欲界繫善心亦不善心者，謂色無色界生長補特伽羅。",
    "T26n1539_014:0599b13_4": "非不成就欲界繫善心亦非不善心者，謂不斷善根未離欲界貪補特伽羅。",
    "T26n1539_014:0599b15_5": "若不成就欲界繫善心，亦不成就欲界繫有覆無記心耶？",
    "T26n1539_014:0599b16_6": "或不成就欲界繫善心非欲界繫有覆無記心，廣說四句。",
    "T26n1539_014:0599b17_7": "不成就欲界繫善心非欲界繫有覆無記心者，謂已斷善根補特伽羅。",
    "T26n1539_014:0599b19_8": "不成就欲界繫有覆無記心非欲界繫善心者，謂欲界生長異生已離欲界貪，及未離欲界貪聖者現觀邊苦法智已生。",
    "T26n1539_014:0599b22_9": "不成就欲界繫善心亦欲界繫有覆無記心者，謂色無色界生長補特伽羅。",
    "T26n1539_014:0599b23_10": "非不成就欲界繫善心亦非欲界繫有覆無記心者，謂欲界生長異生不斷善根未離欲界貪，及未離欲界貪聖者現觀邊苦法智未生。",
    "T26n1539_014:0599b27_0": "若不成就欲界繫善心，亦不成就欲界繫無覆無記心耶？",
    "T26n1539_014:0599b28_1": "若不成就欲界繫無覆無記心，定不成就欲界繫善心。",
    "T26n1539_014:0599b29_2": "或不成就欲界繫善心非欲界繫無覆無記心，謂已斷善根，及色界生長補特伽羅。",
    "T26n1539_014:0599c02_3": "若不成就欲界繫善心，亦不成就色界繫善心耶？",
    "T26n1539_014:0599c03_4": "或不成就欲界繫善心非色界繫善心，廣說四句。",
    "T26n1539_014:0599c04_5": "不成就欲界繫善心非色界繫善心者，謂色界生長補特伽羅。",
    "T26n1539_014:0599c06_6": "不成就色界繫善心非欲界繫善心者，謂欲界生長不斷善根未得色界善心補特伽羅。",
    "T26n1539_014:0599c08_7": "不成就欲界繫善心亦色界繫善心者，謂已斷善根，及無色界生長補特伽羅。",
    "T26n1539_014:0599c09_8": "非不成就欲界繫善心亦非色界繫善心者，謂欲界生長已得色界繫善心補特伽羅。",
    "T26n1539_014:0599c11_9": "若不成就欲界繫善心，亦不成就色界繫有覆無記心耶？",
    "T26n1539_014:0599c13_10": "或不成就欲界繫善心非色界繫有覆無記心，廣說四句。",
    "T26n1539_014:0599c14_11": "不成就欲界繫善心非色界繫有覆無記心者，謂已斷善根，及色界生長未離色界貪補特伽羅。",
    "T26n1539_014:0599c16_12": "不成就色界繫有覆無記心非欲界繫善心者，謂欲界生長已離色界貪補特伽羅。",
    "T26n1539_014:0599c18_13": "不成就欲界繫善心亦色界繫有覆無記心者，謂色界生長已離色界貪，及無色界生長補特伽羅。",
    "T26n1539_014:0599c20_14": "非不成就欲界繫善心亦非色界繫有覆無記心者，謂欲界生長不斷善根未離色界貪補特伽羅。",
    "T26n1539_014:0599c23_15": "若不成就欲界繫善心，亦不成就色界繫無覆無記心耶？",
    "T26n1539_014:0599c24_16": "或不成就欲界繫善心非色界繫無覆無記心，廣說四句。",
    "T26n1539_014:0599c25_17": "不成就欲界繫善心非色界繫無覆無記心者，謂色界生長補特伽羅。",
    "T26n1539_014:0599c27_18": "不成就色界繫無覆無記心非欲界繫善心者，謂欲界生長不斷善根未離欲界貪補特伽羅。",
    "T26n1539_014:0599c29_19": "不成就欲界繫善心亦色界繫無覆無記心者，謂已斷善根，及無色界生長補特伽羅。",
    "T26n1539_014:0600a02_20": "非不成就欲界繫善心亦非色界繫無覆無記心者，謂欲界生長已離欲界貪補特伽羅。",
    "T26n1539_014:0600a04_21": "若不成就欲界繫善心，亦不成就無色界繫善心耶？",
    "T26n1539_014:0600a05_22": "或不成就欲界繫善心非無色界繫善心，廣說四句。",
    "T26n1539_014:0600a06_23": "不成就欲界繫善心非無色界繫善心者，謂色界生長已得無色界善心，及無色界生長補特伽羅。",
    "T26n1539_014:0600a09_0": "不成就無色界繫善心非欲界繫善心者，謂欲界生長不斷善根未得無色界善心補特伽羅。",
    "T26n1539_014:0600a11_1": "不成就欲界繫善心亦無色界繫善心者，謂已斷善根，及色界生長未得無色界善心補特伽羅。",
    "T26n1539_014:0600a13_2": "非不成就欲界善心亦非無色界善心者，謂欲界生長已得無色界善心補特伽羅。",
    "T26n1539_014:0600a15_3": "若不成就欲界繫善心，亦不成就無色界繫有覆無記心耶？",
    "T26n1539_014:0600a16_4": "或不成就欲界繫善心非無色界繫有覆無記心，廣說四句。",
    "T26n1539_014:0600a18_0": "不成就欲界繫善心非無色界繫有覆無記心者，謂已斷善根，及色無色界生長有學異生。",
    "T26n1539_014:0600a20_1": "不成就無色界繫有覆無記心非欲界善心者，謂欲界生長諸阿羅漢。",
    "T26n1539_014:0600a21_2": "不成就欲界繫善心亦無色界繫有覆無記心者，謂色無色界生長諸阿羅漢。",
    "T26n1539_014:0600a23_3": "非不成就欲界繫善心亦非無色界繫有覆無記心者，謂欲界生長有學，及不斷善根異生。",
    "T26n1539_014:0600a25_4": "若不成就欲界繫善心，亦不成就無色界繫無覆無記心耶？",
    "T26n1539_014:0600a26_5": "或不成就欲界繫善心非無色界繫無覆無記心，廣說四句。",
    "T26n1539_014:0600a28_6": "不成就欲界繫善心非無色界繫無覆無記心者，謂無色界生長異熟果心正現在前。",
    "T26n1539_014:0600b01_7": "不成就無色界繫無覆無記心非欲界繫善心者，謂欲界生長不斷善根。",
    "T26n1539_014:0600b02_8": "不成就欲界繫善心亦無色界繫無覆無記心者，謂已斷善根，及色界生長若無色界生長，異熟果心不現在前。",
    "T26n1539_014:0600b05_9": "非不成就欲界繫善心亦非無色界繫無覆無記心者，無有此句。",
    "T26n1539_014:0600b06_10": "若不成就欲界繫善心，亦不成就學心耶？",
    "T26n1539_014:0600b07_11": "或不成就欲界繫善心非學心，廣說四句。",
    "T26n1539_014:0600b08_12": "不成就欲界繫善心非學心者，謂色無色界生長有學。",
    "T26n1539_014:0600b10_0": "不成就學心非欲界繫善心者，謂欲界生長諸阿羅漢，及諸異生不斷善根。",
    "T26n1539_014:0600b11_1": "不成就欲界繫善心亦非學心者，謂已斷善根，及色無色界生長諸阿羅漢，及諸異生。",
    "T26n1539_014:0600b13_2": "非不成就欲界繫善心亦非學心者，謂欲界生長有學。",
    "T26n1539_014:0600b14_3": "若不成就欲界繫善心，亦不成就無學心耶？",
    "T26n1539_014:0600b15_4": "或不成就欲界繫善心非無學心，廣說四句。",
    "T26n1539_014:0600b16_5": "不成就欲界繫善心非無學心者，謂色無色界生長諸阿羅漢。",
    "T26n1539_014:0600b18_6": "不成就無學心非欲界繫善心者，謂欲界生長有學異生不斷善根。",
    "T26n1539_014:0600b19_7": "不成就欲界繫善心亦無學心者，謂已斷善根，及色無色生長有學異生。",
    "T26n1539_014:0600b21_8": "非不成就欲界繫善心亦非無學心者，謂欲界生長諸阿羅漢。",
    "T26n1539_014:0600b23_0": "若不成就不善心，亦不成就欲界繫有覆無記心耶？",
    "T26n1539_014:0600b24_1": "若不成就不善心，定不成就欲界繫有覆無記心。",
    "T26n1539_014:0600b25_2": "或不成就欲界繫有覆無記心非不善心，謂未離欲界貪聖者現觀邊苦法智已生。",
    "T26n1539_014:0600b27_3": "若不成就不善心，亦不成就欲界繫無覆無記心耶？",
    "T26n1539_014:0600b28_4": "若不成就欲界繫無覆無記心，定不成就不善心。",
    "T26n1539_014:0600b29_5": "或不成就不善心非不成就欲界繫無覆無記心，謂欲界生長已離欲界貪，及色界生長補特伽羅。",
    "T26n1539_014:0600c02_6": "若不成就不善心，亦不成就色界繫善心耶？",
    "T26n1539_014:0600c03_7": "或不成就不善心非色界繫善心，廣說四句。",
    "T26n1539_014:0600c04_8": "不成就不善心非色界繫善心者，謂欲界生長已離欲界貪，及色界生長補特伽羅。",
    "T26n1539_014:0600c06_9": "不成就色界繫善心非不善心者，謂欲界生長未得色界善心補特伽羅。",
    "T26n1539_014:0600c08_10": "不成就不善心亦色界繫善心者，謂無色界生長補特伽羅。",
    "T26n1539_014:0600c09_11": "非不成就不善心亦非色界繫善心者，謂欲界生長未離欲界貪已得色界善心補特伽羅。",
    "T26n1539_014:0600c11_12": "若不成就不善心，亦不成就色界繫有覆無記心耶？",
    "T26n1539_014:0600c13_0": "若不成就色界繫有覆無記心，定不成就不善心。",
    "T26n1539_014:0600c14_1": "或不成就不善心非色界繫有覆無記心，謂欲界生長已離欲界貪未離色界貪，及色界生長未離彼貪補特伽羅。",
    "T26n1539_014:0600c16_2": "若不成就不善心，亦不成就色界繫無覆無記心耶？",
    "T26n1539_014:0600c17_3": "或不成就不善心非色界繫無覆無記心，廣說四句。",
    "T26n1539_014:0600c19_4": "不成就不善心非色界繫無覆無記心者，謂欲界生長已離欲界貪，及色界生長補特伽羅。",
    "T26n1539_014:0600c21_5": "不成就色界繫無覆無記心非不善心者，謂欲界生長未離欲界貪補特伽羅。",
    "T26n1539_014:0600c23_0": "不成就不善心亦色界繫無覆無記心者，謂無色界生長補特伽羅。",
    "T26n1539_014:0600c24_1": "非不成就不善心亦非色界繫無覆無記心者，無有此句。",
    "T26n1539_014:0600c25_2": "若不成就不善心，亦不成就無色界繫善心耶？",
    "T26n1539_014:0600c26_3": "或不成就不善心非無色界繫善心，廣說四句。",
    "T26n1539_014:0600c28_0": "不成就不善心非無色界繫善心者，謂欲界色界生長已得無色界善心，及無色界生長補特伽羅。",
    "T26n1539_014:0601a01_1": "不成就無色界繫善心非不善心者，謂欲界生長未離欲界貪補特伽羅。",
    "T26n1539_014:0601a02_2": "不成就不善心亦無色界繫善心者，謂欲界生長已離欲界貪未得無色界善心，及色界生長未得無色界善心補特伽羅。",
    "T26n1539_014:0601a05_3": "非不成就不善心非無色界繫善心者，無有此句。",
    "T26n1539_014:0601a06_4": "若不成就不善心，亦不成就無色界繫有覆無記心耶？",
    "T26n1539_014:0601a08_5": "若不成就無色界繫有覆無記心，定不成就不善心。",
    "T26n1539_014:0601a09_6": "或不成就不善心非無色界繫有覆無記心，謂有學異生已離欲界貪。",
    "T26n1539_014:0601a10_7": "若不成就不善心，亦不成就無色界繫無覆無記心耶？",
    "T26n1539_014:0601a12_8": "或不成就不善心非無色界繫無覆無記心，廣說四句。",
    "T26n1539_014:0601a13_9": "不成就不善心非無色界繫無覆無記心者，謂無色界生長異熟果心正現在前。",
    "T26n1539_014:0601a15_10": "不成就無色界繫無覆無記心非不善心者，謂欲界生長未離欲界貪補特伽羅。",
    "T26n1539_014:0601a17_0": "不成就不善心亦無色界繫無覆無記心者，謂欲界生長已離欲界貪，及色界生長若無色界生長，異熟果心不現在前。",
    "T26n1539_014:0601a19_1": "非不成就不善心亦非無色界繫無覆無記心者，無有此句。",
    "T26n1539_014:0601a21_2": "若不成就不善心，亦不成就學心耶？",
    "T26n1539_014:0601a21_3": "或不成就不善心非學心，廣說四句。",
    "T26n1539_014:0601a22_4": "不成就不善心非學心者，謂諸有學已離欲界貪。",
    "T26n1539_014:0601a23_5": "不成就學心非不善心者，謂欲界生長異生未離欲界貪。",
    "T26n1539_014:0601a25_6": "不成就不善心亦學心者，謂阿羅漢，及諸異生已離欲界貪。",
    "T26n1539_014:0601a26_7": "非不成就不善心亦非學心者，謂諸有學未離欲界貪。",
    "T26n1539_014:0601a27_8": "若不成就不善心，亦不成就無學心耶？",
    "T26n1539_014:0601a28_9": "或不成就不善心非無學心，廣說四句。",
    "T26n1539_014:0601a29_10": "不成就不善心非無學心者，謂阿羅漢。",
    "T26n1539_014:0601b01_11": "不成就無學心非不善心者，謂有學異生未離欲界貪。",
    "T26n1539_014:0601b02_12": "不成就不善心亦無學心者，謂有學異生已離欲界貪。",
    "T26n1539_014:0601b04_13": "非不成就不善心亦非無學心者，無有此句。",
    "T26n1539_014:0601b05_14": "若不成就欲界繫有覆無記心，亦不成就欲界繫無覆無記心耶？",
    "T26n1539_014:0601b06_15": "若不成就欲界繫無覆無記心，定不成就欲界繫有覆無記心。",
    "T26n1539_014:0601b08_16": "或不成就欲界繫有覆無記心非欲界繫無覆無記心，謂欲界生長異生已離欲界貪，及未離欲界貪聖者現觀邊苦法智已生，若色界生長補特伽羅。",
    "T26n1539_014:0601b11_17": "若不成就欲界繫有覆無記心，亦不成就色界繫善心耶？",
    "T26n1539_014:0601b13_0": "或不成就欲界繫有覆無記心非色界繫善心，廣說四句。",
    "T26n1539_014:0601b14_1": "不成就欲界繫有覆無記心非色界繫善心者，謂欲界生長異生已離欲界貪，及未離欲界貪聖者現觀邊苦法智已生，若色界生長補特伽羅。",
    "T26n1539_014:0601b17_2": "不成就色界繫善心非欲界繫有覆無記心者，謂欲界生長未得色界善心補特伽羅。",
    "T26n1539_014:0601b19_3": "不成就欲界繫有覆無記心亦色界繫善心者，謂無色界生長補特伽羅。",
    "T26n1539_014:0601b21_4": "非不成就欲界繫有覆無記心亦非色界繫善心者，謂欲界生長異生未離欲界貪已得色界善心，及未離欲界貪聖者現觀邊苦法智未生。",
    "T26n1539_014:0601b24_5": "若不成就欲界繫有覆無記心，亦不成就色界繫有覆無記心耶？",
    "T26n1539_014:0601b26_6": "若不成就色界繫有覆無記心，定不成就欲界繫有覆無記心。",
    "T26n1539_014:0601b27_7": "或不成就欲界繫有覆無記心非不成就色界繫有覆無記心，謂欲界生長異生已離欲界貪未離色界貪，及未離色界貪聖者現觀邊苦法智已生，若色界生長未離彼貪補特伽羅。",
    "T26n1539_014:0601c03_0": "若不成就欲界繫有覆無記心，亦不成就色界繫無覆無記心耶？",
    "T26n1539_014:0601c04_1": "或不成就欲界繫有覆無記心非色界繫無覆無記心，廣說四句。",
    "T26n1539_014:0601c06_0": "不成就欲界繫有覆無記心非色界繫無覆無記心者，謂欲界生長已離欲界貪，及色界生長補特伽羅。",
    "T26n1539_014:0601c08_1": "不成就色界繫無覆無記心非欲界繫有覆無記心者，謂欲界生長異生未離欲界貪，及未離欲界貪聖者現觀邊苦法智未生。",
    "T26n1539_014:0601c11_2": "不成就欲界繫有覆無記心亦色界繫無覆無記心者，謂無色界生長補特伽羅。",
    "T26n1539_014:0601c13_3": "非不成就欲界繫有覆無記心亦非色界繫無覆無記心者，無有此句。",
    "T26n1539_014:0601c14_4": "若不成就欲界繫有覆無記心，亦不成就無色界繫善心耶？",
    "T26n1539_014:0601c16_5": "或不成就欲界繫有覆無記心非無色界繫善心，廣說四句。",
    "T26n1539_014:0601c17_6": "不成就欲界繫無覆無記心非無色界繫善心者，謂欲界色界生長已得無色界善心，及無色界生長補特伽羅。",
    "T26n1539_014:0601c20_7": "不成就無色界繫善心非欲界繫有覆無記心者，謂欲界生長異生未離欲界貪，及未離欲界貪聖者現觀邊苦法智未生。",
    "T26n1539_014:0601c22_8": "不成就欲界繫有覆無記心亦無色界繫善心者，謂欲界生長異生已離欲界貪未得無色界善心，及未離欲界貪聖者現觀邊苦法智已生，若色界生長未得無色界善心補特伽羅。",
    "T26n1539_014:0601c27_9": "非不成就欲界繫有覆無記心亦非無色界繫善心者，無有此句。",
    "T26n1539_014:0601c28_10": "若不成就欲界繫有覆無記心，亦不成就無色界繫有覆無記心耶？",
    "T26n1539_014:0602a01_11": "若不成就無色界繫有覆無記心，定不成就欲界繫有覆無記心。",
    "T26n1539_014:0602a02_12": "或不成就欲界繫有覆無記心非無色界繫有覆無記心，謂已離欲界貪異生，及未離欲界貪聖者現觀邊苦法智已生。",
    "T26n1539_014:0602a05_13": "若不成就欲界繫有覆無記心，亦不成就無色界繫無覆無記心耶？",
    "T26n1539_014:0602a06_14": "或不成就欲界繫有覆無記心非無色界繫無覆無記心，廣說四句。",
    "T26n1539_014:0602a08_15": "不成就欲界繫有覆無記心非無色界繫無覆無記心者，謂無色界生長異熟果心正現在前。",
    "T26n1539_014:0602a10_16": "不成就無色界繫無覆無記心非欲界繫有覆無記心者，謂欲界生長異生未離欲界貪，及未離欲界聖者現觀邊苦法智未生。",
    "T26n1539_014:0602a13_17": "不成就欲界繫有覆無記心亦無色界繫無覆無記心者，謂欲界生長異生已離欲界貪，及未離欲界貪聖者現觀邊苦法智已生，若色界生長若無色界生長，異熟果心不現在前。",
    "T26n1539_014:0602a17_18": "非不成就欲界繫有覆無記心亦非無色界繫無覆無記心者，無有此句。",
    "T26n1539_014:0602a19_19": "若不成就欲界繫有覆無記心，亦不成就學心耶？",
    "T26n1539_014:0602a20_20": "或不成就欲界繫有覆無記心非學心，廣說四句。",
    "T26n1539_014:0602a21_21": "不成就欲界繫有覆無記心非學心者，謂諸有學現觀邊苦法智已生。",
    "T26n1539_014:0602a23_22": "不成就學心非欲界繫有覆無記心者，謂欲界生長異生未離欲界貪。",
    "T26n1539_014:0602a24_23": "不成就欲界繫有覆無記心亦學心者，謂阿羅漢，及諸異生已離欲界貪。",
    "T26n1539_014:0602a26_24": "非不成就欲界繫有覆無記心亦非學心者，謂未離欲界貪聖者現觀邊苦法智未生。",
    "T26n1539_014:0602a28_25": "若不成就欲界繫有覆無記心，亦不成就無學心耶？",
    "T26n1539_014:0602a29_26": "或不成就欲界繫有覆無記心非無學心，廣說四句。",
    "T26n1539_014:0602b01_27": "不成就欲界繫有覆無記心非無學心者，謂阿羅漢。",
    "T26n1539_014:0602b02_28": "不成就無學心非欲界繫有覆無記心者，謂欲界生長異生未離欲界貪，及未離欲界貪聖者現觀邊苦法智未生。",
    "T26n1539_014:0602b05_29": "不成就欲界繫有覆無記心亦無學心者，謂欲界生長異生已離欲界貪，及未離欲界貪聖者現觀邊苦法智已生，若色無色界生長有學異生。",
    "T26n1539_014:0602b08_30": "非不成就欲界繫有覆無記心亦非無學心者，無有此句。",
    "T26n1539_014:0602b09_31": "若不成就欲界繫無覆無記心，亦不成就色界繫善心耶？",
    "T26n1539_014:0602b11_32": "若不成就欲界繫無覆無記心，定不成就色界繫善心。",
    "T26n1539_014:0602b12_33": "或不成就色界繫善心非欲界繫無覆無記心，謂欲界生長未得色界善心補特伽羅。",
    "T26n1539_014:0602b14_34": "若不成就欲界繫無覆無記心，亦不成就色界繫有覆無記心耶？",
    "T26n1539_014:0602b15_35": "若不成就欲界繫無覆無記心，定不成就色界繫有覆無記心。",
    "T26n1539_014:0602b17_36": "或不成就色界繫有覆無記心非不成就欲界繫無覆無記心，謂欲界色界生長已離色界貪補特伽羅。",
    "T26n1539_014:0602b19_37": "若不成就欲界繫無覆無記心，亦不成就色界繫無覆無記心耶？",
    "T26n1539_014:0602b21_38": "若不成就欲界繫無覆無記心，定不成就色界繫無覆無記心。",
    "T26n1539_014:0602b22_39": "或不成就色界繫無覆無記心非欲界繫無覆無記心，謂欲界生長未離欲界貪補特伽羅。",
    "T26n1539_014:0602b24_40": "若不成就欲界繫無覆無記心，定非不成就無色界繫善心。",
    "T26n1539_014:0602b25_41": "若不成就無色界繫善心，定非不成就欲界繫無覆無記心。",
    "T26n1539_014:0602b27_42": "若不成就欲界繫無覆無記心，亦不成就無色界繫有覆無記心耶？",
    "T26n1539_014:0602b28_43": "或不成就欲界繫無覆無記心非無色界繫有覆無記心，廣說四句。",
    "T26n1539_014:0602c01_44": "不成就欲界繫無覆無記心非無色界繫有覆無記心者，謂無色界生長有學異生。",
    "T26n1539_014:0602c03_45": "不成就無色界繫有覆無記心非欲界繫無覆無記心者，謂欲界色界生長諸阿羅漢。",
    "T26n1539_014:0602c05_46": "不成就欲界繫無覆無記心亦無色界繫有覆無記心者，謂無色界生長諸阿羅漢。",
    "T26n1539_014:0602c07_47": "非不成就欲界繫無覆無記心亦非無色界繫有覆無記心者，謂欲界色界生長有學異生。",
    "T26n1539_014:0602c09_48": "若不成就欲界繫無覆無記心，亦不成就無色界繫無覆無記心耶？",
    "T26n1539_014:0602c10_49": "或不成就欲界繫無覆無記心非無色界繫無覆無記心，廣說四句。",
    "T26n1539_014:0602c12_50": "不成就欲界繫無覆無記心非無色界繫無覆無記心者，謂無色界生長異熟果心正現在前。",
    "T26n1539_014:0602c14_51": "不成就無色界繫無覆無記心非欲界繫無覆無記心者，謂欲界色界生長補特伽羅。",
    "T26n1539_014:0602c16_52": "不成就欲界繫無覆無記心亦無色界繫無覆無記心者，謂無色界生長異熟果心不現在前。",
    "T26n1539_014:0602c18_53": "非不成就欲界繫無覆無記心亦非無色界繫無覆無記心者，無有此句。",
    "T26n1539_014:0602c20_54": "若不成就欲界繫無覆無記心，亦不成就學心耶？",
    "T26n1539_014:0602c21_55": "或不成就欲界繫無覆無記心非學心，廣說四句。",
    "T26n1539_014:0602c22_56": "不成就欲界繫無覆無記心非學心者，謂無色界生長有學補特伽羅。",
    "T26n1539_014:0602c24_57": "不成就學心非欲界繫無覆無記心者，謂欲界色界生長阿羅漢異生。",
    "T26n1539_014:0602c25_58": "不成就欲界繫無覆無記心亦學心者，謂無色界生長阿羅漢異生。",
    "T26n1539_014:0602c27_59": "非不成就欲界繫無覆無記心亦非學心者，謂欲界色界生長有學補特伽羅。",
    "T26n1539_014:0602c29_60": "若不成就欲界繫無覆無記心，亦不成就無學心耶？",
    "T26n1539_014:0603a01_61": "或不成就欲界繫無覆無記心非無學心，廣說四句。",
    "T26n1539_014:0603a02_62": "不成就欲界繫無覆無記心非無學心者，謂無色界生長諸阿羅漢。",
    "T26n1539_014:0603a04_63": "不成就無學心非欲界繫無覆無記心者，謂欲界色界生長有學異生。",
    "T26n1539_014:0603a05_64": "不成就欲界繫無覆無記心亦無學心者，謂無色界生長有學異生。",
    "T26n1539_014:0603a07_65": "非不成就欲界繫無覆無記心亦非無學心者，謂欲界色界生長諸阿羅漢。",
    "T26n1539_014:0603a10_0": "說一切有部識身足論卷第十四"
}