{
    "T22n1428_005:0594c02_0": "四分律卷第五(初分之五)",
    "T22n1428_005:0594c04_0": "姚秦罽賓三藏佛陀耶舍",
    "T22n1428_005:0594c05_0": "共竺佛念等譯",
    "T22n1428_005:0594c06_0": "十三僧殘法之四",
    "T22n1428_005:0594c07_0": "◎世尊爾時以無數方便呵責：「汝云何以五法教諸比丘？",
    "T22n1428_005:0594c08_1": "廣說如上。",
    "T22n1428_005:0594c08_2": "提婆達！",
    "T22n1428_005:0594c08_3": "汝莫斷四聖種。",
    "T22n1428_005:0594c09_4": "何等四？",
    "T22n1428_005:0594c09_5": "如上所說。",
    "T22n1428_005:0594c09_6": "提婆達！",
    "T22n1428_005:0594c09_7": "汝今莫方便破和合僧，莫方便受破和合僧堅持不捨，汝當與僧和合不鬪諍，同一水乳於佛法中安樂住。",
    "T22n1428_005:0594c12_8": "是故提婆達！",
    "T22n1428_005:0594c12_9": "當知破和合僧甚惡艱難得大重罪，破和合僧在泥犁中一劫受罪不可救。」",
    "T22n1428_005:0594c14_10": "時世尊以無數方便令提婆達破僧心暫息。",
    "T22n1428_005:0594c15_11": "以無數方便呵責提婆達已，告諸比丘：「聽僧與提婆達呵諫，捨此事故，白四羯磨。",
    "T22n1428_005:0594c17_12": "眾中應差堪能羯磨者如上，作如是白：『大德僧聽！",
    "T22n1428_005:0594c18_13": "此提婆達欲方便破和合僧，堅持不捨。",
    "T22n1428_005:0594c19_14": "若僧時到僧忍聽與作呵諫，捨此事故：「提婆達！",
    "T22n1428_005:0594c20_15": "汝莫破和合僧堅持不捨，汝提婆達當與僧和合，歡喜不諍同一水乳，於佛法中安樂住。」",
    "T22n1428_005:0594c22_16": "白如是。』",
    "T22n1428_005:0594c23_17": "『大德僧聽！",
    "T22n1428_005:0594c23_18": "此提婆達欲受破和合僧法堅持不捨，今僧與呵諫，捨此事故：「汝莫破和合僧堅持不捨，汝提婆達當與僧和合，歡喜不諍同一水乳，於佛法中安樂住。」",
    "T22n1428_005:0594c27_19": "誰諸長老忍僧與提婆達呵諫捨此事者默然，誰不忍者說。",
    "T22n1428_005:0594c28_20": "是初羯磨。』",
    "T22n1428_005:0594c28_21": "第二、第三亦如是說。",
    "T22n1428_005:0594c29_22": "『僧已忍與提婆達呵諫捨此事竟，僧忍，默然故，是事如是持。』",
    "T22n1428_005:0595a01_23": "應作如是呵諫。」",
    "T22n1428_005:0595a02_24": "僧為提婆達作如是呵諫白四羯磨，諸比丘以此事故白世尊。",
    "T22n1428_005:0595a03_25": "世尊告言：「若餘比丘，方便欲破和合僧者，亦當以此白四羯磨呵諫。",
    "T22n1428_005:0595a05_26": "自今已去為諸比丘結戒，集十句義乃至正法久住，欲說戒者當如是說：若比丘欲壞和合僧，方便受壞和合僧法，堅持不捨。",
    "T22n1428_005:0595a08_27": "彼比丘應諫是比丘：『大德！",
    "T22n1428_005:0595a09_0": "莫壞和合僧，莫方便壞和合僧，莫受壞僧法堅持不捨。",
    "T22n1428_005:0595a10_1": "大德！",
    "T22n1428_005:0595a10_2": "應與僧和合，與僧和合歡喜不諍，同一師學如水乳合，於佛法中有增益安樂住。』",
    "T22n1428_005:0595a12_3": "是比丘如是諫時堅持不捨，彼比丘應三諫，捨此事故。",
    "T22n1428_005:0595a13_4": "乃至三諫時，捨者善；不捨者，僧伽婆尸沙。」",
    "T22n1428_005:0595a14_5": "比丘義如上說。",
    "T22n1428_005:0595a15_6": "和合者，同一羯磨、同一說戒。",
    "T22n1428_005:0595a15_7": "僧者，四比丘、若五、若十，乃至無數。",
    "T22n1428_005:0595a16_8": "破者，破有十八事：法非法、律非律、犯不犯、若輕若重、有殘無殘、麁惡非麁惡、常所行、非常所行、制非制、說非說，是為十八。",
    "T22n1428_005:0595a19_9": "住破僧法者，即住此十八事是。",
    "T22n1428_005:0595a20_10": "若比丘方便欲破和合僧，受破僧法堅持不捨，彼比丘當諫此比丘言：「大德！",
    "T22n1428_005:0595a21_11": "莫方便欲破和合僧，莫受破僧法堅持不捨。",
    "T22n1428_005:0595a23_0": "大德！",
    "T22n1428_005:0595a23_1": "當與僧和合，歡喜不諍同一水乳，於佛法中有增益安樂住。",
    "T22n1428_005:0595a24_2": "大德！",
    "T22n1428_005:0595a24_3": "可捨此事，莫令僧作呵諫而犯重罪。」",
    "T22n1428_005:0595a25_4": "若用語者善；若不用語者，復令比丘、比丘尼、優婆塞、優婆夷，若王、大臣、種種異道沙門、婆羅門求。",
    "T22n1428_005:0595a27_5": "若餘方比丘聞知其人信用言者應來。",
    "T22n1428_005:0595a28_6": "若用言者善，若不用言者應作白，作白已應更求：「大德！",
    "T22n1428_005:0595b01_7": "我已白竟，餘有羯磨在。",
    "T22n1428_005:0595b01_8": "汝今可捨此事，莫令僧為汝作羯磨更犯重罪。」",
    "T22n1428_005:0595b02_9": "若用語者善，不用語者應作初羯磨。",
    "T22n1428_005:0595b03_10": "作初羯磨已應更求：「大德！",
    "T22n1428_005:0595b04_11": "我已白、作初羯磨竟，餘有二羯磨在。",
    "T22n1428_005:0595b05_12": "汝可捨此事，莫令僧更為汝作羯磨而犯重罪。」",
    "T22n1428_005:0595b06_13": "若用語者善，不用語者應作第二羯磨。",
    "T22n1428_005:0595b07_14": "作第二羯磨已應更求：「大德！",
    "T22n1428_005:0595b07_15": "我已作白二羯磨竟，餘有一羯磨在。",
    "T22n1428_005:0595b08_16": "汝可捨此事，莫令僧更為汝作羯磨而犯重罪。」",
    "T22n1428_005:0595b09_17": "若能捨者善，若不捨者與說第三羯磨竟，僧伽婆尸沙。",
    "T22n1428_005:0595b11_18": "作白二羯磨竟，捨者，三偷蘭遮。",
    "T22n1428_005:0595b11_19": "作白一羯磨竟，捨者，二偷蘭遮。",
    "T22n1428_005:0595b12_20": "作白竟，捨者，一偷蘭遮。",
    "T22n1428_005:0595b13_21": "若初白未竟捨者，突吉羅。",
    "T22n1428_005:0595b13_22": "若一切未白，方便欲破和合僧，受破和合僧法堅持不捨，一切突吉羅。",
    "T22n1428_005:0595b15_23": "若僧為破僧人作呵諫羯磨時，有比丘教言：「莫捨。」",
    "T22n1428_005:0595b16_24": "此比丘，偷蘭遮。",
    "T22n1428_005:0595b17_25": "若不呵諫，突吉羅。",
    "T22n1428_005:0595b17_26": "若比丘尼教言：「莫捨。」",
    "T22n1428_005:0595b18_0": "尼偷蘭遮。",
    "T22n1428_005:0595b18_1": "未作呵諫尼教莫捨，突吉羅。",
    "T22n1428_005:0595b18_2": "除比丘、比丘尼，更有餘人教莫捨，盡突吉羅。",
    "T22n1428_005:0595b20_0": "比丘尼，僧伽婆尸沙；式叉摩那、沙彌、沙彌尼，突吉羅。",
    "T22n1428_005:0595b21_1": "是謂為犯。",
    "T22n1428_005:0595b21_2": "不犯者，初諫便捨，若非法別眾作呵諫、非法和合眾作呵諫，法別眾、法相似別眾、法相似和合眾、非法非律非佛所教。",
    "T22n1428_005:0595b24_3": "若一切未作呵諫，若破惡友、惡知識，若破方便欲破僧者遮令不破，若破方便助破僧者，二三人羯磨，若欲作非法非毘尼羯磨，若為僧、為塔、為和上、同和上、為阿闍梨、同阿闍梨、為知識，作損減、作無住處破者，是謂不犯。",
    "T22n1428_005:0595b29_4": "不犯者，最初未制戒，癡狂、心亂、痛惱所纏。",
    "T22n1428_005:0595c01_5": "(十竟)佛在羅閱祇耆闍崛山中，時提婆達故執此五法，復往教諸比丘言：「世尊以無數方便常歎說頭陀，少欲知足、樂出離者，盡形壽乞食、著糞掃衣、露坐、不食酥鹽、不食魚及肉。」",
    "T22n1428_005:0595c06_6": "時諸比丘語提婆達言：「汝莫破和合僧，莫住破僧法堅持不捨。",
    "T22n1428_005:0595c07_7": "何以故？",
    "T22n1428_005:0595c07_8": "與僧和合歡喜不諍同一水乳，於佛法中有增益安樂住。」",
    "T22n1428_005:0595c09_9": "時提婆達伴黨方便助破和合僧比丘，語諸比丘言：「汝莫呵提婆達所說，提婆達是法語比丘、律語比丘，提婆達所說我等忍可。」",
    "T22n1428_005:0595c12_10": "諸比丘聞，中有少欲知足、行頭陀、樂學戒、知慚愧者，嫌責提婆達伴黨比丘：「汝等云何言：『提婆達是法語比丘、律語比丘，提婆達所說我等忍可。』」",
    "T22n1428_005:0595c15_11": "諸比丘嫌責已，往世尊所，頭面禮足在一面坐，以此因緣具白世尊。",
    "T22n1428_005:0595c17_12": "世尊以此因緣集比丘僧，無數方便呵責提婆達伴黨比丘：「汝所為非，非威儀、非沙門法、非淨行、非隨順行，所不應為。",
    "T22n1428_005:0595c20_0": "云何語諸比丘言：『莫呵提婆達所說，提婆達是法語比丘、律語比丘，提婆達所說我等忍可。』」",
    "T22n1428_005:0595c22_1": "爾時世尊以無數方便，呵責提婆達伴黨比丘已，告諸比丘：「聽僧與提婆達伴黨比丘作呵諫，捨此法故，白四羯磨。",
    "T22n1428_005:0595c24_2": "眾中當差堪能羯磨者如上，作如是白：『大德僧聽！",
    "T22n1428_005:0595c26_3": "此提婆達伴黨比丘，順從提婆達，作如是言：「汝等諸比丘莫呵提婆達。",
    "T22n1428_005:0595c27_4": "何以故？",
    "T22n1428_005:0595c27_5": "提婆達是法語比丘、律語比丘，提婆達所說我等忍可。」",
    "T22n1428_005:0595c29_6": "若僧時到僧忍聽，僧今與提婆達伴黨比丘作呵諫，捨此事故：「汝等莫言：『提婆達是法語比丘、律語比丘，提婆達所說我等忍可。』",
    "T22n1428_005:0596a03_7": "然提婆達非法語比丘、非律語比丘，汝莫欲壞和合僧，汝等當助和合僧。",
    "T22n1428_005:0596a04_8": "大德！",
    "T22n1428_005:0596a05_0": "與僧和合歡喜不諍同一水乳，於佛法中有增益安樂住。」",
    "T22n1428_005:0596a06_1": "白如是。』",
    "T22n1428_005:0596a06_2": "『大德僧聽！",
    "T22n1428_005:0596a06_3": "此提婆達伴黨比丘，順從提婆達，作如是語：「汝等諸比丘莫呵提婆達，提婆達是法語比丘、律語比丘。",
    "T22n1428_005:0596a09_4": "提婆達所說我等忍可。」",
    "T22n1428_005:0596a09_5": "僧今為提婆達伴黨比丘作呵諫，捨此事故：「大德！",
    "T22n1428_005:0596a10_6": "莫作如是語：『提婆達是法語比丘、律語比丘，提婆達所說我等忍可。』",
    "T22n1428_005:0596a12_7": "而提婆達非法語比丘、非律語比丘，汝等莫壞和合僧，汝等當助和合僧。",
    "T22n1428_005:0596a14_8": "大德！",
    "T22n1428_005:0596a14_9": "與僧和合歡喜不諍同一水乳，於佛法中有增益安樂住。」",
    "T22n1428_005:0596a15_10": "誰諸長老忍僧呵諫提婆達伴黨比丘令捨此事者默然，誰不忍者說。",
    "T22n1428_005:0596a17_11": "是初羯磨。』",
    "T22n1428_005:0596a17_12": "第二、第三亦如是說。",
    "T22n1428_005:0596a18_13": "『僧已忍呵諫提婆達伴黨比丘令捨此事竟，僧忍，默然故，是事如是持。』",
    "T22n1428_005:0596a19_14": "當作如是呵諫提婆達伴黨比丘白四羯磨。」",
    "T22n1428_005:0596a20_15": "諸比丘白佛，佛告諸比丘：「從今已去若有如是伴黨，相助壞和合僧者，亦當作如是呵諫白四羯磨。",
    "T22n1428_005:0596a23_16": "自今已去與諸比丘結戒，集十句義乃至正法久住，欲說戒者當如是說：若比丘有餘伴黨、若一、若二、若三乃至無數，彼比丘語是比丘：『大德！",
    "T22n1428_005:0596a26_17": "莫諫此比丘，此比丘是法語比丘、律語比丘，此比丘所說我等喜樂，此比丘所說我等忍可。』",
    "T22n1428_005:0596a28_18": "彼比丘言：『大德！",
    "T22n1428_005:0596a29_19": "莫作是說言：「此比丘法語比丘、律語比丘，此比丘所說我等喜樂，此比丘所說我等忍可。」",
    "T22n1428_005:0596b02_20": "然此比丘非法語比丘、非律語比丘。",
    "T22n1428_005:0596b03_21": "大德！",
    "T22n1428_005:0596b03_22": "莫欲破壞和合僧，汝等當樂欲和合僧。",
    "T22n1428_005:0596b04_23": "大德！",
    "T22n1428_005:0596b04_24": "與僧和合歡喜不諍，同一師學如水乳合，於佛法中有增益安樂住。』",
    "T22n1428_005:0596b05_25": "是比丘如是諫時堅持不捨，彼比丘應三諫，捨是事故。",
    "T22n1428_005:0596b07_26": "乃至三諫，捨者善；不捨者，僧伽婆尸沙。」",
    "T22n1428_005:0596b08_27": "比丘義如上說。",
    "T22n1428_005:0596b08_28": "順從者有二順從：法順從、衣食順從。",
    "T22n1428_005:0596b09_29": "法順從者，以法教授，增戒、增心、增慧，諷誦承受。",
    "T22n1428_005:0596b10_30": "衣食順從者，給與衣被、飯食、床臥、敷具、病瘦醫藥。",
    "T22n1428_005:0596b11_31": "伴黨者，若四、若過四人。",
    "T22n1428_005:0596b12_32": "助伴黨語者，若一、若二、若三、若眾多。",
    "T22n1428_005:0596b13_0": "若比丘作非法群黨，語諸比丘言：「大德！",
    "T22n1428_005:0596b14_0": "汝莫諫此比丘，此比丘是法語比丘、律語比丘。",
    "T22n1428_005:0596b15_1": "此比丘所說我等忍可。」",
    "T22n1428_005:0596b15_2": "「汝莫作是語：『此比丘是法語比丘、律語比丘。",
    "T22n1428_005:0596b16_3": "此比丘所說我等忍可。』",
    "T22n1428_005:0596b17_4": "而此比丘非法語比丘非、律語比丘，汝等莫壞和合僧，當助和合僧。",
    "T22n1428_005:0596b18_5": "大德！",
    "T22n1428_005:0596b18_6": "與僧和合歡喜不諍同一水乳，於佛法中有增益安樂住。",
    "T22n1428_005:0596b20_7": "可捨此事，勿為僧所呵更犯重罪。」",
    "T22n1428_005:0596b21_8": "若隨語者善，若不隨語者當白。",
    "T22n1428_005:0596b21_9": "白已當語彼人言：「我已白，餘有羯磨在，汝可捨此事，勿為僧所呵更犯重罪。」",
    "T22n1428_005:0596b23_10": "若隨語者善，若不隨語者當作初羯磨。",
    "T22n1428_005:0596b24_11": "作初羯磨已，當語彼人言：「我已白及初羯磨，餘有二羯磨在，可捨此事，勿為僧所呵更犯重罪。」",
    "T22n1428_005:0596b27_0": "若隨語者善，不隨語者當作第二羯磨。",
    "T22n1428_005:0596b28_0": "作第二羯磨已，當語彼人言：「已白二羯磨竟，餘有一羯磨在，汝可捨此事，勿為僧所呵更犯重罪。」",
    "T22n1428_005:0596c01_1": "若隨語者善，不隨語者作三羯磨。",
    "T22n1428_005:0596c02_2": "作三羯磨竟，僧伽婆尸沙。",
    "T22n1428_005:0596c02_3": "白竟二羯磨捨者，三偷蘭遮。",
    "T22n1428_005:0596c03_4": "白竟一羯磨捨者，二偷蘭遮。",
    "T22n1428_005:0596c04_5": "白竟捨者，一偷蘭遮。",
    "T22n1428_005:0596c04_6": "作白未竟捨者，突吉羅。",
    "T22n1428_005:0596c05_7": "若未白，一切隨破僧伴黨，盡突吉羅。",
    "T22n1428_005:0596c06_8": "若比丘諫群黨比丘時，更有餘比丘語：「莫捨。」",
    "T22n1428_005:0596c07_9": "此比丘，偷蘭遮。",
    "T22n1428_005:0596c07_10": "若未作呵諫，突吉羅。",
    "T22n1428_005:0596c08_11": "若比丘諫群黨比丘時，比丘尼語：「堅持莫捨。」",
    "T22n1428_005:0596c09_12": "者，尼偷蘭遮。",
    "T22n1428_005:0596c09_13": "若未作諫，尼言：「莫捨。」",
    "T22n1428_005:0596c10_0": "者，突吉羅。",
    "T22n1428_005:0596c10_1": "除比丘比丘尼，餘人教言：「莫捨。」",
    "T22n1428_005:0596c11_2": "盡突吉羅。",
    "T22n1428_005:0596c11_3": "比丘尼，僧伽婆尸沙；式叉磨那、沙彌、沙彌尼，突吉羅，是謂為犯。",
    "T22n1428_005:0596c12_4": "不犯者，初語時捨，非法別眾、非法和合眾、法別眾、法相似別眾、法相似和合眾，非法、非律、非佛所教，若一切未作呵諫，不犯。",
    "T22n1428_005:0596c15_5": "不犯者，最初未制戒，癡狂、心亂、痛惱所纏。",
    "T22n1428_005:0596c16_6": "(十一竟)爾時佛在舍衛國祇樹給孤獨園，時羈連有二比丘：一名阿濕婆，二名富那婆娑，在羈連行惡行污他家，污他家亦見亦聞，行惡行亦見亦聞。",
    "T22n1428_005:0596c20_7": "彼作如是非法行，自種華樹、教人種花樹，自溉灌、教人溉灌，自摘花、教人摘花，自作華鬘、教人作華鬘，自以綫貫繫、若教人綫貫繫，自持花、教人持花，自持華鬘與人、教人持華鬘與人。",
    "T22n1428_005:0596c24_8": "若彼村落中有婦女、若童女，共同一床坐起，同一器飲食，言語、戲笑，或自歌舞倡伎，或他作已唱和，或俳說，或彈鼓簧、吹貝，作孔雀音或作眾鳥鳴，或走或佯跛行，或嘯、或自作弄身、或受雇戲笑。",
    "T22n1428_005:0597a01_9": "時有眾多比丘，從迦尸國漸漸遊行，至羈連止宿。",
    "T22n1428_005:0597a02_10": "晨朝著衣持鉢入村乞食，法服齊整，行步庠序，低目直前，不左右顧視，以次乞食。",
    "T22n1428_005:0597a04_11": "時諸居士見已自相謂言：「此是何人低目而行，不左右顧視，亦不言笑，亦不周接，亦不善言問訊，我等不應與其飲食。",
    "T22n1428_005:0597a07_12": "我等阿濕婆、富那婆娑二人，亦不低目而行，左右顧視與人周接、善言問訊，應與飲食供養。」",
    "T22n1428_005:0597a09_13": "時彼比丘在羈連乞食困乃得之，彼自念言：「此住處惡，惡比丘在此住，彼作如是惡乃至受雇戲笑。」",
    "T22n1428_005:0597a11_14": "時諸比丘即從羈連往至舍衛城，到世尊所，頭面禮足在一面坐。",
    "T22n1428_005:0597a13_15": "爾時世尊慰問客比丘言：「汝等住止安樂不？",
    "T22n1428_005:0597a14_16": "眾僧和合不？",
    "T22n1428_005:0597a14_17": "不以飲食為苦耶？」",
    "T22n1428_005:0597a15_18": "諸比丘白世尊：「大德！",
    "T22n1428_005:0597a15_19": "住止安樂眾僧和合，我曹從迦尸國遊行至羈連。」",
    "T22n1428_005:0597a17_0": "以上因緣具白世尊。",
    "T22n1428_005:0597a17_1": "世尊爾時以無數方便遙呵責阿濕婆、富那婆娑二比丘：「汝所為非，非威儀非沙門法、非淨行、非隨順行，所不應為。",
    "T22n1428_005:0597a20_2": "云何阿濕婆、富那婆娑，在羈連污他家、行惡行，污他家亦見亦聞、行惡行亦見亦聞，乃至受雇戲笑。」",
    "T22n1428_005:0597a22_3": "時世尊以無數方便呵責已，告舍利弗、目連：「汝等二人，往羈連與阿濕婆、富那婆娑作羯磨。",
    "T22n1428_005:0597a24_4": "何以故？",
    "T22n1428_005:0597a25_5": "是汝等弟子故。",
    "T22n1428_005:0597a25_6": "應作白四羯磨，應如是作：集僧已為彼二人作舉，作舉已為作憶念，作憶念已應與罪。",
    "T22n1428_005:0597a27_7": "眾中應差堪能羯磨人如上，作如是白：『大德僧聽！",
    "T22n1428_005:0597a28_8": "此阿濕婆、富那婆娑在羈連污他家、行惡行，污他家亦見亦聞、行惡行亦見亦聞。",
    "T22n1428_005:0597b01_9": "若僧時到僧忍聽，今僧為阿濕婆、富那婆娑作擯羯磨。",
    "T22n1428_005:0597b03_10": "「汝等污他家、行惡行，污他家亦見亦聞、行惡行亦見亦聞。",
    "T22n1428_005:0597b04_11": "汝等行惡行，出去，不應在此住。」",
    "T22n1428_005:0597b05_12": "白如是。』",
    "T22n1428_005:0597b05_13": "『大德僧聽！",
    "T22n1428_005:0597b05_14": "此阿濕婆、富那婆娑在羈連污他家、行惡行，污他家亦見亦聞、行惡行亦見亦聞。",
    "T22n1428_005:0597b07_15": "今僧與阿濕婆、富那婆娑作擯羯磨：「此二人污他家、行惡行，污他家亦見亦聞、行惡行亦見亦聞。",
    "T22n1428_005:0597b10_0": "汝等污他家出去，不應在此住。」",
    "T22n1428_005:0597b10_1": "誰諸長老忍僧為此二人作擯羯磨者默然，誰不忍者說。",
    "T22n1428_005:0597b12_2": "此是初羯磨。』",
    "T22n1428_005:0597b12_3": "第二，第三亦如是說。",
    "T22n1428_005:0597b13_0": "『僧已忍與阿濕婆、富那婆娑作擯羯磨竟，僧忍，默然故，是事如是持。』」",
    "T22n1428_005:0597b14_1": "爾時舍利弗、目連聞佛教已，即從坐起禮佛足遶三匝而去。",
    "T22n1428_005:0597b16_2": "舍利弗、目連著衣持鉢與五百大比丘眾俱，從迦尸國遊行至羈連。",
    "T22n1428_005:0597b17_3": "時阿濕婆、富那婆娑，聞舍利弗、目連將五百大比丘眾俱從迦尸國遊行來至羈連，必為我等作擯羯磨。",
    "T22n1428_005:0597b20_4": "彼二人即往詣諸居士所語言：「今有二比丘來：一名舍利弗，二名目連。",
    "T22n1428_005:0597b21_5": "其一比丘善能幻術飛行虛空，第二比丘行惡行自能說法，汝等好自觀察莫為彼所惑。」",
    "T22n1428_005:0597b24_6": "時舍利弗、目連從迦尸國漸漸遊行，來至羈連止宿。",
    "T22n1428_005:0597b25_7": "晨朝著衣持鉢入村乞食，大目連現神足踊身空中，舍利弗親自說法。",
    "T22n1428_005:0597b27_8": "時諸居士見已自相謂言：「此二比丘：一善知幻術飛行空中，第二比丘行惡行自能說法。」",
    "T22n1428_005:0597b29_9": "時舍利弗、目連，即為羈連諸居士說法令得信樂。",
    "T22n1428_005:0597c01_10": "時尊者舍利弗、目連食訖洗鉢還至住處，以此因緣集比丘僧，集僧已為阿濕婆、富那婆娑作舉，作舉已為作憶念，作憶念已與罪。",
    "T22n1428_005:0597c04_11": "時舍利弗在眾中即作羯磨如上說時，阿濕婆、富那婆娑僧為作羯磨時作是言：「眾僧有愛、有恚、有怖、有癡，更有餘同罪比丘，有驅者、有不驅者，而獨驅我。」",
    "T22n1428_005:0597c08_12": "時舍利弗、目連在羈連為阿濕婆、富那婆娑作羯磨已，還舍衛國祇樹給孤獨園，至世尊所，頭面禮足在一面坐，一面坐已白佛言：「我等已於羈連與阿濕婆、富那婆娑作擯羯磨已。",
    "T22n1428_005:0597c12_13": "眾僧作擯羯磨時，阿濕婆、富那婆娑作如是言：『眾僧有愛、有恚、有怖、有癡，有如是同罪比丘，有驅者、有不驅者。』」",
    "T22n1428_005:0597c15_14": "爾時世尊以無數方便，遙訶責阿濕婆、富那婆娑：「汝所為非，非威儀、非沙門、法非淨行、非隨順行，所不應為。",
    "T22n1428_005:0597c18_0": "云何眾僧與作擯羯磨時言：『眾僧有愛、有恚、有怖、有癡，有如是同罪比丘，有驅者、有不驅者。』」",
    "T22n1428_005:0597c20_1": "世尊以無數方便呵責彼阿濕婆、富那婆娑已，告諸比丘：「自今已去，聽僧與阿濕婆、富那婆娑作呵諫白四羯磨。",
    "T22n1428_005:0597c22_2": "眾中應差堪能羯磨人如上，應作如是白：『大德僧聽！",
    "T22n1428_005:0597c24_3": "此阿濕婆、富那婆娑在羈連，僧與作擯羯磨時便作是言：「僧有愛、有恚、有怖、有癡，有如是同罪比丘，有驅者、有不驅者。」",
    "T22n1428_005:0597c27_4": "若僧時到僧忍聽，今僧與阿濕婆、富那婆娑作呵諫，捨此事故：「汝等莫作是言：『僧有愛、有恚、有怖、有癡，有如是同罪比丘，有驅者、有不驅者。』",
    "T22n1428_005:0598a01_5": "而諸比丘不愛、不恚、不怖、不癡。",
    "T22n1428_005:0598a02_6": "汝等污他家、行惡行，污他家亦見亦聞、行惡行亦見亦聞。",
    "T22n1428_005:0598a03_7": "汝等污他家、行惡行。」",
    "T22n1428_005:0598a04_8": "白如是。』",
    "T22n1428_005:0598a04_9": "『大德僧聽！",
    "T22n1428_005:0598a04_10": "此阿濕婆、富那婆娑在羈連，僧與作羯磨時便作是言：「僧有愛、有恚、有怖、有癡，有如是同罪比丘，有驅者、有不驅者。」",
    "T22n1428_005:0598a07_11": "僧今與阿濕婆、富那婆娑作呵諫，捨此事故：「汝等莫作是言：『僧有愛、有恚、有怖、有癡，有如是同罪比丘，有驅者、有不驅者。』",
    "T22n1428_005:0598a10_12": "而諸比丘不愛、不恚、不怖、不癡。",
    "T22n1428_005:0598a11_13": "汝等污他家、行惡行，污他家亦見亦聞、行惡行亦見亦聞。",
    "T22n1428_005:0598a12_14": "汝等污他家、行惡行。」",
    "T22n1428_005:0598a12_15": "誰諸長老忍僧與阿濕婆、富那婆娑作呵諫捨此事者默然，誰不忍者說。",
    "T22n1428_005:0598a14_16": "是初羯磨。』",
    "T22n1428_005:0598a14_17": "第二、第三亦如是說。",
    "T22n1428_005:0598a15_18": "『僧已忍與阿濕婆、富那婆娑作呵諫捨此事竟，僧忍，默然故，是事如是持。』」",
    "T22n1428_005:0598a17_19": "如是與阿濕婆、富那婆娑作呵諫白四羯磨已，時諸比丘往白佛，佛言：「若有餘比丘，若僧已擯、若擯時、若未擯，作如是言：『僧有愛、有恚、有怖、有癡。』",
    "T22n1428_005:0598a20_20": "亦應如是與作呵諫白四羯磨呵諫。",
    "T22n1428_005:0598a21_21": "自今已去與諸比丘結戒，集十句義乃至正法久住，欲說戒者當如是說：若比丘依聚落、若城邑住，污他家、行惡行，污他家亦見亦聞、行惡行亦見亦聞。",
    "T22n1428_005:0598a25_22": "諸比丘當語是比丘言：『大德！",
    "T22n1428_005:0598a25_23": "污他家、行惡行，污他家亦見亦聞、行惡行亦見亦聞。",
    "T22n1428_005:0598a27_24": "大德！",
    "T22n1428_005:0598a27_25": "汝污他家、行惡行，今可遠此聚落去，不須住此。』",
    "T22n1428_005:0598a28_26": "是比丘語彼比丘作是語：『大德！",
    "T22n1428_005:0598a29_27": "諸比丘有愛、有恚、有怖、有癡，有如是同罪比丘，有驅者、有不驅者。』",
    "T22n1428_005:0598b01_28": "諸比丘報言：『大德！",
    "T22n1428_005:0598b02_29": "莫作是語：「有愛、有恚、有怖、有癡，有如是同罪比丘，有驅者、有不驅者。」",
    "T22n1428_005:0598b03_30": "而諸比丘不愛、不恚、不怖、不癡。",
    "T22n1428_005:0598b04_31": "大德！",
    "T22n1428_005:0598b04_32": "污他家行惡行，污他家亦見亦聞，行惡行亦見亦聞。』",
    "T22n1428_005:0598b06_33": "是比丘如是諫時，堅持不捨者，彼比丘應再三諫，捨此事故。",
    "T22n1428_005:0598b07_34": "乃至三諫，捨者善；不捨者，僧伽婆尸沙。」",
    "T22n1428_005:0598b08_35": "比丘義如上。",
    "T22n1428_005:0598b08_36": "村者，有四種，如上。",
    "T22n1428_005:0598b09_37": "聚落城邑者，屬王。",
    "T22n1428_005:0598b09_38": "家者，有男有女。",
    "T22n1428_005:0598b10_39": "污他家者，有四種事：依家污家、依利養污家、依親友污家、依僧伽藍污家。",
    "T22n1428_005:0598b11_40": "云何依家污家？",
    "T22n1428_005:0598b12_41": "從一家得物與一家。",
    "T22n1428_005:0598b12_42": "所得物處聞之不喜，所與物處思當報恩，即作是言：「若有與我者我當報之，若不與我者我何故與？」",
    "T22n1428_005:0598b15_43": "是為依家污家。",
    "T22n1428_005:0598b15_44": "云何依利養污家？",
    "T22n1428_005:0598b16_0": "若比丘如法得利，乃至鉢中之餘，或與一居士、不與一居士，彼得者即生是念：「當報其恩，其有與我者我當報之；若不與我，我何故與？」",
    "T22n1428_005:0598b19_1": "是為依利養污家。",
    "T22n1428_005:0598b19_2": "云何依親友污家？",
    "T22n1428_005:0598b20_0": "若比丘依王、若大臣，或為一居士、或不為一居士，所為者即思當報恩：「其為我者我當供養，不為我者我不供養。」",
    "T22n1428_005:0598b22_1": "是為依親友污家。",
    "T22n1428_005:0598b23_2": "云何依僧伽藍污家？",
    "T22n1428_005:0598b23_3": "若比丘取僧華果與一居士、不與一居士，即作是念：「其有與我者我當供養，不與我者我不供養。」",
    "T22n1428_005:0598b26_4": "是為依僧伽藍污家。",
    "T22n1428_005:0598b26_5": "以此四事故污家，是故言污他家。",
    "T22n1428_005:0598b27_6": "行惡行者，自種華樹、教人種華樹，乃至受雇戲笑，如上說。",
    "T22n1428_005:0598b28_7": "若比丘依聚落住，污他家、行惡行，污他家亦見亦聞、行惡行亦見亦聞。",
    "T22n1428_005:0598c01_8": "彼比丘諫此比丘言：「大德！",
    "T22n1428_005:0598c02_9": "污他家亦見亦聞、行惡行亦見亦聞。",
    "T22n1428_005:0598c03_10": "大德！",
    "T22n1428_005:0598c03_11": "污他家、行惡行。",
    "T22n1428_005:0598c03_12": "可捨此事，莫為僧所呵更犯重罪。」",
    "T22n1428_005:0598c04_13": "若隨語者善，若不隨語者應作白。",
    "T22n1428_005:0598c05_14": "作白已應求言：「大德！",
    "T22n1428_005:0598c05_15": "已作白，餘有三羯磨在。",
    "T22n1428_005:0598c06_16": "可捨此事，莫為僧所呵更犯重罪。」",
    "T22n1428_005:0598c07_17": "若捨者善，若不捨者應作初羯磨。",
    "T22n1428_005:0598c08_18": "作初羯磨已，應更求：「大德！",
    "T22n1428_005:0598c08_19": "已作白作初羯磨竟，餘有二羯磨在。",
    "T22n1428_005:0598c09_20": "大德！",
    "T22n1428_005:0598c09_21": "可捨此事，莫為僧所呵更犯重罪。」",
    "T22n1428_005:0598c10_22": "若隨語者善，不隨語者，應作第二羯磨。",
    "T22n1428_005:0598c11_23": "作第二羯磨已，應更求：「大德！",
    "T22n1428_005:0598c12_24": "已作第二羯磨已，餘有一羯磨在。",
    "T22n1428_005:0598c13_25": "大德！",
    "T22n1428_005:0598c13_26": "可捨此事，莫為僧所呵更犯重罪。」",
    "T22n1428_005:0598c14_27": "若隨語者善，若不隨語者，作第三羯磨。",
    "T22n1428_005:0598c15_0": "作第三羯磨已，僧伽婆尸沙。",
    "T22n1428_005:0598c15_1": "若白二羯磨捨者，三偷蘭遮。",
    "T22n1428_005:0598c16_2": "若白一羯磨捨者，二偷蘭遮。",
    "T22n1428_005:0598c17_0": "若白竟捨者，一偷蘭遮。",
    "T22n1428_005:0598c17_1": "若初白未竟捨者，突吉羅。",
    "T22n1428_005:0598c18_2": "若未白前言：「僧有愛、有恚、有怖、有癡。」",
    "T22n1428_005:0598c19_0": "一切突吉羅。",
    "T22n1428_005:0598c19_1": "若僧作呵諫時，更有餘比丘教莫捨，此比丘偷蘭遮。",
    "T22n1428_005:0598c20_2": "若未作呵諫者，突吉羅。",
    "T22n1428_005:0598c21_3": "若僧作呵諫時，有比丘尼教言：「莫捨。」",
    "T22n1428_005:0598c22_4": "者，尼偷蘭遮。",
    "T22n1428_005:0598c22_5": "若未作呵諫前教者，尼突吉羅。",
    "T22n1428_005:0598c23_6": "除比丘比丘尼，餘人教莫捨，呵不呵盡突吉羅。",
    "T22n1428_005:0598c24_7": "若不看書持往，突吉羅。",
    "T22n1428_005:0598c24_8": "若為白衣作信使，突吉羅。",
    "T22n1428_005:0598c25_9": "比丘尼，僧伽婆尸沙；式叉摩那、沙彌、沙彌尼，突吉羅。",
    "T22n1428_005:0598c26_10": "是謂為犯。",
    "T22n1428_005:0598c26_11": "不犯者，初語時捨，非法別眾、非法和合眾，法別眾、法相似別眾、法相似和合眾，非法、非律、非佛所教，若一切未作呵諫前，若與父母、若與病人、與小兒、與妊娠婦女、與牢獄繫人、與寺中客作者，不犯。",
    "T22n1428_005:0599a02_12": "若種花樹復教人種供養佛法僧，教人取花供養佛法僧，自造花鬘教人造供養佛法僧，自以線貫花教人貫供養佛法僧，自持花教人持花供養佛法僧，自以線貫華鬘教人貫持供養佛法僧，皆不犯。",
    "T22n1428_005:0599a07_13": "若人舉手欲打，若被賊、若象、熊羆、師子、虎狼來恐難之處，若擔刺棘來於中走避者，不犯。",
    "T22n1428_005:0599a09_14": "若渡河溝、渠坑，跳躑者，不犯。",
    "T22n1428_005:0599a10_15": "若同伴行在後，還顧不見而嘯喚者，不犯。",
    "T22n1428_005:0599a11_16": "若為父母病、若閉在獄、若為篤信優婆塞有病、若閉在獄看書往、若為塔、為僧、為病比丘事持書往返者，一切不犯。",
    "T22n1428_005:0599a14_17": "不犯者，最初未制戒，癡狂、心亂、痛惱所纏。",
    "T22n1428_005:0599a15_18": "(十二竟)◎◎爾時佛在拘睒毘國瞿師羅園，時尊者闡陀比丘惡性不受人語，語諸比丘言：「汝莫語我若好若惡，我亦不語諸大德若好若惡。",
    "T22n1428_005:0599a19_19": "諸大德止！",
    "T22n1428_005:0599a19_20": "莫有所說。",
    "T22n1428_005:0599a19_21": "何用教我為？",
    "T22n1428_005:0599a19_22": "我應教諸大德！",
    "T22n1428_005:0599a20_23": "何以故？",
    "T22n1428_005:0599a20_24": "我聖主得正覺故，譬如大水初來漂諸草木積在一處，諸大德亦復如是，種種姓、種種名、種種家出家，集在一處。",
    "T22n1428_005:0599a23_0": "亦如大風吹諸草木集在一處，諸大德亦如是，種種姓、種種名、種種家出家，集在一處。",
    "T22n1428_005:0599a25_1": "是故諸大德，不應教我，我應教諸大德！",
    "T22n1428_005:0599a26_2": "何以故？",
    "T22n1428_005:0599a26_3": "我聖主得正覺故。」",
    "T22n1428_005:0599a26_4": "時諸比丘聞，中有少欲知足、行頭陀、樂學戒知慚愧者，嫌責闡陀比丘：「云何惡性不受人語，語諸比丘言：『諸大德！",
    "T22n1428_005:0599a29_5": "莫語我若好若惡，我亦不語諸大德若好若惡。",
    "T22n1428_005:0599b01_6": "諸大德且止，莫有所說。",
    "T22n1428_005:0599b02_7": "何用教授我為？",
    "T22n1428_005:0599b02_8": "我應教諸大德！",
    "T22n1428_005:0599b02_9": "何以故？",
    "T22n1428_005:0599b03_10": "我聖主得正覺故。",
    "T22n1428_005:0599b03_11": "譬如大水初來漂諸草木集在一處，亦如大風吹諸草木聚在一處，諸大德亦復如是，種種姓、種種名、種種家出家，集在一處。",
    "T22n1428_005:0599b06_12": "是故我應教諸大德，諸大德不應教我。",
    "T22n1428_005:0599b07_13": "何以故？",
    "T22n1428_005:0599b07_14": "我聖主得正覺故。』」",
    "T22n1428_005:0599b08_0": "諸比丘往到世尊所，頭面禮足在一面坐，以此因緣具白世尊。",
    "T22n1428_005:0599b09_1": "世尊爾時以此因緣集比丘僧，以無數方便呵責闡陀比丘：「汝所為非，非威儀、非沙門法、非淨行、非隨順行，所不應為。",
    "T22n1428_005:0599b12_2": "云何闡陀惡性不受人語，廣說如上，乃至我聖主得正覺。」",
    "T22n1428_005:0599b13_3": "時世尊呵責闡陀已，告諸比丘：「聽僧與闡陀比丘作呵諫白四羯磨。",
    "T22n1428_005:0599b15_4": "如是呵諫。",
    "T22n1428_005:0599b15_5": "僧中應差堪能羯磨者如上，作如是白：『大德僧聽！",
    "T22n1428_005:0599b16_6": "此闡陀比丘惡性不受人語，諸比丘以戒律如法教授，自作不可共語，語諸比丘言：「大德！",
    "T22n1428_005:0599b18_7": "莫語我若好若惡，我亦不語諸大德若好若惡。",
    "T22n1428_005:0599b20_8": "大德且止，不須教我。」",
    "T22n1428_005:0599b20_9": "若僧時到僧忍聽，僧今與闡陀比丘作呵諫捨此事故：「汝闡陀莫自作不可共語，當作可共語。",
    "T22n1428_005:0599b22_10": "闡陀汝應如法諫諸比丘，諸比丘亦當如法諫汝，如是佛弟子眾得增益，展轉相教、展轉相諫、展轉懺悔。」",
    "T22n1428_005:0599b25_11": "白如是。』",
    "T22n1428_005:0599b25_12": "『大德僧聽！",
    "T22n1428_005:0599b25_13": "此闡陀比丘惡性不受人語，諸比丘以戒律如法教授，自作不可共語，語諸比丘言：「大德！",
    "T22n1428_005:0599b27_14": "莫語我若好若惡，我亦不語諸大德若好若惡。",
    "T22n1428_005:0599b29_0": "大德且止，不須教我。」",
    "T22n1428_005:0599b29_1": "今僧為闡陀比丘作呵諫捨此事故：「汝闡陀莫自作不可共語，當作可共語。",
    "T22n1428_005:0599c02_2": "汝當如法諫諸比丘，諸比丘亦當如法諫汝。",
    "T22n1428_005:0599c03_3": "如是佛弟子眾得增益，展轉相教、展轉相諫、展轉懺悔。」",
    "T22n1428_005:0599c04_4": "誰諸長老忍僧為闡陀比丘作呵諫捨此事者默然，誰不忍者說。",
    "T22n1428_005:0599c06_5": "是初羯磨。』",
    "T22n1428_005:0599c06_6": "第二、第三亦如是說。",
    "T22n1428_005:0599c07_0": "『僧已忍與闡陀比丘作呵諫捨此事竟，僧忍，默然故，是事如是持。』",
    "T22n1428_005:0599c08_1": "當如是呵諫。」",
    "T22n1428_005:0599c09_0": "僧與闡陀比丘作呵諫白四羯磨，令捨此事已。",
    "T22n1428_005:0599c10_1": "諸比丘白佛，佛言：「若有餘比丘，惡性不受人語者，僧亦當與作如是呵諫白四羯磨。",
    "T22n1428_005:0599c12_2": "自今已去，與諸比丘結戒，集十句義乃至正法久住，欲說戒者當如是說：若比丘惡性不受人語，於戒法中諸比丘如法諫已，自身不受諫，語言：『諸大德！",
    "T22n1428_005:0599c15_3": "莫向我說若好若惡，我亦不向諸大德說若好若惡。",
    "T22n1428_005:0599c17_4": "諸大德且止，莫諫我。』",
    "T22n1428_005:0599c17_5": "彼比丘諫是比丘言：『大德！",
    "T22n1428_005:0599c18_6": "莫自身不受諫語，大德！",
    "T22n1428_005:0599c18_7": "自身當受諫語。",
    "T22n1428_005:0599c19_8": "大德如法諫諸比丘，諸比丘亦如法諫大德！",
    "T22n1428_005:0599c20_9": "如是佛弟子眾得增益，展轉相諫、展轉相教、展轉懺悔。』",
    "T22n1428_005:0599c21_10": "是比丘如是諫時堅持不捨，彼比丘應三諫捨是事故。",
    "T22n1428_005:0599c23_0": "乃至三諫，捨者善；不捨者，僧伽婆尸沙。」",
    "T22n1428_005:0599c23_1": "比丘義如上說。",
    "T22n1428_005:0599c24_2": "惡性不受語者，不忍、不受人教誨。",
    "T22n1428_005:0599c25_3": "以戒律如法教授者，有七犯聚：波羅夷、僧伽婆尸沙、波逸提、波羅提提舍尼、偷蘭遮、突吉羅、惡說。",
    "T22n1428_005:0599c27_4": "如法者，如法、如律、如佛所教。",
    "T22n1428_005:0599c28_5": "若比丘惡性不受人語，諸比丘以戒律如法教授，自身作不可共語：「大德莫語我若好若惡，我亦不語諸大德若好若惡。",
    "T22n1428_005:0600a02_6": "大德！",
    "T22n1428_005:0600a02_7": "且止，不須諫我。」",
    "T22n1428_005:0600a02_8": "彼比丘諫此比丘言：「大德莫自作不可共語，當作可共語。",
    "T22n1428_005:0600a04_9": "大德如法諫諸比丘，諸比丘亦當如法諫大德！",
    "T22n1428_005:0600a05_10": "如是佛弟子眾得增益，展轉相教、展轉相諫、展轉懺悔。",
    "T22n1428_005:0600a06_11": "大德，可捨此事，莫為僧所呵更犯重罪。」",
    "T22n1428_005:0600a07_12": "若隨語者善，不隨語者應作白。",
    "T22n1428_005:0600a08_13": "作白已應更求：「大德！",
    "T22n1428_005:0600a08_14": "我已作白竟，餘有三羯磨在。",
    "T22n1428_005:0600a09_15": "大德可捨此事，勿為僧所呵更犯重罪。」",
    "T22n1428_005:0600a10_16": "若隨語者善，不隨語者作初羯磨。",
    "T22n1428_005:0600a11_17": "作初羯磨已應更求：「大德！",
    "T22n1428_005:0600a11_18": "已作白初羯磨竟，餘有二羯磨在。",
    "T22n1428_005:0600a12_19": "大德！",
    "T22n1428_005:0600a12_20": "可捨此事，勿為僧所訶更犯重罪。」",
    "T22n1428_005:0600a13_21": "若隨語者善，不隨語者為說第二羯磨。",
    "T22n1428_005:0600a14_22": "說第二羯磨已，應更求：「大德！",
    "T22n1428_005:0600a15_23": "我已作白第二羯磨竟，餘有一羯磨在。",
    "T22n1428_005:0600a16_24": "大德！",
    "T22n1428_005:0600a16_25": "可捨此事，勿為僧所呵更犯重罪。」",
    "T22n1428_005:0600a17_26": "若隨語者善，不隨語者為說第三羯磨。",
    "T22n1428_005:0600a18_27": "說第三羯磨竟，僧伽婆尸沙。",
    "T22n1428_005:0600a19_28": "白二羯磨捨者，三偷蘭遮。",
    "T22n1428_005:0600a19_29": "白一羯磨捨者，二偷蘭遮。",
    "T22n1428_005:0600a20_30": "白已捨者，一偷蘭遮。",
    "T22n1428_005:0600a20_31": "作白未竟捨者，突吉羅。",
    "T22n1428_005:0600a21_32": "未白前惡性不受人語，盡突吉羅。",
    "T22n1428_005:0600a22_33": "若為惡性作呵諫時，若有餘比丘教言：「莫捨。」",
    "T22n1428_005:0600a23_34": "此比丘偷蘭遮。",
    "T22n1428_005:0600a23_35": "若未作呵諫而語者，突吉羅。",
    "T22n1428_005:0600a24_36": "若比丘尼教言：「莫捨。」",
    "T22n1428_005:0600a24_37": "此比丘尼偷蘭遮。",
    "T22n1428_005:0600a25_38": "若未呵諫，突吉羅。",
    "T22n1428_005:0600a25_39": "除比丘、比丘尼，餘人教莫捨，呵不呵盡突吉羅。",
    "T22n1428_005:0600a26_40": "比丘尼，僧伽婆尸沙；式叉摩那、沙彌、沙彌尼，突吉羅。",
    "T22n1428_005:0600a27_41": "是謂為犯。",
    "T22n1428_005:0600a28_42": "不犯者，初語時捨，非法別眾、非法和合眾，法別眾、法相似別眾、法相似和合眾，非法非律非佛所教，若一切未作呵諫前，不犯。",
    "T22n1428_005:0600b02_43": "若為無智人呵諫時，語彼如是言：「汝和上、阿闍梨所行亦如是，汝可更學問誦經。」",
    "T22n1428_005:0600b04_44": "若其事如是，若戲笑語、若疾疾語、若獨語、若夢中語、欲說此錯說彼，是謂不犯。",
    "T22n1428_005:0600b05_45": "不犯者，最初未制戒，癡狂、心亂、痛惱所纏。",
    "T22n1428_005:0600b07_0": "(十三竟)",
    "T22n1428_005:0600b08_0": "二不定法",
    "T22n1428_005:0600b09_0": "爾時世尊在舍衛國祇樹給孤獨園，迦留陀夷先白衣時有親友婦，名曰齋優婆私，顏貌端正，迦留陀夷亦顏貌端正。",
    "T22n1428_005:0600b11_1": "迦留陀夷繫意在彼，彼優婆私亦繫意在迦留陀夷。",
    "T22n1428_005:0600b12_2": "時迦留陀夷，到時著衣持鉢詣齋優婆私家，與共獨屏覆處坐。",
    "T22n1428_005:0600b14_3": "時迦留陀夷與齋優婆私語。",
    "T22n1428_005:0600b15_4": "時有毘舍佉母，有小緣事往彼比舍，遙聞迦留陀夷語聲。",
    "T22n1428_005:0600b16_5": "此優婆私有信樂之心，聞內比丘語聲，作是念：「或能說法。」",
    "T22n1428_005:0600b17_6": "即就倚壁而聽，但聞說非法語聲。",
    "T22n1428_005:0600b18_7": "復念言：「聞比丘聲而說非法言，比丘不應作如是語。」",
    "T22n1428_005:0600b20_0": "即闚看之，見迦留陀夷與齋優婆私共床坐、作非法語。",
    "T22n1428_005:0600b21_1": "見已便作是念：「此比丘在非法處坐，又說非法言。",
    "T22n1428_005:0600b22_2": "若此夫主見，當呵罵其婦，生不信心。」",
    "T22n1428_005:0600b23_3": "時優婆私即還出其舍，疾疾往世尊所，頭面禮足在一面立，以此因緣具白世尊。",
    "T22n1428_005:0600b25_4": "白世尊已，頭面禮足遶三匝而去。",
    "T22n1428_005:0600b26_5": "時世尊集比丘僧，知而故問迦留陀夷言：「汝審與齋優婆私獨在屏覆處坐耶？」",
    "T22n1428_005:0600b28_0": "答言：「實爾。",
    "T22n1428_005:0600b28_1": "世尊！」",
    "T22n1428_005:0600b28_2": "世尊以無數方便呵責：「汝所為非，非威儀、非沙門法、非淨行、非隨順行，所不應為。",
    "T22n1428_005:0600c01_3": "汝今云何與齋優婆私獨在屏覆處坐耶？」",
    "T22n1428_005:0600c02_4": "時世尊以無數方便，呵責迦留陀夷已，告諸比丘：「迦留陀夷愚人，多種有漏處，最初犯戒。",
    "T22n1428_005:0600c04_5": "自今已去與比丘結戒，集十句義乃至正法久住，欲說戒者當如是說：若比丘共女人獨在屏覆處、障處、可作婬處坐，說非法語。",
    "T22n1428_005:0600c07_6": "有住信優婆私，於三法中一一法說，若波羅夷、若僧伽婆尸沙、若波逸提。",
    "T22n1428_005:0600c09_7": "是坐比丘自言：『我犯是罪。』",
    "T22n1428_005:0600c09_8": "於三法中應一一治，若波羅夷、若僧伽婆尸沙、若波逸提。",
    "T22n1428_005:0600c11_9": "如住信優婆私所說，應如法治是比丘，是名不定法。」",
    "T22n1428_005:0600c12_10": "比丘義如上說。",
    "T22n1428_005:0600c12_11": "女人者，人女有智未命終。",
    "T22n1428_005:0600c13_12": "獨者，一比丘、一女人。",
    "T22n1428_005:0600c14_0": "屏覆者二種：一者見屏覆，二者聞屏覆。",
    "T22n1428_005:0600c14_1": "見屏覆者，若塵、若霧、若黑暗中不相見也。",
    "T22n1428_005:0600c15_2": "聞屏覆者，乃至常語不聞聲處。",
    "T22n1428_005:0600c16_3": "障覆者，若樹、若牆壁、若籬、若衣，及餘物障。",
    "T22n1428_005:0600c17_4": "可作婬處者，得容行婬處。",
    "T22n1428_005:0600c18_5": "說非法語者，說婬欲法。",
    "T22n1428_005:0600c18_6": "信樂優婆私者，信佛法僧、歸依佛法僧，不殺、不盜、不邪婬、不妄語、不飲酒，善憶持事，不錯所說，真實而不虛妄。",
    "T22n1428_005:0600c21_7": "若比丘自言所趣向處、自言所到處、自言坐、自言臥、自言作，即應如比丘所語治。",
    "T22n1428_005:0600c23_8": "若比丘自言所趣向處、自言所到處、自言坐、自言臥，不自言作，應如優婆私所說治。",
    "T22n1428_005:0600c25_9": "若比丘自言所趣向處、自言所到處、自言坐，不自言臥、不自言作，應如優婆私所說治。",
    "T22n1428_005:0600c27_10": "若比丘自言所趣向處、自言所到處，不自言坐、不自言臥、不自言作，應如優婆私所說治。",
    "T22n1428_005:0600c29_11": "若比丘自言所趣向處，不自言所到處、不自言坐、不自言臥、不自言作，應如優婆私所說治。",
    "T22n1428_005:0601a02_12": "若比丘不自言所趣向處、不自言所到處，不自言坐、不自言臥、不自言作，應如優婆私所說治。",
    "T22n1428_005:0601a05_0": "是中無定法，故言不定。",
    "T22n1428_005:0601a05_1": "(一竟)爾時世尊在舍衛國祇樹給孤獨園。",
    "T22n1428_005:0601a06_2": "時迦留陀夷先白衣時有知友婦，名曰齋優婆私，顏貌端正，迦留陀夷亦顏貌端正。",
    "T22n1428_005:0601a08_3": "迦留陀夷常繫意在齋優婆私，齋優婆私亦繫意在迦留陀夷。",
    "T22n1428_005:0601a10_4": "時尊者迦留陀夷，到時著衣持鉢往至齋優婆私家，二人俱露現處坐共語。",
    "T22n1428_005:0601a12_0": "時毘舍佉母以小因緣往到比舍，遙聞迦留陀夷語聲，作是念言：「或能說法。」",
    "T22n1428_005:0601a13_1": "即就倚壁而聽，但聞在內說非法語聲，復自念言：「聞比丘聲而說非法言，比丘不應作如是語。」",
    "T22n1428_005:0601a16_2": "即闚看之，見迦留陀夷與齋優婆私俱露現處共坐說非法語。",
    "T22n1428_005:0601a17_3": "見已作是念：「今此比丘坐既非法處，又說非法語，夫主見者當呵罵其婦，生不信心。」",
    "T22n1428_005:0601a19_4": "時優婆私即還出其家，疾疾往世尊所，頭面禮足在一面立，以此因緣具白世尊。",
    "T22n1428_005:0601a21_5": "白世尊已，頭面禮足，遶三匝而去。",
    "T22n1428_005:0601a22_6": "時世尊知而故問迦留陀夷：「汝審與齋優婆私在露現處共坐言語不？」",
    "T22n1428_005:0601a24_0": "答言：「實爾。",
    "T22n1428_005:0601a24_1": "世尊！」",
    "T22n1428_005:0601a24_2": "世尊以無數方便呵責言：「汝所為非，非威儀、非沙門法、非淨行、非隨順行，所不應為。",
    "T22n1428_005:0601a26_3": "汝今云何與齋優婆私在露現處共坐說非法事耶？」",
    "T22n1428_005:0601a27_4": "時世尊以無數方便呵責迦留陀夷已，告諸比丘：「迦留陀夷癡人，多種有漏處，最初犯戒。",
    "T22n1428_005:0601a29_5": "自今已去與比丘結戒，集十句義乃至正法久住，欲說戒者當如是說：若比丘共女人在露現處、不可作婬處坐作麁惡語。",
    "T22n1428_005:0601b03_6": "有住信優婆私於二法中一一法說，若僧伽婆尸沙、若波逸提。",
    "T22n1428_005:0601b05_7": "是坐比丘自言：『我犯是事。』",
    "T22n1428_005:0601b05_8": "於二法中應一一法治，若僧伽婆尸沙、若波逸提。",
    "T22n1428_005:0601b06_9": "如住信優婆私所說，應如法治是比丘，是名不定法。」",
    "T22n1428_005:0601b08_10": "比丘義如上。",
    "T22n1428_005:0601b08_11": "露處者，無牆壁、若樹木，無籬障及餘物障。",
    "T22n1428_005:0601b09_12": "不可作婬處者，不容行婬處。",
    "T22n1428_005:0601b10_13": "麁惡語者，說婬欲法、讚歎二道好惡。",
    "T22n1428_005:0601b11_14": "信樂優婆私者，信佛法僧、歸依佛法僧，不殺生、不盜、不邪婬、不妄語、不飲酒，善憶持事不錯、所說真實而不虛妄。",
    "T22n1428_005:0601b13_15": "若比丘自言所趣向處、自言所到處、自言坐、自言臥，即應如比丘語治。",
    "T22n1428_005:0601b15_16": "若比丘自言所趣向處、自言所到處、自言坐，不自言臥，應如優婆夷所說治。",
    "T22n1428_005:0601b17_17": "若比丘自言所趣向處、自言所到處，不自言坐、不自言臥，應如優婆私所說治。",
    "T22n1428_005:0601b19_0": "若比丘自言所趣向處，不自言所到處、不自言坐、不自言臥，應如優婆私所說治。",
    "T22n1428_005:0601b20_1": "若比丘不自言所趣向處、不自言所到處、不自言坐、不自言臥，應如優婆私所說治。",
    "T22n1428_005:0601b23_0": "是中無定法，故言不定。",
    "T22n1428_005:0601b23_1": "(二不定法竟)。",
    "T22n1428_005:0601b23_2": "◎四分律卷第五"
}