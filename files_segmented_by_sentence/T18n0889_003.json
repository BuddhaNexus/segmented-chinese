[
    {
        "source_sentence": "一切如來大祕密王未曾有最上",
        "from": "T18n0889_003:0550a02_0",
        "context_with_next_sentence": true
    },
    {
        "source_sentence": "微妙大曼拏羅經卷第三",
        "from": "T18n0889_003:0550a03_0",
        "context_with_next_sentence": true
    },
    {
        "source_sentence": "西天譯經三藏朝散大夫",
        "from": "T18n0889_003:0550a05_0",
        "context_with_next_sentence": true
    },
    {
        "source_sentence": "試鴻臚少卿明教大師臣天息災奉　詔譯4 護摩法品護摩法品第四爾時，觀自在菩薩摩訶薩知彼大眾心之所念，乃為毘盧遮那如來作禮。",
        "from": "T18n0889_003:0550a10_12",
        "context_with_next_sentence": true
    },
    {
        "source_sentence": "禮已，復禮世尊釋迦牟尼佛足，作禮旋遶伸其恭敬，合十指掌瞻仰世尊，作如是言：",
        "from": "T18n0889_003:0550a12_10",
        "context_with_next_sentence": true
    },
    {
        "source_sentence": "「世尊！",
        "from": "T18n0889_003:0550a13_3",
        "context_with_next_sentence": true
    },
    {
        "source_sentence": "云何息災、增益、敬愛、調伏等作護摩法？",
        "from": "T18n0889_003:0550a13_22",
        "context_with_next_sentence": true
    },
    {
        "source_sentence": "云何火法及爐儀則？",
        "from": "T18n0889_003:0550a14_7",
        "context_with_next_sentence": true
    },
    {
        "source_sentence": "又云何真言成就、劍成就？",
        "from": "T18n0889_003:0550a14_19",
        "context_with_next_sentence": true
    },
    {
        "source_sentence": "及入修羅窟乃至眼藥等成就之法？",
        "from": "T18n0889_003:0550a15_14",
        "context_with_next_sentence": true
    },
    {
        "source_sentence": "云何息災、增益、敬愛、調伏成就之法護摩爐數？",
        "from": "T18n0889_003:0550a16_18",
        "context_with_next_sentence": true
    },
    {
        "source_sentence": "云何護摩爐賢聖之數？",
        "from": "T18n0889_003:0550a17_7",
        "context_with_next_sentence": true
    },
    {
        "source_sentence": "云何護摩杓大小、尺寸之量？",
        "from": "T18n0889_003:0550a18_1",
        "context_with_next_sentence": true
    },
    {
        "source_sentence": "云何護摩爐隨法各各之相？",
        "from": "T18n0889_003:0550a18_13",
        "context_with_next_sentence": true
    },
    {
        "source_sentence": "云何諸護摩中成就火焰相及顏色香氣等？",
        "from": "T18n0889_003:0550a19_12",
        "context_with_next_sentence": true
    },
    {
        "source_sentence": "又護摩法所用何物？",
        "from": "T18n0889_003:0550a20_3",
        "context_with_next_sentence": true
    },
    {
        "source_sentence": "云何出食供養？",
        "from": "T18n0889_003:0550a20_10",
        "context_with_next_sentence": true
    },
    {
        "source_sentence": "」時觀自在菩薩以大自在智為悲愍有情而作是說。",
        "from": "T18n0889_003:0550a21_12",
        "context_with_next_sentence": true
    },
    {
        "source_sentence": "爾時，在會天、龍、夜叉、緊曩羅、必里多、毘舍左、阿鉢娑摩羅、羅剎等！",
        "from": "T18n0889_003:0550a23_8",
        "context_with_next_sentence": true
    },
    {
        "source_sentence": "異口同音讚言：",
        "from": "T18n0889_003:0550a23_15",
        "context_with_next_sentence": true
    },
    {
        "source_sentence": "「善哉，善哉！",
        "from": "T18n0889_003:0550a23_22",
        "context_with_next_sentence": true
    },
    {
        "source_sentence": "聖觀自在菩薩！",
        "from": "T18n0889_003:0550a24_6",
        "context_with_next_sentence": true
    },
    {
        "source_sentence": "汝大悲愍為欲利樂一切有情，請問此義。",
        "from": "T18n0889_003:0550a25_6",
        "context_with_next_sentence": true
    },
    {
        "source_sentence": "」爾時，世尊如師子王示大無畏相，觀察是會諸大眾已，告觀自在菩薩言：",
        "from": "T18n0889_003:0550a27_12",
        "context_with_next_sentence": true
    },
    {
        "source_sentence": "「善哉，善哉！",
        "from": "T18n0889_003:0550a27_19",
        "context_with_next_sentence": true
    },
    {
        "source_sentence": "汝為悲愍一切有情欲利樂故，問於如來真言成就護摩之法一切儀則，汝當諦聽為汝宣說。",
        "from": "T18n0889_003:0550a29_18",
        "context_with_next_sentence": true
    },
    {
        "source_sentence": "」時觀自在菩薩承如來勅，一心聽受。",
        "from": "T18n0889_003:0550b02_8",
        "context_with_next_sentence": true
    },
    {
        "source_sentence": "爾時世尊以梵音聲為一切有情說微妙言，如降甘雨潤澤一切，使諸有情各各受潤。",
        "from": "T18n0889_003:0550b04_17",
        "context_with_next_sentence": true
    },
    {
        "source_sentence": "佛言：",
        "from": "T18n0889_003:0550b05_1",
        "context_with_next_sentence": true
    },
    {
        "source_sentence": "「一切息災、增益、敬愛、降伏護摩之法，及以護摩中一切賢聖之數，乃至所用之物大小杓等，及彼火焰色、聲、香等，乃至火頂一切吉不吉相，一切真言法成就、不成就相，我今分別。",
        "from": "T18n0889_003:0550b09_1",
        "context_with_next_sentence": true
    },
    {
        "source_sentence": "「觀自在！",
        "from": "T18n0889_003:0550b09_6",
        "context_with_next_sentence": true
    },
    {
        "source_sentence": "彼護摩爐數有五百，悉能成就一切事業。",
        "from": "T18n0889_003:0550b10_3",
        "context_with_next_sentence": true
    },
    {
        "source_sentence": "若息災法，其護摩爐作圓相，如食盤及如蓮花相、或作吉祥果相、或如槌相；",
        "from": "T18n0889_003:0550b11_17",
        "context_with_next_sentence": true
    },
    {
        "source_sentence": "若為息災及增益者，作六角、或四方、或如吉祥果、或如金剛杵、或如寶相；",
        "from": "T18n0889_003:0550b13_10",
        "context_with_next_sentence": true
    },
    {
        "source_sentence": "若為敬愛及降伏者，其爐如輪、如鉤，或如三頂、或如槌相；",
        "from": "T18n0889_003:0550b14_17",
        "context_with_next_sentence": true
    },
    {
        "source_sentence": "若為調伏及殺怨者，當作三角及如三股叉。",
        "from": "T18n0889_003:0550b15_15",
        "context_with_next_sentence": true
    },
    {
        "source_sentence": "「若為星曜臨照者，可用白色息災爐；",
        "from": "T18n0889_003:0550b16_16",
        "context_with_next_sentence": true
    },
    {
        "source_sentence": "若為擁護地天，用黃白色或深黃色增益爐；",
        "from": "T18n0889_003:0550b17_15",
        "context_with_next_sentence": true
    },
    {
        "source_sentence": "若為敬愛，用赤白色爐；",
        "from": "T18n0889_003:0550b18_7",
        "context_with_next_sentence": true
    },
    {
        "source_sentence": "若為降伏，以風天為本尊，當用淡黑有煙赤黑色爐。",
        "from": "T18n0889_003:0550b19_9",
        "context_with_next_sentence": true
    },
    {
        "source_sentence": "若為調伏，以忿怒焰曼德迦明王為本尊，若於爐內四維及彼中間安焰曼德迦明王，得一切成就。",
        "from": "T18n0889_003:0550b21_14",
        "context_with_next_sentence": true
    },
    {
        "source_sentence": "」觀自在菩薩白言：",
        "from": "T18n0889_003:0550b22_3",
        "context_with_next_sentence": true
    },
    {
        "source_sentence": "「護摩爐其量云何？",
        "from": "T18n0889_003:0550b22_12",
        "context_with_next_sentence": true
    },
    {
        "source_sentence": "用何莊嚴、用何印相？",
        "from": "T18n0889_003:0550b23_1",
        "context_with_next_sentence": true
    },
    {
        "source_sentence": "其本尊位及與界道云何擘畫？",
        "from": "T18n0889_003:0550b23_14",
        "context_with_next_sentence": true
    },
    {
        "source_sentence": "」佛言：",
        "from": "T18n0889_003:0550b24_2",
        "context_with_next_sentence": true
    },
    {
        "source_sentence": "「其護摩爐，量高一肘、廣闊一肘或半肘，此為定量不得增減。",
        "from": "T18n0889_003:0550b25_8",
        "context_with_next_sentence": true
    },
    {
        "source_sentence": "其息災爐中安蓮華；",
        "from": "T18n0889_003:0550b25_17",
        "context_with_next_sentence": true
    },
    {
        "source_sentence": "其增益爐中安金剛鬘；",
        "from": "T18n0889_003:0550b26_8",
        "context_with_next_sentence": true
    },
    {
        "source_sentence": "其敬愛降伏爐中作風輪，上安花鬘；",
        "from": "T18n0889_003:0550b27_6",
        "context_with_next_sentence": true
    },
    {
        "source_sentence": "其調伏爐中作臺安印，高四指廣闊亦四指或八指，廣闊亦等。",
        "from": "T18n0889_003:0550b28_13",
        "context_with_next_sentence": true
    },
    {
        "source_sentence": "其爐裏面分五亭，以半亭作界道，若護摩爐大小一肘量，其外面脣闊四指高二指、若闊八指高四指作界道，於界道內作隨法本尊位，亦隨法作光焰。",
        "from": "T18n0889_003:0550c03_2",
        "context_with_next_sentence": true
    },
    {
        "source_sentence": "又於界道外作脣緣道高一指，界道內本尊位隨界道，或八指高或四指高皆方亭，其本尊身量亦高八指或四指。",
        "from": "T18n0889_003:0550c05_12",
        "context_with_next_sentence": true
    },
    {
        "source_sentence": "然此本尊身顏色及印相，皆觀想現前坐於本位。",
        "from": "T18n0889_003:0550c06_15",
        "context_with_next_sentence": true
    },
    {
        "source_sentence": "若為作息災法，觀想頂相寶瓶、寶輪，及八葉蓮華等印，安於本位；",
        "from": "T18n0889_003:0550c08_6",
        "context_with_next_sentence": true
    },
    {
        "source_sentence": "若作增益法，觀想金剛吉相菓、羯磨杵及幢蓋、劍等印相安於本位；",
        "from": "T18n0889_003:0550c09_15",
        "context_with_next_sentence": true
    },
    {
        "source_sentence": "若作敬愛降伏法，即觀想金剛鉤、金剛弓箭等印安於本位；",
        "from": "T18n0889_003:0550c11_3",
        "context_with_next_sentence": true
    },
    {
        "source_sentence": "若於怨家作極惡調伏法，即觀想金剛羯磨杵，及槍、戟、叉等印安於本位。",
        "from": "T18n0889_003:0550c12_17",
        "context_with_next_sentence": true
    },
    {
        "source_sentence": "「其護摩爐亦有四門，門中各有事相。",
        "from": "T18n0889_003:0550c13_12",
        "context_with_next_sentence": true
    },
    {
        "source_sentence": "東門內安五股金剛杵印；",
        "from": "T18n0889_003:0550c14_4",
        "context_with_next_sentence": true
    },
    {
        "source_sentence": "南門安寶印光焰四照；",
        "from": "T18n0889_003:0550c14_14",
        "context_with_next_sentence": true
    },
    {
        "source_sentence": "西門安鉤印；",
        "from": "T18n0889_003:0550c15_2",
        "context_with_next_sentence": true
    },
    {
        "source_sentence": "北門安槍或安輪，或安羯磨杵等印。",
        "from": "T18n0889_003:0550c15_18",
        "context_with_next_sentence": true
    },
    {
        "source_sentence": "如上息災、增益及敬愛、降伏，乃至成藥、成黃丹法，成劍、入修羅窟等諸成就護摩等法，一切各用本所成就相應行相、真言法、護摩儀則及護摩爐等。",
        "from": "T18n0889_003:0550c19_6",
        "context_with_next_sentence": true
    },
    {
        "source_sentence": "「復次阿闍梨欲作息災、增益、敬愛、降伏等一切護摩者，宜預前備辦種種護摩所用之物，皆悉了畢。",
        "from": "T18n0889_003:0550c21_11",
        "context_with_next_sentence": true
    },
    {
        "source_sentence": "然阿闍梨於爐外相應方位，寂靜安坐，觀想護摩爐內縱廣十二指指，作安本尊位。",
        "from": "T18n0889_003:0550c23_9",
        "context_with_next_sentence": true
    },
    {
        "source_sentence": "「若作息災、增益法，先觀本尊位上有毘盧遮那如來，頂戴寶冠，髮髻下垂，於金剛蓮花上結跏趺坐，作入三摩地相，種種莊嚴一切殊妙。",
        "from": "T18n0889_003:0550c26_10",
        "context_with_next_sentence": true
    },
    {
        "source_sentence": "於本尊左右邊，想佛母般若波羅蜜多菩薩，及無能勝菩薩、觀音菩薩、佛眼菩薩。",
        "from": "T18n0889_003:0550c28_7",
        "context_with_next_sentence": true
    },
    {
        "source_sentence": "又於爐內左右想安二淨光天子：",
        "from": "T18n0889_003:0550c29_2",
        "context_with_next_sentence": true
    },
    {
        "source_sentence": "一名妙眼，二名妙臂。",
        "from": "T18n0889_003:0550c29_12",
        "context_with_next_sentence": true
    },
    {
        "source_sentence": "著白赤衣，手執白花，顏貌端嚴熙怡之相。",
        "from": "T18n0889_003:0551a01_10",
        "context_with_next_sentence": true
    },
    {
        "source_sentence": "其誦人想自身并眷屬於爐外左右跪膝，手執金剛蓮花而為供養，此唯息災法儀。",
        "from": "T18n0889_003:0551a03_8",
        "context_with_next_sentence": true
    },
    {
        "source_sentence": "「若為增益，復於本尊左邊，想有地天從地涌出，現半身相，其身白色手持寶罌，儀容圓滿背月輪光，頭有寶冠，髮髻嚴好。",
        "from": "T18n0889_003:0551a06_2",
        "context_with_next_sentence": true
    },
    {
        "source_sentence": "又復想佛母金剛界菩薩或佛母祖那菩薩，於如來毫相而出；",
        "from": "T18n0889_003:0551a07_10",
        "context_with_next_sentence": true
    },
    {
        "source_sentence": "又復想最勝佛頂明王，身作靘色，其面貌或作大青色或黃色，如花開敷手執金剛杵，有大力勢光明晃耀於本位上坐師子寶座；",
        "from": "T18n0889_003:0551a10_9",
        "context_with_next_sentence": true
    },
    {
        "source_sentence": "復想佛母祖那有八臂莊嚴，在右邊而坐；",
        "from": "T18n0889_003:0551a11_9",
        "context_with_next_sentence": true
    },
    {
        "source_sentence": "次祖那右邊想宿吉祥菩薩，想彼菩薩執閼伽瓶，與持誦行人灌頂；",
        "from": "T18n0889_003:0551a12_19",
        "context_with_next_sentence": true
    },
    {
        "source_sentence": "復想左邊有佛母金剛界菩薩，四臂身如寶花色光淨圓滿，持金剛杵有大力勢；",
        "from": "T18n0889_003:0551a14_15",
        "context_with_next_sentence": true
    },
    {
        "source_sentence": "其次左邊有持世菩薩，右手持寶作施願，左手執寶幢；",
        "from": "T18n0889_003:0551a16_1",
        "context_with_next_sentence": true
    },
    {
        "source_sentence": "次左想有淨光天子，一手持閼伽瓶，一手持寶輪；",
        "from": "T18n0889_003:0551a17_3",
        "context_with_next_sentence": true
    },
    {
        "source_sentence": "又於本尊後想有帝釋及輪王，坐蓮華師子之座種種莊嚴，手持金剛杵及蓮華等，身有光明如大火聚，具大威力自在無比，其貌端嚴面有三目，能於一切施與無畏。",
        "from": "T18n0889_003:0551a20_17",
        "context_with_next_sentence": true
    },
    {
        "source_sentence": "若有阿闍梨依如上儀為人作增益護摩者，彼人獲富貴吉祥永無退敗，後當證得真如菩提。",
        "from": "T18n0889_003:0551a23_1",
        "context_with_next_sentence": true
    },
    {
        "source_sentence": "「又復觀想彼欲天一切莊嚴，身如紅蓮華色坐紅蓮華，有二臂，手執弓箭坐於本位，又兩邊有女形明王能施成就。",
        "from": "T18n0889_003:0551a26_10",
        "context_with_next_sentence": true
    },
    {
        "source_sentence": "右邊名金剛欲，左邊名金剛鉤，色相端嚴如紅蓮華，有二臂，或手執金剛杵，或時執箭，威德自在目視於箭。",
        "from": "T18n0889_003:0551a28_19",
        "context_with_next_sentence": true
    },
    {
        "source_sentence": "又復想火天如金剛薩埵安於爐內；",
        "from": "T18n0889_003:0551a29_14",
        "context_with_next_sentence": true
    },
    {
        "source_sentence": "次以其族內外眷屬，或以其名或以真言，與其本尊同作護摩令得成就。",
        "from": "T18n0889_003:0551b02_8",
        "context_with_next_sentence": true
    },
    {
        "source_sentence": "「又想大力金剛光菩薩在於本位，其相大惡，身靘色，其面如鐵色，目赤作大瞋相，所著衣亦作青色，莊嚴具足光焰熾盛如處劫火，手執三股叉或執金剛杵。",
        "from": "T18n0889_003:0551b06_10",
        "context_with_next_sentence": true
    },
    {
        "source_sentence": "右邊有一神，二臂身赤黑色，其眼如煙色，莊嚴具足其聲妙好，左手持髑髏滿盛其血，右手執劍遍有光焰。",
        "from": "T18n0889_003:0551b09_1",
        "context_with_next_sentence": true
    },
    {
        "source_sentence": "左邊想有焰曼德迦明王，現大惡相，色如黑雲，有六面作大醜相，面有三目，狗牙上出，莊嚴具足乘水牛之座，手中各各執大猛惡器仗。",
        "from": "T18n0889_003:0551b12_2",
        "context_with_next_sentence": true
    },
    {
        "source_sentence": "此焰曼德迦明王，從大無畏妙吉祥心中化出。",
        "from": "T18n0889_003:0551b13_3",
        "context_with_next_sentence": true
    },
    {
        "source_sentence": "又想於護摩爐兩邊安焰魔王，身皆黑色，二臂，現大惡相，如焰曼德迦。",
        "from": "T18n0889_003:0551b14_16",
        "context_with_next_sentence": true
    },
    {
        "source_sentence": "「如是護摩法賢聖儀則，若有阿闍梨及持誦行人，能如是依法修行者，得一切天人、阿修羅及世間一切恭敬供養，能為是等作大吉祥滅一切罪。",
        "from": "T18n0889_003:0551b18_1",
        "context_with_next_sentence": true
    },
    {
        "source_sentence": "「復次護摩所用柴，其柴須濕潤。",
        "from": "T18n0889_003:0551b19_14",
        "context_with_next_sentence": true
    },
    {
        "source_sentence": "所謂：",
        "from": "T18n0889_003:0551b19_17",
        "context_with_next_sentence": true
    },
    {
        "source_sentence": "吉祥果木、迦俱婆木、阿摩囉木、奔曩誐木、曩誐計婆囉木、尸里沙木、囉努迦木、閻浮木、誐里婆里木、阿里迦木。",
        "from": "T18n0889_003:0551b22_7",
        "context_with_next_sentence": true
    },
    {
        "source_sentence": "如上諸木為增益法用。",
        "from": "T18n0889_003:0551b22_17",
        "context_with_next_sentence": true
    },
    {
        "source_sentence": "「又優曇鉢羅木、菩提樹木、尼俱陀木、鉢羅叉木、舍彌木、乳木、白檀木。",
        "from": "T18n0889_003:0551b24_12",
        "context_with_next_sentence": true
    },
    {
        "source_sentence": "如上諸木為息災法用。",
        "from": "T18n0889_003:0551b25_1",
        "context_with_next_sentence": true
    },
    {
        "source_sentence": "「又盎俱羅木、佉儞囉木、簟母迦木、酸棗木、石榴木。",
        "from": "T18n0889_003:0551b27_2",
        "context_with_next_sentence": true
    },
    {
        "source_sentence": "如上諸木並須有刺不乾枯者，為降伏法用。",
        "from": "T18n0889_003:0551b28_2",
        "context_with_next_sentence": true
    },
    {
        "source_sentence": "「又以如上之木，各各依法為杓，隨本法用，所作護摩速得成就。",
        "from": "T18n0889_003:0551c01_7",
        "context_with_next_sentence": true
    },
    {
        "source_sentence": "」復次觀自在菩薩白佛言：",
        "from": "T18n0889_003:0551c02_10",
        "context_with_next_sentence": true
    },
    {
        "source_sentence": "「世尊！",
        "from": "T18n0889_003:0551c02_14",
        "context_with_next_sentence": true
    },
    {
        "source_sentence": "我今已聞護摩之儀，其護摩杓未知儀則，唯願為我分別解說大小、長短、深淺、麁細，乃至色相及安印契法則云何？",
        "from": "T18n0889_003:0551c05_5",
        "context_with_next_sentence": true
    },
    {
        "source_sentence": "」佛言：",
        "from": "T18n0889_003:0551c05_9",
        "context_with_next_sentence": true
    },
    {
        "source_sentence": "「善男子！",
        "from": "T18n0889_003:0551c05_14",
        "context_with_next_sentence": true
    },
    {
        "source_sentence": "護摩之杓大約四等，四等之義我今說之。",
        "from": "T18n0889_003:0551c06_10",
        "context_with_next_sentence": true
    },
    {
        "source_sentence": "所造杓時分上、中、下，又將中等分為上、下。",
        "from": "T18n0889_003:0551c07_9",
        "context_with_next_sentence": true
    },
    {
        "source_sentence": "若為增益用最上等；",
        "from": "T18n0889_003:0551c07_18",
        "context_with_next_sentence": true
    },
    {
        "source_sentence": "若為息災用中上等；",
        "from": "T18n0889_003:0551c08_7",
        "context_with_next_sentence": true
    },
    {
        "source_sentence": "若為敬愛、降伏用中下等；",
        "from": "T18n0889_003:0551c08_19",
        "context_with_next_sentence": true
    },
    {
        "source_sentence": "若為怨家作極惡法及忿怒法者，用最下等。",
        "from": "T18n0889_003:0551c09_18",
        "context_with_next_sentence": true
    },
    {
        "source_sentence": "若依此法皆悉成就。",
        "from": "T18n0889_003:0551c10_8",
        "context_with_next_sentence": true
    },
    {
        "source_sentence": "「復次善男子！",
        "from": "T18n0889_003:0551c11_6",
        "context_with_next_sentence": true
    },
    {
        "source_sentence": "我今一一分別造護摩杓大小儀則：",
        "from": "T18n0889_003:0551c12_1",
        "context_with_next_sentence": true
    },
    {
        "source_sentence": "大杓頭廣闊四指、深二指，作師面相中安印；",
        "from": "T18n0889_003:0551c13_1",
        "context_with_next_sentence": true
    },
    {
        "source_sentence": "柄長二十四指、麁六指，作團圓相；",
        "from": "T18n0889_003:0551c13_17",
        "context_with_next_sentence": true
    },
    {
        "source_sentence": "低脣半指安柄，嘴長八指，初四指闊漸銳如錐。",
        "from": "T18n0889_003:0551c14_18",
        "context_with_next_sentence": true
    },
    {
        "source_sentence": "此是中上等，於增益用。",
        "from": "T18n0889_003:0551c15_9",
        "context_with_next_sentence": true
    },
    {
        "source_sentence": "「復次杓頭方四指、深二指，作虎面相安印；",
        "from": "T18n0889_003:0551c16_19",
        "context_with_next_sentence": true
    },
    {
        "source_sentence": "柄長二十指，麁五指；",
        "from": "T18n0889_003:0551c17_8",
        "context_with_next_sentence": true
    },
    {
        "source_sentence": "低脣半指安柄，嘴長七指，初闊四指漸銳如錐。",
        "from": "T18n0889_003:0551c18_8",
        "context_with_next_sentence": true
    },
    {
        "source_sentence": "此是中次等，作息災用。",
        "from": "T18n0889_003:0551c18_19",
        "context_with_next_sentence": true
    },
    {
        "source_sentence": "「復次杓頭廣闊四指、深二指，如蛇頭相中安印；",
        "from": "T18n0889_003:0551c20_1",
        "context_with_next_sentence": true
    },
    {
        "source_sentence": "低脣半指安柄，柄麁四指，作團圓相；",
        "from": "T18n0889_003:0551c20_18",
        "context_with_next_sentence": true
    },
    {
        "source_sentence": "嘴長六指，初闊四指漸銳如錐。",
        "from": "T18n0889_003:0551c21_12",
        "context_with_next_sentence": true
    },
    {
        "source_sentence": "此第三等，作敬愛、降伏法用。",
        "from": "T18n0889_003:0551c22_6",
        "context_with_next_sentence": true
    },
    {
        "source_sentence": "「復次最上法。",
        "from": "T18n0889_003:0551c23_6",
        "context_with_next_sentence": true
    },
    {
        "source_sentence": "杓頭廣闊八指、深四指，內作鳳嘴相；",
        "from": "T18n0889_003:0551c24_2",
        "context_with_next_sentence": true
    },
    {
        "source_sentence": "低脣半指安柄，柄長三十二指，麁細可執；",
        "from": "T18n0889_003:0551c25_1",
        "context_with_next_sentence": true
    },
    {
        "source_sentence": "嘴長十二指，初闊次細漸銳如錐。",
        "from": "T18n0889_003:0551c25_16",
        "context_with_next_sentence": true
    },
    {
        "source_sentence": "其杓頭四緣刻羯磨金剛杵，微細殊妙而為莊嚴，於一切法皆悉成就。",
        "from": "T18n0889_003:0551c27_8",
        "context_with_next_sentence": true
    },
    {
        "source_sentence": "「復次作護摩時，所有火焰相及香氣、聲音分其好惡。",
        "from": "T18n0889_003:0551c29_3",
        "context_with_next_sentence": true
    },
    {
        "source_sentence": "善男子！",
        "from": "T18n0889_003:0551c29_7",
        "context_with_next_sentence": true
    },
    {
        "source_sentence": "其火焰或如繖蓋、或如閼伽瓶、或如象耳、或如金剛杵、或如幢幡、或如劍等，乃至如菩提樹、如蓮華敷、如吉祥果，如是之相皆是吉祥成就之相。",
        "from": "T18n0889_003:0552a03_10",
        "context_with_next_sentence": true
    },
    {
        "source_sentence": "「次說火焰之色，或白如新酥、或如金色、或如大青寶色。",
        "from": "T18n0889_003:0552a05_4",
        "context_with_next_sentence": true
    },
    {
        "source_sentence": "「又復護摩所有香氣，如最上蓮花香、軍那花香、優鉢羅花香、沈香、檀香。",
        "from": "T18n0889_003:0552a07_13",
        "context_with_next_sentence": true
    },
    {
        "source_sentence": "若作如是香氣，是最上吉祥。",
        "from": "T18n0889_003:0552a08_4",
        "context_with_next_sentence": true
    },
    {
        "source_sentence": "「復說火聲。",
        "from": "T18n0889_003:0552a08_10",
        "context_with_next_sentence": true
    },
    {
        "source_sentence": "其聲如雲雷、或如天鼓，火焰右旋，斯為大吉祥相。",
        "from": "T18n0889_003:0552a09_11",
        "context_with_next_sentence": true
    },
    {
        "source_sentence": "若是煙多難著，焰赤黑色左旋，復如槍、如蛇頭、及如有牙，焰頂破散或如驢脣，及作惡聲又如屍臭，如是之相皆為不吉；",
        "from": "T18n0889_003:0552a12_5",
        "context_with_next_sentence": true
    },
    {
        "source_sentence": "若為調伏，此却是吉必見成就。",
        "from": "T18n0889_003:0552a12_19",
        "context_with_next_sentence": true
    },
    {
        "source_sentence": "若為敬愛降伏，其焰或赤、或黃黑，及如鉤相，或如醉香、或如花香、或如鉢吒羅香者，其阿闍梨誦人等，以圓滿音頻念『吽』字者，其法決定當得成就。",
        "from": "T18n0889_003:0552a16_5",
        "context_with_next_sentence": true
    },
    {
        "source_sentence": "「復次息災法中火天護摩法所用物等，烏曇鉢木、菩提木、尼俱陀木、阿末羅木，馬鞭草、脂麻、兜羅綿、稻穀花等，搵酥蜜作護摩者為最上吉祥。",
        "from": "T18n0889_003:0552a20_3",
        "context_with_next_sentence": true
    },
    {
        "source_sentence": "「復次為增益作火天護摩法者，用吉祥果、吉祥木葉，及蓮華有圓滿吉祥相；",
        "from": "T18n0889_003:0552a22_13",
        "context_with_next_sentence": true
    },
    {
        "source_sentence": "復以團食、脂麻、粳米并白花、蜜酪等和合；",
        "from": "T18n0889_003:0552a23_13",
        "context_with_next_sentence": true
    },
    {
        "source_sentence": "復用白檀、松柏及羯俱婆木、阿里迦木、波羅舍木、檜木等如是諸木者，必獲最上吉祥。",
        "from": "T18n0889_003:0552a25_11",
        "context_with_next_sentence": true
    },
    {
        "source_sentence": "「復次為降伏敬愛作火天護摩法者，當用鹽及白芥子、諸有刺木濕潤者，必獲最上如願成就。",
        "from": "T18n0889_003:0552a28_2",
        "context_with_next_sentence": true
    },
    {
        "source_sentence": "「復次為調伏作火天護摩法者，當用阿俱羅木、佉儞羅木、蘖里木、曼陀羅木、沒里賀帝木、白檀木、柏木。",
        "from": "T18n0889_003:0552b02_6",
        "context_with_next_sentence": true
    },
    {
        "source_sentence": "以如是等諸苦澁木及藥物等者，必得如願成就。",
        "from": "T18n0889_003:0552b03_8",
        "context_with_next_sentence": true
    },
    {
        "source_sentence": "「復次有諸護摩，觀想火天身手顏色各各不同法。",
        "from": "T18n0889_003:0552b05_2",
        "context_with_next_sentence": true
    },
    {
        "source_sentence": "所有增益法，觀彼火天如憍釋迦，身深黃色，手執金剛杵，住本天宮作自在相。",
        "from": "T18n0889_003:0552b06_17",
        "context_with_next_sentence": true
    },
    {
        "source_sentence": "「又復息災護摩法，觀彼火天身白色，著白天衣，手持閼伽瓶自在而住。",
        "from": "T18n0889_003:0552b08_11",
        "context_with_next_sentence": true
    },
    {
        "source_sentence": "「又復敬愛降伏護摩法，觀彼火天身作赤色，左手放光住風天位。",
        "from": "T18n0889_003:0552b10_8",
        "context_with_next_sentence": true
    },
    {
        "source_sentence": "「又復調伏護摩法，觀彼火天身黑及如煙等色，住在天宮。",
        "from": "T18n0889_003:0552b12_6",
        "context_with_next_sentence": true
    },
    {
        "source_sentence": "「復有法觀想火天，有四面四臂有大力勢，手執輪槍、弓箭及鉤等。",
        "from": "T18n0889_003:0552b14_9",
        "context_with_next_sentence": true
    },
    {
        "source_sentence": "此為一切護摩成就法。",
        "from": "T18n0889_003:0552b14_19",
        "context_with_next_sentence": true
    },
    {
        "source_sentence": "」爾時觀自在菩薩摩訶薩讚世尊言：",
        "from": "T18n0889_003:0552b15_14",
        "context_with_next_sentence": true
    },
    {
        "source_sentence": "「善哉，善哉！",
        "from": "T18n0889_003:0552b16_1",
        "context_with_next_sentence": true
    },
    {
        "source_sentence": "如來於三界中為最上離欲三密之主，大自在牟尼三界之尊！",
        "from": "T18n0889_003:0552b17_8",
        "context_with_next_sentence": true
    },
    {
        "source_sentence": "我今歸依、我今歸命。",
        "from": "T18n0889_003:0552b17_18",
        "context_with_next_sentence": true
    },
    {
        "source_sentence": "」如是讚已，禮佛而退復坐一面。",
        "from": "T18n0889_003:0552b18_12",
        "context_with_next_sentence": true
    },
    {
        "source_sentence": "一切如來大祕密王未曾有最上微妙大曼拏羅經卷第三",
        "from": "T18n0889_003:0552b20_100",
        "context_with_next_sentence": false
    }
]