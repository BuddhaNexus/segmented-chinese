[
    {
        "source_sentence": "六門教授習定論一卷",
        "from": "T31n1607_001:0774a11_0",
        "context_with_next_sentence": true
    },
    {
        "source_sentence": "無著菩薩本世親菩薩釋",
        "from": "T31n1607_001:0774a13_0",
        "context_with_next_sentence": true
    },
    {
        "source_sentence": "三藏法師義淨奉　制譯",
        "from": "T31n1607_001:0774a14_0",
        "context_with_next_sentence": true
    },
    {
        "source_sentence": "今欲利益一切有情，令習世定及出世定，速能捨離諸煩惱故，述此方便。",
        "from": "T31n1607_001:0774a16_11",
        "context_with_next_sentence": true
    },
    {
        "source_sentence": "頌曰：",
        "from": "T31n1607_001:0774a16_14",
        "context_with_next_sentence": true
    },
    {
        "source_sentence": "求脫者積集，　　於住勤修習，",
        "from": "T31n1607_001:0774a17_0",
        "context_with_next_sentence": true
    },
    {
        "source_sentence": "得三圓滿已，　　有依修定人。",
        "from": "T31n1607_001:0774a18_13",
        "context_with_next_sentence": true
    },
    {
        "source_sentence": "釋曰：",
        "from": "T31n1607_001:0774a19_2",
        "context_with_next_sentence": true
    },
    {
        "source_sentence": "此初一頌總標六門。",
        "from": "T31n1607_001:0774a19_11",
        "context_with_next_sentence": true
    },
    {
        "source_sentence": "言求脫者，謂是求解脫人。",
        "from": "T31n1607_001:0774a20_3",
        "context_with_next_sentence": true
    },
    {
        "source_sentence": "積集者，謂能積集勝行資糧。",
        "from": "T31n1607_001:0774a20_16",
        "context_with_next_sentence": true
    },
    {
        "source_sentence": "於住勤修習者，於所緣處令心善住名之為定，由不散亂不動搖故。",
        "from": "T31n1607_001:0774a22_6",
        "context_with_next_sentence": true
    },
    {
        "source_sentence": "問：",
        "from": "T31n1607_001:0774a22_8",
        "context_with_next_sentence": true
    },
    {
        "source_sentence": "云何修習？",
        "from": "T31n1607_001:0774a22_13",
        "context_with_next_sentence": true
    },
    {
        "source_sentence": "謂得三圓滿已有依修定人。",
        "from": "T31n1607_001:0774a23_5",
        "context_with_next_sentence": true
    },
    {
        "source_sentence": "圓滿有三：",
        "from": "T31n1607_001:0774a23_10",
        "context_with_next_sentence": true
    },
    {
        "source_sentence": "一師資圓滿、二所緣圓滿、三作意圓滿。",
        "from": "T31n1607_001:0774a24_8",
        "context_with_next_sentence": true
    },
    {
        "source_sentence": "有依，謂是三定，一有尋有伺定、二無尋唯伺定、三無尋無伺定。",
        "from": "T31n1607_001:0774a25_16",
        "context_with_next_sentence": true
    },
    {
        "source_sentence": "修定人者，謂能修習奢摩他、毘鉢舍那。",
        "from": "T31n1607_001:0774a26_14",
        "context_with_next_sentence": true
    },
    {
        "source_sentence": "若人能於解脫起願樂心，復曾積集解脫資糧、心依於定、有師資等三而為依止，有依修習，由習定故能獲世間諸福及以殊勝圓滿之果。",
        "from": "T31n1607_001:0774a29_14",
        "context_with_next_sentence": true
    },
    {
        "source_sentence": "先作如是安立次第，故名總標。",
        "from": "T31n1607_001:0774b01_9",
        "context_with_next_sentence": true
    },
    {
        "source_sentence": "頌曰：",
        "from": "T31n1607_001:0774b01_12",
        "context_with_next_sentence": true
    },
    {
        "source_sentence": "於三乘樂脫，　　名求解脫人，",
        "from": "T31n1607_001:0774b02_0",
        "context_with_next_sentence": true
    },
    {
        "source_sentence": "二種障全除，　　斯名為解脫。",
        "from": "T31n1607_001:0774b03_13",
        "context_with_next_sentence": true
    },
    {
        "source_sentence": "應知執受識，　　是二障體性，",
        "from": "T31n1607_001:0774b04_0",
        "context_with_next_sentence": true
    },
    {
        "source_sentence": "惑種一切種，　　由能縛二人。",
        "from": "T31n1607_001:0774b05_13",
        "context_with_next_sentence": true
    },
    {
        "source_sentence": "已除煩惱障，　　習氣未蠲除，",
        "from": "T31n1607_001:0774b06_0",
        "context_with_next_sentence": true
    },
    {
        "source_sentence": "此謂聲聞乘，　　餘唯佛能斷。",
        "from": "T31n1607_001:0774b07_13",
        "context_with_next_sentence": true
    },
    {
        "source_sentence": "若彼惑雖無，　　作儀如有惑，",
        "from": "T31n1607_001:0774b08_0",
        "context_with_next_sentence": true
    },
    {
        "source_sentence": "是習氣前生，　　若除便異此。",
        "from": "T31n1607_001:0774b09_13",
        "context_with_next_sentence": true
    },
    {
        "source_sentence": "釋曰：",
        "from": "T31n1607_001:0774b10_2",
        "context_with_next_sentence": true
    },
    {
        "source_sentence": "此之四頌釋求解脫者，謂於聲聞乘等有差別故。",
        "from": "T31n1607_001:0774b11_4",
        "context_with_next_sentence": true
    },
    {
        "source_sentence": "於三乘中心樂解脫，名求解脫。",
        "from": "T31n1607_001:0774b11_18",
        "context_with_next_sentence": true
    },
    {
        "source_sentence": "云何解脫？",
        "from": "T31n1607_001:0774b12_3",
        "context_with_next_sentence": true
    },
    {
        "source_sentence": "二種障全除，斯名為解脫。",
        "from": "T31n1607_001:0774b12_15",
        "context_with_next_sentence": true
    },
    {
        "source_sentence": "何者是二障，除之名脫？",
        "from": "T31n1607_001:0774b13_7",
        "context_with_next_sentence": true
    },
    {
        "source_sentence": "應知執受識是二障體性，識者即是阿賴耶識。",
        "from": "T31n1607_001:0774b14_8",
        "context_with_next_sentence": true
    },
    {
        "source_sentence": "執受者是依止義，謂是煩惱、所知二障體性。",
        "from": "T31n1607_001:0774b15_9",
        "context_with_next_sentence": true
    },
    {
        "source_sentence": "此復云何？",
        "from": "T31n1607_001:0774b15_14",
        "context_with_next_sentence": true
    },
    {
        "source_sentence": "惑種即是煩惱障自性，一切種即是所知障自性。",
        "from": "T31n1607_001:0774b16_15",
        "context_with_next_sentence": true
    },
    {
        "source_sentence": "又一切種者，即是二障種子，能縛二人，煩惱障種子能縛聲聞、一切種子能縛菩薩，由與聲聞、菩薩為繫縛故。",
        "from": "T31n1607_001:0774b19_5",
        "context_with_next_sentence": true
    },
    {
        "source_sentence": "云何此二解脫差別？",
        "from": "T31n1607_001:0774b19_14",
        "context_with_next_sentence": true
    },
    {
        "source_sentence": "謂聲聞人習氣未除，斷煩惱障而證解脫；",
        "from": "T31n1607_001:0774b20_13",
        "context_with_next_sentence": true
    },
    {
        "source_sentence": "唯佛世尊能總除故。",
        "from": "T31n1607_001:0774b21_3",
        "context_with_next_sentence": true
    },
    {
        "source_sentence": "云何習氣？",
        "from": "T31n1607_001:0774b21_8",
        "context_with_next_sentence": true
    },
    {
        "source_sentence": "彼惑雖無，所作形儀如有惑者，是名習氣。",
        "from": "T31n1607_001:0774b22_7",
        "context_with_next_sentence": true
    },
    {
        "source_sentence": "此中應言，若惑雖無，令彼作相如有惑者，此言作儀如有惑者，即是於因說果名故。",
        "from": "T31n1607_001:0774b24_4",
        "context_with_next_sentence": true
    },
    {
        "source_sentence": "彼謂聲聞獨覺，未知此是誰之習氣，謂是前生所有串習之事尚有餘氣，今雖惑盡，所為相狀似染形儀，名為習氣。",
        "from": "T31n1607_001:0774b26_17",
        "context_with_next_sentence": true
    },
    {
        "source_sentence": "若能除斷與此不同，應云：",
        "from": "T31n1607_001:0774b27_9",
        "context_with_next_sentence": true
    },
    {
        "source_sentence": "若彼習皆無，不作儀如惑。",
        "from": "T31n1607_001:0774b28_1",
        "context_with_next_sentence": true
    },
    {
        "source_sentence": "頌曰：",
        "from": "T31n1607_001:0774b28_4",
        "context_with_next_sentence": true
    },
    {
        "source_sentence": "種植諸善根，　　無疑除熱惱，",
        "from": "T31n1607_001:0774b29_0",
        "context_with_next_sentence": true
    },
    {
        "source_sentence": "於法流清淨，　　是名為積集。",
        "from": "T31n1607_001:0774c01_13",
        "context_with_next_sentence": true
    },
    {
        "source_sentence": "能持樂聽法，　　善除其二見，",
        "from": "T31n1607_001:0774c02_0",
        "context_with_next_sentence": true
    },
    {
        "source_sentence": "但聞心喜足，　　是四事應知。",
        "from": "T31n1607_001:0774c03_13",
        "context_with_next_sentence": true
    },
    {
        "source_sentence": "釋曰：",
        "from": "T31n1607_001:0774c04_2",
        "context_with_next_sentence": true
    },
    {
        "source_sentence": "此之二頌釋積集義。",
        "from": "T31n1607_001:0774c04_11",
        "context_with_next_sentence": true
    },
    {
        "source_sentence": "如經中說「此人先應修習多聞、復聽正法，諸見熱惱已正蠲除，心之蓋纏能正降伏。",
        "from": "T31n1607_001:0774c06_8",
        "context_with_next_sentence": true
    },
    {
        "source_sentence": "」依此文義故說初頌。",
        "from": "T31n1607_001:0774c06_18",
        "context_with_next_sentence": true
    },
    {
        "source_sentence": "云何積集所有善根？",
        "from": "T31n1607_001:0774c07_7",
        "context_with_next_sentence": true
    },
    {
        "source_sentence": "謂能持正法故。",
        "from": "T31n1607_001:0774c07_14",
        "context_with_next_sentence": true
    },
    {
        "source_sentence": "以此為先，令其信等善法增故。",
        "from": "T31n1607_001:0774c08_8",
        "context_with_next_sentence": true
    },
    {
        "source_sentence": "云何無疑？",
        "from": "T31n1607_001:0774c08_13",
        "context_with_next_sentence": true
    },
    {
        "source_sentence": "謂樂聽法故。",
        "from": "T31n1607_001:0774c08_19",
        "context_with_next_sentence": true
    },
    {
        "source_sentence": "由知法故，已生未生所有疑惑悉能除滅。",
        "from": "T31n1607_001:0774c09_17",
        "context_with_next_sentence": true
    },
    {
        "source_sentence": "云何除熱惱？",
        "from": "T31n1607_001:0774c10_4",
        "context_with_next_sentence": true
    },
    {
        "source_sentence": "謂除二見故。",
        "from": "T31n1607_001:0774c10_10",
        "context_with_next_sentence": true
    },
    {
        "source_sentence": "二見云何？",
        "from": "T31n1607_001:0774c10_15",
        "context_with_next_sentence": true
    },
    {
        "source_sentence": "一者欲令他識知見、二者自起高舉見。",
        "from": "T31n1607_001:0774c11_12",
        "context_with_next_sentence": true
    },
    {
        "source_sentence": "謂作是念：",
        "from": "T31n1607_001:0774c11_17",
        "context_with_next_sentence": true
    },
    {
        "source_sentence": "「如何令他得知我是具德之人。",
        "from": "T31n1607_001:0774c12_10",
        "context_with_next_sentence": true
    },
    {
        "source_sentence": "」是則名為令他識見。",
        "from": "T31n1607_001:0774c13_1",
        "context_with_next_sentence": true
    },
    {
        "source_sentence": "依此見故自欲高舉，名自高見。",
        "from": "T31n1607_001:0774c13_15",
        "context_with_next_sentence": true
    },
    {
        "source_sentence": "此二能令心焦熱故，名為熱惱。",
        "from": "T31n1607_001:0774c14_9",
        "context_with_next_sentence": true
    },
    {
        "source_sentence": "云何法流清淨？",
        "from": "T31n1607_001:0774c14_16",
        "context_with_next_sentence": true
    },
    {
        "source_sentence": "謂能除遣但聞法時心生喜足故。",
        "from": "T31n1607_001:0774c15_10",
        "context_with_next_sentence": true
    },
    {
        "source_sentence": "上之除字流入於此。",
        "from": "T31n1607_001:0774c16_1",
        "context_with_next_sentence": true
    },
    {
        "source_sentence": "於法流清淨者，謂聽法時心無散亂相續而流，心清淨故蓋纏止息。",
        "from": "T31n1607_001:0774c17_11",
        "context_with_next_sentence": true
    },
    {
        "source_sentence": "若聽法無厭，更能進思勤修不息，方得名為法流清淨。",
        "from": "T31n1607_001:0774c18_15",
        "context_with_next_sentence": true
    },
    {
        "source_sentence": "當知此據聞思修位，如次應知。",
        "from": "T31n1607_001:0774c19_10",
        "context_with_next_sentence": true
    },
    {
        "source_sentence": "次有十六頌，釋於住勤修習。",
        "from": "T31n1607_001:0774c20_12",
        "context_with_next_sentence": true
    },
    {
        "source_sentence": "初一總標，餘是別釋。",
        "from": "T31n1607_001:0774c21_2",
        "context_with_next_sentence": true
    },
    {
        "source_sentence": "頌曰：",
        "from": "T31n1607_001:0774c21_5",
        "context_with_next_sentence": true
    },
    {
        "source_sentence": "所緣及自體，　　差別并作意，",
        "from": "T31n1607_001:0774c22_0",
        "context_with_next_sentence": true
    },
    {
        "source_sentence": "心亂住資糧，　　修定出離果。",
        "from": "T31n1607_001:0774c23_13",
        "context_with_next_sentence": true
    },
    {
        "source_sentence": "言所緣者，有其三種。",
        "from": "T31n1607_001:0774c24_9",
        "context_with_next_sentence": true
    },
    {
        "source_sentence": "外上及以內，　　此三所緣生，",
        "from": "T31n1607_001:0774c25_0",
        "context_with_next_sentence": true
    },
    {
        "source_sentence": "應知住有三，　　自體心無亂。",
        "from": "T31n1607_001:0774c26_13",
        "context_with_next_sentence": true
    },
    {
        "source_sentence": "釋曰：",
        "from": "T31n1607_001:0774c27_2",
        "context_with_next_sentence": true
    },
    {
        "source_sentence": "言三種者，一外緣、二上緣、三內緣。",
        "from": "T31n1607_001:0774c27_19",
        "context_with_next_sentence": true
    },
    {
        "source_sentence": "外緣謂白骨等觀所現影像，是初學境界。",
        "from": "T31n1607_001:0774c28_16",
        "context_with_next_sentence": true
    },
    {
        "source_sentence": "上緣謂未至定緣靜等相。",
        "from": "T31n1607_001:0774c29_8",
        "context_with_next_sentence": true
    },
    {
        "source_sentence": "內緣謂從其意言所現之相為所緣境。",
        "from": "T31n1607_001:0775a01_6",
        "context_with_next_sentence": true
    },
    {
        "source_sentence": "自體謂是心無亂相，名之為住。",
        "from": "T31n1607_001:0775a02_1",
        "context_with_next_sentence": true
    },
    {
        "source_sentence": "心無亂者，於外等處三種緣時，隨其所緣心無動亂。",
        "from": "T31n1607_001:0775a03_5",
        "context_with_next_sentence": true
    },
    {
        "source_sentence": "頌曰：",
        "from": "T31n1607_001:0775a03_8",
        "context_with_next_sentence": true
    },
    {
        "source_sentence": "第一住相應，　　定心者能見，",
        "from": "T31n1607_001:0775a04_0",
        "context_with_next_sentence": true
    },
    {
        "source_sentence": "於境無移念，　　相續是明人。",
        "from": "T31n1607_001:0775a05_13",
        "context_with_next_sentence": true
    },
    {
        "source_sentence": "第二住相應，　　厭離心寂靜，",
        "from": "T31n1607_001:0775a06_0",
        "context_with_next_sentence": true
    },
    {
        "source_sentence": "專意無移念，　　相續是明人。",
        "from": "T31n1607_001:0775a07_13",
        "context_with_next_sentence": true
    },
    {
        "source_sentence": "第三住相應，　　於前境凝住，",
        "from": "T31n1607_001:0775a08_0",
        "context_with_next_sentence": true
    },
    {
        "source_sentence": "定意無移念，　　相續是明人。",
        "from": "T31n1607_001:0775a09_13",
        "context_with_next_sentence": true
    },
    {
        "source_sentence": "釋曰：",
        "from": "T31n1607_001:0775a10_2",
        "context_with_next_sentence": true
    },
    {
        "source_sentence": "此之三頌，如其次第配外、上、內。",
        "from": "T31n1607_001:0775a10_18",
        "context_with_next_sentence": true
    },
    {
        "source_sentence": "言於境無移念者，謂於餘境心無散亂，故名無移。",
        "from": "T31n1607_001:0775a11_18",
        "context_with_next_sentence": true
    },
    {
        "source_sentence": "相續者，堅守持心令不斷絕。",
        "from": "T31n1607_001:0775a12_11",
        "context_with_next_sentence": true
    },
    {
        "source_sentence": "言明人者，或因自思、或從他教，於靜慮法而起加行，是謂明人。",
        "from": "T31n1607_001:0775a14_1",
        "context_with_next_sentence": true
    },
    {
        "source_sentence": "應知如次是隨法行及隨信行種性。",
        "from": "T31n1607_001:0775a14_16",
        "context_with_next_sentence": true
    },
    {
        "source_sentence": "言厭離心寂靜專意無移念者，謂於其境生厭離心。",
        "from": "T31n1607_001:0775a16_1",
        "context_with_next_sentence": true
    },
    {
        "source_sentence": "前唯觀境未能生厭，今時專注心生厭離而不散動。",
        "from": "T31n1607_001:0775a17_4",
        "context_with_next_sentence": true
    },
    {
        "source_sentence": "於前境凝住者，謂於意言所現之境，緣此境時其心凝定，故云定意無移念相續是明人。",
        "from": "T31n1607_001:0775a19_4",
        "context_with_next_sentence": true
    },
    {
        "source_sentence": "頌曰：",
        "from": "T31n1607_001:0775a19_7",
        "context_with_next_sentence": true
    },
    {
        "source_sentence": "堅執及正流，　　并覆審其意，",
        "from": "T31n1607_001:0775a20_0",
        "context_with_next_sentence": true
    },
    {
        "source_sentence": "轉得心歡喜，　　對治品生時，",
        "from": "T31n1607_001:0775a21_0",
        "context_with_next_sentence": true
    },
    {
        "source_sentence": "惑生能息除，　　加行常無間，",
        "from": "T31n1607_001:0775a22_0",
        "context_with_next_sentence": true
    },
    {
        "source_sentence": "能行任運道，　　不散九應知。",
        "from": "T31n1607_001:0775a23_13",
        "context_with_next_sentence": true
    },
    {
        "source_sentence": "釋曰：",
        "from": "T31n1607_001:0775a24_2",
        "context_with_next_sentence": true
    },
    {
        "source_sentence": "於彼住中差別有九，謂最初住、正念住、覆審住、後別住、調柔住、寂靜住、降伏住、功用住、任運住。",
        "from": "T31n1607_001:0775a26_7",
        "context_with_next_sentence": true
    },
    {
        "source_sentence": "此等並依阿笈摩經，隨句次第而為修習。",
        "from": "T31n1607_001:0775a27_17",
        "context_with_next_sentence": true
    },
    {
        "source_sentence": "若於最初學緣境時，其心堅執名最初住。",
        "from": "T31n1607_001:0775a28_16",
        "context_with_next_sentence": true
    },
    {
        "source_sentence": "次於後時令其正念流注不斷，名正念住。",
        "from": "T31n1607_001:0775a29_15",
        "context_with_next_sentence": true
    },
    {
        "source_sentence": "若依託此有亂心生，更覆審察緣境而住，名為覆審住。",
        "from": "T31n1607_001:0775b02_1",
        "context_with_next_sentence": true
    },
    {
        "source_sentence": "次於後時轉得差別，名後別住。",
        "from": "T31n1607_001:0775b02_15",
        "context_with_next_sentence": true
    },
    {
        "source_sentence": "次於後時對治生起，心得自在生歡喜時，名調柔住。",
        "from": "T31n1607_001:0775b03_18",
        "context_with_next_sentence": true
    },
    {
        "source_sentence": "於此喜愛，以無愛心對治生時，無所愛樂其心安靜，名寂靜住。",
        "from": "T31n1607_001:0775b05_7",
        "context_with_next_sentence": true
    },
    {
        "source_sentence": "次於後時所有已生未生重障煩惱為降伏故，名降伏住。",
        "from": "T31n1607_001:0775b06_12",
        "context_with_next_sentence": true
    },
    {
        "source_sentence": "次於後時以加行心於所緣境無間隨轉一緣而住，名為功用住。",
        "from": "T31n1607_001:0775b08_2",
        "context_with_next_sentence": true
    },
    {
        "source_sentence": "次於後時於所緣境心無加行任運隨流無間入定緣串習道，名任運住。",
        "from": "T31n1607_001:0775b09_14",
        "context_with_next_sentence": true
    },
    {
        "source_sentence": "此之九種心不流散，名之為住。",
        "from": "T31n1607_001:0775b10_10",
        "context_with_next_sentence": true
    },
    {
        "source_sentence": "應知以此不散之言，與堅執等皆相配屬。",
        "from": "T31n1607_001:0775b11_8",
        "context_with_next_sentence": true
    },
    {
        "source_sentence": "頌曰：",
        "from": "T31n1607_001:0775b11_11",
        "context_with_next_sentence": true
    },
    {
        "source_sentence": "勵力并有隙，　　有用及無用，",
        "from": "T31n1607_001:0775b12_0",
        "context_with_next_sentence": true
    },
    {
        "source_sentence": "此中一六二，　　四作意應知。",
        "from": "T31n1607_001:0775b13_13",
        "context_with_next_sentence": true
    },
    {
        "source_sentence": "謂外內邪緣，　　麁重并作意，",
        "from": "T31n1607_001:0775b14_0",
        "context_with_next_sentence": true
    },
    {
        "source_sentence": "此亂心有五，　　與定者相違。",
        "from": "T31n1607_001:0775b15_13",
        "context_with_next_sentence": true
    },
    {
        "source_sentence": "於彼住心緣，　　不靜外散亂，",
        "from": "T31n1607_001:0775b16_0",
        "context_with_next_sentence": true
    },
    {
        "source_sentence": "掉沈心味著，　　內散亂應知。",
        "from": "T31n1607_001:0775b17_13",
        "context_with_next_sentence": true
    },
    {
        "source_sentence": "應識邪緣相，　　謂思親族等，",
        "from": "T31n1607_001:0775b18_0",
        "context_with_next_sentence": true
    },
    {
        "source_sentence": "生二種我執，　　是名麁重亂。",
        "from": "T31n1607_001:0775b19_13",
        "context_with_next_sentence": true
    },
    {
        "source_sentence": "見前境分明，　　分別觀其相，",
        "from": "T31n1607_001:0775b20_0",
        "context_with_next_sentence": true
    },
    {
        "source_sentence": "是作意散亂，　　異斯唯念心。",
        "from": "T31n1607_001:0775b21_13",
        "context_with_next_sentence": true
    },
    {
        "source_sentence": "於作意亂中，　　復有其亂相，",
        "from": "T31n1607_001:0775b22_0",
        "context_with_next_sentence": true
    },
    {
        "source_sentence": "於乘及靜慮，　　初二應除遣。",
        "from": "T31n1607_001:0775b23_13",
        "context_with_next_sentence": true
    },
    {
        "source_sentence": "釋曰：",
        "from": "T31n1607_001:0775b24_2",
        "context_with_next_sentence": true
    },
    {
        "source_sentence": "應知作意有其四種，一勵力荷負作意、二有間荷負作意、三有功用荷負作意、四無功用荷負作意。",
        "from": "T31n1607_001:0775b26_7",
        "context_with_next_sentence": true
    },
    {
        "source_sentence": "此中堅執不散，是勵力荷負作意，初用功力而荷負故。",
        "from": "T31n1607_001:0775b27_12",
        "context_with_next_sentence": true
    },
    {
        "source_sentence": "次正流等六種不散，是有間荷負作意，中間數有亂心起故。",
        "from": "T31n1607_001:0775b28_19",
        "context_with_next_sentence": true
    },
    {
        "source_sentence": "無間加行，是有功用行荷負作意。",
        "from": "T31n1607_001:0775b29_14",
        "context_with_next_sentence": true
    },
    {
        "source_sentence": "入串習道，是無功用行荷負作意。",
        "from": "T31n1607_001:0775c01_11",
        "context_with_next_sentence": true
    },
    {
        "source_sentence": "如是攝已謂一六二，應知即是四種作意。",
        "from": "T31n1607_001:0775c02_10",
        "context_with_next_sentence": true
    },
    {
        "source_sentence": "又心散亂有其五種：",
        "from": "T31n1607_001:0775c02_19",
        "context_with_next_sentence": true
    },
    {
        "source_sentence": "一外心散亂、二內心散亂、三邪緣心散亂、四麁重心散亂、五作意心散亂。",
        "from": "T31n1607_001:0775c04_12",
        "context_with_next_sentence": true
    },
    {
        "source_sentence": "外心散亂者，於住心境起緣之時，遂緣餘事心流散故。",
        "from": "T31n1607_001:0775c05_16",
        "context_with_next_sentence": true
    },
    {
        "source_sentence": "內心散亂者，謂掉舉等三於所緣境中間亂起故。",
        "from": "T31n1607_001:0775c06_18",
        "context_with_next_sentence": true
    },
    {
        "source_sentence": "邪緣散亂者，於修定時諸有尋求親識等事而生顧戀。",
        "from": "T31n1607_001:0775c08_4",
        "context_with_next_sentence": true
    },
    {
        "source_sentence": "麁重心散亂者，有二我執令其心亂。",
        "from": "T31n1607_001:0775c09_1",
        "context_with_next_sentence": true
    },
    {
        "source_sentence": "於修定時有此二事，謂益及損。",
        "from": "T31n1607_001:0775c09_15",
        "context_with_next_sentence": true
    },
    {
        "source_sentence": "若身安隱名之為益，身體羸弱即是其損。",
        "from": "T31n1607_001:0775c10_13",
        "context_with_next_sentence": true
    },
    {
        "source_sentence": "或云我今得樂，或云我今有苦。",
        "from": "T31n1607_001:0775c11_8",
        "context_with_next_sentence": true
    },
    {
        "source_sentence": "或云是我之樂，或云是我之苦。",
        "from": "T31n1607_001:0775c12_2",
        "context_with_next_sentence": true
    },
    {
        "source_sentence": "此中我者，是執取義。",
        "from": "T31n1607_001:0775c12_12",
        "context_with_next_sentence": true
    },
    {
        "source_sentence": "言作意心散亂者，有其三種。",
        "from": "T31n1607_001:0775c13_6",
        "context_with_next_sentence": true
    },
    {
        "source_sentence": "於所緣相分明而住，是思察性。",
        "from": "T31n1607_001:0775c14_1",
        "context_with_next_sentence": true
    },
    {
        "source_sentence": "或從此乘更趣餘乘，或從此定更趣餘定，謂極分別思察定時，遂使心亂，名心散亂。",
        "from": "T31n1607_001:0775c15_18",
        "context_with_next_sentence": true
    },
    {
        "source_sentence": "異斯唯念心者，此能對治初作意散亂。",
        "from": "T31n1607_001:0775c16_15",
        "context_with_next_sentence": true
    },
    {
        "source_sentence": "由不分別而緣於境，但有念心，此明成就心不忘念。",
        "from": "T31n1607_001:0775c17_19",
        "context_with_next_sentence": true
    },
    {
        "source_sentence": "此三散亂，初二應捨，第三由是從定趣定，希勝上故亦非是過。",
        "from": "T31n1607_001:0775c19_7",
        "context_with_next_sentence": true
    },
    {
        "source_sentence": "頌曰：",
        "from": "T31n1607_001:0775c19_10",
        "context_with_next_sentence": true
    },
    {
        "source_sentence": "住戒戒清淨，　　是資糧住處，",
        "from": "T31n1607_001:0775c20_0",
        "context_with_next_sentence": true
    },
    {
        "source_sentence": "善護諸根等，　　四淨因應知。",
        "from": "T31n1607_001:0775c21_13",
        "context_with_next_sentence": true
    },
    {
        "source_sentence": "正行於境界，　　與所依相扶，",
        "from": "T31n1607_001:0775c22_0",
        "context_with_next_sentence": true
    },
    {
        "source_sentence": "於善事勤修，　　能除諸過失。",
        "from": "T31n1607_001:0775c23_13",
        "context_with_next_sentence": true
    },
    {
        "source_sentence": "最初得作意，　　次得世間淨，",
        "from": "T31n1607_001:0775c24_0",
        "context_with_next_sentence": true
    },
    {
        "source_sentence": "更增出世住，　　三定招三界。",
        "from": "T31n1607_001:0775c25_13",
        "context_with_next_sentence": true
    },
    {
        "source_sentence": "釋曰：",
        "from": "T31n1607_001:0775c26_2",
        "context_with_next_sentence": true
    },
    {
        "source_sentence": "住資糧者，謂戒即是無邊功德所依止處，必先住戒，戒行清淨無有缺犯。",
        "from": "T31n1607_001:0775c27_15",
        "context_with_next_sentence": true
    },
    {
        "source_sentence": "若求戒淨，有四種因：",
        "from": "T31n1607_001:0775c28_4",
        "context_with_next_sentence": true
    },
    {
        "source_sentence": "一善護諸根、二飲食知量、三初夜後夜能自警覺與定相應，四於四威儀中正念而住。",
        "from": "T31n1607_001:0776a01_3",
        "context_with_next_sentence": true
    },
    {
        "source_sentence": "何故善護諸根等令戒清淨？",
        "from": "T31n1607_001:0776a01_15",
        "context_with_next_sentence": true
    },
    {
        "source_sentence": "由正行於境與所依相扶，善事勤修能除於過。",
        "from": "T31n1607_001:0776a02_16",
        "context_with_next_sentence": true
    },
    {
        "source_sentence": "初因即是於所行境行清淨故。",
        "from": "T31n1607_001:0776a03_10",
        "context_with_next_sentence": true
    },
    {
        "source_sentence": "二於所依身共相扶順，於受飲食離多少故。",
        "from": "T31n1607_001:0776a04_11",
        "context_with_next_sentence": true
    },
    {
        "source_sentence": "三於善事發起精勤故。",
        "from": "T31n1607_001:0776a05_3",
        "context_with_next_sentence": true
    },
    {
        "source_sentence": "四能除過失，進止威儀善用心故。",
        "from": "T31n1607_001:0776a05_18",
        "context_with_next_sentence": true
    },
    {
        "source_sentence": "由此四因，戒得清淨。",
        "from": "T31n1607_001:0776a06_8",
        "context_with_next_sentence": true
    },
    {
        "source_sentence": "如是應知，由三種定得三出離。",
        "from": "T31n1607_001:0776a07_2",
        "context_with_next_sentence": true
    },
    {
        "source_sentence": "緣外境時得作意住，緣上境時得世清淨，緣內心時得出世淨。",
        "from": "T31n1607_001:0776a08_10",
        "context_with_next_sentence": true
    },
    {
        "source_sentence": "住者即是永得出離，必趣涅槃更不退轉。",
        "from": "T31n1607_001:0776a09_10",
        "context_with_next_sentence": true
    },
    {
        "source_sentence": "已釋於住勤修習。",
        "from": "T31n1607_001:0776a09_18",
        "context_with_next_sentence": true
    },
    {
        "source_sentence": "頌曰：",
        "from": "T31n1607_001:0776a10_1",
        "context_with_next_sentence": true
    },
    {
        "source_sentence": "多聞及見諦，　　善說有慈悲，",
        "from": "T31n1607_001:0776a11_0",
        "context_with_next_sentence": true
    },
    {
        "source_sentence": "常生歡喜心，　　此人堪教定。",
        "from": "T31n1607_001:0776a12_13",
        "context_with_next_sentence": true
    },
    {
        "source_sentence": "盡其所有事，　　如所有而說，",
        "from": "T31n1607_001:0776a13_0",
        "context_with_next_sentence": true
    },
    {
        "source_sentence": "善解所知境，　　斯名善教人。",
        "from": "T31n1607_001:0776a14_13",
        "context_with_next_sentence": true
    },
    {
        "source_sentence": "由聞生意言，　　說為寂滅因，",
        "from": "T31n1607_001:0776a15_0",
        "context_with_next_sentence": true
    },
    {
        "source_sentence": "名寂因作意，　　是謂善圓滿。",
        "from": "T31n1607_001:0776a16_13",
        "context_with_next_sentence": true
    },
    {
        "source_sentence": "釋曰：",
        "from": "T31n1607_001:0776a17_2",
        "context_with_next_sentence": true
    },
    {
        "source_sentence": "圓滿有三，一師資圓滿、二所緣圓滿、三作意圓滿。",
        "from": "T31n1607_001:0776a18_5",
        "context_with_next_sentence": true
    },
    {
        "source_sentence": "此中初頌說師資圓滿，意顯其人善教圓滿、證悟圓滿、善語圓滿、無染心圓滿、相續說法加行圓滿。",
        "from": "T31n1607_001:0776a20_11",
        "context_with_next_sentence": true
    },
    {
        "source_sentence": "此顯教授師眾德圓滿，由此師故得聞正法有所證悟。",
        "from": "T31n1607_001:0776a21_15",
        "context_with_next_sentence": true
    },
    {
        "source_sentence": "次明所緣圓滿說第二頌，盡所有事如事而說，善所知境名為善說。",
        "from": "T31n1607_001:0776a23_6",
        "context_with_next_sentence": true
    },
    {
        "source_sentence": "此明師資能說諸事窮盡無悋，故名所緣圓滿。",
        "from": "T31n1607_001:0776a24_8",
        "context_with_next_sentence": true
    },
    {
        "source_sentence": "次明作意圓滿說第三頌，此顯以聞為因，所起意言能與聖道涅槃為正因故，緣此意言所有作意皆得圓滿。",
        "from": "T31n1607_001:0776a26_15",
        "context_with_next_sentence": true
    },
    {
        "source_sentence": "此中因言顯聞，即是意言之因。",
        "from": "T31n1607_001:0776a27_10",
        "context_with_next_sentence": true
    },
    {
        "source_sentence": "言寂滅者，即是涅槃及以道諦，自體寂滅及能趣滅故。",
        "from": "T31n1607_001:0776a28_14",
        "context_with_next_sentence": true
    },
    {
        "source_sentence": "總言之寂因作意者，明此作意緣寂滅因。",
        "from": "T31n1607_001:0776a29_13",
        "context_with_next_sentence": true
    },
    {
        "source_sentence": "何謂所緣？",
        "from": "T31n1607_001:0776a29_18",
        "context_with_next_sentence": true
    },
    {
        "source_sentence": "了法無性，如是緣時即是其因，亦是寂滅，故此作意名為寂因，是一體釋。",
        "from": "T31n1607_001:0776b02_11",
        "context_with_next_sentence": true
    },
    {
        "source_sentence": "又緣此作意亦名寂因，此別句釋。",
        "from": "T31n1607_001:0776b03_7",
        "context_with_next_sentence": true
    },
    {
        "source_sentence": "頌曰准如是釋應云寂因作意，舊云如理作意者，非正翻也：",
        "from": "T31n1607_001:0776b03_33",
        "context_with_next_sentence": true
    },
    {
        "source_sentence": "謂尋求意言，　　此後應細察，",
        "from": "T31n1607_001:0776b04_0",
        "context_with_next_sentence": true
    },
    {
        "source_sentence": "意言無即定。",
        "from": "T31n1607_001:0776b05_5",
        "context_with_next_sentence": true
    },
    {
        "source_sentence": "無異緣無相，　　心緣字而住，",
        "from": "T31n1607_001:0776b06_0",
        "context_with_next_sentence": true
    },
    {
        "source_sentence": "此是心寂處，　　說名奢摩他。",
        "from": "T31n1607_001:0776b07_13",
        "context_with_next_sentence": true
    },
    {
        "source_sentence": "觀彼種種境，　　名毘鉢舍那，",
        "from": "T31n1607_001:0776b08_0",
        "context_with_next_sentence": true
    },
    {
        "source_sentence": "復是一瑜伽，　　名一二分定。",
        "from": "T31n1607_001:0776b09_13",
        "context_with_next_sentence": true
    },
    {
        "source_sentence": "麁重障見障，　　應知二種定，",
        "from": "T31n1607_001:0776b10_0",
        "context_with_next_sentence": true
    },
    {
        "source_sentence": "能為此對治，　　作長善方便。",
        "from": "T31n1607_001:0776b11_13",
        "context_with_next_sentence": true
    },
    {
        "source_sentence": "釋曰：",
        "from": "T31n1607_001:0776b12_2",
        "context_with_next_sentence": true
    },
    {
        "source_sentence": "次明有依諸修定者必有依託，謂依三定說尋求等。",
        "from": "T31n1607_001:0776b13_5",
        "context_with_next_sentence": true
    },
    {
        "source_sentence": "言尋求者，顯是有尋。",
        "from": "T31n1607_001:0776b13_15",
        "context_with_next_sentence": true
    },
    {
        "source_sentence": "既言有尋，准知有伺。",
        "from": "T31n1607_001:0776b14_4",
        "context_with_next_sentence": true
    },
    {
        "source_sentence": "言細察者，顯無尋唯伺。",
        "from": "T31n1607_001:0776b14_15",
        "context_with_next_sentence": true
    },
    {
        "source_sentence": "意言無者，欲顯無尋無伺。",
        "from": "T31n1607_001:0776b15_6",
        "context_with_next_sentence": true
    },
    {
        "source_sentence": "尋伺皆以意言為性，此據奢摩他法明其定義。",
        "from": "T31n1607_001:0776b16_7",
        "context_with_next_sentence": true
    },
    {
        "source_sentence": "說無異緣等，此明無差異義。",
        "from": "T31n1607_001:0776b17_1",
        "context_with_next_sentence": true
    },
    {
        "source_sentence": "但緣其字而心得住，名無異緣，亦名無相，但緣其字於觀義相所有作意非彼相故。",
        "from": "T31n1607_001:0776b18_16",
        "context_with_next_sentence": true
    },
    {
        "source_sentence": "此住名奢摩他，奢摩是寂止義，他是處義。",
        "from": "T31n1607_001:0776b19_17",
        "context_with_next_sentence": true
    },
    {
        "source_sentence": "非獨奢摩得盡於事。",
        "from": "T31n1607_001:0776b20_6",
        "context_with_next_sentence": true
    },
    {
        "source_sentence": "謂據其心寂止之處，心得凝住依止於定，此定即是凝心住處，故名奢摩他，異此便無。",
        "from": "T31n1607_001:0776b22_6",
        "context_with_next_sentence": true
    },
    {
        "source_sentence": "次據毘鉢舍那法明其定義說次一頌，謂依多境名為眾觀。",
        "from": "T31n1607_001:0776b23_12",
        "context_with_next_sentence": true
    },
    {
        "source_sentence": "所言彼者，謂與彼二俱相屬著，即奢摩他及所緣字。",
        "from": "T31n1607_001:0776b24_15",
        "context_with_next_sentence": true
    },
    {
        "source_sentence": "是依奢摩他得毘鉢舍那，依於字處所有諸義起諸觀故。",
        "from": "T31n1607_001:0776b26_2",
        "context_with_next_sentence": true
    },
    {
        "source_sentence": "於寂止處所有眾義依仗於字，謂緣眾義而起觀察名為眾觀。",
        "from": "T31n1607_001:0776b27_9",
        "context_with_next_sentence": true
    },
    {
        "source_sentence": "名一二分定者，或時但有寂處而無眾觀，或有眾觀而非寂處，或時俱有，應知即是止觀雙運。",
        "from": "T31n1607_001:0776b29_12",
        "context_with_next_sentence": true
    },
    {
        "source_sentence": "又奢摩他、毘鉢舍那有二種障，謂麁重障及見障，應知二定是此對治，如次應配。",
        "from": "T31n1607_001:0776c02_9",
        "context_with_next_sentence": true
    },
    {
        "source_sentence": "何故此二名長善方便？",
        "from": "T31n1607_001:0776c02_19",
        "context_with_next_sentence": true
    },
    {
        "source_sentence": "能長善法之方便故。",
        "from": "T31n1607_001:0776c03_8",
        "context_with_next_sentence": true
    },
    {
        "source_sentence": "云何令方便法得善清淨耶？",
        "from": "T31n1607_001:0776c04_2",
        "context_with_next_sentence": true
    },
    {
        "source_sentence": "頌曰：",
        "from": "T31n1607_001:0776c04_5",
        "context_with_next_sentence": true
    },
    {
        "source_sentence": "此清淨應知，　　謂修三種相，",
        "from": "T31n1607_001:0776c05_0",
        "context_with_next_sentence": true
    },
    {
        "source_sentence": "寂止策舉捨，　　隨次第應知。",
        "from": "T31n1607_001:0776c06_13",
        "context_with_next_sentence": true
    },
    {
        "source_sentence": "若心沈恐沒，　　於妙事起緣；",
        "from": "T31n1607_001:0776c07_13",
        "context_with_next_sentence": true
    },
    {
        "source_sentence": "若掉恐舉生，　　厭背令除滅。",
        "from": "T31n1607_001:0776c08_13",
        "context_with_next_sentence": true
    },
    {
        "source_sentence": "遠離於沈掉，　　其心住於捨，",
        "from": "T31n1607_001:0776c09_0",
        "context_with_next_sentence": true
    },
    {
        "source_sentence": "無功任運流，　　恒修三種相。",
        "from": "T31n1607_001:0776c10_13",
        "context_with_next_sentence": true
    },
    {
        "source_sentence": "定者修三相，　　不獨偏修一，",
        "from": "T31n1607_001:0776c11_0",
        "context_with_next_sentence": true
    },
    {
        "source_sentence": "為遮沈等失，　　復為淨其心。",
        "from": "T31n1607_001:0776c12_13",
        "context_with_next_sentence": true
    },
    {
        "source_sentence": "釋曰：",
        "from": "T31n1607_001:0776c13_2",
        "context_with_next_sentence": true
    },
    {
        "source_sentence": "為答前問，求淨定者修三種相。",
        "from": "T31n1607_001:0776c13_16",
        "context_with_next_sentence": true
    },
    {
        "source_sentence": "云何為三？",
        "from": "T31n1607_001:0776c14_1",
        "context_with_next_sentence": true
    },
    {
        "source_sentence": "謂止、舉、捨。",
        "from": "T31n1607_001:0776c14_8",
        "context_with_next_sentence": true
    },
    {
        "source_sentence": "復云何修？",
        "from": "T31n1607_001:0776c14_13",
        "context_with_next_sentence": true
    },
    {
        "source_sentence": "隨次第應知。",
        "from": "T31n1607_001:0776c14_19",
        "context_with_next_sentence": true
    },
    {
        "source_sentence": "隨其惑障生起之時，應次修習。",
        "from": "T31n1607_001:0776c15_11",
        "context_with_next_sentence": true
    },
    {
        "source_sentence": "在於何時？",
        "from": "T31n1607_001:0776c15_16",
        "context_with_next_sentence": true
    },
    {
        "source_sentence": "復修何相？",
        "from": "T31n1607_001:0776c16_1",
        "context_with_next_sentence": true
    },
    {
        "source_sentence": "且辯策舉相。",
        "from": "T31n1607_001:0776c16_7",
        "context_with_next_sentence": true
    },
    {
        "source_sentence": "若心沈恐沒定者修三相，如下當知。",
        "from": "T31n1607_001:0776c17_3",
        "context_with_next_sentence": true
    },
    {
        "source_sentence": "若心沈沒可修策舉相。",
        "from": "T31n1607_001:0776c17_13",
        "context_with_next_sentence": true
    },
    {
        "source_sentence": "何者是耶？",
        "from": "T31n1607_001:0776c17_18",
        "context_with_next_sentence": true
    },
    {
        "source_sentence": "於妙事起緣令心喜為相。",
        "from": "T31n1607_001:0776c18_9",
        "context_with_next_sentence": true
    },
    {
        "source_sentence": "又寂止相者，若心掉舉、或恐掉舉應修寂處。",
        "from": "T31n1607_001:0776c19_10",
        "context_with_next_sentence": true
    },
    {
        "source_sentence": "此云何？",
        "from": "T31n1607_001:0776c19_14",
        "context_with_next_sentence": true
    },
    {
        "source_sentence": "修厭背，令除滅。",
        "from": "T31n1607_001:0776c20_1",
        "context_with_next_sentence": true
    },
    {
        "source_sentence": "於所緣境極生厭惡，於自內心令過止息。",
        "from": "T31n1607_001:0776c20_19",
        "context_with_next_sentence": true
    },
    {
        "source_sentence": "捨相者，謂離沈掉。",
        "from": "T31n1607_001:0776c21_8",
        "context_with_next_sentence": true
    },
    {
        "source_sentence": "於何心中？",
        "from": "T31n1607_001:0776c21_13",
        "context_with_next_sentence": true
    },
    {
        "source_sentence": "謂心住捨。",
        "from": "T31n1607_001:0776c21_18",
        "context_with_next_sentence": true
    },
    {
        "source_sentence": "此捨相者，即是無功任運流恒修三種相。",
        "from": "T31n1607_001:0776c22_16",
        "context_with_next_sentence": true
    },
    {
        "source_sentence": "如是次第修三相時，諸習定者得清淨相。",
        "from": "T31n1607_001:0776c23_15",
        "context_with_next_sentence": true
    },
    {
        "source_sentence": "又奢摩他等即是定者，於此三相不獨修一。",
        "from": "T31n1607_001:0776c24_15",
        "context_with_next_sentence": true
    },
    {
        "source_sentence": "何以故？",
        "from": "T31n1607_001:0776c25_1",
        "context_with_next_sentence": true
    },
    {
        "source_sentence": "為遮沈等失。",
        "from": "T31n1607_001:0776c25_7",
        "context_with_next_sentence": true
    },
    {
        "source_sentence": "復為淨其心，若但修止內心沈沒，既沈沒時便應策舉。",
        "from": "T31n1607_001:0776c26_12",
        "context_with_next_sentence": true
    },
    {
        "source_sentence": "若因策舉心掉散者，觀不淨境令生厭離。",
        "from": "T31n1607_001:0776c27_12",
        "context_with_next_sentence": true
    },
    {
        "source_sentence": "於此捨相正修習時，名為正定能盡有漏，由此遂令心極清淨。",
        "from": "T31n1607_001:0776c29_1",
        "context_with_next_sentence": true
    },
    {
        "source_sentence": "應知此中皆是隨順正經文句，如理應思。",
        "from": "T31n1607_001:0776c29_19",
        "context_with_next_sentence": true
    },
    {
        "source_sentence": "頌曰：",
        "from": "T31n1607_001:0777a01_2",
        "context_with_next_sentence": true
    },
    {
        "source_sentence": "出離并愛樂，　　正住有堪能，",
        "from": "T31n1607_001:0777a02_0",
        "context_with_next_sentence": true
    },
    {
        "source_sentence": "此障惑皆除，　　定者心清淨。",
        "from": "T31n1607_001:0777a03_13",
        "context_with_next_sentence": true
    },
    {
        "source_sentence": "釋曰：",
        "from": "T31n1607_001:0777a04_2",
        "context_with_next_sentence": true
    },
    {
        "source_sentence": "此明清淨之益，依《去塵經》說。",
        "from": "T31n1607_001:0777a04_17",
        "context_with_next_sentence": true
    },
    {
        "source_sentence": "佛告諸苾芻：",
        "from": "T31n1607_001:0777a05_1",
        "context_with_next_sentence": true
    },
    {
        "source_sentence": "「若人欲求內心淨，時有惑障現前不能除滅。",
        "from": "T31n1607_001:0777a06_1",
        "context_with_next_sentence": true
    },
    {
        "source_sentence": "欲斷除者，先於不善業道勿造大過，息罪惡見而求出家希求出離。",
        "from": "T31n1607_001:0777a07_11",
        "context_with_next_sentence": true
    },
    {
        "source_sentence": "若處中煩惱欲瞋害意，起惡尋思障勝愛樂，能除此障說愛樂言。",
        "from": "T31n1607_001:0777a09_2",
        "context_with_next_sentence": true
    },
    {
        "source_sentence": "若有微細眷屬尋思、世間尋思、不死尋思障其正住，對治此故說正住言。",
        "from": "T31n1607_001:0777a10_14",
        "context_with_next_sentence": true
    },
    {
        "source_sentence": "若有功用方入定者，此定即非堪任之性。",
        "from": "T31n1607_001:0777a11_13",
        "context_with_next_sentence": true
    },
    {
        "source_sentence": "若能除此，顯有堪任能除於惑，說堪能言。",
        "from": "T31n1607_001:0777a12_12",
        "context_with_next_sentence": true
    },
    {
        "source_sentence": "」此顯淨定之人得四種勝益。",
        "from": "T31n1607_001:0777a13_5",
        "context_with_next_sentence": true
    },
    {
        "source_sentence": "云何修定人果？",
        "from": "T31n1607_001:0777a13_12",
        "context_with_next_sentence": true
    },
    {
        "source_sentence": "頌曰：",
        "from": "T31n1607_001:0777a13_15",
        "context_with_next_sentence": true
    },
    {
        "source_sentence": "於此定門中，　　所說正修習，",
        "from": "T31n1607_001:0777a14_0",
        "context_with_next_sentence": true
    },
    {
        "source_sentence": "俗定皆明了，　　亦知出世定。",
        "from": "T31n1607_001:0777a15_13",
        "context_with_next_sentence": true
    },
    {
        "source_sentence": "此頌意顯修習奢摩他、毘鉢舍那者獲現果故。",
        "from": "T31n1607_001:0777a17_1",
        "context_with_next_sentence": true
    },
    {
        "source_sentence": "若人能依所說定相修習之時，得諸世間勝果圓滿及出世果，如前已說。",
        "from": "T31n1607_001:0777a18_13",
        "context_with_next_sentence": true
    },
    {
        "source_sentence": "問曰：",
        "from": "T31n1607_001:0777a19_2",
        "context_with_next_sentence": true
    },
    {
        "source_sentence": "如上所說欲明何事？",
        "from": "T31n1607_001:0777a19_11",
        "context_with_next_sentence": true
    },
    {
        "source_sentence": "答曰：",
        "from": "T31n1607_001:0777a19_14",
        "context_with_next_sentence": true
    },
    {
        "source_sentence": "顯意樂依處，　　本依及正依，",
        "from": "T31n1607_001:0777a20_0",
        "context_with_next_sentence": true
    },
    {
        "source_sentence": "世間定圓滿，　　并了於出世。",
        "from": "T31n1607_001:0777a21_13",
        "context_with_next_sentence": true
    },
    {
        "source_sentence": "釋曰：",
        "from": "T31n1607_001:0777a22_2",
        "context_with_next_sentence": true
    },
    {
        "source_sentence": "略說義周，為會前事故說斯頌。",
        "from": "T31n1607_001:0777a22_16",
        "context_with_next_sentence": true
    },
    {
        "source_sentence": "如最初云：",
        "from": "T31n1607_001:0777a23_1",
        "context_with_next_sentence": true
    },
    {
        "source_sentence": "求脫者為顯意樂圓滿，積集者依處圓滿。",
        "from": "T31n1607_001:0777a23_19",
        "context_with_next_sentence": true
    },
    {
        "source_sentence": "此明有心修定，必須依託積集資糧故。",
        "from": "T31n1607_001:0777a24_16",
        "context_with_next_sentence": true
    },
    {
        "source_sentence": "於住勤修習者，顯本依圓滿。",
        "from": "T31n1607_001:0777a25_10",
        "context_with_next_sentence": true
    },
    {
        "source_sentence": "如經中說：",
        "from": "T31n1607_001:0777a25_15",
        "context_with_next_sentence": true
    },
    {
        "source_sentence": "佛告諸苾芻：",
        "from": "T31n1607_001:0777a26_1",
        "context_with_next_sentence": true
    },
    {
        "source_sentence": "「汝等先當依定能盡有漏，是我所說。",
        "from": "T31n1607_001:0777a26_18",
        "context_with_next_sentence": true
    },
    {
        "source_sentence": "若欲求出生死海者，離於正定無別方便。",
        "from": "T31n1607_001:0777a27_15",
        "context_with_next_sentence": true
    },
    {
        "source_sentence": "」得三圓滿者，顯正依圓滿，明師資承稟決定可依。",
        "from": "T31n1607_001:0777a28_18",
        "context_with_next_sentence": true
    },
    {
        "source_sentence": "有依修定人者，此顯修習圓滿。",
        "from": "T31n1607_001:0777a29_12",
        "context_with_next_sentence": true
    },
    {
        "source_sentence": "諸有智者如前所說，遠離放逸正修行時，世間諸定悉皆圓滿，及出世間咸能證悟，顯得果圓滿。",
        "from": "T31n1607_001:0777b02_16",
        "context_with_next_sentence": true
    },
    {
        "source_sentence": "六門教授習定論一卷",
        "from": "T31n1607_001:0777b03_100",
        "context_with_next_sentence": false
    }
]