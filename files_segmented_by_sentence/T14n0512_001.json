[
    {
        "source_sentence": "佛說淨飯王般涅槃經",
        "from": "T14n0512_001:0781a23_0",
        "context_with_next_sentence": true
    },
    {
        "source_sentence": "宋居士沮渠京聲譯",
        "from": "T14n0512_001:0781a25_0",
        "context_with_next_sentence": true
    },
    {
        "source_sentence": "如是我聞：一時，佛住王舍城耆闍崛山中，與",
        "from": "T14n0512_001:0781a26_0",
        "context_with_next_sentence": true
    },
    {
        "source_sentence": "大比丘眾俱。",
        "from": "T14n0512_001:0781a27_5",
        "context_with_next_sentence": true
    },
    {
        "source_sentence": "爾時，世尊光明韑韑，喻若日出照明世間。",
        "from": "T14n0512_001:0781a28_5",
        "context_with_next_sentence": true
    },
    {
        "source_sentence": "時，舍夷國王名曰淨飯——治以正法，禮德仁義，常行慈心——時被重病——身中四大，同時俱作——殘害其體，支節欲解，喘息不定，如駃水流。",
        "from": "T14n0512_001:0781b02_7",
        "context_with_next_sentence": true
    },
    {
        "source_sentence": "輔相宣令國中明醫，皆悉集會，瞻王所疾，隨病授藥，種種療治，無能愈者，瑞應已至，將死不久。",
        "from": "T14n0512_001:0781b04_12",
        "context_with_next_sentence": true
    },
    {
        "source_sentence": "時王煩躁，轉側不停，如少水魚。",
        "from": "T14n0512_001:0781b05_8",
        "context_with_next_sentence": true
    },
    {
        "source_sentence": "夫人、婇女見其如是，益更愁惱。",
        "from": "T14n0512_001:0781b06_3",
        "context_with_next_sentence": true
    },
    {
        "source_sentence": "時白飯王、斛飯王、大稱王等，及諸群臣同發聲言：",
        "from": "T14n0512_001:0781b07_6",
        "context_with_next_sentence": true
    },
    {
        "source_sentence": "「今王設崩，永失覆護，國將虛弱。",
        "from": "T14n0512_001:0781b08_2",
        "context_with_next_sentence": true
    },
    {
        "source_sentence": "」王身戰動，脣口乾燥，語聲數絕，眩目淚下。",
        "from": "T14n0512_001:0781b09_2",
        "context_with_next_sentence": true
    },
    {
        "source_sentence": "時諸王等皆以敬意，長跪叉手，同共白言：",
        "from": "T14n0512_001:0781b10_2",
        "context_with_next_sentence": true
    },
    {
        "source_sentence": "「大王素性，不好作惡，經彈指頃，積德無厭，護養人民，莫不得安，名聞十方。",
        "from": "T14n0512_001:0781b11_17",
        "context_with_next_sentence": true
    },
    {
        "source_sentence": "大王今日，何故愁惱？",
        "from": "T14n0512_001:0781b12_7",
        "context_with_next_sentence": true
    },
    {
        "source_sentence": "」時淨飯王語聲輒出，告諸王曰：",
        "from": "T14n0512_001:0781b13_3",
        "context_with_next_sentence": true
    },
    {
        "source_sentence": "「我命雖逝，不以為苦，但恨不見我子悉達，又恨不見次子難陀，以除貪婬世間諸欲；",
        "from": "T14n0512_001:0781b15_3",
        "context_with_next_sentence": true
    },
    {
        "source_sentence": "復恨不見斛飯王子阿難陀者，持佛法藏，一言不失；",
        "from": "T14n0512_001:0781b16_8",
        "context_with_next_sentence": true
    },
    {
        "source_sentence": "又恨不見孫子羅云，年雖幼稚，神足純備，戒行無缺。",
        "from": "T14n0512_001:0781b17_13",
        "context_with_next_sentence": true
    },
    {
        "source_sentence": "吾設得見是諸子等，我病雖篤，未離生死，不以為苦。",
        "from": "T14n0512_001:0781b18_18",
        "context_with_next_sentence": true
    },
    {
        "source_sentence": "」諸在王邊，聞如是語，莫不啼泣，淚下如雨。",
        "from": "T14n0512_001:0781b19_18",
        "context_with_next_sentence": true
    },
    {
        "source_sentence": "時白飯王，答淨飯王言：",
        "from": "T14n0512_001:0781b20_9",
        "context_with_next_sentence": true
    },
    {
        "source_sentence": "「我聞世尊在王舍城耆闍崛山中，去此懸遠，五十由旬。",
        "from": "T14n0512_001:0781b21_15",
        "context_with_next_sentence": true
    },
    {
        "source_sentence": "王今轉羸，設遣使者，道路懸邈，懼恐遲晚，無所加益。",
        "from": "T14n0512_001:0781b23_1",
        "context_with_next_sentence": true
    },
    {
        "source_sentence": "唯願大王莫大愁悒、懸念諸子。",
        "from": "T14n0512_001:0781b23_15",
        "context_with_next_sentence": true
    },
    {
        "source_sentence": "」時，淨飯王聞是語已，垂淚而言，答白飯王：",
        "from": "T14n0512_001:0781b24_15",
        "context_with_next_sentence": true
    },
    {
        "source_sentence": "「我子等輩，雖復遼遠，意望不斷。",
        "from": "T14n0512_001:0781b25_11",
        "context_with_next_sentence": true
    },
    {
        "source_sentence": "所以者何？",
        "from": "T14n0512_001:0781b25_16",
        "context_with_next_sentence": true
    },
    {
        "source_sentence": "我子成佛，以大慈悲，恒以神通——天眼徹視，天耳洞聽——救接眾生應可度者，如有百千萬億眾生為水所溺，以慈愍心為作船筏而度脫之，終不勞疲。",
        "from": "T14n0512_001:0781b29_4",
        "context_with_next_sentence": true
    },
    {
        "source_sentence": "譬如有人為賊所圍，或值怨敵，惶怖失計，不望自濟，唯求救護，依有勢者，欲從恐難而得解脫；",
        "from": "T14n0512_001:0781c02_7",
        "context_with_next_sentence": true
    },
    {
        "source_sentence": "譬如有人時得重病，欲得良醫以療其疾；",
        "from": "T14n0512_001:0781c03_7",
        "context_with_next_sentence": true
    },
    {
        "source_sentence": "如我今日望見世尊，亦復如是。",
        "from": "T14n0512_001:0781c04_3",
        "context_with_next_sentence": true
    },
    {
        "source_sentence": "所以然者？",
        "from": "T14n0512_001:0781c04_8",
        "context_with_next_sentence": true
    },
    {
        "source_sentence": "世尊晝夜，常以三時，恒以天眼，觀於眾生應受化者，以慈愍心，如母念子。",
        "from": "T14n0512_001:0781c06_3",
        "context_with_next_sentence": true
    },
    {
        "source_sentence": "」爾時，世尊在靈鷲山，天耳遙聞迦維羅衛大城之中父王悒遲及諸王言，即以天眼遙見父王病臥著床，羸困憔悴，命欲向終，知父渴仰欲見諸子。",
        "from": "T14n0512_001:0781c09_11",
        "context_with_next_sentence": true
    },
    {
        "source_sentence": "爾時，世尊告難陀曰：",
        "from": "T14n0512_001:0781c10_9",
        "context_with_next_sentence": true
    },
    {
        "source_sentence": "「父王淨飯勝世間王，是我曹父。",
        "from": "T14n0512_001:0781c11_3",
        "context_with_next_sentence": true
    },
    {
        "source_sentence": "今得重病，宜當往見，餘命少在，時嚴速發。",
        "from": "T14n0512_001:0781c12_3",
        "context_with_next_sentence": true
    },
    {
        "source_sentence": "我曹應往，及命存在，得與相見，令王願滿。",
        "from": "T14n0512_001:0781c13_4",
        "context_with_next_sentence": true
    },
    {
        "source_sentence": "」難陀受教，長跪作禮：",
        "from": "T14n0512_001:0781c13_15",
        "context_with_next_sentence": true
    },
    {
        "source_sentence": "「唯然，世尊！",
        "from": "T14n0512_001:0781c13_22",
        "context_with_next_sentence": true
    },
    {
        "source_sentence": "淨飯王者，是我曹父，所作奇特，能生聖子，利益世間，今宜往詣，報育養恩。",
        "from": "T14n0512_001:0781c15_14",
        "context_with_next_sentence": true
    },
    {
        "source_sentence": "」阿難合掌前白佛言：",
        "from": "T14n0512_001:0781c16_4",
        "context_with_next_sentence": true
    },
    {
        "source_sentence": "「我隨世尊貪共相見。",
        "from": "T14n0512_001:0781c16_14",
        "context_with_next_sentence": true
    },
    {
        "source_sentence": "淨飯王者是我伯父，聽我出家為佛弟子，得佛為師，是故欲往。",
        "from": "T14n0512_001:0781c18_3",
        "context_with_next_sentence": true
    },
    {
        "source_sentence": "」羅云復前而白佛言：",
        "from": "T14n0512_001:0781c18_13",
        "context_with_next_sentence": true
    },
    {
        "source_sentence": "「世尊雖是我父，棄國求道，我蒙祖王育養成就而得出家，是故欲往奉覲祖王。",
        "from": "T14n0512_001:0781c20_10",
        "context_with_next_sentence": true
    },
    {
        "source_sentence": "」佛言：",
        "from": "T14n0512_001:0781c20_14",
        "context_with_next_sentence": true
    },
    {
        "source_sentence": "「善哉，善哉！",
        "from": "T14n0512_001:0781c20_21",
        "context_with_next_sentence": true
    },
    {
        "source_sentence": "宜知是時，令王願滿。",
        "from": "T14n0512_001:0781c21_8",
        "context_with_next_sentence": true
    },
    {
        "source_sentence": "」於是，世尊即以神足，猶如鴈王踊身虛空，忽然而現在迦維羅衛，放大光明。",
        "from": "T14n0512_001:0781c23_16",
        "context_with_next_sentence": true
    },
    {
        "source_sentence": "國中人民遙見佛來，皆共舉聲，涕淚而言：",
        "from": "T14n0512_001:0781c24_16",
        "context_with_next_sentence": true
    },
    {
        "source_sentence": "「設大王崩，舍夷國名必絕滅矣。",
        "from": "T14n0512_001:0781c25_11",
        "context_with_next_sentence": true
    },
    {
        "source_sentence": "」城中人民向佛啼哭，白世尊言：",
        "from": "T14n0512_001:0781c26_7",
        "context_with_next_sentence": true
    },
    {
        "source_sentence": "「爾時，太子踰出宮城，詣藍毘樹下而坐思惟，父王見之，稽首敬禮。",
        "from": "T14n0512_001:0781c27_17",
        "context_with_next_sentence": true
    },
    {
        "source_sentence": "大王如是命斷不久，唯願如來宜可時往及共相見。",
        "from": "T14n0512_001:0781c29_3",
        "context_with_next_sentence": true
    },
    {
        "source_sentence": "」國中人民宛轉自撲，哽咽啼哭，中有自絕瓔珞者，中有自裂壞衣服者，中有自㨑拔其髮者，中有取灰土而自坌者，痛徹骨髓，猶癲狂人。",
        "from": "T14n0512_001:0782a03_8",
        "context_with_next_sentence": true
    },
    {
        "source_sentence": "佛見是已，諫國中人：",
        "from": "T14n0512_001:0782a03_18",
        "context_with_next_sentence": true
    },
    {
        "source_sentence": "「無常別離，古今有是。",
        "from": "T14n0512_001:0782a04_8",
        "context_with_next_sentence": true
    },
    {
        "source_sentence": "汝等諸人！",
        "from": "T14n0512_001:0782a04_13",
        "context_with_next_sentence": true
    },
    {
        "source_sentence": "當思念之，生死為苦，唯道是真。",
        "from": "T14n0512_001:0782a05_8",
        "context_with_next_sentence": true
    },
    {
        "source_sentence": "」佛以法雨灌眾生心，以種種法而開解之。",
        "from": "T14n0512_001:0782a06_8",
        "context_with_next_sentence": true
    },
    {
        "source_sentence": "於是世尊即以十力、四無所畏、十八不共諸佛之法，放大光明；",
        "from": "T14n0512_001:0782a08_8",
        "context_with_next_sentence": true
    },
    {
        "source_sentence": "更復重以三十二相、八十種好，放大光明；",
        "from": "T14n0512_001:0782a09_7",
        "context_with_next_sentence": true
    },
    {
        "source_sentence": "以從無量阿僧祇劫所作功德，放大光明。",
        "from": "T14n0512_001:0782a10_7",
        "context_with_next_sentence": true
    },
    {
        "source_sentence": "其光照曜，內外通達，周遍國界。",
        "from": "T14n0512_001:0782a11_2",
        "context_with_next_sentence": true
    },
    {
        "source_sentence": "光照王身，患苦得安，王遂怪言：",
        "from": "T14n0512_001:0782a11_17",
        "context_with_next_sentence": true
    },
    {
        "source_sentence": "「是何光耶？",
        "from": "T14n0512_001:0782a12_2",
        "context_with_next_sentence": true
    },
    {
        "source_sentence": "為日月光、諸天光乎？",
        "from": "T14n0512_001:0782a12_12",
        "context_with_next_sentence": true
    },
    {
        "source_sentence": "光觸我身，如天栴檀，令我身中患苦得息。",
        "from": "T14n0512_001:0782a13_12",
        "context_with_next_sentence": true
    },
    {
        "source_sentence": "我遂疑怪，儻是我子悉達來也，先現光明，是其瑞耳！",
        "from": "T14n0512_001:0782a14_17",
        "context_with_next_sentence": true
    },
    {
        "source_sentence": "」時，大稱王從外入宮，白大王言：",
        "from": "T14n0512_001:0782a15_14",
        "context_with_next_sentence": true
    },
    {
        "source_sentence": "「世尊已來，將諸弟子阿難、難陀、羅云之等，乘空來至，王宜歡喜，捨愁毒心。",
        "from": "T14n0512_001:0782a17_9",
        "context_with_next_sentence": true
    },
    {
        "source_sentence": "」王聞佛來，敬意踊躍，不覺起坐。",
        "from": "T14n0512_001:0782a18_4",
        "context_with_next_sentence": true
    },
    {
        "source_sentence": "須臾之頃，佛便入宮。",
        "from": "T14n0512_001:0782a18_14",
        "context_with_next_sentence": true
    },
    {
        "source_sentence": "王見佛到，遙舉兩手，接足而言：",
        "from": "T14n0512_001:0782a19_9",
        "context_with_next_sentence": true
    },
    {
        "source_sentence": "「唯願如來手觸我身，令我得安。",
        "from": "T14n0512_001:0782a20_4",
        "context_with_next_sentence": true
    },
    {
        "source_sentence": "為病所困，如壓麻油，痛不可忍，我命將逝，寧可還反？",
        "from": "T14n0512_001:0782a21_9",
        "context_with_next_sentence": true
    },
    {
        "source_sentence": "我今最後得見世尊，痛恨即除。",
        "from": "T14n0512_001:0782a22_4",
        "context_with_next_sentence": true
    },
    {
        "source_sentence": "」佛知父王病重羸瘦，色變難識，覩見形體憔悴叵看。",
        "from": "T14n0512_001:0782a23_8",
        "context_with_next_sentence": true
    },
    {
        "source_sentence": "佛告難陀：",
        "from": "T14n0512_001:0782a23_13",
        "context_with_next_sentence": true
    },
    {
        "source_sentence": "「觀王本時形體巍巍，顏色端正，名聲遠聞，今得重病，乃不可識；",
        "from": "T14n0512_001:0782a25_6",
        "context_with_next_sentence": true
    },
    {
        "source_sentence": "端正形容、勇健之名，今何所在？",
        "from": "T14n0512_001:0782a26_1",
        "context_with_next_sentence": true
    },
    {
        "source_sentence": "」爾時，淨飯王一心合掌，歎世尊言：",
        "from": "T14n0512_001:0782a26_18",
        "context_with_next_sentence": true
    },
    {
        "source_sentence": "「汝願已成就，　　亦滿眾生願，",
        "from": "T14n0512_001:0782a27_0",
        "context_with_next_sentence": true
    },
    {
        "source_sentence": "我今得重病，　　願佛度我厄。",
        "from": "T14n0512_001:0782a28_13",
        "context_with_next_sentence": true
    },
    {
        "source_sentence": "嚴飾瞿曇種，　　汝為甚奇特，",
        "from": "T14n0512_001:0782a29_0",
        "context_with_next_sentence": true
    },
    {
        "source_sentence": "末世說正法，　　無護而作護。",
        "from": "T14n0512_001:0782b01_13",
        "context_with_next_sentence": true
    },
    {
        "source_sentence": "法王以法味，　　灌澤諸眾生，",
        "from": "T14n0512_001:0782b02_0",
        "context_with_next_sentence": true
    },
    {
        "source_sentence": "如是後世人，　　我子極慈孝。",
        "from": "T14n0512_001:0782b03_13",
        "context_with_next_sentence": true
    },
    {
        "source_sentence": "人中之上寶，　　名達大千界，",
        "from": "T14n0512_001:0782b04_0",
        "context_with_next_sentence": true
    },
    {
        "source_sentence": "上至淨居天，　　獨步無等雙。",
        "from": "T14n0512_001:0782b05_13",
        "context_with_next_sentence": true
    },
    {
        "source_sentence": "」佛言：",
        "from": "T14n0512_001:0782b06_2",
        "context_with_next_sentence": true
    },
    {
        "source_sentence": "「唯願父王莫復愁悒！",
        "from": "T14n0512_001:0782b06_12",
        "context_with_next_sentence": true
    },
    {
        "source_sentence": "所以然者？",
        "from": "T14n0512_001:0782b06_17",
        "context_with_next_sentence": true
    },
    {
        "source_sentence": "道德純備，無有缺減。",
        "from": "T14n0512_001:0782b07_7",
        "context_with_next_sentence": true
    },
    {
        "source_sentence": "」佛從袈裟裏出金色臂，掌如蓮華，即以手著父王額上：",
        "from": "T14n0512_001:0782b08_12",
        "context_with_next_sentence": true
    },
    {
        "source_sentence": "「王是清淨、戒行之人，心垢已離，今應歡悅，不宜煩惱；",
        "from": "T14n0512_001:0782b09_18",
        "context_with_next_sentence": true
    },
    {
        "source_sentence": "當諦思念諸經法義，於不牢固得堅固志，已種善根。",
        "from": "T14n0512_001:0782b11_3",
        "context_with_next_sentence": true
    },
    {
        "source_sentence": "是故，大王！",
        "from": "T14n0512_001:0782b11_9",
        "context_with_next_sentence": true
    },
    {
        "source_sentence": "宜當歡喜，命雖欲終，自可寬意。",
        "from": "T14n0512_001:0782b12_3",
        "context_with_next_sentence": true
    },
    {
        "source_sentence": "」時，大稱王以恭敬心白淨飯王言：",
        "from": "T14n0512_001:0782b12_19",
        "context_with_next_sentence": true
    },
    {
        "source_sentence": "「佛是王子，神力具足，無與等者；",
        "from": "T14n0512_001:0782b13_15",
        "context_with_next_sentence": true
    },
    {
        "source_sentence": "次子難陀，亦是王子，已度生死諸欲之海，四道無礙；",
        "from": "T14n0512_001:0782b14_18",
        "context_with_next_sentence": true
    },
    {
        "source_sentence": "斛飯王子阿難陀者，已服法味，佛所說法猶若淵海，一句不忘，悉總持之；",
        "from": "T14n0512_001:0782b16_15",
        "context_with_next_sentence": true
    },
    {
        "source_sentence": "王孫羅云，道德純備，逮諸禪定，成四道果：",
        "from": "T14n0512_001:0782b17_16",
        "context_with_next_sentence": true
    },
    {
        "source_sentence": "是四子等，已壞魔網。",
        "from": "T14n0512_001:0782b18_7",
        "context_with_next_sentence": true
    },
    {
        "source_sentence": "」時，淨飯王聞是語已，歡喜踊躍，不能自勝，即以自手捉於佛手，著其心上。",
        "from": "T14n0512_001:0782b20_2",
        "context_with_next_sentence": true
    },
    {
        "source_sentence": "王於臥處仰向合掌，白世尊言：",
        "from": "T14n0512_001:0782b20_16",
        "context_with_next_sentence": true
    },
    {
        "source_sentence": "「我瞻如來目𥇒不眴，視之無厭，我願已滿，心意踊躍，從是取別。",
        "from": "T14n0512_001:0782b22_7",
        "context_with_next_sentence": true
    },
    {
        "source_sentence": "如來、至真多所饒益，其有得見、聞所說者，此輩之等皆是有相、大功德人。",
        "from": "T14n0512_001:0782b24_3",
        "context_with_next_sentence": true
    },
    {
        "source_sentence": "今日世尊是我之子，接遇過多，不見捐棄。",
        "from": "T14n0512_001:0782b25_3",
        "context_with_next_sentence": true
    },
    {
        "source_sentence": "」王於臥處合掌心，禮世尊足下，時佛手掌故在王心，無常對至，命盡氣絕，忽就後世。",
        "from": "T14n0512_001:0782b27_3",
        "context_with_next_sentence": true
    },
    {
        "source_sentence": "於是諸釋㘁咷啼哭，舉身自撲，兩手拍地，解髻亂髮，同發聲言：",
        "from": "T14n0512_001:0782b28_13",
        "context_with_next_sentence": true
    },
    {
        "source_sentence": "「永失覆蓋。",
        "from": "T14n0512_001:0782b28_19",
        "context_with_next_sentence": true
    },
    {
        "source_sentence": "」中有自絕瓔珞者，中有自裂壞衣服者，中有取灰土而自坌者，中有自總拔其髮者，中有說王順政治國不枉人民者，中有復言：",
        "from": "T14n0512_001:0782c03_1",
        "context_with_next_sentence": true
    },
    {
        "source_sentence": "「諸小國等失其覆護！",
        "from": "T14n0512_001:0782c03_11",
        "context_with_next_sentence": true
    },
    {
        "source_sentence": "王中尊王今已崩背，國失威神。",
        "from": "T14n0512_001:0782c04_6",
        "context_with_next_sentence": true
    },
    {
        "source_sentence": "」時，諸釋子以眾香汁洗浴王身，纏以劫波育㲲及諸繒帛，而以棺斂；",
        "from": "T14n0512_001:0782c05_17",
        "context_with_next_sentence": true
    },
    {
        "source_sentence": "作師子座七寶莊挍，真珠羅網垂繞其傍，便舉棺置於師子座上，散華燒香。",
        "from": "T14n0512_001:0782c07_16",
        "context_with_next_sentence": true
    },
    {
        "source_sentence": "佛共難陀在喪頭前肅恭而立，阿難、羅云住在喪足。",
        "from": "T14n0512_001:0782c09_2",
        "context_with_next_sentence": true
    },
    {
        "source_sentence": "難陀長跪，白佛言：",
        "from": "T14n0512_001:0782c09_11",
        "context_with_next_sentence": true
    },
    {
        "source_sentence": "「父王養我，願聽難陀擔父王棺。",
        "from": "T14n0512_001:0782c10_5",
        "context_with_next_sentence": true
    },
    {
        "source_sentence": "」阿難合掌，前白佛言：",
        "from": "T14n0512_001:0782c10_16",
        "context_with_next_sentence": true
    },
    {
        "source_sentence": "「唯願聽我擔伯父棺。",
        "from": "T14n0512_001:0782c11_5",
        "context_with_next_sentence": true
    },
    {
        "source_sentence": "」羅云復前，而白佛言：",
        "from": "T14n0512_001:0782c11_16",
        "context_with_next_sentence": true
    },
    {
        "source_sentence": "「唯願聽我擔祖王棺。",
        "from": "T14n0512_001:0782c12_5",
        "context_with_next_sentence": true
    },
    {
        "source_sentence": "」爾時，世尊念當來世，人民兇暴，不報父母育養之恩。",
        "from": "T14n0512_001:0782c14_4",
        "context_with_next_sentence": true
    },
    {
        "source_sentence": "為是不孝之者，為是當來眾生之等，設禮法故，如來躬身自欲擔於父王之棺，即時三千大千世界六種震動，一切眾山駊騀涌沒，如水上船。",
        "from": "T14n0512_001:0782c17_11",
        "context_with_next_sentence": true
    },
    {
        "source_sentence": "爾時欲界一切諸天與無央數百千眷屬，俱來赴喪：",
        "from": "T14n0512_001:0782c18_15",
        "context_with_next_sentence": true
    },
    {
        "source_sentence": "北方天王毘沙門，將諸夜叉、鬼神之等億百千眾，俱來赴喪；",
        "from": "T14n0512_001:0782c20_6",
        "context_with_next_sentence": true
    },
    {
        "source_sentence": "東方天王提頭賴吒，從諸伎樂鬼神之等億百千眾，俱來赴喪；",
        "from": "T14n0512_001:0782c21_14",
        "context_with_next_sentence": true
    },
    {
        "source_sentence": "南方天王毘樓勒叉，從鳩槃荼鬼神之等億百千眾，俱來赴喪；",
        "from": "T14n0512_001:0783a01_6",
        "context_with_next_sentence": true
    },
    {
        "source_sentence": "西方天王毘留婆叉，從諸龍神億百千眾，俱來赴喪，皆共發哀，舉聲啼哭。",
        "from": "T14n0512_001:0783a03_1",
        "context_with_next_sentence": true
    },
    {
        "source_sentence": "時，四天王竊共思議：",
        "from": "T14n0512_001:0783a03_11",
        "context_with_next_sentence": true
    },
    {
        "source_sentence": "「瞻望世尊，為當來世諸不孝順父母者故，以大慈悲，現自躬身擔父王棺。",
        "from": "T14n0512_001:0783a05_4",
        "context_with_next_sentence": true
    },
    {
        "source_sentence": "」時，四天王俱共長跪，同時發聲俱白佛言：",
        "from": "T14n0512_001:0783a06_5",
        "context_with_next_sentence": true
    },
    {
        "source_sentence": "「唯然，世尊！",
        "from": "T14n0512_001:0783a06_12",
        "context_with_next_sentence": true
    },
    {
        "source_sentence": "願聽我等擔父王棺。",
        "from": "T14n0512_001:0783a07_1",
        "context_with_next_sentence": true
    },
    {
        "source_sentence": "所以然者？",
        "from": "T14n0512_001:0783a07_6",
        "context_with_next_sentence": true
    },
    {
        "source_sentence": "我等亦是佛之弟子，亦復從佛聞法意解，得法眼淨，成須陀洹。",
        "from": "T14n0512_001:0783a08_15",
        "context_with_next_sentence": true
    },
    {
        "source_sentence": "以是之故，我曹宜擔父王之棺。",
        "from": "T14n0512_001:0783a09_10",
        "context_with_next_sentence": true
    },
    {
        "source_sentence": "」爾時世尊，聽四天王擔父王棺。",
        "from": "T14n0512_001:0783a10_13",
        "context_with_next_sentence": true
    },
    {
        "source_sentence": "時，四天王各自變身，如人形像，以手擎棺，擔在肩上，舉國人民，一切大眾，莫不啼哭。",
        "from": "T14n0512_001:0783a12_13",
        "context_with_next_sentence": true
    },
    {
        "source_sentence": "爾時，世尊威光益顯，如萬日並。",
        "from": "T14n0512_001:0783a13_14",
        "context_with_next_sentence": true
    },
    {
        "source_sentence": "如來躬身手執香爐，在喪前行，出詣葬所靈鷲山上。",
        "from": "T14n0512_001:0783a14_18",
        "context_with_next_sentence": true
    },
    {
        "source_sentence": "有千阿羅漢，以神足力乘虛來至，稽首佛足，復白佛言：",
        "from": "T14n0512_001:0783a16_6",
        "context_with_next_sentence": true
    },
    {
        "source_sentence": "「唯願世尊勅使何事！",
        "from": "T14n0512_001:0783a16_16",
        "context_with_next_sentence": true
    },
    {
        "source_sentence": "」時，佛便告諸阿羅漢：",
        "from": "T14n0512_001:0783a17_5",
        "context_with_next_sentence": true
    },
    {
        "source_sentence": "「汝等疾往大海渚上，取牛頭栴檀種種香木。",
        "from": "T14n0512_001:0783a18_6",
        "context_with_next_sentence": true
    },
    {
        "source_sentence": "」即受教勅，如彈指頃，各到大海，共取香薪，屈伸臂頃，便已來到。",
        "from": "T14n0512_001:0783a19_17",
        "context_with_next_sentence": true
    },
    {
        "source_sentence": "佛與大眾共積香薪，舉棺置上，放火焚之。",
        "from": "T14n0512_001:0783a20_16",
        "context_with_next_sentence": true
    },
    {
        "source_sentence": "一切大眾見火盛然，皆向佛前宛轉自撲，益更悲哭。",
        "from": "T14n0512_001:0783a22_3",
        "context_with_next_sentence": true
    },
    {
        "source_sentence": "有得道者，皆自慶幸；",
        "from": "T14n0512_001:0783a22_13",
        "context_with_next_sentence": true
    },
    {
        "source_sentence": "未獲道者，心戰惶怖，衣毛為竪。",
        "from": "T14n0512_001:0783a23_8",
        "context_with_next_sentence": true
    },
    {
        "source_sentence": "爾時世尊，告眾會曰：",
        "from": "T14n0512_001:0783a24_9",
        "context_with_next_sentence": true
    },
    {
        "source_sentence": "「世皆無常，苦空非身，無有堅固，如幻如化，如熱時炎，如水中月，命不久居。",
        "from": "T14n0512_001:0783a26_4",
        "context_with_next_sentence": true
    },
    {
        "source_sentence": "汝等諸人！",
        "from": "T14n0512_001:0783a26_9",
        "context_with_next_sentence": true
    },
    {
        "source_sentence": "勿見此火便以為熱，諸欲之火極復過此。",
        "from": "T14n0512_001:0783a27_8",
        "context_with_next_sentence": true
    },
    {
        "source_sentence": "是故，汝等當自勸勉，永離生死，乃得大安。",
        "from": "T14n0512_001:0783a28_9",
        "context_with_next_sentence": true
    },
    {
        "source_sentence": "」時火焚燒大王身已。",
        "from": "T14n0512_001:0783a28_19",
        "context_with_next_sentence": true
    },
    {
        "source_sentence": "爾時，諸王各各皆持五百瓶乳，以用滅火。",
        "from": "T14n0512_001:0783a29_18",
        "context_with_next_sentence": true
    },
    {
        "source_sentence": "火滅之後，競共收骨，盛置金凾，即於其上便共起塔，懸繒幡蓋及種種鈴，供養塔廟。",
        "from": "T14n0512_001:0783b02_17",
        "context_with_next_sentence": true
    },
    {
        "source_sentence": "時諸大眾同時發聲，俱白佛言：",
        "from": "T14n0512_001:0783b03_11",
        "context_with_next_sentence": true
    },
    {
        "source_sentence": "「大淨飯王今已命終，神生何所？",
        "from": "T14n0512_001:0783b04_7",
        "context_with_next_sentence": true
    },
    {
        "source_sentence": "唯願世尊分別解說！",
        "from": "T14n0512_001:0783b04_16",
        "context_with_next_sentence": true
    },
    {
        "source_sentence": "」於時，世尊告眾會曰：",
        "from": "T14n0512_001:0783b05_6",
        "context_with_next_sentence": true
    },
    {
        "source_sentence": "「父王淨飯是清淨人，生淨居天。",
        "from": "T14n0512_001:0783b06_2",
        "context_with_next_sentence": true
    },
    {
        "source_sentence": "」眾會聞是語已，便捨愁毒。",
        "from": "T14n0512_001:0783b06_15",
        "context_with_next_sentence": true
    },
    {
        "source_sentence": "佛說經竟，諸天、龍、神及四天王、所將眷屬，世間人民一切大眾為佛作禮，各自還去。",
        "from": "T14n0512_001:0783b08_14",
        "context_with_next_sentence": true
    },
    {
        "source_sentence": "佛說淨飯王般涅槃經",
        "from": "T14n0512_001:0783b09_100",
        "context_with_next_sentence": false
    }
]