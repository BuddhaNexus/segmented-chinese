[
    {
        "source_sentence": "佛說大自在天子因地經",
        "from": "T15n0594_001:0127a10_0",
        "context_with_next_sentence": true
    },
    {
        "source_sentence": "西天譯經三藏朝散大夫試鴻臚少卿",
        "from": "T15n0594_001:0127a12_0",
        "context_with_next_sentence": true
    },
    {
        "source_sentence": "傳法大師臣施護奉　詔譯",
        "from": "T15n0594_001:0127a13_0",
        "context_with_next_sentence": true
    },
    {
        "source_sentence": "如是我聞：",
        "from": "T15n0594_001:0127a14_4",
        "context_with_next_sentence": true
    },
    {
        "source_sentence": "一時，佛在舍衛國祇樹給孤獨園。",
        "from": "T15n0594_001:0127a14_19",
        "context_with_next_sentence": true
    },
    {
        "source_sentence": "爾時，尊者大目乾連於其食時，著衣持鉢，以精進力運大神通放無數光，其光金色，遍照虛空。",
        "from": "T15n0594_001:0127a17_2",
        "context_with_next_sentence": true
    },
    {
        "source_sentence": "復以神力變化其身，或大、或小、或一、或多，如火光炎，往崑崙山。",
        "from": "T15n0594_001:0127a18_11",
        "context_with_next_sentence": true
    },
    {
        "source_sentence": "山峯如雪，其山頂內以金銀、瑠璃、真珠、碼碯、珊瑚、摩尼種種諸寶莊嚴其地，有諸宮殿，一切珍寶殊妙莊嚴。",
        "from": "T15n0594_001:0127a20_18",
        "context_with_next_sentence": true
    },
    {
        "source_sentence": "於其中間有大自在宮，廣二由旬、高五由旬，光明照曜，有六十大神恒常守護，百千天女圍繞四邊作七種妓樂。",
        "from": "T15n0594_001:0127a23_8",
        "context_with_next_sentence": true
    },
    {
        "source_sentence": "於宮四方，而有七殿，廣一俱盧舍，各以七寶而用嚴飾。",
        "from": "T15n0594_001:0127a24_13",
        "context_with_next_sentence": true
    },
    {
        "source_sentence": "復於四邊，各有浴池，甘露之水清淨彌滿。",
        "from": "T15n0594_001:0127a25_12",
        "context_with_next_sentence": true
    },
    {
        "source_sentence": "於其池中生白蓮華、俱母㮈花，如天白月，金銀摩尼莊嚴其上。",
        "from": "T15n0594_001:0127a27_1",
        "context_with_next_sentence": true
    },
    {
        "source_sentence": "彼大自在天子與烏摩天后於師子座上同座而坐，彼諸天眾恒來圍繞恭敬供養。",
        "from": "T15n0594_001:0127a28_17",
        "context_with_next_sentence": true
    },
    {
        "source_sentence": "其天忽聞琴樂之聲，音韻微妙，聞已愛著令心迷亂。",
        "from": "T15n0594_001:0127b01_2",
        "context_with_next_sentence": true
    },
    {
        "source_sentence": "爾時，尊者大目乾連雖聞其樂，以無畏善根調伏其心，無所愛著，如妙高山出于大海安住不動，行精進妙行，受一切世間眾所供養，身相端嚴，威儀具足，手持鉢器。",
        "from": "T15n0594_001:0127b04_17",
        "context_with_next_sentence": true
    },
    {
        "source_sentence": "烏摩天后忽然見已，心生疑惑，告天子言：",
        "from": "T15n0594_001:0127b05_15",
        "context_with_next_sentence": true
    },
    {
        "source_sentence": "「此是何人？",
        "from": "T15n0594_001:0127b05_21",
        "context_with_next_sentence": true
    },
    {
        "source_sentence": "身被法服端嚴寂靜，調伏諸根威儀具足，圓光照曜如日初出，安然不動如妙高山？",
        "from": "T15n0594_001:0127b07_16",
        "context_with_next_sentence": true
    },
    {
        "source_sentence": "」天聞言已，觀察尊者，而復告言：",
        "from": "T15n0594_001:0127b08_12",
        "context_with_next_sentence": true
    },
    {
        "source_sentence": "「天后！",
        "from": "T15n0594_001:0127b08_16",
        "context_with_next_sentence": true
    },
    {
        "source_sentence": "汝知識耶？",
        "from": "T15n0594_001:0127b08_21",
        "context_with_next_sentence": true
    },
    {
        "source_sentence": "」天后答言：",
        "from": "T15n0594_001:0127b09_4",
        "context_with_next_sentence": true
    },
    {
        "source_sentence": "「我昔未見，今亦不知。",
        "from": "T15n0594_001:0127b09_15",
        "context_with_next_sentence": true
    },
    {
        "source_sentence": "」大自在天白言：",
        "from": "T15n0594_001:0127b10_1",
        "context_with_next_sentence": true
    },
    {
        "source_sentence": "「此是大福德離欲佛弟子，能破諸過，教化眾生與作安樂，因為乞食而來至此。",
        "from": "T15n0594_001:0127b11_15",
        "context_with_next_sentence": true
    },
    {
        "source_sentence": "」烏摩天后聞是語已，而白天曰：",
        "from": "T15n0594_001:0127b12_10",
        "context_with_next_sentence": true
    },
    {
        "source_sentence": "「彼師云何？",
        "from": "T15n0594_001:0127b12_16",
        "context_with_next_sentence": true
    },
    {
        "source_sentence": "具何色相？",
        "from": "T15n0594_001:0127b12_21",
        "context_with_next_sentence": true
    },
    {
        "source_sentence": "有何道德威力及未曾有法？",
        "from": "T15n0594_001:0127b13_11",
        "context_with_next_sentence": true
    },
    {
        "source_sentence": "我願樂聞。",
        "from": "T15n0594_001:0127b13_16",
        "context_with_next_sentence": true
    },
    {
        "source_sentence": "」自在天曰：",
        "from": "T15n0594_001:0127b14_2",
        "context_with_next_sentence": true
    },
    {
        "source_sentence": "「彼人之師於三無數劫，求大菩提廣修福力，於其世間難作能作，行檀波羅蜜，施於飲食、衣服、臥具、醫藥、金銀、珍寶、奴婢、車乘、城邑、聚落，及大寶藏國王之位，亦曾施諸婆羅門妻子、男女，於彼心中無其毫塵之許貪惜煩惱，亦無貪愛之名；",
        "from": "T15n0594_001:0127b19_9",
        "context_with_next_sentence": true
    },
    {
        "source_sentence": "又為悲愍眾生故，捨頭目、髓腦、鼻舌、身肉而無毫塵之許痛苦之想，亦無虛假之名，行真實施，為求菩提大威力果，具足檀波羅蜜；",
        "from": "T15n0594_001:0127b22_10",
        "context_with_next_sentence": true
    },
    {
        "source_sentence": "又於三無數劫為對種種境界相故，行戒波羅蜜，堅守禁戒，以持戒威德常得天人供養；",
        "from": "T15n0594_001:0127b24_10",
        "context_with_next_sentence": true
    },
    {
        "source_sentence": "復為冤親不等、違順情差，行忍辱波羅蜜，以八正道調伏其心，歡喜忍辱令心平等；",
        "from": "T15n0594_001:0127b26_8",
        "context_with_next_sentence": true
    },
    {
        "source_sentence": "復為上、中、下三品眾生，愍念、饒益、利樂彼故，行精進波羅蜜，於晝夜中策勤修進；",
        "from": "T15n0594_001:0127b28_5",
        "context_with_next_sentence": true
    },
    {
        "source_sentence": "復恐心意散亂、妄緣退故，行禪波羅蜜，令心決定、寂靜、輕安。",
        "from": "T15n0594_001:0127b29_14",
        "context_with_next_sentence": true
    },
    {
        "source_sentence": "復為出生智慧，讀誦分別微妙經典，行般若波羅蜜：",
        "from": "T15n0594_001:0127c01_15",
        "context_with_next_sentence": true
    },
    {
        "source_sentence": "如是三無數劫行六波羅蜜，求一切智智，今得佛位圓滿，降伏一切魔王，證寂滅理，色心微妙，具三十二相、八十種好，金色莊嚴，圓光如日，三界無等，出輪迴難，安樂解脫。",
        "from": "T15n0594_001:0127c05_14",
        "context_with_next_sentence": true
    },
    {
        "source_sentence": "」時大自在天說是語已，烏摩天后聞復歡喜，布施等行所得大果今聞可解，復問：",
        "from": "T15n0594_001:0127c07_10",
        "context_with_next_sentence": true
    },
    {
        "source_sentence": "「於汝天自前因修何行業？",
        "from": "T15n0594_001:0127c08_3",
        "context_with_next_sentence": true
    },
    {
        "source_sentence": "願賜歡喜，為我略說。",
        "from": "T15n0594_001:0127c08_13",
        "context_with_next_sentence": true
    },
    {
        "source_sentence": "」時大自在天而復白言：",
        "from": "T15n0594_001:0127c09_4",
        "context_with_next_sentence": true
    },
    {
        "source_sentence": "「汝今諦聽，而為汝說。",
        "from": "T15n0594_001:0127c09_15",
        "context_with_next_sentence": true
    },
    {
        "source_sentence": "天后！",
        "from": "T15n0594_001:0127c09_18",
        "context_with_next_sentence": true
    },
    {
        "source_sentence": "我於過去無數俱胝劫，於大牟尼佛所布施、供養、修福、持戒、薰習智慧，過是已來獲自在報，於八生身中得八種自在。",
        "from": "T15n0594_001:0127c12_9",
        "context_with_next_sentence": true
    },
    {
        "source_sentence": "我曾生生布施、持戒、苦行，求主宰自在、欲樂解脫乃至究竟寂滅，安樂亦然，是故布施、智慧觀察、一心守護修行不斷。",
        "from": "T15n0594_001:0127c15_4",
        "context_with_next_sentence": true
    },
    {
        "source_sentence": "」說是語已，大自在天於其宮內，以其金鉢滿盛百味殊妙香飯，詣目連前志心奉上。",
        "from": "T15n0594_001:0127c17_3",
        "context_with_next_sentence": true
    },
    {
        "source_sentence": "目連尊者即受鉢飯，騰空欲迴。",
        "from": "T15n0594_001:0127c17_17",
        "context_with_next_sentence": true
    },
    {
        "source_sentence": "大自在天具宿命智，告目連曰：",
        "from": "T15n0594_001:0127c18_11",
        "context_with_next_sentence": true
    },
    {
        "source_sentence": "「尊者大目乾連！",
        "from": "T15n0594_001:0127c18_19",
        "context_with_next_sentence": true
    },
    {
        "source_sentence": "汝今暫住，諦聽我言。",
        "from": "T15n0594_001:0127c19_9",
        "context_with_next_sentence": true
    },
    {
        "source_sentence": "極久遠時，佛乃方出。",
        "from": "T15n0594_001:0127c19_19",
        "context_with_next_sentence": true
    },
    {
        "source_sentence": "我念過去生中，於此大地為其主宰，能生滅世間，為三界師，無人等我。",
        "from": "T15n0594_001:0127c21_11",
        "context_with_next_sentence": true
    },
    {
        "source_sentence": "汝聽此言，一心往彼香醉山中。",
        "from": "T15n0594_001:0127c22_5",
        "context_with_next_sentence": true
    },
    {
        "source_sentence": "」時大目乾連運神通力，騰空而往香醉山中。",
        "from": "T15n0594_001:0127c23_5",
        "context_with_next_sentence": true
    },
    {
        "source_sentence": "彼山一面有聖跡池，名曰天水，於此池中即便洗浴。",
        "from": "T15n0594_001:0127c24_8",
        "context_with_next_sentence": true
    },
    {
        "source_sentence": "既洗浴已，坐香醉山上開其金鉢，其飯殊妙、色香具足，變成天食。",
        "from": "T15n0594_001:0127c25_19",
        "context_with_next_sentence": true
    },
    {
        "source_sentence": "目連食已，忽有天女奉上淨水。",
        "from": "T15n0594_001:0127c26_12",
        "context_with_next_sentence": true
    },
    {
        "source_sentence": "目連受已，於身五分而皆結淨，坐彼山上，繫意專心入定，作觀思惟：",
        "from": "T15n0594_001:0127c28_3",
        "context_with_next_sentence": true
    },
    {
        "source_sentence": "「自在天言：",
        "from": "T15n0594_001:0127c28_9",
        "context_with_next_sentence": true
    },
    {
        "source_sentence": "『極久遠時佛乃方出。",
        "from": "T15n0594_001:0127c28_19",
        "context_with_next_sentence": true
    },
    {
        "source_sentence": "』經於千生不能得知，百千生中亦不能知，經俱胝百千生中亦不能知。",
        "from": "T15n0594_001:0128a01_9",
        "context_with_next_sentence": true
    },
    {
        "source_sentence": "」從禪定起，往摩呬印捺囉山，入定思惟亦不能知；",
        "from": "T15n0594_001:0128a02_11",
        "context_with_next_sentence": true
    },
    {
        "source_sentence": "復入摩呬印捺囉山王窟，入定思惟亦不能知；",
        "from": "T15n0594_001:0128a03_12",
        "context_with_next_sentence": true
    },
    {
        "source_sentence": "從此遍歷七十諸山禪觀思惟，亦莫能知；",
        "from": "T15n0594_001:0128a04_11",
        "context_with_next_sentence": true
    },
    {
        "source_sentence": "又往三十二洲，寂坐思惟亦不能知。",
        "from": "T15n0594_001:0128a05_7",
        "context_with_next_sentence": true
    },
    {
        "source_sentence": "目連曰：",
        "from": "T15n0594_001:0128a05_11",
        "context_with_next_sentence": true
    },
    {
        "source_sentence": "「彼大自在天智慧所生言意，諸小聲聞、辟支佛亦非能知。",
        "from": "T15n0594_001:0128a06_17",
        "context_with_next_sentence": true
    },
    {
        "source_sentence": "」而乃一心告長老舍利弗：",
        "from": "T15n0594_001:0128a07_8",
        "context_with_next_sentence": true
    },
    {
        "source_sentence": "「尊者！",
        "from": "T15n0594_001:0128a07_12",
        "context_with_next_sentence": true
    },
    {
        "source_sentence": "諦聽！",
        "from": "T15n0594_001:0128a07_15",
        "context_with_next_sentence": true
    },
    {
        "source_sentence": "我於崑崙山頂見大自在天，而白我言：",
        "from": "T15n0594_001:0128a08_12",
        "context_with_next_sentence": true
    },
    {
        "source_sentence": "『極久遠時，佛乃出世。",
        "from": "T15n0594_001:0128a09_2",
        "context_with_next_sentence": true
    },
    {
        "source_sentence": "』我於此意終不能知。",
        "from": "T15n0594_001:0128a09_12",
        "context_with_next_sentence": true
    },
    {
        "source_sentence": "汝今尊者具大智慧，深鑒精微，其天降雨經三年三月知其點數，四大海水知其滴數，四大洲人知其心行。",
        "from": "T15n0594_001:0128a11_19",
        "context_with_next_sentence": true
    },
    {
        "source_sentence": "如是大智佛子，於此言意應可了知，唯願慈悲略為顯示。",
        "from": "T15n0594_001:0128a13_5",
        "context_with_next_sentence": true
    },
    {
        "source_sentence": "」時，長老舍利弗聞是語已，即入禪定，經百千俱胝生，思惟此事而不能知。",
        "from": "T15n0594_001:0128a14_18",
        "context_with_next_sentence": true
    },
    {
        "source_sentence": "爾時，長老大迦葉白舍利弗曰：",
        "from": "T15n0594_001:0128a15_13",
        "context_with_next_sentence": true
    },
    {
        "source_sentence": "「大自在天所言之法，其意甚深，微妙難測。",
        "from": "T15n0594_001:0128a16_13",
        "context_with_next_sentence": true
    },
    {
        "source_sentence": "若汝得其佛力方乃了知；",
        "from": "T15n0594_001:0128a17_4",
        "context_with_next_sentence": true
    },
    {
        "source_sentence": "若以自力思惟，如持寸草量須彌山。",
        "from": "T15n0594_001:0128a18_1",
        "context_with_next_sentence": true
    },
    {
        "source_sentence": "」時大迦葉而自思惟：",
        "from": "T15n0594_001:0128a18_11",
        "context_with_next_sentence": true
    },
    {
        "source_sentence": "「若電影之間、剎那之頃，觀過去久遠之事如在掌中，唯佛大智乃能知之。",
        "from": "T15n0594_001:0128a20_3",
        "context_with_next_sentence": true
    },
    {
        "source_sentence": "」於是大迦葉發無垢清淨之聲，告大目連曰：",
        "from": "T15n0594_001:0128a21_3",
        "context_with_next_sentence": true
    },
    {
        "source_sentence": "「若大自在天自行儀則，人間天上無人了知，唯三界無等一切智智即可證知。",
        "from": "T15n0594_001:0128a22_17",
        "context_with_next_sentence": true
    },
    {
        "source_sentence": "何以故？",
        "from": "T15n0594_001:0128a23_2",
        "context_with_next_sentence": true
    },
    {
        "source_sentence": "謂佛世尊於百千俱胝恒河沙數世界，所有過去、現在，一切眾生上、中、下品根宜心行，皆悉了知如觀掌內，如是名為一切智智。",
        "from": "T15n0594_001:0128a25_19",
        "context_with_next_sentence": true
    },
    {
        "source_sentence": "」是時，長老大目乾連、舍利弗、大迦葉同詣佛所，旋繞世尊，五體投地，一心敬禮，退坐一面。",
        "from": "T15n0594_001:0128a27_21",
        "context_with_next_sentence": true
    },
    {
        "source_sentence": "爾時，世尊知彼心念，顧示微笑。",
        "from": "T15n0594_001:0128a28_14",
        "context_with_next_sentence": true
    },
    {
        "source_sentence": "時大目乾連讚佛功德：",
        "from": "T15n0594_001:0128a29_4",
        "context_with_next_sentence": true
    },
    {
        "source_sentence": "「佛面端嚴如金蓮開，慈顏適悅福相深厚，牙齒齊密身體殊妙，放大光明青黃赤白，普照世間，山川幽谷無不朗然——設使百千俱胝日月團聚，光明亦不能及——宣清涼法味三界普霑，一切眾生無不蒙益。",
        "from": "T15n0594_001:0128b04_14",
        "context_with_next_sentence": true
    },
    {
        "source_sentence": "」如是讚已，恭敬作禮，白言：",
        "from": "T15n0594_001:0128b05_7",
        "context_with_next_sentence": true
    },
    {
        "source_sentence": "「世尊！",
        "from": "T15n0594_001:0128b05_11",
        "context_with_next_sentence": true
    },
    {
        "source_sentence": "我於一時，持其鉢器往大自在宮，於彼乞食。",
        "from": "T15n0594_001:0128b06_10",
        "context_with_next_sentence": true
    },
    {
        "source_sentence": "時大自在天見我持鉢，如法施食，而告我言：",
        "from": "T15n0594_001:0128b07_11",
        "context_with_next_sentence": true
    },
    {
        "source_sentence": "『極久遠時，佛乃方出。",
        "from": "T15n0594_001:0128b07_22",
        "context_with_next_sentence": true
    },
    {
        "source_sentence": "』我於此言終不通達。",
        "from": "T15n0594_001:0128b08_8",
        "context_with_next_sentence": true
    },
    {
        "source_sentence": "佛具一切智，世間所有那臾多俱胝恒河沙世界，眾生心行差別，皆悉了知如視掌內，其舌廣長上覆面輪，唯願牟尼為決疑意。",
        "from": "T15n0594_001:0128b11_6",
        "context_with_next_sentence": true
    },
    {
        "source_sentence": "」爾時，世尊以微妙梵音告大目乾連：",
        "from": "T15n0594_001:0128b12_3",
        "context_with_next_sentence": true
    },
    {
        "source_sentence": "「汝今諦聽，善思念之！",
        "from": "T15n0594_001:0128b12_14",
        "context_with_next_sentence": true
    },
    {
        "source_sentence": "吾當為汝分別解說。",
        "from": "T15n0594_001:0128b13_2",
        "context_with_next_sentence": true
    },
    {
        "source_sentence": "彼於過去八萬四千劫前，彼時有佛、正等正覺出現世間，名功德海。",
        "from": "T15n0594_001:0128b14_12",
        "context_with_next_sentence": true
    },
    {
        "source_sentence": "有一大城亦名功德海，彼有婆羅門名曰寂靜，有其二子——一名商迦、二名魯支——漸次成長，聰明多智。",
        "from": "T15n0594_001:0128b16_19",
        "context_with_next_sentence": true
    },
    {
        "source_sentence": "俱厭生死，作禮父母，而白父言：",
        "from": "T15n0594_001:0128b17_13",
        "context_with_next_sentence": true
    },
    {
        "source_sentence": "『我欲入山於彼修道。",
        "from": "T15n0594_001:0128b18_2",
        "context_with_next_sentence": true
    },
    {
        "source_sentence": "』父母不從：",
        "from": "T15n0594_001:0128b18_8",
        "context_with_next_sentence": true
    },
    {
        "source_sentence": "『汝不得去。",
        "from": "T15n0594_001:0128b18_14",
        "context_with_next_sentence": true
    },
    {
        "source_sentence": "』復白父言：",
        "from": "T15n0594_001:0128b18_20",
        "context_with_next_sentence": true
    },
    {
        "source_sentence": "『須去修道。",
        "from": "T15n0594_001:0128b19_2",
        "context_with_next_sentence": true
    },
    {
        "source_sentence": "』如是三白，即離父母入於山谷，於其山間草菴而住。",
        "from": "T15n0594_001:0128b20_6",
        "context_with_next_sentence": true
    },
    {
        "source_sentence": "「去菴十一步外，有老婆羅門修仙人之法，復有一人亦相隣近而自修行。",
        "from": "T15n0594_001:0128b21_18",
        "context_with_next_sentence": true
    },
    {
        "source_sentence": "忽因節日四人聚會，而復相問各自愛樂所求之事。",
        "from": "T15n0594_001:0128b23_3",
        "context_with_next_sentence": true
    },
    {
        "source_sentence": "魯支問老婆羅門曰：",
        "from": "T15n0594_001:0128b23_12",
        "context_with_next_sentence": true
    },
    {
        "source_sentence": "『汝修何行，求何果報？",
        "from": "T15n0594_001:0128b24_2",
        "context_with_next_sentence": true
    },
    {
        "source_sentence": "』老婆羅門曰：",
        "from": "T15n0594_001:0128b24_9",
        "context_with_next_sentence": true
    },
    {
        "source_sentence": "『我所修者，求梵天身、天上千歲。",
        "from": "T15n0594_001:0128b25_2",
        "context_with_next_sentence": true
    },
    {
        "source_sentence": "』問隣近修行者：",
        "from": "T15n0594_001:0128b25_10",
        "context_with_next_sentence": true
    },
    {
        "source_sentence": "『汝修何行，求何果報？",
        "from": "T15n0594_001:0128b25_21",
        "context_with_next_sentence": true
    },
    {
        "source_sentence": "』彼自答云：",
        "from": "T15n0594_001:0128b26_4",
        "context_with_next_sentence": true
    },
    {
        "source_sentence": "『我求三界之主、天上千歲。",
        "from": "T15n0594_001:0128b26_17",
        "context_with_next_sentence": true
    },
    {
        "source_sentence": "』商迦大仙而自告言：",
        "from": "T15n0594_001:0128b27_5",
        "context_with_next_sentence": true
    },
    {
        "source_sentence": "『我求天上千歲、世間愛敬。",
        "from": "T15n0594_001:0128b27_18",
        "context_with_next_sentence": true
    },
    {
        "source_sentence": "』魯支仙人具大智慧，而白彼言：",
        "from": "T15n0594_001:0128b28_11",
        "context_with_next_sentence": true
    },
    {
        "source_sentence": "『汝等三人所求成就得世間果報，我今所求為彼世間有色、無色，二足、四足、多足、無足，上、中、下等輪迴眾生，皆令解脫。",
        "from": "T15n0594_001:0128c02_4",
        "context_with_next_sentence": true
    },
    {
        "source_sentence": "』「如是後時，佛從天上與無數百千俱胝那臾多釋、梵、人、天凡聖之眾隨從圍繞。",
        "from": "T15n0594_001:0128c03_20",
        "context_with_next_sentence": true
    },
    {
        "source_sentence": "其佛安處金蓮之座，身著紅衣面如滿月，放吉祥光青黃赤白，降臨大地照諸有情，令心清淨。",
        "from": "T15n0594_001:0128c06_2",
        "context_with_next_sentence": true
    },
    {
        "source_sentence": "彼前四人修行之者來詣佛所。",
        "from": "T15n0594_001:0128c06_15",
        "context_with_next_sentence": true
    },
    {
        "source_sentence": "時，老婆羅門以白吉祥草花供養於佛，作禮旋繞，而發願言：",
        "from": "T15n0594_001:0128c08_3",
        "context_with_next_sentence": true
    },
    {
        "source_sentence": "『以我此善，為梵世主，五面端嚴，與無數眾生施願圓滿。",
        "from": "T15n0594_001:0128c09_7",
        "context_with_next_sentence": true
    },
    {
        "source_sentence": "』次一仙人以一鐵片用供養佛，復用香油塗佛足上，而發願言：",
        "from": "T15n0594_001:0128c10_16",
        "context_with_next_sentence": true
    },
    {
        "source_sentence": "『以我此善，得那羅延天身，為三界主宰。",
        "from": "T15n0594_001:0128c11_14",
        "context_with_next_sentence": true
    },
    {
        "source_sentence": "』次商迦仙人然燈三盞，施三條針，志心供養，而發願言：",
        "from": "T15n0594_001:0128c12_19",
        "context_with_next_sentence": true
    },
    {
        "source_sentence": "『獻此三燈三針，願具三眼得三股叉，於生生中恒行施願，為世間主宰得八自在，成就欲樂心識聰利。",
        "from": "T15n0594_001:0128c15_6",
        "context_with_next_sentence": true
    },
    {
        "source_sentence": "』爾時，魯支頭髻殊妙，髮長赤色，遂解頭髻布於道路，告世尊言：",
        "from": "T15n0594_001:0128c16_15",
        "context_with_next_sentence": true
    },
    {
        "source_sentence": "『願佛慈悲踏我髮過，佛之兩足於三界中得未曾有，千輻網鞔，有幢印、幡印、金剛杵印——如是印相紋同綺畫，妙善莊嚴！",
        "from": "T15n0594_001:0128c19_10",
        "context_with_next_sentence": true
    },
    {
        "source_sentence": "』佛遂踏過，而發願言：",
        "from": "T15n0594_001:0128c19_21",
        "context_with_next_sentence": true
    },
    {
        "source_sentence": "『以我此善，當得成佛，救諸輪迴一切眾生。",
        "from": "T15n0594_001:0128c20_19",
        "context_with_next_sentence": true
    },
    {
        "source_sentence": "』「如是四人各發願後，其老婆羅門所修眾善，獲梵王身，具五頭面，為三界主，用吉祥花布施感手持天拂。",
        "from": "T15n0594_001:0128c23_5",
        "context_with_next_sentence": true
    },
    {
        "source_sentence": "若次修行者，所修善根得無邊福，獲那羅延天身，施鐵供養感手持輪寶，名曰妙現，能破一切修羅。",
        "from": "T15n0594_001:0128c25_11",
        "context_with_next_sentence": true
    },
    {
        "source_sentence": "第三商迦仙人，若施三燈感面生三目，施於三針感得三股叉，若旋繞世尊，得世間愛敬八種自在，為其主宰，能生滅世間。",
        "from": "T15n0594_001:0128c28_9",
        "context_with_next_sentence": true
    },
    {
        "source_sentence": "第四魯支者，布髮供養以願力故，當得離欲出過三界，成一切智智，號天中天。",
        "from": "T15n0594_001:0129a01_4",
        "context_with_next_sentence": true
    },
    {
        "source_sentence": "」爾時世尊欲重宣此義，而說頌曰：",
        "from": "T15n0594_001:0129a02_1",
        "context_with_next_sentence": true
    },
    {
        "source_sentence": "「最上吉祥花，　　施已復旋繞，",
        "from": "T15n0594_001:0129a03_0",
        "context_with_next_sentence": true
    },
    {
        "source_sentence": "當得梵王身，　　稱為索訶主，",
        "from": "T15n0594_001:0129a04_0",
        "context_with_next_sentence": true
    },
    {
        "source_sentence": "五面相莊嚴，　　手持於天拂。",
        "from": "T15n0594_001:0129a05_13",
        "context_with_next_sentence": true
    },
    {
        "source_sentence": "施鐵獲功德，　　得那羅延天，",
        "from": "T15n0594_001:0129a06_0",
        "context_with_next_sentence": true
    },
    {
        "source_sentence": "手持妙現輪，　　能破於修羅。",
        "from": "T15n0594_001:0129a07_13",
        "context_with_next_sentence": true
    },
    {
        "source_sentence": "燃彼三盞燈，　　三針同供養，",
        "from": "T15n0594_001:0129a08_0",
        "context_with_next_sentence": true
    },
    {
        "source_sentence": "面感三目生，　　手執三股叉。",
        "from": "T15n0594_001:0129a09_13",
        "context_with_next_sentence": true
    },
    {
        "source_sentence": "魯支大仙人，　　布髮而供養，",
        "from": "T15n0594_001:0129a10_0",
        "context_with_next_sentence": true
    },
    {
        "source_sentence": "以此妙善因，　　當得成佛果。",
        "from": "T15n0594_001:0129a11_13",
        "context_with_next_sentence": true
    },
    {
        "source_sentence": "自在天憶念，　　過去無數劫，",
        "from": "T15n0594_001:0129a12_0",
        "context_with_next_sentence": true
    },
    {
        "source_sentence": "彼等修行因，　　其後當作佛，",
        "from": "T15n0594_001:0129a13_0",
        "context_with_next_sentence": true
    },
    {
        "source_sentence": "出現於世間，　　聲聞不能知，",
        "from": "T15n0594_001:0129a14_0",
        "context_with_next_sentence": true
    },
    {
        "source_sentence": "唯佛無上覺，　　曉了能分別。",
        "from": "T15n0594_001:0129a15_13",
        "context_with_next_sentence": true
    },
    {
        "source_sentence": "」爾時，世尊告目連曰：",
        "from": "T15n0594_001:0129a16_9",
        "context_with_next_sentence": true
    },
    {
        "source_sentence": "「彼大自在天所生此身，甚為希有。",
        "from": "T15n0594_001:0129a17_4",
        "context_with_next_sentence": true
    },
    {
        "source_sentence": "彼從梵天下降人間，時寒林中有餓女鬼，名曰幻化，彼與鬼交，鬼即有娠。",
        "from": "T15n0594_001:0129a18_18",
        "context_with_next_sentence": true
    },
    {
        "source_sentence": "彼即託生在鬼腹內，後乃生身，面有三目，身有光明。",
        "from": "T15n0594_001:0129a20_2",
        "context_with_next_sentence": true
    },
    {
        "source_sentence": "其母見已怕怖而走，以彼福故，光照寒林一切鬼眾。",
        "from": "T15n0594_001:0129a21_5",
        "context_with_next_sentence": true
    },
    {
        "source_sentence": "是時鬼眾見光如日，心生疑懼而即問曰：",
        "from": "T15n0594_001:0129a22_5",
        "context_with_next_sentence": true
    },
    {
        "source_sentence": "『汝是何人？",
        "from": "T15n0594_001:0129a22_11",
        "context_with_next_sentence": true
    },
    {
        "source_sentence": "』彼即答云：",
        "from": "T15n0594_001:0129a22_17",
        "context_with_next_sentence": true
    },
    {
        "source_sentence": "『我是大自在天，名曰自生。",
        "from": "T15n0594_001:0129a23_8",
        "context_with_next_sentence": true
    },
    {
        "source_sentence": "』鬼眾聞已，恭敬禮拜，而乃讚言：",
        "from": "T15n0594_001:0129a24_2",
        "context_with_next_sentence": true
    },
    {
        "source_sentence": "『勝力精進，色相殊妙。",
        "from": "T15n0594_001:0129a24_13",
        "context_with_next_sentence": true
    },
    {
        "source_sentence": "』復有天人及彼梵天，俱來瞻仰。",
        "from": "T15n0594_001:0129a25_7",
        "context_with_next_sentence": true
    },
    {
        "source_sentence": "天人之眾見彼梵天具其五頭內一醜惡，眾懷驚恐心生熱惱，告大自在天：",
        "from": "T15n0594_001:0129a27_2",
        "context_with_next_sentence": true
    },
    {
        "source_sentence": "『可能為我截去彼頭。",
        "from": "T15n0594_001:0129a27_12",
        "context_with_next_sentence": true
    },
    {
        "source_sentence": "』大自在天告天眾曰：",
        "from": "T15n0594_001:0129a28_2",
        "context_with_next_sentence": true
    },
    {
        "source_sentence": "『若截彼頭，令我獲得殺梵天罪。",
        "from": "T15n0594_001:0129a28_17",
        "context_with_next_sentence": true
    },
    {
        "source_sentence": "』天眾復言：",
        "from": "T15n0594_001:0129a29_1",
        "context_with_next_sentence": true
    },
    {
        "source_sentence": "『如有過罪，我等分受。",
        "from": "T15n0594_001:0129a29_12",
        "context_with_next_sentence": true
    },
    {
        "source_sentence": "』時大自在天許之，言：",
        "from": "T15n0594_001:0129a29_23",
        "context_with_next_sentence": true
    },
    {
        "source_sentence": "『得。",
        "from": "T15n0594_001:0129b01_2",
        "context_with_next_sentence": true
    },
    {
        "source_sentence": "』尋即自變為大鷹身，以其手爪摘去一頭。",
        "from": "T15n0594_001:0129b01_21",
        "context_with_next_sentence": true
    },
    {
        "source_sentence": "是故，大自在天於其手中持梵天頭，一切天人、婆羅門眾普遍皆知。",
        "from": "T15n0594_001:0129b03_10",
        "context_with_next_sentence": true
    },
    {
        "source_sentence": "」佛說是語，時長老大目乾連等，一心聽受，皆大歡喜。",
        "from": "T15n0594_001:0129b04_14",
        "context_with_next_sentence": true
    },
    {
        "source_sentence": "佛說大自在天因地經",
        "from": "T15n0594_001:0129b05_100",
        "context_with_next_sentence": false
    }
]