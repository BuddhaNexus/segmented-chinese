{
    "T07n0220_510:0601c06_0": "大般若波羅蜜多經卷第五百一",
    "T07n0220_510:0601c07_0": "十",
    "T07n0220_510:0601c09_0": "三藏法師玄奘奉　詔譯",
    "T07n0220_510:0601c10_0": "第三分現世間品第十五之一",
    "T07n0220_510:0601c11_0": "「復次，善現！",
    "T07n0220_510:0601c11_1": "如有女人生育諸子，或五、或十、二十、三十、四十、五十、若百、若千，其母得病，諸子各別勤求醫療，作是念言：『云何我母當得病愈，長壽安樂、身無眾苦、心離憂愁？』",
    "T07n0220_510:0601c14_2": "諸子爾時競設方便，求安樂具覆護母身，勿為蚊虻、蛇蠆、風熱、飢渴等觸之所侵惱，又以種種上妙樂具，恭敬供養而說是言：『我母慈悲生育我等，誨示種種世間事業，我等豈得不報母恩！』",
    "T07n0220_510:0601c19_0": "「善現！",
    "T07n0220_510:0601c19_1": "如來、應、正等覺亦復如是，常以佛眼種種方便，觀察護念甚深般若波羅蜜多。",
    "T07n0220_510:0601c20_2": "所以者何？",
    "T07n0220_510:0601c21_3": "甚深般若波羅蜜多，能生我等一切佛法，能示世間諸法實相。",
    "T07n0220_510:0601c22_4": "十方世界一切如來現說法者，亦以佛眼常觀護念甚深般若波羅蜜多。",
    "T07n0220_510:0601c24_5": "所以者何？",
    "T07n0220_510:0601c24_6": "甚深般若波羅蜜多，能生如來一切功德，能示世間諸法實相。",
    "T07n0220_510:0601c25_7": "由此因緣，我等諸佛常以佛眼觀察護念甚深般若波羅蜜多，為報彼恩不應暫捨。",
    "T07n0220_510:0601c27_8": "何以故？",
    "T07n0220_510:0601c27_9": "一切如來、應、正等覺所有靜慮乃至布施波羅蜜多，廣說乃至一切相智，皆由如是甚深般若波羅蜜多而得生故；所有預流、一來、不還、阿羅漢果、獨覺菩提，亦由如是甚深般若波羅蜜多而得生故；所有菩薩摩訶薩行、諸佛無上正等菩提，皆由如是甚深般若波羅蜜多而得生故；一切預流乃至諸佛，皆由如是甚深般若波羅蜜多而得有故；一切如來、應、正等覺已、正、當得無上菩提，皆因如是甚深般若波羅蜜多。",
    "T07n0220_510:0602a08_10": "由此因緣，甚深般若波羅蜜多於諸如來有大恩德，是故諸佛常以佛眼種種方便觀察護念。",
    "T07n0220_510:0602a10_11": "「善現當知！",
    "T07n0220_510:0602a10_12": "若善男子、善女人等有能聽問、書寫、受持、讀誦、修習、思惟、演說甚深般若波羅蜜多，一切如來、應、正等覺，常以佛眼觀察護念，令其身心常得安樂，所修善業皆無留難。",
    "T07n0220_510:0602a14_13": "善現當知！",
    "T07n0220_510:0602a14_14": "若善男子、善女人等，能於般若波羅蜜多聽問、書寫、受持、讀誦、修習、思惟、為他演說，十方世界一切如來、應、正等覺皆共護念，令於無上正等菩提得不退轉。」",
    "T07n0220_510:0602a18_15": "具壽善現便白佛言：「如世尊說：甚深般若波羅蜜多能生諸佛，能示世間諸法實相。",
    "T07n0220_510:0602a20_0": "世尊！",
    "T07n0220_510:0602a20_1": "云何甚深般若波羅蜜多能生諸佛，能示世間諸法實相？",
    "T07n0220_510:0602a21_2": "云何諸佛從般若生？",
    "T07n0220_510:0602a21_3": "云何如來說世間相？」",
    "T07n0220_510:0602a22_4": "佛告善現：「甚深般若波羅蜜多能生諸佛所有十力廣說乃至一切相智，此等無量無邊功德皆從般若波羅蜜多而得生長，由得如是諸佛法故說名為佛。",
    "T07n0220_510:0602a25_5": "甚深般若波羅蜜多能生如是諸佛功德，由此故說甚深般若波羅蜜多能生諸佛，亦說諸佛從彼而生。",
    "T07n0220_510:0602a28_6": "善現當知！",
    "T07n0220_510:0602a28_7": "甚深般若波羅蜜多能示世間諸法實相者，謂能示世間五蘊實相，一切如來、應、正等覺亦說世間五蘊實相。」",
    "T07n0220_510:0602b01_8": "具壽善現復白佛言：「云何如來、應、正等覺甚深般若波羅蜜多說示世間五蘊實相？」",
    "T07n0220_510:0602b03_9": "佛告善現：「一切如來、應、正等覺甚深般若波羅蜜多，俱不說示色等五蘊，有成有壞、有生有滅、有染有淨、有增有減、有入有出、有過去有未來有現在、有善有不善有無記、有欲界繫有色界繫有無色界繫。",
    "T07n0220_510:0602b08_10": "所以者何？",
    "T07n0220_510:0602b08_11": "非空、無相、無願之法有成有壞、有生滅等，非無造作、無生、無滅、無性之法有成有壞、有生滅等。",
    "T07n0220_510:0602b10_12": "一切如來、應、正等覺甚深般若波羅蜜多如是說示五蘊實相，此五蘊相即是世間，是故世間亦無成、壞、生、滅等相。",
    "T07n0220_510:0602b13_13": "「復次，善現！",
    "T07n0220_510:0602b13_14": "一切如來、應、正等覺皆依般若波羅蜜多，能普證知無量無數無邊有情心行差別。",
    "T07n0220_510:0602b15_15": "然此般若波羅蜜多甚深義中，都無有情及無有情施設可得，都無諸色亦無諸色施設可得，都無受、想、行、識亦無受、想、行、識施設可得，廣說乃至都無一切智、道相智、一切相智亦無一切智、道相智、一切相智施設可得。",
    "T07n0220_510:0602b20_16": "一切如來、應、正等覺甚深般若波羅蜜多，如是說示世間之相。",
    "T07n0220_510:0602b21_17": "「復次，善現！",
    "T07n0220_510:0602b22_18": "甚深般若波羅蜜多不示現色廣說乃至一切相智。",
    "T07n0220_510:0602b23_19": "所以者何？",
    "T07n0220_510:0602b23_20": "此大般若波羅蜜多甚深義中，甚深般若波羅蜜多尚無所有都不可得，況有諸色廣說乃至一切相智可得示現！",
    "T07n0220_510:0602b26_21": "「復次，善現！",
    "T07n0220_510:0602b26_22": "一切有情施設言說，若有色、若無色，若有想、若無想、若非有想非無想，若此世界、若餘十方一切世界，是諸有情若略心、若散心，一切如來、應、正等覺依深般若波羅蜜多皆如實知。」",
    "T07n0220_510:0602c01_23": "「世尊！",
    "T07n0220_510:0602c01_24": "云何如來、應、正等覺依深般若波羅蜜多，如實知彼諸有情類略心、散心？」",
    "T07n0220_510:0602c03_25": "「善現！",
    "T07n0220_510:0602c03_26": "一切如來、應、正等覺依深般若波羅蜜多，由法性故，如實知彼諸有情類略心、散心。」",
    "T07n0220_510:0602c05_27": "「世尊！",
    "T07n0220_510:0602c05_28": "云何如來、應、正等覺依深般若波羅蜜多，由法性故，如實知彼諸有情類略心、散心？」",
    "T07n0220_510:0602c07_29": "「善現！",
    "T07n0220_510:0602c07_30": "一切如來、應、正等覺依深般若波羅蜜多，如實知法性中法性尚無所有都不可得，況有有情略心、散心而可得者！",
    "T07n0220_510:0602c10_31": "如是如來、應、正等覺依深般若波羅蜜多，由法性故，如實知彼諸有情類略心、散心。",
    "T07n0220_510:0602c12_32": "「復次，善現！",
    "T07n0220_510:0602c12_33": "一切如來、應、正等覺依深般若波羅蜜多，由盡故、離染故、滅故、斷故、寂靜故、遠離故，如實知彼諸有情類略心、散心。」",
    "T07n0220_510:0602c14_34": "「世尊！",
    "T07n0220_510:0602c15_0": "云何如來、應、正等覺依深般若波羅蜜多，由盡故、離染故、滅故、斷故、寂靜故、遠離故，如實知彼諸有情類略心、散心？」",
    "T07n0220_510:0602c17_1": "「善現！",
    "T07n0220_510:0602c17_2": "一切如來、應、正等覺依深般若波羅蜜多，如實知盡、離染、滅、斷、寂靜、遠離中，盡等性尚無所有都不可得，況有有情略心、散心而可得者！",
    "T07n0220_510:0602c20_3": "如是如來、應、正等覺依深般若波羅蜜多，由盡、離染、滅、斷、寂靜、遠離故，如實知彼諸有情類略心、散心。",
    "T07n0220_510:0602c23_4": "「復次，善現！",
    "T07n0220_510:0602c23_5": "一切如來、應、正等覺依深般若波羅蜜多，如實知彼諸有情類有貪心、離貪心，有瞋心、離瞋心，有癡心、離癡心。」",
    "T07n0220_510:0602c25_6": "「世尊！",
    "T07n0220_510:0602c25_7": "云何如來、應、正等覺依深般若波羅蜜多，如實知彼諸有情類有貪心、離貪心，有瞋心、離瞋心，有癡心、離癡心？」",
    "T07n0220_510:0602c28_8": "「善現！",
    "T07n0220_510:0602c28_9": "一切如來、應、正等覺依深般若波羅蜜多，如實知彼諸有情類有貪、瞋、癡心如實性，非有貪、瞋、癡心，非離貪、瞋、癡心。",
    "T07n0220_510:0603a02_10": "所以者何？",
    "T07n0220_510:0603a02_11": "如實性中，心、心所法尚無所有都不可得，況有有貪、瞋、癡心，離貪、瞋、癡心而可得者！",
    "T07n0220_510:0603a04_12": "一切如來、應、正等覺依深般若波羅蜜多，如實知彼諸有情類離貪、瞋、癡心如實性非離貪、瞋、癡心，非有貪、瞋、癡心。",
    "T07n0220_510:0603a06_13": "所以者何？",
    "T07n0220_510:0603a06_14": "如實性中，心、心所法尚無所有都不可得，況有離貪、瞋、癡心，有貪、瞋、癡心而可得者！",
    "T07n0220_510:0603a08_15": "如是如來、應、正等覺依深般若波羅蜜多，如實知彼諸有情類有貪心、離貪心，有瞋心、離瞋心，有癡心、離癡心。",
    "T07n0220_510:0603a11_16": "「復次，善現！",
    "T07n0220_510:0603a11_17": "一切如來、應、正等覺依深般若波羅蜜多，如實知彼諸有情類有貪、瞋、癡心非有貪、瞋、癡心，非離貪、瞋、癡心。",
    "T07n0220_510:0603a13_18": "何以故？",
    "T07n0220_510:0603a14_0": "如是二心不和合故。",
    "T07n0220_510:0603a14_1": "一切如來、應、正等覺依深般若波羅蜜多，如實知彼諸有情類離貪、瞋、癡心，非離貪、瞋、癡心，非有貪、瞋、癡心。",
    "T07n0220_510:0603a16_2": "何以故？",
    "T07n0220_510:0603a17_3": "如是二心不和合故。",
    "T07n0220_510:0603a17_4": "如是如來、應、正等覺依深般若波羅蜜多，如實知彼諸有情類有貪心、離貪心，有瞋心、離瞋心，有癡心、離癡心。",
    "T07n0220_510:0603a20_0": "「復次，善現！",
    "T07n0220_510:0603a20_1": "一切如來、應、正等覺依深般若波羅蜜多，如實知彼諸有情類所有廣心。」",
    "T07n0220_510:0603a21_2": "「世尊！",
    "T07n0220_510:0603a22_0": "云何如來、應、正等覺依深般若波羅蜜多，如實知彼諸有情類所有廣心？」",
    "T07n0220_510:0603a23_1": "「善現！",
    "T07n0220_510:0603a23_2": "一切如來、應、正等覺依深般若波羅蜜多，如實知彼諸有情類所有廣心，非廣非狹、非增非減、非去非來。",
    "T07n0220_510:0603a26_3": "所以者何？",
    "T07n0220_510:0603a26_4": "心之自性畢竟離故，都無所有竟不可得，誰廣、誰狹？",
    "T07n0220_510:0603a27_5": "誰增、誰減？",
    "T07n0220_510:0603a27_6": "誰去、誰來？",
    "T07n0220_510:0603a27_7": "如是如來、應、正等覺依深般若波羅蜜多，如實知彼諸有情類所有廣心。",
    "T07n0220_510:0603a29_8": "「復次，善現！",
    "T07n0220_510:0603a29_9": "一切如來、應、正等覺依深般若波羅蜜多，如實知彼諸有情類所有大心。」",
    "T07n0220_510:0603b02_10": "「世尊！",
    "T07n0220_510:0603b02_11": "云何如來、應、正等覺依深般若波羅蜜多，如實知彼諸有情類所有大心？」",
    "T07n0220_510:0603b04_12": "「善現！",
    "T07n0220_510:0603b04_13": "一切如來、應、正等覺依深般若波羅蜜多，如實知彼諸有情類所有大心，非大非小、非去非來、非生非滅、非住非異、非染非淨。",
    "T07n0220_510:0603b07_14": "所以者何？",
    "T07n0220_510:0603b07_15": "心之自性畢竟離故，都無所有竟不可得，誰大、誰小？",
    "T07n0220_510:0603b08_16": "誰去、誰來？",
    "T07n0220_510:0603b08_17": "誰生、誰滅？",
    "T07n0220_510:0603b09_18": "誰住、誰異？",
    "T07n0220_510:0603b09_19": "誰染、誰淨？",
    "T07n0220_510:0603b09_20": "如是如來、應、正等覺依深般若波羅蜜多，如實知彼諸有情類所有大心。",
    "T07n0220_510:0603b11_21": "「復次，善現！",
    "T07n0220_510:0603b11_22": "一切如來、應、正等覺依深般若波羅蜜多，如實知彼諸有情類所有無量心。」",
    "T07n0220_510:0603b13_23": "「世尊！",
    "T07n0220_510:0603b13_24": "云何如來、應、正等覺依深般若波羅蜜多，如實知彼諸有情類所有無量心？」",
    "T07n0220_510:0603b14_25": "「善現！",
    "T07n0220_510:0603b15_26": "一切如來、應、正等覺依深般若波羅蜜多，如實知彼諸有情類所有無量心，非有量非無量、非住非不住、非去非不去。",
    "T07n0220_510:0603b17_27": "所以者何？",
    "T07n0220_510:0603b17_28": "心之自性畢竟離故無漏無依，如何可說有量無量、有住不住、有去不去？",
    "T07n0220_510:0603b19_29": "如是如來、應、正等覺依深般若波羅蜜多，如實知彼諸有情類所有無量心。",
    "T07n0220_510:0603b21_30": "「復次，善現！",
    "T07n0220_510:0603b21_31": "一切如來、應、正等覺依深般若波羅蜜多，如實知彼諸有情類所有無見、無對心。」",
    "T07n0220_510:0603b23_32": "「世尊！",
    "T07n0220_510:0603b23_33": "云何如來、應、正等覺依深般若波羅蜜多，如實知彼諸有情類所有無見、無對心？」",
    "T07n0220_510:0603b25_34": "「善現！",
    "T07n0220_510:0603b25_35": "一切如來、應、正等覺依深般若波羅蜜多，如實知彼諸有情類所有無見、無對心皆無心相。",
    "T07n0220_510:0603b27_36": "所以者何？",
    "T07n0220_510:0603b27_37": "以一切心自相空故。",
    "T07n0220_510:0603b28_38": "如是如來、應、正等覺依深般若波羅蜜多，如實知彼諸有情類所有無見、無對心。",
    "T07n0220_510:0603c01_0": "「復次，善現！",
    "T07n0220_510:0603c01_1": "一切如來、應、正等覺依深般若波羅蜜多，如實知彼諸有情類所有無色不可見心。」",
    "T07n0220_510:0603c03_2": "「世尊！",
    "T07n0220_510:0603c03_3": "云何如來、應、正等覺依深般若波羅蜜多，如實知彼諸有情類所有無色不可見心？」",
    "T07n0220_510:0603c05_4": "「善現！",
    "T07n0220_510:0603c05_5": "一切如來、應、正等覺依深般若波羅蜜多，如實知彼諸有情類所有無色不可見心諸佛五眼皆不能見。",
    "T07n0220_510:0603c07_6": "所以者何？",
    "T07n0220_510:0603c07_7": "以一切心自性空故。",
    "T07n0220_510:0603c08_8": "如是如來、應、正等覺依深般若波羅蜜多，如實知彼諸有情類所有無色不可見心。",
    "T07n0220_510:0603c10_9": "「復次，善現！",
    "T07n0220_510:0603c10_10": "一切如來、應、正等覺依深般若波羅蜜多，如實知彼諸有情類心、心所法，若出若沒、若屈若申。」",
    "T07n0220_510:0603c12_11": "「世尊！",
    "T07n0220_510:0603c12_12": "云何如來、應、正等覺依深般若波羅蜜多，如實知彼諸有情類心、心所法，若出若沒、若屈若申？」",
    "T07n0220_510:0603c14_13": "「善現！",
    "T07n0220_510:0603c14_14": "一切如來、應、正等覺依深般若波羅蜜多，如實知彼諸有情類出沒屈申心、心所法，皆依色、受、想、行、識生。",
    "T07n0220_510:0603c17_15": "如是如來、應、正等覺依深般若波羅蜜多，如實知彼諸有情類心、心所法，若出若沒、若屈若申，謂諸如來、應、正等覺依深般若波羅蜜多，如實知彼諸有情類出沒屈申心、心所法，依色乃至識執我及世間或常或無常、或亦常亦無常、或非常非無常，此是諦實餘皆愚妄；依色乃至識執我及世間或有邊或無邊、或亦有邊亦無邊、或非有邊非無邊，此是諦實餘皆愚妄；依色乃至識執如來死後或有或非有、或亦有亦非有、或非有非非有，此是諦實餘皆愚妄；依色乃至識執命者或即身或異身，此是諦實餘皆愚妄。",
    "T07n0220_510:0603c28_16": "如是如來、應、正等覺依深般若波羅蜜多，如實知彼諸有情類心、心所法，若出若沒、若屈若申。",
    "T07n0220_510:0604a01_17": "「復次，善現！",
    "T07n0220_510:0604a02_18": "一切如來、應、正等覺依深般若波羅蜜多，如實知色、受、想、行、識。」",
    "T07n0220_510:0604a03_19": "「世尊！",
    "T07n0220_510:0604a03_20": "云何如來、應、正等覺依深般若波羅蜜多，如實知色、受、想、行、識？」",
    "T07n0220_510:0604a05_0": "「善現！",
    "T07n0220_510:0604a05_1": "一切如來、應、正等覺依深般若波羅蜜多，如實知色、受、想、行、識皆如真如無變異、無分別、無相狀、無驚覺、無戲論、無所得。",
    "T07n0220_510:0604a07_2": "如是如來、應、正等覺依深般若波羅蜜多，如實知色、受、想、行、識，亦如實知諸有情類出沒屈申心、心所法皆如真如無變異、無分別、無相狀、無驚覺、無戲論、無所得。",
    "T07n0220_510:0604a11_3": "「善現當知！",
    "T07n0220_510:0604a11_4": "諸有情類出沒屈申心、心所法真如即五蘊真如，五蘊真如即十二處真如，十二處真如即十八界真如，十八界真如即一切法真如，一切法真如即六波羅蜜多真如，六波羅蜜多真如即三十七菩提分法真如，三十七菩提分法真如即十六空真如，十六空真如即八解脫真如，八解脫真如即九次第定真如，九次第定真如即三解脫門真如，三解脫門真如即如來十力真如，如來十力真如即四無所畏真如，四無所畏真如即四無礙解真如，四無礙解真如即大慈、大悲、大喜、大捨真如，大慈、大悲、大喜、大捨真如即十八佛不共法真如，十八佛不共法真如即一切智真如，一切智真如即道相智真如，道相智真如即一切相智真如，一切相智真如即善、不善、無記法真如，善、不善、無記法真如即世間、出世間法真如，世間、出世間法真如即有漏、無漏法真如，有漏、無漏法真如即有罪、無罪法真如，有罪、無罪法真如即雜染、清淨法真如，雜染、清淨法真如即有為、無為法真如，有為、無為法真如即三世真如，三世真如即三界真如，三界真如即預流、一來、不還、阿羅漢果真如，預流、一來、不還、阿羅漢果真如即獨覺菩提真如，獨覺菩提真如即一切菩薩摩訶薩行真如，一切菩薩摩訶薩行真如即諸佛無上正等菩提真如，諸佛無上正等菩提真如即一切如來、應、正等覺真如，一切如來、應、正等覺真如即一切有情真如。",
    "T07n0220_510:0604b10_5": "「善現當知！",
    "T07n0220_510:0604b10_6": "若一切如來、應、正等覺真如，若一切有情真如，若一切法真如，皆不相離。",
    "T07n0220_510:0604b12_7": "不相離故，無盡、無二，不可分別。",
    "T07n0220_510:0604b12_8": "「善現當知！",
    "T07n0220_510:0604b13_0": "一切如來、應、正等覺依深般若波羅蜜多，證一切法真如究竟，乃得無上正等菩提。",
    "T07n0220_510:0604b14_1": "由此故說甚深般若波羅蜜多能生諸佛，是諸佛母，能示諸佛世間實相。",
    "T07n0220_510:0604b16_2": "「善現當知！",
    "T07n0220_510:0604b16_3": "如是如來、應、正等覺依深般若波羅蜜多，能如實覺諸法真如不虛妄性、不變異性。",
    "T07n0220_510:0604b18_4": "由如實覺真如相故，說名如來、應、正等覺。」",
    "T07n0220_510:0604b19_5": "具壽善現即白佛言：「甚深般若波羅蜜多所證諸法真如實相，極為甚深難見難覺，一切如來、應、正等覺皆用諸法真如實相，顯示分別諸佛無上正等菩提。",
    "T07n0220_510:0604b23_6": "如是真如甚深甚妙誰能信解？",
    "T07n0220_510:0604b23_7": "唯有不退位菩薩摩訶薩，及具正見漏盡阿羅漢，聞佛說此甚深真如能生信解，如來為彼依自所證真如之相顯示分別。」",
    "T07n0220_510:0604b26_8": "佛告善現：「如是！",
    "T07n0220_510:0604b26_9": "如是！",
    "T07n0220_510:0604b27_10": "如汝所說。",
    "T07n0220_510:0604b27_11": "所以者何？",
    "T07n0220_510:0604b27_12": "真如無盡是故甚深，唯有如來現等正覺無盡真如。」",
    "T07n0220_510:0604b28_13": "「世尊！",
    "T07n0220_510:0604b28_14": "佛由誰證無盡真如？」",
    "T07n0220_510:0604b29_15": "「善現！",
    "T07n0220_510:0604b29_16": "佛由真如能證如是無盡真如。」",
    "T07n0220_510:0604c01_17": "「世尊！",
    "T07n0220_510:0604c01_18": "如來證誰無盡真如？」",
    "T07n0220_510:0604c01_19": "「善現！",
    "T07n0220_510:0604c01_20": "證一切法無盡真如。」",
    "T07n0220_510:0604c02_21": "「世尊！",
    "T07n0220_510:0604c02_22": "諸法真如何故無盡？」",
    "T07n0220_510:0604c02_23": "「善現！",
    "T07n0220_510:0604c03_0": "以一切法皆無盡故，一切如來、應、正等覺證得一切法無盡真如故，獲得無上正等菩提，為諸有情顯示分別一切法真如相，由此故名如實說者。」",
    "T07n0220_510:0604c07_0": "爾時，三千大千世界所有欲界、色界天子，各以種種天妙花香，遙散世尊而為供養，來詣佛所頂禮佛足，却住一面俱白佛言：「如來所說甚深般若波羅蜜多以何為相？」",
    "T07n0220_510:0604c10_1": "爾時，佛告諸天子言：「天子當知！",
    "T07n0220_510:0604c11_2": "甚深般若波羅蜜多以空、無相、無願為相，甚深般若波羅蜜多以無造作、無生無滅、無染無淨、無性無相、非斷非常、非一非異、無來無去、虛空為相，甚深般若波羅蜜多有如是等無量諸相。",
    "T07n0220_510:0604c15_3": "天子當知！",
    "T07n0220_510:0604c15_4": "如是諸相，一切如來、應、正等覺依世俗說，不依勝義。",
    "T07n0220_510:0604c17_0": "「天子當知！",
    "T07n0220_510:0604c17_1": "甚深般若波羅蜜多如是諸相，世間天、人、阿素洛等皆不能壞。",
    "T07n0220_510:0604c18_2": "何以故？",
    "T07n0220_510:0604c18_3": "世間天、人、阿素洛等亦是相故。",
    "T07n0220_510:0604c19_4": "天子當知！",
    "T07n0220_510:0604c19_5": "諸相不能破壞諸相，諸相不能了知諸相，諸相不能破壞無相，諸相不能了知無相，無相不能破壞諸相，無相不能了知諸相，無相不能破壞無相，無相不能了知無相。",
    "T07n0220_510:0604c23_6": "何以故？",
    "T07n0220_510:0604c23_7": "若相、若無相、若相無相皆無所有，能破、能知、所破、所知、破者、知者皆不可得故。",
    "T07n0220_510:0604c25_8": "「天子當知！",
    "T07n0220_510:0604c25_9": "如是諸相，非色所作，非受、想、行、識所作，廣說乃至非一切智所作，非道相智、一切相智所作。",
    "T07n0220_510:0604c27_10": "天子當知！",
    "T07n0220_510:0604c27_11": "如是諸相非天所作、非非天所作、非人所作、非非人所作、非有漏、非無漏、非世間、非出世間、非有為、非無為，無所繫屬不可宣說。",
    "T07n0220_510:0605a01_12": "「天子當知！",
    "T07n0220_510:0605a02_13": "甚深般若波羅蜜多遠離眾相，不應問言甚深般若波羅蜜多以何為相。",
    "T07n0220_510:0605a03_14": "汝諸天子！",
    "T07n0220_510:0605a03_15": "於意云何？",
    "T07n0220_510:0605a04_16": "設有問言虛空何相，如是發問為正問不？」",
    "T07n0220_510:0605a05_17": "諸天子曰：「不也！",
    "T07n0220_510:0605a05_18": "世尊！",
    "T07n0220_510:0605a05_19": "何以故？",
    "T07n0220_510:0605a05_20": "虛空無體、無相、無為，不應問故。」",
    "T07n0220_510:0605a06_21": "佛告天子：「甚深般若波羅蜜多亦復如是，不應為問。",
    "T07n0220_510:0605a07_22": "然諸法相有佛無佛，法界法爾，佛於此相如實覺知，故名如來、應、正等覺。」",
    "T07n0220_510:0605a09_23": "時，諸天子復白佛言：「如來所覺如是諸相，極為甚深，難見難覺。",
    "T07n0220_510:0605a10_24": "如來現覺如是相故，於一切法無礙智轉。",
    "T07n0220_510:0605a11_25": "一切如來、應、正等覺住如是相，分別開示甚深般若波羅蜜多，為諸有情集諸法相，方便開示，令於般若波羅蜜多得無礙智。",
    "T07n0220_510:0605a14_26": "「希有！",
    "T07n0220_510:0605a14_27": "世尊！",
    "T07n0220_510:0605a14_28": "甚深般若波羅蜜多是諸如來、應、正等覺常所行處。",
    "T07n0220_510:0605a15_29": "一切如來、應、正等覺行是處故，證得無上正等菩提，為諸有情分別開示一切法相，所謂分別開示色相，分別開示受、想、行、識相，廣說乃至分別開示一切智相，分別開示道相智、一切相智相。」",
    "T07n0220_510:0605a20_30": "爾時，佛告諸天子言：「如是！",
    "T07n0220_510:0605a20_31": "如是！",
    "T07n0220_510:0605a20_32": "如汝所說。",
    "T07n0220_510:0605a21_33": "天子當知！",
    "T07n0220_510:0605a21_34": "一切法相如來如實覺為無相，所謂：變礙是色相，領納是受相，取像是想相，造作是行相，了別是識相，如來如實覺為無相。",
    "T07n0220_510:0605a24_35": "苦惱聚是蘊相，生長門是處相，多毒害是界相，如來如實覺為無相。",
    "T07n0220_510:0605a25_36": "能惠捨是布施相，無熱惱是淨戒相，不忿恚是安忍相，不可伏是精進相，無散亂是靜慮相，無執著是般若相，如來如實覺為無相。",
    "T07n0220_510:0605a28_37": "無所有是內空等相，不顛倒是真如等相，不虛妄是四聖諦相，如來如實覺為無相。",
    "T07n0220_510:0605b01_38": "無擾惱是四靜慮相，無限礙是四無量相，無喧雜是四無色定相，如來如實覺為無相。",
    "T07n0220_510:0605b03_39": "無繫縛是八解脫相，不散亂是九次第定相，能出離是三十七菩提分法相，如來如實覺為無相。",
    "T07n0220_510:0605b05_40": "能遠離是空解脫門相，無取著是無相解脫門相，厭眾苦是無願解脫門相，如來如實覺為無相。",
    "T07n0220_510:0605b07_41": "攝淨位是三乘十地相，趣大覺是菩薩十地相，如來如實覺為無相。",
    "T07n0220_510:0605b09_42": "能觀照是五眼相，無滯礙是六神通相，如來如實覺為無相。",
    "T07n0220_510:0605b10_43": "難屈伏是如來十力相，無怯懼是四無所畏相，無斷絕是四無礙解相，與利樂是大慈相，拔衰苦是大悲相，慶善事是大喜相，棄喧雜是大捨相，不可奪是十八佛不共法相，如來如實覺為無相。",
    "T07n0220_510:0605b14_44": "能嚴飾是相好相，能憶念是無忘失法相，無所執是恒住捨性相，如來如實覺為無相。",
    "T07n0220_510:0605b16_45": "遍攝持是一切陀羅尼門相，遍攝受是一切三摩地門相，如來如實覺為無相。",
    "T07n0220_510:0605b18_46": "善受教是聲聞乘果相，自開悟是獨覺菩提相，趣大果是菩薩摩訶薩行相，具大用是諸佛無上正等菩提相，如來如實覺為無相。",
    "T07n0220_510:0605b21_47": "現正等覺是一切智相，極善通達是道相智相，現等別覺是一切相智相，如來如實覺為無相。",
    "T07n0220_510:0605b23_48": "「天子當知！",
    "T07n0220_510:0605b23_49": "一切如來、應、正等覺於如是等一切法相，皆能如實覺為無相。",
    "T07n0220_510:0605b25_50": "由此因緣，我說諸佛得無礙智無與等者。」",
    "T07n0220_510:0605b27_0": "爾時，佛告具壽善現：「甚深般若波羅蜜多是諸佛母，能示世間諸法實相，是故如來、應、正等覺依法而住，供養恭敬、尊重讚歎、攝受護持所依住法，此法即是甚深般若波羅蜜多。",
    "T07n0220_510:0605c02_0": "一切如來、應、正等覺無不依止甚深般若波羅蜜多，供養恭敬、尊重讚歎、攝受護持。",
    "T07n0220_510:0605c03_1": "所以者何？",
    "T07n0220_510:0605c04_2": "甚深般若波羅蜜多能生諸佛，能與諸佛作所依處，能示世間諸法實相。",
    "T07n0220_510:0605c05_3": "「善現當知！",
    "T07n0220_510:0605c05_4": "一切如來、應、正等覺是知恩者、能報恩者，若有問言：『誰是知恩能報恩者？』",
    "T07n0220_510:0605c07_5": "應正答言：『佛是知恩能報恩者。』",
    "T07n0220_510:0605c08_6": "何以故？",
    "T07n0220_510:0605c08_7": "一切世間知恩報恩無過佛故。」",
    "T07n0220_510:0605c09_8": "具壽善現即白佛言：「云何如來、應、正等覺知恩報恩？」",
    "T07n0220_510:0605c10_9": "佛告善現：「一切如來、應、正等覺乘如是乘行如是道，來至無上正等菩提，得菩提已，於一切時供養恭敬、尊重讚歎、攝受護持是乘是道曾無暫廢，此乘此道當知即是甚深般若波羅蜜多，是名如來、應、正等覺知恩報恩。",
    "T07n0220_510:0605c15_10": "「復次，善現！",
    "T07n0220_510:0605c15_11": "一切如來、應、正等覺無不皆依甚深般若波羅蜜多，於諸有相及無相法，皆現等覺無實作用，以能作者無所有故。",
    "T07n0220_510:0605c18_12": "一切如來、應、正等覺無不皆依甚深般若波羅蜜多，於諸有相及無相法，皆現等覺無所成辦，以諸形質不可得故。",
    "T07n0220_510:0605c20_13": "善現當知！",
    "T07n0220_510:0605c20_14": "以諸如來、應、正等覺知依如是甚深般若波羅蜜多，能現等覺相、無相法皆無作用，無所成辦，於一切時供養恭敬、尊重讚歎、攝受護持曾無間斷，故名真實知恩報恩。",
    "T07n0220_510:0605c24_15": "「復次，善現！",
    "T07n0220_510:0605c24_16": "一切如來、應、正等覺無不皆依甚深般若波羅蜜多，於一切法無作、無成、無生智轉，復能知此無轉因緣。",
    "T07n0220_510:0605c27_17": "是故，應知甚深般若波羅蜜多，能生如來、應、正等覺，亦能如實示世間相。」",
    "T07n0220_510:0605c28_18": "具壽善現便白佛言：「如來常說一切法性無生、無起、無知、無見，如何可說甚深般若波羅蜜多，能生諸佛，是諸佛母，亦能如實示世間相？」",
    "T07n0220_510:0606a02_19": "佛告善現：「如是！",
    "T07n0220_510:0606a03_20": "如是！",
    "T07n0220_510:0606a03_21": "如汝所說。",
    "T07n0220_510:0606a03_22": "一切法性無生、無起、無知、無見，依世俗說甚深般若波羅蜜多，能生諸佛，是諸佛母，亦能如實示世間相。」",
    "T07n0220_510:0606a06_0": "具壽善現復白佛言：「云何諸法無生、無起、無知、無見？」",
    "T07n0220_510:0606a07_1": "佛告善現：「以一切法空無所有，皆不自在、虛誑不堅故，一切法無生、無起、無知、無見。",
    "T07n0220_510:0606a09_2": "復次，善現！",
    "T07n0220_510:0606a09_3": "一切法性無所依止，無所繫屬，由此因緣，無生、無起、無知、無見。",
    "T07n0220_510:0606a10_4": "善現當知！",
    "T07n0220_510:0606a10_5": "甚深般若波羅蜜多雖能生佛，示世間相，而無所生亦無所示。",
    "T07n0220_510:0606a12_6": "「善現當知！",
    "T07n0220_510:0606a12_7": "甚深般若波羅蜜多，不見色故名示色相，不見受、想、行、識故名示受、想、行、識相，廣說乃至不見一切智故名示一切智相，不見道相智、一切相智故名示道相智、一切相智相。",
    "T07n0220_510:0606a16_8": "善現當知！",
    "T07n0220_510:0606a16_9": "由如是義，甚深般若波羅蜜多，能示世間諸法實相，能生諸佛，名諸佛母。」",
    "T07n0220_510:0606a18_10": "具壽善現復白佛言：「云何如是甚深般若波羅蜜多，不見色故名示色相，不見受、想、行、識故名示受、想、行、識相，廣說乃至不見一切智故名示一切智相，不見道相智、一切相智故名示道相智、一切相智相？」",
    "T07n0220_510:0606a22_11": "佛告善現：「甚深般若波羅蜜多，由不緣色而生於識，是為不見色故名示色相，廣說乃至由不緣一切相智而生於識，是為不見一切相智故名示一切相智相。",
    "T07n0220_510:0606a26_12": "善現當知！",
    "T07n0220_510:0606a26_13": "由如是義，甚深般若波羅蜜多，能示世間諸法實相，能生諸佛，名諸佛母。",
    "T07n0220_510:0606a28_14": "「復次，善現！",
    "T07n0220_510:0606a28_15": "甚深般若波羅蜜多，能為諸佛顯世間空，故名佛母，能示諸佛世間實相。」",
    "T07n0220_510:0606b01_16": "具壽善現即白佛言：「云何般若波羅蜜多，能為諸佛顯世間空？」",
    "T07n0220_510:0606b02_17": "佛告善現：「甚深般若波羅蜜多，能為諸佛顯五蘊世間空，顯十二處世間空，顯十八界世間空，顯六觸世間空，顯六受世間空，顯六界世間空，顯四緣世間空，顯十二支緣起世間空，顯我見為根本六十二見世間空，顯十善業道世間空，顯四靜慮、四無量、四無色定世間空，顯六波羅蜜多世間空，顯內空乃至無性自性空世間空，顯苦、集、滅、道世間空，顯三十七菩提分法世間空，顯八解脫、八勝處、九次第定、十遍處世間空，顯空、無相、無願解脫門世間空，顯三乘十地世間空，顯菩薩十地世間空，顯一切陀羅尼門、三摩地門世間空，顯五眼、六神通世間空，顯如來十力、四無所畏、四無礙解、十八佛不共法世間空，顯大慈、大悲、大喜、大捨世間空，顯三十二大士相、八十隨好世間空，顯無忘失法、恒住捨性世間空，顯預流果乃至獨覺菩提世間空，顯一切菩薩摩訶薩行、諸佛無上正等菩提世間空，顯一切智、道相智、一切相智世間空。",
    "T07n0220_510:0606b21_18": "如是，善現！",
    "T07n0220_510:0606b21_19": "甚深般若波羅蜜多，能為諸佛顯世間空，故名佛母，能示諸佛世間實相。",
    "T07n0220_510:0606b23_20": "「復次，善現！",
    "T07n0220_510:0606b23_21": "佛因般若波羅蜜多，能為世間顯色世間空，乃至顯一切相智世間空，令諸世間受世間空、想世間空、思世間空、識世間空。",
    "T07n0220_510:0606b26_22": "如是，善現！",
    "T07n0220_510:0606b26_23": "甚深般若波羅蜜多，能為諸佛顯世間空，故名佛母，能示諸佛世間實相。",
    "T07n0220_510:0606b28_24": "「復次，善現！",
    "T07n0220_510:0606b28_25": "甚深般若波羅蜜多，能示諸佛世間空相。",
    "T07n0220_510:0606b29_26": "云何示諸佛世間空相？",
    "T07n0220_510:0606b29_27": "謂令如來、應、正等覺見色世間空，乃至見一切相智世間空。",
    "T07n0220_510:0606c02_28": "如是，善現！",
    "T07n0220_510:0606c02_29": "甚深般若波羅蜜多，能示諸佛世間空相。",
    "T07n0220_510:0606c03_30": "「復次，善現！",
    "T07n0220_510:0606c03_31": "甚深般若波羅蜜多，能示諸佛世間不可思議相。",
    "T07n0220_510:0606c04_32": "云何示諸佛世間不可思議相？",
    "T07n0220_510:0606c05_33": "謂示如來、應、正等覺色世間不可思議相，乃至一切相智世間不可思議相。",
    "T07n0220_510:0606c07_34": "如是，善現！",
    "T07n0220_510:0606c07_35": "甚深般若波羅蜜多，能示諸佛世間不可思議相。",
    "T07n0220_510:0606c08_36": "「復次，善現！",
    "T07n0220_510:0606c08_37": "甚深般若波羅蜜多，能示諸佛世間遠離相。",
    "T07n0220_510:0606c09_38": "云何能示諸佛世間遠離相？",
    "T07n0220_510:0606c10_39": "謂示如來、應、正等覺色世間遠離相，乃至一切相智世間遠離相。",
    "T07n0220_510:0606c11_40": "如是，善現！",
    "T07n0220_510:0606c12_41": "甚深般若波羅蜜多，能示諸佛世間遠離相。",
    "T07n0220_510:0606c13_42": "「復次，善現！",
    "T07n0220_510:0606c13_43": "甚深般若波羅蜜多，能示諸佛世間寂靜相。",
    "T07n0220_510:0606c14_44": "云何能示諸佛世間寂靜相？",
    "T07n0220_510:0606c14_45": "謂示如來、應、正等覺色世間寂靜相，乃至一切相智世間寂靜相。",
    "T07n0220_510:0606c16_46": "如是，善現！",
    "T07n0220_510:0606c16_47": "甚深般若波羅蜜多，能示諸佛世間寂靜相。",
    "T07n0220_510:0606c17_48": "「復次，善現！",
    "T07n0220_510:0606c17_49": "甚深般若波羅蜜多，能示諸佛世間畢竟空相。",
    "T07n0220_510:0606c18_50": "云何能示諸佛世間畢竟空相？",
    "T07n0220_510:0606c19_51": "謂示如來、應、正等覺色世間畢竟空相，乃至一切相智世間畢竟空相。",
    "T07n0220_510:0606c21_52": "如是，善現！",
    "T07n0220_510:0606c21_53": "甚深般若波羅蜜多，能示諸佛世間畢竟空相。",
    "T07n0220_510:0606c22_54": "「復次，善現！",
    "T07n0220_510:0606c22_55": "甚深般若波羅蜜多，能示諸佛世間無性空相。",
    "T07n0220_510:0606c23_56": "云何能示諸佛世間無性空相？",
    "T07n0220_510:0606c24_57": "謂示如來、應、正等覺色世間無性空相，乃至一切相智世間無性空相。",
    "T07n0220_510:0606c26_58": "如是，善現！",
    "T07n0220_510:0606c26_59": "甚深般若波羅蜜多，能示諸佛世間無性空相。",
    "T07n0220_510:0606c27_60": "「復次，善現！",
    "T07n0220_510:0606c27_61": "甚深般若波羅蜜多，能示諸佛世間自性空相。",
    "T07n0220_510:0606c28_62": "云何能示諸佛世間自性空相？",
    "T07n0220_510:0606c29_63": "謂示如來、應、正等覺色世間自性空相，乃至一切相智世間自性空相。",
    "T07n0220_510:0607a02_0": "如是，善現！",
    "T07n0220_510:0607a02_1": "甚深般若波羅蜜多，能示諸佛世間自性空相。",
    "T07n0220_510:0607a03_2": "「復次，善現！",
    "T07n0220_510:0607a03_3": "甚深般若波羅蜜多，能示諸佛世間無性自性空相。",
    "T07n0220_510:0607a04_4": "云何能示諸佛世間無性自性空相？",
    "T07n0220_510:0607a05_5": "謂示如來、應、正等覺色世間無性自性空相，乃至一切相智世間無性自性空相。",
    "T07n0220_510:0607a07_6": "如是，善現！",
    "T07n0220_510:0607a07_7": "甚深般若波羅蜜多，能示諸佛世間無性自性空相。",
    "T07n0220_510:0607a08_8": "「復次，善現！",
    "T07n0220_510:0607a09_0": "甚深般若波羅蜜多，能示諸佛世間純空相。",
    "T07n0220_510:0607a10_0": "云何能示諸佛世間純空相？",
    "T07n0220_510:0607a10_1": "謂示如來、應、正等覺色世間純空相，乃至一切相智世間純空相。",
    "T07n0220_510:0607a12_2": "如是，善現！",
    "T07n0220_510:0607a12_3": "甚深般若波羅蜜多，能示諸佛世間純空相。",
    "T07n0220_510:0607a13_4": "「善現當知！",
    "T07n0220_510:0607a13_5": "由如是義，甚深般若波羅蜜多，能示諸佛世間實相。",
    "T07n0220_510:0607a14_6": "「復次，善現！",
    "T07n0220_510:0607a15_0": "甚深般若波羅蜜多，能示諸佛世間相者，謂令不起此世間想、他世間想。",
    "T07n0220_510:0607a16_1": "所以者何？",
    "T07n0220_510:0607a16_2": "以實無法可起此世、他世想故。」",
    "T07n0220_510:0607a18_0": "大般若波羅蜜多經卷第五百一十"
}