[
    {
        "source_sentence": "佛說大乘入諸佛境界智光明莊",
        "from": "T12n0359_005:0263b05_0",
        "context_with_next_sentence": true
    },
    {
        "source_sentence": "嚴經卷第五",
        "from": "T12n0359_005:0263b06_0",
        "context_with_next_sentence": true
    },
    {
        "source_sentence": "譯經三藏朝散大夫試光祿卿傳梵",
        "from": "T12n0359_005:0263b08_0",
        "context_with_next_sentence": true
    },
    {
        "source_sentence": "「稽首十力度煩惱，　　稽首廣大施無畏，",
        "from": "T12n0359_005:0263b10_0",
        "context_with_next_sentence": true
    },
    {
        "source_sentence": "善住不共諸法中，　　稽首世間尊勝者，",
        "from": "T12n0359_005:0263b11_0",
        "context_with_next_sentence": true
    },
    {
        "source_sentence": "稽首能斷眾結縛，　　稽首已住於彼岸，",
        "from": "T12n0359_005:0263b12_0",
        "context_with_next_sentence": true
    },
    {
        "source_sentence": "稽首救世諸苦尊，　　稽首不住於生死。",
        "from": "T12n0359_005:0263b13_17",
        "context_with_next_sentence": true
    },
    {
        "source_sentence": "普遍通達眾生行，　　於一切處離意念，",
        "from": "T12n0359_005:0263b14_0",
        "context_with_next_sentence": true
    },
    {
        "source_sentence": "如蓮不著於水中，　　淨空寂默常親近。",
        "from": "T12n0359_005:0263b15_17",
        "context_with_next_sentence": true
    },
    {
        "source_sentence": "聖師種種無上句，　　稽首無緣度染海，",
        "from": "T12n0359_005:0263b16_0",
        "context_with_next_sentence": true
    },
    {
        "source_sentence": "普遍善觀諸相門，　　於諸願求無所有。",
        "from": "T12n0359_005:0263b17_17",
        "context_with_next_sentence": true
    },
    {
        "source_sentence": "佛大威力不思議，　　猶如虛空無依止，",
        "from": "T12n0359_005:0263b18_0",
        "context_with_next_sentence": true
    },
    {
        "source_sentence": "稽首廣持勝德門，　　稽首猶如妙高勝。",
        "from": "T12n0359_005:0263b19_17",
        "context_with_next_sentence": true
    },
    {
        "source_sentence": "」爾時，世尊讚妙吉祥童真菩薩摩訶薩言：",
        "from": "T12n0359_005:0263b20_17",
        "context_with_next_sentence": true
    },
    {
        "source_sentence": "「善哉善哉！",
        "from": "T12n0359_005:0263b21_3",
        "context_with_next_sentence": true
    },
    {
        "source_sentence": "妙吉祥！",
        "from": "T12n0359_005:0263b21_7",
        "context_with_next_sentence": true
    },
    {
        "source_sentence": "如是如是！",
        "from": "T12n0359_005:0263b21_12",
        "context_with_next_sentence": true
    },
    {
        "source_sentence": "妙吉祥！",
        "from": "T12n0359_005:0263b21_16",
        "context_with_next_sentence": true
    },
    {
        "source_sentence": "勿於諸佛起色相見，勿於諸法謂其無相，勿謂諸佛獨居法界，亦勿謂佛處大眾中，當知諸佛無見無聞、無所供養無供養者，諸佛如來無有少法若一性若多性而可施作。",
        "from": "T12n0359_005:0263b25_11",
        "context_with_next_sentence": true
    },
    {
        "source_sentence": "亦勿謂佛得菩提果，亦勿謂佛有法可現，無見、無聞、無念、無知，佛亦無言已說現說當說諸法。",
        "from": "T12n0359_005:0263b27_14",
        "context_with_next_sentence": true
    },
    {
        "source_sentence": "亦非諸佛現成正覺，亦無有法能成正覺，亦非諸佛斷染證淨，設有所作離見聞覺知。",
        "from": "T12n0359_005:0263b29_13",
        "context_with_next_sentence": true
    },
    {
        "source_sentence": "何以故？",
        "from": "T12n0359_005:0263b29_17",
        "context_with_next_sentence": true
    },
    {
        "source_sentence": "妙吉祥當知，一切法本來清淨故。",
        "from": "T12n0359_005:0263c01_13",
        "context_with_next_sentence": true
    },
    {
        "source_sentence": "「復次，妙吉祥！",
        "from": "T12n0359_005:0263c02_7",
        "context_with_next_sentence": true
    },
    {
        "source_sentence": "汝等當知此經功德不可思議，若有菩薩以三千大千世界微塵等數一切眾生，普令建立成緣覺果，然於此正法不生信解。",
        "from": "T12n0359_005:0263c05_1",
        "context_with_next_sentence": true
    },
    {
        "source_sentence": "若有菩薩於此正法生信解者，其所獲福比前福蘊廣多無量，何況自書或教人書，所得福蘊倍復增勝。",
        "from": "T12n0359_005:0263c07_7",
        "context_with_next_sentence": true
    },
    {
        "source_sentence": "「又，妙吉祥！",
        "from": "T12n0359_005:0263c08_6",
        "context_with_next_sentence": true
    },
    {
        "source_sentence": "若復有人以三千大千世界所有一切眾生之類——若卵生、若胎生，若濕生、若化生，若有色若無色，若有想若無想，若非有想若非無想，若二足若四足，若無足若多足——彼如是等諸眾生類，普令建立皆得人身，得人身已悉令發起大菩提心。",
        "from": "T12n0359_005:0263c13_10",
        "context_with_next_sentence": true
    },
    {
        "source_sentence": "發大菩提心已，一一菩薩於不可思議殑伽沙數佛剎土中，為微塵等諸佛菩薩并聲聞眾，以飲食、衣服、坐臥之物，病緣醫藥及諸樂具，供給供養經殑伽沙劫，彼彼諸佛入涅盤後，造七寶塔廣一由旬高百由旬眾寶界道，摩尼真珠殊妙嚴飾，竪立種種寶幢幡蓋，自在王寶妙網垂覆種種莊嚴。",
        "from": "T12n0359_005:0263c20_4",
        "context_with_next_sentence": true
    },
    {
        "source_sentence": "若復有人深心清淨，能於如是入諸佛境界智光明莊嚴甚深正法，聞已信解或復悟入，起清淨心少略乃至一四句偈為人演說，此所獲福不可稱數，現證佛智成辦福行殊勝事業，比前菩薩布施福蘊，百分不及一，千分不及一，百千分不及一，千俱胝分不及一，百千俱胝分不及一，算分數分及譬喻分乃至烏波尼殺曇分，皆不及一。",
        "from": "T12n0359_005:0263c27_15",
        "context_with_next_sentence": true
    },
    {
        "source_sentence": "「又，妙吉祥！",
        "from": "T12n0359_005:0263c28_1",
        "context_with_next_sentence": true
    },
    {
        "source_sentence": "若有在家菩薩於阿僧祇殑伽沙數諸佛菩薩及聲聞所，以其飲食、衣服、坐臥之具、病緣醫藥，經阿僧祇殑伽沙劫供給供養。",
        "from": "T12n0359_005:0264a01_16",
        "context_with_next_sentence": true
    },
    {
        "source_sentence": "或有出家菩薩戒行清淨深心具足，於其一切牛畜聚中，少略乃至施以一食，此獲福蘊比前福蘊，百分不及一，千分不及一，百千分不及一，千俱胝分不及一，百千俱胝分不及一，算分數分及譬喻分乃至烏波尼殺曇分，皆不及一。",
        "from": "T12n0359_005:0264a07_2",
        "context_with_next_sentence": true
    },
    {
        "source_sentence": "「又，妙吉祥！",
        "from": "T12n0359_005:0264a08_6",
        "context_with_next_sentence": true
    },
    {
        "source_sentence": "若三千大千世界如微塵等出家菩薩，若行具足深心清淨者，一一菩薩於十方世界阿僧祇殑伽沙數諸佛菩薩及聲聞所，以其飲食、衣服、坐臥之具、病緣醫藥，經阿僧祇殑伽沙數劫中供給供養，彼諸菩薩所獲福蘊其數無量。",
        "from": "T12n0359_005:0264a13_7",
        "context_with_next_sentence": true
    },
    {
        "source_sentence": "若有菩薩或在家者或出家者，戒行具足深心清淨，於此正法聞已信解，若自書寫或教人書，此所獲福比前菩薩布施福蘊倍復增勝，百分不及一，千分不及一，百千俱胝、算數、譬喻，皆不及一。",
        "from": "T12n0359_005:0264a17_17",
        "context_with_next_sentence": true
    },
    {
        "source_sentence": "「又，妙吉祥！",
        "from": "T12n0359_005:0264a18_6",
        "context_with_next_sentence": true
    },
    {
        "source_sentence": "若有菩薩以三千大千世界滿中七寶，經三千大千世界微塵數劫，布施供養佛菩薩等。",
        "from": "T12n0359_005:0264a20_4",
        "context_with_next_sentence": true
    },
    {
        "source_sentence": "若有菩薩於此正法，少略乃至一四句偈，能解入者此所獲福，比前福蘊百分不及一，千分不及一，百千俱胝、算數、譬喻，皆不及一。",
        "from": "T12n0359_005:0264a23_3",
        "context_with_next_sentence": true
    },
    {
        "source_sentence": "「妙吉祥！",
        "from": "T12n0359_005:0264a24_4",
        "context_with_next_sentence": true
    },
    {
        "source_sentence": "且置如上經三千大千世界微塵數劫布施福行。",
        "from": "T12n0359_005:0264a25_5",
        "context_with_next_sentence": true
    },
    {
        "source_sentence": "妙吉祥！",
        "from": "T12n0359_005:0264a25_9",
        "context_with_next_sentence": true
    },
    {
        "source_sentence": "假使阿僧祇殑伽沙數等諸菩薩，一一菩薩皆於阿僧祇殑伽沙數佛剎土中，以閻浮檀金所成諸妙寶樹及殊妙衣服，普遍光明真珠摩尼寶網垂覆，自在王摩尼寶所成樓閣，以電光明摩尼寶而為界道，竪立殊妙幢幡寶蓋，圓滿作已，普為阿僧祇殑伽沙數佛世尊等日日供養，如是經于阿僧祇殑伽沙劫修布施行。",
        "from": "T12n0359_005:0264b03_12",
        "context_with_next_sentence": true
    },
    {
        "source_sentence": "或有菩薩於此最上甚深正法生信解已，少略乃至一四句偈，為餘菩薩如理宣說令其解入，此獲福蘊比前菩薩布施福蘊，百分不及一，千分不及一，百千俱胝、算數、譬喻，皆不及一。",
        "from": "T12n0359_005:0264b07_18",
        "context_with_next_sentence": true
    },
    {
        "source_sentence": "「又，妙吉祥！",
        "from": "T12n0359_005:0264b08_6",
        "context_with_next_sentence": true
    },
    {
        "source_sentence": "正使三界成已，所有一切地獄、餓鬼、畜生趣中諸眾生類，若有在家菩薩為彼地獄、餓鬼、畜生趣中一切眾生普令救拔，得出離已皆悉建立成緣覺果。",
        "from": "T12n0359_005:0264b11_11",
        "context_with_next_sentence": true
    },
    {
        "source_sentence": "若有出家菩薩於諸牛畜聚中，少略乃至施以一食，此所獲福無有稱量。",
        "from": "T12n0359_005:0264b13_5",
        "context_with_next_sentence": true
    },
    {
        "source_sentence": "「又，妙吉祥！",
        "from": "T12n0359_005:0264b14_6",
        "context_with_next_sentence": true
    },
    {
        "source_sentence": "正使十方所有一切佛剎土中，不可說俱胝那庾多百千如微塵等出家菩薩，一一菩薩於十方世界，一一方分皆有十佛剎不可說俱胝那庾多百千如微塵等諸佛世尊，彼一一佛并諸菩薩聲聞大眾，經十佛剎不可說俱胝那庾多百千微塵數劫，以飲食、衣服、坐臥之具、病緣醫藥，為彼一一諸佛如來，於日日中以十佛剎不可說俱胝那庾多百千如微塵等世界充滿自在王摩尼妙寶布施供養。",
        "from": "T12n0359_005:0264b23_3",
        "context_with_next_sentence": true
    },
    {
        "source_sentence": "若有菩薩於此正法生信解已，於其牛畜聚中少略乃至施以一食，此所獲福比前菩薩布施福蘊，百分不及一，千分不及一，百千俱胝算數譬喻，皆不及一。",
        "from": "T12n0359_005:0264b26_13",
        "context_with_next_sentence": true
    },
    {
        "source_sentence": "何以故？",
        "from": "T12n0359_005:0264b26_17",
        "context_with_next_sentence": true
    },
    {
        "source_sentence": "今此正法若得聞者，即得不退轉諸大菩薩大智印故。",
        "from": "T12n0359_005:0264b28_2",
        "context_with_next_sentence": true
    },
    {
        "source_sentence": "「又，妙吉祥！",
        "from": "T12n0359_005:0264b29_6",
        "context_with_next_sentence": true
    },
    {
        "source_sentence": "若有菩薩能為十方一切世界一切眾生，悉令建立皆住隨信行地；",
        "from": "T12n0359_005:0264c01_14",
        "context_with_next_sentence": true
    },
    {
        "source_sentence": "若有菩薩為一眾生建立令住隨義行地，此所獲福無有稱量。",
        "from": "T12n0359_005:0264c03_3",
        "context_with_next_sentence": true
    },
    {
        "source_sentence": "「又，妙吉祥！",
        "from": "T12n0359_005:0264c04_6",
        "context_with_next_sentence": true
    },
    {
        "source_sentence": "若有菩薩能為十方一切世界一切眾生建立令住隨義行地；",
        "from": "T12n0359_005:0264c05_11",
        "context_with_next_sentence": true
    },
    {
        "source_sentence": "若有菩薩為一眾生建立令住隨法行地，此所獲福無有稱量。",
        "from": "T12n0359_005:0264c07_1",
        "context_with_next_sentence": true
    },
    {
        "source_sentence": "「又，妙吉祥！",
        "from": "T12n0359_005:0264c08_6",
        "context_with_next_sentence": true
    },
    {
        "source_sentence": "若有菩薩能為十方一切世界一切眾生，建立令住隨法行地；",
        "from": "T12n0359_005:0264c09_12",
        "context_with_next_sentence": true
    },
    {
        "source_sentence": "若有菩薩為一眾生建立令住須陀洹果，此所獲福無有稱量。",
        "from": "T12n0359_005:0264c11_1",
        "context_with_next_sentence": true
    },
    {
        "source_sentence": "「又，妙吉祥！",
        "from": "T12n0359_005:0264c12_6",
        "context_with_next_sentence": true
    },
    {
        "source_sentence": "若有菩薩能為十方一切世界一切眾生，建立令住須陀洹果；",
        "from": "T12n0359_005:0264c13_11",
        "context_with_next_sentence": true
    },
    {
        "source_sentence": "若有菩薩為一眾生建立令住斯陀含果，此所獲福無有稱量。",
        "from": "T12n0359_005:0264c14_18",
        "context_with_next_sentence": true
    },
    {
        "source_sentence": "「又，妙吉祥！",
        "from": "T12n0359_005:0264c15_6",
        "context_with_next_sentence": true
    },
    {
        "source_sentence": "若有菩薩能為十方一切世界一切眾生，建立令住斯陀含果；",
        "from": "T12n0359_005:0264c16_12",
        "context_with_next_sentence": true
    },
    {
        "source_sentence": "若有菩薩為一眾生建立令住阿那含果，此所獲福無有稱量。",
        "from": "T12n0359_005:0264c18_1",
        "context_with_next_sentence": true
    },
    {
        "source_sentence": "「又，妙吉祥！",
        "from": "T12n0359_005:0264c19_6",
        "context_with_next_sentence": true
    },
    {
        "source_sentence": "若有菩薩能為十方一切世界一切眾生，建立令住阿那含果；",
        "from": "T12n0359_005:0264c20_12",
        "context_with_next_sentence": true
    },
    {
        "source_sentence": "若有菩薩為一眾生建立令住阿羅漢果，此所獲福無有稱量。",
        "from": "T12n0359_005:0264c22_1",
        "context_with_next_sentence": true
    },
    {
        "source_sentence": "「又，妙吉祥！",
        "from": "T12n0359_005:0264c23_6",
        "context_with_next_sentence": true
    },
    {
        "source_sentence": "若有菩薩能為十方一切世界一切眾生，建立令住阿羅漢果；",
        "from": "T12n0359_005:0264c24_12",
        "context_with_next_sentence": true
    },
    {
        "source_sentence": "若有菩薩為一眾生建立令住緣覺之果，此所獲福無有稱量。",
        "from": "T12n0359_005:0264c26_1",
        "context_with_next_sentence": true
    },
    {
        "source_sentence": "「又，妙吉祥！",
        "from": "T12n0359_005:0264c27_6",
        "context_with_next_sentence": true
    },
    {
        "source_sentence": "若有菩薩能為十方一切世界一切眾生，建立令住緣覺之果；",
        "from": "T12n0359_005:0264c28_12",
        "context_with_next_sentence": true
    },
    {
        "source_sentence": "若有菩薩為一眾生建立令發大菩提心，此所獲福無有稱量。",
        "from": "T12n0359_005:0265a01_1",
        "context_with_next_sentence": true
    },
    {
        "source_sentence": "「又，妙吉祥！",
        "from": "T12n0359_005:0265a02_6",
        "context_with_next_sentence": true
    },
    {
        "source_sentence": "若有菩薩能為十方一切世界一切眾生，建立令發菩提心已；",
        "from": "T12n0359_005:0265a03_12",
        "context_with_next_sentence": true
    },
    {
        "source_sentence": "若有菩薩為一眾生建立令住不退轉位，此所獲福無有稱量。",
        "from": "T12n0359_005:0265a05_1",
        "context_with_next_sentence": true
    },
    {
        "source_sentence": "「又，妙吉祥！",
        "from": "T12n0359_005:0265a06_6",
        "context_with_next_sentence": true
    },
    {
        "source_sentence": "正使菩薩普為一切眾生，建立皆住不退轉位；",
        "from": "T12n0359_005:0265a07_5",
        "context_with_next_sentence": true
    },
    {
        "source_sentence": "若有菩薩發清淨心，於此最上甚深正法生信解已，能自書寫若教人書，或復為他廣大宣說，少略乃至令一眾生於此最上甚深正法信解悟入者，所獲福蘊無量無數不可稱計。",
        "from": "T12n0359_005:0265a11_7",
        "context_with_next_sentence": true
    },
    {
        "source_sentence": "」爾時，世尊普為大眾說伽陀曰：",
        "from": "T12n0359_005:0265a12_13",
        "context_with_next_sentence": true
    },
    {
        "source_sentence": "「若有諸菩薩，　　供十俱胝佛，",
        "from": "T12n0359_005:0265a13_0",
        "context_with_next_sentence": true
    },
    {
        "source_sentence": "受持正法門，　　極盡時邊際，",
        "from": "T12n0359_005:0265a14_0",
        "context_with_next_sentence": true
    },
    {
        "source_sentence": "復於甚深典，　　愛樂而聽受，",
        "from": "T12n0359_005:0265a15_0",
        "context_with_next_sentence": true
    },
    {
        "source_sentence": "此福廣無邊，　　果報中最勝。",
        "from": "T12n0359_005:0265a16_13",
        "context_with_next_sentence": true
    },
    {
        "source_sentence": "若有諸菩薩，　　神力往十方，",
        "from": "T12n0359_005:0265a17_0",
        "context_with_next_sentence": true
    },
    {
        "source_sentence": "十俱胝佛所，　　親近而供養，",
        "from": "T12n0359_005:0265a18_0",
        "context_with_next_sentence": true
    },
    {
        "source_sentence": "遍禮人中尊，　　最上諸正士，",
        "from": "T12n0359_005:0265a19_0",
        "context_with_next_sentence": true
    },
    {
        "source_sentence": "悲愍諸眾生，　　增長眾利樂。",
        "from": "T12n0359_005:0265a20_13",
        "context_with_next_sentence": true
    },
    {
        "source_sentence": "今此甚深經，　　諸佛共宣說，",
        "from": "T12n0359_005:0265a21_0",
        "context_with_next_sentence": true
    },
    {
        "source_sentence": "若能為他人，　　須臾敷演者，",
        "from": "T12n0359_005:0265a22_0",
        "context_with_next_sentence": true
    },
    {
        "source_sentence": "是即佛教中，　　善開發淨信，",
        "from": "T12n0359_005:0265a23_0",
        "context_with_next_sentence": true
    },
    {
        "source_sentence": "彼所獲福果，　　廣大復最勝。",
        "from": "T12n0359_005:0265a24_13",
        "context_with_next_sentence": true
    },
    {
        "source_sentence": "諸佛大悲愍，　　宣示此正法，",
        "from": "T12n0359_005:0265a25_0",
        "context_with_next_sentence": true
    },
    {
        "source_sentence": "如廣大燈明，　　普照人天界。",
        "from": "T12n0359_005:0265a26_13",
        "context_with_next_sentence": true
    },
    {
        "source_sentence": "中有猛利慧，　　及具大力者，",
        "from": "T12n0359_005:0265a27_0",
        "context_with_next_sentence": true
    },
    {
        "source_sentence": "能發信解心，　　速得成佛果。",
        "from": "T12n0359_005:0265a28_13",
        "context_with_next_sentence": true
    },
    {
        "source_sentence": "如是善逝教，　　若有得聞者，",
        "from": "T12n0359_005:0265a29_0",
        "context_with_next_sentence": true
    },
    {
        "source_sentence": "聞已復為他，　　展轉而宣演。",
        "from": "T12n0359_005:0265b01_13",
        "context_with_next_sentence": true
    },
    {
        "source_sentence": "如為彼諸佛，　　最上人中尊，",
        "from": "T12n0359_005:0265b02_0",
        "context_with_next_sentence": true
    },
    {
        "source_sentence": "入大無餘依，　　清淨涅盤已。",
        "from": "T12n0359_005:0265b03_13",
        "context_with_next_sentence": true
    },
    {
        "source_sentence": "能建立寶塔，　　增聳復殊妙，",
        "from": "T12n0359_005:0265b04_0",
        "context_with_next_sentence": true
    },
    {
        "source_sentence": "眾寶所莊嚴，　　高踰有頂際。",
        "from": "T12n0359_005:0265b05_13",
        "context_with_next_sentence": true
    },
    {
        "source_sentence": "竪立勝幡蓋，　　寶鈴出妙聲，",
        "from": "T12n0359_005:0265b06_0",
        "context_with_next_sentence": true
    },
    {
        "source_sentence": "上徹有頂天，　　嚴好而廣大。",
        "from": "T12n0359_005:0265b07_13",
        "context_with_next_sentence": true
    },
    {
        "source_sentence": "若有諸菩薩，　　愛樂此經典，",
        "from": "T12n0359_005:0265b08_0",
        "context_with_next_sentence": true
    },
    {
        "source_sentence": "於如是相中，　　聞已發淨信，",
        "from": "T12n0359_005:0265b09_0",
        "context_with_next_sentence": true
    },
    {
        "source_sentence": "於彼清淨處，　　安布是正法，",
        "from": "T12n0359_005:0265b10_0",
        "context_with_next_sentence": true
    },
    {
        "source_sentence": "此所獲福蘊，　　廣大而最勝。",
        "from": "T12n0359_005:0265b11_13",
        "context_with_next_sentence": true
    },
    {
        "source_sentence": "若有諸菩薩，　　受持此正法，",
        "from": "T12n0359_005:0265b12_0",
        "context_with_next_sentence": true
    },
    {
        "source_sentence": "廣為他流通，　　滌除悋法垢，",
        "from": "T12n0359_005:0265b13_0",
        "context_with_next_sentence": true
    },
    {
        "source_sentence": "此所獲福蘊，　　功德勝無量，",
        "from": "T12n0359_005:0265b14_0",
        "context_with_next_sentence": true
    },
    {
        "source_sentence": "趣求大菩提，　　隨願而獲得。",
        "from": "T12n0359_005:0265b15_13",
        "context_with_next_sentence": true
    },
    {
        "source_sentence": "此甚深經典，　　諸佛之所宣，",
        "from": "T12n0359_005:0265b16_0",
        "context_with_next_sentence": true
    },
    {
        "source_sentence": "諸大菩薩眾，　　多受持宣演。",
        "from": "T12n0359_005:0265b17_13",
        "context_with_next_sentence": true
    },
    {
        "source_sentence": "十方一切佛，　　悉於虛空界，",
        "from": "T12n0359_005:0265b18_0",
        "context_with_next_sentence": true
    },
    {
        "source_sentence": "普現諸佛身，　　令一切瞻仰。",
        "from": "T12n0359_005:0265b19_13",
        "context_with_next_sentence": true
    },
    {
        "source_sentence": "」佛說此經已，妙吉祥菩薩摩訶薩，并餘無數不思議不可說諸菩薩眾，及大聲聞，一切世間天、人、阿修羅、乾闥婆等，聞佛所說皆大歡喜，信受奉行。",
        "from": "T12n0359_005:0265b23_6",
        "context_with_next_sentence": true
    },
    {
        "source_sentence": "佛說大乘入諸佛境界智光明莊嚴經卷第五",
        "from": "T12n0359_005:0265b24_100",
        "context_with_next_sentence": false
    }
]