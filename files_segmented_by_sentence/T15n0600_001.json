[
    {
        "source_sentence": "十善業道經",
        "from": "T15n0600_001:0157c03_0",
        "context_with_next_sentence": true
    },
    {
        "source_sentence": "大唐于闐三藏實叉難陀奉　制譯",
        "from": "T15n0600_001:0157c05_0",
        "context_with_next_sentence": true
    },
    {
        "source_sentence": "如是我聞：一時佛在娑竭羅龍宮，與八千大",
        "from": "T15n0600_001:0157c06_0",
        "context_with_next_sentence": true
    },
    {
        "source_sentence": "比丘眾、三萬二千菩薩摩訶薩俱。",
        "from": "T15n0600_001:0157c07_14",
        "context_with_next_sentence": true
    },
    {
        "source_sentence": "爾時世尊告龍王言：",
        "from": "T15n0600_001:0157c08_4",
        "context_with_next_sentence": true
    },
    {
        "source_sentence": "「一切眾生心想異故，造業亦異，由是故有諸趣輪轉。",
        "from": "T15n0600_001:0157c09_7",
        "context_with_next_sentence": true
    },
    {
        "source_sentence": "龍王！",
        "from": "T15n0600_001:0157c09_10",
        "context_with_next_sentence": true
    },
    {
        "source_sentence": "汝見此會及大海中，形色種類各別不耶？",
        "from": "T15n0600_001:0157c10_8",
        "context_with_next_sentence": true
    },
    {
        "source_sentence": "如是一切，靡不由心造善不善身業、語業、意業所致。",
        "from": "T15n0600_001:0157c11_13",
        "context_with_next_sentence": true
    },
    {
        "source_sentence": "而心無色，不可見取，但是虛妄諸法集起，畢竟無主，無我、我所。",
        "from": "T15n0600_001:0157c13_1",
        "context_with_next_sentence": true
    },
    {
        "source_sentence": "雖各隨業，所現不同，而實於中無有作者。",
        "from": "T15n0600_001:0157c13_20",
        "context_with_next_sentence": true
    },
    {
        "source_sentence": "故一切法皆不思議，自性如幻。",
        "from": "T15n0600_001:0157c14_13",
        "context_with_next_sentence": true
    },
    {
        "source_sentence": "智者知已，應修善業，以是所生蘊、處、界等，皆悉端正，見者無厭。",
        "from": "T15n0600_001:0157c16_2",
        "context_with_next_sentence": true
    },
    {
        "source_sentence": "「龍王！",
        "from": "T15n0600_001:0157c16_6",
        "context_with_next_sentence": true
    },
    {
        "source_sentence": "汝觀佛身，從百千億福德所生，諸相莊嚴，光明顯曜，蔽諸大眾；",
        "from": "T15n0600_001:0157c17_14",
        "context_with_next_sentence": true
    },
    {
        "source_sentence": "設無量億自在梵王，悉不復現。",
        "from": "T15n0600_001:0157c18_8",
        "context_with_next_sentence": true
    },
    {
        "source_sentence": "其有瞻仰如來身者，莫不目眩！",
        "from": "T15n0600_001:0157c19_3",
        "context_with_next_sentence": true
    },
    {
        "source_sentence": "汝又觀此諸大菩薩，妙色嚴淨，一切皆由修集善業福德而生。",
        "from": "T15n0600_001:0157c20_10",
        "context_with_next_sentence": true
    },
    {
        "source_sentence": "又諸天龍八部眾等大威勢者，亦因善業福德所生。",
        "from": "T15n0600_001:0157c21_14",
        "context_with_next_sentence": true
    },
    {
        "source_sentence": "今大海中所有眾生，形色麁鄙，或大或小，皆由自心種種想念，作身、語、意諸不善業，是故隨業各自受報。",
        "from": "T15n0600_001:0157c24_2",
        "context_with_next_sentence": true
    },
    {
        "source_sentence": "汝今當應如是修學，亦令眾生了達因果，修習善業。",
        "from": "T15n0600_001:0157c25_7",
        "context_with_next_sentence": true
    },
    {
        "source_sentence": "汝當於此正見不動，勿復墮在斷、常見中，於諸福田歡喜、敬養！",
        "from": "T15n0600_001:0157c26_16",
        "context_with_next_sentence": true
    },
    {
        "source_sentence": "是故，汝等亦得人天尊敬、供養。",
        "from": "T15n0600_001:0157c27_9",
        "context_with_next_sentence": true
    },
    {
        "source_sentence": "「龍王！",
        "from": "T15n0600_001:0157c27_13",
        "context_with_next_sentence": true
    },
    {
        "source_sentence": "當知菩薩有一法，能斷一切諸惡道苦。",
        "from": "T15n0600_001:0157c28_8",
        "context_with_next_sentence": true
    },
    {
        "source_sentence": "何等為一？",
        "from": "T15n0600_001:0157c28_13",
        "context_with_next_sentence": true
    },
    {
        "source_sentence": "謂於晝夜，常念、思惟、觀察善法，令諸善法念念增長，不容毫分不善間雜。",
        "from": "T15n0600_001:0158a01_6",
        "context_with_next_sentence": true
    },
    {
        "source_sentence": "是即能令諸惡永斷、善法圓滿，常得親近諸佛、菩薩及餘聖眾。",
        "from": "T15n0600_001:0158a02_15",
        "context_with_next_sentence": true
    },
    {
        "source_sentence": "言善法者，謂人天身、聲聞菩提、獨覺菩提、無上菩提，皆依此法以為根本而得成就，故名善法。",
        "from": "T15n0600_001:0158a04_16",
        "context_with_next_sentence": true
    },
    {
        "source_sentence": "此法即是十善業道。",
        "from": "T15n0600_001:0158a05_6",
        "context_with_next_sentence": true
    },
    {
        "source_sentence": "何等為十？",
        "from": "T15n0600_001:0158a05_11",
        "context_with_next_sentence": true
    },
    {
        "source_sentence": "謂能永離殺生、偷盜、邪行、妄語、兩舌、惡口、綺語、貪欲、瞋恚、邪見。",
        "from": "T15n0600_001:0158a06_25",
        "context_with_next_sentence": true
    },
    {
        "source_sentence": "「龍王！",
        "from": "T15n0600_001:0158a07_3",
        "context_with_next_sentence": true
    },
    {
        "source_sentence": "若離殺生，即得成就十離惱法。",
        "from": "T15n0600_001:0158a07_17",
        "context_with_next_sentence": true
    },
    {
        "source_sentence": "何等為十？",
        "from": "T15n0600_001:0158a08_1",
        "context_with_next_sentence": true
    },
    {
        "source_sentence": "一、於諸眾生普施無畏；",
        "from": "T15n0600_001:0158a08_12",
        "context_with_next_sentence": true
    },
    {
        "source_sentence": "二、常於眾生起大慈心；",
        "from": "T15n0600_001:0158a09_2",
        "context_with_next_sentence": true
    },
    {
        "source_sentence": "三、永斷一切瞋恚習氣；",
        "from": "T15n0600_001:0158a09_13",
        "context_with_next_sentence": true
    },
    {
        "source_sentence": "四、身常無病；",
        "from": "T15n0600_001:0158a09_20",
        "context_with_next_sentence": true
    },
    {
        "source_sentence": "五、壽命長遠；",
        "from": "T15n0600_001:0158a10_6",
        "context_with_next_sentence": true
    },
    {
        "source_sentence": "六、恒為非人之所守護；",
        "from": "T15n0600_001:0158a10_17",
        "context_with_next_sentence": true
    },
    {
        "source_sentence": "七、常無惡夢，寢覺快樂；",
        "from": "T15n0600_001:0158a11_7",
        "context_with_next_sentence": true
    },
    {
        "source_sentence": "八、滅除怨結，眾怨自解；",
        "from": "T15n0600_001:0158a11_19",
        "context_with_next_sentence": true
    },
    {
        "source_sentence": "九、無惡道怖；",
        "from": "T15n0600_001:0158a12_4",
        "context_with_next_sentence": true
    },
    {
        "source_sentence": "十、命終生天。",
        "from": "T15n0600_001:0158a12_11",
        "context_with_next_sentence": true
    },
    {
        "source_sentence": "是為十，若能迴向阿耨多羅三藐三菩提者，後成佛時，得佛隨心自在壽命。",
        "from": "T15n0600_001:0158a14_5",
        "context_with_next_sentence": true
    },
    {
        "source_sentence": "「復次，龍王！",
        "from": "T15n0600_001:0158a14_12",
        "context_with_next_sentence": true
    },
    {
        "source_sentence": "若離偷盜，即得十種可保信法。",
        "from": "T15n0600_001:0158a15_5",
        "context_with_next_sentence": true
    },
    {
        "source_sentence": "何等為十？",
        "from": "T15n0600_001:0158a15_10",
        "context_with_next_sentence": true
    },
    {
        "source_sentence": "一者、資財盈積，王、賊、水、火，及非愛子，不能散滅；",
        "from": "T15n0600_001:0158a16_15",
        "context_with_next_sentence": true
    },
    {
        "source_sentence": "二、多人愛念；",
        "from": "T15n0600_001:0158a16_22",
        "context_with_next_sentence": true
    },
    {
        "source_sentence": "三、人不欺負；",
        "from": "T15n0600_001:0158a17_4",
        "context_with_next_sentence": true
    },
    {
        "source_sentence": "四、十方讚美；",
        "from": "T15n0600_001:0158a17_11",
        "context_with_next_sentence": true
    },
    {
        "source_sentence": "五、不憂損害；",
        "from": "T15n0600_001:0158a17_18",
        "context_with_next_sentence": true
    },
    {
        "source_sentence": "六、善名流布；",
        "from": "T15n0600_001:0158a18_3",
        "context_with_next_sentence": true
    },
    {
        "source_sentence": "七、處眾無畏；",
        "from": "T15n0600_001:0158a18_10",
        "context_with_next_sentence": true
    },
    {
        "source_sentence": "八、財、命、色、力安樂，辯才具足無缺；",
        "from": "T15n0600_001:0158a19_5",
        "context_with_next_sentence": true
    },
    {
        "source_sentence": "九、常懷施意；",
        "from": "T15n0600_001:0158a19_12",
        "context_with_next_sentence": true
    },
    {
        "source_sentence": "十、命終生天。",
        "from": "T15n0600_001:0158a19_19",
        "context_with_next_sentence": true
    },
    {
        "source_sentence": "是為十，若能迴向阿耨多羅三藐三菩提者，後成佛時，得證清淨大菩提智。",
        "from": "T15n0600_001:0158a21_12",
        "context_with_next_sentence": true
    },
    {
        "source_sentence": "「復次，龍王！",
        "from": "T15n0600_001:0158a21_19",
        "context_with_next_sentence": true
    },
    {
        "source_sentence": "若離邪行，即得四種智所讚法。",
        "from": "T15n0600_001:0158a22_11",
        "context_with_next_sentence": true
    },
    {
        "source_sentence": "何等為四？",
        "from": "T15n0600_001:0158a22_16",
        "context_with_next_sentence": true
    },
    {
        "source_sentence": "一、諸根調順；",
        "from": "T15n0600_001:0158a23_2",
        "context_with_next_sentence": true
    },
    {
        "source_sentence": "二、永離諠掉；",
        "from": "T15n0600_001:0158a23_9",
        "context_with_next_sentence": true
    },
    {
        "source_sentence": "三、世所稱歎；",
        "from": "T15n0600_001:0158a23_16",
        "context_with_next_sentence": true
    },
    {
        "source_sentence": "四、妻莫能侵。",
        "from": "T15n0600_001:0158a24_1",
        "context_with_next_sentence": true
    },
    {
        "source_sentence": "是為四，若能迴向阿耨多羅三藐三菩提者，後成佛時，得佛丈夫隱密藏相。",
        "from": "T15n0600_001:0158a25_15",
        "context_with_next_sentence": true
    },
    {
        "source_sentence": "「復次，龍王！",
        "from": "T15n0600_001:0158a25_22",
        "context_with_next_sentence": true
    },
    {
        "source_sentence": "若離妄語，即得八種天所讚法。",
        "from": "T15n0600_001:0158a26_13",
        "context_with_next_sentence": true
    },
    {
        "source_sentence": "何等為八？",
        "from": "T15n0600_001:0158a26_18",
        "context_with_next_sentence": true
    },
    {
        "source_sentence": "一、口常清淨、優鉢華香；",
        "from": "T15n0600_001:0158a27_11",
        "context_with_next_sentence": true
    },
    {
        "source_sentence": "二、為諸世間之所信伏；",
        "from": "T15n0600_001:0158a28_1",
        "context_with_next_sentence": true
    },
    {
        "source_sentence": "三、發言成證，人天敬愛；",
        "from": "T15n0600_001:0158a28_13",
        "context_with_next_sentence": true
    },
    {
        "source_sentence": "四、常以愛語安慰眾生；",
        "from": "T15n0600_001:0158a29_2",
        "context_with_next_sentence": true
    },
    {
        "source_sentence": "五、得勝意樂，三業清淨；",
        "from": "T15n0600_001:0158a29_14",
        "context_with_next_sentence": true
    },
    {
        "source_sentence": "六、言無誤失，心常歡喜；",
        "from": "T15n0600_001:0158b01_3",
        "context_with_next_sentence": true
    },
    {
        "source_sentence": "七、發言尊重，人天奉行；",
        "from": "T15n0600_001:0158b01_15",
        "context_with_next_sentence": true
    },
    {
        "source_sentence": "八、智慧殊勝，無能制伏。",
        "from": "T15n0600_001:0158b02_4",
        "context_with_next_sentence": true
    },
    {
        "source_sentence": "是為八，若能迴向阿耨多羅三藐三菩提者，後成佛時，即得如來真實語。",
        "from": "T15n0600_001:0158b03_17",
        "context_with_next_sentence": true
    },
    {
        "source_sentence": "「復次，龍王！",
        "from": "T15n0600_001:0158b04_4",
        "context_with_next_sentence": true
    },
    {
        "source_sentence": "若離兩舌，即得五種不可壞法。",
        "from": "T15n0600_001:0158b04_18",
        "context_with_next_sentence": true
    },
    {
        "source_sentence": "何等為五？",
        "from": "T15n0600_001:0158b05_3",
        "context_with_next_sentence": true
    },
    {
        "source_sentence": "一、得不壞身，無能害故；",
        "from": "T15n0600_001:0158b05_15",
        "context_with_next_sentence": true
    },
    {
        "source_sentence": "二、得不壞眷屬，無能破故；",
        "from": "T15n0600_001:0158b06_6",
        "context_with_next_sentence": true
    },
    {
        "source_sentence": "三、得不壞信，順本業故；",
        "from": "T15n0600_001:0158b06_18",
        "context_with_next_sentence": true
    },
    {
        "source_sentence": "四、得不壞法行，所修堅固故；",
        "from": "T15n0600_001:0158b07_9",
        "context_with_next_sentence": true
    },
    {
        "source_sentence": "五、得不壞善知識，不誑惑故。",
        "from": "T15n0600_001:0158b08_2",
        "context_with_next_sentence": true
    },
    {
        "source_sentence": "是為五，若能迴向阿耨多羅三藐三菩提者，後成佛時，得正眷屬，諸魔外道不能沮壞。",
        "from": "T15n0600_001:0158b10_1",
        "context_with_next_sentence": true
    },
    {
        "source_sentence": "「復次，龍王！",
        "from": "T15n0600_001:0158b10_8",
        "context_with_next_sentence": true
    },
    {
        "source_sentence": "若離惡口，即得成就八種淨業。",
        "from": "T15n0600_001:0158b10_22",
        "context_with_next_sentence": true
    },
    {
        "source_sentence": "何等為八？",
        "from": "T15n0600_001:0158b11_4",
        "context_with_next_sentence": true
    },
    {
        "source_sentence": "一、言不乖度；",
        "from": "T15n0600_001:0158b11_11",
        "context_with_next_sentence": true
    },
    {
        "source_sentence": "二、言皆利益；",
        "from": "T15n0600_001:0158b11_18",
        "context_with_next_sentence": true
    },
    {
        "source_sentence": "三、言必契理；",
        "from": "T15n0600_001:0158b12_3",
        "context_with_next_sentence": true
    },
    {
        "source_sentence": "四、言詞美妙；",
        "from": "T15n0600_001:0158b12_10",
        "context_with_next_sentence": true
    },
    {
        "source_sentence": "五、言可承領；",
        "from": "T15n0600_001:0158b12_17",
        "context_with_next_sentence": true
    },
    {
        "source_sentence": "六、言則信用；",
        "from": "T15n0600_001:0158b13_2",
        "context_with_next_sentence": true
    },
    {
        "source_sentence": "七、言無可譏；",
        "from": "T15n0600_001:0158b13_9",
        "context_with_next_sentence": true
    },
    {
        "source_sentence": "八、言盡愛樂。",
        "from": "T15n0600_001:0158b13_16",
        "context_with_next_sentence": true
    },
    {
        "source_sentence": "是為八，若能迴向阿耨多羅三藐三菩提者，後成佛時，具足如來梵音聲相。",
        "from": "T15n0600_001:0158b15_8",
        "context_with_next_sentence": true
    },
    {
        "source_sentence": "「復次，龍王！",
        "from": "T15n0600_001:0158b15_15",
        "context_with_next_sentence": true
    },
    {
        "source_sentence": "若離綺語，即得成就三種決定。",
        "from": "T15n0600_001:0158b16_7",
        "context_with_next_sentence": true
    },
    {
        "source_sentence": "何等為三？",
        "from": "T15n0600_001:0158b16_12",
        "context_with_next_sentence": true
    },
    {
        "source_sentence": "一、定為智人所愛；",
        "from": "T15n0600_001:0158b17_2",
        "context_with_next_sentence": true
    },
    {
        "source_sentence": "二、定能以智如實答問；",
        "from": "T15n0600_001:0158b17_13",
        "context_with_next_sentence": true
    },
    {
        "source_sentence": "三、定於人天威德最勝，無有虛妄。",
        "from": "T15n0600_001:0158b18_8",
        "context_with_next_sentence": true
    },
    {
        "source_sentence": "是為三，若能迴向阿耨多羅三藐三菩提者，後成佛時，即得如來諸所授記，皆不唐捐。",
        "from": "T15n0600_001:0158b20_7",
        "context_with_next_sentence": true
    },
    {
        "source_sentence": "「復次，龍王！",
        "from": "T15n0600_001:0158b20_14",
        "context_with_next_sentence": true
    },
    {
        "source_sentence": "若離貪欲，即得成就五種自在。",
        "from": "T15n0600_001:0158b21_6",
        "context_with_next_sentence": true
    },
    {
        "source_sentence": "何等為五？",
        "from": "T15n0600_001:0158b21_11",
        "context_with_next_sentence": true
    },
    {
        "source_sentence": "一、三業自在，諸根具足故；",
        "from": "T15n0600_001:0158b22_4",
        "context_with_next_sentence": true
    },
    {
        "source_sentence": "二、財物自在，一切怨賊不能奪故；",
        "from": "T15n0600_001:0158b23_1",
        "context_with_next_sentence": true
    },
    {
        "source_sentence": "三、福德自在，隨心所欲，物皆備故；",
        "from": "T15n0600_001:0158b23_18",
        "context_with_next_sentence": true
    },
    {
        "source_sentence": "四、王位自在，珍奇妙物皆奉獻故；",
        "from": "T15n0600_001:0158b24_11",
        "context_with_next_sentence": true
    },
    {
        "source_sentence": "五、所獲之物，過本所求百倍殊勝，由於昔時不慳嫉故。",
        "from": "T15n0600_001:0158b25_15",
        "context_with_next_sentence": true
    },
    {
        "source_sentence": "是為五，若能迴向阿耨多羅三藐三菩提者，後成佛時，三界特尊，皆共敬養。",
        "from": "T15n0600_001:0158b27_11",
        "context_with_next_sentence": true
    },
    {
        "source_sentence": "「復次，龍王！",
        "from": "T15n0600_001:0158b27_18",
        "context_with_next_sentence": true
    },
    {
        "source_sentence": "若離瞋恚，即得八種喜悅心法。",
        "from": "T15n0600_001:0158b28_8",
        "context_with_next_sentence": true
    },
    {
        "source_sentence": "何等為八？",
        "from": "T15n0600_001:0158b28_13",
        "context_with_next_sentence": true
    },
    {
        "source_sentence": "一、無損惱心；",
        "from": "T15n0600_001:0158b29_1",
        "context_with_next_sentence": true
    },
    {
        "source_sentence": "二、無瞋恚心；",
        "from": "T15n0600_001:0158b29_8",
        "context_with_next_sentence": true
    },
    {
        "source_sentence": "三、無諍訟心；",
        "from": "T15n0600_001:0158b29_15",
        "context_with_next_sentence": true
    },
    {
        "source_sentence": "四、柔和質直心；",
        "from": "T15n0600_001:0158c01_1",
        "context_with_next_sentence": true
    },
    {
        "source_sentence": "五、得聖者慈心；",
        "from": "T15n0600_001:0158c01_9",
        "context_with_next_sentence": true
    },
    {
        "source_sentence": "六、常作利益安眾生心；",
        "from": "T15n0600_001:0158c01_20",
        "context_with_next_sentence": true
    },
    {
        "source_sentence": "七、身相端嚴，眾共尊敬；",
        "from": "T15n0600_001:0158c02_11",
        "context_with_next_sentence": true
    },
    {
        "source_sentence": "八、以和忍故，速生梵世。",
        "from": "T15n0600_001:0158c03_1",
        "context_with_next_sentence": true
    },
    {
        "source_sentence": "是為八，若能迴向阿耨多羅三藐三菩提者，後成佛時，得無礙心，觀者無厭。",
        "from": "T15n0600_001:0158c04_16",
        "context_with_next_sentence": true
    },
    {
        "source_sentence": "「復次，龍王！",
        "from": "T15n0600_001:0158c05_1",
        "context_with_next_sentence": true
    },
    {
        "source_sentence": "若離邪見，即得成就十功德法。",
        "from": "T15n0600_001:0158c05_15",
        "context_with_next_sentence": true
    },
    {
        "source_sentence": "何等為十？",
        "from": "T15n0600_001:0158c06_1",
        "context_with_next_sentence": true
    },
    {
        "source_sentence": "一、得真善意樂、真善等侶；",
        "from": "T15n0600_001:0158c06_14",
        "context_with_next_sentence": true
    },
    {
        "source_sentence": "二、深信因果，寧殞身命，終不作惡；",
        "from": "T15n0600_001:0158c07_8",
        "context_with_next_sentence": true
    },
    {
        "source_sentence": "三、唯歸依佛，非餘天等；",
        "from": "T15n0600_001:0158c07_20",
        "context_with_next_sentence": true
    },
    {
        "source_sentence": "四、直心正見，永離一切吉凶疑網；",
        "from": "T15n0600_001:0158c08_15",
        "context_with_next_sentence": true
    },
    {
        "source_sentence": "五、常生人天，不更惡道；",
        "from": "T15n0600_001:0158c09_6",
        "context_with_next_sentence": true
    },
    {
        "source_sentence": "六、無量福慧，轉轉增勝；",
        "from": "T15n0600_001:0158c09_18",
        "context_with_next_sentence": true
    },
    {
        "source_sentence": "七、永離邪道，行於聖道；",
        "from": "T15n0600_001:0158c10_7",
        "context_with_next_sentence": true
    },
    {
        "source_sentence": "八、不起身見，捨諸惡業；",
        "from": "T15n0600_001:0158c10_19",
        "context_with_next_sentence": true
    },
    {
        "source_sentence": "九、住無礙見，十、不墮諸難。",
        "from": "T15n0600_001:0158c11_10",
        "context_with_next_sentence": true
    },
    {
        "source_sentence": "是為十，若能迴向阿耨多羅三藐三菩提者，後成佛時，速證一切佛法，成就自在神通。",
        "from": "T15n0600_001:0158c13_9",
        "context_with_next_sentence": true
    },
    {
        "source_sentence": "」爾時世尊復告龍王言：",
        "from": "T15n0600_001:0158c14_9",
        "context_with_next_sentence": true
    },
    {
        "source_sentence": "「若有菩薩依此善業，於修道時，能離殺害而行施故，常富財寶，無能侵奪；",
        "from": "T15n0600_001:0158c16_3",
        "context_with_next_sentence": true
    },
    {
        "source_sentence": "長壽無夭，不為一切怨賊損害。",
        "from": "T15n0600_001:0158c16_17",
        "context_with_next_sentence": true
    },
    {
        "source_sentence": "離不與取而行施故，常富財寶，無能侵奪；",
        "from": "T15n0600_001:0158c17_16",
        "context_with_next_sentence": true
    },
    {
        "source_sentence": "最勝無比，悉能備集諸佛法藏。",
        "from": "T15n0600_001:0158c18_10",
        "context_with_next_sentence": true
    },
    {
        "source_sentence": "離非梵行而行施故，常富財寶，無能侵奪；",
        "from": "T15n0600_001:0158c19_9",
        "context_with_next_sentence": true
    },
    {
        "source_sentence": "其家直順，母及妻子無有能以欲心視者。",
        "from": "T15n0600_001:0158c20_7",
        "context_with_next_sentence": true
    },
    {
        "source_sentence": "離虛誑語而行施故，常富財寶，無能侵奪；",
        "from": "T15n0600_001:0158c21_7",
        "context_with_next_sentence": true
    },
    {
        "source_sentence": "離眾毀謗，攝持正法，如其誓願，所作必果。",
        "from": "T15n0600_001:0158c22_6",
        "context_with_next_sentence": true
    },
    {
        "source_sentence": "離離間語而行施故，常富財寶，無能侵奪；",
        "from": "T15n0600_001:0158c23_4",
        "context_with_next_sentence": true
    },
    {
        "source_sentence": "眷屬和睦，同一志樂，恒無乖諍。",
        "from": "T15n0600_001:0158c23_19",
        "context_with_next_sentence": true
    },
    {
        "source_sentence": "離麁惡語而行施故，常富財寶，無能侵奪；",
        "from": "T15n0600_001:0158c24_17",
        "context_with_next_sentence": true
    },
    {
        "source_sentence": "一切眾會，歡喜歸依，言皆信受，無違拒者。",
        "from": "T15n0600_001:0158c25_17",
        "context_with_next_sentence": true
    },
    {
        "source_sentence": "離無義語而行施故，常富財寶，無能侵奪；",
        "from": "T15n0600_001:0158c26_15",
        "context_with_next_sentence": true
    },
    {
        "source_sentence": "言不虛設，人皆敬受，能善方便，斷諸疑惑。",
        "from": "T15n0600_001:0158c27_14",
        "context_with_next_sentence": true
    },
    {
        "source_sentence": "離貪求心而行施故，常富財寶，無能侵奪；",
        "from": "T15n0600_001:0158c28_13",
        "context_with_next_sentence": true
    },
    {
        "source_sentence": "一切所有，悉以慧捨，信解堅固，具大威力。",
        "from": "T15n0600_001:0158c29_12",
        "context_with_next_sentence": true
    },
    {
        "source_sentence": "離忿怒心而行施故，常富財寶，無能侵奪；",
        "from": "T15n0600_001:0159a01_12",
        "context_with_next_sentence": true
    },
    {
        "source_sentence": "速自成就無礙心智，諸根嚴好，見皆敬愛。",
        "from": "T15n0600_001:0159a02_11",
        "context_with_next_sentence": true
    },
    {
        "source_sentence": "離邪倒心而行施故，常富財寶，無能侵奪；",
        "from": "T15n0600_001:0159a03_9",
        "context_with_next_sentence": true
    },
    {
        "source_sentence": "恒生正見敬信之家，見佛、聞法、供養眾僧，常不忘失大菩提心。",
        "from": "T15n0600_001:0159a04_18",
        "context_with_next_sentence": true
    },
    {
        "source_sentence": "是為大士修菩薩道時，行十善業，以施莊嚴，所獲大利如是。",
        "from": "T15n0600_001:0159a06_4",
        "context_with_next_sentence": true
    },
    {
        "source_sentence": "「龍王！",
        "from": "T15n0600_001:0159a06_8",
        "context_with_next_sentence": true
    },
    {
        "source_sentence": "舉要言之，行十善道，以戒莊嚴故，能生一切佛法義利，滿足大願；",
        "from": "T15n0600_001:0159a07_16",
        "context_with_next_sentence": true
    },
    {
        "source_sentence": "忍辱莊嚴故，得佛圓音，具眾相好；",
        "from": "T15n0600_001:0159a08_12",
        "context_with_next_sentence": true
    },
    {
        "source_sentence": "精進莊嚴故，能破魔怨，入佛法藏；",
        "from": "T15n0600_001:0159a09_7",
        "context_with_next_sentence": true
    },
    {
        "source_sentence": "定莊嚴故，能生念、慧、慚、愧、輕安；",
        "from": "T15n0600_001:0159a10_1",
        "context_with_next_sentence": true
    },
    {
        "source_sentence": "慧莊嚴故，能斷一切分別妄見；",
        "from": "T15n0600_001:0159a10_15",
        "context_with_next_sentence": true
    },
    {
        "source_sentence": "慈莊嚴故，於諸眾生不起惱害；",
        "from": "T15n0600_001:0159a11_10",
        "context_with_next_sentence": true
    },
    {
        "source_sentence": "悲莊嚴故，愍諸眾生，常不厭捨；",
        "from": "T15n0600_001:0159a12_6",
        "context_with_next_sentence": true
    },
    {
        "source_sentence": "喜莊嚴故，見修善者，心無嫌嫉；",
        "from": "T15n0600_001:0159a12_21",
        "context_with_next_sentence": true
    },
    {
        "source_sentence": "捨莊嚴故，於順違境，無愛恚心；",
        "from": "T15n0600_001:0159a13_14",
        "context_with_next_sentence": true
    },
    {
        "source_sentence": "四攝莊嚴故，常勤攝化一切眾生；",
        "from": "T15n0600_001:0159a14_8",
        "context_with_next_sentence": true
    },
    {
        "source_sentence": "念處莊嚴故，善能修習四念處觀；",
        "from": "T15n0600_001:0159a15_4",
        "context_with_next_sentence": true
    },
    {
        "source_sentence": "正勤莊嚴故，悉能斷除一切不善法，成一切善法；",
        "from": "T15n0600_001:0159a16_7",
        "context_with_next_sentence": true
    },
    {
        "source_sentence": "神足莊嚴故，恒令身心輕安、快樂；",
        "from": "T15n0600_001:0159a17_2",
        "context_with_next_sentence": true
    },
    {
        "source_sentence": "五根莊嚴故，深信堅固，精勤匪懈，常無迷忘，寂然調順，斷諸煩惱；",
        "from": "T15n0600_001:0159a18_13",
        "context_with_next_sentence": true
    },
    {
        "source_sentence": "力莊嚴故，眾怨盡滅，無能壞者；",
        "from": "T15n0600_001:0159a19_8",
        "context_with_next_sentence": true
    },
    {
        "source_sentence": "覺支莊嚴故，常善覺悟一切諸法；",
        "from": "T15n0600_001:0159a20_3",
        "context_with_next_sentence": true
    },
    {
        "source_sentence": "正道莊嚴故，得正智慧常現在前；",
        "from": "T15n0600_001:0159a20_18",
        "context_with_next_sentence": true
    },
    {
        "source_sentence": "止莊嚴故，悉能滌除一切結使；",
        "from": "T15n0600_001:0159a21_12",
        "context_with_next_sentence": true
    },
    {
        "source_sentence": "觀莊嚴故，能如實知諸法自性；",
        "from": "T15n0600_001:0159a22_7",
        "context_with_next_sentence": true
    },
    {
        "source_sentence": "方便莊嚴故，速得成滿為、無為樂。",
        "from": "T15n0600_001:0159a23_3",
        "context_with_next_sentence": true
    },
    {
        "source_sentence": "「龍王！",
        "from": "T15n0600_001:0159a23_7",
        "context_with_next_sentence": true
    },
    {
        "source_sentence": "當知此十善業，乃至能令十力、無畏、十八不共一切佛法皆得圓滿。",
        "from": "T15n0600_001:0159a24_17",
        "context_with_next_sentence": true
    },
    {
        "source_sentence": "是故汝等應勤修學！",
        "from": "T15n0600_001:0159a25_6",
        "context_with_next_sentence": true
    },
    {
        "source_sentence": "龍王！",
        "from": "T15n0600_001:0159a25_9",
        "context_with_next_sentence": true
    },
    {
        "source_sentence": "譬如一切城邑、聚落，皆依大地而得安住；",
        "from": "T15n0600_001:0159a26_8",
        "context_with_next_sentence": true
    },
    {
        "source_sentence": "一切藥草、卉木、叢林，亦皆依地而得生長。",
        "from": "T15n0600_001:0159a27_7",
        "context_with_next_sentence": true
    },
    {
        "source_sentence": "此十善道亦復如是，一切人、天依之而立，一切聲聞、獨覺菩提、諸菩薩行、一切佛法，咸共依此十善大地而得成就。",
        "from": "T15n0600_001:0159a29_19",
        "context_with_next_sentence": true
    },
    {
        "source_sentence": "」佛說此經已，娑竭羅龍王及諸大眾，一切世間天、人、阿修羅等，皆大歡喜，信受奉行。",
        "from": "T15n0600_001:0159b02_19",
        "context_with_next_sentence": true
    },
    {
        "source_sentence": "十善業道經",
        "from": "T15n0600_001:0159b03_100",
        "context_with_next_sentence": false
    }
]