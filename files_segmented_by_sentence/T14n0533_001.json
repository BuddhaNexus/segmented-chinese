[
    {
        "source_sentence": "菩薩生地經",
        "from": "T14n0533_001:0814a08_0",
        "context_with_next_sentence": true
    },
    {
        "source_sentence": "吳月氏優婆塞支謙譯",
        "from": "T14n0533_001:0814a10_0",
        "context_with_next_sentence": true
    },
    {
        "source_sentence": "聞如是：一時佛遊於迦維羅衛國釋氏精廬，",
        "from": "T14n0533_001:0814a11_0",
        "context_with_next_sentence": true
    },
    {
        "source_sentence": "尼拘類樹下坐，與五百比丘眾俱。",
        "from": "T14n0533_001:0814a12_14",
        "context_with_next_sentence": true
    },
    {
        "source_sentence": "是時，城中有釋種長者子，名差摩竭，行詣佛所，稽首畢，一面坐，叉手白佛言：",
        "from": "T14n0533_001:0814a14_12",
        "context_with_next_sentence": true
    },
    {
        "source_sentence": "「菩薩何行疾得無上正真之道，普具三十二相，從一佛國到一佛國，臨壽終時其心不亂，所生不墮八難之處，常知去來之事，悉成諸法周滿達事，知一切法無所罣礙，信解空行，得不起法忍，恒以至心欲作沙門，未曾犯戒，不樂居處？",
        "from": "T14n0533_001:0814a19_17",
        "context_with_next_sentence": true
    },
    {
        "source_sentence": "」佛言：",
        "from": "T14n0533_001:0814a20_1",
        "context_with_next_sentence": true
    },
    {
        "source_sentence": "「大哉！",
        "from": "T14n0533_001:0814a20_5",
        "context_with_next_sentence": true
    },
    {
        "source_sentence": "差摩竭！",
        "from": "T14n0533_001:0814a20_9",
        "context_with_next_sentence": true
    },
    {
        "source_sentence": "乃問菩薩之行，忍辱為本，以立忍力乃疾得佛。",
        "from": "T14n0533_001:0814a21_8",
        "context_with_next_sentence": true
    },
    {
        "source_sentence": "忍有四事，何等為四？",
        "from": "T14n0533_001:0814a21_18",
        "context_with_next_sentence": true
    },
    {
        "source_sentence": "一曰、若罵詈者，默而不報；",
        "from": "T14n0533_001:0814a22_12",
        "context_with_next_sentence": true
    },
    {
        "source_sentence": "二曰、若撾捶者，受而不挍；",
        "from": "T14n0533_001:0814a23_3",
        "context_with_next_sentence": true
    },
    {
        "source_sentence": "三曰、若瞋恚者，慈心向之；",
        "from": "T14n0533_001:0814a23_16",
        "context_with_next_sentence": true
    },
    {
        "source_sentence": "四曰、若輕毀者，不念其惡。",
        "from": "T14n0533_001:0814a24_8",
        "context_with_next_sentence": true
    },
    {
        "source_sentence": "」佛時頌曰：",
        "from": "T14n0533_001:0814a24_14",
        "context_with_next_sentence": true
    },
    {
        "source_sentence": "「撾罵不以恚，　　輕毀亦不恨，",
        "from": "T14n0533_001:0814a25_0",
        "context_with_next_sentence": true
    },
    {
        "source_sentence": "菩薩忍如是，　　所問悉可得。",
        "from": "T14n0533_001:0814a26_13",
        "context_with_next_sentence": true
    },
    {
        "source_sentence": "慎言不欺慢，　　未曾起亂意，",
        "from": "T14n0533_001:0814a27_0",
        "context_with_next_sentence": true
    },
    {
        "source_sentence": "不犯不有惡，　　是行得佛疾。",
        "from": "T14n0533_001:0814a28_13",
        "context_with_next_sentence": true
    },
    {
        "source_sentence": "開士常以忍，　　敦誠行大慈，",
        "from": "T14n0533_001:0814a29_0",
        "context_with_next_sentence": true
    },
    {
        "source_sentence": "是用得成佛，　　三十二相明。",
        "from": "T14n0533_001:0814b01_13",
        "context_with_next_sentence": true
    },
    {
        "source_sentence": "從事於惡者，　　常憙加捶杖，",
        "from": "T14n0533_001:0814b02_0",
        "context_with_next_sentence": true
    },
    {
        "source_sentence": "害心施於人，　　是不離惡道。",
        "from": "T14n0533_001:0814b03_13",
        "context_with_next_sentence": true
    },
    {
        "source_sentence": "邪見自貢高，　　急憋好瞋恚，",
        "from": "T14n0533_001:0814b04_0",
        "context_with_next_sentence": true
    },
    {
        "source_sentence": "彼為自投冥，　　終不近菩薩。",
        "from": "T14n0533_001:0814b05_13",
        "context_with_next_sentence": true
    },
    {
        "source_sentence": "愚以貪強梁，　　自用無禮敬，",
        "from": "T14n0533_001:0814b06_0",
        "context_with_next_sentence": true
    },
    {
        "source_sentence": "不知孝父母，　　是以有獄苦。",
        "from": "T14n0533_001:0814b07_13",
        "context_with_next_sentence": true
    },
    {
        "source_sentence": "夫欲疾得佛，　　常修戒德本，",
        "from": "T14n0533_001:0814b08_0",
        "context_with_next_sentence": true
    },
    {
        "source_sentence": "依受善師教，　　等心施於人。",
        "from": "T14n0533_001:0814b09_13",
        "context_with_next_sentence": true
    },
    {
        "source_sentence": "「又有四事行疾得佛。",
        "from": "T14n0533_001:0814b10_9",
        "context_with_next_sentence": true
    },
    {
        "source_sentence": "何等為四？",
        "from": "T14n0533_001:0814b10_14",
        "context_with_next_sentence": true
    },
    {
        "source_sentence": "一曰、愛樂明經，好菩薩道，盡心護法，教誨於人；",
        "from": "T14n0533_001:0814b11_17",
        "context_with_next_sentence": true
    },
    {
        "source_sentence": "二曰、遠離女人，不與從事；",
        "from": "T14n0533_001:0814b12_8",
        "context_with_next_sentence": true
    },
    {
        "source_sentence": "三曰、常好布施沙門、梵志；",
        "from": "T14n0533_001:0814b12_21",
        "context_with_next_sentence": true
    },
    {
        "source_sentence": "四曰、以不睡臥，心習空行。",
        "from": "T14n0533_001:0814b13_12",
        "context_with_next_sentence": true
    },
    {
        "source_sentence": "」佛時頌曰：",
        "from": "T14n0533_001:0814b13_18",
        "context_with_next_sentence": true
    },
    {
        "source_sentence": "「若以樂沙門，　　常勤護經道，",
        "from": "T14n0533_001:0814b14_0",
        "context_with_next_sentence": true
    },
    {
        "source_sentence": "愛法不遠師，　　如是人難得；",
        "from": "T14n0533_001:0814b15_13",
        "context_with_next_sentence": true
    },
    {
        "source_sentence": "深學求佛意，　　多聞廣開人，",
        "from": "T14n0533_001:0814b16_0",
        "context_with_next_sentence": true
    },
    {
        "source_sentence": "好施無慳心，　　是行得佛疾；",
        "from": "T14n0533_001:0814b17_13",
        "context_with_next_sentence": true
    },
    {
        "source_sentence": "女人不可親，　　敗德亂世間，",
        "from": "T14n0533_001:0814b18_0",
        "context_with_next_sentence": true
    },
    {
        "source_sentence": "從事於欲者，　　未曾近菩薩；",
        "from": "T14n0533_001:0814b19_13",
        "context_with_next_sentence": true
    },
    {
        "source_sentence": "是以清高士，　　常防遠女色，",
        "from": "T14n0533_001:0814b20_0",
        "context_with_next_sentence": true
    },
    {
        "source_sentence": "淨修菩薩道，　　大悲濟天下。",
        "from": "T14n0533_001:0814b21_13",
        "context_with_next_sentence": true
    },
    {
        "source_sentence": "」於是差摩竭，即解身珠寶瓔珞用散佛上，佛之威神，令其所散止於虛空，化成寶蓋，中有五百化人出，亦解身珠寶以散佛上，俱發聲言：",
        "from": "T14n0533_001:0814b25_2",
        "context_with_next_sentence": true
    },
    {
        "source_sentence": "「願發無上正真道意。",
        "from": "T14n0533_001:0814b25_12",
        "context_with_next_sentence": true
    },
    {
        "source_sentence": "」差摩竭見諸化人，踊躍歡喜，問佛言：",
        "from": "T14n0533_001:0814b26_8",
        "context_with_next_sentence": true
    },
    {
        "source_sentence": "「此化所出，從天來耶？",
        "from": "T14n0533_001:0814b26_19",
        "context_with_next_sentence": true
    },
    {
        "source_sentence": "四方四隅地中出耶？",
        "from": "T14n0533_001:0814b27_7",
        "context_with_next_sentence": true
    },
    {
        "source_sentence": "」佛報言：",
        "from": "T14n0533_001:0814b27_12",
        "context_with_next_sentence": true
    },
    {
        "source_sentence": "「是化不從十方來，亦非天，亦非龍，亦非神，亦非人，亦非地、水、火、風、空，非色、痛、想、行、識，亦非意、非心、非作、非往、非來，亦非今世，亦非後世，亦非生死；",
        "from": "T14n0533_001:0814c01_22",
        "context_with_next_sentence": true
    },
    {
        "source_sentence": "是人名化，字無從生，號為空，如影現於鏡中，無執、無捨、無由來、無所得，無我、無人、無命、無識；",
        "from": "T14n0533_001:0814c04_1",
        "context_with_next_sentence": true
    },
    {
        "source_sentence": "若男子女子，見知諸法如化無識，聞此好信而行應者，是即佛子，為已去冥、興世間明，為能降魔成極大德，是為沙門梵志，為清淨菩薩大人，為無從生，已得授決，為不退轉無上之人，信樂此法為如是也。",
        "from": "T14n0533_001:0814c08_15",
        "context_with_next_sentence": true
    },
    {
        "source_sentence": "」佛告差摩竭：",
        "from": "T14n0533_001:0814c09_5",
        "context_with_next_sentence": true
    },
    {
        "source_sentence": "「若聞此經，而心驚怪、誹謗、形笑，當知是輩非沙門梵志，是為外道放逸之人，為無反復惡師之人，為暗蔽無眼詐稱菩薩，是為誣罔、觝突之人也。",
        "from": "T14n0533_001:0814c12_12",
        "context_with_next_sentence": true
    },
    {
        "source_sentence": "」於是弊魔來問佛言：",
        "from": "T14n0533_001:0814c13_1",
        "context_with_next_sentence": true
    },
    {
        "source_sentence": "「信此法者能有幾人？",
        "from": "T14n0533_001:0814c13_11",
        "context_with_next_sentence": true
    },
    {
        "source_sentence": "」佛報魔言：",
        "from": "T14n0533_001:0814c13_17",
        "context_with_next_sentence": true
    },
    {
        "source_sentence": "「有四百億欲天及人，皆得無所從生法樂，於中立是。",
        "from": "T14n0533_001:0814c14_19",
        "context_with_next_sentence": true
    },
    {
        "source_sentence": "」時，差摩竭得不起法忍，五百比丘及五百清信士、二十五清信女，皆得立不退轉地，壽終悉當生於西方無量壽佛清淨國，常護持無數佛法，教化成就一切人民，使不退轉，如是無極恒沙邊劫，當於此土以次作佛。",
        "from": "T14n0533_001:0814c19_16",
        "context_with_next_sentence": true
    },
    {
        "source_sentence": "魔聞佛言，稍稍却行，而謂佛言：",
        "from": "T14n0533_001:0814c20_12",
        "context_with_next_sentence": true
    },
    {
        "source_sentence": "「後可不須復說此法也！",
        "from": "T14n0533_001:0814c21_3",
        "context_with_next_sentence": true
    },
    {
        "source_sentence": "」賢者阿難白佛言：",
        "from": "T14n0533_001:0814c21_12",
        "context_with_next_sentence": true
    },
    {
        "source_sentence": "「當何名此經？",
        "from": "T14n0533_001:0814c21_19",
        "context_with_next_sentence": true
    },
    {
        "source_sentence": "以何奉持之？",
        "from": "T14n0533_001:0814c22_4",
        "context_with_next_sentence": true
    },
    {
        "source_sentence": "」佛語阿難：",
        "from": "T14n0533_001:0814c22_10",
        "context_with_next_sentence": true
    },
    {
        "source_sentence": "「是經名為『菩薩生地經差摩竭所問』，當奉持之。",
        "from": "T14n0533_001:0814c23_11",
        "context_with_next_sentence": true
    },
    {
        "source_sentence": "百劫行五度無極而無大智、無菩薩者，不如諷誦此經、義以分布為人說。",
        "from": "T14n0533_001:0814c25_3",
        "context_with_next_sentence": true
    },
    {
        "source_sentence": "」佛時頌曰：",
        "from": "T14n0533_001:0814c25_9",
        "context_with_next_sentence": true
    },
    {
        "source_sentence": "「若信學生地經，　　其功德無有量，",
        "from": "T14n0533_001:0814c26_0",
        "context_with_next_sentence": true
    },
    {
        "source_sentence": "斯已度三惡道，　　後受者福皆然。",
        "from": "T14n0533_001:0814c27_15",
        "context_with_next_sentence": true
    },
    {
        "source_sentence": "」佛說此已，差摩竭及四輩弟子、諸天龍神，皆歡喜受持。",
        "from": "T14n0533_001:0814c29_4",
        "context_with_next_sentence": true
    },
    {
        "source_sentence": "菩薩生地經",
        "from": "T14n0533_001:0815a01_100",
        "context_with_next_sentence": false
    }
]