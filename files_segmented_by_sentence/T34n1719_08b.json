[
    {
        "source_sentence": "唐天台沙門湛然述",
        "from": "T34n1719_08b:0302c21_0",
        "context_with_next_sentence": true
    },
    {
        "source_sentence": "釋五百弟子受記品釋五百弟子受記品",
        "from": "T34n1719_08b:0302c22_0",
        "context_with_next_sentence": true
    },
    {
        "source_sentence": "先標五百，故須作「受」字。「五百是數」等，非要。",
        "from": "T34n1719_08b:0302c23_0",
        "context_with_next_sentence": true
    },
    {
        "source_sentence": "「上二周」下問也。",
        "from": "T34n1719_08b:0302c24_8",
        "context_with_next_sentence": true
    },
    {
        "source_sentence": "次「上為」下答也。",
        "from": "T34n1719_08b:0302c24_17",
        "context_with_next_sentence": true
    },
    {
        "source_sentence": "亦具四悉，初文世界三品異故，又「上來」下對治除嫌惡故，又「默念」下為人生大善故，又「權實」下第一義理非言念故。",
        "from": "T34n1719_08b:0302c27_5",
        "context_with_next_sentence": true
    },
    {
        "source_sentence": "「上來何意」下但是釋疑，非四悉數。",
        "from": "T34n1719_08b:0302c28_2",
        "context_with_next_sentence": true
    },
    {
        "source_sentence": "「我等於佛」下述領不及，上中根聞譬，具領五時及法身地，中止方便見勝應身，如來猶斥領所不及；",
        "from": "T34n1719_08b:0303a01_8",
        "context_with_next_sentence": true
    },
    {
        "source_sentence": "我今聞此雖欲領會，豈能逾於四大弟子，當知所領之外不及處多，是故亦云「所不能宣」。",
        "from": "T34n1719_08b:0303a03_12",
        "context_with_next_sentence": true
    },
    {
        "source_sentence": "然聞迦葉、身子具領，如來委述非全昧旨，但仰佛法高深，未敢逾於先悟耳。",
        "from": "T34n1719_08b:0303a05_6",
        "context_with_next_sentence": true
    },
    {
        "source_sentence": "「助宣我法」等者，若以本望迹，豈不曾於過去佛所或助單半單滿等，而必須滿中相帶及開等耶？",
        "from": "T34n1719_08b:0303a07_13",
        "context_with_next_sentence": true
    },
    {
        "source_sentence": "對於今佛出五濁世，宜引開權廢會等化，是故皆從同類以說，如文殊引往光照東方，豈無餘途引同例耳。",
        "from": "T34n1719_08b:0303a10_5",
        "context_with_next_sentence": true
    },
    {
        "source_sentence": "「自捨」至「方便也」者，若據除佛之言，補處亦應不測，既其不測，本迹難量，何但曾於過去諸佛，亦可本與過去佛齊，就過去佛本復難量，或當亦是過去佛師，何但齊耶？",
        "from": "T34n1719_08b:0303a14_4",
        "context_with_next_sentence": true
    },
    {
        "source_sentence": "言「七方便」者，且以偏圓相對論耳。",
        "from": "T34n1719_08b:0303a15_1",
        "context_with_next_sentence": true
    },
    {
        "source_sentence": "故知遠本冥寞良難，若爾，此是迹中本耳。",
        "from": "T34n1719_08b:0303a15_20",
        "context_with_next_sentence": true
    },
    {
        "source_sentence": "六波羅蜜互相收攝，具如《止觀》第二記。",
        "from": "T34n1719_08b:0303a16_18",
        "context_with_next_sentence": true
    },
    {
        "source_sentence": "《大品．富樓那品》六度互嚴。",
        "from": "T34n1719_08b:0303a17_9",
        "context_with_next_sentence": true
    },
    {
        "source_sentence": "「在文可解云云」者，經文相狀對義分明。",
        "from": "T34n1719_08b:0303a18_6",
        "context_with_next_sentence": true
    },
    {
        "source_sentence": "又如諸文所列五時，純是善道者於中亦有差品不同，若無女人必無惡道，或時有女人亦無惡道，如阿閦佛國雖有女人而無女事，無量壽國二種俱無，不同之相不可具列，但以乘戒各有三品互相交絡，略可準知。",
        "from": "T34n1719_08b:0303a23_10",
        "context_with_next_sentence": true
    },
    {
        "source_sentence": "「月藏第九法食」等者，法食，聞法也。",
        "from": "T34n1719_08b:0303a24_6",
        "context_with_next_sentence": true
    },
    {
        "source_sentence": "如安養界下品生人，在蓮華中常聞彌陀、觀音說法。",
        "from": "T34n1719_08b:0303a25_10",
        "context_with_next_sentence": true
    },
    {
        "source_sentence": "法喜食者，聞法歡喜，正聞屬法食，聞已為喜食。",
        "from": "T34n1719_08b:0303a26_13",
        "context_with_next_sentence": true
    },
    {
        "source_sentence": "禪食者，謂以禪法自資，不須段食，或可法即是喜。",
        "from": "T34n1719_08b:0303a27_16",
        "context_with_next_sentence": true
    },
    {
        "source_sentence": "《月藏》第五，十善各十功德，亦與《淨名》十善是菩薩淨土意同，故一一文末皆云後作佛等。",
        "from": "T34n1719_08b:0303a29_16",
        "context_with_next_sentence": true
    },
    {
        "source_sentence": "彼第五經〈信敬品〉云：",
        "from": "T34n1719_08b:0303b01_8",
        "context_with_next_sentence": true
    },
    {
        "source_sentence": "「戒清淨平等，所謂十善業道休息，休息殺生獲十功德。",
        "from": "T34n1719_08b:0303b02_11",
        "context_with_next_sentence": true
    },
    {
        "source_sentence": "何等為十：",
        "from": "T34n1719_08b:0303b02_16",
        "context_with_next_sentence": true
    },
    {
        "source_sentence": "一者於諸眾生得無所畏，二者於諸眾生得大慈心，三者斷惡習業，四者少病決斷，五者長命，六者非人所護，七者無諸惡夢，八者無怨，九者不畏惡道，十者命終生善道。",
        "from": "T34n1719_08b:0303b06_17",
        "context_with_next_sentence": true
    },
    {
        "source_sentence": "若能以此息殺善根，迴向菩提必到菩提，成無上智，到菩提時彼離諸害仗，長壽眾生來生其土。",
        "from": "T34n1719_08b:0303b09_4",
        "context_with_next_sentence": true
    },
    {
        "source_sentence": "」下九並十，從「若能」已下去並同。",
        "from": "T34n1719_08b:0303b09_21",
        "context_with_next_sentence": true
    },
    {
        "source_sentence": "故菩薩因時行於不殺為淨土因，而自不殺、教他不殺等四法具足，後成佛時十類眾生同生其土。",
        "from": "T34n1719_08b:0303b12_4",
        "context_with_next_sentence": true
    },
    {
        "source_sentence": "故《淨名》云：",
        "from": "T34n1719_08b:0303b12_11",
        "context_with_next_sentence": true
    },
    {
        "source_sentence": "「十善是菩薩淨土，菩薩成佛時命不中夭等眾生來生其土。",
        "from": "T34n1719_08b:0303b13_14",
        "context_with_next_sentence": true
    },
    {
        "source_sentence": "」故《智論》中菩薩行於一行，皆具四法方成淨因。",
        "from": "T34n1719_08b:0303b14_16",
        "context_with_next_sentence": true
    },
    {
        "source_sentence": "「身子示嗔」等，具如《止觀》第二所引。",
        "from": "T34n1719_08b:0303b15_16",
        "context_with_next_sentence": true
    },
    {
        "source_sentence": "文中正意語示為凡夫外道，故云「三毒邪見」，但兼出於示小乘習、示通二義，故更言之。",
        "from": "T34n1719_08b:0303b17_14",
        "context_with_next_sentence": true
    },
    {
        "source_sentence": "「云云」者，令具引事列行，兼諸聖者各有偏示。",
        "from": "T34n1719_08b:0303b18_14",
        "context_with_next_sentence": true
    },
    {
        "source_sentence": "「陳如」等者，問：",
        "from": "T34n1719_08b:0303b19_3",
        "context_with_next_sentence": true
    },
    {
        "source_sentence": "若其居首別記，何不初周記耶？",
        "from": "T34n1719_08b:0303b19_17",
        "context_with_next_sentence": true
    },
    {
        "source_sentence": "答：",
        "from": "T34n1719_08b:0303b19_19",
        "context_with_next_sentence": true
    },
    {
        "source_sentence": "大小緣別兩初不同，引物希向二意各異，垂迹之法不可一準。",
        "from": "T34n1719_08b:0303b21_7",
        "context_with_next_sentence": true
    },
    {
        "source_sentence": "「譬說有二」至「顯實」者，皆云領法譬者，故前開譬本中直作開權顯實，則應三周及信解五百領解文也，三節開文意在於此。",
        "from": "T34n1719_08b:0303b24_5",
        "context_with_next_sentence": true
    },
    {
        "source_sentence": "言「譬如有人即二乘人」者，二乘機耳。",
        "from": "T34n1719_08b:0303b25_3",
        "context_with_next_sentence": true
    },
    {
        "source_sentence": "小機當起爾時猶大。",
        "from": "T34n1719_08b:0303b25_12",
        "context_with_next_sentence": true
    },
    {
        "source_sentence": "醉有二義，與前墮落中二義意同，初是幼稚譬著五欲，但如法師常不輕等，或一句結緣，次是善弱或五品初未入相似，故云弱耳。",
        "from": "T34n1719_08b:0303b28_13",
        "context_with_next_sentence": true
    },
    {
        "source_sentence": "以由結緣厚薄不同，遂名無明以為輕重，故云「醉有二種」，當知貧人本來先醉，如蒙肴膳受已而臥，三教助道猶如肴膳，更以異方便助顯第一義也。",
        "from": "T34n1719_08b:0303c03_5",
        "context_with_next_sentence": true
    },
    {
        "source_sentence": "肴膳食已便消，如方便教非究竟益，往在大通佛所，未結大緣已前歷諸味中並聞三教，及至法華雖聞圓頓，但成結緣如繫珠也。",
        "from": "T34n1719_08b:0303c06_8",
        "context_with_next_sentence": true
    },
    {
        "source_sentence": "「無價」至「真如智寶也」者，此是約教，乃以了因而為繫珠。",
        "from": "T34n1719_08b:0303c07_15",
        "context_with_next_sentence": true
    },
    {
        "source_sentence": "教中詮理故云「真如」，教是智用故云「智寶」。",
        "from": "T34n1719_08b:0303c08_18",
        "context_with_next_sentence": true
    },
    {
        "source_sentence": "約受化者，教能生智亦名為智，寶有二義，俱是智家之寶。",
        "from": "T34n1719_08b:0303c10_3",
        "context_with_next_sentence": true
    },
    {
        "source_sentence": "「繫其衣裏」者，初結緣時具足二衣，具慚愧故、有信樂故，方能結緣；",
        "from": "T34n1719_08b:0303c11_14",
        "context_with_next_sentence": true
    },
    {
        "source_sentence": "退大墮惡則無外衣，若約現無信樂乃似內衣亦無，且據當時所繫內種仍存與本信俱，義如內衣猶在，但是衣弊非全無衣，故親友示還示衣裏，即是示本慚信時也。",
        "from": "T34n1719_08b:0303c15_13",
        "context_with_next_sentence": true
    },
    {
        "source_sentence": "據此而言，無衣繫身理亦無失。",
        "from": "T34n1719_08b:0303c16_8",
        "context_with_next_sentence": true
    },
    {
        "source_sentence": "「起已遊行」至「求於小乘衣食」者，應更求於寶衣天饌，而但求於纔蔽身之衣、劣充軀之食者，由向他國故也。",
        "from": "T34n1719_08b:0303c19_1",
        "context_with_next_sentence": true
    },
    {
        "source_sentence": "文中二釋他義皆成，若論有求今日稍切，故云「厭苦」等。",
        "from": "T34n1719_08b:0303c20_9",
        "context_with_next_sentence": true
    },
    {
        "source_sentence": "「若魔佛相望」等者，今日初得小乘之他，且從大小以說，故知若往他國求濟，非但衣食不充，亦迷所繫之寶，示珠之友居本土故。",
        "from": "T34n1719_08b:0303c23_8",
        "context_with_next_sentence": true
    },
    {
        "source_sentence": "「勸貿譬得記作佛意」者，珠雖價直無數眾寶，必須貿易方有濟用，了因內解雖復究竟，必以種易現，以昔一解一切解而貿一行一切行，珠體不竭貿亦無窮，故須更聽更修方顯寶之功用。",
        "from": "T34n1719_08b:0303c27_16",
        "context_with_next_sentence": true
    },
    {
        "source_sentence": "如《華嚴》中得摩尼珠，十種瑩治方能雨寶，解行相稱方堪佛記，從是已後則具有寂滅忍衣，首楞嚴食自行化他無量眾寶，無功用位彼此不窮。",
        "from": "T34n1719_08b:0304a02_4",
        "context_with_next_sentence": true
    },
    {
        "source_sentence": "「三周皆有此意」者，若以繫珠望上二周，法說但在佛樹者，初坐道樹思用大時，以法說時未論往古；",
        "from": "T34n1719_08b:0304a04_11",
        "context_with_next_sentence": true
    },
    {
        "source_sentence": "且據現文，若譬周中在二萬億佛，彼亦未論塵點界故。",
        "from": "T34n1719_08b:0304a05_16",
        "context_with_next_sentence": true
    },
    {
        "source_sentence": "然上中二周豈不亦有於大通佛所曾繫珠耶？",
        "from": "T34n1719_08b:0304a07_1",
        "context_with_next_sentence": true
    },
    {
        "source_sentence": "如探領中尚領法身，豈止道樹？",
        "from": "T34n1719_08b:0304a07_15",
        "context_with_next_sentence": true
    },
    {
        "source_sentence": "且約現文耳。",
        "from": "T34n1719_08b:0304a08_2",
        "context_with_next_sentence": true
    },
    {
        "source_sentence": "但由根利聞便信解，不假指昔，是故未論。",
        "from": "T34n1719_08b:0304a09_3",
        "context_with_next_sentence": true
    },
    {
        "source_sentence": "故前文中以發軫學小為中間，故不唯在道樹時也。",
        "from": "T34n1719_08b:0304a10_7",
        "context_with_next_sentence": true
    },
    {
        "source_sentence": "「某年」等言，亦唯在穢不通二周。",
        "from": "T34n1719_08b:0304a11_3",
        "context_with_next_sentence": true
    },
    {
        "source_sentence": "「無量佛寶」者，寶由貿得故，亦可云得佛之寶，即利他也。",
        "from": "T34n1719_08b:0304a12_10",
        "context_with_next_sentence": true
    },
    {
        "source_sentence": "釋受學無學人記品釋受學無學人記品因緣初文應具四悉，學無學別即世界，見道位即為人，脩道位即對治，無學位即第一義。",
        "from": "T34n1719_08b:0304a15_19",
        "context_with_next_sentence": true
    },
    {
        "source_sentence": "又得記即第一義。",
        "from": "T34n1719_08b:0304a16_7",
        "context_with_next_sentence": true
    },
    {
        "source_sentence": "約教者，三教如文，「研如來藏」去圓教。",
        "from": "T34n1719_08b:0304a17_6",
        "context_with_next_sentence": true
    },
    {
        "source_sentence": "又如通序中釋若約觀心者，六即之中究竟即為無學位，餘四名為學，理即非學非無學。",
        "from": "T34n1719_08b:0304a19_6",
        "context_with_next_sentence": true
    },
    {
        "source_sentence": "又六即者，通皆非學非無學，分真已去而學而無學。",
        "from": "T34n1719_08b:0304a20_11",
        "context_with_next_sentence": true
    },
    {
        "source_sentence": "「云云」者，如向略舉。",
        "from": "T34n1719_08b:0304a20_22",
        "context_with_next_sentence": true
    },
    {
        "source_sentence": "「二人在上數中」者，在多知識中列，今之得記何為在此？",
        "from": "T34n1719_08b:0304a22_4",
        "context_with_next_sentence": true
    },
    {
        "source_sentence": "答中總論得記，在千二百中仍是下根中之上流耳。",
        "from": "T34n1719_08b:0304a23_8",
        "context_with_next_sentence": true
    },
    {
        "source_sentence": "雖有多人所識，意為引下根故也。",
        "from": "T34n1719_08b:0304a24_5",
        "context_with_next_sentence": true
    },
    {
        "source_sentence": "若爾不答上問，問意何不同上周，今答中但云下中之上，如何稱問？",
        "from": "T34n1719_08b:0304a25_18",
        "context_with_next_sentence": true
    },
    {
        "source_sentence": "然非上者，為引實故、四悉檀故。",
        "from": "T34n1719_08b:0304a26_14",
        "context_with_next_sentence": true
    },
    {
        "source_sentence": "法華文句記卷第八之二",
        "from": "T34n1719_08b:0304a27_100",
        "context_with_next_sentence": false
    }
]