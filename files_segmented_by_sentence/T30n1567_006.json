[
    {
        "source_sentence": "大乘中觀釋論卷第六",
        "from": "T30n1567_006:0148b03_0",
        "context_with_next_sentence": true
    },
    {
        "source_sentence": "安慧菩薩造",
        "from": "T30n1567_006:0148b05_0",
        "context_with_next_sentence": true
    },
    {
        "source_sentence": "西天譯經三藏朝散大夫試鴻臚卿傳",
        "from": "T30n1567_006:0148b06_0",
        "context_with_next_sentence": true
    },
    {
        "source_sentence": "梵大師賜紫沙門臣法護等奉　詔譯2觀有為品第七之二又復有言：",
        "from": "T30n1567_006:0148b09_4",
        "context_with_next_sentence": true
    },
    {
        "source_sentence": "我宗有別道理，令彼生法離無窮過。",
        "from": "T30n1567_006:0148b10_2",
        "context_with_next_sentence": true
    },
    {
        "source_sentence": "故彼宗頌言：",
        "from": "T30n1567_006:0148b10_8",
        "context_with_next_sentence": true
    },
    {
        "source_sentence": "「如燈能自照，　　亦能照於他；",
        "from": "T30n1567_006:0148b11_14",
        "context_with_next_sentence": true
    },
    {
        "source_sentence": "彼生法亦然，　　自生復生他。",
        "from": "T30n1567_006:0148b12_13",
        "context_with_next_sentence": true
    },
    {
        "source_sentence": "」論者言：",
        "from": "T30n1567_006:0148b13_3",
        "context_with_next_sentence": true
    },
    {
        "source_sentence": "作如此說亦非道理，以無照故。",
        "from": "T30n1567_006:0148b13_17",
        "context_with_next_sentence": true
    },
    {
        "source_sentence": "若有暗冥，即有所照。",
        "from": "T30n1567_006:0148b14_7",
        "context_with_next_sentence": true
    },
    {
        "source_sentence": "故頌破言：",
        "from": "T30n1567_006:0148b14_12",
        "context_with_next_sentence": true
    },
    {
        "source_sentence": "「燈中自無暗，　　住處亦無暗，",
        "from": "T30n1567_006:0148b15_0",
        "context_with_next_sentence": true
    },
    {
        "source_sentence": "破暗乃名照，　　無暗即無照。",
        "from": "T30n1567_006:0148b16_13",
        "context_with_next_sentence": true
    },
    {
        "source_sentence": "」釋曰：",
        "from": "T30n1567_006:0148b17_2",
        "context_with_next_sentence": true
    },
    {
        "source_sentence": "今此觀察若無有暗，是故燈不自照亦不照他。",
        "from": "T30n1567_006:0148b18_3",
        "context_with_next_sentence": true
    },
    {
        "source_sentence": "復次頌言：",
        "from": "T30n1567_006:0148b19_4",
        "context_with_next_sentence": true
    },
    {
        "source_sentence": "「無少處可照，　　是燈何能照？",
        "from": "T30n1567_006:0148b20_14",
        "context_with_next_sentence": true
    },
    {
        "source_sentence": "生亦無少分，　　生法可成就。",
        "from": "T30n1567_006:0148b21_13",
        "context_with_next_sentence": true
    },
    {
        "source_sentence": "」又復有言：",
        "from": "T30n1567_006:0148b22_4",
        "context_with_next_sentence": true
    },
    {
        "source_sentence": "彼燈生時即可照邪？",
        "from": "T30n1567_006:0148b22_13",
        "context_with_next_sentence": true
    },
    {
        "source_sentence": "論者言：",
        "from": "T30n1567_006:0148b23_3",
        "context_with_next_sentence": true
    },
    {
        "source_sentence": "若燈生時亦不能照，以先分位無暗可破。",
        "from": "T30n1567_006:0148b24_2",
        "context_with_next_sentence": true
    },
    {
        "source_sentence": "若彼有暗即有所破，如是乃說燈能自照亦復照他。",
        "from": "T30n1567_006:0148b25_5",
        "context_with_next_sentence": true
    },
    {
        "source_sentence": "今此所說，云何燈不到暗而能破暗？",
        "from": "T30n1567_006:0148b26_2",
        "context_with_next_sentence": true
    },
    {
        "source_sentence": "若不到者，故頌遣言：",
        "from": "T30n1567_006:0148b26_12",
        "context_with_next_sentence": true
    },
    {
        "source_sentence": "「云何燈生時，　　而能破於暗？",
        "from": "T30n1567_006:0148b27_14",
        "context_with_next_sentence": true
    },
    {
        "source_sentence": "彼燈初生時，　　不能及於暗。",
        "from": "T30n1567_006:0148b28_13",
        "context_with_next_sentence": true
    },
    {
        "source_sentence": "」釋曰：",
        "from": "T30n1567_006:0148b29_2",
        "context_with_next_sentence": true
    },
    {
        "source_sentence": "燈初生時，無有性故。",
        "from": "T30n1567_006:0148b29_12",
        "context_with_next_sentence": true
    },
    {
        "source_sentence": "若或俱時，又無分位。",
        "from": "T30n1567_006:0148c01_1",
        "context_with_next_sentence": true
    },
    {
        "source_sentence": "若燈不到暗能破暗者。",
        "from": "T30n1567_006:0148c01_11",
        "context_with_next_sentence": true
    },
    {
        "source_sentence": "復次頌言：",
        "from": "T30n1567_006:0148c02_4",
        "context_with_next_sentence": true
    },
    {
        "source_sentence": "「燈若不到暗，　　而能破暗者；",
        "from": "T30n1567_006:0148c03_14",
        "context_with_next_sentence": true
    },
    {
        "source_sentence": "燈在於此間，　　應破一切暗。",
        "from": "T30n1567_006:0148c04_13",
        "context_with_next_sentence": true
    },
    {
        "source_sentence": "」釋曰：",
        "from": "T30n1567_006:0148c05_2",
        "context_with_next_sentence": true
    },
    {
        "source_sentence": "同法若不到，差別因無體，譬如磁石，力能差別無決定因。",
        "from": "T30n1567_006:0148c06_7",
        "context_with_next_sentence": true
    },
    {
        "source_sentence": "此說亦非有其力能，先有所成故，如彼磁石所成皆遍。",
        "from": "T30n1567_006:0148c07_12",
        "context_with_next_sentence": true
    },
    {
        "source_sentence": "是法生時無所詮表，力能無體故。",
        "from": "T30n1567_006:0148c08_8",
        "context_with_next_sentence": true
    },
    {
        "source_sentence": "此復云何？",
        "from": "T30n1567_006:0148c08_13",
        "context_with_next_sentence": true
    },
    {
        "source_sentence": "復次頌言：",
        "from": "T30n1567_006:0148c09_4",
        "context_with_next_sentence": true
    },
    {
        "source_sentence": "「若燈能自照，　　亦能照他者；",
        "from": "T30n1567_006:0148c10_14",
        "context_with_next_sentence": true
    },
    {
        "source_sentence": "暗亦於自他，　　暗蔽定無疑。",
        "from": "T30n1567_006:0148c11_13",
        "context_with_next_sentence": true
    },
    {
        "source_sentence": "」釋曰：",
        "from": "T30n1567_006:0148c12_2",
        "context_with_next_sentence": true
    },
    {
        "source_sentence": "此非所樂，自所作處有相違故，燈亦復然。",
        "from": "T30n1567_006:0148c13_1",
        "context_with_next_sentence": true
    },
    {
        "source_sentence": "此非所樂，燈以照明為所成性，若燈與暗相違，燈即可成自照照他，無復別異所作性故。",
        "from": "T30n1567_006:0148c15_1",
        "context_with_next_sentence": true
    },
    {
        "source_sentence": "暗以暗蔽所成其性，若暗與明相違，暗即亦應自暗暗他。",
        "from": "T30n1567_006:0148c16_6",
        "context_with_next_sentence": true
    },
    {
        "source_sentence": "如是安立非有此義，如瓶等色現可見故。",
        "from": "T30n1567_006:0148c17_5",
        "context_with_next_sentence": true
    },
    {
        "source_sentence": "此中應問：",
        "from": "T30n1567_006:0148c18_4",
        "context_with_next_sentence": true
    },
    {
        "source_sentence": "所言生法自生，為未生生？",
        "from": "T30n1567_006:0148c18_16",
        "context_with_next_sentence": true
    },
    {
        "source_sentence": "為已生生？",
        "from": "T30n1567_006:0148c19_2",
        "context_with_next_sentence": true
    },
    {
        "source_sentence": "故頌答言：",
        "from": "T30n1567_006:0148c20_4",
        "context_with_next_sentence": true
    },
    {
        "source_sentence": "「生法若未生，　　自體不能生。",
        "from": "T30n1567_006:0148c21_14",
        "context_with_next_sentence": true
    },
    {
        "source_sentence": "」釋曰：",
        "from": "T30n1567_006:0148c22_2",
        "context_with_next_sentence": true
    },
    {
        "source_sentence": "未生無體，故不能生。",
        "from": "T30n1567_006:0148c22_12",
        "context_with_next_sentence": true
    },
    {
        "source_sentence": "若其無者，如兔角等，因性不生故。",
        "from": "T30n1567_006:0148c23_7",
        "context_with_next_sentence": true
    },
    {
        "source_sentence": "復次頌言：",
        "from": "T30n1567_006:0148c24_4",
        "context_with_next_sentence": true
    },
    {
        "source_sentence": "「生法若已生，　　生已復何生？",
        "from": "T30n1567_006:0148c25_14",
        "context_with_next_sentence": true
    },
    {
        "source_sentence": "」釋曰：",
        "from": "T30n1567_006:0148c26_2",
        "context_with_next_sentence": true
    },
    {
        "source_sentence": "若法已生還復生者，此義應知，如其作已不復更作，是故生已何復有生？",
        "from": "T30n1567_006:0148c27_14",
        "context_with_next_sentence": true
    },
    {
        "source_sentence": "由此應知必無生法自生道理。",
        "from": "T30n1567_006:0148c28_8",
        "context_with_next_sentence": true
    },
    {
        "source_sentence": "若從他生，其義亦然。",
        "from": "T30n1567_006:0148c28_18",
        "context_with_next_sentence": true
    },
    {
        "source_sentence": "若生時生者，離已生未生，別無生時可得。",
        "from": "T30n1567_006:0148c29_17",
        "context_with_next_sentence": true
    },
    {
        "source_sentence": "復次頌言：",
        "from": "T30n1567_006:0149a01_4",
        "context_with_next_sentence": true
    },
    {
        "source_sentence": "「非已生未生，　　生時亦不生。",
        "from": "T30n1567_006:0149a02_14",
        "context_with_next_sentence": true
    },
    {
        "source_sentence": "」或有人言：",
        "from": "T30n1567_006:0149a03_4",
        "context_with_next_sentence": true
    },
    {
        "source_sentence": "彼生時者，少分已生、少分未生，如是中間無別有體。",
        "from": "T30n1567_006:0149a04_7",
        "context_with_next_sentence": true
    },
    {
        "source_sentence": "論者言：",
        "from": "T30n1567_006:0149a05_3",
        "context_with_next_sentence": true
    },
    {
        "source_sentence": "若彼生法相離之性，或有少分而可生者，如是餘法亦然可生，是中云何有所生耶？",
        "from": "T30n1567_006:0149a07_1",
        "context_with_next_sentence": true
    },
    {
        "source_sentence": "若一切法有所生者，如是諦觀非今所說，豈有生時而可得耶？",
        "from": "T30n1567_006:0149a08_8",
        "context_with_next_sentence": true
    },
    {
        "source_sentence": "以彼生時無分位故。",
        "from": "T30n1567_006:0149a08_17",
        "context_with_next_sentence": true
    },
    {
        "source_sentence": "又一切法自體無分位可成，如是應知，若無生時，云何有彼生法可得？",
        "from": "T30n1567_006:0149a10_10",
        "context_with_next_sentence": true
    },
    {
        "source_sentence": "復次毘婆沙師言：",
        "from": "T30n1567_006:0149a11_7",
        "context_with_next_sentence": true
    },
    {
        "source_sentence": "有未來法體生向現在，故有生時可生。",
        "from": "T30n1567_006:0149a12_5",
        "context_with_next_sentence": true
    },
    {
        "source_sentence": "論者言：",
        "from": "T30n1567_006:0149a13_3",
        "context_with_next_sentence": true
    },
    {
        "source_sentence": "云何生時先有法體生向現在？",
        "from": "T30n1567_006:0149a13_16",
        "context_with_next_sentence": true
    },
    {
        "source_sentence": "有何異法說生時耶？",
        "from": "T30n1567_006:0149a14_6",
        "context_with_next_sentence": true
    },
    {
        "source_sentence": "此中無有少法，云何有其生法自體？",
        "from": "T30n1567_006:0149a15_3",
        "context_with_next_sentence": true
    },
    {
        "source_sentence": "以彼生法先無所得自體無性故，云何如是有所成耶？",
        "from": "T30n1567_006:0149a16_7",
        "context_with_next_sentence": true
    },
    {
        "source_sentence": "若復現轉之法常不離自相，此說相違。",
        "from": "T30n1567_006:0149a17_6",
        "context_with_next_sentence": true
    },
    {
        "source_sentence": "若於過去未來轉者，又非道理。",
        "from": "T30n1567_006:0149a17_20",
        "context_with_next_sentence": true
    },
    {
        "source_sentence": "若別異可生者，彼牛生時亦應有馬，無此道理。",
        "from": "T30n1567_006:0149a19_1",
        "context_with_next_sentence": true
    },
    {
        "source_sentence": "若無少法以未來體生向現在，所說生時此即相違。",
        "from": "T30n1567_006:0149a20_4",
        "context_with_next_sentence": true
    },
    {
        "source_sentence": "由如是故，生時不生。",
        "from": "T30n1567_006:0149a20_14",
        "context_with_next_sentence": true
    },
    {
        "source_sentence": "已生法不生，若生已復生，彼即無體可生，以無自性故。",
        "from": "T30n1567_006:0149a21_18",
        "context_with_next_sentence": true
    },
    {
        "source_sentence": "無即如兔角。",
        "from": "T30n1567_006:0149a22_4",
        "context_with_next_sentence": true
    },
    {
        "source_sentence": "無有生故。",
        "from": "T30n1567_006:0149a22_9",
        "context_with_next_sentence": true
    },
    {
        "source_sentence": "復次頌言：",
        "from": "T30n1567_006:0149a23_4",
        "context_with_next_sentence": true
    },
    {
        "source_sentence": "「去未去去時，　　前品此已說。",
        "from": "T30n1567_006:0149a24_14",
        "context_with_next_sentence": true
    },
    {
        "source_sentence": "」釋曰：",
        "from": "T30n1567_006:0149a25_2",
        "context_with_next_sentence": true
    },
    {
        "source_sentence": "此諸所說，前已廣明。",
        "from": "T30n1567_006:0149a25_12",
        "context_with_next_sentence": true
    },
    {
        "source_sentence": "復次五頂子人言：",
        "from": "T30n1567_006:0149a26_7",
        "context_with_next_sentence": true
    },
    {
        "source_sentence": "若法實無生性，云何因法而得顯明？",
        "from": "T30n1567_006:0149a27_4",
        "context_with_next_sentence": true
    },
    {
        "source_sentence": "論者言：",
        "from": "T30n1567_006:0149a28_3",
        "context_with_next_sentence": true
    },
    {
        "source_sentence": "彼等決定所說，此皆止遣。",
        "from": "T30n1567_006:0149a28_15",
        "context_with_next_sentence": true
    },
    {
        "source_sentence": "此中應知，不顯明時因亦不離。",
        "from": "T30n1567_006:0149a29_8",
        "context_with_next_sentence": true
    },
    {
        "source_sentence": "亦復云何有其不離？",
        "from": "T30n1567_006:0149a29_17",
        "context_with_next_sentence": true
    },
    {
        "source_sentence": "此說顯明，是故去未去去時，前品已廣說。",
        "from": "T30n1567_006:0149b01_17",
        "context_with_next_sentence": true
    },
    {
        "source_sentence": "若或諸法有所離者，即成麁重前不實因。",
        "from": "T30n1567_006:0149b02_15",
        "context_with_next_sentence": true
    },
    {
        "source_sentence": "亦非如是先有所生，亦非離因別有法體，以有所離故。",
        "from": "T30n1567_006:0149b04_1",
        "context_with_next_sentence": true
    },
    {
        "source_sentence": "有異人言：",
        "from": "T30n1567_006:0149b05_4",
        "context_with_next_sentence": true
    },
    {
        "source_sentence": "有果可生，由自因和合故，或種子等和合因性物體功能及彼業用此無差別。",
        "from": "T30n1567_006:0149b06_17",
        "context_with_next_sentence": true
    },
    {
        "source_sentence": "若不生者，云何自生他生而得成耶？",
        "from": "T30n1567_006:0149b07_15",
        "context_with_next_sentence": true
    },
    {
        "source_sentence": "由如是故，彼一切果於一切時及一切處皆有所生。",
        "from": "T30n1567_006:0149b08_18",
        "context_with_next_sentence": true
    },
    {
        "source_sentence": "論者言：",
        "from": "T30n1567_006:0149b09_3",
        "context_with_next_sentence": true
    },
    {
        "source_sentence": "所言和合者，為一性耶？",
        "from": "T30n1567_006:0149b09_14",
        "context_with_next_sentence": true
    },
    {
        "source_sentence": "為異性耶？",
        "from": "T30n1567_006:0149b09_19",
        "context_with_next_sentence": true
    },
    {
        "source_sentence": "或已生、未生，或復生時，自因彼果有和合耶？",
        "from": "T30n1567_006:0149b10_19",
        "context_with_next_sentence": true
    },
    {
        "source_sentence": "此所計執於一切處皆非道理。",
        "from": "T30n1567_006:0149b11_11",
        "context_with_next_sentence": true
    },
    {
        "source_sentence": "謂已生未生各無有性，彼因果二先性不立，無所詮表有性無體。",
        "from": "T30n1567_006:0149b13_2",
        "context_with_next_sentence": true
    },
    {
        "source_sentence": "是故汝所說種子等和合，已生未生皆無所有，已生未生各無性故。",
        "from": "T30n1567_006:0149b14_12",
        "context_with_next_sentence": true
    },
    {
        "source_sentence": "若有種子等和合，即所立相違，無未生性可詮表故。",
        "from": "T30n1567_006:0149b15_16",
        "context_with_next_sentence": true
    },
    {
        "source_sentence": "若其無者，如兔角等，是故無果和合可有，云何生法當有所得？",
        "from": "T30n1567_006:0149b17_4",
        "context_with_next_sentence": true
    },
    {
        "source_sentence": "又有人言：",
        "from": "T30n1567_006:0149b17_9",
        "context_with_next_sentence": true
    },
    {
        "source_sentence": "生法不相離，此說為生時。",
        "from": "T30n1567_006:0149b18_1",
        "context_with_next_sentence": true
    },
    {
        "source_sentence": "故頌遣言：",
        "from": "T30n1567_006:0149b18_6",
        "context_with_next_sentence": true
    },
    {
        "source_sentence": "「若生時有生，　　彼生相已破。",
        "from": "T30n1567_006:0149b19_14",
        "context_with_next_sentence": true
    },
    {
        "source_sentence": "」釋曰：",
        "from": "T30n1567_006:0149b20_2",
        "context_with_next_sentence": true
    },
    {
        "source_sentence": "此非次第。",
        "from": "T30n1567_006:0149b20_7",
        "context_with_next_sentence": true
    },
    {
        "source_sentence": "此中云何？",
        "from": "T30n1567_006:0149b20_12",
        "context_with_next_sentence": true
    },
    {
        "source_sentence": "若有若無、亦有亦無，一切處離皆悉止遣。",
        "from": "T30n1567_006:0149b21_10",
        "context_with_next_sentence": true
    },
    {
        "source_sentence": "又有人言：",
        "from": "T30n1567_006:0149b22_4",
        "context_with_next_sentence": true
    },
    {
        "source_sentence": "若此生法從緣生時，云何所生無道理耶？",
        "from": "T30n1567_006:0149b23_3",
        "context_with_next_sentence": true
    },
    {
        "source_sentence": "如名瓶生，瓶從緣生，如是生時乃有所成。",
        "from": "T30n1567_006:0149b24_2",
        "context_with_next_sentence": true
    },
    {
        "source_sentence": "論者言：",
        "from": "T30n1567_006:0149b25_3",
        "context_with_next_sentence": true
    },
    {
        "source_sentence": "若彼生時決定有瓶，是瓶云何生已復生？",
        "from": "T30n1567_006:0149b26_2",
        "context_with_next_sentence": true
    },
    {
        "source_sentence": "彼瓶生時未有發起作用力故，是瓶云何別有生時、別有生法而當得耶？",
        "from": "T30n1567_006:0149b27_14",
        "context_with_next_sentence": true
    },
    {
        "source_sentence": "且無瓶生之時，生已還有衣相可得。",
        "from": "T30n1567_006:0149b28_11",
        "context_with_next_sentence": true
    },
    {
        "source_sentence": "諸有所作若離所依，亦非道理。",
        "from": "T30n1567_006:0149b29_6",
        "context_with_next_sentence": true
    },
    {
        "source_sentence": "故頌遣言：",
        "from": "T30n1567_006:0149b29_11",
        "context_with_next_sentence": true
    },
    {
        "source_sentence": "「云何生時生，　　而說為緣起？",
        "from": "T30n1567_006:0149c01_14",
        "context_with_next_sentence": true
    },
    {
        "source_sentence": "」釋曰：",
        "from": "T30n1567_006:0149c02_2",
        "context_with_next_sentence": true
    },
    {
        "source_sentence": "諸外道等以巧辯才說緣生法，彼自相違。",
        "from": "T30n1567_006:0149c03_1",
        "context_with_next_sentence": true
    },
    {
        "source_sentence": "佛說緣生，不同一切外道知解故。",
        "from": "T30n1567_006:0149c03_16",
        "context_with_next_sentence": true
    },
    {
        "source_sentence": "佛為破彼巧辯才勤求所知，彼所知法於勝義諦中伺察無義。",
        "from": "T30n1567_006:0149c05_4",
        "context_with_next_sentence": true
    },
    {
        "source_sentence": "彼外道等誣謗因果起惡見根本，佛以善法方便化度，為令彼斷不正見故。",
        "from": "T30n1567_006:0149c06_17",
        "context_with_next_sentence": true
    },
    {
        "source_sentence": "如佛所言：",
        "from": "T30n1567_006:0149c07_3",
        "context_with_next_sentence": true
    },
    {
        "source_sentence": "「此有故彼有，此生故彼生。",
        "from": "T30n1567_006:0149c07_16",
        "context_with_next_sentence": true
    },
    {
        "source_sentence": "」如是等說，皆世俗諦，非勝義諦。",
        "from": "T30n1567_006:0149c08_9",
        "context_with_next_sentence": true
    },
    {
        "source_sentence": "勝義諦者。",
        "from": "T30n1567_006:0149c08_14",
        "context_with_next_sentence": true
    },
    {
        "source_sentence": "復次頌言：",
        "from": "T30n1567_006:0149c09_4",
        "context_with_next_sentence": true
    },
    {
        "source_sentence": "「若法眾緣生，　　彼自性寂滅。",
        "from": "T30n1567_006:0149c10_14",
        "context_with_next_sentence": true
    },
    {
        "source_sentence": "」釋曰：",
        "from": "T30n1567_006:0149c11_2",
        "context_with_next_sentence": true
    },
    {
        "source_sentence": "此義離自性故。",
        "from": "T30n1567_006:0149c11_9",
        "context_with_next_sentence": true
    },
    {
        "source_sentence": "如契經說，佛言：",
        "from": "T30n1567_006:0149c11_17",
        "context_with_next_sentence": true
    },
    {
        "source_sentence": "「大慧！",
        "from": "T30n1567_006:0149c11_21",
        "context_with_next_sentence": true
    },
    {
        "source_sentence": "諸法自性本來不生，然以和合一切性，亦非無自性。",
        "from": "T30n1567_006:0149c13_3",
        "context_with_next_sentence": true
    },
    {
        "source_sentence": "」復次頌言：",
        "from": "T30n1567_006:0149c14_4",
        "context_with_next_sentence": true
    },
    {
        "source_sentence": "「是故生時生，　　如是皆寂滅。",
        "from": "T30n1567_006:0149c15_14",
        "context_with_next_sentence": true
    },
    {
        "source_sentence": "」釋曰：",
        "from": "T30n1567_006:0149c16_2",
        "context_with_next_sentence": true
    },
    {
        "source_sentence": "此無不和合對治過失，況復如是有所生耶？",
        "from": "T30n1567_006:0149c17_2",
        "context_with_next_sentence": true
    },
    {
        "source_sentence": "故前頌言，若法緣生，自性寂滅，無復自性故。",
        "from": "T30n1567_006:0149c18_2",
        "context_with_next_sentence": true
    },
    {
        "source_sentence": "是故諸法，無實因緣發起所生及作用等。",
        "from": "T30n1567_006:0149c19_1",
        "context_with_next_sentence": true
    },
    {
        "source_sentence": "又有人言：",
        "from": "T30n1567_006:0149c20_4",
        "context_with_next_sentence": true
    },
    {
        "source_sentence": "若法從緣生，可名生時耶？",
        "from": "T30n1567_006:0149c20_16",
        "context_with_next_sentence": true
    },
    {
        "source_sentence": "故頌遣言：",
        "from": "T30n1567_006:0149c21_4",
        "context_with_next_sentence": true
    },
    {
        "source_sentence": "「若法未生時，　　如瓶等何有？",
        "from": "T30n1567_006:0149c22_14",
        "context_with_next_sentence": true
    },
    {
        "source_sentence": "緣法假和合，　　生已復何生？",
        "from": "T30n1567_006:0149c23_13",
        "context_with_next_sentence": true
    },
    {
        "source_sentence": "」釋曰：",
        "from": "T30n1567_006:0149c24_2",
        "context_with_next_sentence": true
    },
    {
        "source_sentence": "云何有體可生而無生時道理？",
        "from": "T30n1567_006:0149c24_15",
        "context_with_next_sentence": true
    },
    {
        "source_sentence": "謂所生非有故，譬如未生法。",
        "from": "T30n1567_006:0149c25_9",
        "context_with_next_sentence": true
    },
    {
        "source_sentence": "彼無自性，此說義成。",
        "from": "T30n1567_006:0149c25_19",
        "context_with_next_sentence": true
    },
    {
        "source_sentence": "復次頌言：",
        "from": "T30n1567_006:0149c26_4",
        "context_with_next_sentence": true
    },
    {
        "source_sentence": "「若生時有生，　　是即有所生？",
        "from": "T30n1567_006:0149c27_14",
        "context_with_next_sentence": true
    },
    {
        "source_sentence": "諸生性如幻，　　此生復誰生？",
        "from": "T30n1567_006:0149c28_13",
        "context_with_next_sentence": true
    },
    {
        "source_sentence": "」釋曰：",
        "from": "T30n1567_006:0149c29_2",
        "context_with_next_sentence": true
    },
    {
        "source_sentence": "若法已生復有別異生者，生即無窮。",
        "from": "T30n1567_006:0149c29_18",
        "context_with_next_sentence": true
    },
    {
        "source_sentence": "是故決定無生法可作，亦非別有本生能生於生。",
        "from": "T30n1567_006:0150a02_1",
        "context_with_next_sentence": true
    },
    {
        "source_sentence": "復次頌言：",
        "from": "T30n1567_006:0150a03_4",
        "context_with_next_sentence": true
    },
    {
        "source_sentence": "「若生已復生，　　是生即無窮。",
        "from": "T30n1567_006:0150a04_14",
        "context_with_next_sentence": true
    },
    {
        "source_sentence": "」釋曰：",
        "from": "T30n1567_006:0150a05_2",
        "context_with_next_sentence": true
    },
    {
        "source_sentence": "此無未生，亦無本生能生道理。",
        "from": "T30n1567_006:0150a05_16",
        "context_with_next_sentence": true
    },
    {
        "source_sentence": "復次頌言：",
        "from": "T30n1567_006:0150a06_4",
        "context_with_next_sentence": true
    },
    {
        "source_sentence": "「若無生而生，　　法皆如是生。",
        "from": "T30n1567_006:0150a07_14",
        "context_with_next_sentence": true
    },
    {
        "source_sentence": "」釋曰：",
        "from": "T30n1567_006:0150a08_2",
        "context_with_next_sentence": true
    },
    {
        "source_sentence": "而彼生法亦然，何有意謂此生而為有生？",
        "from": "T30n1567_006:0150a09_1",
        "context_with_next_sentence": true
    },
    {
        "source_sentence": "真實理中無生可有，非意馳流謂一切有。",
        "from": "T30n1567_006:0150a09_19",
        "context_with_next_sentence": true
    },
    {
        "source_sentence": "復次頌言：",
        "from": "T30n1567_006:0150a10_4",
        "context_with_next_sentence": true
    },
    {
        "source_sentence": "「有法不應生，　　無亦非道理；",
        "from": "T30n1567_006:0150a11_14",
        "context_with_next_sentence": true
    },
    {
        "source_sentence": "有無俱不然，　　前品此已說。",
        "from": "T30n1567_006:0150a12_13",
        "context_with_next_sentence": true
    },
    {
        "source_sentence": "」釋曰：",
        "from": "T30n1567_006:0150a13_2",
        "context_with_next_sentence": true
    },
    {
        "source_sentence": "證成前品云何生法而有所得？",
        "from": "T30n1567_006:0150a13_15",
        "context_with_next_sentence": true
    },
    {
        "source_sentence": "此中應問：",
        "from": "T30n1567_006:0150a14_1",
        "context_with_next_sentence": true
    },
    {
        "source_sentence": "滅時可有生法立耶？",
        "from": "T30n1567_006:0150a14_10",
        "context_with_next_sentence": true
    },
    {
        "source_sentence": "謂諸生相生已即壞，諸法壞性而同等故。",
        "from": "T30n1567_006:0150a15_8",
        "context_with_next_sentence": true
    },
    {
        "source_sentence": "故頌答言：",
        "from": "T30n1567_006:0150a16_4",
        "context_with_next_sentence": true
    },
    {
        "source_sentence": "「若滅時有生，　　無體而可得。",
        "from": "T30n1567_006:0150a17_14",
        "context_with_next_sentence": true
    },
    {
        "source_sentence": "」釋曰：",
        "from": "T30n1567_006:0150a18_2",
        "context_with_next_sentence": true
    },
    {
        "source_sentence": "此中不應生滅同時，生時分位亦無有滅。",
        "from": "T30n1567_006:0150a19_1",
        "context_with_next_sentence": true
    },
    {
        "source_sentence": "復次頌言：",
        "from": "T30n1567_006:0150a20_4",
        "context_with_next_sentence": true
    },
    {
        "source_sentence": "「若法不滅時，　　彼體不可得。",
        "from": "T30n1567_006:0150a21_14",
        "context_with_next_sentence": true
    },
    {
        "source_sentence": "」釋曰：",
        "from": "T30n1567_006:0150a22_2",
        "context_with_next_sentence": true
    },
    {
        "source_sentence": "如空花等，此中住法而非一向。",
        "from": "T30n1567_006:0150a22_16",
        "context_with_next_sentence": true
    },
    {
        "source_sentence": "有所住者，此說不成。",
        "from": "T30n1567_006:0150a23_6",
        "context_with_next_sentence": true
    },
    {
        "source_sentence": "此中應問：",
        "from": "T30n1567_006:0150a24_4",
        "context_with_next_sentence": true
    },
    {
        "source_sentence": "為未住體住？",
        "from": "T30n1567_006:0150a24_10",
        "context_with_next_sentence": true
    },
    {
        "source_sentence": "為已住體住？",
        "from": "T30n1567_006:0150a24_16",
        "context_with_next_sentence": true
    },
    {
        "source_sentence": "為住時住耶？",
        "from": "T30n1567_006:0150a25_2",
        "context_with_next_sentence": true
    },
    {
        "source_sentence": "故頌答言：",
        "from": "T30n1567_006:0150a26_4",
        "context_with_next_sentence": true
    },
    {
        "source_sentence": "「未住體不住，　　住不住相違；",
        "from": "T30n1567_006:0150a27_14",
        "context_with_next_sentence": true
    },
    {
        "source_sentence": "住住時不住，　　此復何有住？",
        "from": "T30n1567_006:0150a28_13",
        "context_with_next_sentence": true
    },
    {
        "source_sentence": "」釋曰：",
        "from": "T30n1567_006:0150a29_2",
        "context_with_next_sentence": true
    },
    {
        "source_sentence": "住者現在過去二法一處同時不生，是故無住。",
        "from": "T30n1567_006:0150a30_3",
        "context_with_next_sentence": true
    },
    {
        "source_sentence": "又離已住未住，住時無體，謂以勝義諦中無生法可得。",
        "from": "T30n1567_006:0150b01_9",
        "context_with_next_sentence": true
    },
    {
        "source_sentence": "從前廣說，悉為證成無實生法。",
        "from": "T30n1567_006:0150b02_4",
        "context_with_next_sentence": true
    },
    {
        "source_sentence": "生法若無，云何有住？",
        "from": "T30n1567_006:0150b02_14",
        "context_with_next_sentence": true
    },
    {
        "source_sentence": "復次頌言：",
        "from": "T30n1567_006:0150b03_4",
        "context_with_next_sentence": true
    },
    {
        "source_sentence": "「若滅時有住，　　彼無體可得；",
        "from": "T30n1567_006:0150b04_14",
        "context_with_next_sentence": true
    },
    {
        "source_sentence": "住滅二相違，　　住位中無滅。",
        "from": "T30n1567_006:0150b05_13",
        "context_with_next_sentence": true
    },
    {
        "source_sentence": "」釋曰：",
        "from": "T30n1567_006:0150b06_2",
        "context_with_next_sentence": true
    },
    {
        "source_sentence": "若說無滅時，彼體不可得，滅法隨逐有為相故。",
        "from": "T30n1567_006:0150b07_3",
        "context_with_next_sentence": true
    },
    {
        "source_sentence": "若住時有滅，無此道理，此中所說。",
        "from": "T30n1567_006:0150b07_19",
        "context_with_next_sentence": true
    },
    {
        "source_sentence": "復次頌言：",
        "from": "T30n1567_006:0150b08_4",
        "context_with_next_sentence": true
    },
    {
        "source_sentence": "「諸法於常時，　　皆有老死相。",
        "from": "T30n1567_006:0150b09_14",
        "context_with_next_sentence": true
    },
    {
        "source_sentence": "」釋曰：",
        "from": "T30n1567_006:0150b10_2",
        "context_with_next_sentence": true
    },
    {
        "source_sentence": "老者衰變前相，死者壞滅為義，謂以自體於一切時而常轉易。",
        "from": "T30n1567_006:0150b11_10",
        "context_with_next_sentence": true
    },
    {
        "source_sentence": "若有生時，即無老死法成，後亦不得生法可成，如火無冷性。",
        "from": "T30n1567_006:0150b12_18",
        "context_with_next_sentence": true
    },
    {
        "source_sentence": "今所觀察。",
        "from": "T30n1567_006:0150b13_3",
        "context_with_next_sentence": true
    },
    {
        "source_sentence": "復次頌言：",
        "from": "T30n1567_006:0150b14_4",
        "context_with_next_sentence": true
    },
    {
        "source_sentence": "「而有何等法，　　離老死有住？",
        "from": "T30n1567_006:0150b15_14",
        "context_with_next_sentence": true
    },
    {
        "source_sentence": "」此中應問：",
        "from": "T30n1567_006:0150b16_4",
        "context_with_next_sentence": true
    },
    {
        "source_sentence": "諸有住法，為自體住？",
        "from": "T30n1567_006:0150b16_14",
        "context_with_next_sentence": true
    },
    {
        "source_sentence": "為別有住法而成住耶？",
        "from": "T30n1567_006:0150b17_4",
        "context_with_next_sentence": true
    },
    {
        "source_sentence": "故頌答言：",
        "from": "T30n1567_006:0150b18_4",
        "context_with_next_sentence": true
    },
    {
        "source_sentence": "「住不自相住，　　異住非道理；",
        "from": "T30n1567_006:0150b19_14",
        "context_with_next_sentence": true
    },
    {
        "source_sentence": "如生不自生，　　亦不從他生。",
        "from": "T30n1567_006:0150b20_13",
        "context_with_next_sentence": true
    },
    {
        "source_sentence": "」復次如別頌言：",
        "from": "T30n1567_006:0150b21_6",
        "context_with_next_sentence": true
    },
    {
        "source_sentence": "「此住若未住，　　住體云何立？",
        "from": "T30n1567_006:0150b22_14",
        "context_with_next_sentence": true
    },
    {
        "source_sentence": "此住若已住，　　復何住可成？",
        "from": "T30n1567_006:0150b23_13",
        "context_with_next_sentence": true
    },
    {
        "source_sentence": "若已住更住，　　此住即無窮；",
        "from": "T30n1567_006:0150b24_13",
        "context_with_next_sentence": true
    },
    {
        "source_sentence": "若或無住住，　　法皆如是住。",
        "from": "T30n1567_006:0150b25_13",
        "context_with_next_sentence": true
    },
    {
        "source_sentence": "」論者言：",
        "from": "T30n1567_006:0150b26_3",
        "context_with_next_sentence": true
    },
    {
        "source_sentence": "一切生法皆隨順說，若有滅處即無生住，二法以相離性彼不有故。",
        "from": "T30n1567_006:0150b27_13",
        "context_with_next_sentence": true
    },
    {
        "source_sentence": "如是生住滅法諸說皆然。",
        "from": "T30n1567_006:0150b28_5",
        "context_with_next_sentence": true
    },
    {
        "source_sentence": "此中應問：",
        "from": "T30n1567_006:0150b29_4",
        "context_with_next_sentence": true
    },
    {
        "source_sentence": "所言滅者，為已滅滅耶？",
        "from": "T30n1567_006:0150b29_15",
        "context_with_next_sentence": true
    },
    {
        "source_sentence": "為滅時滅耶？",
        "from": "T30n1567_006:0150c01_1",
        "context_with_next_sentence": true
    },
    {
        "source_sentence": "故頌答言：",
        "from": "T30n1567_006:0150c02_4",
        "context_with_next_sentence": true
    },
    {
        "source_sentence": "「已滅法不滅，　　未滅法滅空。",
        "from": "T30n1567_006:0150c03_14",
        "context_with_next_sentence": true
    },
    {
        "source_sentence": "」釋曰：",
        "from": "T30n1567_006:0150c04_2",
        "context_with_next_sentence": true
    },
    {
        "source_sentence": "云何是已滅法不滅？",
        "from": "T30n1567_006:0150c04_11",
        "context_with_next_sentence": true
    },
    {
        "source_sentence": "謂法滅已滅即無體，此中滅法彼不生故。",
        "from": "T30n1567_006:0150c05_10",
        "context_with_next_sentence": true
    },
    {
        "source_sentence": "如是亦然，滅時及未滅二俱有過。",
        "from": "T30n1567_006:0150c06_5",
        "context_with_next_sentence": true
    },
    {
        "source_sentence": "何以故？",
        "from": "T30n1567_006:0150c06_9",
        "context_with_next_sentence": true
    },
    {
        "source_sentence": "謂一切法於勝義諦中止遣其生。",
        "from": "T30n1567_006:0150c07_4",
        "context_with_next_sentence": true
    },
    {
        "source_sentence": "復次頌言：",
        "from": "T30n1567_006:0150c08_4",
        "context_with_next_sentence": true
    },
    {
        "source_sentence": "「彼滅時亦然，　　無生何有滅？",
        "from": "T30n1567_006:0150c09_14",
        "context_with_next_sentence": true
    },
    {
        "source_sentence": "」釋曰：",
        "from": "T30n1567_006:0150c10_2",
        "context_with_next_sentence": true
    },
    {
        "source_sentence": "生法既爾，何有住體？",
        "from": "T30n1567_006:0150c10_12",
        "context_with_next_sentence": true
    },
    {
        "source_sentence": "滅亦不可得，住滅二法彼相違故。",
        "from": "T30n1567_006:0150c11_6",
        "context_with_next_sentence": true
    },
    {
        "source_sentence": "是故無住，亦復無滅。",
        "from": "T30n1567_006:0150c11_16",
        "context_with_next_sentence": true
    },
    {
        "source_sentence": "彼無住者，住性離故。",
        "from": "T30n1567_006:0150c12_6",
        "context_with_next_sentence": true
    },
    {
        "source_sentence": "若除遣住法，滅法即成，是故無有諸物分位，如是亦無一切物體。",
        "from": "T30n1567_006:0150c13_14",
        "context_with_next_sentence": true
    },
    {
        "source_sentence": "大乘中觀釋論卷第六",
        "from": "T30n1567_006:0150c14_100",
        "context_with_next_sentence": false
    }
]