[
    {
        "source_sentence": "佛說決定總持經",
        "from": "T17n0811_001:0770a24_0",
        "context_with_next_sentence": true
    },
    {
        "source_sentence": "西晉月氏三藏竺法護譯",
        "from": "T17n0811_001:0770a26_0",
        "context_with_next_sentence": true
    },
    {
        "source_sentence": "聞如是：一時，佛在羅閱祇耆闍崛山中，與大",
        "from": "T17n0811_001:0770a27_0",
        "context_with_next_sentence": true
    },
    {
        "source_sentence": "比丘俱，比丘千二百五十，菩薩八萬。",
        "from": "T17n0811_001:0770a28_16",
        "context_with_next_sentence": true
    },
    {
        "source_sentence": "一切大聖神通已達，皆不退轉究竟諸法，已逮總持辯才微妙，曉了善權方便之宜。",
        "from": "T17n0811_001:0770b01_14",
        "context_with_next_sentence": true
    },
    {
        "source_sentence": "善學無數菩薩禁誡，入于深要，體解十二緣起合會，行無所造，空無想願不起不生。",
        "from": "T17n0811_001:0770b03_13",
        "context_with_next_sentence": true
    },
    {
        "source_sentence": "一切諸法使入一道，諸通慧海攬攝法藏，其意廣普聖覺無際，明識眾義分別美辭章句之趣。",
        "from": "T17n0811_001:0770b05_15",
        "context_with_next_sentence": true
    },
    {
        "source_sentence": "所問則答靡不通暢，得眾生意解諸結縛，心等如空無有憎愛，離於眾垢寂然永安，達無瑕疵成大乘場。",
        "from": "T17n0811_001:0770b08_3",
        "context_with_next_sentence": true
    },
    {
        "source_sentence": "演智慧光降伏外學，猶如日明消螢火耀，及摩尼珠火電之暉，絕去放逸，棄諸顛倒所計有常斷滅之觀。",
        "from": "T17n0811_001:0770b10_9",
        "context_with_next_sentence": true
    },
    {
        "source_sentence": "了知無我、無壽、無命、無人、無養，寂然觀察諸所興起。",
        "from": "T17n0811_001:0770b11_13",
        "context_with_next_sentence": true
    },
    {
        "source_sentence": "無央數劫行菩薩道，被正德鎧，開化一切六度無極，修四恩。",
        "from": "T17n0811_001:0770b13_1",
        "context_with_next_sentence": true
    },
    {
        "source_sentence": "從權方便出生死道，以斯開導迷惑之眾，示于禍福救拔苦惱，令不復造生死根栽，皆得進趣至三昧門。",
        "from": "T17n0811_001:0770b15_7",
        "context_with_next_sentence": true
    },
    {
        "source_sentence": "其名曰：",
        "from": "T17n0811_001:0770b15_11",
        "context_with_next_sentence": true
    },
    {
        "source_sentence": "無憂首菩薩、師子樂菩薩、光英王菩薩、梵音響如雷雨菩薩、無量德寶菩薩、雜花菩薩、若干瓔珞莊嚴菩薩、石磨王菩薩、法雨菩薩、蓮華首藏王菩薩、壞虛厭意見菩薩、大智光明菩薩、辯演若干種王菩薩，如是等類菩薩八萬。",
        "from": "T17n0811_001:0770b20_14",
        "context_with_next_sentence": true
    },
    {
        "source_sentence": "爾時，世尊與無央數百千之眾眷屬圍遶而為說經，其法名曰決總持門。",
        "from": "T17n0811_001:0770b22_7",
        "context_with_next_sentence": true
    },
    {
        "source_sentence": "彼時會中有族姓子等輩十人，咸共聽受，聞如來宣決總持門，欣然踊躍善心生焉，棄捐睡眠樂處閑居，修止足德專志經行，夙夜精進無敢懈怠，離於放逸貪欲之想，如是慇懃不廢精誦至于七年，終竟七載其心馳騁，不得須臾定息一時，何況乃當逮總持門！",
        "from": "T17n0811_001:0770b28_5",
        "context_with_next_sentence": true
    },
    {
        "source_sentence": "不得所願，其意患厭節德閑居，樂於睡眠廢於精進，不復經行捨欲之事，不復修學總持之門。",
        "from": "T17n0811_001:0770c01_7",
        "context_with_next_sentence": true
    },
    {
        "source_sentence": "釋沙門服捨戒就賤，迷惑志性求聖教短，皆歸居家還習五業。",
        "from": "T17n0811_001:0770c02_15",
        "context_with_next_sentence": true
    },
    {
        "source_sentence": "於時，世尊為王阿闍貰決虛妄疑已除猶豫，七日寂然則演聖威。",
        "from": "T17n0811_001:0770c04_8",
        "context_with_next_sentence": true
    },
    {
        "source_sentence": "因令其王不為放逸心懷諍訟，解散王結一切調戲諸所見縛。",
        "from": "T17n0811_001:0770c05_16",
        "context_with_next_sentence": true
    },
    {
        "source_sentence": "竟七日已，與七億人往詣佛所，欲啟受法；",
        "from": "T17n0811_001:0770c06_16",
        "context_with_next_sentence": true
    },
    {
        "source_sentence": "十族姓子求聖短者，亦侍從王在於大眾。",
        "from": "T17n0811_001:0770c07_14",
        "context_with_next_sentence": true
    },
    {
        "source_sentence": "是時座中，有一菩薩名無怯行，致得總持，從無數劫成就法忍，逮無從生無有顛倒，辯才無量入一切智，正慧道力分別隨順，度無極行，曉無思議總持門品，普見一切眾生志性根無所趣，應可化者而為說法不失其本。",
        "from": "T17n0811_001:0770c12_12",
        "context_with_next_sentence": true
    },
    {
        "source_sentence": "即從座起偏露右肩，右膝著地，叉手白佛：",
        "from": "T17n0811_001:0770c13_13",
        "context_with_next_sentence": true
    },
    {
        "source_sentence": "「惟，天中天！",
        "from": "T17n0811_001:0770c13_20",
        "context_with_next_sentence": true
    },
    {
        "source_sentence": "此族姓子等類十人出家修道，夙夜精進七歲不懈，欲求總持所願不獲，失其本志捨沙門服，還家居業察聖教短。",
        "from": "T17n0811_001:0770c16_8",
        "context_with_next_sentence": true
    },
    {
        "source_sentence": "惟願世尊，演說法義，以權方便如應開化，令族姓子改往修來，當自歸命無上大道。",
        "from": "T17n0811_001:0770c18_6",
        "context_with_next_sentence": true
    },
    {
        "source_sentence": "」佛告無怯行菩薩：",
        "from": "T17n0811_001:0770c19_7",
        "context_with_next_sentence": true
    },
    {
        "source_sentence": "「斯族姓子，乃往過去久遠世時，謗毀佛法不肯聽受，以用謗毀越佛法故，由是所致，不得疾獲無上大道。",
        "from": "T17n0811_001:0770c21_15",
        "context_with_next_sentence": true
    },
    {
        "source_sentence": "」無怯行菩薩，則以頌問佛曰：",
        "from": "T17n0811_001:0770c22_8",
        "context_with_next_sentence": true
    },
    {
        "source_sentence": "「我聞人中尊，　　法王演光明，",
        "from": "T17n0811_001:0770c23_0",
        "context_with_next_sentence": true
    },
    {
        "source_sentence": "諸菩薩所行，　　得消除央罪，",
        "from": "T17n0811_001:0770c24_0",
        "context_with_next_sentence": true
    },
    {
        "source_sentence": "功勳慧遠布，　　無能越度者。",
        "from": "T17n0811_001:0770c25_13",
        "context_with_next_sentence": true
    },
    {
        "source_sentence": "十力無等倫，　　聖智無罣礙，",
        "from": "T17n0811_001:0770c26_0",
        "context_with_next_sentence": true
    },
    {
        "source_sentence": "已脫於三處，　　則不為放逸，",
        "from": "T17n0811_001:0770c27_0",
        "context_with_next_sentence": true
    },
    {
        "source_sentence": "惟為說其行，　　使淨斯道業。",
        "from": "T17n0811_001:0770c28_13",
        "context_with_next_sentence": true
    },
    {
        "source_sentence": "今啟於無量，　　執懷甘露慧，",
        "from": "T17n0811_001:0770c29_0",
        "context_with_next_sentence": true
    },
    {
        "source_sentence": "當為分別說，　　猶豫意結網，",
        "from": "T17n0811_001:0771a01_0",
        "context_with_next_sentence": true
    },
    {
        "source_sentence": "今質於如來，　　世尊惟為決。",
        "from": "T17n0811_001:0771a02_13",
        "context_with_next_sentence": true
    },
    {
        "source_sentence": "何謂諸菩薩，　　修行於大乘，",
        "from": "T17n0811_001:0771a03_0",
        "context_with_next_sentence": true
    },
    {
        "source_sentence": "日日常精進，　　最勝行無懈，",
        "from": "T17n0811_001:0771a04_0",
        "context_with_next_sentence": true
    },
    {
        "source_sentence": "降伏魔官屬，　　燒盡眾塵穢，",
        "from": "T17n0811_001:0771a05_0",
        "context_with_next_sentence": true
    },
    {
        "source_sentence": "曉了一切行，　　顯示於眾生？",
        "from": "T17n0811_001:0771a06_13",
        "context_with_next_sentence": true
    },
    {
        "source_sentence": "惟為分別說，　　道行之本業，",
        "from": "T17n0811_001:0771a07_0",
        "context_with_next_sentence": true
    },
    {
        "source_sentence": "言辭甚微妙，　　和顏為人說，",
        "from": "T17n0811_001:0771a08_0",
        "context_with_next_sentence": true
    },
    {
        "source_sentence": "在於生死處，　　樂度終始患。",
        "from": "T17n0811_001:0771a09_13",
        "context_with_next_sentence": true
    },
    {
        "source_sentence": "諦聽所歎訓，　　解決眾狐疑，",
        "from": "T17n0811_001:0771a10_0",
        "context_with_next_sentence": true
    },
    {
        "source_sentence": "最稱願為演，　　如應修道行，",
        "from": "T17n0811_001:0771a11_0",
        "context_with_next_sentence": true
    },
    {
        "source_sentence": "善修德清淨，　　本行滅生死，",
        "from": "T17n0811_001:0771a12_0",
        "context_with_next_sentence": true
    },
    {
        "source_sentence": "愍哀施安隱，　　以濟眾生意。",
        "from": "T17n0811_001:0771a13_13",
        "context_with_next_sentence": true
    },
    {
        "source_sentence": "捐棄用捨處，　　惠寶及車乘，",
        "from": "T17n0811_001:0771a14_0",
        "context_with_next_sentence": true
    },
    {
        "source_sentence": "頭目施與人，　　妻子亦如是，",
        "from": "T17n0811_001:0771a15_0",
        "context_with_next_sentence": true
    },
    {
        "source_sentence": "欽敬行忍辱，　　好於禁戒德。",
        "from": "T17n0811_001:0771a16_13",
        "context_with_next_sentence": true
    },
    {
        "source_sentence": "精進修寂願，　　曉了堅固志，",
        "from": "T17n0811_001:0771a17_0",
        "context_with_next_sentence": true
    },
    {
        "source_sentence": "眾會以此德，　　能忍百千患。",
        "from": "T17n0811_001:0771a18_13",
        "context_with_next_sentence": true
    },
    {
        "source_sentence": "仁尊所遊步，　　勝通便無礙，",
        "from": "T17n0811_001:0771a19_0",
        "context_with_next_sentence": true
    },
    {
        "source_sentence": "明識所當行，　　如節無猶豫，",
        "from": "T17n0811_001:0771a20_0",
        "context_with_next_sentence": true
    },
    {
        "source_sentence": "滅除三垢穢，　　所致無能極。",
        "from": "T17n0811_001:0771a21_13",
        "context_with_next_sentence": true
    },
    {
        "source_sentence": "分別出家業，　　開化於五趣，",
        "from": "T17n0811_001:0771a22_0",
        "context_with_next_sentence": true
    },
    {
        "source_sentence": "安住惟為說，　　如應當行道。",
        "from": "T17n0811_001:0771a23_13",
        "context_with_next_sentence": true
    },
    {
        "source_sentence": "」佛告無怯行菩薩：",
        "from": "T17n0811_001:0771a24_7",
        "context_with_next_sentence": true
    },
    {
        "source_sentence": "「此族姓子等類十人，過去世時，違犯諸佛、誹謗經典。",
        "from": "T17n0811_001:0771a25_12",
        "context_with_next_sentence": true
    },
    {
        "source_sentence": "何謂違犯諸佛之法？",
        "from": "T17n0811_001:0771a26_1",
        "context_with_next_sentence": true
    },
    {
        "source_sentence": "乃往過去久遠世時，更歷三十二劫焰棄世界，有佛名曰光世音如來、至真、等正覺、明行成為、善逝、世間解、無上士、道法御、天人師，為佛、世尊。",
        "from": "T17n0811_001:0771a29_2",
        "context_with_next_sentence": true
    },
    {
        "source_sentence": "是族姓子等類十人，在於彼世為大豪貴長者作子。",
        "from": "T17n0811_001:0771b01_5",
        "context_with_next_sentence": true
    },
    {
        "source_sentence": "佛滅度後處於末學，為其世尊興立功德，五百塔寺講堂精舍，以若干種供養之具，而用給足諸比丘僧，一一塔寺所有精舍，百千比丘遊居其中。",
        "from": "T17n0811_001:0771b04_11",
        "context_with_next_sentence": true
    },
    {
        "source_sentence": "「於彼世時有一菩薩，名曰辯積，逮得總持執權方便，進退隨宜開化一切，而為說法適處高座。",
        "from": "T17n0811_001:0771b06_13",
        "context_with_next_sentence": true
    },
    {
        "source_sentence": "五百諸佛教授辯才，八十億天子在於虛空，淨除眾穢莊嚴校飾，化作講堂竪諸幢幡供養法師，愍逮一切而為說經，七萬人眾逮不退轉，當成無上正真之道，又一萬人得須陀洹果。",
        "from": "T17n0811_001:0771b10_16",
        "context_with_next_sentence": true
    },
    {
        "source_sentence": "「時彼世界有國王，名曰月施，愛樂道法渴仰經義以法自娛。",
        "from": "T17n0811_001:0771b12_4",
        "context_with_next_sentence": true
    },
    {
        "source_sentence": "于時國王供養法師辯積菩薩，與其中宮貴人婇女五百之眾，大作伎樂以寶為華而散其上，和栴檀香用塗其體，以五百蓋而覆其上，五百細妙衣服供養，晝夜七日住不敢坐，奉以所安隨其所宜不失時節，其敬法師最為無上，巍巍之尊福無過者。",
        "from": "T17n0811_001:0771b17_16",
        "context_with_next_sentence": true
    },
    {
        "source_sentence": "「時大豪貴長者之子，誹謗橫枉辯積菩薩法師，言毀法戒不隨禁業。",
        "from": "T17n0811_001:0771b19_7",
        "context_with_next_sentence": true
    },
    {
        "source_sentence": "以是罪故墮於地獄滿九萬歲；",
        "from": "T17n0811_001:0771b20_2",
        "context_with_next_sentence": true
    },
    {
        "source_sentence": "生於人間，五萬世中墮在邊地夷狄之中，迷惑邪見罪蓋覆蔽；",
        "from": "T17n0811_001:0771b21_10",
        "context_with_next_sentence": true
    },
    {
        "source_sentence": "六百世中常當生盲，喑啞無舌不能言語；",
        "from": "T17n0811_001:0771b22_8",
        "context_with_next_sentence": true
    },
    {
        "source_sentence": "出家為道作沙門來，七百世慇懃精修，不惜身命不得總持。",
        "from": "T17n0811_001:0771b23_15",
        "context_with_next_sentence": true
    },
    {
        "source_sentence": "今復來生於我之世，意數數亂不能專定。",
        "from": "T17n0811_001:0771b24_14",
        "context_with_next_sentence": true
    },
    {
        "source_sentence": "以是之故，宿命餘殃罪蓋所蔽，而今此輩諸族姓子不得總持。",
        "from": "T17n0811_001:0771b26_2",
        "context_with_next_sentence": true
    },
    {
        "source_sentence": "是故賢者囑累汝等，鄭重告勅，聞是經典面見法師，為人班宣咸共供養，不當愁憂心懷毒害，況復遙聞生惡心耶！",
        "from": "T17n0811_001:0771b28_13",
        "context_with_next_sentence": true
    },
    {
        "source_sentence": "」佛言：",
        "from": "T17n0811_001:0771b28_17",
        "context_with_next_sentence": true
    },
    {
        "source_sentence": "「族姓子！",
        "from": "T17n0811_001:0771b28_22",
        "context_with_next_sentence": true
    },
    {
        "source_sentence": "假使有人皆取眾生挑其兩眼，斯罪雖重尚可堪任劫數盡竟。",
        "from": "T17n0811_001:0771c01_7",
        "context_with_next_sentence": true
    },
    {
        "source_sentence": "若有害意向於法師，罪之劫數復過於彼。",
        "from": "T17n0811_001:0771c02_6",
        "context_with_next_sentence": true
    },
    {
        "source_sentence": "假使有人皆取眾生好鬪諍者，和諧別離廣令安隱；",
        "from": "T17n0811_001:0771c03_10",
        "context_with_next_sentence": true
    },
    {
        "source_sentence": "若見法師一心住前，是諸功德過於和合眾生鬪諍令得安隱，百倍、千倍、萬倍、億倍、巨億萬倍，不及悅顏住菩薩前。",
        "from": "T17n0811_001:0771c06_2",
        "context_with_next_sentence": true
    },
    {
        "source_sentence": "所以者何？",
        "from": "T17n0811_001:0771c06_7",
        "context_with_next_sentence": true
    },
    {
        "source_sentence": "其有誹謗法師者，則謗如來。",
        "from": "T17n0811_001:0771c07_1",
        "context_with_next_sentence": true
    },
    {
        "source_sentence": "欲得供養於如來者當奉法師，欲敬如來當順法師，欲禮如來當禮法師。",
        "from": "T17n0811_001:0771c08_13",
        "context_with_next_sentence": true
    },
    {
        "source_sentence": "所以者何？",
        "from": "T17n0811_001:0771c08_18",
        "context_with_next_sentence": true
    },
    {
        "source_sentence": "諸菩薩等皆從法生，從諸菩薩成一切智，因一切智成佛世尊。",
        "from": "T17n0811_001:0771c10_6",
        "context_with_next_sentence": true
    },
    {
        "source_sentence": "菩薩所起因興道心，不以住欲在於塵勞得稽首禮，由無所生則無所住，淨修梵行見稽首禮，不以無色三昧正受禮於無色也。",
        "from": "T17n0811_001:0771c13_4",
        "context_with_next_sentence": true
    },
    {
        "source_sentence": "不以餘殃而就所生，所願自在，因其所願而往生矣。",
        "from": "T17n0811_001:0771c14_7",
        "context_with_next_sentence": true
    },
    {
        "source_sentence": "已得解脫一切愚冥凡夫之行，欲令菩薩有餘殃者，猶使虛空有其色像。",
        "from": "T17n0811_001:0771c16_1",
        "context_with_next_sentence": true
    },
    {
        "source_sentence": "譬如，族姓子！",
        "from": "T17n0811_001:0771c16_8",
        "context_with_next_sentence": true
    },
    {
        "source_sentence": "阿耨達龍王欲見諸龍遊戲之時，教告一切諸龍眷屬，皆依龍王而得安隱，常脫三痛能為無患。",
        "from": "T17n0811_001:0771c18_10",
        "context_with_next_sentence": true
    },
    {
        "source_sentence": "菩薩如是，捨一切樂、斷三處罪，滅蓋塵勞壞眾苦惱，爾乃為安度脫眾生。",
        "from": "T17n0811_001:0771c20_5",
        "context_with_next_sentence": true
    },
    {
        "source_sentence": "譬如蛟龍遊於水中而無所畏；",
        "from": "T17n0811_001:0771c20_18",
        "context_with_next_sentence": true
    },
    {
        "source_sentence": "菩薩如是，遊於三界亦無所懼。",
        "from": "T17n0811_001:0771c21_13",
        "context_with_next_sentence": true
    },
    {
        "source_sentence": "譬如蛟龍行於深水，見中所有恣意所欲，而不為水之所惱害；",
        "from": "T17n0811_001:0771c23_2",
        "context_with_next_sentence": true
    },
    {
        "source_sentence": "菩薩如是，遊於盲冥凡夫之眾，住其所行，惟覩慧議不違道行，不與愚人而俱同塵，不為三處所見沒溺。",
        "from": "T17n0811_001:0771c25_10",
        "context_with_next_sentence": true
    },
    {
        "source_sentence": "是故行者，常當將護奉法安詳，此為菩薩之所修業。",
        "from": "T17n0811_001:0771c26_13",
        "context_with_next_sentence": true
    },
    {
        "source_sentence": "」佛時頌曰：",
        "from": "T17n0811_001:0771c26_19",
        "context_with_next_sentence": true
    },
    {
        "source_sentence": "「其欲歸命佛，　　敬承無量聖，",
        "from": "T17n0811_001:0771c27_0",
        "context_with_next_sentence": true
    },
    {
        "source_sentence": "常供養菩薩，　　欽奉於導師。",
        "from": "T17n0811_001:0771c28_13",
        "context_with_next_sentence": true
    },
    {
        "source_sentence": "吾今所衣鉢，　　床榻諸坐具，",
        "from": "T17n0811_001:0771c29_0",
        "context_with_next_sentence": true
    },
    {
        "source_sentence": "佛皆以此供，　　聽施志道者。",
        "from": "T17n0811_001:0772a01_13",
        "context_with_next_sentence": true
    },
    {
        "source_sentence": "所上佛燈火，　　以是燈給之，",
        "from": "T17n0811_001:0772a02_0",
        "context_with_next_sentence": true
    },
    {
        "source_sentence": "如是成正覺，　　諸聖中最上。",
        "from": "T17n0811_001:0772a03_13",
        "context_with_next_sentence": true
    },
    {
        "source_sentence": "飲食車乘施，　　斯等諸慧士，",
        "from": "T17n0811_001:0772a04_0",
        "context_with_next_sentence": true
    },
    {
        "source_sentence": "為愚之導者，　　將至甘露方。",
        "from": "T17n0811_001:0772a05_13",
        "context_with_next_sentence": true
    },
    {
        "source_sentence": "一切眾生類，　　施天人間安，",
        "from": "T17n0811_001:0772a06_0",
        "context_with_next_sentence": true
    },
    {
        "source_sentence": "以順初發意，　　不能報其恩。",
        "from": "T17n0811_001:0772a07_13",
        "context_with_next_sentence": true
    },
    {
        "source_sentence": "」無怯行菩薩復白佛言：",
        "from": "T17n0811_001:0772a08_9",
        "context_with_next_sentence": true
    },
    {
        "source_sentence": "「惟天中天！",
        "from": "T17n0811_001:0772a08_15",
        "context_with_next_sentence": true
    },
    {
        "source_sentence": "寧有方便，使此十人族姓子等，消除罪殃得至道乎？",
        "from": "T17n0811_001:0772a09_17",
        "context_with_next_sentence": true
    },
    {
        "source_sentence": "」佛言：",
        "from": "T17n0811_001:0772a10_1",
        "context_with_next_sentence": true
    },
    {
        "source_sentence": "「設此十人一心受學佛所頒宣，修是法律復為沙門，勤諷誦斯總持章句，可成道耳。",
        "from": "T17n0811_001:0772a11_18",
        "context_with_next_sentence": true
    },
    {
        "source_sentence": "何謂總持章句？",
        "from": "T17n0811_001:0772a12_5",
        "context_with_next_sentence": true
    },
    {
        "source_sentence": "「『修清澄，　　鮮潔句，　　清且涼，　　無所授，",
        "from": "T17n0811_001:0772a13_0",
        "context_with_next_sentence": true
    },
    {
        "source_sentence": "亦無造，　　無所得，　　遵速疾，　　取新生。",
        "from": "T17n0811_001:0772a14_21",
        "context_with_next_sentence": true
    },
    {
        "source_sentence": "奉精進，　　禮行步，　　勤修行，　　智曉了，",
        "from": "T17n0811_001:0772a15_0",
        "context_with_next_sentence": true
    },
    {
        "source_sentence": "主觀察，　　無所起，　　去患難，　　遊慕便。",
        "from": "T17n0811_001:0772a16_21",
        "context_with_next_sentence": true
    },
    {
        "source_sentence": "舉輕便，　　普清淨，　　無不淨。",
        "from": "T17n0811_001:0772a17_15",
        "context_with_next_sentence": true
    },
    {
        "source_sentence": "』」佛告無怯行菩薩：",
        "from": "T17n0811_001:0772a18_7",
        "context_with_next_sentence": true
    },
    {
        "source_sentence": "「此等十人以諷誦是總持章句，而於七日修恩德無所下使無色，不懷瞋恚，安詳不久遊無所作，無瑕穢心平等捨所有，離五陰釋不淨意念佛。",
        "from": "T17n0811_001:0772a21_12",
        "context_with_next_sentence": true
    },
    {
        "source_sentence": "諸族姓子！",
        "from": "T17n0811_001:0772a21_17",
        "context_with_next_sentence": true
    },
    {
        "source_sentence": "設能如是奉遵道教，十方世界各有千佛，示現其前令自見之，剋心自責歸命聖尊，罪殃可除逮成道慧。",
        "from": "T17n0811_001:0772a24_4",
        "context_with_next_sentence": true
    },
    {
        "source_sentence": "諸族姓子！",
        "from": "T17n0811_001:0772a24_9",
        "context_with_next_sentence": true
    },
    {
        "source_sentence": "時聞佛教等順法律，即捨家業出為沙門，諷誦此總持章句，如聖所誨，晝夜七日精進奉行，竟七日已，輒見十方各有千佛，分別為說消罪之業。",
        "from": "T17n0811_001:0772a27_14",
        "context_with_next_sentence": true
    },
    {
        "source_sentence": "應時皆得修普智行總持之門，超三十六劫生死之難，逮不退轉，當成無上正真之道。",
        "from": "T17n0811_001:0772a29_13",
        "context_with_next_sentence": true
    },
    {
        "source_sentence": "」佛告無怯行菩薩：",
        "from": "T17n0811_001:0772b01_2",
        "context_with_next_sentence": true
    },
    {
        "source_sentence": "「爾時，月施國王者，今現阿彌陀是；",
        "from": "T17n0811_001:0772b01_19",
        "context_with_next_sentence": true
    },
    {
        "source_sentence": "其辯積者，阿閦如來是；",
        "from": "T17n0811_001:0772b02_9",
        "context_with_next_sentence": true
    },
    {
        "source_sentence": "十長者子，今此十人族姓子是也。",
        "from": "T17n0811_001:0772b03_4",
        "context_with_next_sentence": true
    },
    {
        "source_sentence": "故，無怯行！",
        "from": "T17n0811_001:0772b03_10",
        "context_with_next_sentence": true
    },
    {
        "source_sentence": "其有志學菩薩乘者，慇懃奉修如佛所教，住于正法捨其無明，慎無伺求他人之短也。",
        "from": "T17n0811_001:0772b05_7",
        "context_with_next_sentence": true
    },
    {
        "source_sentence": "」佛告無怯行菩薩：",
        "from": "T17n0811_001:0772b06_7",
        "context_with_next_sentence": true
    },
    {
        "source_sentence": "「有四事行，能遵修者，嚴淨佛道。",
        "from": "T17n0811_001:0772b07_2",
        "context_with_next_sentence": true
    },
    {
        "source_sentence": "何等為四？",
        "from": "T17n0811_001:0772b07_7",
        "context_with_next_sentence": true
    },
    {
        "source_sentence": "一曰、奉行空事，常有慈心，無害眾生；",
        "from": "T17n0811_001:0772b08_3",
        "context_with_next_sentence": true
    },
    {
        "source_sentence": "二曰、菩薩愍敬同學，不為輕慢；",
        "from": "T17n0811_001:0772b08_18",
        "context_with_next_sentence": true
    },
    {
        "source_sentence": "三曰、為人說法以輕惠施，無所悕望；",
        "from": "T17n0811_001:0772b09_13",
        "context_with_next_sentence": true
    },
    {
        "source_sentence": "四曰、志常專一，不懷供養衣食之心。",
        "from": "T17n0811_001:0772b10_10",
        "context_with_next_sentence": true
    },
    {
        "source_sentence": "是為四。",
        "from": "T17n0811_001:0772b10_14",
        "context_with_next_sentence": true
    },
    {
        "source_sentence": "」佛時頌曰：",
        "from": "T17n0811_001:0772b10_20",
        "context_with_next_sentence": true
    },
    {
        "source_sentence": "「其志常樂篤信空無，　　修治清淨最勝之道，",
        "from": "T17n0811_001:0772b11_0",
        "context_with_next_sentence": true
    },
    {
        "source_sentence": "猶如日光隨時宣明，　　已得佛道所照過彼。",
        "from": "T17n0811_001:0772b12_19",
        "context_with_next_sentence": true
    },
    {
        "source_sentence": "未曾有人知其瑕闕，　　為人聖德普忍一切，",
        "from": "T17n0811_001:0772b13_0",
        "context_with_next_sentence": true
    },
    {
        "source_sentence": "如是清淨柔順之場，　　棄捐貢高堪任無量。",
        "from": "T17n0811_001:0772b14_19",
        "context_with_next_sentence": true
    },
    {
        "source_sentence": "一切所有上妙衣服，　　常當以施志佛道者，",
        "from": "T17n0811_001:0772b15_0",
        "context_with_next_sentence": true
    },
    {
        "source_sentence": "亦不從人悕望供養，　　是為佛道清淨之品。",
        "from": "T17n0811_001:0772b16_19",
        "context_with_next_sentence": true
    },
    {
        "source_sentence": "以不悕冀施無量法，　　恒修愍哀念於眾生，",
        "from": "T17n0811_001:0772b17_0",
        "context_with_next_sentence": true
    },
    {
        "source_sentence": "志性常懷恩德之義，　　是為嚴淨諸佛之道。",
        "from": "T17n0811_001:0772b18_19",
        "context_with_next_sentence": true
    },
    {
        "source_sentence": "假使樂奉一切諸聖，　　若欲供養無欲經典，",
        "from": "T17n0811_001:0772b19_0",
        "context_with_next_sentence": true
    },
    {
        "source_sentence": "常當承事無極佛道，　　斯三寶者皆由中生。",
        "from": "T17n0811_001:0772b20_19",
        "context_with_next_sentence": true
    },
    {
        "source_sentence": "」佛告無怯行菩薩：",
        "from": "T17n0811_001:0772b21_7",
        "context_with_next_sentence": true
    },
    {
        "source_sentence": "「復有四事疾得佛道。",
        "from": "T17n0811_001:0772b21_17",
        "context_with_next_sentence": true
    },
    {
        "source_sentence": "何謂為四：",
        "from": "T17n0811_001:0772b22_2",
        "context_with_next_sentence": true
    },
    {
        "source_sentence": "一曰、愛樂明經好於大乘；",
        "from": "T17n0811_001:0772b22_14",
        "context_with_next_sentence": true
    },
    {
        "source_sentence": "二曰、遠離愛欲不習放逸；",
        "from": "T17n0811_001:0772b23_5",
        "context_with_next_sentence": true
    },
    {
        "source_sentence": "三曰、常修濟貧匱供以所乏；",
        "from": "T17n0811_001:0772b23_18",
        "context_with_next_sentence": true
    },
    {
        "source_sentence": "四曰、能興法財七業施人。",
        "from": "T17n0811_001:0772b24_11",
        "context_with_next_sentence": true
    },
    {
        "source_sentence": "是為四。",
        "from": "T17n0811_001:0772b24_15",
        "context_with_next_sentence": true
    },
    {
        "source_sentence": "」佛時頌曰：",
        "from": "T17n0811_001:0772b24_21",
        "context_with_next_sentence": true
    },
    {
        "source_sentence": "「愛樂法師，　　志慕大乘，　　遠離愛欲，",
        "from": "T17n0811_001:0772b25_0",
        "context_with_next_sentence": true
    },
    {
        "source_sentence": "修清淨行，　　愍傷厄貧，　　濟諸危難，",
        "from": "T17n0811_001:0772b26_0",
        "context_with_next_sentence": true
    },
    {
        "source_sentence": "常以七財，　　施不懈道。",
        "from": "T17n0811_001:0772b27_11",
        "context_with_next_sentence": true
    },
    {
        "source_sentence": "」佛告無怯行菩薩：",
        "from": "T17n0811_001:0772b28_7",
        "context_with_next_sentence": true
    },
    {
        "source_sentence": "「復有四事疾得佛道。",
        "from": "T17n0811_001:0772b28_17",
        "context_with_next_sentence": true
    },
    {
        "source_sentence": "何謂為四：",
        "from": "T17n0811_001:0772b29_2",
        "context_with_next_sentence": true
    },
    {
        "source_sentence": "一曰、常行大慈，哀諸群生；",
        "from": "T17n0811_001:0772b29_15",
        "context_with_next_sentence": true
    },
    {
        "source_sentence": "二曰、常行大哀，為之雨淚；",
        "from": "T17n0811_001:0772c01_6",
        "context_with_next_sentence": true
    },
    {
        "source_sentence": "三曰、常行大喜，和顏悅人視於眾生；",
        "from": "T17n0811_001:0772c02_2",
        "context_with_next_sentence": true
    },
    {
        "source_sentence": "四曰、常行大護，救度三界生死之患。",
        "from": "T17n0811_001:0772c02_19",
        "context_with_next_sentence": true
    },
    {
        "source_sentence": "是為四。",
        "from": "T17n0811_001:0772c03_2",
        "context_with_next_sentence": true
    },
    {
        "source_sentence": "」佛時頌曰：",
        "from": "T17n0811_001:0772c03_8",
        "context_with_next_sentence": true
    },
    {
        "source_sentence": "「常行於大慈，　　愍傷眾生類，",
        "from": "T17n0811_001:0772c04_0",
        "context_with_next_sentence": true
    },
    {
        "source_sentence": "念欲成就之，　　如母育其子。",
        "from": "T17n0811_001:0772c05_13",
        "context_with_next_sentence": true
    },
    {
        "source_sentence": "大哀遊終始，　　不畏諸患難。",
        "from": "T17n0811_001:0772c06_13",
        "context_with_next_sentence": true
    },
    {
        "source_sentence": "五趣如泡沫，　　愍之為雨淚。",
        "from": "T17n0811_001:0772c07_13",
        "context_with_next_sentence": true
    },
    {
        "source_sentence": "和顏察眾生，　　以法而樂之，",
        "from": "T17n0811_001:0772c08_0",
        "context_with_next_sentence": true
    },
    {
        "source_sentence": "示以離眾苦，　　無痛長安隱。",
        "from": "T17n0811_001:0772c09_13",
        "context_with_next_sentence": true
    },
    {
        "source_sentence": "委靡隨五趣，　　方便示所宜，",
        "from": "T17n0811_001:0772c10_0",
        "context_with_next_sentence": true
    },
    {
        "source_sentence": "使度三界惱，　　獲致無上道。",
        "from": "T17n0811_001:0772c11_13",
        "context_with_next_sentence": true
    },
    {
        "source_sentence": "」佛告無怯行菩薩：",
        "from": "T17n0811_001:0772c12_7",
        "context_with_next_sentence": true
    },
    {
        "source_sentence": "「若有勤求此總持者，當習閑居數詣法會，等行清淨著淨衣服，復遵修四事威儀禮節之正，志不懈廢，以若干種諸所供具，奉養法師篤信三寶。",
        "from": "T17n0811_001:0772c15_12",
        "context_with_next_sentence": true
    },
    {
        "source_sentence": "常懷恭敬謙遜卑順，未曾懈厭常行精進，無有諛諂邪行之業，心之所念常不離佛。",
        "from": "T17n0811_001:0772c17_10",
        "context_with_next_sentence": true
    },
    {
        "source_sentence": "意所遵修解無所有，已無所有無所想念，皆能曉了眾生性行，勤自謹勅心口相應，愛樂諸佛請問諮受，誨過守節勸助德本，威儀禮節不違道教。",
        "from": "T17n0811_001:0772c20_15",
        "context_with_next_sentence": true
    },
    {
        "source_sentence": "無應不應，聞非人聲不以恐怖，不畏蛇蚖毒螫之蟲，奉敬師長修此經典未曾懈惓。",
        "from": "T17n0811_001:0772c22_12",
        "context_with_next_sentence": true
    },
    {
        "source_sentence": "」佛說是經時，三萬人從本已來未興道心，今皆發起無上正真道意；",
        "from": "T17n0811_001:0772c24_3",
        "context_with_next_sentence": true
    },
    {
        "source_sentence": "五千人遠塵離垢諸法眼淨；",
        "from": "T17n0811_001:0772c24_15",
        "context_with_next_sentence": true
    },
    {
        "source_sentence": "三萬菩薩逮得無所從生法忍。",
        "from": "T17n0811_001:0772c25_9",
        "context_with_next_sentence": true
    },
    {
        "source_sentence": "佛言：",
        "from": "T17n0811_001:0772c25_12",
        "context_with_next_sentence": true
    },
    {
        "source_sentence": "「若有菩薩，聞說是經法，皆得具足一切功勳無量辯才。",
        "from": "T17n0811_001:0772c26_16",
        "context_with_next_sentence": true
    },
    {
        "source_sentence": "若族姓子、族姓女學菩薩道，皆以七寶滿于三千大千世界，恒邊沙劫奉進三寶。",
        "from": "T17n0811_001:0772c28_13",
        "context_with_next_sentence": true
    },
    {
        "source_sentence": "有人聞此經典，福尊過彼。",
        "from": "T17n0811_001:0772c29_6",
        "context_with_next_sentence": true
    },
    {
        "source_sentence": "若菩薩於百千劫奉五度無極，而無大智無善權者，不如聞此經典之要，福尊過彼。",
        "from": "T17n0811_001:0773a02_3",
        "context_with_next_sentence": true
    },
    {
        "source_sentence": "是故，族姓子！",
        "from": "T17n0811_001:0773a02_10",
        "context_with_next_sentence": true
    },
    {
        "source_sentence": "囑累汝等此經相付，慇懃勸助，隨時將護令不忘失，莫使增減長存在世，持諷誦讀廣分別義為他人說。",
        "from": "T17n0811_001:0773a04_15",
        "context_with_next_sentence": true
    },
    {
        "source_sentence": "假使遭厄殞歿身命故，當將慎於此經典，勿使忘失。",
        "from": "T17n0811_001:0773a06_1",
        "context_with_next_sentence": true
    },
    {
        "source_sentence": "是佛之教。",
        "from": "T17n0811_001:0773a06_6",
        "context_with_next_sentence": true
    },
    {
        "source_sentence": "」佛說如是，無怯行菩薩、十族姓子、諸大聲聞，一切眾會天、龍、鬼神、阿須倫、世間人，聞經歡喜，作禮而去。",
        "from": "T17n0811_001:0773a08_12",
        "context_with_next_sentence": true
    },
    {
        "source_sentence": "佛說決定總持經",
        "from": "T17n0811_001:0773a09_100",
        "context_with_next_sentence": false
    }
]