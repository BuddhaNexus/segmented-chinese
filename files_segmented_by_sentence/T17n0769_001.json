[
    {
        "source_sentence": "佛說四輩經",
        "from": "T17n0769_001:0705b08_0",
        "context_with_next_sentence": true
    },
    {
        "source_sentence": "西晉月氏國三藏竺法護譯",
        "from": "T17n0769_001:0705b10_0",
        "context_with_next_sentence": true
    },
    {
        "source_sentence": "聞如是：一時佛在舍衛國祇樹給孤獨園。爾",
        "from": "T17n0769_001:0705b11_0",
        "context_with_next_sentence": true
    },
    {
        "source_sentence": "時諸四輩弟子、天帝、龍、鬼神、質諒神，皆詣祇樹，稽首佛足，却就常位坐。",
        "from": "T17n0769_001:0705b13_12",
        "context_with_next_sentence": true
    },
    {
        "source_sentence": "佛告諸弟子：",
        "from": "T17n0769_001:0705b13_18",
        "context_with_next_sentence": true
    },
    {
        "source_sentence": "「吾今所出經法，所可教誡，皆自各守其意念。",
        "from": "T17n0769_001:0705b14_17",
        "context_with_next_sentence": true
    },
    {
        "source_sentence": "末世毒然之時，四輩弟子，若出家、若居家修道，皆狂醉眾色，不復承用佛經法，專愚自用，便使吾道薄淡，令世人謗訕吾道，信是弟子慠慢所致！",
        "from": "T17n0769_001:0705b18_6",
        "context_with_next_sentence": true
    },
    {
        "source_sentence": "」鶖鷺子整衣服，叉手，一心聽佛說《四輩經》如是。",
        "from": "T17n0769_001:0705b19_10",
        "context_with_next_sentence": true
    },
    {
        "source_sentence": "佛言：",
        "from": "T17n0769_001:0705b20_2",
        "context_with_next_sentence": true
    },
    {
        "source_sentence": "「若末世男子能出家，除剃頭髮為道者，第一去離愛欲，志存大乘，常當慈悲喜護為主，去想行，普念一切蜎飛蠕動之類，視之如身無異，不得妄起恚怒。",
        "from": "T17n0769_001:0705b23_10",
        "context_with_next_sentence": true
    },
    {
        "source_sentence": "深入明度，常以明度權便，誘致曚冥，使入無極，以戒德除心穢病，不得為世間之業。",
        "from": "T17n0769_001:0705b25_9",
        "context_with_next_sentence": true
    },
    {
        "source_sentence": "能行此者，便可出家，名曰道士。",
        "from": "T17n0769_001:0705b26_4",
        "context_with_next_sentence": true
    },
    {
        "source_sentence": "不可依恃吾法，自以出家為信，不專念道。",
        "from": "T17n0769_001:0705b27_3",
        "context_with_next_sentence": true
    },
    {
        "source_sentence": "或能有下賤之人，倚道自活，無益一切，而但出意說。",
        "from": "T17n0769_001:0705b28_8",
        "context_with_next_sentence": true
    },
    {
        "source_sentence": "為人師主，輕薄戲調，不自撿察，使尊法薄淡，世人不信，非吾出家弟子之法也！",
        "from": "T17n0769_001:0705c01_3",
        "context_with_next_sentence": true
    },
    {
        "source_sentence": "」佛言：",
        "from": "T17n0769_001:0705c02_2",
        "context_with_next_sentence": true
    },
    {
        "source_sentence": "「若有女人出家，除髮為道，以去愛欲，當專精靜處，不得與出家男子同廟止。",
        "from": "T17n0769_001:0705c03_15",
        "context_with_next_sentence": true
    },
    {
        "source_sentence": "若行師受，當有等類，不得獨往稟受。",
        "from": "T17n0769_001:0705c04_14",
        "context_with_next_sentence": true
    },
    {
        "source_sentence": "常當晚出早還，不得妄出廟宿止。",
        "from": "T17n0769_001:0705c05_9",
        "context_with_next_sentence": true
    },
    {
        "source_sentence": "但得教授女人，不得教授男子。",
        "from": "T17n0769_001:0705c06_3",
        "context_with_next_sentence": true
    },
    {
        "source_sentence": "所著衣服，不得刻繒帛綵色苾芬。",
        "from": "T17n0769_001:0705c06_18",
        "context_with_next_sentence": true
    },
    {
        "source_sentence": "不得輕言戲語，不得貪財寶物，戒行清淨，名曰出家道人。",
        "from": "T17n0769_001:0705c08_5",
        "context_with_next_sentence": true
    },
    {
        "source_sentence": "若輕言戲調，未語預笑，心志不寂，意行穢濁，惡口罵詈，輕言不節，不能靜處，憍慢自大，不自撿勅者，雖復出家，故是賤人，非出家弟子也！",
        "from": "T17n0769_001:0705c11_10",
        "context_with_next_sentence": true
    },
    {
        "source_sentence": "」佛言：",
        "from": "T17n0769_001:0705c12_2",
        "context_with_next_sentence": true
    },
    {
        "source_sentence": "「若有男子心志繫道，不能出家者，在於愛欲之中，當受持五戒、月六齋。",
        "from": "T17n0769_001:0705c13_14",
        "context_with_next_sentence": true
    },
    {
        "source_sentence": "第一孝順父母，治家養子；",
        "from": "T17n0769_001:0705c14_6",
        "context_with_next_sentence": true
    },
    {
        "source_sentence": "朝暮燒香、然燈，稽首三尊，悔過十方，恭敬四輩；",
        "from": "T17n0769_001:0705c15_7",
        "context_with_next_sentence": true
    },
    {
        "source_sentence": "不得慢輕自大，去離慳貪；",
        "from": "T17n0769_001:0705c15_19",
        "context_with_next_sentence": true
    },
    {
        "source_sentence": "常以至誠，不得欺殆世人；",
        "from": "T17n0769_001:0705c16_11",
        "context_with_next_sentence": true
    },
    {
        "source_sentence": "不得與世間人妻婦坐起同席、住行相隨、同室異床。",
        "from": "T17n0769_001:0705c17_15",
        "context_with_next_sentence": true
    },
    {
        "source_sentence": "除去四事，以四等心普視一切，老者，若父、若母；",
        "from": "T17n0769_001:0705c18_17",
        "context_with_next_sentence": true
    },
    {
        "source_sentence": "少者，若弟、若子。",
        "from": "T17n0769_001:0705c19_5",
        "context_with_next_sentence": true
    },
    {
        "source_sentence": "恒以明度法藥洗除眾病，不得妄瞋恚、罵詈。",
        "from": "T17n0769_001:0705c20_5",
        "context_with_next_sentence": true
    },
    {
        "source_sentence": "常以無極方便誘解世人，使入大乘；",
        "from": "T17n0769_001:0705c21_2",
        "context_with_next_sentence": true
    },
    {
        "source_sentence": "不得為新學者說深經、奧妙之義，當為除想識無罣礙者；",
        "from": "T17n0769_001:0705c22_7",
        "context_with_next_sentence": true
    },
    {
        "source_sentence": "不得綺飾衣服，不得與世間妻女戲調言語、往來報答。",
        "from": "T17n0769_001:0705c23_12",
        "context_with_next_sentence": true
    },
    {
        "source_sentence": "以致因緣，如是者為清淨道人。",
        "from": "T17n0769_001:0705c24_7",
        "context_with_next_sentence": true
    },
    {
        "source_sentence": "若行不清淨，貪利財色；",
        "from": "T17n0769_001:0705c24_18",
        "context_with_next_sentence": true
    },
    {
        "source_sentence": "或於世俗綺飾衣服，互相翹舉，但結非惡，眄睞所欲；",
        "from": "T17n0769_001:0705c26_2",
        "context_with_next_sentence": true
    },
    {
        "source_sentence": "輕言戲調，未語預笑；",
        "from": "T17n0769_001:0705c26_12",
        "context_with_next_sentence": true
    },
    {
        "source_sentence": "託己同法，口說妙言；",
        "from": "T17n0769_001:0705c27_2",
        "context_with_next_sentence": true
    },
    {
        "source_sentence": "外似清虛，內懷貪惑；",
        "from": "T17n0769_001:0705c27_12",
        "context_with_next_sentence": true
    },
    {
        "source_sentence": "心存財帛，以自供給，活於妻子；",
        "from": "T17n0769_001:0705c28_6",
        "context_with_next_sentence": true
    },
    {
        "source_sentence": "慢佛，尊經不復修學，反習外道之術——世藥解奏、符呪厭說、療治眾病因緣、外道解奏之術，或於財帛勾束上下，賊意欲得，因解奏之術，不持吾法，當來者却皆由斯輩，是故非吾法學弟子也！",
        "from": "T17n0769_001:0706a03_13",
        "context_with_next_sentence": true
    },
    {
        "source_sentence": "」佛言：",
        "from": "T17n0769_001:0706a04_2",
        "context_with_next_sentence": true
    },
    {
        "source_sentence": "「若有女人不能出家，在於愛欲之中心樂道者，當持五戒、月六齋。",
        "from": "T17n0769_001:0706a05_12",
        "context_with_next_sentence": true
    },
    {
        "source_sentence": "孝順父母、姑嫜、叔妹、夫婿；",
        "from": "T17n0769_001:0706a06_4",
        "context_with_next_sentence": true
    },
    {
        "source_sentence": "不得撾罵兒子、婢使；",
        "from": "T17n0769_001:0706a06_14",
        "context_with_next_sentence": true
    },
    {
        "source_sentence": "不得輕行，來宿止他家；",
        "from": "T17n0769_001:0706a07_3",
        "context_with_next_sentence": true
    },
    {
        "source_sentence": "不得與世間男子語言，調弄譺笑；",
        "from": "T17n0769_001:0706a07_18",
        "context_with_next_sentence": true
    },
    {
        "source_sentence": "不得妄瞋恚、罵詈、惡口；",
        "from": "T17n0769_001:0706a08_10",
        "context_with_next_sentence": true
    },
    {
        "source_sentence": "不得證說他人惡，不得陷人兒子、妻妾、奴婢過惡；",
        "from": "T17n0769_001:0706a09_12",
        "context_with_next_sentence": true
    },
    {
        "source_sentence": "恒當專精念道為上首；",
        "from": "T17n0769_001:0706a10_2",
        "context_with_next_sentence": true
    },
    {
        "source_sentence": "不得與世間凡人說法顏貌；",
        "from": "T17n0769_001:0706a10_14",
        "context_with_next_sentence": true
    },
    {
        "source_sentence": "不得與人男子相斥，不得教他人男子；",
        "from": "T17n0769_001:0706a11_12",
        "context_with_next_sentence": true
    },
    {
        "source_sentence": "不得說世間吉凶、善惡、災變之相；",
        "from": "T17n0769_001:0706a12_10",
        "context_with_next_sentence": true
    },
    {
        "source_sentence": "不得憍慢自大；",
        "from": "T17n0769_001:0706a12_17",
        "context_with_next_sentence": true
    },
    {
        "source_sentence": "晝夜三時燒香，稽首三尊，悔過十方，稟受經行，言數自勸；",
        "from": "T17n0769_001:0706a14_2",
        "context_with_next_sentence": true
    },
    {
        "source_sentence": "不得希望供養、貪利、財帛；",
        "from": "T17n0769_001:0706a14_15",
        "context_with_next_sentence": true
    },
    {
        "source_sentence": "不得嫉妬夫主，當自賤女人身，願為男子轉身受福，可得上天宮觀自然。",
        "from": "T17n0769_001:0706a16_8",
        "context_with_next_sentence": true
    },
    {
        "source_sentence": "是清信女人學道之法。",
        "from": "T17n0769_001:0706a16_18",
        "context_with_next_sentence": true
    },
    {
        "source_sentence": "若不孝順，憍慢姑嫜，嫉妬夫主，撾罵奴婢，造惡自是，怨恨、恚怒、毒意向人，行者如是，是為非法學女人弟子也！",
        "from": "T17n0769_001:0706a19_9",
        "context_with_next_sentence": true
    },
    {
        "source_sentence": "」佛告諸弟子：",
        "from": "T17n0769_001:0706a20_5",
        "context_with_next_sentence": true
    },
    {
        "source_sentence": "「清慎汝心，守護身口，恒以四等濟眾生已，道寶之慧恩施一切，如佛教誡，必得度世！",
        "from": "T17n0769_001:0706a22_4",
        "context_with_next_sentence": true
    },
    {
        "source_sentence": "」弟子諸來會者，聞佛說經，歡喜奉行，作禮而去。",
        "from": "T17n0769_001:0706a23_6",
        "context_with_next_sentence": true
    },
    {
        "source_sentence": "佛說四輩經",
        "from": "T17n0769_001:0706a24_100",
        "context_with_next_sentence": false
    }
]