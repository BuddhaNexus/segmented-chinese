{
    "T08n0226_002:0513b16_0": "摩訶般若鈔經卷第二",
    "T08n0226_002:0513b18_0": "前秦天竺沙門曇摩蜱共竺佛念譯",
    "T08n0226_002:0513b19_0": "功德品第三",
    "T08n0226_002:0513b20_0": "爾時，諸因坻天、諸梵天、諸波耶和提天、諸伊沙天、諸那提乾天，同時三反作是稱譽法：「賢者須菩提！",
    "T08n0226_002:0513b22_1": "所說法甚深，怛薩阿竭皆從是生。",
    "T08n0226_002:0513b23_0": "其有聞者若諷誦讀，有行者，我輩恭敬視如怛薩阿竭，我輩恭敬視菩薩摩訶薩持般若波羅蜜。」",
    "T08n0226_002:0513b25_1": "佛語諸天人：「如是，如是！",
    "T08n0226_002:0513b25_2": "昔我於提和竭羅佛前逮得般若波羅蜜，我便為提和竭羅佛所授決言：『却後若當為人中之導，悉當逮佛智慧。",
    "T08n0226_002:0513b28_3": "却後無數阿僧祇劫，汝當作佛，號字釋迦文，天上天下於中最尊，安定世間法中極明，號曰為佛。』」",
    "T08n0226_002:0513c01_4": "諸天人白佛言：「甚善。",
    "T08n0226_002:0513c01_5": "菩薩摩訶薩，天中天！",
    "T08n0226_002:0513c02_6": "行般若波羅蜜，自致行到薩芸若。」",
    "T08n0226_002:0513c03_0": "佛於天會中告諸比丘、比丘尼、優婆塞、優婆夷：「今以四輩為證。」",
    "T08n0226_002:0513c04_1": "欲天、梵天、阿陂譮天皆共證知。",
    "T08n0226_002:0513c05_2": "佛語釋提桓因：「拘翼！",
    "T08n0226_002:0513c05_3": "若有善男子、善女人，其有學般若波羅蜜持誦者，是善男子、善女人，魔若魔天，若人若非人，終不能得其便，亦不得橫死。",
    "T08n0226_002:0513c08_4": "復次，拘翼！",
    "T08n0226_002:0513c08_5": "忉利天上諸天人，其有行佛道者，未得般若波羅蜜學誦者，是輩天人皆當往到善男子、善女人所。",
    "T08n0226_002:0513c10_6": "其學持誦般若波羅蜜者，若行空閑屏隈之處，終不恐怖，無所畏懼。」",
    "T08n0226_002:0513c12_7": "四天王白佛言：「我輩自共擁護是善男子、善女人學般若波羅蜜持者誦者。」",
    "T08n0226_002:0513c13_8": "梵摩三鉢天及諸梵天人俱白佛言：「我輩自共擁護是善男子、善女人學般若波羅蜜持誦者。」",
    "T08n0226_002:0513c16_0": "釋提桓因白佛言：「我自擁護是善男子、善女人學般若波羅蜜持誦者。」",
    "T08n0226_002:0513c17_1": "釋提桓因復白佛言：「難及天中天！",
    "T08n0226_002:0513c18_2": "若善男子、善女人有學般若波羅蜜者，便得現在法。",
    "T08n0226_002:0513c19_3": "其受般若波羅蜜者，天中天！",
    "T08n0226_002:0513c20_4": "為悉受六波羅蜜。」",
    "T08n0226_002:0513c20_5": "佛言：「如是，拘翼！",
    "T08n0226_002:0513c20_6": "其受般若波羅蜜者，為悉受六波羅蜜。",
    "T08n0226_002:0513c21_7": "復次，拘翼！",
    "T08n0226_002:0513c22_8": "若善男子、善女人學持諷誦般若波羅蜜者，拘翼！",
    "T08n0226_002:0513c23_9": "且聽我說其人所得功德，上語亦善，中語亦善，下語亦善。」",
    "T08n0226_002:0513c24_10": "釋提桓因言：「受教。」",
    "T08n0226_002:0513c24_11": "佛語拘翼：「其欲於我法中有所嬈害亂者，其人稍稍起惡意欲來，未至中道而亡。",
    "T08n0226_002:0513c26_12": "是善男子、善女人，用學般若波羅蜜持誦故，其人齎惡往來至，稍稍嬈害，亂意自止，便屈還，終不至是者。",
    "T08n0226_002:0513c29_13": "拘翼！",
    "T08n0226_002:0513c29_14": "善男子、善女人所作，為悉自見得，用學持誦般若波羅蜜故。",
    "T08n0226_002:0514a01_15": "譬若有藥，拘翼，名為摩祇。",
    "T08n0226_002:0514a02_16": "有蛇飢者行索食，所當噉食。",
    "T08n0226_002:0514a02_17": "道逢蟲豸，蛇欲噉之。",
    "T08n0226_002:0514a03_18": "蟲行到摩祇藥所，蛇聞藥香即走還去。",
    "T08n0226_002:0514a04_19": "何以故？",
    "T08n0226_002:0514a04_20": "藥力所却。",
    "T08n0226_002:0514a04_21": "蛇毒即歇，藥力所厭。",
    "T08n0226_002:0514a05_0": "如是，拘翼！",
    "T08n0226_002:0514a05_1": "若善男子！",
    "T08n0226_002:0514a05_2": "善女人學持誦般若波羅蜜者，其有欲害，便自消亡，用般若波羅蜜威神力所却。」",
    "T08n0226_002:0514a07_3": "佛言：「設有謀作者，所從來處，便於彼鬪，破壞不復成。",
    "T08n0226_002:0514a08_4": "四天王皆擁護。",
    "T08n0226_002:0514a08_5": "是善男子、善女人若入般若波羅蜜中思惟者，自在所為，所語如甘露，所語悉尊重，瞋恚不生，不自貢高。",
    "T08n0226_002:0514a11_6": "四天王皆當擁護。",
    "T08n0226_002:0514a11_7": "是善男子、善女人學持誦般若波羅蜜者，所語無有異，所言如甘露，所言不輕，瞋恚不起，自貢高不生。",
    "T08n0226_002:0514a13_8": "何以故？",
    "T08n0226_002:0514a14_9": "用學般若波羅蜜故。",
    "T08n0226_002:0514a14_10": "不愛貢高，不愛自用，不愛瞋恚。",
    "T08n0226_002:0514a15_11": "是善男子、善女人心自生念：『若有鬪諍，常當遠離。』",
    "T08n0226_002:0514a16_12": "面自羞慚，念：『是曹之惡而不可近。』",
    "T08n0226_002:0514a17_13": "自念：『我索佛道，不可隨瞋恚語，疾使我逮好心。』",
    "T08n0226_002:0514a18_14": "是善男子、善女人所作，為悉自見現在功德，其學持誦般若波羅蜜者亦爾。」",
    "T08n0226_002:0514a19_15": "釋提桓因白佛言：「難當天中天！",
    "T08n0226_002:0514a20_16": "為般若波羅蜜者，乃過諸惡上去，自在所作，無有與等者。」",
    "T08n0226_002:0514a21_17": "佛語釋提桓因：「復次，拘翼！",
    "T08n0226_002:0514a22_18": "善男子、善女人學持誦般若波羅蜜者，或過劇難之中終不恐，正使入軍不被兵。」",
    "T08n0226_002:0514a24_19": "佛言：「我所語，無有異。",
    "T08n0226_002:0514a24_20": "若善男子、善女人當是時念誦般若波羅蜜，正使於中當死，若冤家在中欲共害之，如佛所語無有異，是善男子、善女人終不於中橫死。",
    "T08n0226_002:0514a27_21": "正使在中，若有射者，若有兵向者，終不中其身。",
    "T08n0226_002:0514a28_22": "何以故？",
    "T08n0226_002:0514a29_23": "是般若波羅蜜者，極大呪，持尊之呪。",
    "T08n0226_002:0514a29_24": "學是呪者，善男子、善女人不自念惡，亦不念他人惡，都不念惡，為人中之雄，自致作佛，當護一切人。",
    "T08n0226_002:0514b03_25": "學是呪者，疾成得佛。",
    "T08n0226_002:0514b03_26": "復次，拘翼，若書般若波羅蜜學持誦經者，若人若非人不能害之，除宿命之罪不可請避。",
    "T08n0226_002:0514b05_27": "若佛初得道處，若有人從在方面來入其中，若鬼神禽獸欲來嬈者，終不能傷害。",
    "T08n0226_002:0514b07_28": "何以故？",
    "T08n0226_002:0514b07_29": "用過去當來今現在佛悉從是處自致成佛。",
    "T08n0226_002:0514b08_30": "以是故，不恐不怖無所畏懼。",
    "T08n0226_002:0514b09_31": "般若波羅蜜者亦復如是，在所止處，一切皆為作禮恭敬護視之。」",
    "T08n0226_002:0514b10_32": "釋提桓因白佛言：「若有，天中天！",
    "T08n0226_002:0514b11_33": "書般若波羅蜜、持經卷自歸作禮承事者，名華、好香擣香雜香澤香燒香、繒綵華蓋幢幡以是供養，若有持怛薩阿竭阿羅訶三耶三佛舍利起塔，自歸作禮承事，好華、名香擣香雜香澤香燒香、繒綵華蓋幢幡持用供養。」",
    "T08n0226_002:0514b16_34": "佛問拘翼：「如是，其福何所為多者？",
    "T08n0226_002:0514b17_35": "隨所樂報。",
    "T08n0226_002:0514b17_36": "云何，拘翼！",
    "T08n0226_002:0514b17_37": "怛薩阿竭阿羅訶三耶三菩自致薩芸若，成佛身出見，從何法中學，得阿耨多羅三耶三菩阿惟三佛？」",
    "T08n0226_002:0514b19_38": "釋提桓因報言：「怛薩阿竭從般若波羅蜜學，得阿耨多羅三耶三菩，自致成阿惟三佛。」",
    "T08n0226_002:0514b21_39": "佛語釋提桓因：「不用身舍利故，為從薩芸若得佛。",
    "T08n0226_002:0514b22_40": "怛薩阿竭者，為從般若波羅蜜出。",
    "T08n0226_002:0514b23_41": "如是，拘翼！",
    "T08n0226_002:0514b23_42": "薩芸若身者，為從般若波羅蜜出。",
    "T08n0226_002:0514b24_43": "怛薩阿竭阿羅訶三耶三菩，為從薩芸若生。",
    "T08n0226_002:0514b25_44": "我得作佛身，我般泥洹已後，舍利亦得供養。",
    "T08n0226_002:0514b26_45": "若有善男子、善女人書般若波羅蜜，學持誦行，自歸作禮承事，以好華、名香擣香雜香澤香燒香、繒綵華蓋幢幡持用供養，即為供養薩芸若慧已。",
    "T08n0226_002:0514c01_0": "復次，拘翼！",
    "T08n0226_002:0514c01_1": "其有書般若波羅蜜者，持經卷雖不讀，但供養作禮，是善男子、善女人從其中得功德無比。",
    "T08n0226_002:0514c03_2": "何以故？",
    "T08n0226_002:0514c03_3": "為供養薩芸若慧故。」",
    "T08n0226_002:0514c03_4": "釋提桓因白佛言：「如是，天中天！",
    "T08n0226_002:0514c04_5": "閻浮利人不供養事般若波羅蜜者，是輩人不知般若波羅蜜為尊，當得福無比。」",
    "T08n0226_002:0514c06_6": "佛語釋提桓因：「云何，拘翼！",
    "T08n0226_002:0514c07_7": "閻浮利人中有幾所信佛、信法、信比丘僧者？」",
    "T08n0226_002:0514c08_8": "釋提桓因白佛言：「閻浮利人少，所信佛、信法、信比丘僧者，少少耳。",
    "T08n0226_002:0514c09_9": "及行須陀洹、斯陀含、阿那含、阿羅漢、辟支佛，少少耳。",
    "T08n0226_002:0514c10_10": "能至行佛道者，亦復少少耳。」",
    "T08n0226_002:0514c11_11": "佛言：「如是，拘翼！",
    "T08n0226_002:0514c11_12": "至有索佛道行者，亦復少少耳。",
    "T08n0226_002:0514c12_13": "求佛者不可計阿僧祇人，欲作菩薩行，然後從其中出者，若一若兩在阿惟越致地立。",
    "T08n0226_002:0514c14_14": "以是故，拘翼！",
    "T08n0226_002:0514c14_15": "若善男子、善女人行求佛道者，學持誦般若波羅蜜經，當為作禮承事恭敬。",
    "T08n0226_002:0514c16_16": "所以者何？",
    "T08n0226_002:0514c16_17": "用曉般若波羅蜜故。",
    "T08n0226_002:0514c17_18": "過去怛薩阿竭阿羅訶三耶三佛，本從菩薩行般若波羅蜜所學，我時亦在中學。",
    "T08n0226_002:0514c18_19": "怛薩阿竭般泥洹後，菩薩摩訶薩悉當受是般若波羅蜜。",
    "T08n0226_002:0514c20_20": "怛薩阿竭般泥洹後，拘翼！",
    "T08n0226_002:0514c20_21": "若善男子、善女人取舍利供養，起七寶塔，盡壽自歸作禮承事供養——天華、擣香澤香燒香雜香、天繒華蓋幢幡——如是，於拘翼意云何，其所作為福寧多不？」",
    "T08n0226_002:0514c24_22": "釋提桓因言：「甚多，甚多！",
    "T08n0226_002:0514c24_23": "天中天！」",
    "T08n0226_002:0514c25_0": "佛言：「不如善男子、善女人書般若波羅蜜，持經卷自歸作禮承事，供養名華好香、擣香雜香澤香燒香、繒綵華蓋幢幡得福甚多。」",
    "T08n0226_002:0514c27_1": "佛言：「置是塔。",
    "T08n0226_002:0514c28_2": "拘翼！",
    "T08n0226_002:0514c28_3": "若滿閻浮利七寶塔，善男子、善女人盡形壽自歸作禮承事，供養天華好香、擣香雜香澤香燒香、天繒華蓋幢幡。",
    "T08n0226_002:0515a01_4": "云何，拘翼！",
    "T08n0226_002:0515a02_5": "其福寧多不？」",
    "T08n0226_002:0515a02_6": "釋提桓因言：「甚多，甚多！",
    "T08n0226_002:0515a02_7": "天中天！」",
    "T08n0226_002:0515a03_8": "佛言：「不如善男子、善女人書般若波羅蜜，持經卷自歸作禮承事，供養名香好香、擣香雜香澤香燒香、繒綵華蓋幢幡得福甚多。」",
    "T08n0226_002:0515a05_9": "佛言：「且置是閻浮利所作塔。",
    "T08n0226_002:0515a06_10": "滿四天下七寶塔，拘翼！",
    "T08n0226_002:0515a07_11": "若善男子、善女人盡形壽自歸作禮承事，供養天華好香、擣香雜香澤香燒香、天繒華蓋幢幡。",
    "T08n0226_002:0515a09_12": "其福寧多不？」",
    "T08n0226_002:0515a09_13": "釋提桓因言：「甚多，甚多！",
    "T08n0226_002:0515a10_14": "天中天！」",
    "T08n0226_002:0515a10_15": "佛言：「不如善男子、善女人書般若波羅蜜，持經卷自歸作禮承事，供養名華好香、擣香雜香澤香、繒綵華蓋幢幡得福甚多。」",
    "T08n0226_002:0515a13_0": "佛言：「置四天下塔。",
    "T08n0226_002:0515a13_1": "拘翼！",
    "T08n0226_002:0515a13_2": "譬如一天下，復次一天下，如是千天下，四面皆滿七寶塔。",
    "T08n0226_002:0515a14_3": "若善男子、善女人盡形壽自歸作禮承事，供養天華好香、擣香雜香澤香燒香、天繒華蓋幢幡。",
    "T08n0226_002:0515a17_0": "云何，拘翼！",
    "T08n0226_002:0515a17_1": "其福寧多不？」",
    "T08n0226_002:0515a17_2": "釋提桓因言：「甚多，甚多！",
    "T08n0226_002:0515a18_3": "天中天！」",
    "T08n0226_002:0515a18_4": "佛言：「不如善男子、善女人書般若波羅蜜，持經卷自歸作禮承事，供養名華、好香擣香雜香澤香燒香、繒蓋幢幡得福甚多。」",
    "T08n0226_002:0515a21_0": "佛言：「復置千天下，拘翼！",
    "T08n0226_002:0515a21_1": "復次千小國土，如是中為二千國土，四面皆滿七寶塔。",
    "T08n0226_002:0515a22_2": "若善男子、善女人盡形壽自歸作禮承事，供養天華、擣香雜香澤香燒香、天繒蓋幢幡。",
    "T08n0226_002:0515a24_3": "云何，拘翼！",
    "T08n0226_002:0515a24_4": "其福寧多不？」",
    "T08n0226_002:0515a25_5": "釋提桓因言：「甚多，甚多！",
    "T08n0226_002:0515a25_6": "天中天！」",
    "T08n0226_002:0515a25_7": "佛言：「不如善男子、善女人書般若波羅蜜，持經自歸作禮承事，供養名華好香、擣香雜香澤香燒香、繒蓋幢幡得福甚多。」",
    "T08n0226_002:0515a28_8": "佛言：「置二千中國土。",
    "T08n0226_002:0515a29_9": "拘翼！",
    "T08n0226_002:0515a29_10": "三千大千國土四面滿中七寶塔，若有善男子、善女人盡形壽自歸作禮承事，供養天華、擣香雜香澤香燒香、天繒蓋幢幡。",
    "T08n0226_002:0515b03_11": "云何，拘翼！",
    "T08n0226_002:0515b03_12": "其福寧多不？」",
    "T08n0226_002:0515b03_13": "釋提桓因言：「甚多，甚多！",
    "T08n0226_002:0515b04_14": "天中天！」",
    "T08n0226_002:0515b04_15": "佛言：「不如善男子、善女人書般若波羅蜜，持經卷自歸作禮承事，供養名華好香、擣香雜香澤香燒香、繒綵華蓋幢幡得福甚多。」",
    "T08n0226_002:0515b07_16": "佛言：「置三千大千國土七寶塔。",
    "T08n0226_002:0515b07_17": "拘翼！",
    "T08n0226_002:0515b07_18": "若三千大千國土中，一切菩薩悉得為人，人人作七寶塔，是輩人盡形壽持倡伎樂歌舞、天雜香名華、擣香澤香燒香、繒綵華蓋幢幡，持用供養。",
    "T08n0226_002:0515b11_19": "云何，拘翼！",
    "T08n0226_002:0515b11_20": "是功德福寧多不？」",
    "T08n0226_002:0515b11_21": "釋提桓因言：「其所作福德功德，甚多，甚多！",
    "T08n0226_002:0515b12_22": "天中天！」",
    "T08n0226_002:0515b12_23": "佛言：「不如善男子、善女人書般若波羅蜜，持經卷自歸作禮承事，供養名華好香、擣香雜香澤香燒香、繒綵華蓋幢幡得福甚多。」",
    "T08n0226_002:0515b15_24": "釋提桓因白佛言：「如是，如是！",
    "T08n0226_002:0515b16_25": "天中天！",
    "T08n0226_002:0515b16_26": "其自歸般若波羅蜜作禮承事者，為供養過去當來今現在佛薩芸若已。」",
    "T08n0226_002:0515b18_27": "釋提桓因復白佛：「置三千大千國土人，人人所作七寶塔。",
    "T08n0226_002:0515b19_28": "如恒河沙佛剎滿中人，人人悉起七寶塔，皆供養一劫復至一劫，持天華名香、擣香雜香澤香燒香、天繒華蓋幢幡，以天上天下諸伎樂持用供養。",
    "T08n0226_002:0515b22_29": "其福功德，不如善男子，善女人書般若波羅蜜，持經卷自歸作禮承事，供養名華好香、擣香雜香澤香燒香、繒綵華蓋幢幡。",
    "T08n0226_002:0515b25_30": "所有得福，出彼上。」",
    "T08n0226_002:0515b26_31": "佛語釋提桓因：「如是，拘翼！",
    "T08n0226_002:0515b26_32": "不如善男子、善女人從法中得福極多，不可計、不可議、不可稱、不可量、不可極。",
    "T08n0226_002:0515b28_33": "何以故？",
    "T08n0226_002:0515b28_34": "拘翼！",
    "T08n0226_002:0515b28_35": "怛薩阿竭阿羅訶三耶三佛薩芸若者，為從般若波羅蜜出。",
    "T08n0226_002:0515c01_36": "如是，拘翼！",
    "T08n0226_002:0515c01_37": "善男子、善女人書般若波羅蜜，持經卷自歸作禮承事，供養名華好香、擣香雜香澤香燒香、繒綵華蓋幢幡。",
    "T08n0226_002:0515c03_38": "如是，拘翼！",
    "T08n0226_002:0515c03_39": "是皆前世功德所致。」",
    "T08n0226_002:0515c04_40": "佛言：「如恒邊沙佛剎，百倍皆起七寶塔，不在計中，千倍不在計中，百千倍不在計中，萬億倍不在計中，無數倍不在般若波羅蜜供養計中。」",
    "T08n0226_002:0515c07_41": "爾時，四萬天子與釋共來會者，皆謂釋提桓因：「尊者當取般若波羅蜜！",
    "T08n0226_002:0515c09_42": "當誦般若波羅蜜！」",
    "T08n0226_002:0515c09_43": "佛語釋提桓因：「當學持誦般若波羅蜜。",
    "T08n0226_002:0515c10_44": "何以故？",
    "T08n0226_002:0515c10_45": "若阿須倫生念，欲起兵與忉利天共戰。",
    "T08n0226_002:0515c11_46": "是時，拘翼！",
    "T08n0226_002:0515c11_47": "當念誦般若波羅蜜。",
    "T08n0226_002:0515c12_48": "阿須倫即休兵，眾即還。」",
    "T08n0226_002:0515c12_49": "釋提桓因白佛：「般若波羅蜜極大呪。",
    "T08n0226_002:0515c13_50": "天中天！",
    "T08n0226_002:0515c13_51": "般若波羅蜜極尊呪、無有輩呪。」",
    "T08n0226_002:0515c14_52": "佛言：「如是，如是！",
    "T08n0226_002:0515c14_53": "拘翼！",
    "T08n0226_002:0515c14_54": "般若波羅蜜為極大呪，般若波羅蜜為極尊呪，般若波羅蜜無有輩呪。",
    "T08n0226_002:0515c16_55": "是呪，拘翼，過去怛薩阿竭阿羅訶三耶三佛皆從是呪自致作佛，甫當來諸怛薩阿竭阿羅訶三耶三佛皆學是呪自致得佛，今現在諸佛皆從是呪自致作佛。",
    "T08n0226_002:0515c20_56": "是呪者，拘翼！",
    "T08n0226_002:0515c20_57": "出十善功德照明於世，四禪、四諦、四神足、五旬照明於世。",
    "T08n0226_002:0515c21_58": "菩薩摩訶薩因漚惒拘舍羅中，生十善功德照明世間。",
    "T08n0226_002:0515c22_59": "復次，拘翼！",
    "T08n0226_002:0515c23_60": "若善男子、善女人學持誦般若波羅蜜者，便得現在法聽。」",
    "T08n0226_002:0515c24_61": "釋提桓因問佛：「云何當得今現在法聽？」",
    "T08n0226_002:0515c25_62": "佛言：「其人終不橫死、終不中毒死、終不於溺死、終不兵死。",
    "T08n0226_002:0515c26_63": "若時時遭縣官、若為縣官所侵，當誦念般若波羅蜜，往到其所，終不得危害。",
    "T08n0226_002:0515c28_64": "何以故？",
    "T08n0226_002:0515c28_65": "般若波羅蜜所擁護。",
    "T08n0226_002:0515c28_66": "若為縣官所呼召，當誦念般若波羅蜜。",
    "T08n0226_002:0515c29_67": "彼間若王若太子傍臣所使與相見，即得好語，各皆歡喜。",
    "T08n0226_002:0516a02_68": "何以故？",
    "T08n0226_002:0516a02_69": "用學般若波羅蜜？",
    "T08n0226_002:0516a02_70": "慈心愍傷哀念一切人蜎飛蠕動故。",
    "T08n0226_002:0516a03_71": "其欲得害者，不能得其便。」",
    "T08n0226_002:0516a04_72": "佛說是時，有異道人遙見佛，欲往亂坐。",
    "T08n0226_002:0516a05_0": "釋提桓因自念言：「盡我壽常得在佛邊，受誦般若波羅蜜。",
    "T08n0226_002:0516a06_1": "異道人欲但來，必亂我，令不得受般若波羅蜜。」",
    "T08n0226_002:0516a07_2": "釋提桓因從佛所受，誦般若波羅蜜。",
    "T08n0226_002:0516a08_3": "彼異道人即遙遠所，遶天中天一匝，便從彼道徑還去。",
    "T08n0226_002:0516a09_4": "舍利弗心念：「云何異道人從彼間中道而去？」",
    "T08n0226_002:0516a10_5": "佛知舍利弗心所念，即言：「是異道人無有好意來。",
    "T08n0226_002:0516a11_6": "釋提桓因念般若波羅蜜，以故中道還去。」",
    "T08n0226_002:0516a12_7": "弊魔作是念：「怛薩阿竭阿羅訶三耶三佛與四輩弟子共坐，欲天、梵天諸天子悉復在中無有異人，菩薩摩訶薩今受決者，當為人中之將，自致作佛。",
    "T08n0226_002:0516a15_8": "我當往亂之。」",
    "T08n0226_002:0516a16_9": "弊魔化乘一轅之車，駕四馬，稍稍欲前到佛所。",
    "T08n0226_002:0516a17_10": "釋提桓因念：「弊魔乘四馬之車，欲來到佛所。",
    "T08n0226_002:0516a18_11": "非國王[卄/汧]沙四馬之車，亦不類國王波斯匿四馬之車，亦非類釋種墮舍利種四馬之車。",
    "T08n0226_002:0516a20_12": "不類，是弊魔所作。",
    "T08n0226_002:0516a20_13": "常念索佛便，欲亂世間人。",
    "T08n0226_002:0516a21_14": "釋提桓因常願欲念誦讀般若波羅蜜。」",
    "T08n0226_002:0516a22_15": "即時心念般若波羅蜜且欲究竟，弊魔即復道還去。",
    "T08n0226_002:0516a23_16": "忉利天上人持所化華，飛在空中，用散佛上。",
    "T08n0226_002:0516a24_17": "皆言：「使般若波羅蜜得久在閻浮利，令人悉得聞見。」",
    "T08n0226_002:0516a25_18": "便復持天上若干種華已，散佛上。",
    "T08n0226_002:0516a26_19": "皆言：「其有行般若波羅蜜者、守般若波羅蜜者，亦不為魔及魔天所得便。」",
    "T08n0226_002:0516a27_20": "釋提桓因白佛言：「其聞般若波羅蜜者，是輩人其福功德不少，何況學誦持者，諷誦學已復行教人，是人前世已為見佛從聞般若波羅蜜。",
    "T08n0226_002:0516b01_21": "何況學持誦已行如中事者，即為供養怛薩阿竭已。",
    "T08n0226_002:0516b03_22": "何以故？",
    "T08n0226_002:0516b03_23": "欲得薩芸若者，當從般若波羅蜜。",
    "T08n0226_002:0516b04_24": "譬如欲得極天寶者，天中天！",
    "T08n0226_002:0516b04_25": "當從大海。",
    "T08n0226_002:0516b04_26": "欲得薩芸若珍寶者，天中天！",
    "T08n0226_002:0516b05_27": "怛薩阿竭阿羅訶三耶三佛，當從般若波羅蜜索之。」",
    "T08n0226_002:0516b06_28": "佛言：「如是，如是！",
    "T08n0226_002:0516b07_29": "拘翼！",
    "T08n0226_002:0516b07_30": "怛薩阿竭阿羅訶三耶三佛為從薩芸若出。」",
    "T08n0226_002:0516b08_31": "阿難白佛言：「無有說檀波羅蜜者，亦不尸波羅蜜，亦不羼波羅蜜，亦不惟逮波羅蜜，亦不禪波羅蜜，都無說是字者，但共說般若波羅蜜。",
    "T08n0226_002:0516b11_32": "何以故？",
    "T08n0226_002:0516b11_33": "天中天！」",
    "T08n0226_002:0516b11_34": "佛語阿難：「般若波羅蜜，五波羅蜜中最尊。",
    "T08n0226_002:0516b12_35": "云何，阿難！",
    "T08n0226_002:0516b12_36": "不作薩芸若布施，能為檀波羅蜜不？",
    "T08n0226_002:0516b13_37": "不作薩芸若淨戒、忍辱、精進、一心、智慧，能為尸、羼、惟逮、禪波羅蜜不？」",
    "T08n0226_002:0516b15_38": "阿難言：「如是，如是！",
    "T08n0226_002:0516b15_39": "天中天！",
    "T08n0226_002:0516b15_40": "無波羅蜜者為布施，薩芸若者是檀波羅蜜。",
    "T08n0226_002:0516b16_41": "無波羅蜜為戒、忍辱、精進、一心、智慧，薩芸若者是般若波羅蜜。」",
    "T08n0226_002:0516b18_42": "佛語阿難：「用是故，般若波羅蜜，五波羅蜜中為最尊。",
    "T08n0226_002:0516b19_43": "譬如掘地，以種散其中，同時俱出生。",
    "T08n0226_002:0516b20_44": "如是，阿難！",
    "T08n0226_002:0516b20_45": "般若波羅蜜者為生，五波羅蜜薩芸若者從般若波羅蜜成。",
    "T08n0226_002:0516b21_46": "以是故，阿難！",
    "T08n0226_002:0516b22_47": "般若波羅蜜於五波羅蜜為極大尊、自在所教。」",
    "T08n0226_002:0516b23_48": "釋提桓因白佛言：「怛薩阿竭阿羅訶三耶三佛說：『善男子、善女人從般若波羅蜜教學持誦者，說其功德未能竟。』」",
    "T08n0226_002:0516b25_49": "佛語拘翼：「我不說諷起者功德未竟，說善男子、善女人書般若波羅蜜者，持經卷自歸作禮承事，供養名華好香、擣香雜香澤香燒香、繒綵華蓋幢幡，我說是供養功德耳。」",
    "T08n0226_002:0516b29_50": "釋提桓因白佛：「我自擁護視是善男子、善女人書般若波羅蜜，持經卷自歸供養承事名華好香、擣香雜香澤香燒香、繒綵華蓋幢幡者。」",
    "T08n0226_002:0516c03_51": "佛語拘翼：「善男子、善女人誦般若波羅蜜時，若干百千天往到其所聽聞其法。",
    "T08n0226_002:0516c05_52": "若有於法不解欲問法師，適作是念。",
    "T08n0226_002:0516c06_53": "用茲法故，應時各解。",
    "T08n0226_002:0516c06_54": "是善男子、善女人便得今現在法聽。",
    "T08n0226_002:0516c07_55": "「復次，拘翼！",
    "T08n0226_002:0516c07_56": "善男子、善女人於四輩弟子中說般若波羅蜜，其心都無所難，若形試者終不畏。",
    "T08n0226_002:0516c09_57": "何以故？",
    "T08n0226_002:0516c09_58": "為般若波羅蜜所擁護，其所形試者便即而去。」",
    "T08n0226_002:0516c10_59": "佛言：「我了不見為般若波羅蜜者，何況欲形試般若波羅蜜，即是不能得見，為般若波羅蜜之所厭服。",
    "T08n0226_002:0516c13_60": "善男子、善女人無有敢輕易者，心亦無所畏恐。",
    "T08n0226_002:0516c14_61": "是善男子、善女人，為悉見今現在所作功德法。",
    "T08n0226_002:0516c15_62": "「復次，拘翼！",
    "T08n0226_002:0516c15_63": "若善男子、善女人，敬愛父母、沙門、道人、知識、兄弟、宗親、中外，或時其欲說惡事者，持中正法為解說之。",
    "T08n0226_002:0516c17_64": "是者，拘翼！",
    "T08n0226_002:0516c18_65": "善男子、善女人，便得今現在所作功德法。",
    "T08n0226_002:0516c20_0": "「復次，拘翼！",
    "T08n0226_002:0516c20_1": "善男子、善女人書般若波羅蜜持經卷書，四天王上諸天人索佛道者，當到彼所問訊聽受般若波羅蜜，作禮遶竟便去。",
    "T08n0226_002:0516c22_2": "忉利天上諸天人索佛道者，當到彼所問訊聽受般若波羅蜜，作禮遶竟便去。",
    "T08n0226_002:0516c24_3": "鹽天上諸天人索佛道者，當到彼所問訊聽受般若波羅蜜，作禮遶竟便去。",
    "T08n0226_002:0516c26_4": "是善男子、善女人心當知。",
    "T08n0226_002:0516c27_0": "無央數阿僧祇佛剎，諸天人、龍、閱叉、揵陀羅、阿須倫、迦樓羅、甄陀、摩睺休、人非人，當來到是間問訊聽受般若波羅蜜，作禮遶竟各自便去。",
    "T08n0226_002:0517a01_1": "是即為施。",
    "T08n0226_002:0517a01_2": "兜術天上諸天人索佛道者，當到彼所問訊聽受般若波羅蜜，作禮遶竟便去。",
    "T08n0226_002:0517a03_3": "尼摩羅提天上諸天人索佛道者，當到彼間問訊聽受般若波羅蜜，作禮遶竟便去。",
    "T08n0226_002:0517a05_4": "波羅尼蜜和耶拔致天上諸天人索佛道者，當到彼所問訊聽受般若波羅蜜，作禮遶竟便去。",
    "T08n0226_002:0517a07_5": "梵迦夷天、梵富樓天、梵波產天、摩訶梵天、[病-丙+盍]天、波利陀天、[病-丙+盍]波摩那天、阿陂亘羞天、波利陀首訶天、阿波摩首天、首訶迦天、惟番羅天、阿比天、阿陀首天、首陀施天、阿迦膩吒天等諸天人，皆當到彼所問訊聽受般若波羅蜜，作禮遶竟便各自去。",
    "T08n0226_002:0517a12_6": "乃至阿迦膩吒天常悉來下。",
    "T08n0226_002:0517a13_7": "何況，拘翼！",
    "T08n0226_002:0517a13_8": "三千大千國土諸欲天人、諸色天人，悉皆當來問訊聽受般若波羅蜜，作禮遶竟各自還去。",
    "T08n0226_002:0517a15_9": "是善男子、善女人在所止處，常當完堅無有嬈者，除其宿命不請，餘不能動。",
    "T08n0226_002:0517a17_10": "是善男子、善女人便得今現在功德法，諸天來時當可知。」",
    "T08n0226_002:0517a18_11": "釋提桓因：「云何，天中天！",
    "T08n0226_002:0517a19_12": "是善男子、善女人，當何從知諸天來時，聽受承事供養作禮？」",
    "T08n0226_002:0517a20_13": "佛言：「善男子、善女人若見光明，知諸天若龍、閱叉、揵陀羅來聽受般若波羅蜜承事作禮，其心歡喜踊躍知已為來。",
    "T08n0226_002:0517a23_0": "「復次，拘翼！",
    "T08n0226_002:0517a23_1": "善男子、善女人曾所不聞香、若聞香，當知鬼神來已。",
    "T08n0226_002:0517a24_2": "「復次，拘翼！",
    "T08n0226_002:0517a24_3": "善男子、善女人當淨身體。",
    "T08n0226_002:0517a25_4": "用淨潔故，鬼神皆大歡喜，數往到彼所。",
    "T08n0226_002:0517a26_5": "其人踊躍，如小天去大天來到，以是譬之，其威神甚尊，光明巍巍。",
    "T08n0226_002:0517a27_6": "是善男子、善女人常歡喜淨潔住，其病終不著身，所止常得安隱，未曾有惡夢。",
    "T08n0226_002:0517a29_7": "夢中不見餘，但見佛；但見塔；但聞般若波羅蜜；但見佛所坐樹；但見法輪轉；但見且欲成佛時；但見諸佛成得佛已轉法輪；但見若干菩薩；但見說六波羅蜜種種為解慧；但見當作佛者；但見餘佛剎；但聞佛尊法；但見某方某剎怛薩阿竭阿羅訶三耶三佛，若干百千弟子、若干億弟子，佛在其中而說法。",
    "T08n0226_002:0517b07_8": "是者，拘翼！",
    "T08n0226_002:0517b07_9": "善男子、善女人，於夢中所見已便安隱，覺即身為輕，不復思食，身如食軟美而飽。",
    "T08n0226_002:0517b09_10": "譬若比丘得禪，從禪覺已，其心軟好，不大思食自軟美飽。",
    "T08n0226_002:0517b10_11": "如是，拘翼！",
    "T08n0226_002:0517b10_12": "是善男子、善女人，從覺已不大思食，自想身軟美如飽。",
    "T08n0226_002:0517b12_13": "何以故？",
    "T08n0226_002:0517b12_14": "拘翼！",
    "T08n0226_002:0517b12_15": "其邪鬼神不敢近。",
    "T08n0226_002:0517b12_16": "是善男子、善女人為自見今現在功德法已，用學誦般若波羅蜜故，若有書寫雖不誦讀，但持經卷自歸作禮承事，供養名華好香、擣香雜香澤香燒香、繒綵華蓋幢幡。",
    "T08n0226_002:0517b16_17": "「復次，拘翼！",
    "T08n0226_002:0517b16_18": "或閻浮利中，滿怛薩阿竭舍利、若般若波羅蜜經，是二者，欲取何所？」",
    "T08n0226_002:0517b18_19": "釋提桓因言：「我寧取般若波羅蜜。",
    "T08n0226_002:0517b19_20": "何以故？",
    "T08n0226_002:0517b19_21": "我不敢不敬舍利。",
    "T08n0226_002:0517b19_22": "天中天！",
    "T08n0226_002:0517b19_23": "其舍利者，為從般若波羅蜜出而得供養。",
    "T08n0226_002:0517b20_24": "如我於諸天中而獨持坐，或時不在座上，敢有天人來到者，皆承事為座作禮所受教處，便即而去。",
    "T08n0226_002:0517b23_25": "般若波羅蜜出者是，如天中天出怛薩阿竭阿羅訶三耶三佛舍利，為從薩芸若智慧出生。",
    "T08n0226_002:0517b25_26": "閻浮利中滿怛薩阿竭舍利，正使，天中天！",
    "T08n0226_002:0517b26_27": "三千大千國土滿中舍利為一分，般若波羅蜜經為二分，我從二分之中取般若波羅蜜。",
    "T08n0226_002:0517b28_28": "何以故？",
    "T08n0226_002:0517b28_29": "舍利為從中出，自到得供養。",
    "T08n0226_002:0517b28_30": "譬如負債之人，天中天！",
    "T08n0226_002:0517b29_31": "與王者相知，得甚敬愛。",
    "T08n0226_002:0517b29_32": "無有問者，亦無所畏。",
    "T08n0226_002:0517c01_33": "何以故？",
    "T08n0226_002:0517c01_34": "在王邊得威力故。",
    "T08n0226_002:0517c02_0": "天中天！",
    "T08n0226_002:0517c02_1": "以從般若波羅蜜者便出舍利，而得供養般若波羅蜜。",
    "T08n0226_002:0517c03_2": "譬若如王，其住附者輒為人所敬。",
    "T08n0226_002:0517c04_3": "怛薩阿竭舍利為從薩芸若出生，便得供養是天中天薩芸若慧。",
    "T08n0226_002:0517c05_4": "怛薩阿竭阿羅訶三耶三佛為從般若波羅蜜出，當作是知。",
    "T08n0226_002:0517c07_0": "兩分之中，我取般若波羅蜜。",
    "T08n0226_002:0517c07_1": "其受般若波羅蜜持者，譬如無價摩尼珠。",
    "T08n0226_002:0517c08_2": "天中天！",
    "T08n0226_002:0517c08_3": "其有是寶，無有與等者。",
    "T08n0226_002:0517c09_4": "在所著處，鬼神不得其便，不為鬼神所害。",
    "T08n0226_002:0517c10_5": "若男子、女人，無大無小，其得邪者，持是摩尼珠著身，其鬼神即走去；若中熱者，持是摩尼珠著身上，其熱即為除；若中風者，持是摩尼珠著身上，其風即為除；若中寒者，持是摩尼珠著身上，其寒不復增，即得除去；若夜時持摩尼珠著冥中，即為悉明；若熱時持摩尼珠在所著處，即為大涼；若寒時持摩尼珠在所著處，即為大溫；在所置處，諸毒即為不行。",
    "T08n0226_002:0517c18_6": "若男子女人，無大無小，若蛇蟒所齧，持是摩尼珠著之，毒即自去。",
    "T08n0226_002:0517c19_7": "是摩尼珠，天中天！",
    "T08n0226_002:0517c20_8": "之為極尊。",
    "T08n0226_002:0517c20_9": "若有人病目痛者，若得目冥，持是摩尼珠近眼，痛即為除愈。",
    "T08n0226_002:0517c21_10": "如是，天中天！",
    "T08n0226_002:0517c22_11": "摩尼珠之德甚大巍巍。",
    "T08n0226_002:0517c22_12": "若著水中，水即如色；持若干種繒鄭重裹摩尼珠著其水中，水即隨色；若水濁者，即時為清。",
    "T08n0226_002:0517c24_13": "摩尼之德而無與比。」",
    "T08n0226_002:0517c25_14": "阿難問釋提桓因：「云何，拘翼！",
    "T08n0226_002:0517c25_15": "天上亦有摩尼，閻浮利地上亦有摩尼，俱同摩尼，能有差別？」",
    "T08n0226_002:0517c27_16": "即報阿難：「天上摩尼者，不與人間俱同。",
    "T08n0226_002:0517c28_17": "閻浮利所有，其光明自然不足言耳。",
    "T08n0226_002:0517c28_18": "如我所說即之有異，其德甚尊十倍百千倍萬億倍巨億萬倍。",
    "T08n0226_002:0518a01_19": "如我所語摩尼者，若著篋中、若著函中，其光明徹照於外；假使舉珠出去，其處續明如故。",
    "T08n0226_002:0518a03_20": "般若波羅蜜者，是薩芸若之慧，至怛薩阿竭阿羅訶三耶三佛般泥洹去後，舍利續得供養。",
    "T08n0226_002:0518a05_21": "舍利者，即為薩芸若之函器。",
    "T08n0226_002:0518a06_22": "復次，天中天！",
    "T08n0226_002:0518a06_23": "若三千大千國土滿中舍利，乃至恒邊沙佛剎滿中舍利合為一分，般若波羅蜜經為二分。",
    "T08n0226_002:0518a08_24": "我寧從二分之中取般若波羅蜜。",
    "T08n0226_002:0518a09_25": "何以故？",
    "T08n0226_002:0518a09_26": "怛薩阿竭為從薩芸若生，其舍利者，從般若波羅蜜出，自致得供養。",
    "T08n0226_002:0518a10_27": "若善男子、善女人，天中天！",
    "T08n0226_002:0518a11_28": "欲見今現在阿僧祇剎土諸佛，當承法如般若波羅蜜行，當作是念。」",
    "T08n0226_002:0518a13_0": "佛語釋提桓因言：「如是，拘翼！",
    "T08n0226_002:0518a13_1": "過去時怛薩阿竭阿羅訶三耶三佛，皆從般若波羅蜜自致成佛，甫當來怛薩阿竭阿羅訶三耶三菩，悉從般若波羅蜜當自致成作佛，今現在無央數阿僧祇剎土諸佛，亦從般若波羅蜜自致成作佛。」",
    "T08n0226_002:0518a18_2": "釋提桓因白佛言：「摩訶波羅蜜，天中天！",
    "T08n0226_002:0518a19_3": "一切人蜎蜚蠕動，若波羅蜜悉了知之。」",
    "T08n0226_002:0518a20_0": "佛言：「菩薩摩訶薩用是知，故晝夜行般若波羅蜜。」",
    "T08n0226_002:0518a21_1": "釋提桓因言：「所以但行般若波羅蜜，不行餘波羅蜜者何？」",
    "T08n0226_002:0518a22_2": "佛言：「菩薩摩訶薩悉行六波羅蜜，般若波羅蜜於菩薩摩訶薩為最尊。",
    "T08n0226_002:0518a24_0": "若所施與，般若波羅蜜為出其上。",
    "T08n0226_002:0518a24_1": "誡者無所犯，忍辱者為自守，精進者不懈怠，一心者而不亂，悉見諸法，是菩薩摩訶薩為行般若波羅蜜。",
    "T08n0226_002:0518a27_2": "譬若閻浮利地上，拘翼！",
    "T08n0226_002:0518a27_3": "種種樹木，若干種色，各各異葉、各各異華、各各異實、各各異種，其影者而無異，即皆悉相類。",
    "T08n0226_002:0518a29_4": "如是，拘翼！",
    "T08n0226_002:0518b01_0": "五波羅蜜為從般若波羅蜜出薩芸若，種種展轉相得，無有異。」",
    "T08n0226_002:0518b02_1": "釋提桓因白佛言：「極大尊之德，無過般若波羅蜜。",
    "T08n0226_002:0518b03_2": "天中天！",
    "T08n0226_002:0518b03_3": "不可計德，無過般若波羅蜜。",
    "T08n0226_002:0518b04_4": "天中天！",
    "T08n0226_002:0518b04_5": "無有已波羅蜜。",
    "T08n0226_002:0518b04_6": "天中天！",
    "T08n0226_002:0518b05_7": "若有書般若波羅蜜，持經卷自歸作禮承事，供養名華好香，擣香雜香澤香燒香，繒綵華蓋幢幡，中復有書般若波羅蜜者，持施與人，其福何所為多？」",
    "T08n0226_002:0518b08_8": "佛言：「故問，拘翼！",
    "T08n0226_002:0518b08_9": "自恣報之。",
    "T08n0226_002:0518b09_10": "若有怛薩阿竭舍利自供養，復分布與他人令供養之，中有自供養舍利不分布與人，其福何所多者？」",
    "T08n0226_002:0518b11_11": "釋提桓因言：「是善男子、善女人自供養舍利，天中天！",
    "T08n0226_002:0518b12_12": "復分與人，其福出彼上甚多。」",
    "T08n0226_002:0518b13_13": "佛言：「如是，如是！",
    "T08n0226_002:0518b13_14": "拘翼。",
    "T08n0226_002:0518b13_15": "善男子、善女人，若書般若波羅蜜，持經卷自歸作禮承事，供養名華好香、擣香雜香澤香燒香、繒綵華蓋幢幡，復書經卷分與他人令供養之，其福甚大。",
    "T08n0226_002:0518b17_0": "「復次，拘翼！",
    "T08n0226_002:0518b17_1": "若法師在所至湊，輒說經法分教於人，其功德甚大甚大。",
    "T08n0226_002:0518b19_0": "「復次，拘翼！",
    "T08n0226_002:0518b19_1": "閻浮利人悉是善男子、善女人，皆令持十善。",
    "T08n0226_002:0518b20_2": "云何，拘翼！",
    "T08n0226_002:0518b20_3": "其福寧多不？」",
    "T08n0226_002:0518b20_4": "釋提桓因言：「甚多，甚多！",
    "T08n0226_002:0518b21_5": "天中天！」",
    "T08n0226_002:0518b21_6": "佛言：「不如善男子、善女人書般若波羅蜜，持經卷與人使書之，若為人讀，其福倍多。",
    "T08n0226_002:0518b23_7": "「復次，拘翼！",
    "T08n0226_002:0518b23_8": "置閻浮利及四天下諸小千國土、二千中國土、三千大千國土，乃至恒邊沙佛剎人悉是善男子、善女人，皆令持十善。",
    "T08n0226_002:0518b26_9": "云何，拘翼！",
    "T08n0226_002:0518b26_10": "其福寧多不？」",
    "T08n0226_002:0518b26_11": "釋提桓因言：「甚多，甚多！",
    "T08n0226_002:0518b27_12": "天中天。」",
    "T08n0226_002:0518b27_13": "佛言：「善男子、善女人書般若波羅蜜，持經卷與人使書，若為人讀，其福倍多。",
    "T08n0226_002:0518b29_14": "「復次，拘翼！",
    "T08n0226_002:0518b29_15": "閻浮利人悉是善男子、善女人，皆令行四禪、四諦、四神足、五旬。",
    "T08n0226_002:0518c01_16": "云何，拘翼！",
    "T08n0226_002:0518c02_17": "其福寧多不？」",
    "T08n0226_002:0518c02_18": "釋提桓因言：「甚多，甚多！",
    "T08n0226_002:0518c03_0": "天中天！」",
    "T08n0226_002:0518c03_1": "佛言：「不如善男子、善女人書般若波羅蜜，持經卷與人使書之，若為人讀，其福倍甚益多。",
    "T08n0226_002:0518c05_2": "「復次，拘翼！",
    "T08n0226_002:0518c05_3": "置閻浮利四天下及三千大千國土，乃至恒邊沙佛剎人悉是善男子、善女人，皆令行四禪、四諦、四神足及五旬，悉令得成。",
    "T08n0226_002:0518c08_4": "云何，拘翼！",
    "T08n0226_002:0518c08_5": "其福寧多不？」",
    "T08n0226_002:0518c08_6": "釋提桓因言：「甚多，甚多！",
    "T08n0226_002:0518c09_7": "天中天！」",
    "T08n0226_002:0518c09_8": "佛言：「不如善男子、善女人書般若波羅蜜，持經卷與人使書之，若為人讀，其福轉倍。",
    "T08n0226_002:0518c11_9": "「復次，拘翼！",
    "T08n0226_002:0518c11_10": "若有人讀般若波羅蜜者，復教餘人令學之，其福甚倍益多。",
    "T08n0226_002:0518c12_11": "「復次，拘翼！",
    "T08n0226_002:0518c13_12": "若有人自學般若波羅蜜，復為人解其慧，得福轉甚倍多。」",
    "T08n0226_002:0518c14_13": "釋提桓因白佛言：「云何學般若波羅蜜解中慧者？",
    "T08n0226_002:0518c15_14": "天中天！」",
    "T08n0226_002:0518c15_15": "佛言：「其不曉者，為解說之。",
    "T08n0226_002:0518c16_16": "若有當來善男子、善女人，欲得阿耨多羅三耶三菩阿惟三佛者，應學般若波羅蜜，反得惡師教學枝掖般若波羅蜜。」",
    "T08n0226_002:0518c19_0": "釋提桓因問佛：「何謂為枝掖般若波羅蜜者？」",
    "T08n0226_002:0518c20_0": "佛言：「甫當來世，有比丘欲學般若波羅蜜，為惡師所反教。」",
    "T08n0226_002:0518c21_1": "釋提桓因言：「何所為反教者？」",
    "T08n0226_002:0518c21_2": "佛言：「教人學色之無常，令人於色求無常，作是行般若波羅蜜作無常，學痛痒思想生死識於識求無常，作是行般若波羅蜜。",
    "T08n0226_002:0518c24_3": "拘翼！",
    "T08n0226_002:0518c24_4": "是為枝掖般若波羅蜜。」",
    "T08n0226_002:0518c25_5": "佛言：「其人作壞色行，求色無常，壞痛痒思想生死識行，於識求無常。",
    "T08n0226_002:0518c27_0": "視其作是行者若有黠慧，當持般若波羅蜜為解之。",
    "T08n0226_002:0518c28_1": "其福轉倍益多。",
    "T08n0226_002:0518c28_2": "「復次，拘翼！",
    "T08n0226_002:0518c28_3": "故閻浮利人，若善男子、善女人，皆令得須陀洹道。",
    "T08n0226_002:0519a01_0": "云何，拘翼！",
    "T08n0226_002:0519a01_1": "其福寧多不？」",
    "T08n0226_002:0519a01_2": "釋提桓因言：「甚多，甚多！",
    "T08n0226_002:0519a02_3": "天中天！」",
    "T08n0226_002:0519a02_4": "佛言：「不如善男子、善女人書般若波羅蜜，持經卷與人使書之，教令學，若為人讀，其福倍益甚多。",
    "T08n0226_002:0519a04_5": "何以故？",
    "T08n0226_002:0519a04_6": "須陀洹道者，皆從般若波羅蜜出。",
    "T08n0226_002:0519a05_7": "「復次，拘翼！",
    "T08n0226_002:0519a05_8": "置閻浮利，正使三千大千國土，乃至恒邊沙佛剎人，教令得斯陀含。",
    "T08n0226_002:0519a07_9": "其福寧多不？」",
    "T08n0226_002:0519a07_10": "釋提桓因言：「甚多，甚多！",
    "T08n0226_002:0519a07_11": "天中天！」",
    "T08n0226_002:0519a08_12": "佛言：「不如善男子、善女人書般若波羅蜜，持經卷與人使書之，教令學，若為人讀，其福德益甚多。",
    "T08n0226_002:0519a10_13": "何以故？",
    "T08n0226_002:0519a10_14": "薩芸若德成法聽故。",
    "T08n0226_002:0519a10_15": "從般若波羅蜜中成得佛，便出須陀洹道。",
    "T08n0226_002:0519a11_16": "「復次，拘翼！",
    "T08n0226_002:0519a12_17": "悉得斯陀含、阿那含、阿羅漢道。",
    "T08n0226_002:0519a12_18": "其福寧多不？」",
    "T08n0226_002:0519a13_19": "釋提桓因言：「甚多，甚多！",
    "T08n0226_002:0519a13_20": "天中天！」",
    "T08n0226_002:0519a13_21": "佛言：「不如是善男子善女人書般若波羅蜜，持經卷與人使書之，若為人讀，其福甚多。",
    "T08n0226_002:0519a15_22": "以是故，皆從是法各各悉得。",
    "T08n0226_002:0519a16_23": "是般若波羅蜜之所致。",
    "T08n0226_002:0519a16_24": "何以故？",
    "T08n0226_002:0519a17_25": "為薩芸若法。",
    "T08n0226_002:0519a17_26": "以學薩芸若法，便能教成須陀洹、斯陀含、阿那含、阿羅漢、辟支佛。",
    "T08n0226_002:0519a18_27": "置閻浮利人，拘翼！",
    "T08n0226_002:0519a19_28": "及三千大千國土，乃至恒邊沙佛剎人，悉教善男子，善女人皆令得成須陀洹、斯陀含、阿那含、阿羅漢、辟支佛道。",
    "T08n0226_002:0519a21_29": "云何，拘翼！",
    "T08n0226_002:0519a22_30": "其福寧多不？」",
    "T08n0226_002:0519a22_31": "釋提桓因言：「甚多，甚多！",
    "T08n0226_002:0519a22_32": "天中天！」",
    "T08n0226_002:0519a23_33": "佛言：「不如善男子、善女人書般若波羅蜜，持經卷與人使書之，教令學，若為人讀，其福益倍多。",
    "T08n0226_002:0519a25_34": "何以故？",
    "T08n0226_002:0519a25_35": "皆從般若波羅蜜，因薩芸若法德。",
    "T08n0226_002:0519a26_36": "用是故，得須陀洹、斯陀含、阿那含、阿羅漢、辟支佛道。",
    "T08n0226_002:0519a27_37": "用是故，其福轉倍益多。",
    "T08n0226_002:0519a27_38": "「復次，拘翼！",
    "T08n0226_002:0519a28_39": "閻浮利人都使發菩薩心，不如善男子、善女人持般若波羅蜜經卷與人使書，教令學，為說之。",
    "T08n0226_002:0519b01_40": "若授與阿惟越致菩薩經書，其人當從是學，深入般若波羅蜜。",
    "T08n0226_002:0519b02_41": "學知般若波羅蜜者轉增益多，守無極知，因得成就。",
    "T08n0226_002:0519b03_42": "以是故，其福轉倍甚多甚多。",
    "T08n0226_002:0519b04_43": "置閻浮利三千大千國土，拘翼！",
    "T08n0226_002:0519b05_44": "及如恒邊沙佛剎人，皆發心為阿耨多羅三耶三菩行。",
    "T08n0226_002:0519b06_45": "不如善男子、善女人持般若波羅蜜經卷與人使書之，教令學，為說之。",
    "T08n0226_002:0519b07_46": "及授與阿惟越致菩薩經書，使人當從是學，深入般若波羅蜜。",
    "T08n0226_002:0519b09_47": "學知般若波羅蜜者轉增益多，守無極知，因得成就。",
    "T08n0226_002:0519b10_48": "以是故，其福轉倍甚多。",
    "T08n0226_002:0519b11_49": "「復次，拘翼！",
    "T08n0226_002:0519b11_50": "閻浮利人皆發阿耨多羅三耶三菩行。",
    "T08n0226_002:0519b12_51": "不如善男子、善女人持般若波羅蜜經卷與人使書之，為解說其慧令學之。",
    "T08n0226_002:0519b13_52": "及授與阿惟越致菩薩摩訶薩般若波羅蜜經，為解中慧，其福轉倍益多。",
    "T08n0226_002:0519b15_53": "置閻浮利三千大千國土，及至恒邊沙佛剎人，皆發阿耨多羅三耶三菩心。",
    "T08n0226_002:0519b17_54": "不如善男子、善女人持般若波羅蜜經卷與人使書之，教令學入黠慧中。",
    "T08n0226_002:0519b18_55": "若授與阿惟越致菩薩摩訶薩般若波羅蜜經，為解中慧，其福轉倍益多。",
    "T08n0226_002:0519b20_56": "「復次，拘翼！",
    "T08n0226_002:0519b20_57": "閻浮利人皆令如阿惟越致菩薩阿耨多羅三耶三菩。",
    "T08n0226_002:0519b21_58": "若有善男子、善女人，隨教人入般若波羅蜜中。",
    "T08n0226_002:0519b22_59": "云何，拘翼！",
    "T08n0226_002:0519b23_60": "其福寧多不？」",
    "T08n0226_002:0519b23_61": "釋提桓因言：「甚多，甚多！",
    "T08n0226_002:0519b24_0": "天中天！」",
    "T08n0226_002:0519b24_1": "佛言：「從是輩中若有一菩薩，便作是語：『我欲疾作佛。",
    "T08n0226_002:0519b25_2": "正使欲疾作佛，不如人入般若波羅蜜者。』",
    "T08n0226_002:0519b26_3": "其福轉倍益多。",
    "T08n0226_002:0519b26_4": "置閻浮利三千大千國土，及至恒邊沙佛剎人，皆悉如阿惟越致菩薩阿耨多羅三藐三菩。",
    "T08n0226_002:0519b28_5": "若有教善男子、善女人入般若波羅蜜中。",
    "T08n0226_002:0519b29_6": "云何，拘翼！",
    "T08n0226_002:0519b29_7": "其福寧多不？」",
    "T08n0226_002:0519c01_8": "釋提桓因言：「甚多，甚多！",
    "T08n0226_002:0519c01_9": "天中天！」",
    "T08n0226_002:0519c01_10": "佛言：「若有一菩薩從其中作是言：『我欲疾作佛。",
    "T08n0226_002:0519c03_0": "正使疾作佛，不如持般若波羅蜜授與人者。』",
    "T08n0226_002:0519c04_0": "其福轉倍益多。」",
    "T08n0226_002:0519c04_1": "釋提桓因白佛言：「如是，如是！",
    "T08n0226_002:0519c05_0": "天中天！",
    "T08n0226_002:0519c05_1": "極安隱者即菩薩摩訶薩，今近佛坐，持衣、食、床臥具、供養醫藥所當得。",
    "T08n0226_002:0519c06_2": "不如持般若波羅蜜教授人者，其福轉倍益多。",
    "T08n0226_002:0519c07_3": "何以故？",
    "T08n0226_002:0519c08_0": "天中天！",
    "T08n0226_002:0519c08_1": "其得般若波羅蜜者，今近佛坐。」",
    "T08n0226_002:0519c08_2": "須菩提語釋提桓因言：「善哉，善哉！",
    "T08n0226_002:0519c09_3": "拘翼！",
    "T08n0226_002:0519c09_4": "於尊弟子菩薩摩訶薩中乃作是觀，諸聲聞者因是而得成。",
    "T08n0226_002:0519c11_5": "是輩人不索佛道者，菩薩摩訶薩不當於中學六波羅蜜，不學是法者不得作佛。",
    "T08n0226_002:0519c12_6": "隨法如學，疾成阿耨多羅三耶三菩，便得至佛。」",
    "T08n0226_002:0519c14_0": "摩訶般若鈔經卷第二"
}