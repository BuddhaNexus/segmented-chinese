{
    "T54n2128_074:0784c10_0": "一切經音義卷第七十四",
    "T54n2128_074:0784c12_0": "音佛所行讚經傳五卷　玄",
    "T54n2128_074:0784c13_0": "佛本行讚傳經七卷　玄先音琳重音",
    "T54n2128_074:0784c14_0": "撰集百緣經十卷　玄",
    "T54n2128_074:0784c15_0": "出曜經二十五卷　玄",
    "T54n2128_074:0784c16_0": "賢愚經十五卷　玄",
    "T54n2128_074:0784c17_0": "僧伽羅剎集三卷　琳",
    "T54n2128_074:0784c18_0": "右六集傳共六十五卷同此卷音。",
    "T54n2128_074:0784c19_0": "佛所行讚經傳第一卷玄應撰",
    "T54n2128_074:0784c20_0": "眙屬(治[媵月+女]反通俗文直視曰眙經文作瞪直耕反二形通用[媵月+女]音以證反)。",
    "T54n2128_074:0784c21_0": "網縵(字體作鞔莫盤反鞔覆也經文作[目*曼]僈二形並非也)。",
    "T54n2128_074:0784c22_0": "迢遰(徒彫反下徒帝反左思吳都賦云曠瞻迢遰劉逵曰迢遰遠望懸絕也)。",
    "T54n2128_074:0784c23_0": "扈從(胡古反扈廣大也亦使養馬也)。",
    "T54n2128_074:0784c24_0": "顉頭(吾感反廣疋搖頭也說文低頭也經文作頷非也)。",
    "T54n2128_074:0784c25_0": "脚聯(今作連同力然反相聯續也聲類聯綿不絕也說文聯即連也連及也)。",
    "T54n2128_074:0785a01_0": "[健聿+手]直(他頂反[健聿+手]直說文長皃也[健聿+手][健聿+手]正直也)。",
    "T54n2128_074:0785a02_0": "車軾(書翼反軾高三尺三寸說文軾車[止/(利禾+舟)]也儀禮君軾之鄭玄曰古者亦乘軾謂小俛以禮主人也)。",
    "T54n2128_074:0785a03_0": "形[卄/執/衣](思列反鄙陋也[序予+(執/衣)]黷私居非公會之服亦曰褻)。",
    "T54n2128_074:0785a04_0": "勗勵(虛玉反勗謂勉勵也方言齊魯謂勉為勗滋勵相勸勵也)。",
    "T54n2128_074:0785a05_0": "第二卷",
    "T54n2128_074:0785a06_0": "睒睗(式[白日+(丹、+十)]反下式亦反睒睗暫窺視不定也經文作郝非也)。",
    "T54n2128_074:0785a07_0": "襤褸(古文懢又作[袖由+藍]同力甘反謂衣敗也凡人衣破醜敝皆謂之襤褸也)。",
    "T54n2128_074:0785a08_0": "不躅(又作[跳兆+屬]同馳錄反漢書音義曰軌躅迹也三輔謂牛蹄處為躅也)。",
    "T54n2128_074:0785a09_0": "綢繆(直流反詩云綢繆束薪傳曰綢繆猶纏綿也廣雅綢韜也纏也韜音土勞反)。",
    "T54n2128_074:0785a10_0": "第三卷",
    "T54n2128_074:0785a11_0": "樊籠(扶袁反案樊即籠也莊子澤雉不祈畜於樊中是也樊藩也)。",
    "T54n2128_074:0785a12_0": "轟轟(呼萌反說文群車聲也)。",
    "T54n2128_074:0785a13_0": "呼呷(呼甲反說文呷吸子虛賦云呷吸翠粲音義曰衣起張也經文或作虓呷虓音呼交反)。",
    "T54n2128_074:0785a14_0": "裂眥(在計反說文目崖也史記作睚眦五賣反材賣反瞋目皃也漢書作厓眥並此義也淮南子云瞋目裂眥是)。",
    "T54n2128_074:0785a15_0": "潠毒(蘇悶反通俗文水湓曰潠埤蒼潠歕也經文作[口*孫]非也歕音普悶反)。",
    "T54n2128_074:0785a16_0": "為軔(又作杒同如振反說文礙車也楚辭朝朝發軔王逸曰軔支輪木也)。",
    "T54n2128_074:0785a17_0": "風霽(子詣反說文雨止也爾雅注云南陽人呼雨止為霽)。",
    "T54n2128_074:0785a18_0": "第四卷",
    "T54n2128_074:0785a19_0": "羽葆(或作[羽*免]同補道反謂合聚五色羽為葆也漢書羽葆是也)。",
    "T54n2128_074:0785a20_0": "火鎔(俞鍾反說文冶器法也漢書猶金在鎔應曰鐵形也)。",
    "T54n2128_074:0785a21_0": "第五卷",
    "T54n2128_074:0785a22_0": "冠衮(姑本反爾疋袞[黹*犬]也郭璞曰袞衣有[黹*犬]文也玄衣而書以龍者也經文作[比/食]非也[黹*犬]音甫勿反)。",
    "T54n2128_074:0785a23_0": "崦嵫(又作[山*弇]同猗廉反下子辭反山海經云鳥鼠同穴山西三百六十里有山名崦嵫曰所入也楚辭望崦嵫而勿迨王逸曰山名下有豪水中虞淵曰所入也)。",
    "T54n2128_074:0785b01_0": "迄于(虛乞反爾疋迄至也)。",
    "T54n2128_074:0785b02_0": "佛本行讚傳一部七卷慧琳音",
    "T54n2128_074:0785b03_0": "仙聖(上相然反傳作仙誤也)。",
    "T54n2128_074:0785b04_0": "澣濯(上胡管反毛詩傳云澣亦濯也劉兆注公羊傳去垢曰澣經文作淣俗字也或誤作浣非也下直角反廣雅洗也毛詩傳滌也說文從水從翟翟音直格反)。",
    "T54n2128_074:0785b06_0": "饕飻(上討刀反杜注左傳貪財為饕說文從食從號或作饕今俗作叨下他結反杜注左傳貪食為飻說文從食從[珍王]經文作餮俗字亦通[珍王]音真忍反)。",
    "T54n2128_074:0785b08_0": "拍匊(上普伯反說文拍拊也從手從白下弓六反說文匊曲指捧物也或作掬古文作臼傳文作毱俗字也)。",
    "T54n2128_074:0785b09_0": "狐麑(上音胡下五奚反鄭注禮記麑鹿子也)。",
    "T54n2128_074:0785b10_0": "躁[打丁+夒](上子到反鄭注論語躁不安靜也謚法曰好變動民曰躁說文從足從喿喿音蘇到反下而沼反孔注尚書[打丁+夒]亂也說文煩也從手從夒夒音奴刀反傳文從手從憂者非也)。",
    "T54n2128_074:0785b12_0": "法渟(下狄丁反埤蒼渟渟水止清也)。",
    "T54n2128_074:0785b13_0": "隗磊(上五磊反下雷餧反說文隗磊高皃傳文作[仁二+豈][仁二+磊]非也)。",
    "T54n2128_074:0785b14_0": "牢鎧(上落刀反顧野王云牢固也廣雅堅也說文從牛舟舟取四面匝也下開改反說文鐙甲也)。",
    "T54n2128_074:0785b15_0": "利鏃(宗木反爾雅鏃鏑也說文刺也刺音七四反)。",
    "T54n2128_074:0785b16_0": "為竿(下葛罕反或作笴傳文作[乾乞+余]非也)。",
    "T54n2128_074:0785b17_0": "金剛[此/朿](下即髓反傳文作[此/束]俗字)。",
    "T54n2128_074:0785b18_0": "言錍(必移反說文錍鈭斧名也鈭音子斯反)。",
    "T54n2128_074:0785b19_0": "黼黻(上方武反爾雅黼繡也考工記云繢書之事白與黑謂之黼鄭注禮記以羔與狐白雜為黻文也郭注爾雅黼文畫為斧形也說文從黹從甫傳文作黼非也黹音知雉反下芳勿反考工記曰繢畫之事黑與青謂之黻爾雅黻章也尚書黼黻絺繡是也說文從黹從犮傳文作[黹*弗]非也犮音盤鉢反)。",
    "T54n2128_074:0785b22_0": "歭立(持里反說文峙行步不前也從止從寺或作跱傳文從立作[立*寺]非也)。",
    "T54n2128_074:0785b23_0": "兜術宮(上[豆*斗]侯反傳文作兜誤也)。",
    "T54n2128_074:0785b24_0": "踰於(上庾珠反孔注尚書踰越也博雅遠也或作逾)。",
    "T54n2128_074:0785c01_0": "鐵鍼(上天結反說文從金從[鐵金][鐵金]音田結反傳文作鐵俗字也下汁林反或作針正作箴)。",
    "T54n2128_074:0785c02_0": "[敲高+尃][魚*(卄/干)](上撫無反孔注尚書[敲高+尃]布也又舒也說文從攴從專攴音普木反尃音撫無反下相然反博雅鮮好也字書云淨也)。",
    "T54n2128_074:0785c04_0": "悸愁(上葵季反廣雅悸怒也說文心動也)。",
    "T54n2128_074:0785c05_0": "[竺二+巨]光(上渠舉反說文[竺二+巨][竺二+巨]束草[蓺/火]火以照之也傳文作炬亦同下廣黃反說文[火/几]明也從火在人上光明也傳文作光俗字也)。",
    "T54n2128_074:0785c07_0": "為髖(下闊官反埤蒼髖[(骨┌+人)*元][骨*可]也廣雅臋也埤蒼亦尻也說文髀也傳文作臗俗亦通[(骨┌+人)*元]音五丸反[骨*可]音可歌反臋音徒門反尻音考高反也)。",
    "T54n2128_074:0785c09_0": "駊騀(上博我反下五可反說文駊騀搖頭皃也傳作[馬*叵]也)。",
    "T54n2128_074:0785c10_0": "晃煜(上黃廣反廣雅晃暉也博雅光也說文明也下融祝反廣雅煜熾也說文燿也從火昱傳文作[日/育]非也昱音以祝反)。",
    "T54n2128_074:0785c12_0": "綩綖(上於遠反毛詩綩衣繡衣注云綩衣緟衣也蒼頡篇紘也下演錢反杜注左傳綖冠上覆也鄭注禮記冤上覆也說文從糸從延緟直龍反紘音戶萌反糸音覓壁反)。",
    "T54n2128_074:0785c14_0": "苗裔(以制反孔注尚書裔來也說文從衣從冏)。",
    "T54n2128_074:0785c15_0": "曩久(諾朗反賈注國語曩曏也爾雅說文訓同曏音許亮反)。",
    "T54n2128_074:0785c16_0": "年耆(渠夷反禮記六十曰耆指使傳說文作耆非也)。",
    "T54n2128_074:0785c17_0": "眼[目*夾](下紫葉反莊子曰脥目旁毛也傳文作睫俗字亦通)。",
    "T54n2128_074:0785c18_0": "定鍸(尸吳反亦與瑚同也)。",
    "T54n2128_074:0785c19_0": "傳第二",
    "T54n2128_074:0785c20_0": "啁調(上陟交反蒼頡篇啁亦調也說文嘐也傳文作嘲俗字也下條弔反毛詩傳曰調以言相戲也廣雅相欺誑也)。",
    "T54n2128_074:0785c21_0": "跳跟(上狄寮反蒼頡篇跳踊也鄭注尚書大傳謂步足不能相過也說文躍也下古恩反釋名足後曰跟說文從足從艮或作[止*艮])。",
    "T54n2128_074:0785c23_0": "闌楯(上落寒反蒼頡篇闌遮也廣雅牢也說文以木遮止人妄行也從門從柬傳文從木作欄非也下食尹反漢書音義曰殿上闌檻謂之楯上林賦亦闌也說文從木從盾柬音練盾音楯也)。",
    "T54n2128_074:0786a01_0": "體皺(下側瘦反韻略皺皮聚也傳文作皱俗字亦通也)。",
    "T54n2128_074:0786a02_0": "上錠(丁定反)。",
    "T54n2128_074:0786a03_0": "蝡動(上閏準反說文蝡蟲豸動皃從虫從耎傳文作[虫*而]非也耎音而兖反豸音池爾反)。",
    "T54n2128_074:0786a04_0": "光腨(上廣黃反下遄耎反說文腨腓腸也從肉從耑傳作[跳兆+專]俗亦通腓音肥腸音丈良反耑音短鸞反)。",
    "T54n2128_074:0786a05_0": "髀上(上蒲米反說文髀股外也傳文多作[月*坒]者非也)。",
    "T54n2128_074:0786a06_0": "僥天(上五寮反)。",
    "T54n2128_074:0786a07_0": "駛流(上師事反蒼頡篇駛疾也)。",
    "T54n2128_074:0786a08_0": "臂傭(上卑義反說文手上曰臂從肉從辟下勅龍反爾雅傭上下均也傳文作[月*庸]誤也)。",
    "T54n2128_074:0786a09_0": "螺縮(上落和反說文螺蝸牛也或作羸傳文作綶誤下所六反)。",
    "T54n2128_074:0786a10_0": "強梁(下力張反傳作諄非也)。",
    "T54n2128_074:0786a11_0": "[盜皿]洟(上羨延反說文[盜皿]口液也從水從欠傳文作涎俗字也或作[泳永+侃]古文作[水*欠]下以脂反毛詩傳目液曰涕鼻液曰洟說文從水從夷今經文多作涕訓目液也非鼻液也)。",
    "T54n2128_074:0786a13_0": "胭匃(鷰賢反廣雅胭喉也或作臙古文作㖶說文從肉從因下勗恭反博雅匈臆也說文膺也從勹從凶傳文從匈從肉作胸俗字通勹音包)。",
    "T54n2128_074:0786a15_0": "羈勒(寄冝反王逸注楚辭云以華絡馬頭曰[襾/(革*馬)]博雅亦馬勒也說文從冈從[革*馬]古文作馽下力得反鄭注周禮以白黑飾韋雜色為勒也說文馬鑣銜也鑣音表苗反)。",
    "T54n2128_074:0786a17_0": "金鞘(霄要反方言也鞘刀劒之室也或作鞘古文多作削也)。",
    "T54n2128_074:0786a18_0": "珠弝(伯駕反)。",
    "T54n2128_074:0786a19_0": "炕燋(上康浪反說文炕乾也傳作亢非也下子遙反廣雅燋傷火也韻略乾也說文作焦古文作[焦/(焦*焦)]也)。",
    "T54n2128_074:0786a20_0": "涕泣(上他禮反毛詩涕泗滂池注曰目出淚也說文目液下欽立反說文眼出淚之也)。",
    "T54n2128_074:0786a21_0": "目眩(玄麫反蒼頡篇眩視不明也博雅目惑也說文目無常主)。",
    "T54n2128_074:0786a22_0": "[火*霍]然(上荒郭反)。",
    "T54n2128_074:0786a23_0": "[病丙+(穩禾)]疹(上殷謹反下真忍反考聲曰[病丙+(穩禾)]疹皮上風起也說文從疒從[珍王]傳文從肉作[穩禾+月][月*引]非也疒音女戹反全音真忍反)。",
    "T54n2128_074:0786b01_0": "第三卷",
    "T54n2128_074:0786b02_0": "擔輦(上耽濫反字書擔負物也說文從手從詹從木者非也下連展反杜注左傳薦人曰輦說文挽車也從[夫*夫]從車車前引也[夫*夫]音伴也)。",
    "T54n2128_074:0786b04_0": "虺蛻(上暉鬼反郭注爾雅虺身廣三寸頭大如人擘指今又呼腹虺是也說文從虫從兀下吐外反字林蟬虵解皮曰蛻也虫音許鬼反)。",
    "T54n2128_074:0786b06_0": "勦疾(助[又/又]反毛詩注曰勦輕疾也愽雅曰健也)。",
    "T54n2128_074:0786b07_0": "雜粈(下女救反鄭注儀禮粈亦雜也爾雅說文訓同傳文作糅義亦同耳)。",
    "T54n2128_074:0786b08_0": "馬鬬(都候反蒼頡篇[鬥@(亞*斤)]爭也說文遇也兩相遇即[鬥@(亞*斤)]從鬥從斲鬥亦音當候反斲音丁角反傳文從門作[門@(豆*斗)]者誤鬥字從兩丮丮音居逆反)。",
    "T54n2128_074:0786b10_0": "虎狼(上呼古反顧野王曰虎齧人獸也爾雅漢宜帝時南郡獲得白虎獻其皮骨牙爪是也下朗堂反說文狼似犬銳頭白頰高前廣後從犬從良)。",
    "T54n2128_074:0786b12_0": "脂肪(上旨夷反鄭注禮記脂肥凝也下倣房反說文肪肥膏也從肉從方)。",
    "T54n2128_074:0786b13_0": "躇足(上直猪反韓詩躊躇猶躑躅也躊音直留反躑音呈石反躅音重錄)。",
    "T54n2128_074:0786b14_0": "金筩(下動東反)。",
    "T54n2128_074:0786b15_0": "棱杵(上勒登反)。",
    "T54n2128_074:0786b16_0": "蹂踐(上耳由反蒼頡篇蹂亦踐也禮記尚書訓同下錢剪反鄭注禮記踐履也言履而行之說文云從足從戔戔音在寒反)。",
    "T54n2128_074:0786b18_0": "庭燎(上定丁反說文從广從廷傳文從火作[火*庭]非也广音魚撿反[廷壬+手]音庭下力召反鄭注禮記以麻為燭樹於門外曰大燭於門內曰庭燎所以照眾為明也說文作尞也)。",
    "T54n2128_074:0786b20_0": "孤幹(上古胡反傳文作觚非也下葛罕正作[木*竿]亦作竿或作笴傳文作幹借音字也)。",
    "T54n2128_074:0786b21_0": "第四卷",
    "T54n2128_074:0786b22_0": "被[疊*毛](下簞協反)。",
    "T54n2128_074:0786b23_0": "撓攪(上呼高反廣雅撓亂也說文亦攪也傳文作秏非也下交巧反毛詩注云攪亂也博雅動也說文從手從覺聲也)。",
    "T54n2128_074:0786c01_0": "歎吒(下陟稼反考聲曰吒彈舌作聲也漢書叱也字書恨怒也說文噴也從口從乇陟革反傳文從宅作咤非之也)。",
    "T54n2128_074:0786c02_0": "檄壓(上刑擊反下烏甲反)。",
    "T54n2128_074:0786c03_0": "[网/干]緻(上呼旱反孔注論語罕希也說文從冈從干傳文作罕非也下直利反鄭注禮記緻密也說文從系)。",
    "T54n2128_074:0786c04_0": "羅閱祇城(緣雪反下巨移)。",
    "T54n2128_074:0786c05_0": "攦黑(理移反)。",
    "T54n2128_074:0786c06_0": "撩擿(上力彫反博雅[撩小+火]取也說文理也下呈石反說文擿投也傳文作擲俗亦通用)。",
    "T54n2128_074:0786c07_0": "阿臘(藍荅反)。",
    "T54n2128_074:0786c08_0": "霹靂(上普覓反下呂的反爾雅霹靂雷震動聲傳文作礔礰非也)。",
    "T54n2128_074:0786c09_0": "拘睒(上矩愚反下失[白日+(丹、+十)]反梵語)。",
    "T54n2128_074:0786c10_0": "賓[少/兔](奴侯反)。",
    "T54n2128_074:0786c11_0": "鸚鵡(上戹耕反下無撫反禮記鸚鵡能言不離飛鳥是也前大般若經已具釋說文作鶻)。",
    "T54n2128_074:0786c12_0": "豺豹(上鋤崖反下包皃反傳文作[狂王+付][狂王+(仁二+勺)]非也)。",
    "T54n2128_074:0786c13_0": "龜鼈(上鬼追反白虎通曰龜介蟲之長也孔注尚書尺二寸曰大龜出九江水中郭注爾雅吳興郡楊羨縣有池池中出三脚龜亦有六眼龜出地理志說文像形字也下鞭滅反山海經曰從山多三足鼈傳文作鱉俗字也說文從黽從敝黽音猛敝音毗袂反)。",
    "T54n2128_074:0786c16_0": "鴝鵒(上具愚反下音欲顧野王曰鴝鵒似百舌鳥頭兩毛角考工記曰鴝鵒不踰濟傳文作[鸚女+隹]俗亦通用也)。",
    "T54n2128_074:0786c17_0": "劈裂(上普覓反埤蒼劈割也說文破也從刀從辟傳文作礔非也下音列)。",
    "T54n2128_074:0786c18_0": "第五卷",
    "T54n2128_074:0786c19_0": "深邃(下雖遂反說文[遽虍+穴]深遠也從穴從遂穴音胡決反)。",
    "T54n2128_074:0786c20_0": "創被(上楚霜反借音字也或作瘡古文作刃也)。",
    "T54n2128_074:0786c21_0": "鐵著(上天結反說文從金從[鐵金]田結反下直略反傳文從手作[木*著]非也)。",
    "T54n2128_074:0786c22_0": "遊獵(下廉輙反賈注國語獵取也說文逐禽獸也從犬從鼠傳文作獦俗字也巤亦音獵也)。",
    "T54n2128_074:0786c23_0": "谷廄(下久宥反鄭注周禮廐馬舍也傳文作廐俗亦通也)。",
    "T54n2128_074:0786c24_0": "惠砅(上[打丁+嶲]桂反說文從叀從心下呂制反山海經云砅磨石也說文從石傳文作礪俗字亦通[十/田/〦/ㄙ]音遄眷反)。",
    "T54n2128_074:0787a01_0": "中眵(下侈支反韻英云眵目汁凝結也說文目傷也)。",
    "T54n2128_074:0787a02_0": "挼手(乃和反說文挼[打丁+莎]手相摩也從手從妥[打丁+莎]音蘇和反妥音他果反)。",
    "T54n2128_074:0787a03_0": "撼頭(上含感反廣雅撼動也說文搖也從手從感也)。",
    "T54n2128_074:0787a04_0": "羈絆(上寄冝反傳文作羇非也前第二卷已釋下鉢判反考聲曰絆繫兩足也說文馬馽也案馽者亦馬絆也傳文從革作靽非也馽音知立)。",
    "T54n2128_074:0787a06_0": "劒[乾乙+戈](下京逆反聲類[卓*(企止+戈)]兵器也鄭注禮記今之三鐮[卓*(企止+戈)]也周禮[卓*(企止+戈)]長文六郭注方言曰今[卓*(企止+戈)]中有小刺者名為雄[卓*(企止+戈)]說文從戈倝也傳文省作戟俗字也倝音古旦反)。",
    "T54n2128_074:0787a08_0": "如撲(普卜反廣雅撲擊也顧野王曰撲猶打捶也說文從手從菐菐音補木反)。",
    "T54n2128_074:0787a09_0": "第六卷",
    "T54n2128_074:0787a10_0": "捩撮(上燐結反廣雅捩絞也埤蒼紉也正作[縕囚+(敲高)]下[戊@臣]括反說文撮手牽持也)。",
    "T54n2128_074:0787a11_0": "髣髴(上芳冈反下霏不反聲類髣髴見不審皃也說文從髟髟音表苗反)。",
    "T54n2128_074:0787a12_0": "第七卷",
    "T54n2128_074:0787a13_0": "黭黮(上鴨檻反下直感反聲類黭黮深黑也顧野王曰不明淨也說文從黑從弇傳文從黑作黤黮俗字也弇音淹撿反)。",
    "T54n2128_074:0787a15_0": "澹潤(上談濫反廣雅澹飾也說文水搖動也從水從詹詹音軄廉反)。",
    "T54n2128_074:0787a16_0": "把[爬巴+國](上白麻反下居碧反又誑縛反蒼頡篇爴搏也說文爪持也或作攫同)。",
    "T54n2128_074:0787a17_0": "號歎(上胡高反博雅號大聲囂諠也杜注左傳哭也說文痛聲也從号從虎傳文作嘷虎嘷聲字非此義也囂音許驕反)。",
    "T54n2128_074:0787a19_0": "寱語(上倪計反聲類寱眠不覺妄言也傳文從言作讛非也)。",
    "T54n2128_074:0787a20_0": "盡聲(上津引反)。",
    "T54n2128_074:0787a21_0": "樓櫓(上魯侯反爾雅四方高曰臺陿而脩曲曰樓說文屋也下盧古反文字集略云櫓大楯也博雅亦城上樓也)。",
    "T54n2128_074:0787a22_0": "危脆(上魏為反下七歲反廣雅脆弱也說文從肉從危省)。",
    "T54n2128_074:0787a23_0": "捔力(上江岳反廣雅捔挍也)。",
    "T54n2128_074:0787a24_0": "撰集百緣經第一卷(玄應音)",
    "T54n2128_074:0787b01_0": "[穴/(爪*爪)]惰(臾乳反嬾惰之謂也爾雅窳勞也郭璞曰勞苦也多惰窳也)。",
    "T54n2128_074:0787b02_0": "第四卷",
    "T54n2128_074:0787b03_0": "鹿麛(又作麑同莫奚反爾雅鹿牡麚牝麀其子麛麚音加麀音於牛反)。",
    "T54n2128_074:0787b04_0": "第七卷",
    "T54n2128_074:0787b05_0": "塔棖(宅庚反案棖猶柱也浮[圖囗]棖皆是也說文棖材也)。",
    "T54n2128_074:0787b06_0": "出曜經第一卷",
    "T54n2128_074:0787b07_0": "羽寶(宜作葆又作[羽*包]同補道反謂合聚五色羽名為葆也)。",
    "T54n2128_074:0787b08_0": "[口*(一/巾)]嗽(古文[口*集]又作唼同子盍反通俗文入口曰[口*(一/巾)]下又作[口*束*頁]同所角反三蒼嗽吮也通俗文合吸曰欶也)。",
    "T54n2128_074:0787b09_0": "鴟鵂(尺脂反下許牛反爾疋怪鴟舍人曰一名怪鳥一名鵂鶹南陽名鉤鵅也)。",
    "T54n2128_074:0787b10_0": "閃見(字書或作[目*占]同式[白日+(丹、+十)]反說文閃窺頭皃也)。",
    "T54n2128_074:0787b11_0": "[具八+(巢果)]其首(占堯反說文倒首也謂斷首倒懸竿頭肆其辜也字或作梟說文不孝鳥也冬至曰捕梟磔之從鳥頭在木上二形通用也)。",
    "T54n2128_074:0787b13_0": "挻埴(式延反下時力反字林挻柔也今言柔埏也亦擊也和也埴土也黏土曰埴釋名云土黃而細密曰埴膩也如脂之膩也)。",
    "T54n2128_074:0787b15_0": "以杼(又作[竺二+宁]同除呂反說文機緯者即今筬也)。",
    "T54n2128_074:0787b16_0": "毘婆尸(此譯云種種見也)。",
    "T54n2128_074:0787b17_0": "操杖([夕/鹿]勞反說文操把持也操執也)。",
    "T54n2128_074:0787b18_0": "戢在(側立反戢斂也聚也說文戢藏兵器也)。",
    "T54n2128_074:0787b19_0": "第二卷",
    "T54n2128_074:0787b20_0": "蠅噆(子臘反說文噆銜也齧也莊子故蚊[虫*盲]噆膚是也)。",
    "T54n2128_074:0787b21_0": "叩地(苦後反叩擊也)。",
    "T54n2128_074:0787b22_0": "睨翳(還棧反目內白翳病也論文作完湮二形非也)。",
    "T54n2128_074:0787b23_0": "烏鱡(於胡反下又作鰂鯽二形同才勒反埤蒼鷠鰂魚腹中有骨出南海郡背有一骨闊二寸有鬐甚長口中有墨瞋即潠人臨海記云以其懷板含墨故号小史魚也)。",
    "T54n2128_074:0787c01_0": "蟲齲(又作[狂王+禹]同丘禹反說文齲齒蠧之也)。",
    "T54n2128_074:0787c02_0": "靈柩(渠救反小爾雅云棺有屍謂之柩空棺為櫬柩之言究白虎通曰柩之言久也人不復變也)。",
    "T54n2128_074:0787c03_0": "陶河(字冝作掏徒刀反中國言掏河江南言鵜鶘亦曰黎鶘詩草木疏云一名掏河是也鵜亦作鴺郭璞注三蒼音黎又大奚反)。",
    "T54n2128_074:0787c05_0": "白鷺(字書作鶣同來故反白鳥也頭翅背上皆有長翰毛也論文有作[乞*頁][乞*頁]胡骨反)。",
    "T54n2128_074:0787c06_0": "鸛雀(又作雚同古亂反水鳥也將陰兩即鳴也)。",
    "T54n2128_074:0787c07_0": "痱癗(又作[病丙+肥]同蒲罪反下力罪反痱癗小腫也今取其義也)。",
    "T54n2128_074:0787c08_0": "自摑(冝作攫俱縛反攫裂也持也)。",
    "T54n2128_074:0787c09_0": "骨幹(幹同古岸反廣雅幹謂之肋謂脅骨也[骨*(企止+干)]正體)。",
    "T54n2128_074:0787c10_0": "誇無(苦華反通俗文自矜曰誇謚法曰華而無實曰誇也)。",
    "T54n2128_074:0787c11_0": "瘡痍(古文戧刃二形今作創同楚良反說文創傷也下羊之反通俗文體創曰痍頭創曰瘍云)。",
    "T54n2128_074:0787c12_0": "[門@龠]牡(亡後反論文[插臼+(凵@(人*人))]閞下牡也案為牡牝所以封固關令不可開也論文作母非體也)。",
    "T54n2128_074:0787c13_0": "姧宄(古文[宄/心]殳二字同居美反廣疋宄盜也左傳在內曰姧在外曰宄一云亂在內曰宄國語竊寶為宄因宄之財為姧也)。",
    "T54n2128_074:0787c15_0": "[泳永+(止/刖)]浣(子田反下古文澣同胡滿反[泳永+(止/(利禾+舟))]洒也浣濯之也)。",
    "T54n2128_074:0787c16_0": "向法次法(或言法次法向謂無為滅諦為所向有為道諦為能向道諦次滅故名次法依道諦而行亦言如說修行)。",
    "T54n2128_074:0787c18_0": "[止/(利禾+舟)]庌(下五加廣雅庌舍也說文堂下同屋曰廡幽冀之人謂之庌今言廳庌是也)。",
    "T54n2128_074:0787c19_0": "傷惋(烏喚反字略云惋歎驚異也)。",
    "T54n2128_074:0787c20_0": "括括(又作筈同古活反通俗文箭頭曰筈釋名云括會也與弦相會也)。",
    "T54n2128_074:0787c21_0": "憑俟(皮氷反三蒼憑依也下古文竢[來*矣][立*巳]三形同床史反尒疋俟待也)。",
    "T54n2128_074:0787c22_0": "紖繫(又作[糸*也]緣二形同直忍反謂牛鼻繩也廣雅紖索也)。",
    "T54n2128_074:0787c23_0": "纓貫(於精反說文冠系曰纓下士桓反貫穿也論文作孆瑻二形非也)。",
    "T54n2128_074:0787c24_0": "[宋木+喬]客(奇驕反字林[宋木+喬]寄也廣疋[宋木+喬]客也論文作僑高也僑才也僑非此義也)。",
    "T54n2128_074:0788a01_0": "第三卷",
    "T54n2128_074:0788a02_0": "燔燒(又作[炙*番]同扶袁反加火曰燔燔燒也)。",
    "T54n2128_074:0788a03_0": "於罝(古文[(ㄇ@︿)/組]二形同子邪反爾雅兔[(ㄇ@人)/古]謂之[(ㄇ@人)/古]郭璞曰[(ㄇ@人)/且]遮也遮取兔也)。",
    "T54n2128_074:0788a04_0": "潺潺(仕山仕環二反字言潺湲水流皃也)。",
    "T54n2128_074:0788a05_0": "蟄蟲(遲立反說文蟄藏也獸之淺毛若熊羆之屬亦皆蟄也)。",
    "T54n2128_074:0788a06_0": "第四卷",
    "T54n2128_074:0788a07_0": "親款(已作款同口緩反廣疋款愛也蒼頡篇款誠重也說文款意有所欲也)。",
    "T54n2128_074:0788a08_0": "愚憃(丁絳傷恭二反蒼頡解詁云愚無所知也亦鈍也憃愚也)。",
    "T54n2128_074:0788a09_0": "頓躓(都困陟利反頓前覆也躓不利也躓礙也)。",
    "T54n2128_074:0788a10_0": "如孛(又作茀同蒱對反人名也)。",
    "T54n2128_074:0788a11_0": "第五卷",
    "T54n2128_074:0788a12_0": "虎[(口*〡*人)/兀](又作[凹/(依〦)]兕二形同徐姊反山海經兕狀如牛蒼黑色尒疋兕似牛郭璞曰一角青色重千斤說文[(口*口)/凵/儿]如野牛青色象形也)。",
    "T54n2128_074:0788a14_0": "跳趠(達澆反謂懸擲也下勅挍他弔二反遠也)。",
    "T54n2128_074:0788a15_0": "詭嬈(居毀反不實也亦欺誑也字林乃了反三蒼嬈弄也謂嬈擾戲弄)。",
    "T54n2128_074:0788a16_0": "如槩(古代反蒼頡篇槩平斗斛木也江南行此音關中工內反)。",
    "T54n2128_074:0788a17_0": "礧石(韻集音力輩反謂以石投物也今字者城下石擊賊曰礧論文作雷假偕音也)。",
    "T54n2128_074:0788a18_0": "剗治(又作鏟同初眼反廣疋刻削也聲類剗平也)。",
    "T54n2128_074:0788a19_0": "[卑*頁]頭(普米反說文[卑*頁]傾也蒼頡篇不正也廣雅[卑*頁]邪也論文作俾非體也)。",
    "T54n2128_074:0788a20_0": "第七卷",
    "T54n2128_074:0788a21_0": "巡行(冝作循似均反說文循行也仚雅循自也自從也案此亦與巡字略同)。",
    "T54n2128_074:0788a22_0": "不革(古文革[懂重+(巫/十)]諽三形同古核反革更也謂改更也說文獸去毛曰革言治去毛變更之也故字從囗囗為國邑國三十年而法更別取別異之意也囗音韋)。",
    "T54n2128_074:0788a24_0": "蒭槀(古文芻同測俱反下古老反小尒疋云稈謂之蒭所以飤獸曰蒭生曰生蒭謂青槀也說文刈草也蒼頡篇云槀禾稈也論文作蒿非也)。",
    "T54n2128_074:0788b02_0": "第八卷",
    "T54n2128_074:0788b03_0": "譏[山/一/虫](居衣反廣雅譏諫也說文譏誹也下充之反廣疋蚩輕也蒼頡篇蚩相輕侮也諫音[利禾+夾])。",
    "T54n2128_074:0788b04_0": "求賂(力故反謂以財物與人曰賂賂遺也)。",
    "T54n2128_074:0788b05_0": "怨[讚貝+日](側禁反廣疋譖毀也三蒼譖讒也一云傍入曰譖也)。",
    "T54n2128_074:0788b06_0": "泄出(思列反泄溢也發也亦泄漏也)。",
    "T54n2128_074:0788b07_0": "爨之(籀文[〦/(木*缶*木)/火]同七翫反三蒼爨灼也字從臼持缶缶甑也同為竈口[歹*又]以推柴內火字意也[歹*又]音拱也)。",
    "T54n2128_074:0788b08_0": "怗然(字詁今作惵同他頰反廣疋怗靜也謂安靜也亦怗服也)。",
    "T54n2128_074:0788b09_0": "牛湩(竹用都洞二反通俗文乳汁曰湩今江南人亦呼乳為湩)。",
    "T54n2128_074:0788b10_0": "[棠*殳]治(又作[敲高+亭]同文諍丈莖二反謂磨[敲高+亭]也)。",
    "T54n2128_074:0788b11_0": "八篅(示緣反江南行此音又上仙反中國行此音說文判竹圓以盛穀也論文作簞音丹笥也一曰小[竺二+隹]也簞非此用)。",
    "T54n2128_074:0788b13_0": "黔毘(巨炎反國名也)。",
    "T54n2128_074:0788b14_0": "企望(古文[合口+足]國袪豉反通俗文舉踵曰企企亦望也字從止)。",
    "T54n2128_074:0788b15_0": "第九卷",
    "T54n2128_074:0788b16_0": "培的(蒱來反培垣也擁隄土也此應作埻的諧尹反通俗文射堋曰埻埻中曰的)。",
    "T54n2128_074:0788b17_0": "第十卷",
    "T54n2128_074:0788b18_0": "駏驉(巨虛二音似騾而小牛馬子也)。",
    "T54n2128_074:0788b19_0": "穄粟(子裔反說文摖糜也似黍而不粘者關西謂之麋麋音亡皮反)。",
    "T54n2128_074:0788b20_0": "[勞力+豆]豆(又作蹽橯二形同勒刀反通俗文野豆謂之[勞力+豆]豆也形如大豆而小色黃野生引蔓也)。",
    "T54n2128_074:0788b21_0": "如笮(側格反案笮猶[猒/土]也今笮出汁也說文笮迫也)。",
    "T54n2128_074:0788b22_0": "搋須(勅佳反又勅皆二反人名也)。",
    "T54n2128_074:0788b23_0": "第十一卷",
    "T54n2128_074:0788b24_0": "右捽(存沒反說文手持頭髮曰捽捽亦擊也)。",
    "T54n2128_074:0788c01_0": "擬我(魚理反字書擬向也說文擬北也度也論文作俟非之也)。",
    "T54n2128_074:0788c02_0": "六物(一僧伽梨二欝多羅僧三安多會四鉢多羅五尼師壇六針筒也)。",
    "T54n2128_074:0788c03_0": "鼾聲(下旦反說文臥息聲也字苑呼于反江南行此音)。",
    "T54n2128_074:0788c04_0": "[月*目]蟲(字林千余反通俗文肉中蟲謂之[月*且]蠅乳肉中也論文作蛆子余反蝍蛆也)。",
    "T54n2128_074:0788c05_0": "第十二卷",
    "T54n2128_074:0788c06_0": "孜汲(子辭反下居及反廣疋孜汲遽也說文汲汲急行也)。",
    "T54n2128_074:0788c07_0": "耳錘(直偽反方言錘重也)。",
    "T54n2128_074:0788c08_0": "援盾(禹煩反下食尹反援引也攀援也盾排也)。",
    "T54n2128_074:0788c09_0": "拼直(補耕反謂彈繩墨為拼也)。",
    "T54n2128_074:0788c10_0": "第十四卷",
    "T54n2128_074:0788c11_0": "頷車(又作[(甬用+?)*頁]同胡感反[(厂一)*臣*頁]下也釋名頷含也口含物之車也或曰輔車其骨強所以輔持口也或曰牙車牙所載也或言頰車亦所載頰也凡繫於車者皆取在下載上物也俗名[盍*頁]車音公盍反吳會曰頷[古*頁][古*頁]苦姑反論文或作[車*頁]也)。",
    "T54n2128_074:0788c13_0": "小凷(古文作[凵@士]今作塊同苦對反尒疋塊堛也土塊也結士也堛音普逼反)。",
    "T54n2128_074:0788c14_0": "躓礙(音致通俗文事不利曰躓限至曰礙)。",
    "T54n2128_074:0788c15_0": "第十五卷",
    "T54n2128_074:0788c16_0": "左衽(而[冗*鳥]反蒼頡解詁云謂裳際所及交列者也或云衣衿也一名袟音跌也)。",
    "T54n2128_074:0788c17_0": "劒桴(扶流反十六大國名也)。",
    "T54n2128_074:0788c18_0": "葵藿(呼郭反葵葉也隨日者也豆藿等皆是也)。",
    "T54n2128_074:0788c19_0": "誣笑(武于反說文誣加言也亦欺也以惡取善曰誣)。",
    "T54n2128_074:0788c20_0": "蹶躓(巨月居月二反說文僵蹶也僵臥也廣疋躓蹋也頓也)。",
    "T54n2128_074:0788c21_0": "第十六卷",
    "T54n2128_074:0788c22_0": "迦藍浮王(或作迦利王或言歌利王正言羯利王此云鬪諍王)。",
    "T54n2128_074:0788c23_0": "杼船(時汝除呂二反廣雅杼舀泄出也舀音弋沼反[戀心+廾]舀也[戀心+廾]音九万反說文[戀心+廾]杼漏之也)。",
    "T54n2128_074:0788c24_0": "第十七卷",
    "T54n2128_074:0789a01_0": "博掩(博戲也用六箸六棊謂之六博掩圍棊也綦文云撲掩跳踐戲也俗謂之射意一曰射數又博戲掩取財物也)。",
    "T54n2128_074:0789a02_0": "缹煮(方婦反字書少汁煑曰無火熟曰煑)。",
    "T54n2128_074:0789a03_0": "頑魯(力古反論語參也魯孔安國曰魯鈍也論文作鹵非體也)。",
    "T54n2128_074:0789a04_0": "第十八卷",
    "T54n2128_074:0789a05_0": "黤黮(烏感反他感反蒼頡篇黮深黑不明也說文青黑)。",
    "T54n2128_074:0789a06_0": "如圈(末晚反蒼頡篇圈檻類也說文養畜閇也閑闌也)。",
    "T54n2128_074:0789a07_0": "澆灒(又作[口*戔]濺二形同子且反說文水汙灑也史記以五步之內以頸血濺大王衣作濺字)。",
    "T54n2128_074:0789a08_0": "第十九卷",
    "T54n2128_074:0789a09_0": "梁棧(三蒼作碊同仕諫反說文棧棚也通俗文板閣曰棧也)。",
    "T54n2128_074:0789a10_0": "搦箭(又作[敲高+弱]同女卓女革二反搦捉也說文搦按也)。",
    "T54n2128_074:0789a11_0": "泓然(一宏反都盡也說文泓下深大也今取其義也)。",
    "T54n2128_074:0789a12_0": "謾誕(莫官反下達坦反說文謾欺也不信也誕大也不實也)。",
    "T54n2128_074:0789a13_0": "賢愚經第一卷玄應撰",
    "T54n2128_074:0789a14_0": "懇惻(古文[言*昆]同口很反通俗文至誠曰懇懇亦堅忍也下古文[則/心]同楚力反廣雅惻悲也說文惻痛也)。",
    "T54n2128_074:0789a15_0": "剜炙(烏桓反謂以刀決肉曰[剜夗+死]炙灼也灼[埶/火]也)。",
    "T54n2128_074:0789a16_0": "王薨(呼弘反廣雅薨凶也釋名大夫曰卒諸侯曰薨亦頓壞也白虎通曰崩薨皆周制也)。",
    "T54n2128_074:0789a17_0": "僉然(此廉反尒雅僉咸皆也方言自關而東王國之都謂皆為僉也)。",
    "T54n2128_074:0789a18_0": "悒悒(於急反字林悒悒不安也蒼頡篇悒悒不舒之貌也)。",
    "T54n2128_074:0789a19_0": "口噤(古文唫同渠錦反噤閉也通俗文口不開曰噤是)。",
    "T54n2128_074:0789a20_0": "諺言(宜箭反說文傳言也謂傳世常言也)。",
    "T54n2128_074:0789a21_0": "昞著(古文昺苪二形今作炳同碧皿反廣雅[日/西]明也)。",
    "T54n2128_074:0789a22_0": "第三卷",
    "T54n2128_074:0789a23_0": "俛仰(無辯反俛低頭也言閔默不已也)。",
    "T54n2128_074:0789a24_0": "澡盥(古[宋木+緩]反說文澡手也凡盥洗者亦曰盥也字從臼水臨皿上也臼音居六反兩手奉物也)。",
    "T54n2128_074:0789b01_0": "斠格(今作角同古學反角試也角力也格量度也字從木)。",
    "T54n2128_074:0789b02_0": "釁張(義鎮反尒雅頒屬獸曰釁郭璞曰言自奮迅也謂氣體所頒)。",
    "T54n2128_074:0789b03_0": "亘川(歌鄧反詩云亘之秬[禾*不]箋云亘遍也亦意之也)。",
    "T54n2128_074:0789b04_0": "[月*已]脆(清歲反說文少血易斷也廣疋脆弱也亦愞也經文作[月*巽]饌二形非體也)。",
    "T54n2128_074:0789b05_0": "騰羨(徒登反說文騰傳也騰亦乘也廣雅騰奔也傳音知戀反謂傳處卸驛也)。",
    "T54n2128_074:0789b06_0": "第四卷",
    "T54n2128_074:0789b07_0": "眩[睅干+月](胡遍反莫報反國語有眩[睅干+月]之疾賈逵曰眩[睅干+月]顛[睅干+月]也)。",
    "T54n2128_074:0789b08_0": "叵我(普我反謂搖動不安也經文作距哦或作[山*叵]峨皆非也)。",
    "T54n2128_074:0789b09_0": "為[腔工+隹](呼各反說文肉羹也謂有菜曰羹無菜曰[榷木+目]也)。",
    "T54n2128_074:0789b10_0": "厭[怡台+亥](胡代反通俗文患愁曰[怡台+亥][怡台+亥]亦苦也恨也今猶言患[怡台+亥]以有所苦也)。",
    "T54n2128_074:0789b11_0": "激切(公的反感也楚辭或清激事無所通王逸曰激感也)。",
    "T54n2128_074:0789b12_0": "如掊(蒲交反通俗文手把曰掊字從手咅聲經文作刨近字也咅音妨走反)。",
    "T54n2128_074:0789b13_0": "[卄/毦]衣(而容反字林毛[罽厂]也纂文云[卄/毦]以毛為飾也)。",
    "T54n2128_074:0789b14_0": "搔蛘(桑勞反說文搔刮也搔亦抓也經文作瘙桑到反疥也下餘掌反說文搔蛘不搔是也字從虫從羊今皆作癢經文作痒似羊反字林痒病名也痒非此義也)。",
    "T54n2128_074:0789b16_0": "第五卷",
    "T54n2128_074:0789b17_0": "癎病(核間反聲類小兒瘨也說文風病也)。",
    "T54n2128_074:0789b18_0": "倱伅(又作混伅同胡損徒損反通俗文大而無形曰倱伅也)。",
    "T54n2128_074:0789b19_0": "第七卷",
    "T54n2128_074:0789b20_0": "妐言(七容反釋名云妐者言是已所敬見之妐妐自齊肅也)。",
    "T54n2128_074:0789b21_0": "鎮殺(陟陣反說文鎮壓也經文作填音田填非此義也)。",
    "T54n2128_074:0789b22_0": "忠恪(古文愙同苦各反尚書恪謹天命孔安國曰恪敬也字林恪恭也)。",
    "T54n2128_074:0789b23_0": "銜穗(凡作[采木+禾]同辭醉反說文禾成秀人所收者也)。",
    "T54n2128_074:0789b24_0": "橋宕(徒浪反宕猶上也高昌人語之訛耳)。",
    "T54n2128_074:0789c01_0": "罔然(古文[(ㄇ@儿)/亡][ㄇ@儿]二形同無往反罔罔然無知意也亦惶遽之貌也經文從心作惘近字)。",
    "T54n2128_074:0789c02_0": "[囟乂+人]上(古又胴[月*宰]二形同先進先恣二及說文頭會[土*(巢果+(囗@乂))]蓋也頟空也經文作顋未見所出)。",
    "T54n2128_074:0789c03_0": "第八卷",
    "T54n2128_074:0789c04_0": "[口/(百日+回)]苗(靡驕反謂未成也蒼頡篇禾之未秀者曰苗今取其義此應俗語耳宜作規摹謂未施釆者用土木等為知摹也)。",
    "T54n2128_074:0789c06_0": "析體(思狄反析猶分析也字從木從斤謂以斤分木為析也今俗作皆從[后口+┬]也)。",
    "T54n2128_074:0789c07_0": "覈身(胡革反覈礙也經文作檄口的反檄擊檄非此義也)。",
    "T54n2128_074:0789c08_0": "第九卷",
    "T54n2128_074:0789c09_0": "卓犖(力角反謂奇異也)。",
    "T54n2128_074:0789c10_0": "騷騷(蘇勞反說文騷擾也又摩馬也亦大疾也字從馬經文從手作搔非體也)。",
    "T54n2128_074:0789c11_0": "[嗇*欠]然(所力反埤蒼恐懼也通俗文小怖曰[嗇*欠]也)。",
    "T54n2128_074:0789c12_0": "第十卷",
    "T54n2128_074:0789c13_0": "勦子(仕交反便捷也謂勁速勦健也說文作[(魅ㄙ)未+堯]廣疋[(魅ㄙ)未+堯]捷也聲類[(魅ㄙ)未+堯]疾也)。",
    "T54n2128_074:0789c14_0": "挫捩(祖臥反挫折也謂折其鋒也說文挫摧也捩音力結反也)。",
    "T54n2128_074:0789c15_0": "麼小(莫可反細小曰麼經文作尛近字也)。",
    "T54n2128_074:0789c16_0": "釵股(楚隹公戶反脛本曰股取其義也)。",
    "T54n2128_074:0789c17_0": "繼邁(古帝莫敗反繼續也邁往也謂相續而往也)。",
    "T54n2128_074:0789c18_0": "咆哮(蒲交呼交反說文咆噑也哮驚也亦大怒也)。",
    "T54n2128_074:0789c19_0": "第十一卷",
    "T54n2128_074:0789c20_0": "[怡台+勺]惕(之若恥擊反[怡台+勺]憂懼也亦痛也惕愁也亦憂也)。",
    "T54n2128_074:0789c21_0": "第十二卷",
    "T54n2128_074:0789c22_0": "孤焭(古文惸榮二形同巨營反榮單也無兄弟曰榮也謂焭焭然也)。",
    "T54n2128_074:0789c23_0": "施[(ㄇ@人)/古](孤戶反易云結繩為[(ㄇ@人)/古]以畋以漁[(ㄇ@人)/古][絅口+乂]也經文或作[(ㄇ@人)/且]子邪反[(ㄇ@人)/且]亦[絅口+乂]也二形隨作也)。",
    "T54n2128_074:0789c24_0": "[番*去]比(補丹反字林[番*去]部也亦[番*去]類也經文作般假借非體也)。",
    "T54n2128_074:0790a01_0": "渰水(乙釤反謂搵人水中也渰沒也)。",
    "T54n2128_074:0790a02_0": "第十三卷",
    "T54n2128_074:0790a03_0": "斒斕(又作斑玢二形同補間反下又作[敲高+(米/舛)]同力寒盧間二反埤蒼文貌也文章成謂之斒斕經文作斑蘭非體也)。",
    "T54n2128_074:0790a04_0": "健辟(脾伇反謂便辟揵勇也)。",
    "T54n2128_074:0790a05_0": "第十四卷",
    "T54n2128_074:0790a06_0": "廁圂(胡困反釋名云廁言人雜廁在上也或曰圂言溷濁也或曰清言至穢處宜當修治潔清也)。",
    "T54n2128_074:0790a07_0": "摒譡(卑政都浪又謂掃除也廣雅摒除也)。",
    "T54n2128_074:0790a08_0": "[彰章+青]然(又作靖竫姘靜四形同自井反謂安定也息也亦無聲曰靜說文[彰章+青]清飾也[彰章+青]潔之也)。",
    "T54n2128_074:0790a09_0": "腹潰(古文殨同胡對反說文潰漏也亦旁決曰潰也)。",
    "T54n2128_074:0790a10_0": "趒牆(他弔反跳躑也韻集趒越也經作超非體也)。",
    "T54n2128_074:0790a11_0": "蜂虫(又作螽同疋凶反或作香虫說文螫人者經文作乘此應誤也應作香經中有作香虫螫音釋)。",
    "T54n2128_074:0790a12_0": "弈奕(余石反弈弈光明之德也廣雅奕盛也字體從大經文從廾作弈愽奕也亦非字體廾音巨凶反)。",
    "T54n2128_074:0790a13_0": "第十五卷",
    "T54n2128_074:0790a14_0": "種[示*夷](一本作稷)。",
    "T54n2128_074:0790a15_0": "利躓(古文[執/足]躓二形今作疐同陟利反通俗文不利曰躓限至曰礙也)。",
    "T54n2128_074:0790a16_0": "第十六卷",
    "T54n2128_074:0790a17_0": "財賄(古文[貝*每]同呼罪反財貨曰賄賄亦財也通俗文財帛曰賄周禮通貨賄鄭玄曰金玉曰貨布帛曰賄)。",
    "T54n2128_074:0790a18_0": "蠱道(公戶反聲類弋者反謂行虫毒也)。",
    "T54n2128_074:0790a19_0": "[賒示+未]貰(始遮反下時夜反說文貰買也貰貸也廣疋貰賖也)。",
    "T54n2128_074:0790a20_0": "陶演(徒刀反詩云憂心且陶陶暢也暢達也)。",
    "T54n2128_074:0790a21_0": "荼迦(直加反經文從足作[跳兆+茶]非也)。",
    "T54n2128_074:0790a22_0": "僧伽羅剎集三卷(序)慧琳撰",
    "T54n2128_074:0790a23_0": "巨縆(下亘恒反楚辭縆急張弦也說文糸也從糸恒聲也)。",
    "T54n2128_074:0790a24_0": "僧伽跋撜(盤鉢反下音澄楚語西國僧名也)。",
    "T54n2128_074:0790b01_0": "上卷",
    "T54n2128_074:0790b02_0": "[打丁+忽]猥(上宗董反考聲[打丁+忽]都也攝也廣雅[宋木+取]皆也結也說文聚束也從手忽聲下煨賄反)。",
    "T54n2128_074:0790b03_0": "躇步(上佇猪反博雅云躊躇猶豫也考聲云不即行也古今正字從足著聲)。",
    "T54n2128_074:0790b04_0": "麁獷(下古猛反集訓云獷犬惡不可附近也說文從犬廣聲)。",
    "T54n2128_074:0790b05_0": "麋鹿(下靡碑反說文麋鹿屬也冬至曰解角從鹿米聲也)。",
    "T54n2128_074:0790b06_0": "這入(上言件反字書云這迎也文字典說從辵言聲也)。",
    "T54n2128_074:0790b07_0": "僂曲(冘良主反杜注左傳傴僂身曲也說文[(虺兀+元)虫+王]也從人寠省聲經從疒作瘻非也)。",
    "T54n2128_074:0790b08_0": "顰蹙(下酒育反左傳云蹙促也廣雅云急也迫也考聲聚也文字典說從足戚聲經從頁作[(厂@(止/少/足))*頁]非也)。",
    "T54n2128_074:0790b09_0": "為枕(下針荏反說文枕臥時頭廌也從木冘聲也)。",
    "T54n2128_074:0790b10_0": "中卷",
    "T54n2128_074:0790b11_0": "木柵(下初革反說文柵編竪木也從木冊聲冊字象形經作柵俗字也)。",
    "T54n2128_074:0790b12_0": "彼塹(下妾艷反考聲云長坑也)。",
    "T54n2128_074:0790b13_0": "為鎧(下開愛反說文鎧甲也從金豈聲)。",
    "T54n2128_074:0790b14_0": "跱立(上持里反說文跱行步不前也尒雅室中行也或作峙從足寺聲也)。",
    "T54n2128_074:0790b15_0": "頸短(下端管反說文不長也蒼頡篇促也從矢從豆經從手作[打丁+豆]非也)。",
    "T54n2128_074:0790b16_0": "憺怕(上談濫反顧野王云憺恬靜也王逸注楚辭云憺安也文字典說從心詹聲下普白反廣雅云怕靜也說文怕無為也從心白聲經從水作淡泊非也)。",
    "T54n2128_074:0790b18_0": "蔭葢(上邑禁反國語云木有枝葉猶庇蔭人也說文草陰地也從艸陰聲也下葛[卄/又]反尚書云葢掩也考聲覆也苫也從艸盇聲也)。",
    "T54n2128_074:0790b20_0": "雲曀(下伊計反爾疋云陰而風為曀也文字典說從日壹聲也)。",
    "T54n2128_074:0790b21_0": "煒煒(為委反說文煒盛明也從火韋聲經文作韑非也)。",
    "T54n2128_074:0790b22_0": "有皺(下側救反文字典說皺皮寬也聚也從芻皮聲經作[皮*(刃/一/刃/一)]俗字也)。",
    "T54n2128_074:0790b23_0": "眼[目*夾](下子葉反說文[目*夾]目傍毛也蒼頡篇眥毛也從目夾聲經作[曷*妄]俗字也)。",
    "T54n2128_074:0790b24_0": "瘡痍(下以脂反周易云痍傷也說文從疒夷聲也)。",
    "T54n2128_074:0790c01_0": "鶡鵯(上寒葛反郭注山海經云鶡似雉而大青色有毛角鬪一死乃止漢書音義鶡一名蘇以其尾為武士帽也古今正字云鶡鷄出上黨從鳥曷聲下俾彌反郭注爾雅云鴉烏也小而多腹下白者江東呼為鵯烏也形聲字也)。",
    "T54n2128_074:0790c03_0": "羯鞞(上居謁反梵語也經作羯非之也)。",
    "T54n2128_074:0790c04_0": "垂埵(下都果反考聲埵高也其形高故以為名也說文從去垂聲經從王作瑤音姚非)。",
    "T54n2128_074:0790c05_0": "傭[骨*坒](上寵龍反郭注爾雅傭齊等也說文均直也從人庸聲下鼙米反文字典說云[月*坒]股外也從骨坒聲或作髀經從肉作[月*庸]髀並俗字也)。",
    "T54n2128_074:0790c07_0": "[跳兆+專]腸(上遄兖反字書云[跳兆+專]謂腓膓也古今正字從足耑聲或作腨字腓音扶非反)。",
    "T54n2128_074:0790c08_0": "蝡動(上閏準反考聲云無足曰蝡有足曰蟲也說文從虫耎聲也)。",
    "T54n2128_074:0790c09_0": "下卷",
    "T54n2128_074:0790c10_0": "眾刺(下此漬反方言凡草木刺人謂之刺也說文云剌直傷也從刀朿聲也)。",
    "T54n2128_074:0790c11_0": "鴦崛[髟/(罩卓+万)](上鞅鄉反下慢斑反梵語經作[髟/目]非也)。",
    "T54n2128_074:0790c12_0": "傾俹(下鵶駕反字書云俹倚也文字典說從人亞聲)。",
    "T54n2128_074:0790c13_0": "脚躡(下黏輒反廣雅云履躡也謂機下足所履之躡也蒼頡篇躡蹀也說文躡蹈也從足聶聲也)。",
    "T54n2128_074:0790c14_0": "齧脣(上研結反禮記云無齧骨說文齧噬也從齒[丰*刀]聲[丰*刀]音苦八反)。",
    "T54n2128_074:0790c15_0": "霹靂(上匹覓反下靈的反文字典說云霹靂大雷擊物也從雨辟歷皆聲也經從石作礔礰俗字也)。",
    "T54n2128_074:0790c16_0": "[酓*欠]此味(上邑錦反說文[酓*欠][酓*欠]也從次酓聲歠音川悅反經從肉作肷非也古文奇作[今/水]也)。",
    "T54n2128_074:0790c17_0": "三厜(醉唯反爾雅音才規反郭注云山峯頭巉嵒也韻詮云厜者山巔之狀也從厂厂音漢經從[爿〡+厂]非)。",
    "T54n2128_074:0790c18_0": "睥睨(上普計反倪計反禮記脾睨視之猶以為遠也說文邪視也從目卑兒皆聲也經從人作俾倪非之也)。",
    "T54n2128_074:0790c19_0": "鐙明(上得滕反漢書云夜棖燈燭蘭[高/曰]所燃火也通用從火作燈文字典說從金登聲也)。",
    "T54n2128_074:0790c20_0": "摩鍮羅(鍮音他婁反梵語也)。",
    "T54n2128_074:0790c21_0": "菀莚(上於遠反下以旃反假借字也若取字義即乖經意案菀莚地褥也即儛莚也俗呼為地衣毛錦是也經作綩蠕字體文義俱乖今不從後傳寫者冝從草之也)。",
    "T54n2128_074:0790c23_0": "韁絆(上居良反集訓云韁馬緤繫馬繩也說文作繮形聲字也從革畺聲下般漫反說文絆馽也馽音知立反從系半聲經從革作靽非也)。",
    "T54n2128_074:0791a01_0": "懊惱(上隩浩反下猱老反考聲云懊惱痛恨也集訓云心內結怨也經作憹俗用非也)。",
    "T54n2128_074:0791a02_0": "阿儵(啇陸反梵語不切也正梵音輸迦居云無憂王古譯名阿育王)。",
    "T54n2128_074:0791a03_0": "一切經音義卷第七十四"
}