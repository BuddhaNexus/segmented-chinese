[
    {
        "source_sentence": "顯揚聖教論卷第七",
        "from": "T31n1602_007:0511c22_0",
        "context_with_next_sentence": true
    },
    {
        "source_sentence": "無著菩薩造",
        "from": "T31n1602_007:0511c24_0",
        "context_with_next_sentence": true
    },
    {
        "source_sentence": "三藏法師玄奘奉　詔譯",
        "from": "T31n1602_007:0511c25_0",
        "context_with_next_sentence": true
    },
    {
        "source_sentence": "3攝淨義品第二之三論曰：",
        "from": "T31n1602_007:0511c27_2",
        "context_with_next_sentence": true
    },
    {
        "source_sentence": "學十二種分別者，一差別分別、二生起分別、三轉異分別、四能治所治分別、五能引勝生定勝分別、六順法分別、七補特伽羅分別、八下中上分別、九瑜伽分別、十作意分別、十一引發分別、十二問答分別。",
        "from": "T31n1602_007:0512a02_15",
        "context_with_next_sentence": true
    },
    {
        "source_sentence": "差別分別者，謂分別三學差別。",
        "from": "T31n1602_007:0512a03_13",
        "context_with_next_sentence": true
    },
    {
        "source_sentence": "增上戒學差別者，如經中說：",
        "from": "T31n1602_007:0512a04_7",
        "context_with_next_sentence": true
    },
    {
        "source_sentence": "若諸比丘尸羅成就住，守別解脫律儀，軌則所行悉皆具足，於微細罪深見怖畏，受學學處，名具戒者。",
        "from": "T31n1602_007:0512a06_13",
        "context_with_next_sentence": true
    },
    {
        "source_sentence": "此中尸羅成就住者，謂於所受學處，身業無犯、語業無犯，不破不穴，如是尸羅成就住。",
        "from": "T31n1602_007:0512a08_19",
        "context_with_next_sentence": true
    },
    {
        "source_sentence": "守別解脫律儀者，謂七眾尸羅名別解脫律儀。",
        "from": "T31n1602_007:0512a10_1",
        "context_with_next_sentence": true
    },
    {
        "source_sentence": "即此尸羅眾差別故，建立多種律儀。",
        "from": "T31n1602_007:0512a10_17",
        "context_with_next_sentence": true
    },
    {
        "source_sentence": "此中義者，唯依比丘律儀相說。",
        "from": "T31n1602_007:0512a11_11",
        "context_with_next_sentence": true
    },
    {
        "source_sentence": "是名守別解脫律儀。",
        "from": "T31n1602_007:0512a12_1",
        "context_with_next_sentence": true
    },
    {
        "source_sentence": "軌則具足者，謂或於威儀、或於所作、或於方便修善品中軌則具足，隨順世間、不違世間，隨順毘柰耶、不違毘柰耶。",
        "from": "T31n1602_007:0512a15_11",
        "context_with_next_sentence": true
    },
    {
        "source_sentence": "云何於威儀中軌則具足隨順不違世間及毘柰耶？",
        "from": "T31n1602_007:0512a17_3",
        "context_with_next_sentence": true
    },
    {
        "source_sentence": "謂若是時是處應行，及如是應行，即於是時是處如是正行，不為世間訶責譏毀，及不為聰慧正至善人、同法者、持律者、學律者訶責譏毀。",
        "from": "T31n1602_007:0512a20_4",
        "context_with_next_sentence": true
    },
    {
        "source_sentence": "如行，住坐臥亦如是知。",
        "from": "T31n1602_007:0512a20_15",
        "context_with_next_sentence": true
    },
    {
        "source_sentence": "云何於所作中軌則具足隨順不違世間及毘柰耶？",
        "from": "T31n1602_007:0512a22_3",
        "context_with_next_sentence": true
    },
    {
        "source_sentence": "謂著衣服、大小便利、用水齒木、入村乞食、迴還受用、洗鉢安置、洗足敷具。",
        "from": "T31n1602_007:0512a23_17",
        "context_with_next_sentence": true
    },
    {
        "source_sentence": "又復略作鉢業衣，及餘所有如法作業，是名所作。",
        "from": "T31n1602_007:0512a24_18",
        "context_with_next_sentence": true
    },
    {
        "source_sentence": "如其所應，若是時是處應作，及如是應作，即於是時是處如是正作，不為世間訶責譏毀，及不為聰慧正至善人、同法者、持律者、學律者訶責譏毀，是名於所作中軌則具足隨順不違世間及毘柰耶。",
        "from": "T31n1602_007:0512a29_7",
        "context_with_next_sentence": true
    },
    {
        "source_sentence": "云何於方便修善品中軌則具足隨順不違世間及毘奈耶？",
        "from": "T31n1602_007:0512b02_6",
        "context_with_next_sentence": true
    },
    {
        "source_sentence": "謂讀誦經典和敬師長，修承事業瞻侍疾患，互起慈心與欲宣說，方便修習請問聽法精勤無墮，於諸聰慧同梵行者躬自供事，獎勸他人修行善品，及為宣說深妙之法，入靜密處結加趺坐。",
        "from": "T31n1602_007:0512b06_12",
        "context_with_next_sentence": true
    },
    {
        "source_sentence": "諸如是等及餘善法，是名方便修諸善品。",
        "from": "T31n1602_007:0512b07_11",
        "context_with_next_sentence": true
    },
    {
        "source_sentence": "如是於方便修習如所說善品中，若是時是處應修，及如是應修，即於是時是處如是正修。",
        "from": "T31n1602_007:0512b09_12",
        "context_with_next_sentence": true
    },
    {
        "source_sentence": "由如是修故，不為世間訶責譏毀，及不為聰慧正至善人、同法者、持律者、學律者訶責譏毀，是名方便修善品中軌則具足隨順不違世間及毘柰耶。",
        "from": "T31n1602_007:0512b12_17",
        "context_with_next_sentence": true
    },
    {
        "source_sentence": "若如是相軌則具足，是名軌則具足。",
        "from": "T31n1602_007:0512b13_15",
        "context_with_next_sentence": true
    },
    {
        "source_sentence": "所行具足者，謂五處非比丘所行。",
        "from": "T31n1602_007:0512b14_14",
        "context_with_next_sentence": true
    },
    {
        "source_sentence": "何等為五？",
        "from": "T31n1602_007:0512b14_19",
        "context_with_next_sentence": true
    },
    {
        "source_sentence": "一唱令家、二婬女家、三酤酒家、四王宮、五旃荼羅羯耻那家；",
        "from": "T31n1602_007:0512b16_7",
        "context_with_next_sentence": true
    },
    {
        "source_sentence": "及如來餘所制不應行處。",
        "from": "T31n1602_007:0512b16_18",
        "context_with_next_sentence": true
    },
    {
        "source_sentence": "除此餘是所行。",
        "from": "T31n1602_007:0512b17_6",
        "context_with_next_sentence": true
    },
    {
        "source_sentence": "如是以時行無過處，是名所行具足。",
        "from": "T31n1602_007:0512b18_3",
        "context_with_next_sentence": true
    },
    {
        "source_sentence": "於微細罪深見怖畏者，謂犯小隨小學處，犯已可出者，皆名微細罪。",
        "from": "T31n1602_007:0512b20_10",
        "context_with_next_sentence": true
    },
    {
        "source_sentence": "復次若犯已少用功出者，名微細罪。",
        "from": "T31n1602_007:0512b21_7",
        "context_with_next_sentence": true
    },
    {
        "source_sentence": "若於此中深見怖畏，謂勿令我因此犯故便不堪任得所未得、悟所未悟、證所未證，勿復令我墮於惡趣起惡趣行，勿復令我後自悔責，勿為大師、諸天、聰慧同梵行者以法訶責，又勿令我惡名稱等流布十方。",
        "from": "T31n1602_007:0512b26_1",
        "context_with_next_sentence": true
    },
    {
        "source_sentence": "因見如是現法後法不可樂事，深生怖懼，為如是故，於小隨小學處乃至命難因緣終不故犯。",
        "from": "T31n1602_007:0512b28_3",
        "context_with_next_sentence": true
    },
    {
        "source_sentence": "設復失念或時犯已，疾疾悔過如法而出。",
        "from": "T31n1602_007:0512b29_2",
        "context_with_next_sentence": true
    },
    {
        "source_sentence": "如是名為於微細罪深見怖畏。",
        "from": "T31n1602_007:0512b29_15",
        "context_with_next_sentence": true
    },
    {
        "source_sentence": "受學學處者，謂先受別解脫律儀時，由白四羯磨受具足故，略已得聞學處體性；",
        "from": "T31n1602_007:0512c02_15",
        "context_with_next_sentence": true
    },
    {
        "source_sentence": "及於別解脫經所說過一百五十學處唯自誓受，我當盡學一切學處；",
        "from": "T31n1602_007:0512c04_7",
        "context_with_next_sentence": true
    },
    {
        "source_sentence": "復從鄔波柁耶、阿遮利耶，及諸共談論者、互問難者、數習近者、善同意者所數數聞已；",
        "from": "T31n1602_007:0512c06_6",
        "context_with_next_sentence": true
    },
    {
        "source_sentence": "又半月半月聞說別解脫經。",
        "from": "T31n1602_007:0512c06_18",
        "context_with_next_sentence": true
    },
    {
        "source_sentence": "由如是受一切學處故，名得別解脫律儀。",
        "from": "T31n1602_007:0512c07_17",
        "context_with_next_sentence": true
    },
    {
        "source_sentence": "從是已後，於諸所善學處無有毀犯，設有毀犯即如法出。",
        "from": "T31n1602_007:0512c09_4",
        "context_with_next_sentence": true
    },
    {
        "source_sentence": "若於先所誓受學處不善不達者，應如先所受，復於鄔波柁耶、阿遮利耶等所數數請問聽受令善達解，如尊所說不增不減善修學，已又無倒受持若文若義，如是名為受學學處。",
        "from": "T31n1602_007:0512c13_5",
        "context_with_next_sentence": true
    },
    {
        "source_sentence": "如是廣說尸羅律儀差別已。",
        "from": "T31n1602_007:0512c14_11",
        "context_with_next_sentence": true
    },
    {
        "source_sentence": "若略說彼義者，謂此中薄伽梵以三種相顯了戒蘊，一無失壞相、二自體相、三自體功德相。",
        "from": "T31n1602_007:0512c16_14",
        "context_with_next_sentence": true
    },
    {
        "source_sentence": "此中如前所說尸羅成就住者，此顯尸羅律儀無失壞相。",
        "from": "T31n1602_007:0512c17_18",
        "context_with_next_sentence": true
    },
    {
        "source_sentence": "次言守別解脫律儀者，此顯自體相。",
        "from": "T31n1602_007:0512c18_15",
        "context_with_next_sentence": true
    },
    {
        "source_sentence": "復言軌則所行悉具足者，此顯如所受別解脫律儀觀他增上功德名稱相。",
        "from": "T31n1602_007:0512c20_9",
        "context_with_next_sentence": true
    },
    {
        "source_sentence": "何以故？",
        "from": "T31n1602_007:0512c20_13",
        "context_with_next_sentence": true
    },
    {
        "source_sentence": "由他見此軌則所行具足相故，未信者信、已信者增長。",
        "from": "T31n1602_007:0512c21_18",
        "context_with_next_sentence": true
    },
    {
        "source_sentence": "由未信者依此信故，心無輕毀、無惡名聞。",
        "from": "T31n1602_007:0512c22_17",
        "context_with_next_sentence": true
    },
    {
        "source_sentence": "若不爾者，雖具足尸羅，由越軌則所行故，則無觀他增上德稱。",
        "from": "T31n1602_007:0512c24_5",
        "context_with_next_sentence": true
    },
    {
        "source_sentence": "若翻於此，則無過失。",
        "from": "T31n1602_007:0512c24_15",
        "context_with_next_sentence": true
    },
    {
        "source_sentence": "後言於微細罪深見怖畏受學學處者，此顯觀自增上功德名稱相。",
        "from": "T31n1602_007:0512c26_5",
        "context_with_next_sentence": true
    },
    {
        "source_sentence": "何以故？",
        "from": "T31n1602_007:0512c26_9",
        "context_with_next_sentence": true
    },
    {
        "source_sentence": "雖復軌則所行具足故得觀他增上功德名稱，然毀尸羅已，由此因緣，或生惡趣，或不堪任得所未得、悟所未悟、證所未證。",
        "from": "T31n1602_007:0512c29_4",
        "context_with_next_sentence": true
    },
    {
        "source_sentence": "若能於微細罪尚見怖畏，何況上品。",
        "from": "T31n1602_007:0513a01_2",
        "context_with_next_sentence": true
    },
    {
        "source_sentence": "又受學學處，由此因緣，身壞命終生於善趣，又復堪任得所未得、悟所未悟、證所未證。",
        "from": "T31n1602_007:0513a03_1",
        "context_with_next_sentence": true
    },
    {
        "source_sentence": "以是緣故，名尸羅律儀觀自增上功德名稱相。",
        "from": "T31n1602_007:0513a04_2",
        "context_with_next_sentence": true
    },
    {
        "source_sentence": "復次此中薄伽梵顯三種尸羅性：",
        "from": "T31n1602_007:0513a05_13",
        "context_with_next_sentence": true
    },
    {
        "source_sentence": "一受尸羅性、二出離尸羅性、三修習尸羅性。",
        "from": "T31n1602_007:0513a06_15",
        "context_with_next_sentence": true
    },
    {
        "source_sentence": "初說尸羅成就住者，此顯受尸羅性。",
        "from": "T31n1602_007:0513a07_11",
        "context_with_next_sentence": true
    },
    {
        "source_sentence": "次說守別解脫律儀者，此顯出離尸羅性。",
        "from": "T31n1602_007:0513a08_10",
        "context_with_next_sentence": true
    },
    {
        "source_sentence": "何以故？",
        "from": "T31n1602_007:0513a08_14",
        "context_with_next_sentence": true
    },
    {
        "source_sentence": "由別解脫律儀所攝尸羅，說名增上戒學。",
        "from": "T31n1602_007:0513a09_12",
        "context_with_next_sentence": true
    },
    {
        "source_sentence": "依增上戒學故，能修增上心學及增上慧學。",
        "from": "T31n1602_007:0513a10_11",
        "context_with_next_sentence": true
    },
    {
        "source_sentence": "由依此故，能令一切苦永盡出離。",
        "from": "T31n1602_007:0513a11_7",
        "context_with_next_sentence": true
    },
    {
        "source_sentence": "如是出離，先依尸羅行然後方得，是故別解脫律儀說為出離尸羅性。",
        "from": "T31n1602_007:0513a12_18",
        "context_with_next_sentence": true
    },
    {
        "source_sentence": "後說軌則所行悉皆具足，於微細罪深見怖畏，受學學處者，此顯修習尸羅性。",
        "from": "T31n1602_007:0513a14_15",
        "context_with_next_sentence": true
    },
    {
        "source_sentence": "若依如是相修習別解脫律儀尸羅者，是名修習善修習。",
        "from": "T31n1602_007:0513a16_1",
        "context_with_next_sentence": true
    },
    {
        "source_sentence": "如是名為增上戒學差別分別。",
        "from": "T31n1602_007:0513a16_14",
        "context_with_next_sentence": true
    },
    {
        "source_sentence": "增上心學差別分別者，若比丘離欲惡不善法，有尋有伺離生喜樂，初靜慮具足住。",
        "from": "T31n1602_007:0513a18_17",
        "context_with_next_sentence": true
    },
    {
        "source_sentence": "復尋伺寂靜內遍淨，心一趣性，無尋無伺三摩地生喜樂，第二靜慮具足住。",
        "from": "T31n1602_007:0513a20_10",
        "context_with_next_sentence": true
    },
    {
        "source_sentence": "復離喜故住捨念，正知身受樂，聖者宣說有捨念樂住，第三靜慮具足住。",
        "from": "T31n1602_007:0513a22_2",
        "context_with_next_sentence": true
    },
    {
        "source_sentence": "復斷樂，先已斷苦及喜憂沒，不苦不樂捨念清淨，第四靜慮具足住。",
        "from": "T31n1602_007:0513a23_12",
        "context_with_next_sentence": true
    },
    {
        "source_sentence": "此差別義如前已說，是名增上心學差別分別。",
        "from": "T31n1602_007:0513a24_13",
        "context_with_next_sentence": true
    },
    {
        "source_sentence": "增上慧學差別分別者，若比丘於苦聖諦如實知苦，於集聖諦如實知集，於苦滅聖諦如實知滅，於苦滅趣行聖諦如實知趣行，是名增上慧學差別分別。",
        "from": "T31n1602_007:0513a28_3",
        "context_with_next_sentence": true
    },
    {
        "source_sentence": "生起分別者，謂由尸羅成就故無悔，由無悔故生悅，生悅故心喜，心喜故身安，身安故受樂，受樂故心定，心定故觀如實，觀如實故起厭，起厭故離欲，離欲故解脫，解脫故自謂我證解脫，復起如是智見：",
        "from": "T31n1602_007:0513b04_10",
        "context_with_next_sentence": true
    },
    {
        "source_sentence": "我生已盡，梵行已立，所作已辦，不受後有。",
        "from": "T31n1602_007:0513b05_9",
        "context_with_next_sentence": true
    },
    {
        "source_sentence": "轉異分別者，謂或有增上戒學，無增上心、無增上慧。",
        "from": "T31n1602_007:0513b07_3",
        "context_with_next_sentence": true
    },
    {
        "source_sentence": "或有增上戒學、增上心學，無增上慧。",
        "from": "T31n1602_007:0513b07_20",
        "context_with_next_sentence": true
    },
    {
        "source_sentence": "若有增上慧學，必有增上戒及增上心。",
        "from": "T31n1602_007:0513b08_16",
        "context_with_next_sentence": true
    },
    {
        "source_sentence": "能治所治分別者，謂增上戒學是煩惱纏止息對治，增上心學是煩惱纏制伏對治，增上慧學是煩惱隨眠永斷對治。",
        "from": "T31n1602_007:0513b11_11",
        "context_with_next_sentence": true
    },
    {
        "source_sentence": "能引勝生定勝分別者，謂增上戒學、增上心學能引清淨地及清淨勝生，增上慧學能引出世決定勝德。",
        "from": "T31n1602_007:0513b13_18",
        "context_with_next_sentence": true
    },
    {
        "source_sentence": "順法分別者，謂十種隨順學法：",
        "from": "T31n1602_007:0513b14_13",
        "context_with_next_sentence": true
    },
    {
        "source_sentence": "一先因、二順教、三如理方便、四無間殷重修、五猛利樂欲、六修持力、七身心麁重安息、八數數觀察、九無怯怖、十無增上慢。",
        "from": "T31n1602_007:0513b17_9",
        "context_with_next_sentence": true
    },
    {
        "source_sentence": "先因者，謂先世根熟及根成滿。",
        "from": "T31n1602_007:0513b18_3",
        "context_with_next_sentence": true
    },
    {
        "source_sentence": "順教者，謂無倒次第之教。",
        "from": "T31n1602_007:0513b18_15",
        "context_with_next_sentence": true
    },
    {
        "source_sentence": "如理方便者，謂如教修行，如是修時能生正見。",
        "from": "T31n1602_007:0513b19_16",
        "context_with_next_sentence": true
    },
    {
        "source_sentence": "無間殷重修者，謂如是方便時無空過，修習善品及至誠，速疾引發善品。",
        "from": "T31n1602_007:0513b21_9",
        "context_with_next_sentence": true
    },
    {
        "source_sentence": "猛利樂欲者，謂於增上解脫起證樂欲念：",
        "from": "T31n1602_007:0513b22_7",
        "context_with_next_sentence": true
    },
    {
        "source_sentence": "我何時證於眾聖具足住處。",
        "from": "T31n1602_007:0513b23_1",
        "context_with_next_sentence": true
    },
    {
        "source_sentence": "修持力者，謂二因緣得修持力：",
        "from": "T31n1602_007:0513b23_15",
        "context_with_next_sentence": true
    },
    {
        "source_sentence": "一性利根故、二長時純熟修故。",
        "from": "T31n1602_007:0513b24_9",
        "context_with_next_sentence": true
    },
    {
        "source_sentence": "身心麁重安息者，若由身疲倦起身心麁重，則易奪威儀令得安息。",
        "from": "T31n1602_007:0513b25_18",
        "context_with_next_sentence": true
    },
    {
        "source_sentence": "若由極尋伺起身心麁重，則內修寂靜令得安息。",
        "from": "T31n1602_007:0513b27_2",
        "context_with_next_sentence": true
    },
    {
        "source_sentence": "若由勵意極攝斂心，及沈下心惛沈睡眠纏起身心麁重，則修慧觀及淨勝作意令得安息。",
        "from": "T31n1602_007:0513b29_3",
        "context_with_next_sentence": true
    },
    {
        "source_sentence": "若由自性未斷煩惱順煩惱品身心麁重隨逐不離，則正修聖道令得安息。",
        "from": "T31n1602_007:0513c01_16",
        "context_with_next_sentence": true
    },
    {
        "source_sentence": "數數觀察者，謂依尸羅數數觀察，惡作善作如實了知。",
        "from": "T31n1602_007:0513c03_2",
        "context_with_next_sentence": true
    },
    {
        "source_sentence": "若於惡作不為不應捨離，若於善作不為則應捨離；",
        "from": "T31n1602_007:0513c04_5",
        "context_with_next_sentence": true
    },
    {
        "source_sentence": "若於惡作為之則應捨離，若於善作為之不應捨離。",
        "from": "T31n1602_007:0513c05_8",
        "context_with_next_sentence": true
    },
    {
        "source_sentence": "如是觀察作意增上力故數數觀察，一切煩惱已斷未斷，若知已斷應深慶悅，若知未斷數數應修此對治道。",
        "from": "T31n1602_007:0513c07_17",
        "context_with_next_sentence": true
    },
    {
        "source_sentence": "無怯怖者，謂於時時中應知應觀於法，由不知不觀不證入故，生於怯怖，心有萎悴、心有虛乏。",
        "from": "T31n1602_007:0513c10_1",
        "context_with_next_sentence": true
    },
    {
        "source_sentence": "如是數數生時，心不執著除斷棄捨。",
        "from": "T31n1602_007:0513c10_17",
        "context_with_next_sentence": true
    },
    {
        "source_sentence": "無增上慢者，謂於所得所悟所證中，離增上慢不顛倒執，於已得中起已得想、於已悟中起已悟想、於已證中起已證想。",
        "from": "T31n1602_007:0513c13_11",
        "context_with_next_sentence": true
    },
    {
        "source_sentence": "如是十法，樂正修行諸學處者，由初中後隨順學處，是故名為隨順學法。",
        "from": "T31n1602_007:0513c15_4",
        "context_with_next_sentence": true
    },
    {
        "source_sentence": "此十法中，先因一種，隨順增上戒學最勝；",
        "from": "T31n1602_007:0513c16_3",
        "context_with_next_sentence": true
    },
    {
        "source_sentence": "餘之九種，隨順增上心學、增上慧學最勝。",
        "from": "T31n1602_007:0513c17_2",
        "context_with_next_sentence": true
    },
    {
        "source_sentence": "補特伽羅分別者，謂此三學通諸異生及見諦者、下中上品分別者，謂由行故及方便故。",
        "from": "T31n1602_007:0513c19_19",
        "context_with_next_sentence": true
    },
    {
        "source_sentence": "由行故者，謂苦遲通行名下品學，苦速通行及樂遲通行名中品學，樂速通行名上品學。",
        "from": "T31n1602_007:0513c21_18",
        "context_with_next_sentence": true
    },
    {
        "source_sentence": "由方便故者，不殷重方便及不無間方便修者名下品學，隨一方便修者名中品學，具二方便修者名上品學。",
        "from": "T31n1602_007:0513c24_9",
        "context_with_next_sentence": true
    },
    {
        "source_sentence": "瑜伽分別者，謂依四種瑜伽正學學處：",
        "from": "T31n1602_007:0513c25_16",
        "context_with_next_sentence": true
    },
    {
        "source_sentence": "一信、二欲、三正勤、四方便。",
        "from": "T31n1602_007:0513c26_10",
        "context_with_next_sentence": true
    },
    {
        "source_sentence": "信者，謂二行相及二依處。",
        "from": "T31n1602_007:0513c27_11",
        "context_with_next_sentence": true
    },
    {
        "source_sentence": "二行相者，一忍可行相、二清淨行相。",
        "from": "T31n1602_007:0513c28_8",
        "context_with_next_sentence": true
    },
    {
        "source_sentence": "二依處者，一觀法道理依處、二信解人威德依處。",
        "from": "T31n1602_007:0513c29_10",
        "context_with_next_sentence": true
    },
    {
        "source_sentence": "欲者，有四種欲：",
        "from": "T31n1602_007:0513c29_18",
        "context_with_next_sentence": true
    },
    {
        "source_sentence": "一為證得欲、二為問論欲、三為證資糧欲、四為方便修欲。",
        "from": "T31n1602_007:0514a02_3",
        "context_with_next_sentence": true
    },
    {
        "source_sentence": "為證得欲者，如一行者於上解脫起證樂欲，廣說如前。",
        "from": "T31n1602_007:0514a03_8",
        "context_with_next_sentence": true
    },
    {
        "source_sentence": "為問論欲者，如一行者起證欲已，趣僧伽藍中，詣有識者、同梵行者、正行智者所，為聞所未聞及已聞者明淨故。",
        "from": "T31n1602_007:0514a05_18",
        "context_with_next_sentence": true
    },
    {
        "source_sentence": "為證資糧欲者，如有行人於尸羅律儀清淨中、飲食知量中、覺悟方便中、正知住中及進上中起證樂欲。",
        "from": "T31n1602_007:0514a08_7",
        "context_with_next_sentence": true
    },
    {
        "source_sentence": "為方便修欲者，謂於無間方便中、殷重方便中、修聖道中，生希求作證樂欲。",
        "from": "T31n1602_007:0514a10_2",
        "context_with_next_sentence": true
    },
    {
        "source_sentence": "正勤者，謂四種正勤：",
        "from": "T31n1602_007:0514a11_9",
        "context_with_next_sentence": true
    },
    {
        "source_sentence": "一為聞法故、二為思惟故、三為修習故、四為障淨故。",
        "from": "T31n1602_007:0514a12_13",
        "context_with_next_sentence": true
    },
    {
        "source_sentence": "為聞法故者，謂為聞所未聞及已聞者明淨故，策勵於心方便修習所未委處。",
        "from": "T31n1602_007:0514a14_7",
        "context_with_next_sentence": true
    },
    {
        "source_sentence": "為思惟故者，如所聞法，獨在靜處思惟稱量觀察其義。",
        "from": "T31n1602_007:0514a15_11",
        "context_with_next_sentence": true
    },
    {
        "source_sentence": "為修習故者，謂處靜室數修止觀。",
        "from": "T31n1602_007:0514a16_7",
        "context_with_next_sentence": true
    },
    {
        "source_sentence": "為障淨故者，謂為淨諸蓋，晝夜精勤經行宴坐策勵於心，方便修習所未委處。",
        "from": "T31n1602_007:0514a18_3",
        "context_with_next_sentence": true
    },
    {
        "source_sentence": "方便者，亦有四種，謂守護尸羅及守護諸根增上力故，令根律儀清淨善住於念。",
        "from": "T31n1602_007:0514a20_15",
        "context_with_next_sentence": true
    },
    {
        "source_sentence": "由善住念故得不放逸，守護於心修習善法。",
        "from": "T31n1602_007:0514a21_15",
        "context_with_next_sentence": true
    },
    {
        "source_sentence": "由不放逸故，令其內心與止相應，及得增上慧觀察諸法。",
        "from": "T31n1602_007:0514a23_2",
        "context_with_next_sentence": true
    },
    {
        "source_sentence": "如是四種瑜伽分為十六行。",
        "from": "T31n1602_007:0514a23_14",
        "context_with_next_sentence": true
    },
    {
        "source_sentence": "此中由信故，信當得義。",
        "from": "T31n1602_007:0514a24_6",
        "context_with_next_sentence": true
    },
    {
        "source_sentence": "由信當得義故，於諸善法起修作欲。",
        "from": "T31n1602_007:0514a25_3",
        "context_with_next_sentence": true
    },
    {
        "source_sentence": "由修作欲故，晝夜精勤，住於策勵堅固勇猛。",
        "from": "T31n1602_007:0514a26_3",
        "context_with_next_sentence": true
    },
    {
        "source_sentence": "由正勤故，攝修方便，為令得所未得義故、悟所未悟義故、證所未證義故。",
        "from": "T31n1602_007:0514a27_16",
        "context_with_next_sentence": true
    },
    {
        "source_sentence": "是故此四種法說名瑜伽。",
        "from": "T31n1602_007:0514a28_7",
        "context_with_next_sentence": true
    },
    {
        "source_sentence": "作意分別者，謂了相等七種作意。",
        "from": "T31n1602_007:0514a29_14",
        "context_with_next_sentence": true
    },
    {
        "source_sentence": "了相作意者，由作意故，了達欲界麁相及初靜慮靜相。",
        "from": "T31n1602_007:0514b01_19",
        "context_with_next_sentence": true
    },
    {
        "source_sentence": "云何了達欲界麁相？",
        "from": "T31n1602_007:0514b02_8",
        "context_with_next_sentence": true
    },
    {
        "source_sentence": "謂六種尋思諸欲過失，一義、二事、三相、四品類、五時、六道理。",
        "from": "T31n1602_007:0514b03_19",
        "context_with_next_sentence": true
    },
    {
        "source_sentence": "尋思義者，謂尋思諸欲多諸過患、多諸累惱、多諸疫癘、多諸災橫。",
        "from": "T31n1602_007:0514b05_9",
        "context_with_next_sentence": true
    },
    {
        "source_sentence": "如是諸欲多諸過患，乃至多諸災橫，是為麁義。",
        "from": "T31n1602_007:0514b06_10",
        "context_with_next_sentence": true
    },
    {
        "source_sentence": "尋思事者，謂或於內諸欲起於貪欲，或於外諸欲起於貪欲。",
        "from": "T31n1602_007:0514b07_16",
        "context_with_next_sentence": true
    },
    {
        "source_sentence": "尋思相者，謂尋思自相及共相。",
        "from": "T31n1602_007:0514b08_13",
        "context_with_next_sentence": true
    },
    {
        "source_sentence": "尋思自相者，謂此是煩惱欲、此是事欲。",
        "from": "T31n1602_007:0514b09_11",
        "context_with_next_sentence": true
    },
    {
        "source_sentence": "如是諸欲，或隨順樂、或隨順苦、或復隨順不苦不樂。",
        "from": "T31n1602_007:0514b10_15",
        "context_with_next_sentence": true
    },
    {
        "source_sentence": "隨順樂者，是貪欲依處及想心顛倒依處。",
        "from": "T31n1602_007:0514b11_12",
        "context_with_next_sentence": true
    },
    {
        "source_sentence": "隨順苦者，是瞋恚依處及忿恨依處。",
        "from": "T31n1602_007:0514b12_9",
        "context_with_next_sentence": true
    },
    {
        "source_sentence": "隨順不苦不樂者，是覆惱誑諂、無慚無愧依處及見倒依處。",
        "from": "T31n1602_007:0514b13_16",
        "context_with_next_sentence": true
    },
    {
        "source_sentence": "如是諸欲，或暴惡受之所隨行、或不暴惡受之所隨行，如是名為尋思諸欲自相尋思。",
        "from": "T31n1602_007:0514b15_15",
        "context_with_next_sentence": true
    },
    {
        "source_sentence": "共相者，謂尋思諸欲生苦乃至求不得苦，平等平等隨逐隨縛。",
        "from": "T31n1602_007:0514b17_4",
        "context_with_next_sentence": true
    },
    {
        "source_sentence": "受用欲者，雖復諸欲廣備，亦應解了是生苦等法，此廣備欲須臾變壞。",
        "from": "T31n1602_007:0514b18_15",
        "context_with_next_sentence": true
    },
    {
        "source_sentence": "如是名為尋思諸欲共相。",
        "from": "T31n1602_007:0514b19_7",
        "context_with_next_sentence": true
    },
    {
        "source_sentence": "尋思品類者，謂尋思諸欲墮黑品類，如連鎖枯骨、如穢段肉、如草炬火、如一分炭火、如蟒毒蛇、如夢所見、猶如假借莊嚴之具、如樹抄果。",
        "from": "T31n1602_007:0514b23_2",
        "context_with_next_sentence": true
    },
    {
        "source_sentence": "又復尋思一切有情受追求所作苦、受親愛離壞所作苦、受無厭足所作苦、受不自在所作苦、受惡行所作苦。",
        "from": "T31n1602_007:0514b25_11",
        "context_with_next_sentence": true
    },
    {
        "source_sentence": "又薄伽梵言：",
        "from": "T31n1602_007:0514b25_17",
        "context_with_next_sentence": true
    },
    {
        "source_sentence": "我說習近諸欲有五過患，一諸欲少味。",
        "from": "T31n1602_007:0514b26_14",
        "context_with_next_sentence": true
    },
    {
        "source_sentence": "二習近欲者多諸苦惱多諸過患、三習近欲者無厭無足無休無息、四習近欲者諸結增長、五習近欲者無惡不造。",
        "from": "T31n1602_007:0514b29_7",
        "context_with_next_sentence": true
    },
    {
        "source_sentence": "又復聰慧正至善人，以無量門訶責諸欲，謂此諸欲增染無厭，眾所共有非法顛倒，諸惡行因增長欲愛，智者捨遠速疾散壞。",
        "from": "T31n1602_007:0514c03_4",
        "context_with_next_sentence": true
    },
    {
        "source_sentence": "依於諸緣放逸之地，其性無常為空為虛，誑失之法如幻如化誘誑愚夫。",
        "from": "T31n1602_007:0514c04_16",
        "context_with_next_sentence": true
    },
    {
        "source_sentence": "若現法欲、若後法欲，若天上欲、若人間欲，一切皆是魔之所行、魔所住處。",
        "from": "T31n1602_007:0514c06_11",
        "context_with_next_sentence": true
    },
    {
        "source_sentence": "又依彼欲能令心生無量種種惡不善法，謂貪瞋恨等諸障礙法，諸聖弟子學學處時能為障礙。",
        "from": "T31n1602_007:0514c08_14",
        "context_with_next_sentence": true
    },
    {
        "source_sentence": "由如是等差別過失多分尋思諸欲墮黑品類，如是名為尋思品類。",
        "from": "T31n1602_007:0514c10_5",
        "context_with_next_sentence": true
    },
    {
        "source_sentence": "尋思時者，謂於去來今世常恒相續尋思諸欲多諸累惱、多諸災橫、多諸過患，如是名為尋思於時。",
        "from": "T31n1602_007:0514c13_4",
        "context_with_next_sentence": true
    },
    {
        "source_sentence": "尋思道理者，謂此諸欲，由大資具、由大追求、由大勞倦，復由種種雜功業處，方得圓備成立增長。",
        "from": "T31n1602_007:0514c16_3",
        "context_with_next_sentence": true
    },
    {
        "source_sentence": "雖復如是外資生物增長成滿，然其法爾速疾散滅。",
        "from": "T31n1602_007:0514c17_6",
        "context_with_next_sentence": true
    },
    {
        "source_sentence": "又復父母、妻子、奴婢、諸作業者、朋友、官僚、兄弟親族等，雖暫集會不久散壞。",
        "from": "T31n1602_007:0514c18_20",
        "context_with_next_sentence": true
    },
    {
        "source_sentence": "又復內身麁色，四大所生、糜飯所長，常棄穢惡，澡浴按摩等雖復暫治所生苦惱，終是離散壞滅之法。",
        "from": "T31n1602_007:0514c21_5",
        "context_with_next_sentence": true
    },
    {
        "source_sentence": "為治飢渴苦故受諸飯食，為治寒熱苦惱及為覆障可羞慚處受畜衣服，為治惛睡逼苦及為對治行住疲苦受諸臥具，為治諸疾病苦受諸醫藥。",
        "from": "T31n1602_007:0514c24_10",
        "context_with_next_sentence": true
    },
    {
        "source_sentence": "如是諸欲皆為治苦，不應貪著，唯除應如重病所執治病之藥。",
        "from": "T31n1602_007:0514c25_19",
        "context_with_next_sentence": true
    },
    {
        "source_sentence": "或依聖教尋思如是如是諸欲麁相，或復內自智見發起，或復尋思隨順道理，或復尋思諸欲自性無始世來法爾成就，不思議法不應思議不應分別。",
        "from": "T31n1602_007:0514c29_6",
        "context_with_next_sentence": true
    },
    {
        "source_sentence": "如是名為尋思道理。",
        "from": "T31n1602_007:0514c29_15",
        "context_with_next_sentence": true
    },
    {
        "source_sentence": "如是六種了知諸欲麁相已，又復了知初靜慮靜相，謂於初靜慮中無如欲界極麁重相，由離如是欲麁相故，名初靜慮靜相。",
        "from": "T31n1602_007:0515a03_12",
        "context_with_next_sentence": true
    },
    {
        "source_sentence": "如是名為了知初靜慮靜相。",
        "from": "T31n1602_007:0515a04_5",
        "context_with_next_sentence": true
    },
    {
        "source_sentence": "由定地作意故，了知欲界麁相及初靜慮靜相，是名了相作意，此中猶有聞思間雜應知。",
        "from": "T31n1602_007:0515a06_5",
        "context_with_next_sentence": true
    },
    {
        "source_sentence": "勝解作意者，謂如其所應，尋思了達欲界麁相及初靜慮靜相，不為聞思之所間雜，純起修行勝解。",
        "from": "T31n1602_007:0515a09_4",
        "context_with_next_sentence": true
    },
    {
        "source_sentence": "緣麁靜相修習止觀修習之時，如所尋思麁靜之相數起勝解，是故名為勝解作意。",
        "from": "T31n1602_007:0515a11_2",
        "context_with_next_sentence": true
    },
    {
        "source_sentence": "遠離作意者，謂多修習此種類故，為欲斷除初分煩惱，起對治道與斷煩惱能對治道俱生作意，名遠離作意。",
        "from": "T31n1602_007:0515a14_9",
        "context_with_next_sentence": true
    },
    {
        "source_sentence": "攝樂作意者，謂已斷欲界初分煩惱，及已遠離彼品麁重，於後勝品斷及遠離起於憙樂。",
        "from": "T31n1602_007:0515a16_8",
        "context_with_next_sentence": true
    },
    {
        "source_sentence": "又於斷處見勝功德，證於少分遠離憙樂，於時時中以淨勝作意而自慶悅，為欲斷除惛沈睡眠掉舉纏故，是名攝樂作意。",
        "from": "T31n1602_007:0515a19_4",
        "context_with_next_sentence": true
    },
    {
        "source_sentence": "觀察作意者，謂如是正修樂斷樂修已，善品方便之所扶持，令欲界繫諸煩惱纏若行若住不復現行。",
        "from": "T31n1602_007:0515a21_9",
        "context_with_next_sentence": true
    },
    {
        "source_sentence": "如是行者復自思惟：",
        "from": "T31n1602_007:0515a21_18",
        "context_with_next_sentence": true
    },
    {
        "source_sentence": "我此身中為有貪欲、為無貪欲？",
        "from": "T31n1602_007:0515a22_13",
        "context_with_next_sentence": true
    },
    {
        "source_sentence": "而於諸欲境不執受耶？",
        "from": "T31n1602_007:0515a23_4",
        "context_with_next_sentence": true
    },
    {
        "source_sentence": "為自觀察故，隨於一境思惟勝妙清淨之相。",
        "from": "T31n1602_007:0515a24_4",
        "context_with_next_sentence": true
    },
    {
        "source_sentence": "而彼行者由未盡斷諸隨眠故，思惟如是淨妙相時，隨順染習、趣向染習、臨至染習，不住於捨亦不厭毀遮止違逆。",
        "from": "T31n1602_007:0515a26_15",
        "context_with_next_sentence": true
    },
    {
        "source_sentence": "行者爾時如是自知：",
        "from": "T31n1602_007:0515a27_5",
        "context_with_next_sentence": true
    },
    {
        "source_sentence": "我於諸欲未正遠離，心未解脫，故諸欲行繫攝我心。",
        "from": "T31n1602_007:0515a28_8",
        "context_with_next_sentence": true
    },
    {
        "source_sentence": "猶如持水法爾攝伏，我今定當倍修治道，令餘隨眠無餘斷故。",
        "from": "T31n1602_007:0515a29_16",
        "context_with_next_sentence": true
    },
    {
        "source_sentence": "倍復欣樂勝斷勝修，是名觀察作意。",
        "from": "T31n1602_007:0515b01_13",
        "context_with_next_sentence": true
    },
    {
        "source_sentence": "方便究竟作意者，謂倍修習止品，樂斷樂修故，雙修止觀數數觀察。",
        "from": "T31n1602_007:0515b03_10",
        "context_with_next_sentence": true
    },
    {
        "source_sentence": "如是行者修習對治，時時觀察斷與未斷，令心遠離欲界煩惱繫縛。",
        "from": "T31n1602_007:0515b05_1",
        "context_with_next_sentence": true
    },
    {
        "source_sentence": "此暫時伏離，非是究竟永拔種子。",
        "from": "T31n1602_007:0515b05_16",
        "context_with_next_sentence": true
    },
    {
        "source_sentence": "行者爾時得初靜慮方便道，究竟一切煩惱對治作意，是名方便究竟作意。",
        "from": "T31n1602_007:0515b07_10",
        "context_with_next_sentence": true
    },
    {
        "source_sentence": "方便究竟果作意者，謂從此後無間，由前因緣故證入根本初靜慮定。",
        "from": "T31n1602_007:0515b09_10",
        "context_with_next_sentence": true
    },
    {
        "source_sentence": "此根本初靜慮俱生作意，是名方便究竟果作意。",
        "from": "T31n1602_007:0515b10_13",
        "context_with_next_sentence": true
    },
    {
        "source_sentence": "如初靜慮有七種作意，如是第二第三第四靜慮乃至非想非非想處定如其所應盡當知。",
        "from": "T31n1602_007:0515b12_13",
        "context_with_next_sentence": true
    },
    {
        "source_sentence": "復次麁相者，謂於一切下地，從欲界乃至無所有處，略有三種諸下地法而可厭離應知，一極苦住性、二極不寂靜住性、三極短壽住性。",
        "from": "T31n1602_007:0515b16_2",
        "context_with_next_sentence": true
    },
    {
        "source_sentence": "引發分別者，謂四種引發：",
        "from": "T31n1602_007:0515b17_11",
        "context_with_next_sentence": true
    },
    {
        "source_sentence": "一果引發、二離欲引發、三轉根引發、四勝德引發。",
        "from": "T31n1602_007:0515b18_14",
        "context_with_next_sentence": true
    },
    {
        "source_sentence": "問答分別者，謂無量門問答分別，今少顯示。",
        "from": "T31n1602_007:0515b19_19",
        "context_with_next_sentence": true
    },
    {
        "source_sentence": "問：",
        "from": "T31n1602_007:0515b20_1",
        "context_with_next_sentence": true
    },
    {
        "source_sentence": "增上戒學云何不清淨、云何清淨？",
        "from": "T31n1602_007:0515b20_16",
        "context_with_next_sentence": true
    },
    {
        "source_sentence": "答：",
        "from": "T31n1602_007:0515b20_18",
        "context_with_next_sentence": true
    },
    {
        "source_sentence": "有十種因，戒不清淨。",
        "from": "T31n1602_007:0515b21_7",
        "context_with_next_sentence": true
    },
    {
        "source_sentence": "何者為十？",
        "from": "T31n1602_007:0515b21_12",
        "context_with_next_sentence": true
    },
    {
        "source_sentence": "一初不如法受尸羅律儀、二極沈下、三極浮散、四放逸懈怠所攝、五發起邪願、六犯軌則攝、七犯邪命攝、八墮於二邊、九不能出離、十違越所受。",
        "from": "T31n1602_007:0515b24_16",
        "context_with_next_sentence": true
    },
    {
        "source_sentence": "初不如法受尸羅律儀者，如有一人，或避王逼惱、或避強賊之所逼惱、或避債主逼惱、或因恐怖逼惱、或怖不活等故，出家受戒，不為營修聖道、不為清淨梵行、不為自調伏、不為自寂靜、不為自涅槃。",
        "from": "T31n1602_007:0515b29_9",
        "context_with_next_sentence": true
    },
    {
        "source_sentence": "諸如是等，是為不如法受尸羅律儀。",
        "from": "T31n1602_007:0515c01_5",
        "context_with_next_sentence": true
    },
    {
        "source_sentence": "極沈下者，如有一人無慚無愧，悔心微劣其性慢緩，於諸學處慢緩修習，如是名極沈下。",
        "from": "T31n1602_007:0515c03_19",
        "context_with_next_sentence": true
    },
    {
        "source_sentence": "極浮散者，如有一人僻執所受非處生悔，於不應悔處而生悔故，於他人所非處而生陵蔑之心及損害心，數習不捨，如是名極浮散。",
        "from": "T31n1602_007:0515c06_19",
        "context_with_next_sentence": true
    },
    {
        "source_sentence": "放逸懈怠所攝者，如有一人，於過去世已有違犯，由忘念故而不如法起於對治，如是於未來現在起於違犯，由忘念故而不如法起於對治，先亦不起猛勵樂欲當於禁戒終不違犯，謂我當如是如是行、如是如是住，如所應行、如所應住令無所犯。",
        "from": "T31n1602_007:0515c12_11",
        "context_with_next_sentence": true
    },
    {
        "source_sentence": "又復如是行、如是住應可犯者而有毀犯。",
        "from": "T31n1602_007:0515c13_9",
        "context_with_next_sentence": true
    },
    {
        "source_sentence": "此人於前中後際及先時所作俱隨行時，皆現成就於放逸故。",
        "from": "T31n1602_007:0515c14_17",
        "context_with_next_sentence": true
    },
    {
        "source_sentence": "又執睡眠及與偃息以之為樂，慢緩嬾墮不樂修營，於梵行智人身不供侍。",
        "from": "T31n1602_007:0515c16_12",
        "context_with_next_sentence": true
    },
    {
        "source_sentence": "如是名為放逸懈怠所攝。",
        "from": "T31n1602_007:0515c17_4",
        "context_with_next_sentence": true
    },
    {
        "source_sentence": "發起邪願者，如有一人，發起邪願行於梵行，謂我今所修戒禁梵行，當為天主、或作餘天，或復樂欲利養尊敬，謂從他人求諸利養及與尊敬，或唯願證利養尊敬，如是名為發起邪願。",
        "from": "T31n1602_007:0515c22_2",
        "context_with_next_sentence": true
    },
    {
        "source_sentence": "犯軌則攝者，如有一人於諸威儀，或於所作，或於方便修善品中如前所說，凡有所行違於世間、越毘柰耶，如是名為犯軌則攝。",
        "from": "T31n1602_007:0515c24_19",
        "context_with_next_sentence": true
    },
    {
        "source_sentence": "犯邪命攝者，如有一人，為性大欲及不知足，難養難滿，又以非法求覓一切衣服飲食諸坐臥具病緣醫藥及餘資具，不以法故。",
        "from": "T31n1602_007:0515c27_16",
        "context_with_next_sentence": true
    },
    {
        "source_sentence": "此人為求衣服飲食等因，顯己功德故，於他人前詐現非其自性及非串習威儀，又現諸根寂靜無有掉動，意令他人謂己有德，當有所施及以供事，謂衣服飲食諸坐臥具病緣醫藥及餘資具身業給使。",
        "from": "T31n1602_007:0516a03_8",
        "context_with_next_sentence": true
    },
    {
        "source_sentence": "又復此人形貌躁惡發言麁獷無所忌憚，嚴飾其身稱揚己名及與種姓，或復多聞、或廣持法，為得利養及恭敬故，而為他人宣說諸佛及佛弟子所演之法，或自說己實有功德或少增益。",
        "from": "T31n1602_007:0516a07_14",
        "context_with_next_sentence": true
    },
    {
        "source_sentence": "或令他人稱顯異相，為求多勝衣服飲食及餘沙門種種資具。",
        "from": "T31n1602_007:0516a09_3",
        "context_with_next_sentence": true
    },
    {
        "source_sentence": "雖復衣服無所闕少，故現受用弊壞衣服，意令信我長者居士知闕少故，便多施與上妙衣服。",
        "from": "T31n1602_007:0516a11_5",
        "context_with_next_sentence": true
    },
    {
        "source_sentence": "如衣服，餘沙門資命之具亦復如是。",
        "from": "T31n1602_007:0516a12_2",
        "context_with_next_sentence": true
    },
    {
        "source_sentence": "又於信敬婆羅門諸長者所不得如所欲物，或是所無、或是受用不可與故，而便逼切訶罵求索。",
        "from": "T31n1602_007:0516a14_5",
        "context_with_next_sentence": true
    },
    {
        "source_sentence": "或得下劣之物，輕毀退還，對施主前說如是語：",
        "from": "T31n1602_007:0516a15_6",
        "context_with_next_sentence": true
    },
    {
        "source_sentence": "咄善男子！",
        "from": "T31n1602_007:0516a15_11",
        "context_with_next_sentence": true
    },
    {
        "source_sentence": "有餘善男子善女人，若比於汝族姓下劣資財貧匱，尚能捨施如是如是妙可意物，況汝於彼族姓高勝富有財產，而以如是鄙可惡物施於我耶！",
        "from": "T31n1602_007:0516a18_16",
        "context_with_next_sentence": true
    },
    {
        "source_sentence": "諸如是等。",
        "from": "T31n1602_007:0516a19_2",
        "context_with_next_sentence": true
    },
    {
        "source_sentence": "或依詐現威儀、或依非法言說、或依稱顯異相、或依逼切訶罵、或依以利比引於利，非法求覓衣服飲食坐臥之具病緣醫藥及餘資具，不以法求，是謂邪命。",
        "from": "T31n1602_007:0516a22_13",
        "context_with_next_sentence": true
    },
    {
        "source_sentence": "如是名為犯邪命攝。",
        "from": "T31n1602_007:0516a23_2",
        "context_with_next_sentence": true
    },
    {
        "source_sentence": "墮二邊者，如有一人，樂著受用諸欲妙樂，從他而得衣服等具，或如法或不如法，不見過患不知出離而受用之，此謂一邊。",
        "from": "T31n1602_007:0516a26_14",
        "context_with_next_sentence": true
    },
    {
        "source_sentence": "又如一人修自苦行，無量種種苦事煎迫其身，受行種種極苦禁戒，或依處棘刺、或依處灰、或依於杵、或依於板、或依髑髏、或復蹲住、或修蹲定、或復事火乃至日三、或復處水乃至日三、或翹一足視日隨轉，諸如是等及餘修自苦行，是第二邊。",
        "from": "T31n1602_007:0516b03_6",
        "context_with_next_sentence": true
    },
    {
        "source_sentence": "如是名為墮於二邊。",
        "from": "T31n1602_007:0516b03_15",
        "context_with_next_sentence": true
    },
    {
        "source_sentence": "不能出離者，如有一人，執見尸羅及餘禁戒，謂唯修習尸羅禁戒，當得清淨解脫出離。",
        "from": "T31n1602_007:0516b05_17",
        "context_with_next_sentence": true
    },
    {
        "source_sentence": "又復執見善守善淨諸外道戒，當得清淨解脫出離。",
        "from": "T31n1602_007:0516b07_2",
        "context_with_next_sentence": true
    },
    {
        "source_sentence": "如是二種非究竟淨故，不能出離。",
        "from": "T31n1602_007:0516b07_17",
        "context_with_next_sentence": true
    },
    {
        "source_sentence": "如是名為不能出離。",
        "from": "T31n1602_007:0516b08_6",
        "context_with_next_sentence": true
    },
    {
        "source_sentence": "違越所受者，如有一人都無羞恥，曾不顧惜沙門儀範，違毀禁戒行諸惡法，內懷朽爛隨順下流，如穢蝸虫螺音狗行，非沙門稱沙門，無梵行稱梵行者，如是名為違越所受。",
        "from": "T31n1602_007:0516b12_4",
        "context_with_next_sentence": true
    },
    {
        "source_sentence": "由是十因，增上戒學而不清淨。",
        "from": "T31n1602_007:0516b12_18",
        "context_with_next_sentence": true
    },
    {
        "source_sentence": "若翻此者，是則清淨。",
        "from": "T31n1602_007:0516b13_8",
        "context_with_next_sentence": true
    },
    {
        "source_sentence": "增上心學淨不淨義者，如攝事品清淨靜慮中說。",
        "from": "T31n1602_007:0516b15_2",
        "context_with_next_sentence": true
    },
    {
        "source_sentence": "又由此清淨故，增上慧學清淨應知。",
        "from": "T31n1602_007:0516b15_18",
        "context_with_next_sentence": true
    },
    {
        "source_sentence": "如是等類問答分別無量無邊，准義應知。",
        "from": "T31n1602_007:0516b16_16",
        "context_with_next_sentence": true
    },
    {
        "source_sentence": "菩提五種分別者，一種性、二方便、三時、四證覺、五解脫。",
        "from": "T31n1602_007:0516b18_6",
        "context_with_next_sentence": true
    },
    {
        "source_sentence": "種性者，聲聞菩提依鈍根種性，獨覺菩提依中根種性，無上正等菩提依利根種性。",
        "from": "T31n1602_007:0516b20_17",
        "context_with_next_sentence": true
    },
    {
        "source_sentence": "方便者，聲聞菩提由行六處善巧方便，獨覺菩提由多分行甚深緣起善巧方便，無上正等菩提由五明處善巧方便。",
        "from": "T31n1602_007:0516b23_11",
        "context_with_next_sentence": true
    },
    {
        "source_sentence": "時者，聲聞菩提極少三生修行而得，獨覺菩提由百大劫修行而得，無上正等菩提由三大劫阿僧企耶修行而得。",
        "from": "T31n1602_007:0516b26_10",
        "context_with_next_sentence": true
    },
    {
        "source_sentence": "證覺者，聲聞菩提由師證覺，獨覺菩提唯誓自利無師證覺，無上正等菩提自利利他無師證覺。",
        "from": "T31n1602_007:0516b29_3",
        "context_with_next_sentence": true
    },
    {
        "source_sentence": "解脫者，聲聞菩提、獨覺菩提所證轉依，解脫煩惱障，解脫身攝。",
        "from": "T31n1602_007:0516c02_9",
        "context_with_next_sentence": true
    },
    {
        "source_sentence": "無上正等菩提所證轉依，解脫一切煩惱障及所知障，解脫身攝及法身攝。",
        "from": "T31n1602_007:0516c04_3",
        "context_with_next_sentence": true
    },
    {
        "source_sentence": "顯揚聖教論卷第七",
        "from": "T31n1602_007:0516c05_100",
        "context_with_next_sentence": false
    }
]