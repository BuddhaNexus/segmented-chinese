[
    {
        "source_sentence": "佛說八師經",
        "from": "T14n0581_001:0965a03_0",
        "context_with_next_sentence": true
    },
    {
        "source_sentence": "吳月支國居士支謙譯",
        "from": "T14n0581_001:0965a05_0",
        "context_with_next_sentence": true
    },
    {
        "source_sentence": "聞如是：一時佛在舍衛國祇樹給孤獨園。時",
        "from": "T14n0581_001:0965a06_0",
        "context_with_next_sentence": true
    },
    {
        "source_sentence": "有梵志，名曰耶句，來詣佛所。",
        "from": "T14n0581_001:0965a07_13",
        "context_with_next_sentence": true
    },
    {
        "source_sentence": "阿難白佛言：",
        "from": "T14n0581_001:0965a07_19",
        "context_with_next_sentence": true
    },
    {
        "source_sentence": "「有異學梵志今來在外，欲咨所疑。",
        "from": "T14n0581_001:0965a08_15",
        "context_with_next_sentence": true
    },
    {
        "source_sentence": "」天尊曰：",
        "from": "T14n0581_001:0965a08_20",
        "context_with_next_sentence": true
    },
    {
        "source_sentence": "「現之。",
        "from": "T14n0581_001:0965a09_3",
        "context_with_next_sentence": true
    },
    {
        "source_sentence": "」梵志乃進，稽首佛足。",
        "from": "T14n0581_001:0965a09_14",
        "context_with_next_sentence": true
    },
    {
        "source_sentence": "天尊曰：",
        "from": "T14n0581_001:0965a09_18",
        "context_with_next_sentence": true
    },
    {
        "source_sentence": "「就座。",
        "from": "T14n0581_001:0965a09_22",
        "context_with_next_sentence": true
    },
    {
        "source_sentence": "」梵志就座，須臾退坐曰：",
        "from": "T14n0581_001:0965a10_9",
        "context_with_next_sentence": true
    },
    {
        "source_sentence": "「吾聞佛道厥義弘深，汪洋無涯，靡不成就，靡不度生，巍巍堂堂，猶星中月，神智妙達，眾聖中王，諸天所不逮，黎民所不聞。",
        "from": "T14n0581_001:0965a13_7",
        "context_with_next_sentence": true
    },
    {
        "source_sentence": "願開盲冥，釋其愚癡。",
        "from": "T14n0581_001:0965a13_17",
        "context_with_next_sentence": true
    },
    {
        "source_sentence": "所事何師，以致斯尊？",
        "from": "T14n0581_001:0965a14_8",
        "context_with_next_sentence": true
    },
    {
        "source_sentence": "」天尊歎曰：",
        "from": "T14n0581_001:0965a14_14",
        "context_with_next_sentence": true
    },
    {
        "source_sentence": "「快哉斯問！",
        "from": "T14n0581_001:0965a14_20",
        "context_with_next_sentence": true
    },
    {
        "source_sentence": "開發大行。",
        "from": "T14n0581_001:0965a15_3",
        "context_with_next_sentence": true
    },
    {
        "source_sentence": "吾前世師，其名難數；",
        "from": "T14n0581_001:0965a15_13",
        "context_with_next_sentence": true
    },
    {
        "source_sentence": "吾今自然神耀得道，非有師也。",
        "from": "T14n0581_001:0965a16_8",
        "context_with_next_sentence": true
    },
    {
        "source_sentence": "然有八師，從明得之刑戮；",
        "from": "T14n0581_001:0965a17_2",
        "context_with_next_sentence": true
    },
    {
        "source_sentence": "或為王法所見誅治，滅及門族。",
        "from": "T14n0581_001:0965a17_16",
        "context_with_next_sentence": true
    },
    {
        "source_sentence": "死入地獄，燒煮、搒掠，萬毒皆更，求死不得。",
        "from": "T14n0581_001:0965a18_19",
        "context_with_next_sentence": true
    },
    {
        "source_sentence": "罪竟乃出，或為餓鬼，或為畜生，屠割、剝裂，死輒更刃，魂神展轉，更相殘賊。",
        "from": "T14n0581_001:0965a20_13",
        "context_with_next_sentence": true
    },
    {
        "source_sentence": "吾見殺者，其罪如此，不敢復殺。",
        "from": "T14n0581_001:0965a21_9",
        "context_with_next_sentence": true
    },
    {
        "source_sentence": "是吾一師。",
        "from": "T14n0581_001:0965a21_14",
        "context_with_next_sentence": true
    },
    {
        "source_sentence": "」佛時頌曰：",
        "from": "T14n0581_001:0965a21_20",
        "context_with_next_sentence": true
    },
    {
        "source_sentence": "「殺者心不仁，　　強弱相傷殘，",
        "from": "T14n0581_001:0965a22_0",
        "context_with_next_sentence": true
    },
    {
        "source_sentence": "殺生當過生，　　結積累劫怨，",
        "from": "T14n0581_001:0965a23_0",
        "context_with_next_sentence": true
    },
    {
        "source_sentence": "受罪短命死，　　驚怖遭暴患；",
        "from": "T14n0581_001:0965a24_13",
        "context_with_next_sentence": true
    },
    {
        "source_sentence": "吾用畏是故，　　慈心伏魔宮。",
        "from": "T14n0581_001:0965a25_13",
        "context_with_next_sentence": true
    },
    {
        "source_sentence": "」佛言：",
        "from": "T14n0581_001:0965a26_2",
        "context_with_next_sentence": true
    },
    {
        "source_sentence": "「二謂盜竊，強劫人財。",
        "from": "T14n0581_001:0965a26_13",
        "context_with_next_sentence": true
    },
    {
        "source_sentence": "或為財主刀杖加刑，應時瓦解；",
        "from": "T14n0581_001:0965a27_7",
        "context_with_next_sentence": true
    },
    {
        "source_sentence": "或為王法收繫著獄，拷掠、榜笞，五毒並至，戮之都市，宗門灰滅。",
        "from": "T14n0581_001:0965a28_17",
        "context_with_next_sentence": true
    },
    {
        "source_sentence": "死入地獄，以手捧火，洋銅沃口，求死不得。",
        "from": "T14n0581_001:0965a29_18",
        "context_with_next_sentence": true
    },
    {
        "source_sentence": "罪竟乃出，當為餓鬼，意欲飲水，水化為膿，所欲食物，物化成炭，身常負重，眾惱自隨。",
        "from": "T14n0581_001:0965b02_18",
        "context_with_next_sentence": true
    },
    {
        "source_sentence": "或為畜生，死輒更刃，以肉供人，償其宿債。",
        "from": "T14n0581_001:0965b03_18",
        "context_with_next_sentence": true
    },
    {
        "source_sentence": "吾見盜者，其罪如此，不敢復盜。",
        "from": "T14n0581_001:0965b04_13",
        "context_with_next_sentence": true
    },
    {
        "source_sentence": "是吾二師。",
        "from": "T14n0581_001:0965b04_18",
        "context_with_next_sentence": true
    },
    {
        "source_sentence": "」佛時頌曰：",
        "from": "T14n0581_001:0965b05_3",
        "context_with_next_sentence": true
    },
    {
        "source_sentence": "「盜者不與取，　　劫竊人財寶，",
        "from": "T14n0581_001:0965b06_0",
        "context_with_next_sentence": true
    },
    {
        "source_sentence": "亡者無多少，　　忿恚懷憂惱，",
        "from": "T14n0581_001:0965b07_0",
        "context_with_next_sentence": true
    },
    {
        "source_sentence": "死受六畜身，　　償其宿債負；",
        "from": "T14n0581_001:0965b08_13",
        "context_with_next_sentence": true
    },
    {
        "source_sentence": "吾用畏是故，　　棄家行學道。",
        "from": "T14n0581_001:0965b09_13",
        "context_with_next_sentence": true
    },
    {
        "source_sentence": "」佛言：",
        "from": "T14n0581_001:0965b10_2",
        "context_with_next_sentence": true
    },
    {
        "source_sentence": "「三謂邪婬，犯人婦女。",
        "from": "T14n0581_001:0965b10_13",
        "context_with_next_sentence": true
    },
    {
        "source_sentence": "或為夫主、邊人所知，臨時得殃，刀杖加刑；",
        "from": "T14n0581_001:0965b11_12",
        "context_with_next_sentence": true
    },
    {
        "source_sentence": "或為王法收繫著獄，酷毒掠治，戮之都市。",
        "from": "T14n0581_001:0965b12_13",
        "context_with_next_sentence": true
    },
    {
        "source_sentence": "死入地獄，臥之鐵床；",
        "from": "T14n0581_001:0965b13_4",
        "context_with_next_sentence": true
    },
    {
        "source_sentence": "或抱銅柱，獄鬼然火，以燒其身。",
        "from": "T14n0581_001:0965b13_19",
        "context_with_next_sentence": true
    },
    {
        "source_sentence": "地獄罪畢，當更畜生。",
        "from": "T14n0581_001:0965b14_9",
        "context_with_next_sentence": true
    },
    {
        "source_sentence": "若復為人，閨門婬亂，違佛遠法，不親賢眾，常懷恐怖，多危少安。",
        "from": "T14n0581_001:0965b15_19",
        "context_with_next_sentence": true
    },
    {
        "source_sentence": "吾見是故，不敢邪婬。",
        "from": "T14n0581_001:0965b16_9",
        "context_with_next_sentence": true
    },
    {
        "source_sentence": "是吾三師。",
        "from": "T14n0581_001:0965b16_14",
        "context_with_next_sentence": true
    },
    {
        "source_sentence": "」佛時頌曰：",
        "from": "T14n0581_001:0965b16_20",
        "context_with_next_sentence": true
    },
    {
        "source_sentence": "「婬為不淨行，　　迷惑失正道，",
        "from": "T14n0581_001:0965b17_0",
        "context_with_next_sentence": true
    },
    {
        "source_sentence": "精神魂魄馳，　　傷命而早夭，",
        "from": "T14n0581_001:0965b18_0",
        "context_with_next_sentence": true
    },
    {
        "source_sentence": "受罪頑癡荒，　　死復墮惡道；",
        "from": "T14n0581_001:0965b19_13",
        "context_with_next_sentence": true
    },
    {
        "source_sentence": "吾用畏是故，　　棄家樂林藪。",
        "from": "T14n0581_001:0965b20_13",
        "context_with_next_sentence": true
    },
    {
        "source_sentence": "」佛言：",
        "from": "T14n0581_001:0965b21_2",
        "context_with_next_sentence": true
    },
    {
        "source_sentence": "「四謂惡口、兩舌、妄言、綺語。",
        "from": "T14n0581_001:0965b21_17",
        "context_with_next_sentence": true
    },
    {
        "source_sentence": "譖入無罪，謗毀三尊，舌致捶杖，亦致滅門。",
        "from": "T14n0581_001:0965b22_14",
        "context_with_next_sentence": true
    },
    {
        "source_sentence": "死入地獄，獄中鬼神拔出其舌以牛犁之；",
        "from": "T14n0581_001:0965b23_14",
        "context_with_next_sentence": true
    },
    {
        "source_sentence": "洋銅灌口，求死不得。",
        "from": "T14n0581_001:0965b24_6",
        "context_with_next_sentence": true
    },
    {
        "source_sentence": "罪畢乃出，當為畜生，恒食草棘。",
        "from": "T14n0581_001:0965b25_1",
        "context_with_next_sentence": true
    },
    {
        "source_sentence": "若後為人，言不見信，口中恒臭，多逢譖謗、罵詈之聲，臥輒惡夢，有口不能得含佛經之至味。",
        "from": "T14n0581_001:0965b27_5",
        "context_with_next_sentence": true
    },
    {
        "source_sentence": "吾見是故，不敢惡口。",
        "from": "T14n0581_001:0965b27_15",
        "context_with_next_sentence": true
    },
    {
        "source_sentence": "是吾四師。",
        "from": "T14n0581_001:0965b28_1",
        "context_with_next_sentence": true
    },
    {
        "source_sentence": "」佛時頌曰：",
        "from": "T14n0581_001:0965b28_7",
        "context_with_next_sentence": true
    },
    {
        "source_sentence": "「欺者有四過，　　讒侫傷良貞，",
        "from": "T14n0581_001:0965b29_0",
        "context_with_next_sentence": true
    },
    {
        "source_sentence": "受罪癡聾盲，　　蹇吃口臭腥，",
        "from": "T14n0581_001:0965c01_0",
        "context_with_next_sentence": true
    },
    {
        "source_sentence": "癡狂不能言，　　死入拔舌囹；",
        "from": "T14n0581_001:0965c02_13",
        "context_with_next_sentence": true
    },
    {
        "source_sentence": "吾修四淨口，　　自致八音聲。",
        "from": "T14n0581_001:0965c03_13",
        "context_with_next_sentence": true
    },
    {
        "source_sentence": "」佛言：",
        "from": "T14n0581_001:0965c04_2",
        "context_with_next_sentence": true
    },
    {
        "source_sentence": "「五謂嗜酒。",
        "from": "T14n0581_001:0965c04_8",
        "context_with_next_sentence": true
    },
    {
        "source_sentence": "酒為毒氣，主成諸惡——王道毀，仁澤滅，臣慢上，忠敬朽，父失禮，母失慈，子凶逆，孝道敗，夫失信，婦奢婬，九族諍，財產耗——亡國危身，無不由之。",
        "from": "T14n0581_001:0965c07_16",
        "context_with_next_sentence": true
    },
    {
        "source_sentence": "酒之亂道，三十有六。",
        "from": "T14n0581_001:0965c08_6",
        "context_with_next_sentence": true
    },
    {
        "source_sentence": "吾見是故，絕酒不飲。",
        "from": "T14n0581_001:0965c08_16",
        "context_with_next_sentence": true
    },
    {
        "source_sentence": "是吾五師。",
        "from": "T14n0581_001:0965c09_1",
        "context_with_next_sentence": true
    },
    {
        "source_sentence": "」佛時頌曰：",
        "from": "T14n0581_001:0965c09_7",
        "context_with_next_sentence": true
    },
    {
        "source_sentence": "「醉者為不孝，　　怨禍從內生，",
        "from": "T14n0581_001:0965c10_0",
        "context_with_next_sentence": true
    },
    {
        "source_sentence": "迷惑清高士，　　亂德敗淑貞。",
        "from": "T14n0581_001:0965c11_13",
        "context_with_next_sentence": true
    },
    {
        "source_sentence": "吾故不飲酒，　　慈心濟群生，",
        "from": "T14n0581_001:0965c12_0",
        "context_with_next_sentence": true
    },
    {
        "source_sentence": "淨慧度八難，　　自致覺道成。",
        "from": "T14n0581_001:0965c13_13",
        "context_with_next_sentence": true
    },
    {
        "source_sentence": "」佛言：",
        "from": "T14n0581_001:0965c14_2",
        "context_with_next_sentence": true
    },
    {
        "source_sentence": "「六謂年老。",
        "from": "T14n0581_001:0965c14_8",
        "context_with_next_sentence": true
    },
    {
        "source_sentence": "夫老之為苦，頭白，齒落，目視𥆨𥆨，耳聽不聰，盛去衰至，皮緩面皺，百節痛疼，行步苦極，坐起呻吟，憂悲惱苦；",
        "from": "T14n0581_001:0965c16_18",
        "context_with_next_sentence": true
    },
    {
        "source_sentence": "識神轉滅，便旋即忘；",
        "from": "T14n0581_001:0965c17_8",
        "context_with_next_sentence": true
    },
    {
        "source_sentence": "命日促盡，言之流涕。",
        "from": "T14n0581_001:0965c17_18",
        "context_with_next_sentence": true
    },
    {
        "source_sentence": "吾見無常，災變如斯，故行求道，不欲更之。",
        "from": "T14n0581_001:0965c18_19",
        "context_with_next_sentence": true
    },
    {
        "source_sentence": "是吾六師。",
        "from": "T14n0581_001:0965c19_4",
        "context_with_next_sentence": true
    },
    {
        "source_sentence": "」佛時頌曰：",
        "from": "T14n0581_001:0965c19_10",
        "context_with_next_sentence": true
    },
    {
        "source_sentence": "「吾念世無常，　　人生要當老，",
        "from": "T14n0581_001:0965c20_0",
        "context_with_next_sentence": true
    },
    {
        "source_sentence": "盛去日衰羸，　　形枯而白首，",
        "from": "T14n0581_001:0965c21_0",
        "context_with_next_sentence": true
    },
    {
        "source_sentence": "憂勞百病生，　　坐起愁痛惱；",
        "from": "T14n0581_001:0965c22_13",
        "context_with_next_sentence": true
    },
    {
        "source_sentence": "吾用畏是故，　　棄家行學道。",
        "from": "T14n0581_001:0965c23_13",
        "context_with_next_sentence": true
    },
    {
        "source_sentence": "」佛言：",
        "from": "T14n0581_001:0965c24_2",
        "context_with_next_sentence": true
    },
    {
        "source_sentence": "「七謂病瘦。",
        "from": "T14n0581_001:0965c24_8",
        "context_with_next_sentence": true
    },
    {
        "source_sentence": "肉盡骨立，百節皆痛，猶被杖楚；",
        "from": "T14n0581_001:0965c25_1",
        "context_with_next_sentence": true
    },
    {
        "source_sentence": "四大進退，手足不任；",
        "from": "T14n0581_001:0965c25_11",
        "context_with_next_sentence": true
    },
    {
        "source_sentence": "氣力虛竭，坐臥須人；",
        "from": "T14n0581_001:0966a01_2",
        "context_with_next_sentence": true
    },
    {
        "source_sentence": "口燥脣燋，筋斷鼻坼；",
        "from": "T14n0581_001:0966a01_12",
        "context_with_next_sentence": true
    },
    {
        "source_sentence": "目不見色，耳不聞音；",
        "from": "T14n0581_001:0966a02_2",
        "context_with_next_sentence": true
    },
    {
        "source_sentence": "不淨流出，身臥其上；",
        "from": "T14n0581_001:0966a02_12",
        "context_with_next_sentence": true
    },
    {
        "source_sentence": "心懷苦惱，言輒悲哀。",
        "from": "T14n0581_001:0966a03_2",
        "context_with_next_sentence": true
    },
    {
        "source_sentence": "今覩世人年盛力壯，華色暐曄，福盡罪至，無常百變。",
        "from": "T14n0581_001:0966a04_7",
        "context_with_next_sentence": true
    },
    {
        "source_sentence": "吾覩斯患，故行求道，不欲更之。",
        "from": "T14n0581_001:0966a05_2",
        "context_with_next_sentence": true
    },
    {
        "source_sentence": "是吾七師。",
        "from": "T14n0581_001:0966a05_7",
        "context_with_next_sentence": true
    },
    {
        "source_sentence": "」佛時頌曰：",
        "from": "T14n0581_001:0966a05_13",
        "context_with_next_sentence": true
    },
    {
        "source_sentence": "「念人衰老時，　　百病同時生，",
        "from": "T14n0581_001:0966a06_0",
        "context_with_next_sentence": true
    },
    {
        "source_sentence": "水消而火滅，　　刀風解其形，",
        "from": "T14n0581_001:0966a07_0",
        "context_with_next_sentence": true
    },
    {
        "source_sentence": "骨離筋脈絕，　　大命要當傾；",
        "from": "T14n0581_001:0966a08_13",
        "context_with_next_sentence": true
    },
    {
        "source_sentence": "吾用畏是故，　　求道願不生。",
        "from": "T14n0581_001:0966a09_13",
        "context_with_next_sentence": true
    },
    {
        "source_sentence": "」佛言：",
        "from": "T14n0581_001:0966a10_2",
        "context_with_next_sentence": true
    },
    {
        "source_sentence": "「八謂人死。",
        "from": "T14n0581_001:0966a10_8",
        "context_with_next_sentence": true
    },
    {
        "source_sentence": "四百四病同時俱作；",
        "from": "T14n0581_001:0966a10_17",
        "context_with_next_sentence": true
    },
    {
        "source_sentence": "四大欲散，魂神不安；",
        "from": "T14n0581_001:0966a11_7",
        "context_with_next_sentence": true
    },
    {
        "source_sentence": "風去息絕，火滅身冷，風先火次，魂靈去矣；",
        "from": "T14n0581_001:0966a12_8",
        "context_with_next_sentence": true
    },
    {
        "source_sentence": "身體挺直，無所復知；",
        "from": "T14n0581_001:0966a12_18",
        "context_with_next_sentence": true
    },
    {
        "source_sentence": "旬日之間肉壞血流，膖脹爛臭，無一可取；",
        "from": "T14n0581_001:0966a13_18",
        "context_with_next_sentence": true
    },
    {
        "source_sentence": "身中有蟲，還食其肉；",
        "from": "T14n0581_001:0966a14_9",
        "context_with_next_sentence": true
    },
    {
        "source_sentence": "筋脈爛盡，骨節解散，髑髏異處，脊、脅、肩、臂、䏶、脛、足、指各自異處；",
        "from": "T14n0581_001:0966a15_24",
        "context_with_next_sentence": true
    },
    {
        "source_sentence": "飛鳥、走獸競來食之。",
        "from": "T14n0581_001:0966a16_9",
        "context_with_next_sentence": true
    },
    {
        "source_sentence": "天、龍、鬼神、帝王、人民、貧富、貴賤無免此患。",
        "from": "T14n0581_001:0966a17_9",
        "context_with_next_sentence": true
    },
    {
        "source_sentence": "吾見斯變，故行求道，不欲更之。",
        "from": "T14n0581_001:0966a18_4",
        "context_with_next_sentence": true
    },
    {
        "source_sentence": "是吾八師。",
        "from": "T14n0581_001:0966a18_9",
        "context_with_next_sentence": true
    },
    {
        "source_sentence": "」佛時頌曰：",
        "from": "T14n0581_001:0966a18_15",
        "context_with_next_sentence": true
    },
    {
        "source_sentence": "「我惟老病死，　　三界之大患，",
        "from": "T14n0581_001:0966a19_0",
        "context_with_next_sentence": true
    },
    {
        "source_sentence": "福盡而命終，　　氣絕於黃泉，",
        "from": "T14n0581_001:0966a20_0",
        "context_with_next_sentence": true
    },
    {
        "source_sentence": "身爛還為土，　　魂魄隨因緣；",
        "from": "T14n0581_001:0966a21_13",
        "context_with_next_sentence": true
    },
    {
        "source_sentence": "吾用畏是故，　　學道昇泥洹。",
        "from": "T14n0581_001:0966a22_13",
        "context_with_next_sentence": true
    },
    {
        "source_sentence": "」於是梵志聞佛所說，心開意解，即得道迹，前受五戒，為清信士——不殺，不盜，不婬，不欺，奉孝，不醉——歡喜而去。",
        "from": "T14n0581_001:0966a25_11",
        "context_with_next_sentence": true
    },
    {
        "source_sentence": "佛說八師經",
        "from": "T14n0581_001:0966a26_100",
        "context_with_next_sentence": false
    }
]