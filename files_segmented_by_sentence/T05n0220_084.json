{
    "T05n0220_084:0468a09_0": "大般若波羅蜜多經卷第八十四",
    "T05n0220_084:0468a11_0": "三藏法師玄奘奉　詔譯",
    "T05n0220_084:0468a12_0": "初分受教品第二十四之三",
    "T05n0220_084:0468a13_0": "「如是人等，終不以空不空分別極喜地法，亦不以極喜地法分別空不空；不以空不空分別離垢地法、發光地法乃至善慧地法、法雲地法，亦不以離垢地法、發光地法乃至善慧地法、法雲地法分別空不空。",
    "T05n0220_084:0468a17_1": "不以有相無相分別極喜地法，亦不以極喜地法分別有相無相；不以有相無相分別離垢地法、發光地法乃至善慧地法、法雲地法，亦不以離垢地法、發光地法乃至善慧地法、法雲地法分別有相無相。",
    "T05n0220_084:0468a22_2": "不以有願無願分別極喜地法，亦不以極喜地法分別有願無願；不以有願無願分別離垢地法、發光地法乃至善慧地法、法雲地法，亦不以離垢地法、發光地法乃至善慧地法、法雲地法分別有願無願。",
    "T05n0220_084:0468a26_3": "不以生不生分別極喜地法，亦不以極喜地法分別生不生；不以生不生分別離垢地法、發光地法乃至善慧地法、法雲地法，亦不以離垢地法、發光地法乃至善慧地法、法雲地法分別生不生。",
    "T05n0220_084:0468b02_4": "不以滅不滅分別極喜地法，亦不以極喜地法分別滅不滅；不以滅不滅分別離垢地法、發光地法乃至善慧地法、法雲地法，亦不以離垢地法、發光地法乃至善慧地法、法雲地法分別滅不滅。",
    "T05n0220_084:0468b06_5": "不以寂靜不寂靜分別極喜地法，亦不以極喜地法分別寂靜不寂靜；不以寂靜不寂靜分別離垢地法、發光地法乃至善慧地法、法雲地法，亦不以離垢地法、發光地法乃至善慧地法、法雲地法分別寂靜不寂靜。",
    "T05n0220_084:0468b11_6": "不以遠離不遠離分別極喜地法，亦不以極喜地法分別遠離不遠離；不以遠離不遠離分別離垢地法、發光地法乃至善慧地法、法雲地法，亦不以離垢地法、發光地法乃至善慧地法、法雲地法分別遠離不遠離。",
    "T05n0220_084:0468b16_0": "「如是人等，終不以空不空分別異生地，亦不以異生地分別空不空；不以空不空分別種姓地、第八地、具見地、薄地、離欲地、已辦地、獨覺地、菩薩地、如來地，亦不以種姓地、第八地乃至菩薩地、如來地分別空不空。",
    "T05n0220_084:0468b20_1": "不以有相無相分別異生地，亦不以異生地分別有相無相；不以有相無相分別種姓地、第八地乃至菩薩地、如來地，亦不以種姓地、第八地乃至菩薩地、如來地分別有相無相。",
    "T05n0220_084:0468b24_2": "不以有願無願分別異生地，亦不以異生地分別有願無願；不以有願無願分別種姓地、第八地乃至菩薩地、如來地，亦不以種姓地、第八地乃至菩薩地、如來地分別有願無願。",
    "T05n0220_084:0468b28_3": "不以生不生分別異生地，亦不以異生地分別生不生；不以生不生分別種姓地、第八地乃至菩薩地、如來地，亦不以種姓地、第八地乃至菩薩地、如來地分別生不生。",
    "T05n0220_084:0468c03_4": "不以滅不滅分別異生地，亦不以異生地分別滅不滅；不以滅不滅分別種姓地、第八地乃至菩薩地、如來地，亦不以種姓地、第八地乃至菩薩地、如來地分別滅不滅。",
    "T05n0220_084:0468c07_5": "不以寂靜不寂靜分別異生地，亦不以異生地分別寂靜不寂靜；不以寂靜不寂靜分別種姓地、第八地乃至菩薩地、如來地，亦不以種姓地、第八地乃至菩薩地、如來地分別寂靜不寂靜。",
    "T05n0220_084:0468c11_6": "不以遠離不遠離分別異生地，亦不以異生地分別遠離不遠離；不以遠離不遠離分別種姓地、第八地乃至菩薩地、如來地，亦不以種姓地、第八地乃至菩薩地、如來地分別遠離不遠離。",
    "T05n0220_084:0468c16_0": "「如是人等，終不以空不空分別異生地法，亦不以異生地法分別空不空；不以空不空分別種姓地法、第八地法乃至菩薩地法、如來地法，亦不以種姓地法、第八地法乃至菩薩地法、如來地法分別空不空。",
    "T05n0220_084:0468c20_1": "不以有相無相分別異生地法，亦不以異生地法分別有相無相；不以有相無相分別種姓地法、第八地法乃至菩薩地法、如來地法，亦不以種姓地法、第八地法乃至菩薩地法、如來地法分別有相無相。",
    "T05n0220_084:0468c25_2": "不以有願無願分別異生地法，亦不以異生地法分別有願無願；不以有願無願分別種姓地法、第八地法乃至菩薩地法、如來地法，亦不以種姓地法、第八地法乃至菩薩地法、如來地法分別有願無願。",
    "T05n0220_084:0468c29_3": "不以生不生分別異生地法，亦不以異生地法分別生不生；不以生不生分別種姓地法、第八地法乃至菩薩地法、如來地法，亦不以種姓地法、第八地法乃至菩薩地法、如來地法分別生不生。",
    "T05n0220_084:0469a05_4": "不以滅不滅分別異生地法，亦不以異生地法分別滅不滅；不以滅不滅分別種姓地法、第八地法乃至菩薩地法、如來地法，亦不以種姓地法、第八地法乃至菩薩地法、如來地法分別滅不滅。",
    "T05n0220_084:0469a09_5": "不以寂靜不寂靜分別異生地法，亦不以異生地法分別寂靜不寂靜；不以寂靜不寂靜分別種姓地法、第八地法乃至菩薩地法、如來地法，亦不以種姓地法、第八地法乃至菩薩地法、如來地法分別寂靜不寂靜。",
    "T05n0220_084:0469a14_6": "不以遠離不遠離分別異生地法，亦不以異生地法分別遠離不遠離；不以遠離不遠離分別種姓地法、第八地法乃至菩薩地法、如來地法，亦不以種姓地法、第八地法乃至菩薩地法、如來地法分別遠離不遠離。",
    "T05n0220_084:0469a20_0": "「如是人等，終不以空不空分別有為界，亦不以有為界分別空不空；不以空不空分別無為界，亦不以無為界分別空不空。",
    "T05n0220_084:0469a22_1": "不以有相無相分別有為界，亦不以有為界分別有相無相；不以有相無相分別無為界，亦不以無為界分別有相無相。",
    "T05n0220_084:0469a25_2": "不以有願無願分別有為界，亦不以有為界分別有願無願；不以有願無願分別無為界，亦不以無為界分別有願無願。",
    "T05n0220_084:0469a28_3": "不以生不生分別有為界，亦不以有為界分別生不生；不以生不生分別無為界，亦不以無為界分別生不生。",
    "T05n0220_084:0469b01_4": "不以滅不滅分別有為界，亦不以有為界分別滅不滅；不以滅不滅分別無為界，亦不以無為界分別滅不滅。",
    "T05n0220_084:0469b04_5": "不以寂靜不寂靜分別有為界，亦不以有為界分別寂靜不寂靜；不以寂靜不寂靜分別無為界，亦不以無為界分別寂靜不寂靜。",
    "T05n0220_084:0469b07_0": "不以遠離不遠離分別有為界，亦不以有為界分別遠離不遠離；不以遠離不遠離分別無為界，亦不以無為界分別遠離不遠離。」",
    "T05n0220_084:0469b10_0": "時，具壽善現告諸天子言：「如是甚深難見難覺，非所尋思超尋思境，微妙寂靜最勝第一，唯極聖者自內所證，世聰慧人所不能測，所說般若波羅蜜多，其中實無能信受者。",
    "T05n0220_084:0469b13_1": "所以者何？",
    "T05n0220_084:0469b14_2": "此中無法可顯可示，由無有法可顯示故，實信受者亦不可得。」",
    "T05n0220_084:0469b16_0": "時，舍利子問善現言：「豈不於此般若波羅蜜多甚深教中廣說三乘法，所謂聲聞、獨覺、無上乘法？",
    "T05n0220_084:0469b18_1": "廣說攝受菩薩摩訶薩從初發心乃至十地諸菩薩道，所謂布施波羅蜜多、淨戒、安忍、精進、靜慮、般若波羅蜜多，若內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，若真如、法界、法性、不虛妄性、不變異性、平等性、離生性、法定、法住、實際、虛空界、不思議界，若苦聖諦、集、滅、道聖諦，若四靜慮、四無量、四無色定，若八解脫、八勝處、九次第定、十遍處，若四念住、四正斷、四神足、五根、五力、七等覺支、八聖道支，若空解脫門、無相、無願解脫門，若五眼、六神通，若佛十力、四無所畏、四無礙解、大慈、大悲、大喜、大捨、十八佛不共法，若無忘失法、恒住捨性，若一切智、道相智、一切相智，若一切陀羅尼門、一切三摩地門？",
    "T05n0220_084:0469c04_2": "廣說攝受菩薩摩訶薩功德勝事，所謂菩薩摩訶薩於此般若波羅蜜多勤修行故，隨所生處常受化生，於不退神通能自在遊戲，從一佛土趣一佛土，供養恭敬、尊重讚歎諸佛世尊，隨所願樂種種善根皆能修習速得圓滿，於諸佛所聞持正法乃至無上正等菩提，能不忘失亦無懈廢，恒居勝定離散亂心，由此為緣得無礙辯、無斷盡辯、無踈謬辯、迅辯、應辯、凡所演說豐義味辯、一切世間最妙勝辯？」",
    "T05n0220_084:0469c13_3": "善現答言：「如是！",
    "T05n0220_084:0469c14_4": "如是！",
    "T05n0220_084:0469c14_5": "誠如所說。",
    "T05n0220_084:0469c14_6": "於此般若波羅蜜多甚深教中廣說三乘法，所謂聲聞、獨覺、無上乘法；廣說攝受菩薩摩訶薩從初發心乃至十地諸菩薩道，所謂布施波羅蜜多乃至一切三摩地門；廣說攝受菩薩摩訶薩功德勝事，所謂菩薩摩訶薩於此般若波羅蜜多勤修行故，隨所生處常受化生，乃至得一切世間最妙勝辯，如是深教諸有所說，以無所得而為方便。」",
    "T05n0220_084:0469c22_7": "舍利子言：「此於何法以無所得為方便耶？」",
    "T05n0220_084:0469c23_8": "善現言：「舍利子！",
    "T05n0220_084:0469c23_9": "此於我，以無所得而為方便；此於有情、命者、生者、養者、士夫、補特伽羅、意生、儒童、作者、受者、知者、見者，以無所得而為方便。",
    "T05n0220_084:0469c26_10": "「舍利子！",
    "T05n0220_084:0469c26_11": "此於色，以無所得而為方便；此於受、想、行、識，以無所得而為方便。",
    "T05n0220_084:0469c28_12": "「舍利子！",
    "T05n0220_084:0469c28_13": "此於眼處，以無所得而為方便；此於耳、鼻、舌、身、意處，以無所得而為方便。",
    "T05n0220_084:0470a01_14": "「舍利子！",
    "T05n0220_084:0470a01_15": "此於色處，以無所得而為方便；此於聲、香、味、觸、法處，以無所得而為方便。",
    "T05n0220_084:0470a03_16": "「舍利子！",
    "T05n0220_084:0470a03_17": "此於眼界，以無所得而為方便；此於色界、眼識界及眼觸、眼觸為緣所生諸受，以無所得而為方便。",
    "T05n0220_084:0470a05_18": "「舍利子！",
    "T05n0220_084:0470a05_19": "此於耳界，以無所得而為方便；此於聲界、耳識界及耳觸、耳觸為緣所生諸受，以無所得而為方便。",
    "T05n0220_084:0470a08_0": "「舍利子！",
    "T05n0220_084:0470a08_1": "此於鼻界，以無所得而為方便；此於香界、鼻識界及鼻觸、鼻觸為緣所生諸受，以無所得而為方便。",
    "T05n0220_084:0470a10_2": "「舍利子！",
    "T05n0220_084:0470a10_3": "此於舌界，以無所得而為方便；此於味界、舌識界及舌觸、舌觸為緣所生諸受，以無所得而為方便。",
    "T05n0220_084:0470a12_4": "「舍利子！",
    "T05n0220_084:0470a13_5": "此於身界，以無所得而為方便；此於觸界、身識界及身觸、身觸為緣所生諸受，以無所得而為方便。",
    "T05n0220_084:0470a15_6": "「舍利子！",
    "T05n0220_084:0470a15_7": "此於意界，以無所得而為方便；此於法界、意識界及意觸、意觸為緣所生諸受，以無所得而為方便。",
    "T05n0220_084:0470a17_8": "「舍利子！",
    "T05n0220_084:0470a18_9": "此於地界，以無所得而為方便；此於水、火、風、空、識界，以無所得而為方便。",
    "T05n0220_084:0470a19_10": "「舍利子！",
    "T05n0220_084:0470a19_11": "此於苦聖諦，以無所得而為方便；此於集、滅、道聖諦，以無所得而為方便。",
    "T05n0220_084:0470a21_12": "「舍利子！",
    "T05n0220_084:0470a21_13": "此於無明，以無所得而為方便；此於行、識、名色、六處、觸、受、愛、取、有、生、老死愁歎苦憂惱，以無所得而為方便。",
    "T05n0220_084:0470a24_14": "「舍利子！",
    "T05n0220_084:0470a24_15": "此於內空，以無所得而為方便；此於外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，以無所得而為方便。",
    "T05n0220_084:0470a29_0": "「舍利子！",
    "T05n0220_084:0470a29_1": "此於真如，以無所得而為方便；此於法界、法性、不虛妄性、不變異性、平等性、離生性、法定、法住、實際、虛空界、不思議界，以無所得而為方便。",
    "T05n0220_084:0470b04_0": "「舍利子！",
    "T05n0220_084:0470b04_1": "此於布施波羅蜜多，以無所得而為方便；此於淨戒、安忍、精進、靜慮、般若波羅蜜多，以無所得而為方便。",
    "T05n0220_084:0470b06_2": "「舍利子！",
    "T05n0220_084:0470b06_3": "此於四靜慮，以無所得而為方便；此於四無量、四無色定，以無所得而為方便。",
    "T05n0220_084:0470b08_4": "「舍利子！",
    "T05n0220_084:0470b08_5": "此於八解脫，以無所得而為方便；此於八勝處、九次第定、十遍處，以無所得而為方便。",
    "T05n0220_084:0470b10_6": "「舍利子！",
    "T05n0220_084:0470b10_7": "此於四念住，以無所得而為方便；此於四正斷、四神足、五根、五力、七等覺支、八聖道支，以無所得而為方便。",
    "T05n0220_084:0470b13_8": "「舍利子！",
    "T05n0220_084:0470b13_9": "此於空解脫門，以無所得而為方便；此於無相、無願解脫門，以無所得而為方便。",
    "T05n0220_084:0470b15_10": "「舍利子！",
    "T05n0220_084:0470b15_11": "此於五眼，以無所得而為方便；此於六神通，以無所得而為方便。",
    "T05n0220_084:0470b16_12": "「舍利子！",
    "T05n0220_084:0470b17_13": "此於佛十力，以無所得而為方便；此於四無所畏、四無礙解、大慈、大悲、大喜、大捨、十八佛不共法，以無所得而為方便。",
    "T05n0220_084:0470b19_14": "「舍利子！",
    "T05n0220_084:0470b19_15": "此於無忘失法，以無所得而為方便；此於恒住捨性，以無所得而為方便。",
    "T05n0220_084:0470b21_16": "「舍利子！",
    "T05n0220_084:0470b21_17": "此於一切陀羅尼門，以無所得而為方便；此於一切三摩地門，以無所得而為方便。",
    "T05n0220_084:0470b23_18": "「舍利子！",
    "T05n0220_084:0470b23_19": "此於一切智，以無所得而為方便；此於道相智、一切相智，以無所得而為方便。",
    "T05n0220_084:0470b25_20": "「舍利子！",
    "T05n0220_084:0470b25_21": "此於聲聞乘，以無所得而為方便；此於獨覺乘、無上乘，以無所得而為方便。",
    "T05n0220_084:0470b27_22": "「舍利子！",
    "T05n0220_084:0470b27_23": "此於預流，以無所得而為方便；此於一來、不還、阿羅漢，以無所得而為方便。",
    "T05n0220_084:0470b29_24": "「舍利子！",
    "T05n0220_084:0470b29_25": "此於預流向預流果，以無所得而為方便；此於一來向一來果、不還向不還果、阿羅漢向阿羅漢果，以無所得而為方便。",
    "T05n0220_084:0470c03_26": "「舍利子！",
    "T05n0220_084:0470c03_27": "此於獨覺，以無所得而為方便；此於獨覺向獨覺果，以無所得而為方便。",
    "T05n0220_084:0470c05_28": "「舍利子！",
    "T05n0220_084:0470c05_29": "此於菩薩摩訶薩，以無所得而為方便；此於三藐三佛陀，以無所得而為方便。",
    "T05n0220_084:0470c07_30": "「舍利子！",
    "T05n0220_084:0470c07_31": "此於菩薩摩訶薩法，以無所得而為方便；此於無上正等菩提法，以無所得而為方便。",
    "T05n0220_084:0470c09_32": "「舍利子！",
    "T05n0220_084:0470c09_33": "此於極喜地，以無所得而為方便；此於離垢地、發光地、焰慧地、極難勝地、現前地、遠行地、不動地、善慧地、法雲地，以無所得而為方便。",
    "T05n0220_084:0470c12_34": "「舍利子！",
    "T05n0220_084:0470c12_35": "此於極喜地法，以無所得而為方便；此於離垢地法、發光地法、焰慧地法、極難勝地法、現前地法、遠行地法、不動地法、善慧地法、法雲地法，以無所得而為方便。",
    "T05n0220_084:0470c16_36": "「舍利子！",
    "T05n0220_084:0470c16_37": "此於異生地，以無所得而為方便；此於種姓地、第八地、具見地、薄地、離欲地、已辦地、獨覺地、菩薩地、如來地，以無所得而為方便。",
    "T05n0220_084:0470c19_38": "「舍利子！",
    "T05n0220_084:0470c19_39": "此於異生地法，以無所得而為方便；此於種姓地法、第八地法、具見地法、薄地法、離欲地法、已辦地法、獨覺地法、菩薩地法、如來地法，以無所得而為方便。",
    "T05n0220_084:0470c23_40": "「舍利子！",
    "T05n0220_084:0470c23_41": "此於有為界，以無所得而為方便；此於無為界，以無所得而為方便。」",
    "T05n0220_084:0470c25_0": "時，舍利子問善現言：「何因緣故，於此般若波羅蜜多甚深教中，以無所得而為方便，廣說三乘法，所謂聲聞、獨覺、無上乘法？",
    "T05n0220_084:0470c27_1": "何因緣故，於此般若波羅蜜多甚深教中，以無所得而為方便，廣說攝受菩薩摩訶薩從初發心乃至十地諸菩薩道，所謂布施波羅蜜多乃至一切三摩地門？",
    "T05n0220_084:0471a02_2": "何因緣故，於此般若波羅蜜多甚深教中，以無所得而為方便，廣說攝受菩薩摩訶薩功德勝事，所謂菩薩摩訶薩於此般若波羅蜜多勤修行故，隨所生處常受化生，乃至得一切世間最妙勝辯？」",
    "T05n0220_084:0471a06_3": "善現答言：「舍利子！",
    "T05n0220_084:0471a07_4": "由內空故，於此般若波羅蜜多甚深教中，以無所得而為方便，廣說三乘法，所謂聲聞、獨覺、無上乘法。",
    "T05n0220_084:0471a09_5": "舍利子！",
    "T05n0220_084:0471a09_6": "由外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空故，於此般若波羅蜜多甚深教中，以無所得而為方便，廣說三乘法，所謂聲聞、獨覺、無上乘法。",
    "T05n0220_084:0471a15_7": "「舍利子！",
    "T05n0220_084:0471a15_8": "由內空故，於此般若波羅蜜多甚深教中，以無所得而為方便，廣說攝受菩薩摩訶薩從初發心乃至十地諸菩薩道，所謂布施波羅蜜多、淨戒、安忍、精進、靜慮、般若波羅蜜多，若內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，若真如、法界、法性、不虛妄性、不變異性、平等性、離生性、法定、法住、實際、虛空界、不思議界，若苦聖諦、集、滅、道聖諦，若四靜慮、四無量、四無色定，若八解脫、八勝處、九次第定、十遍處，若四念住、四正斷、四神足、五根、五力、七等覺支、八聖道支，若空解脫門、無相、無願解脫門，若五眼、六神通，若佛十力、四無所畏、四無礙解、大慈、大悲、大喜、大捨、十八佛不共法，若無忘失法、恒住捨性，若一切智、道相智、一切相智，若一切陀羅尼門、一切三摩地門。",
    "T05n0220_084:0471b03_9": "舍利子！",
    "T05n0220_084:0471b04_10": "由外空乃至無性自性空故，於此般若波羅蜜多甚深教中，以無所得而為方便，廣說攝受菩薩摩訶薩從初發心乃至十地諸菩薩道，所謂布施波羅蜜多，乃至一切三摩地門。",
    "T05n0220_084:0471b08_0": "「舍利子！",
    "T05n0220_084:0471b08_1": "由內空故，於此般若波羅蜜多甚深教中，以無所得而為方便，廣說攝受菩薩摩訶薩功德勝事，所謂菩薩摩訶薩於此般若波羅蜜多勤修行故，隨所生處常受化生，於不退神通能自在遊戲，從一佛土趣一佛土，供養恭敬、尊重讚歎諸佛世尊，隨所願樂種種善根皆能修習速得圓滿，於諸佛所聞持正法乃至無上正等菩提，能不忘失亦無懈廢，恒居勝定離散亂心，由此為緣得無礙辯、無斷盡辯、無謬亂辯、迅辯、應辯、凡所演說豐義味辯、一切世間最妙勝辯。",
    "T05n0220_084:0471b18_2": "「舍利子！",
    "T05n0220_084:0471b18_3": "由外空乃至無性自性空故，於此般若波羅蜜多甚深教中，以無所得而為方便，廣說攝受菩薩摩訶薩功德勝事，所謂菩薩摩訶薩於此般若波羅蜜多勤修行故，隨所生處常受化生，乃至得一切世間最妙勝辯。」",
    "T05n0220_084:0471b24_0": "初分散花品第二十五",
    "T05n0220_084:0471b25_0": "爾時，天帝釋及此三千大千世界所有四大王眾天、三十三天、夜摩天、覩史多天、樂變化天、他化自在天、梵眾天、梵輔天、梵會天、大梵天、光天、少光天、無量光天、極光淨天、淨天、少淨天、無量淨天、遍淨天、廣天、少廣天、無量廣天、廣果天、無繁天、無熱天、善現天、善見天、色究竟天，咸作是念：「今尊者善現承佛神力，為一切有情雨大法雨，我等今者為供養故，宜各化作天諸妙華，奉散釋迦如來及菩薩摩訶薩并苾芻僧、尊者善現，亦散所說甚深般若波羅蜜多，而為供養。」",
    "T05n0220_084:0471c07_0": "時，諸天眾作是念已，各化種種微妙香花，奉散如來、諸菩薩等。",
    "T05n0220_084:0471c08_1": "是時，於此三千大千佛之世界花悉充滿，以佛神力，於虛空中合成花臺，莊嚴殊妙，遍覆三千大千世界。",
    "T05n0220_084:0471c10_2": "具壽善現覩斯事已，作是念言：「今所散花於諸天處，未曾見有是花殊妙，定非草木水陸所生，應是諸天為供養故從心化出。」",
    "T05n0220_084:0471c13_3": "時，天帝釋，既知善現心之所念，謂善現言：「此所散華，實非草木水陸所生，亦不從心實能化生，但變現耳！」",
    "T05n0220_084:0471c16_4": "具壽善現語帝釋言：「是花不生，則非花也！」",
    "T05n0220_084:0471c17_5": "時，天帝釋問善現言：「為但是花不生，為餘法亦爾？」",
    "T05n0220_084:0471c18_6": "善現答言：「非但是花不生，諸餘法亦爾。",
    "T05n0220_084:0471c19_7": "何謂也？",
    "T05n0220_084:0471c19_8": "「憍尸迦！",
    "T05n0220_084:0471c19_9": "色亦不生，此既不生則非色；受、想、行、識亦不生，此既不生則非受、想、行、識。",
    "T05n0220_084:0471c21_10": "何以故？",
    "T05n0220_084:0471c21_11": "以不生法離諸戲論，不可施設為色等故。",
    "T05n0220_084:0471c22_12": "「憍尸迦！",
    "T05n0220_084:0471c22_13": "眼處亦不生，此既不生則非眼處；耳、鼻、舌、身、意處亦不生，此既不生則非耳、鼻、舌、身、意處。",
    "T05n0220_084:0471c24_14": "何以故？",
    "T05n0220_084:0471c24_15": "以不生法離諸戲論，不可施設為眼處等故。",
    "T05n0220_084:0471c25_16": "「憍尸迦！",
    "T05n0220_084:0471c25_17": "色處亦不生，此既不生則非色處；聲、香、味、觸、法處亦不生，此既不生則非聲、香、味、觸、法處。",
    "T05n0220_084:0471c27_18": "何以故？",
    "T05n0220_084:0471c28_19": "以不生法離諸戲論，不可施設為色處等故。",
    "T05n0220_084:0471c29_20": "「憍尸迦！",
    "T05n0220_084:0471c29_21": "眼界亦不生，此既不生則非眼界；色界、眼識界及眼觸、眼觸為緣所生諸受亦不生，此既不生則非色界乃至眼觸為緣所生諸受。",
    "T05n0220_084:0472a03_22": "何以故？",
    "T05n0220_084:0472a03_23": "以不生法離諸戲論，不可施設為眼界等故。",
    "T05n0220_084:0472a04_24": "「憍尸迦！",
    "T05n0220_084:0472a04_25": "耳界亦不生，此既不生則非耳界；聲界、耳識界及耳觸、耳觸為緣所生諸受亦不生，此既不生則非聲界乃至耳觸為緣所生諸受。",
    "T05n0220_084:0472a07_26": "何以故？",
    "T05n0220_084:0472a07_27": "以不生法離諸戲論，不可施設為耳界等故。",
    "T05n0220_084:0472a08_28": "「憍尸迦！",
    "T05n0220_084:0472a08_29": "鼻界亦不生，此既不生則非鼻界；香界、鼻識界及鼻觸、鼻觸為緣所生諸受亦不生，此既不生則非香界乃至鼻觸為緣所生諸受。",
    "T05n0220_084:0472a11_30": "何以故？",
    "T05n0220_084:0472a12_31": "以不生法離諸戲論，不可施設為鼻界等故。",
    "T05n0220_084:0472a13_32": "「憍尸迦！",
    "T05n0220_084:0472a13_33": "舌界亦不生，此既不生則非舌界；味界、舌識界及舌觸、舌觸為緣所生諸受亦不生，此既不生則非味界乃至舌觸為緣所生諸受。",
    "T05n0220_084:0472a16_34": "何以故？",
    "T05n0220_084:0472a16_35": "以不生法離諸戲論，不可施設為舌界等故。",
    "T05n0220_084:0472a17_36": "「憍尸迦！",
    "T05n0220_084:0472a17_37": "身界亦不生，此既不生則非身界；觸界、身識界及身觸、身觸為緣所生諸受亦不生，此既不生則非觸界乃至身觸為緣所生諸受。",
    "T05n0220_084:0472a20_38": "何以故？",
    "T05n0220_084:0472a20_39": "以不生法離諸戲論，不可施設為身界等故。",
    "T05n0220_084:0472a21_40": "「憍尸迦！",
    "T05n0220_084:0472a22_0": "意界亦不生，此既不生則非意界；法界、意識界及意觸、意觸為緣所生諸受亦不生，此既不生則非法界乃至意觸為緣所生諸受。",
    "T05n0220_084:0472a24_1": "何以故？",
    "T05n0220_084:0472a25_2": "以不生法離諸戲論，不可施設為意界等故。",
    "T05n0220_084:0472a26_3": "「憍尸迦！",
    "T05n0220_084:0472a26_4": "地界亦不生，此既不生則非地界；水、火、風、空、識界亦不生，此既不生則非水、火、風、空、識界。",
    "T05n0220_084:0472a28_5": "何以故？",
    "T05n0220_084:0472a28_6": "以不生法離諸戲論，不可施設為地界等故。",
    "T05n0220_084:0472a29_7": "「憍尸迦！",
    "T05n0220_084:0472a29_8": "苦聖諦亦不生，此既不生則非苦聖諦；集、滅、道聖諦亦不生，此既不生則非集、滅、道聖諦。",
    "T05n0220_084:0472b02_9": "何以故？",
    "T05n0220_084:0472b02_10": "以不生法離諸戲論，不可施設為苦聖諦等故。",
    "T05n0220_084:0472b04_0": "「憍尸迦！",
    "T05n0220_084:0472b04_1": "無明亦不生，此既不生則非無明；行、識、名色、六處、觸、受、愛、取、有、生、老死愁歎苦憂惱亦不生，此既不生則非行乃至老死愁歎苦憂惱。",
    "T05n0220_084:0472b07_2": "何以故？",
    "T05n0220_084:0472b07_3": "以不生法離諸戲論，不可施設為無明等故。",
    "T05n0220_084:0472b08_4": "「憍尸迦！",
    "T05n0220_084:0472b08_5": "內空亦不生，此既不生則非內空；外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空亦不生，此既不生則非外空乃至無性自性空。",
    "T05n0220_084:0472b13_6": "何以故？",
    "T05n0220_084:0472b13_7": "以不生法離諸戲論，不可施設為內空等故。",
    "T05n0220_084:0472b14_8": "「憍尸迦！",
    "T05n0220_084:0472b15_0": "真如亦不生，此既不生則非真如；法界、法性、不虛妄性、不變異性、平等性、離生性、法定、法住、實際、虛空界、不思議界亦不生，此既不生則非法界乃至不思議界。",
    "T05n0220_084:0472b18_1": "何以故？",
    "T05n0220_084:0472b18_2": "以不生法離諸戲論，不可施設為真如等故。",
    "T05n0220_084:0472b20_0": "「憍尸迦！",
    "T05n0220_084:0472b20_1": "布施波羅蜜多亦不生，此既不生則非布施波羅蜜多；淨戒、安忍、精進、靜慮、般若波羅蜜多亦不生，此既不生則非淨戒、安忍、精進、靜慮、般若波羅蜜多。",
    "T05n0220_084:0472b23_2": "何以故？",
    "T05n0220_084:0472b23_3": "以不生法離諸戲論，不可施設為布施波羅蜜多等故。",
    "T05n0220_084:0472b25_0": "「憍尸迦！",
    "T05n0220_084:0472b25_1": "四靜慮亦不生，此既不生則非四靜慮；四無量、四無色定亦不生，此既不生則非四無量、四無色定。",
    "T05n0220_084:0472b27_2": "何以故？",
    "T05n0220_084:0472b27_3": "以不生法離諸戲論，不可施設為四靜慮等故。",
    "T05n0220_084:0472b28_4": "「憍尸迦！",
    "T05n0220_084:0472b28_5": "八解脫亦不生，此既不生則非八解脫；八勝處、九次第定、十遍處亦不生，此既不生則非八勝處、九次第定、十遍處。",
    "T05n0220_084:0472c03_6": "何以故？",
    "T05n0220_084:0472c03_7": "以不生法離諸戲論，不可施設為八解脫等故。",
    "T05n0220_084:0472c04_8": "「憍尸迦！",
    "T05n0220_084:0472c04_9": "四念住亦不生，此既不生則非四念住；四正斷、四神足、五根、五力、七等覺支、八聖道支亦不生，此既不生則非四正斷乃至八聖道支。",
    "T05n0220_084:0472c07_10": "何以故？",
    "T05n0220_084:0472c08_0": "以不生法離諸戲論，不可施設為四念住等故。",
    "T05n0220_084:0472c09_1": "「憍尸迦！",
    "T05n0220_084:0472c09_2": "空解脫門亦不生，此既不生則非空解脫門；無相、無願解脫門亦不生，此既不生則非無相、無願解脫門。",
    "T05n0220_084:0472c11_3": "何以故？",
    "T05n0220_084:0472c11_4": "以不生法離諸戲論，不可施設為空解脫門等故。",
    "T05n0220_084:0472c12_5": "「憍尸迦！",
    "T05n0220_084:0472c13_6": "五眼亦不生，此既不生則非五眼；六神通亦不生，此既不生則非六神通。",
    "T05n0220_084:0472c14_7": "何以故？",
    "T05n0220_084:0472c15_0": "以不生法離諸戲論，不可施設為五眼等故。",
    "T05n0220_084:0472c16_0": "「憍尸迦！",
    "T05n0220_084:0472c16_1": "佛十力亦不生，此既不生則非佛十力；四無所畏、四無礙解、大慈、大悲、大喜、大捨、十八佛不共法亦不生，此既不生則非四無所畏乃至十八佛不共法。",
    "T05n0220_084:0472c19_2": "何以故？",
    "T05n0220_084:0472c19_3": "以不生法離諸戲論，不可施設為佛十力等故。",
    "T05n0220_084:0472c20_4": "「憍尸迦！",
    "T05n0220_084:0472c21_0": "無忘失法亦不生，此既不生則非無忘失法；恒住捨性亦不生，此既不生則非恒住捨性。",
    "T05n0220_084:0472c23_0": "何以故？",
    "T05n0220_084:0472c23_1": "以不生法離諸戲論，不可施設為無忘失法等故。",
    "T05n0220_084:0472c24_2": "「憍尸迦！",
    "T05n0220_084:0472c24_3": "一切智亦不生，此既不生則非一切智；道相智、一切相智亦不生，此既不生則非道相智、一切相智。",
    "T05n0220_084:0472c26_4": "何以故？",
    "T05n0220_084:0472c26_5": "以不生法離諸戲論，不可施設為一切智等故。",
    "T05n0220_084:0472c28_0": "「憍尸迦！",
    "T05n0220_084:0472c28_1": "一切陀羅尼門亦不生，此既不生則非一切陀羅尼門；一切三摩地門亦不生，此既不生則非一切三摩地門。",
    "T05n0220_084:0473a01_2": "何以故？",
    "T05n0220_084:0473a01_3": "以不生法離諸戲論，不可施設為一切陀羅尼門等故。",
    "T05n0220_084:0473a03_4": "「憍尸迦！",
    "T05n0220_084:0473a03_5": "預流亦不生，此既不生則非預流；一來、不還、阿羅漢亦不生，此既不生則非一來、不還、阿羅漢。",
    "T05n0220_084:0473a05_6": "何以故？",
    "T05n0220_084:0473a05_7": "以不生法離諸戲論，不可施設為預流等故。",
    "T05n0220_084:0473a06_8": "「憍尸迦！",
    "T05n0220_084:0473a06_9": "預流向預流果亦不生，此既不生則非預流向預流果；一來向一來果、不還向不還果、阿羅漢向阿羅漢果亦不生，此既不生則非一來向一來果、不還向不還果、阿羅漢向阿羅漢果。",
    "T05n0220_084:0473a11_10": "何以故？",
    "T05n0220_084:0473a11_11": "以不生法離諸戲論，不可施設為預流向預流果等故。",
    "T05n0220_084:0473a12_12": "「憍尸迦！",
    "T05n0220_084:0473a12_13": "獨覺亦不生，此既不生則非獨覺；獨覺向獨覺果亦不生，此既不生則非獨覺向獨覺果。",
    "T05n0220_084:0473a14_14": "何以故？",
    "T05n0220_084:0473a15_0": "以不生法離諸戲論，不可施設為獨覺等故。",
    "T05n0220_084:0473a16_0": "「憍尸迦！",
    "T05n0220_084:0473a16_1": "菩薩摩訶薩亦不生，此既不生則非菩薩摩訶薩；三藐三佛陀亦不生，此既不生則非三藐三佛陀。",
    "T05n0220_084:0473a18_2": "何以故？",
    "T05n0220_084:0473a18_3": "以不生法離諸戲論，不可施設為菩薩摩訶薩等故。",
    "T05n0220_084:0473a19_4": "「憍尸迦！",
    "T05n0220_084:0473a19_5": "菩薩摩訶薩法亦不生，此既不生則非菩薩摩訶薩法；無上正等菩提亦不生，此既不生則非無上正等菩提。",
    "T05n0220_084:0473a22_6": "何以故？",
    "T05n0220_084:0473a22_7": "以不生法離諸戲論，不可施設為菩薩摩訶薩法等故。",
    "T05n0220_084:0473a23_8": "「憍尸迦！",
    "T05n0220_084:0473a23_9": "聲聞乘亦不生，此既不生則非聲聞乘；獨覺乘、無上乘亦不生，此既不生則非獨覺乘、無上乘。",
    "T05n0220_084:0473a26_10": "何以故？",
    "T05n0220_084:0473a26_11": "以不生法離諸戲論，不可施設為聲聞乘等故。」",
    "T05n0220_084:0473a28_0": "大般若波羅蜜多經卷第八十四"
}