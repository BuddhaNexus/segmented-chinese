[
    {
        "source_sentence": "佛說閻羅王五天使者經",
        "from": "T01n0043_001:0828b12_0",
        "context_with_next_sentence": true
    },
    {
        "source_sentence": "宋沙門慧簡譯",
        "from": "T01n0043_001:0828b14_0",
        "context_with_next_sentence": true
    },
    {
        "source_sentence": "聞如是：一時，佛在舍衛國祇樹給孤獨園。佛",
        "from": "T01n0043_001:0828b15_0",
        "context_with_next_sentence": true
    },
    {
        "source_sentence": "告諸比丘：",
        "from": "T01n0043_001:0828b16_4",
        "context_with_next_sentence": true
    },
    {
        "source_sentence": "「善聽！",
        "from": "T01n0043_001:0828b16_8",
        "context_with_next_sentence": true
    },
    {
        "source_sentence": "以置心中。",
        "from": "T01n0043_001:0828b16_13",
        "context_with_next_sentence": true
    },
    {
        "source_sentence": "我以天眼徹見眾人生死所趣善惡之道，或有醜惡、或有勇強、或有怯弱，或生善道、或生惡道。",
        "from": "T01n0043_001:0828b18_14",
        "context_with_next_sentence": true
    },
    {
        "source_sentence": "凡人所作為皆分別知之。",
        "from": "T01n0043_001:0828b19_5",
        "context_with_next_sentence": true
    },
    {
        "source_sentence": "人身行惡口言惡心念惡，謗訕賢聖，見邪行邪，其人壽終，便墮惡道入泥犁中。",
        "from": "T01n0043_001:0828b21_1",
        "context_with_next_sentence": true
    },
    {
        "source_sentence": "凡人身行善口言善心念善，稱譽賢聖，見正行正，其人壽終，便生天上人間。",
        "from": "T01n0043_001:0828b22_16",
        "context_with_next_sentence": true
    },
    {
        "source_sentence": "如是，比丘！",
        "from": "T01n0043_001:0828b23_2",
        "context_with_next_sentence": true
    },
    {
        "source_sentence": "我以天眼見人終，便生天上人間。",
        "from": "T01n0043_001:0828b23_17",
        "context_with_next_sentence": true
    },
    {
        "source_sentence": "如是比丘！",
        "from": "T01n0043_001:0828b24_2",
        "context_with_next_sentence": true
    },
    {
        "source_sentence": "我以天眼觀天雨墮水中，見一泡興一泡滅，我見人死識神出生，有好色者、有惡色者，有勇強者、有怯弱者，或生善處、或生苦處；",
        "from": "T01n0043_001:0828b27_1",
        "context_with_next_sentence": true
    },
    {
        "source_sentence": "自生自死如水泡無異。",
        "from": "T01n0043_001:0828b27_11",
        "context_with_next_sentence": true
    },
    {
        "source_sentence": "復譬如人以五綵縷貫琉璃珠，用珠淨故，縷色青黃赤白黑悉現分明；",
        "from": "T01n0043_001:0828b29_4",
        "context_with_next_sentence": true
    },
    {
        "source_sentence": "我見人死魂神出生亦如是。",
        "from": "T01n0043_001:0828b29_16",
        "context_with_next_sentence": true
    },
    {
        "source_sentence": "又如冥夜以明月珠懸著宮門，有人住一面，觀門中出入者，皆一一見之。",
        "from": "T01n0043_001:0828c02_10",
        "context_with_next_sentence": true
    },
    {
        "source_sentence": "又如居高樓上望見下人，往者來者走者步者坐者立者，我見人死時魂神出生，端正醜惡勇強怯弱，如所施行，分別知之。",
        "from": "T01n0043_001:0828c05_6",
        "context_with_next_sentence": true
    },
    {
        "source_sentence": "」佛告諸比丘：",
        "from": "T01n0043_001:0828c06_5",
        "context_with_next_sentence": true
    },
    {
        "source_sentence": "「人生在世間時不孝父母，不敬沙門道人，不行仁義無可用心，不學經戒不畏後世者，其人身死，魂神當墮閻王。",
        "from": "T01n0043_001:0828c08_16",
        "context_with_next_sentence": true
    },
    {
        "source_sentence": "地獄主者輙持行，白王言其過惡：",
        "from": "T01n0043_001:0828c09_11",
        "context_with_next_sentence": true
    },
    {
        "source_sentence": "『此人非法，不孝父母，不敬沙門道人，不隨仁義，無可用心，無有福德，不恐畏死，當有所見；",
        "from": "T01n0043_001:0828c11_12",
        "context_with_next_sentence": true
    },
    {
        "source_sentence": "唯大王處其罰。",
        "from": "T01n0043_001:0828c11_19",
        "context_with_next_sentence": true
    },
    {
        "source_sentence": "』如是閻王，常先安徐，以忠正語為現五天使者而問言：",
        "from": "T01n0043_001:0828c13_3",
        "context_with_next_sentence": true
    },
    {
        "source_sentence": "『汝本不見，世間人始為嬰兒時，僵臥𡱁𡱤不能自護，口不知言語，亦不知好惡者耶？",
        "from": "T01n0043_001:0828c15_2",
        "context_with_next_sentence": true
    },
    {
        "source_sentence": "』人言：",
        "from": "T01n0043_001:0828c15_6",
        "context_with_next_sentence": true
    },
    {
        "source_sentence": "『已見，皆有是。",
        "from": "T01n0043_001:0828c15_14",
        "context_with_next_sentence": true
    },
    {
        "source_sentence": "』王言：",
        "from": "T01n0043_001:0828c15_18",
        "context_with_next_sentence": true
    },
    {
        "source_sentence": "『汝自謂獨不如是耶？",
        "from": "T01n0043_001:0828c16_2",
        "context_with_next_sentence": true
    },
    {
        "source_sentence": "人神從行，終即有生，雖尚未見，常當為善，自端其身端其口端其意，奈何放心快志？",
        "from": "T01n0043_001:0828c17_19",
        "context_with_next_sentence": true
    },
    {
        "source_sentence": "』人言：",
        "from": "T01n0043_001:0828c18_2",
        "context_with_next_sentence": true
    },
    {
        "source_sentence": "『實愚暗不知故耳。",
        "from": "T01n0043_001:0828c18_11",
        "context_with_next_sentence": true
    },
    {
        "source_sentence": "』王曰：",
        "from": "T01n0043_001:0828c18_15",
        "context_with_next_sentence": true
    },
    {
        "source_sentence": "『汝自以愚癡作惡，非是父母師長君天、沙門道人過也。",
        "from": "T01n0043_001:0828c19_18",
        "context_with_next_sentence": true
    },
    {
        "source_sentence": "罪自由汝，豈得以不樂故止乎？",
        "from": "T01n0043_001:0828c20_12",
        "context_with_next_sentence": true
    },
    {
        "source_sentence": "今當受之。",
        "from": "T01n0043_001:0828c20_17",
        "context_with_next_sentence": true
    },
    {
        "source_sentence": "』是為閻王現第一天使。",
        "from": "T01n0043_001:0828c21_7",
        "context_with_next_sentence": true
    },
    {
        "source_sentence": "「閻王復問：",
        "from": "T01n0043_001:0828c22_5",
        "context_with_next_sentence": true
    },
    {
        "source_sentence": "『子為人時，天使者次第到，寧能覺不？",
        "from": "T01n0043_001:0828c23_1",
        "context_with_next_sentence": true
    },
    {
        "source_sentence": "』人言：",
        "from": "T01n0043_001:0828c23_5",
        "context_with_next_sentence": true
    },
    {
        "source_sentence": "『實不覺知。",
        "from": "T01n0043_001:0828c23_11",
        "context_with_next_sentence": true
    },
    {
        "source_sentence": "』王曰：",
        "from": "T01n0043_001:0828c23_15",
        "context_with_next_sentence": true
    },
    {
        "source_sentence": "『汝不見世間丈夫母人，年老時髮白齒墮、羸瘦僂步起居拄杖？",
        "from": "T01n0043_001:0828c24_18",
        "context_with_next_sentence": true
    },
    {
        "source_sentence": "』人言：",
        "from": "T01n0043_001:0828c25_2",
        "context_with_next_sentence": true
    },
    {
        "source_sentence": "『有是。",
        "from": "T01n0043_001:0828c25_6",
        "context_with_next_sentence": true
    },
    {
        "source_sentence": "』王曰：",
        "from": "T01n0043_001:0828c25_10",
        "context_with_next_sentence": true
    },
    {
        "source_sentence": "『汝謂獨可得不老？",
        "from": "T01n0043_001:0828c25_19",
        "context_with_next_sentence": true
    },
    {
        "source_sentence": "凡人已生，法皆當老，曼其強壯常當為善，端身口心奉行經戒，奈何自放恣？",
        "from": "T01n0043_001:0828c27_9",
        "context_with_next_sentence": true
    },
    {
        "source_sentence": "』人言：",
        "from": "T01n0043_001:0828c27_13",
        "context_with_next_sentence": true
    },
    {
        "source_sentence": "『愚闇故耳。",
        "from": "T01n0043_001:0828c27_19",
        "context_with_next_sentence": true
    },
    {
        "source_sentence": "』王曰：",
        "from": "T01n0043_001:0828c27_23",
        "context_with_next_sentence": true
    },
    {
        "source_sentence": "『汝自以愚癡作惡，非是父母君天、沙門道人過也。",
        "from": "T01n0043_001:0828c29_2",
        "context_with_next_sentence": true
    },
    {
        "source_sentence": "罪自由汝，豈得以不樂故止乎？",
        "from": "T01n0043_001:0828c29_16",
        "context_with_next_sentence": true
    },
    {
        "source_sentence": "今當受之。",
        "from": "T01n0043_001:0829a01_1",
        "context_with_next_sentence": true
    },
    {
        "source_sentence": "』是為閻王正教現第二天使。",
        "from": "T01n0043_001:0829a01_14",
        "context_with_next_sentence": true
    },
    {
        "source_sentence": "「閻王復問曰：",
        "from": "T01n0043_001:0829a02_6",
        "context_with_next_sentence": true
    },
    {
        "source_sentence": "『子為人時，豈不見世間男女婦人疾病者，軀體苦痛坐起不安，命近憂促，眾醫不能復治？",
        "from": "T01n0043_001:0829a04_6",
        "context_with_next_sentence": true
    },
    {
        "source_sentence": "』人言：",
        "from": "T01n0043_001:0829a04_10",
        "context_with_next_sentence": true
    },
    {
        "source_sentence": "『有是。",
        "from": "T01n0043_001:0829a04_14",
        "context_with_next_sentence": true
    },
    {
        "source_sentence": "』王曰：",
        "from": "T01n0043_001:0829a04_18",
        "context_with_next_sentence": true
    },
    {
        "source_sentence": "『汝謂可得不病耶？",
        "from": "T01n0043_001:0829a05_3",
        "context_with_next_sentence": true
    },
    {
        "source_sentence": "人生既老，法皆當病，曼身強健當勉為善，奉行經戒端身口意，奈何自放恣？",
        "from": "T01n0043_001:0829a06_17",
        "context_with_next_sentence": true
    },
    {
        "source_sentence": "』人言：",
        "from": "T01n0043_001:0829a06_21",
        "context_with_next_sentence": true
    },
    {
        "source_sentence": "『愚闇故耳。",
        "from": "T01n0043_001:0829a07_5",
        "context_with_next_sentence": true
    },
    {
        "source_sentence": "』王曰：",
        "from": "T01n0043_001:0829a07_9",
        "context_with_next_sentence": true
    },
    {
        "source_sentence": "『汝自以愚癡作惡，非父母君天、沙門道人過也、罪自由汝，豈得以不樂故止乎？",
        "from": "T01n0043_001:0829a09_3",
        "context_with_next_sentence": true
    },
    {
        "source_sentence": "今當受之。",
        "from": "T01n0043_001:0829a09_8",
        "context_with_next_sentence": true
    },
    {
        "source_sentence": "』是為閻王正教現第三天使。",
        "from": "T01n0043_001:0829a10_1",
        "context_with_next_sentence": true
    },
    {
        "source_sentence": "「閻王復問曰：",
        "from": "T01n0043_001:0829a11_6",
        "context_with_next_sentence": true
    },
    {
        "source_sentence": "『子為人時，豈不見世間諸死亡者，或藏其屍、或棄損之，一日至七日肌肉壞敗，狐狸百鳥皆就食之，凡人已死身惡腐爛？",
        "from": "T01n0043_001:0829a14_1",
        "context_with_next_sentence": true
    },
    {
        "source_sentence": "』人言：",
        "from": "T01n0043_001:0829a14_5",
        "context_with_next_sentence": true
    },
    {
        "source_sentence": "『有是。",
        "from": "T01n0043_001:0829a14_9",
        "context_with_next_sentence": true
    },
    {
        "source_sentence": "』王曰：",
        "from": "T01n0043_001:0829a14_13",
        "context_with_next_sentence": true
    },
    {
        "source_sentence": "『汝謂獨可得不死耶？",
        "from": "T01n0043_001:0829a14_23",
        "context_with_next_sentence": true
    },
    {
        "source_sentence": "凡人已生，法皆當死，曼在世間常為善，勑身口意奉行經戒，奈何自放恣？",
        "from": "T01n0043_001:0829a16_13",
        "context_with_next_sentence": true
    },
    {
        "source_sentence": "』人言：",
        "from": "T01n0043_001:0829a16_17",
        "context_with_next_sentence": true
    },
    {
        "source_sentence": "『愚闇故耳。",
        "from": "T01n0043_001:0829a17_2",
        "context_with_next_sentence": true
    },
    {
        "source_sentence": "』王曰：",
        "from": "T01n0043_001:0829a17_6",
        "context_with_next_sentence": true
    },
    {
        "source_sentence": "『汝自作惡，非是父母君天、沙門道人過也。",
        "from": "T01n0043_001:0829a18_4",
        "context_with_next_sentence": true
    },
    {
        "source_sentence": "罪自由汝，不得以不樂故止，今當受之。",
        "from": "T01n0043_001:0829a19_3",
        "context_with_next_sentence": true
    },
    {
        "source_sentence": "』是為閻王正教現第四天使。",
        "from": "T01n0043_001:0829a19_16",
        "context_with_next_sentence": true
    },
    {
        "source_sentence": "「閻王復問曰：",
        "from": "T01n0043_001:0829a20_6",
        "context_with_next_sentence": true
    },
    {
        "source_sentence": "『子為人時，獨不見世間弊人惡子，為吏所捕取，案罪所應刑法加之，或斷手足或削鼻耳，銳掠治刓刻肌膚，熱沙沸膏燒灌其形，裹蘊火燎懸頭日炙，屠割支解毒痛參并？",
        "from": "T01n0043_001:0829a24_3",
        "context_with_next_sentence": true
    },
    {
        "source_sentence": "』人言：",
        "from": "T01n0043_001:0829a24_7",
        "context_with_next_sentence": true
    },
    {
        "source_sentence": "『有是。",
        "from": "T01n0043_001:0829a24_11",
        "context_with_next_sentence": true
    },
    {
        "source_sentence": "』王曰：",
        "from": "T01n0043_001:0829a24_15",
        "context_with_next_sentence": true
    },
    {
        "source_sentence": "『汝謂為惡獨可得解耶？",
        "from": "T01n0043_001:0829a25_2",
        "context_with_next_sentence": true
    },
    {
        "source_sentence": "眼見世間罪福分明，何不守善勅身口意奉行經道。",
        "from": "T01n0043_001:0829a26_5",
        "context_with_next_sentence": true
    },
    {
        "source_sentence": "云何自快心？",
        "from": "T01n0043_001:0829a26_11",
        "context_with_next_sentence": true
    },
    {
        "source_sentence": "』人言：",
        "from": "T01n0043_001:0829a26_15",
        "context_with_next_sentence": true
    },
    {
        "source_sentence": "『愚闇故耳。",
        "from": "T01n0043_001:0829a26_21",
        "context_with_next_sentence": true
    },
    {
        "source_sentence": "』王曰：",
        "from": "T01n0043_001:0829a27_2",
        "context_with_next_sentence": true
    },
    {
        "source_sentence": "『汝自用心，作不忠正，非是父母君天、沙門道人過也。",
        "from": "T01n0043_001:0829a28_5",
        "context_with_next_sentence": true
    },
    {
        "source_sentence": "今是殃罪要當自受，豈得以不樂故止耶？",
        "from": "T01n0043_001:0829a29_4",
        "context_with_next_sentence": true
    },
    {
        "source_sentence": "』是為閻王忠正之教現第五天使者。",
        "from": "T01n0043_001:0829b01_1",
        "context_with_next_sentence": true
    },
    {
        "source_sentence": "」佛說已，諸弟子皆受教誡，各前作禮。",
        "from": "T01n0043_001:0829b01_19",
        "context_with_next_sentence": true
    },
    {
        "source_sentence": "佛說閻羅王五天使者經",
        "from": "T01n0043_001:0829b02_100",
        "context_with_next_sentence": false
    }
]