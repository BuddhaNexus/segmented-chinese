{
    "T25n1517_003:0907a02_0": "佛母般若波羅蜜多圓集要義釋",
    "T25n1517_003:0907a03_0": "論卷第三",
    "T25n1517_003:0907a05_0": "三寶尊菩薩造",
    "T25n1517_003:0907a06_0": "大域龍菩薩造本論",
    "T25n1517_003:0907a07_0": "西天譯經三藏朝奉大夫試光",
    "T25n1517_003:0907a08_0": "祿卿傳法大師賜紫沙門臣",
    "T25n1517_003:0907a09_0": "施護等奉　詔譯",
    "T25n1517_003:0907a10_0": "所言四種清淨者：一、自性清淨；二、離垢清淨；三、所緣清淨；四、平等清淨。",
    "T25n1517_003:0907a11_1": "初自性清淨者，即是無差別無二之智。",
    "T25n1517_003:0907a12_2": "行相云何？",
    "T25n1517_003:0907a12_3": "自性者謂本性不虛假，即真我性。",
    "T25n1517_003:0907a13_4": "於自性中有如是相，如摩尼寶映現和合。",
    "T25n1517_003:0907a14_5": "如佛所言一切眾生即如來藏，彼一切法與善逝等而無自性。",
    "T25n1517_003:0907a15_6": "此如是說，即自性清淨。",
    "T25n1517_003:0907a16_7": "二離垢清淨者，離垢者即離諸垢染、清淨之義，已如前釋。",
    "T25n1517_003:0907a17_8": "行相云何？",
    "T25n1517_003:0907a17_9": "謂所行對治諸有觀力，隨生相應無二之智。",
    "T25n1517_003:0907a18_10": "此所作已，所有世尊增上意樂事等，即彼實際真如法界。",
    "T25n1517_003:0907a20_11": "此如是說，即離垢清淨。",
    "T25n1517_003:0907a20_12": "三所緣清淨者，所緣者謂即所有普盡般若波羅蜜多義等一切所緣境界作用，又彼所得性或所成性亦是所緣，於是所緣中而得清淨。",
    "T25n1517_003:0907a23_13": "清淨之義已如前釋。",
    "T25n1517_003:0907a24_14": "此如是說，即所緣清淨。",
    "T25n1517_003:0907a24_15": "四平等清淨者，平等者齊等無差義，即是平等微妙清淨法界大法光明，彼平等性乃名平等，於是平等中而得清淨。",
    "T25n1517_003:0907a27_16": "清淨之義已如前釋。",
    "T25n1517_003:0907a27_17": "此如是說，即平等清淨。",
    "T25n1517_003:0907a28_18": "如是總說四種清淨即圓成自性，是故說此般若波羅蜜多諸有行相。",
    "T25n1517_003:0907b01_0": "如是言義，此如是等和合作已，離虛假法，所以頌言「般若波羅蜜」。",
    "T25n1517_003:0907b02_1": "此中云何？",
    "T25n1517_003:0907b02_2": "謂即所有般若波羅蜜多，諸有所說言義自性，謂佛世尊一切如是，當知皆依三種相說，非離依他等自性別有所成義。",
    "T25n1517_003:0907b05_3": "此中所說行相云何？",
    "T25n1517_003:0907b05_4": "謂若幻喻等見邊說已，即是說彼依他起性而無別異；若依他起性說者，即是幻喻等見邊。",
    "T25n1517_003:0907b07_5": "何以故？",
    "T25n1517_003:0907b08_6": "無復有法故。",
    "T25n1517_003:0907b08_7": "如是餘處亦然應知。",
    "T25n1517_003:0907b08_8": "復次此中若說止門所有行相，即是說彼遍計之性而無別異；若遍計性說者，即是所說止門。",
    "T25n1517_003:0907b11_0": "何以故？",
    "T25n1517_003:0907b11_1": "此法無故。",
    "T25n1517_003:0907b11_2": "問：圓成實性中，云何可有彼言說門？",
    "T25n1517_003:0907b12_3": "以彼法中無有性故，如是隨其所生分位，即彼如是所說分位而亦無實。",
    "T25n1517_003:0907b13_4": "所以頌言：「十分別散亂，　　對治如次說；　此三種知已，　　若即若離說。」",
    "T25n1517_003:0907b17_0": "此言「十分別散亂，對治如次說」等者，謂即所有十種分別散亂，今此次第說彼對治，即相違對治及能所對治。",
    "T25n1517_003:0907b19_1": "所言「三種」者，謂遍計、依他、圓成實性，如是三種如其次第。",
    "T25n1517_003:0907b20_2": "「知已」者，謂了知已。",
    "T25n1517_003:0907b21_3": "所言「若即若離說」者，謂般若波羅蜜多教中有即有離故。",
    "T25n1517_003:0907b22_4": "此中總意，若如是了知已，彼遍計依他等所有諸事相，或即或離，彼一一相如其所說顯明開示。",
    "T25n1517_003:0907b24_5": "問：此中云何若即若離說遍計等？",
    "T25n1517_003:0907b25_6": "所以頌言：「如初語圓成，　　依他及遍計，　無相分別色，　　彼散亂止遣。」",
    "T25n1517_003:0907b28_0": "此言「如初語」等者，「如」者指法，謂此如是八千頌般若教中最初語言，如彼經云「須菩提！",
    "T25n1517_003:0907b29_1": "隨汝樂說諸菩薩摩訶薩般若波羅蜜多，應當發起如菩薩摩訶薩般若波羅蜜多出生等」，此如是語，即最初語。",
    "T25n1517_003:0907c03_2": "此語依彼圓成、依他、遍計三性而說，如所說相即圓成性等，自色相非無。",
    "T25n1517_003:0907c05_3": "若於如是自色相中起色無相分別散亂者，世尊於此皆悉止遣。",
    "T25n1517_003:0907c06_4": "問：復次此義云何了知？",
    "T25n1517_003:0907c07_5": "答：如彼最初語中依三種義說，所有彼語今於此中略指其義。",
    "T25n1517_003:0907c08_6": "如彼經云「如菩薩摩訶薩般若波羅蜜多出生等」，「出」者即出離義，又出生義，或得無上道義。",
    "T25n1517_003:0907c10_7": "以要言之，或為種種義界。",
    "T25n1517_003:0907c11_8": "此如是說，由此出生一切義故。",
    "T25n1517_003:0907c11_9": "此中復能出生稱讚等事，謂佛菩薩等所有稱讚。",
    "T25n1517_003:0907c12_10": "彼稱讚相如前已說。",
    "T25n1517_003:0907c13_11": "又如經言「須菩提！",
    "T25n1517_003:0907c13_12": "隨汝樂說諸菩薩摩訶薩般若波羅蜜多，應當發起諸境界事」。",
    "T25n1517_003:0907c15_13": "所言「樂說」者，謂得樂說慧及得樂說光明，故名樂說。",
    "T25n1517_003:0907c16_14": "此如是等一段經文，即依他起性所說事相。",
    "T25n1517_003:0907c17_15": "若如彼經從「須菩提乃至出生等」全段經文，其中若有說彼實義，即是依彼遍計性說。",
    "T25n1517_003:0907c19_16": "又如經言「如菩薩摩訶薩般若波羅蜜多出生等」此一段經文，即圓成實性所說事相。",
    "T25n1517_003:0907c21_17": "此中總意，由此因故依三種義宣說般若波羅蜜多，是故所說有即有離。",
    "T25n1517_003:0907c22_18": "復次頌言：「彼佛亦菩提，　　不見說者等，　至了畢此知，　　止遣遍計性。」",
    "T25n1517_003:0907c26_0": "此言「彼」者謂即彼因。",
    "T25n1517_003:0907c26_1": "此中云何？",
    "T25n1517_003:0907c26_2": "謂諸愚者於般若波羅蜜多教中取著句義，執實能知所知，起諸遍計，故此止遣。",
    "T25n1517_003:0907c28_3": "問：何法能止邪？",
    "T25n1517_003:0907c28_4": "答：止法應知。",
    "T25n1517_003:0907c29_5": "問：何人是說者？",
    "T25n1517_003:0907c29_6": "頌自答言「彼佛亦菩提，不見說者等」。",
    "T25n1517_003:0908a01_7": "此中云何？",
    "T25n1517_003:0908a01_8": "謂如所應安立句義，能覺了者即是佛故。",
    "T25n1517_003:0908a02_9": "「菩提」者，謂離煩惱所知二障之智。",
    "T25n1517_003:0908a03_10": "「等」即等攝菩薩聲聞。",
    "T25n1517_003:0908a03_11": "所言「說」者即是佛等。",
    "T25n1517_003:0908a04_12": "謂若有於蘊等自性中顛倒遍計者，佛為說彼止遣法故。",
    "T25n1517_003:0908a05_13": "此中如是即有彼說者，頌言「不見」者，如理應知。",
    "T25n1517_003:0908a06_14": "問：而彼所說，何等是其分限？",
    "T25n1517_003:0908a07_15": "頌自答言「至了畢」，謂此般若波羅蜜多教中，自初至末而悉周畢，是為分限。",
    "T25n1517_003:0908a08_16": "頌言「止遣遍計性」者，謂此所說佛及菩提不見等義，皆是止遣有相分別遍計性故。",
    "T25n1517_003:0908a10_17": "問：云何此中但止遍計性、不止圓成邪？",
    "T25n1517_003:0908a11_18": "頌自通言：「自性空彼色，　　俱相何所有？",
    "T25n1517_003:0908a13_0": "　此別異語中，　　了知已彼止。」",
    "T25n1517_003:0908a14_0": "此言「自性」等者，「自性」者即本性義。",
    "T25n1517_003:0908a14_1": "「空彼色」者，謂色自性空。",
    "T25n1517_003:0908a15_2": "若彼智相見有色故即有所取，如是一切計色有實彼為對礙，於俱相中而有增相還成分別。",
    "T25n1517_003:0908a17_3": "所分別相其云何有？",
    "T25n1517_003:0908a17_4": "所以頌言「俱相何所有」。",
    "T25n1517_003:0908a18_5": "「俱相」者即二俱相，謂色自性於勝義諦中無所取分位，譬如人角，其義應知。",
    "T25n1517_003:0908a20_6": "是故但止遍計、不止圓成。",
    "T25n1517_003:0908a20_7": "何以故？",
    "T25n1517_003:0908a20_8": "勝義諦中非有性故。",
    "T25n1517_003:0908a21_9": "頌言「此別異語中，了知已彼止」者。",
    "T25n1517_003:0908a22_10": "「此」者因義。",
    "T25n1517_003:0908a22_11": "「了知」者解了義。",
    "T25n1517_003:0908a22_12": "謂由於彼別異語中善了知已，即能遠離。",
    "T25n1517_003:0908a23_13": "所言「彼止」者，「止」謂止遣，謂即止彼所有遍計。",
    "T25n1517_003:0908a24_14": "此如是等當知皆是止遣。",
    "T25n1517_003:0908a25_15": "俱相分別散亂後，當止遣毀謗分別散亂，如彼頌言：「此不空故空，　　如是語所說；　諸毀謗分別，　　一切說皆止。」",
    "T25n1517_003:0908a29_0": "所言「此不空故空」等者，謂佛世尊於般若波羅蜜多本母中，宣說如是不空故空。",
    "T25n1517_003:0908b01_1": "所言「如是語所說」者，謂即說此如是語故。",
    "T25n1517_003:0908b02_2": "所說云何？",
    "T25n1517_003:0908b03_0": "所謂不空故空，空性離故。",
    "T25n1517_003:0908b03_1": "所言「諸毀謗分別」者，若有於此不空故空中取空自性者，是即毀謗分別，今悉止遣。",
    "T25n1517_003:0908b05_2": "所言「一切說皆止」者，「一切」者謂一切處、一切種類。",
    "T25n1517_003:0908b06_3": "「說」謂言說，謂佛世尊不但此中止遣遍計分別，於一切處執空之言皆悉止遣。",
    "T25n1517_003:0908b08_4": "復次頌言：「如幻亦然佛，　　彼如夢亦然，　如是如次知，　　智語邊決定。」",
    "T25n1517_003:0908b11_0": "此言「如幻亦然佛，彼如夢亦然」等者，當知此說亦是止遣毀謗分別。",
    "T25n1517_003:0908b12_1": "「如幻」者，以幻喻法故名如幻。",
    "T25n1517_003:0908b13_2": "何者如幻？",
    "T25n1517_003:0908b13_3": "謂即佛故。",
    "T25n1517_003:0908b13_4": "「亦然」者，相續說義。",
    "T25n1517_003:0908b14_0": "「如夢亦然」者，謂即彼佛亦復如夢。",
    "T25n1517_003:0908b14_1": "此中若有說佛之言，當知皆是說無二智。",
    "T25n1517_003:0908b15_2": "而彼自性與異生等相續有故，但為無明幻等之所覆故，而諸愚者乃於自相隱而不現。",
    "T25n1517_003:0908b17_3": "頌言「如是如次知，智語邊決定」者，謂如是所說，如其次第如理而知。",
    "T25n1517_003:0908b19_4": "「知」謂了知。",
    "T25n1517_003:0908b19_5": "問：何人能知？",
    "T25n1517_003:0908b19_6": "頌答言「智」，「智」即智者。",
    "T25n1517_003:0908b20_7": "問：何等是語邊決定？",
    "T25n1517_003:0908b20_8": "答：所謂一切法如幻。",
    "T25n1517_003:0908b21_9": "問：此中止遣毀謗分別，如是知已，後復云何有所開示？",
    "T25n1517_003:0908b22_10": "所以頌言：「諸同等所作，　　此說佛如幻；　幻喻等言等，　　此說依他性。」",
    "T25n1517_003:0908b25_0": "此言「諸同等所作，此說佛如幻」等者，「同所作」者，謂同其幻。",
    "T25n1517_003:0908b26_1": "此中意者，若一切處無二智中無所生者，彼諸同等所作說不相應。",
    "T25n1517_003:0908b27_2": "何所以邪？",
    "T25n1517_003:0908b28_3": "以諸幻等皆有性故。",
    "T25n1517_003:0908b28_4": "此中如是佛亦有性，是故頌言「說佛如幻」。",
    "T25n1517_003:0908b29_5": "頌言「幻喻等言等，此說依他性」者，上言「等」者，等攝夢等。",
    "T25n1517_003:0908c01_6": "復言「等」者，即是因義。",
    "T25n1517_003:0908c02_7": "「說」謂言說。",
    "T25n1517_003:0908c02_8": "若說幻喻等言，即是說彼依他起性，此依他性佛所說故。",
    "T25n1517_003:0908c03_9": "依他者謂依屬於他，故名依他。",
    "T25n1517_003:0908c04_10": "此依他者，即無明自體。",
    "T25n1517_003:0908c04_11": "此等分位有所依止，即此如幻說佛亦然。",
    "T25n1517_003:0908c05_12": "是故應知，非一切種一切無性，以自性清淨故。",
    "T25n1517_003:0908c06_13": "彼等幻喻佛等所說，一切皆然。",
    "T25n1517_003:0908c07_14": "如是等說，若有毀謗分別者，彼非如來藏，一切眾生非無二智。",
    "T25n1517_003:0908c09_15": "何以故？",
    "T25n1517_003:0908c09_16": "於一切有中毀謗分別故。",
    "T25n1517_003:0908c09_17": "由如是故，於所成義而悉不成亦不和合。",
    "T25n1517_003:0908c10_18": "問：若勝義諦中無二之智即是如來者，云何此中說異生智邪？",
    "T25n1517_003:0908c12_19": "為破此疑，所以頌言：「若諸異生智，　　彼自性清淨，　故說彼佛言，　　菩薩亦如佛。」",
    "T25n1517_003:0908c15_0": "此言「若諸異生智，彼自性清淨」者，即諸異生本性清淨體即自性清淨之智。",
    "T25n1517_003:0908c16_1": "所云「說彼佛言」者，謂說彼佛如實無二智故，此說異生智亦復同等。",
    "T25n1517_003:0908c18_2": "問：若以所行相中如是說者，其復何如？",
    "T25n1517_003:0908c19_3": "頌自答言「菩薩亦如佛」，以無二智所生如是義故，是故菩薩亦即如佛。",
    "T25n1517_003:0908c20_4": "由此因故，佛及菩薩說無別異。",
    "T25n1517_003:0908c21_5": "問：若異生、若諸佛於如實智中有所生者，云何前言無所得邪？",
    "T25n1517_003:0908c22_6": "頌自通言：「自性自色覆，　　彼無明因作，　如幻別異現，　　果如夢棄捨。」",
    "T25n1517_003:0908c26_0": "此言「自性自色覆，彼無明因作」者，謂諸異生和合自識自性無二，由彼無明為因所作起我我所，我謂自性、我所謂自色。",
    "T25n1517_003:0908c28_1": "以自色覆故、別異所現故起二相，是相無二亦無有實。",
    "T25n1517_003:0908c29_2": "此復何如？",
    "T25n1517_003:0909a01_3": "頌言「如幻」。",
    "T25n1517_003:0909a01_4": "於是如幻無自性中取實物性，而彼所取與無二智而為對礙。",
    "T25n1517_003:0909a02_5": "問：若此無二智自性與異生智自性平等說者，何故異生識中無所出現？",
    "T25n1517_003:0909a04_6": "答：以能取、所取顛倒之性所隱覆故。",
    "T25n1517_003:0909a05_7": "然如來識中於一切時常所出現，以清淨性故。",
    "T25n1517_003:0909a06_8": "問：若諸異生清淨性中而無有果真實出現者，即一切時無明堅著，其復云何？",
    "T25n1517_003:0909a08_9": "是故頌文破此疑，言「果如夢棄捨」。",
    "T25n1517_003:0909a08_10": "「棄捨」者即不取著義。",
    "T25n1517_003:0909a09_11": "此中意者，所有自性清淨智中非無果性，但為無明所隱覆故。",
    "T25n1517_003:0909a10_12": "如聞思等慧和合所作，其所得果而無實義，此中亦然。",
    "T25n1517_003:0909a12_0": "如夢中果，覺無實義，無相可表。",
    "T25n1517_003:0909a12_1": "雖和合而作，似有所得，得已棄捨。",
    "T25n1517_003:0909a13_2": "此說決定是為正理。",
    "T25n1517_003:0909a13_3": "復次頌言：「無二別異說，　　果等定毀謗；　毀謗諸分別，　　彼毀謗此說。」",
    "T25n1517_003:0909a17_0": "此言「無二別異說」等者，謂諸愚夫於無二智中，別異所現起顛倒見，著於二種境界之相。",
    "T25n1517_003:0909a19_0": "頌言「果等定毀謗」者，「果等」者謂於果等境界真如相中決定毀謗。",
    "T25n1517_003:0909a20_1": "今此止遣，頌言「毀謗諸分別」等者，謂毀謗故起諸分別，而彼毀謗諸分別等今悉止遣。",
    "T25n1517_003:0909a22_2": "頌言「此說」者，為止遣故，今此說言不空故空，為令棄捨彼虛假說。",
    "T25n1517_003:0909a23_3": "應知此中色即是空。",
    "T25n1517_003:0909a24_4": "復次此中一性分別有所起現，此復云何？",
    "T25n1517_003:0909a25_5": "謂般若波羅蜜多本母中說「若色空即非色」。",
    "T25n1517_003:0909a26_6": "作此如是和合所說，為令止遣一性分別決定語義，所以頌言：「色空非和合，　　彼互相違礙；　無色無空名，　　色相自和合。」",
    "T25n1517_003:0909b01_0": "此言「色空非和合」者，謂色與空不和合故，不和合者不相應義。",
    "T25n1517_003:0909b02_1": "問：何故不和合？",
    "T25n1517_003:0909b02_2": "頌自答言「彼互相違礙」，謂色、空二互相害故。",
    "T25n1517_003:0909b03_3": "相違行相此中云何？",
    "T25n1517_003:0909b04_4": "頌言「無色無空名」，謂若無色即無空，以無自性故，譬如虛空蓮華。",
    "T25n1517_003:0909b05_5": "其義應知。",
    "T25n1517_003:0909b06_0": "頌言「名」者即印可義，印可此說無自性故。",
    "T25n1517_003:0909b06_1": "頌言「色相自和合」者，謂青黃赤白眾色之相而自和合。",
    "T25n1517_003:0909b08_2": "此中總意，彼有自性及無自性，應知二種決定相違。",
    "T25n1517_003:0909b09_3": "復次頌言：「此一性分別，　　對治種種性；　空不異彼色，　　彼空何所有？」",
    "T25n1517_003:0909b12_0": "所言「此一性分別」等者，「此」者因義。",
    "T25n1517_003:0909b12_1": "由是因故，謂即表示對治止遣一性分別。",
    "T25n1517_003:0909b13_2": "是故此般若波羅蜜多教中所說「若色空即非色」，此中如是為令止遣一性分別故，所以頌言「空不異彼色，彼空何所有」。",
    "T25n1517_003:0909b16_3": "如上頌言「對治種種性」者，謂即止遣種種性中有所分別。",
    "T25n1517_003:0909b17_4": "是故此般若波羅蜜多本母中作如是說「所謂空不異色」。",
    "T25n1517_003:0909b19_0": "此如是語云何所作？",
    "T25n1517_003:0909b19_1": "以空礙色故。",
    "T25n1517_003:0909b19_2": "問：何所止邪？",
    "T25n1517_003:0909b20_3": "答：止遣種種性分別。",
    "T25n1517_003:0909b20_4": "此復何因？",
    "T25n1517_003:0909b20_5": "所謂彼空不異色蘊之相，色何所有？",
    "T25n1517_003:0909b21_6": "是故此說色即是空，離空無有少色可得，以無所有故。",
    "T25n1517_003:0909b22_7": "如是所說，悉為止遣種種性分別散亂。",
    "T25n1517_003:0909b23_8": "問：此復何因離空無色？",
    "T25n1517_003:0909b24_9": "所以頌言：「此無實所現，　　彼無明所起；　此無實能表，　　彼說無明故。」",
    "T25n1517_003:0909b27_0": "所言「此無實所現」等者，「無實」者謂無所有，此所出現而為對礙。",
    "T25n1517_003:0909b28_1": "頌言「彼無明所起」者，謂所有色，彼色自性有所執著，無明所起。",
    "T25n1517_003:0909b29_2": "「執著」者蓋障義。",
    "T25n1517_003:0909c01_3": "若於如是不實所現中取著有性者，是為蓋障，是故此中增上意說空不異色。",
    "T25n1517_003:0909c02_4": "問：所有諸異生自性清淨智，云何彼中說無明言？",
    "T25n1517_003:0909c04_5": "是故頌文破此疑，言「此無實能表，彼說無明故」。",
    "T25n1517_003:0909c05_6": "「無實」者謂不實句義，「表」即表了，「能」謂力能。",
    "T25n1517_003:0909c06_7": "為無實故，非所能表。",
    "T25n1517_003:0909c06_8": "此中總意，說無明故非勝義諦。",
    "T25n1517_003:0909c07_9": "復次頌言：「此如是說色，　　般若波羅蜜，　無二二如是，　　二分別對治。」",
    "T25n1517_003:0909c10_0": "所言「此如是說色，般若波羅蜜」等者，謂此般若波羅蜜多所說色義，即自性清淨智，而能遣除能取所取隱覆性故，般若中所說者即慧力故。",
    "T25n1517_003:0909c13_1": "問：若無明相分別起現，彼以何對治？",
    "T25n1517_003:0909c14_0": "頌自答言「無二二如是，二分別對治」。",
    "T25n1517_003:0909c14_1": "此中意者，若彼如是二有所現，即以勝義相中無二自性清淨之智而為對治，即對治彼有性無性二分別相。",
    "T25n1517_003:0909c17_2": "復由聞思修慧和合對治。",
    "T25n1517_003:0909c17_3": "如是對治彼二相已，此如是義是即真實如理對治，如曠野中見其陽焰妄生水想。",
    "T25n1517_003:0909c19_4": "其義應知。",
    "T25n1517_003:0909c20_0": "此中如是如來最上真實了知故，於般若波羅蜜多本母中如實而說。",
    "T25n1517_003:0909c21_1": "復次當知，此般若波羅蜜多中所說十種分別散亂，皆以無分別智而為對治。",
    "T25n1517_003:0909c23_2": "問：若如是者，何故總攝但說二種分別對治？",
    "T25n1517_003:0909c24_3": "豈非過失邪？",
    "T25n1517_003:0909c24_4": "答：此亦無過。",
    "T25n1517_003:0909c24_5": "謂即如是於此二中而能隱攝，亦能止遣餘諸分別，是故此意總攝二種。",
    "T25n1517_003:0909c26_6": "又問：若此二種已能隱攝餘分別者，何故世尊復說多種分別散亂邪？",
    "T25n1517_003:0909c28_7": "答：此中意者，但為眾生意差別故，義自和合。",
    "T25n1517_003:0909c29_8": "且止斯論。",
    "T25n1517_003:0910a01_0": "佛母般若波羅蜜多圓集要義釋論卷第三"
}