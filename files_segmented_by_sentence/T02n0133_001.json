[
    {
        "source_sentence": "頻毘娑羅王詣佛供養經",
        "from": "T02n0133_001:0855c03_0",
        "context_with_next_sentence": true
    },
    {
        "source_sentence": "西晉沙門釋法炬譯",
        "from": "T02n0133_001:0855c05_0",
        "context_with_next_sentence": true
    },
    {
        "source_sentence": "如是我聞：一時，婆伽婆在舍衛城祇樹給孤",
        "from": "T02n0133_001:0855c06_0",
        "context_with_next_sentence": true
    },
    {
        "source_sentence": "獨園，與大比丘眾千二百五十人俱。",
        "from": "T02n0133_001:0855c07_15",
        "context_with_next_sentence": true
    },
    {
        "source_sentence": "為人敬仰悉來供養，比丘、比丘尼、優婆塞、優婆夷，大王大子群臣下至人民，悉來供養，具衣被、飲食、床臥、疾瘦醫藥。",
        "from": "T02n0133_001:0855c10_9",
        "context_with_next_sentence": true
    },
    {
        "source_sentence": "爾時，世尊名德遠聞，如是世尊、如來、至真、等正覺、明行成為、善逝、世間解、無上士、道法御、天人師、佛、世尊，為眾生說法，初善中善竟善，義甚深遠具諸梵行。",
        "from": "T02n0133_001:0855c13_15",
        "context_with_next_sentence": true
    },
    {
        "source_sentence": "爾時，摩竭王頻毘娑羅告諸群臣：",
        "from": "T02n0133_001:0855c14_10",
        "context_with_next_sentence": true
    },
    {
        "source_sentence": "「汝等嚴駕羽葆車，所以然者？",
        "from": "T02n0133_001:0855c15_4",
        "context_with_next_sentence": true
    },
    {
        "source_sentence": "我欲往迦尸拘薩羅國，問訊世尊禮拜承事，世尊出世甚難，值亦甚難遇，如來時時出世，譬如優曇鉢華時乃出世，世尊亦復如是，亦甚難遇。",
        "from": "T02n0133_001:0855c18_8",
        "context_with_next_sentence": true
    },
    {
        "source_sentence": "」對曰：",
        "from": "T02n0133_001:0855c18_12",
        "context_with_next_sentence": true
    },
    {
        "source_sentence": "「如是大王！",
        "from": "T02n0133_001:0855c18_18",
        "context_with_next_sentence": true
    },
    {
        "source_sentence": "」爾時，群臣聞摩竭國王頻毘顏色娑羅端正教，便嚴駕羽葆車，往詣王頻毘娑羅所，便白王言：",
        "from": "T02n0133_001:0855c20_16",
        "context_with_next_sentence": true
    },
    {
        "source_sentence": "「車已嚴駕，今正是時。",
        "from": "T02n0133_001:0855c21_7",
        "context_with_next_sentence": true
    },
    {
        "source_sentence": "」爾時，摩竭王頻毘娑羅乘羽葆車，群臣人民前後圍遶，從羅閱城出，以王威力漸漸往詣迦尸拘薩羅，至舍衛城祇樹給孤獨園。",
        "from": "T02n0133_001:0855c24_4",
        "context_with_next_sentence": true
    },
    {
        "source_sentence": "乘車至城門從車下步，往詣祇桓至如來所，猶如剎利王捨五威儀，頭面禮世尊足，以手摩抆世尊足，自稱姓名：",
        "from": "T02n0133_001:0855c26_15",
        "context_with_next_sentence": true
    },
    {
        "source_sentence": "「我是摩竭國頻毘娑羅王中之王，是頻毘娑羅王。",
        "from": "T02n0133_001:0855c27_16",
        "context_with_next_sentence": true
    },
    {
        "source_sentence": "」爾時，世尊告頻毘娑羅王：",
        "from": "T02n0133_001:0855c28_8",
        "context_with_next_sentence": true
    },
    {
        "source_sentence": "「汝是大王剎利豪族，我是釋子出家學道，於此色身眾德具足，乃屈大王至我所，問訊起居康強叉手承事。",
        "from": "T02n0133_001:0856a01_16",
        "context_with_next_sentence": true
    },
    {
        "source_sentence": "」王白世尊曰：",
        "from": "T02n0133_001:0856a02_3",
        "context_with_next_sentence": true
    },
    {
        "source_sentence": "「蒙世尊恩，我亦見剎利有智慧多聞者，婆羅門有智慧者，長者有智慧者，沙門有智慧者，各共論義。",
        "from": "T02n0133_001:0856a04_8",
        "context_with_next_sentence": true
    },
    {
        "source_sentence": "我以此論盡往問沙門瞿曇，若彼沙門瞿曇答以此論者，我等以此論答；",
        "from": "T02n0133_001:0856a06_1",
        "context_with_next_sentence": true
    },
    {
        "source_sentence": "若瞿曇沙門不答此論者，亦當共論義，便往至世尊所。",
        "from": "T02n0133_001:0856a07_5",
        "context_with_next_sentence": true
    },
    {
        "source_sentence": "」爾時，世尊與說法，從世尊聞法，不復問論義，況當有所難？",
        "from": "T02n0133_001:0856a08_11",
        "context_with_next_sentence": true
    },
    {
        "source_sentence": "便歸命世尊、法、比丘僧，是謂世尊身有功德說微妙法知時之行。",
        "from": "T02n0133_001:0856a10_1",
        "context_with_next_sentence": true
    },
    {
        "source_sentence": "是時得等三歡喜，於世尊所復有恭敬，大聲聞眾行皆清白，戒成就，三昧成就，智慧成就，解脫成就，解脫見慧成就，所謂四雙八輩。",
        "from": "T02n0133_001:0856a13_1",
        "context_with_next_sentence": true
    },
    {
        "source_sentence": "是謂世尊聲聞眾可敬可貴為第一尊，是世間人民無上福田，是謂第三歡喜於三耶三佛所。",
        "from": "T02n0133_001:0856a15_2",
        "context_with_next_sentence": true
    },
    {
        "source_sentence": "爾時，摩竭國王頻毘娑羅，從佛聞微妙法，聞微妙法已白世尊言：",
        "from": "T02n0133_001:0856a16_11",
        "context_with_next_sentence": true
    },
    {
        "source_sentence": "「願如來，受我三月請，遊羅閱城，當供養衣被飲食床臥具病瘦醫藥及比丘僧。",
        "from": "T02n0133_001:0856a18_7",
        "context_with_next_sentence": true
    },
    {
        "source_sentence": "」爾時，世尊默然受頻毘娑羅王請。",
        "from": "T02n0133_001:0856a19_3",
        "context_with_next_sentence": true
    },
    {
        "source_sentence": "爾時，摩竭國王頻毘娑羅王，見世尊默然受請，便歡喜踊躍不能自勝，即從坐起頭面禮世尊足，右遶三匝便退而去，祇桓門乘羽葆車，還詣羅閱祇城自宮殿所。",
        "from": "T02n0133_001:0856a22_15",
        "context_with_next_sentence": true
    },
    {
        "source_sentence": "爾時，摩竭國王頻毘娑羅，勅諸大臣人民：",
        "from": "T02n0133_001:0856a23_14",
        "context_with_next_sentence": true
    },
    {
        "source_sentence": "「卿等善聽！",
        "from": "T02n0133_001:0856a23_20",
        "context_with_next_sentence": true
    },
    {
        "source_sentence": "我欲請世尊於此三月及比丘僧，供養衣被飲食床臥具病瘦醫藥，汝等各相勸率。",
        "from": "T02n0133_001:0856a25_15",
        "context_with_next_sentence": true
    },
    {
        "source_sentence": "」答曰：",
        "from": "T02n0133_001:0856a25_19",
        "context_with_next_sentence": true
    },
    {
        "source_sentence": "「如是大王！",
        "from": "T02n0133_001:0856a26_5",
        "context_with_next_sentence": true
    },
    {
        "source_sentence": "」爾時，摩竭國王頻毘娑羅，在獨處坐便作是念：",
        "from": "T02n0133_001:0856a27_5",
        "context_with_next_sentence": true
    },
    {
        "source_sentence": "「我有資財能有所辦，欲盡形壽供養世尊衣被飲食床臥具病瘦醫藥及比丘僧，當率勸大臣人民。",
        "from": "T02n0133_001:0856a29_10",
        "context_with_next_sentence": true
    },
    {
        "source_sentence": "」爾時，摩竭國王頻毘娑羅，即日勸率諸大臣：",
        "from": "T02n0133_001:0856b01_10",
        "context_with_next_sentence": true
    },
    {
        "source_sentence": "「我向者在獨處坐便生是念：",
        "from": "T02n0133_001:0856b02_3",
        "context_with_next_sentence": true
    },
    {
        "source_sentence": "『我有資財能有所辦，欲盡形壽供養世尊，衣被飲食床臥具病瘦醫藥及比丘僧，我應勅群臣人民。",
        "from": "T02n0133_001:0856b04_9",
        "context_with_next_sentence": true
    },
    {
        "source_sentence": "』卿等！",
        "from": "T02n0133_001:0856b04_13",
        "context_with_next_sentence": true
    },
    {
        "source_sentence": "隨其種類請佛及比丘僧，汝等長夜受報無窮。",
        "from": "T02n0133_001:0856b05_12",
        "context_with_next_sentence": true
    },
    {
        "source_sentence": "」答曰：",
        "from": "T02n0133_001:0856b05_16",
        "context_with_next_sentence": true
    },
    {
        "source_sentence": "「如是大王！",
        "from": "T02n0133_001:0856b05_22",
        "context_with_next_sentence": true
    },
    {
        "source_sentence": "」群臣人民從王聞教已。",
        "from": "T02n0133_001:0856b06_9",
        "context_with_next_sentence": true
    },
    {
        "source_sentence": "爾時，世尊遊在舍衛城，便出人間遊行，與大比丘眾千二百五十人俱，漸往詣羅閱祇。",
        "from": "T02n0133_001:0856b08_9",
        "context_with_next_sentence": true
    },
    {
        "source_sentence": "爾時，世尊住竹林迦蘭檀園，與大比丘眾千二百五十人俱。",
        "from": "T02n0133_001:0856b09_15",
        "context_with_next_sentence": true
    },
    {
        "source_sentence": "爾時，摩竭國王頻毘娑羅，聞佛至羅閱祇城，住竹園迦蘭陀所，與大比丘眾千二百五十人俱。",
        "from": "T02n0133_001:0856b11_17",
        "context_with_next_sentence": true
    },
    {
        "source_sentence": "爾時，王頻毘娑羅勅諸群臣，速嚴駕羽葆車，往詣迦蘭陀所問訊世尊。",
        "from": "T02n0133_001:0856b13_9",
        "context_with_next_sentence": true
    },
    {
        "source_sentence": "爾時，群臣聞摩竭國頻毘娑羅勅，便往嚴駕羽葆車，白頻毘娑羅曰：",
        "from": "T02n0133_001:0856b15_1",
        "context_with_next_sentence": true
    },
    {
        "source_sentence": "「車已嚴駕，今正是時。",
        "from": "T02n0133_001:0856b15_12",
        "context_with_next_sentence": true
    },
    {
        "source_sentence": "」爾時，摩竭國王頻毘娑羅便乘羽葆車，群臣人民前後圍遶，以王威勢出羅閱城，往詣竹園迦蘭陀所，便下車步入迦蘭陀詣世尊所。",
        "from": "T02n0133_001:0856b18_9",
        "context_with_next_sentence": true
    },
    {
        "source_sentence": "猶如剎利王有五威儀，謂劍、金屣、蓋、天冠、珠柄拂，皆捨一面，頭面禮世尊足在一面坐。",
        "from": "T02n0133_001:0856b20_8",
        "context_with_next_sentence": true
    },
    {
        "source_sentence": "爾時，摩竭國王頻毘娑羅白世尊言：",
        "from": "T02n0133_001:0856b21_5",
        "context_with_next_sentence": true
    },
    {
        "source_sentence": "「自還國已來在獨處坐便生是念：",
        "from": "T02n0133_001:0856b22_1",
        "context_with_next_sentence": true
    },
    {
        "source_sentence": "『我典此國界所有資財能有所辦，欲盡形壽供養如來及比丘眾，衣被飲食床臥具病瘦醫藥，亦當勸率臣人民使得蒙度，使長夜得離三塗永處安隱。",
        "from": "T02n0133_001:0856b25_8",
        "context_with_next_sentence": true
    },
    {
        "source_sentence": "』」爾時，世尊告摩竭國王頻毘娑羅：",
        "from": "T02n0133_001:0856b26_4",
        "context_with_next_sentence": true
    },
    {
        "source_sentence": "「善哉善哉！",
        "from": "T02n0133_001:0856b26_10",
        "context_with_next_sentence": true
    },
    {
        "source_sentence": "大王！",
        "from": "T02n0133_001:0856b26_13",
        "context_with_next_sentence": true
    },
    {
        "source_sentence": "為眾生故發弘誓意，欲安隱眾生，義理深遠天人得安。",
        "from": "T02n0133_001:0856b27_16",
        "context_with_next_sentence": true
    },
    {
        "source_sentence": "」爾時，世尊為摩竭國王頻毘娑羅說微妙法，勸樂令聞皆令歡樂。",
        "from": "T02n0133_001:0856b29_5",
        "context_with_next_sentence": true
    },
    {
        "source_sentence": "爾時，摩竭國王頻毘娑羅，從佛聞微妙法發歡喜心，即從坐起禮世尊足，遶佛三匝即退而去，出迦蘭陀門還自乘車，詣羅閱城入自宮裏坐其殿上。",
        "from": "T02n0133_001:0856c03_11",
        "context_with_next_sentence": true
    },
    {
        "source_sentence": "即其日辦具甘饌飲食若干種味，即其日為佛比丘僧敷眾坐具，手執香鑪昇高樓上東向叉手，至心念世尊，亦自思惟今時已到，願世尊知時見顧。",
        "from": "T02n0133_001:0856c06_19",
        "context_with_next_sentence": true
    },
    {
        "source_sentence": "爾時，世尊知時已到，便著衣持鉢，比丘僧前後圍遶，入羅閱城往詣摩竭國王頻毘娑羅宮。",
        "from": "T02n0133_001:0856c09_1",
        "context_with_next_sentence": true
    },
    {
        "source_sentence": "到已諸比丘僧各次第坐。",
        "from": "T02n0133_001:0856c09_12",
        "context_with_next_sentence": true
    },
    {
        "source_sentence": "爾時，摩竭國王頻毘娑羅，見佛比丘僧坐已定，自手執若干種甘饌飲食，飯佛及比丘僧，見世尊飯已攝鉢，更敷小床在如來前坐。",
        "from": "T02n0133_001:0856c12_11",
        "context_with_next_sentence": true
    },
    {
        "source_sentence": "爾時，世尊為摩竭國王頻毘娑羅，說微妙法漸漸共議。",
        "from": "T02n0133_001:0856c13_15",
        "context_with_next_sentence": true
    },
    {
        "source_sentence": "所謂論者，施論、戒論、生天論，欲穢濁漏為大苦，出家為要。",
        "from": "T02n0133_001:0856c15_3",
        "context_with_next_sentence": true
    },
    {
        "source_sentence": "爾時，世尊知王心歡喜不能自勝皆悉柔和，猶如諸如來所應說法，苦習盡道，爾時，世尊具為王說微妙法。",
        "from": "T02n0133_001:0856c17_12",
        "context_with_next_sentence": true
    },
    {
        "source_sentence": "爾時，二百五十婇女，即於坐上逮法眼淨，彼已見法得法，選擇諸法奉持諸法，無疑猶豫希望已斷，得無所畏及所應學法，歸依佛法眾受持五戒。",
        "from": "T02n0133_001:0856c20_18",
        "context_with_next_sentence": true
    },
    {
        "source_sentence": "爾時，世尊見王頻毘娑羅聞微妙法歡喜奉持。",
        "from": "T02n0133_001:0856c22_1",
        "context_with_next_sentence": true
    },
    {
        "source_sentence": "爾時，世尊便說此偈：",
        "from": "T02n0133_001:0856c22_11",
        "context_with_next_sentence": true
    },
    {
        "source_sentence": "「祠火最為首，　　詩頌亦為首，",
        "from": "T02n0133_001:0856c23_0",
        "context_with_next_sentence": true
    },
    {
        "source_sentence": "王為人中首，　　眾流海為首。",
        "from": "T02n0133_001:0856c24_13",
        "context_with_next_sentence": true
    },
    {
        "source_sentence": "眾星月為首，　　光明日為首，",
        "from": "T02n0133_001:0856c25_0",
        "context_with_next_sentence": true
    },
    {
        "source_sentence": "上下及四方，　　諸所生品物。",
        "from": "T02n0133_001:0856c26_13",
        "context_with_next_sentence": true
    },
    {
        "source_sentence": "天上及世間，　　佛最無有上，",
        "from": "T02n0133_001:0856c27_0",
        "context_with_next_sentence": true
    },
    {
        "source_sentence": "欲求種德者，　　當求於三佛。",
        "from": "T02n0133_001:0856c28_13",
        "context_with_next_sentence": true
    },
    {
        "source_sentence": "」爾時，世尊以此偈為王說，即從坐起便退還去。",
        "from": "T02n0133_001:0857a01_1",
        "context_with_next_sentence": true
    },
    {
        "source_sentence": "頻毘娑羅王詣佛供養經右一經，經名譯主諸藏皆同，而其文相，國本、宋本全同，丹本大別，似未知去取。",
        "from": "T02n0133_001:0857a04_18",
        "context_with_next_sentence": true
    },
    {
        "source_sentence": "今按《開元錄》云：",
        "from": "T02n0133_001:0857a05_7",
        "context_with_next_sentence": true
    },
    {
        "source_sentence": "「此經與《增一阿含經》第二十六卷〈等見品〉，同本異譯。",
        "from": "T02n0133_001:0857a06_12",
        "context_with_next_sentence": true
    },
    {
        "source_sentence": "」撿之國、宋二本，與彼全同，即是彼經中抄出耳，何為異譯耶？",
        "from": "T02n0133_001:0857a07_18",
        "context_with_next_sentence": true
    },
    {
        "source_sentence": "意者宋藏失法炬譯本，遂抄彼本部為此別行，然彼《增一》即東晉瞿曇僧伽提婆譯，既抄彼經，而云法炬譯者何耶？",
        "from": "T02n0133_001:0857a10_13",
        "context_with_next_sentence": true
    },
    {
        "source_sentence": "況凡是抄經非異譯者，《開元錄》中曾被刪去，此何獨存耶？",
        "from": "T02n0133_001:0857a12_2",
        "context_with_next_sentence": true
    },
    {
        "source_sentence": "故今以丹藏為真本云。",
        "from": "T02n0133_001:0857a12_12",
        "context_with_next_sentence": true
    }
]