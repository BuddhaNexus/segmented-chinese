{
    "T18n0887_001:0514b07_0": "佛說無二平等最上瑜伽大教王",
    "T18n0887_001:0514b08_0": "經卷第一",
    "T18n0887_001:0514b10_0": "西天譯經三藏朝奉大夫試光祿卿",
    "T18n0887_001:0514b11_0": "傳法大師賜紫臣施護奉　詔譯",
    "T18n0887_001:0514b12_0": "無二平等最勝大儀軌王影像分第一",
    "T18n0887_001:0514b13_0": "如是我聞。",
    "T18n0887_001:0514b13_1": "一時世尊。",
    "T18n0887_001:0514b13_2": "在他化自在天宮。",
    "T18n0887_001:0514b13_3": "與九十九須彌山量微塵數菩薩摩訶薩眾俱。",
    "T18n0887_001:0514b14_4": "此諸菩薩一一皆是金剛薩埵金剛眷屬。",
    "T18n0887_001:0514b15_5": "其名曰金剛手菩薩摩訶薩。",
    "T18n0887_001:0514b16_6": "普賢菩薩摩訶薩。",
    "T18n0887_001:0514b16_7": "觀自在菩薩摩訶薩。",
    "T18n0887_001:0514b17_8": "虛空藏菩薩摩訶薩。",
    "T18n0887_001:0514b17_9": "金剛拳菩薩摩訶薩。",
    "T18n0887_001:0514b18_10": "起平等心轉法輪菩薩摩訶薩。",
    "T18n0887_001:0514b19_0": "虛空出生菩薩摩訶薩。",
    "T18n0887_001:0514b19_1": "破諸魔菩薩摩訶薩。",
    "T18n0887_001:0514b20_0": "如是等大菩薩摩訶薩而為上首。",
    "T18n0887_001:0514b20_1": "時彼天宮由諸如來威神加持。",
    "T18n0887_001:0514b21_2": "具足種種最勝嚴飾。",
    "T18n0887_001:0514b21_3": "幢幡傘蓋殊妙珍寶。",
    "T18n0887_001:0514b22_4": "懸鈴珠瓔交絡垂布。",
    "T18n0887_001:0514b22_5": "大摩尼寶出現光明。",
    "T18n0887_001:0514b23_6": "有種種色廣大照耀。",
    "T18n0887_001:0514b23_7": "猶如月輪清淨圓滿。",
    "T18n0887_001:0514b24_8": "而佛世尊常所安住。",
    "T18n0887_001:0514b24_9": "一切如來金剛加持三昧正智。",
    "T18n0887_001:0514b25_10": "受一切如來金剛灌頂。",
    "T18n0887_001:0514b26_0": "頂戴寶冠處三界法王位。",
    "T18n0887_001:0514b26_1": "證一切如來一切智智相應自在。",
    "T18n0887_001:0514b27_2": "圓滿一切如來平等印契。",
    "T18n0887_001:0514b27_3": "成就一切如來最勝事業。",
    "T18n0887_001:0514b28_4": "安住大悲大毘盧遮那如來。",
    "T18n0887_001:0514b29_5": "常住三世平等金剛身語心業。",
    "T18n0887_001:0514b29_6": "盡諸有情界。",
    "T18n0887_001:0514c01_7": "能滿一切願。",
    "T18n0887_001:0514c01_8": "為一切如來共所稱讚。",
    "T18n0887_001:0514c02_0": "受一切如來勸請說法。",
    "T18n0887_001:0514c03_0": "復有殑伽沙數等諸佛如來。",
    "T18n0887_001:0514c03_1": "從十方界來集此會。",
    "T18n0887_001:0514c04_2": "猶如胡麻滿閻浮提。",
    "T18n0887_001:0514c04_3": "是諸如來各於彼彼佛剎。",
    "T18n0887_001:0514c05_4": "亦常說此無二平等祕密法門。",
    "T18n0887_001:0514c06_0": "爾時金剛手大執金剛者。",
    "T18n0887_001:0514c06_1": "安住一切如來心。",
    "T18n0887_001:0514c07_0": "修習一切如來行。",
    "T18n0887_001:0514c07_1": "隨一切如來身所行。",
    "T18n0887_001:0514c07_2": "順一切如來心所作。",
    "T18n0887_001:0514c08_3": "如是總攝本部相應依本法住。",
    "T18n0887_001:0514c09_4": "於此會中隱身不現。",
    "T18n0887_001:0514c09_5": "是時十方所集一切如來。",
    "T18n0887_001:0514c10_6": "既於會中不見金剛手菩薩。",
    "T18n0887_001:0514c10_7": "即時異口同音說伽陀曰。",
    "T18n0887_001:0514c12_0": "　大哉金剛手　　如我等父母",
    "T18n0887_001:0514c13_0": "　不現此會中　　大士今何往",
    "T18n0887_001:0514c14_0": "彼諸如來作是說已。",
    "T18n0887_001:0514c14_1": "各各於其大金剛寶加持法中。",
    "T18n0887_001:0514c15_2": "默然而住。",
    "T18n0887_001:0514c16_0": "爾時金剛手大執金剛者。",
    "T18n0887_001:0514c16_1": "即從一切如來五處而出。",
    "T18n0887_001:0514c17_2": "以自身相現大毘盧遮那佛相。",
    "T18n0887_001:0514c17_3": "復從一切如來心。",
    "T18n0887_001:0514c18_4": "現大月曼拏羅。",
    "T18n0887_001:0514c18_5": "有百千種圓光照耀。",
    "T18n0887_001:0514c19_6": "如是現已。",
    "T18n0887_001:0514c19_7": "復從一切如來心。",
    "T18n0887_001:0514c19_8": "現大日曼拏羅。",
    "T18n0887_001:0514c20_9": "量廣無數百千世界。",
    "T18n0887_001:0514c20_10": "還復本身。",
    "T18n0887_001:0514c20_11": "於其中間安詳而坐。",
    "T18n0887_001:0514c22_0": "爾時所集一切如來。",
    "T18n0887_001:0514c22_1": "即時各各向金剛手菩薩。",
    "T18n0887_001:0514c23_2": "合掌頂禮勸請說法。",
    "T18n0887_001:0514c23_3": "說伽陀曰。",
    "T18n0887_001:0514c24_0": "　善哉金剛最上法　　善哉金剛清淨眼　善哉金剛最勝智　　普攝諸佛一切智　我等勸請金剛手　　普為諸佛作利樂　宣說自他智所生　　最上大乘祕密法爾時金剛手大執金剛者。",
    "T18n0887_001:0514c28_1": "白諸如來言。",
    "T18n0887_001:0514c28_2": "諸佛如來不應勸請。",
    "T18n0887_001:0514c29_3": "令我宣說祕密法門。",
    "T18n0887_001:0514c29_4": "諸如來言何因緣故而汝不說。",
    "T18n0887_001:0515a01_5": "金剛手言諸佛當知。",
    "T18n0887_001:0515a02_0": "今此大會諸菩薩摩訶薩眾中。",
    "T18n0887_001:0515a02_1": "或有聞說如是大乘第一義諦祕密法已。",
    "T18n0887_001:0515a03_2": "乃有多種破壞等相。",
    "T18n0887_001:0515a04_3": "諸如來言。",
    "T18n0887_001:0515a04_4": "我等各以神力加持會眾。",
    "T18n0887_001:0515a04_5": "復令悉成大金剛眾。",
    "T18n0887_001:0515a05_6": "汝今但當施作佛事。",
    "T18n0887_001:0515a06_0": "爾時金剛手大執金剛者。",
    "T18n0887_001:0515a06_1": "熙怡微笑瞻仰諸佛。",
    "T18n0887_001:0515a07_2": "讚諸佛言善哉善哉。",
    "T18n0887_001:0515a07_3": "即入一切如來大輪光明普照一切如來心三摩地。",
    "T18n0887_001:0515a08_4": "從是三摩地出已。",
    "T18n0887_001:0515a09_5": "於其四方現四大日曼拏羅。",
    "T18n0887_001:0515a09_6": "東方名持無盡色大日曼拏羅。",
    "T18n0887_001:0515a10_7": "南方名如意寶金剛大日曼拏羅。",
    "T18n0887_001:0515a11_8": "西方名無量金剛大日曼拏羅。",
    "T18n0887_001:0515a11_9": "北方名不空三昧金剛大日曼拏羅。",
    "T18n0887_001:0515a12_10": "如是現已。",
    "T18n0887_001:0515a13_0": "乃為一切如來一切菩薩眾會。",
    "T18n0887_001:0515a13_1": "宣說無二平等最勝大儀軌王祕密法門。",
    "T18n0887_001:0515a14_2": "其所宣說與一切菩薩如理相應。",
    "T18n0887_001:0515a15_3": "令一切菩薩成就一切如來最勝功德神通事業。",
    "T18n0887_001:0515a16_4": "普遍眾會。",
    "T18n0887_001:0515a16_5": "乃至盡十方界一切佛菩薩如理而住。",
    "T18n0887_001:0515a17_6": "譬如虛空光明遍照三千大千世界。",
    "T18n0887_001:0515a18_7": "所有一切日輪光明。",
    "T18n0887_001:0515a18_8": "隨量而照亦悉周遍。",
    "T18n0887_001:0515a19_9": "所有一切如來光明金剛手菩薩光明亦復如是。",
    "T18n0887_001:0515a20_10": "光光混融平等照耀。",
    "T18n0887_001:0515a21_0": "如實觀者如理而住。",
    "T18n0887_001:0515a22_0": "爾時一切如來。",
    "T18n0887_001:0515a22_1": "即以一切如來普賢出生供養雲海。",
    "T18n0887_001:0515a23_2": "供養金剛手菩薩。",
    "T18n0887_001:0515a23_3": "作供養已。",
    "T18n0887_001:0515a23_4": "彼諸如來默然而住。",
    "T18n0887_001:0515a25_0": "爾時金剛手大執金剛者。",
    "T18n0887_001:0515a25_1": "即入觀照一切菩薩心智部出生一切如來最上祕密破諸暗因自三摩地。",
    "T18n0887_001:0515a27_2": "從是三摩地出己。",
    "T18n0887_001:0515a27_3": "宣說智部三摩地法門。",
    "T18n0887_001:0515a29_0": "　當住禪定心　　觀清淨乳海",
    "T18n0887_001:0515b01_0": "　中有大蓮華　　如水精月光",
    "T18n0887_001:0515b02_0": "　觀自心種子　　與自法相應",
    "T18n0887_001:0515b03_0": "　由是觀想成　　自心曼拏羅",
    "T18n0887_001:0515b04_0": "　而此曼拏羅　　縱廣一肘量",
    "T18n0887_001:0515b05_0": "　四方及四隅　　四寶勝莊嚴",
    "T18n0887_001:0515b06_0": "　依法而想成　　住心不散亂",
    "T18n0887_001:0515b07_0": "　周匝有光明　　熾盛普照耀",
    "T18n0887_001:0515b08_0": "　彼中依法儀　　觀自身清淨",
    "T18n0887_001:0515b09_0": "　離我等分別　　即想成佛身",
    "T18n0887_001:0515b10_0": "　如是觀想已　　成就曼拏羅",
    "T18n0887_001:0515b11_0": "　次依智部儀　　大明如是稱",
    "T18n0887_001:0515b12_0": "唵(引一句)薩哩嚩(二合)怛他(引)誐多(二)倪也(二合引)那莎婆(引)嚩(引)怛摩(二合)酤(引)[亢*欠](呼郎切三)　大明所用印　　並依智部儀　而此大明力　　能滅一切罪　觀想有百千　　無垢最上光　復依智部儀　　觀想明王等　微妙白淨光　　依法想安布　所作依此說　　異此非觀想此名一切如來金剛灌頂法門。",
    "T18n0887_001:0515b21_0": "　住自心堅固　　出相應光明",
    "T18n0887_001:0515b22_0": "　觀想佛影像　　及金剛手相",
    "T18n0887_001:0515b23_0": "　諸求悉地者　　依金剛手法",
    "T18n0887_001:0515b24_0": "　彼依法相應　　悉地不難得",
    "T18n0887_001:0515b25_0": "　若依此法者　　如理而觀想",
    "T18n0887_001:0515b26_0": "　自影像不動　　即成金剛手",
    "T18n0887_001:0515b27_0": "　諸有知法者　　依法而觀想",
    "T18n0887_001:0515b28_0": "　乃至彼虛空　　亦無過越罪",
    "T18n0887_001:0515b29_0": "　佛相與自相　　同一相應相",
    "T18n0887_001:0515c01_0": "　彼定心相應　　諸所作成就",
    "T18n0887_001:0515c02_0": "　自影像佛相　　智者五處觀",
    "T18n0887_001:0515c03_0": "　依相應法門　　想金剛薩埵",
    "T18n0887_001:0515c04_0": "此名一切如來主法門。",
    "T18n0887_001:0515c05_0": "　想自心大明　　出焰鬘部光",
    "T18n0887_001:0515c06_0": "　中現金剛杵　　摧破一切惡",
    "T18n0887_001:0515c07_0": "　自心心所作　　想成菩提心",
    "T18n0887_001:0515c08_0": "　出現五光明　　供養一切佛",
    "T18n0887_001:0515c09_0": "此復名一切如來主法門。",
    "T18n0887_001:0515c10_0": "　觀五曼拏羅　　周匝焰光明",
    "T18n0887_001:0515c11_0": "　普遍佛影像　　想大明成就",
    "T18n0887_001:0515c12_0": "　定心觀自身　　離取相分別",
    "T18n0887_001:0515c13_0": "　諦想自影像　　等諸佛無異",
    "T18n0887_001:0515c14_0": "　自心菩提心　　想相應出生",
    "T18n0887_001:0515c15_0": "　金剛手莊嚴　　出生諸儀法",
    "T18n0887_001:0515c16_0": "　若住相應觀　　觀金剛手者",
    "T18n0887_001:0515c17_0": "　但當依法儀　　想諸佛影像",
    "T18n0887_001:0515c18_0": "　欲觀佛影像　　當諦觀文字",
    "T18n0887_001:0515c19_0": "　觀文字真實　　即見佛影像",
    "T18n0887_001:0515c20_0": "　然於文字中　　觀影像離相",
    "T18n0887_001:0515c21_0": "　若如是觀時　　成相應觀想",
    "T18n0887_001:0515c22_0": "　先住心一處　　想日曼拏羅",
    "T18n0887_001:0515c23_0": "　觀自身清淨　　在曼拏羅中",
    "T18n0887_001:0515c24_0": "　次想遍虛空　　普現曼拏羅",
    "T18n0887_001:0515c25_0": "　依法如是觀　　即觀想成就",
    "T18n0887_001:0515c26_0": "　彼日曼拏羅　　若觀想相應",
    "T18n0887_001:0515c27_0": "　即彼金剛手　　觀想而成就",
    "T18n0887_001:0515c28_0": "　若彼金剛手　　依法相應者",
    "T18n0887_001:0515c29_0": "　即諸佛影像　　觀想得相應",
    "T18n0887_001:0516a01_0": "　又日曼拏羅　　若觀想相應",
    "T18n0887_001:0516a02_0": "　四印曼拏羅　　亦觀想成就",
    "T18n0887_001:0516a03_0": "　若住心一處　　或復遍世界",
    "T18n0887_001:0516a04_0": "　乃至盡虛空　　依法無過越",
    "T18n0887_001:0516a05_0": "　四印曼拏羅　　即觀想相應",
    "T18n0887_001:0516a06_0": "　彼日曼拏羅　　觀想亦成就",
    "T18n0887_001:0516a07_0": "　若日曼拏羅　　觀想相應者",
    "T18n0887_001:0516a08_0": "　即諸佛影像　　觀想亦相應",
    "T18n0887_001:0516a09_0": "　由如是依法　　觀諸佛影像",
    "T18n0887_001:0516a10_0": "　亦如是觀想　　四印曼拏羅",
    "T18n0887_001:0516a11_0": "　若如是相應　　四印曼拏羅",
    "T18n0887_001:0516a12_0": "　即如是觀想　　彼諸佛影像",
    "T18n0887_001:0516a13_0": "此名金剛手菩薩法王法門。",
    "T18n0887_001:0516a14_0": "　觀一切儀軌　　想蓮華相應",
    "T18n0887_001:0516a15_0": "　攝觀想等法　　異此非相應",
    "T18n0887_001:0516a16_0": "　當觀想自身　　善住堅固心",
    "T18n0887_001:0516a17_0": "　從菩提心生　　想現佛影像",
    "T18n0887_001:0516a18_0": "　此最上祕密　　金剛寂靜教",
    "T18n0887_001:0516a19_0": "　大利智慧光　　平等而照耀",
    "T18n0887_001:0516a20_0": "　若依法觀想　　能滿一切願",
    "T18n0887_001:0516a21_0": "　想金剛薩埵　　是名金剛法",
    "T18n0887_001:0516a22_0": "此名普賢持金剛法門。",
    "T18n0887_001:0516a23_0": "爾時普賢菩薩摩訶薩。",
    "T18n0887_001:0516a23_1": "觀察眾會。",
    "T18n0887_001:0516a23_2": "即雨一切菩薩供養雲海。",
    "T18n0887_001:0516a24_3": "滿虛空界。",
    "T18n0887_001:0516a24_4": "供養金剛手大執金剛者。",
    "T18n0887_001:0516a25_5": "作供養已。",
    "T18n0887_001:0516a25_6": "又復至誠頂禮歸命依法而住。",
    "T18n0887_001:0516a26_0": "爾時所集一切如來。",
    "T18n0887_001:0516a26_1": "復於會中雨一切如來供養雲海。",
    "T18n0887_001:0516a27_2": "供養普賢菩薩摩訶薩。",
    "T18n0887_001:0516a27_3": "作供養已。",
    "T18n0887_001:0516a28_4": "從金剛菩提心。",
    "T18n0887_001:0516a28_5": "出現照一切如來相圓滿光明。",
    "T18n0887_001:0516a29_6": "普遍照耀。",
    "T18n0887_001:0516a29_7": "是時普賢菩薩摩訶薩即現自影像光明。",
    "T18n0887_001:0516b01_8": "其光名為一切如來堅固用智部破暗因。",
    "T18n0887_001:0516b02_9": "於是光中隱自身相。",
    "T18n0887_001:0516b02_10": "現毘盧遮那佛相。",
    "T18n0887_001:0516b03_11": "即說一切如來三昧真實智部三摩地法門。",
    "T18n0887_001:0516b05_0": "　知法者了知　　彼一切所作",
    "T18n0887_001:0516b06_0": "　禪定相應相　　真實清淨法",
    "T18n0887_001:0516b07_0": "　想日曼拏羅　　最上千肘量",
    "T18n0887_001:0516b08_0": "　內有月輪壇　　中觀想嚩字",
    "T18n0887_001:0516b09_0": "　字周匝復觀　　四方曼拏羅",
    "T18n0887_001:0516b10_0": "　縱廣一尺量　　有種種色光",
    "T18n0887_001:0516b11_0": "　彼焰光普遍　　想諸佛影像",
    "T18n0887_001:0516b12_0": "　四方及四隅　　各觀想唵字",
    "T18n0887_001:0516b13_0": "　彼字一一現　　種種微妙色",
    "T18n0887_001:0516b14_0": "　次當依法儀　　於曼拏羅中",
    "T18n0887_001:0516b15_0": "　如理而諦想　　毘盧遮那佛",
    "T18n0887_001:0516b16_0": "　及曼拏羅中　　所有諸賢聖",
    "T18n0887_001:0516b17_0": "　日曼拏羅中　　想月曼拏羅",
    "T18n0887_001:0516b18_0": "　中復想自身　　大喜樂法生",
    "T18n0887_001:0516b19_0": "　從微妙心現　　淨月曼拏羅",
    "T18n0887_001:0516b20_0": "　大明文字相　　復想於心現",
    "T18n0887_001:0516b21_0": "　次當想唵字　　普遍焰光明",
    "T18n0887_001:0516b22_0": "　從是光明中　　出生諸儀軌",
    "T18n0887_001:0516b23_0": "　然想佛影像　　及諸賢聖相",
    "T18n0887_001:0516b24_0": "　彼即成觀想　　四印曼拏羅",
    "T18n0887_001:0516b25_0": "　自身諸所作　　皆諸佛法生",
    "T18n0887_001:0516b26_0": "　五鈷金剛杵　　依法想於心",
    "T18n0887_001:0516b27_0": "　四印曼拏羅　　大明想於額",
    "T18n0887_001:0516b28_0": "　即想成佛相　　周匝焰光明",
    "T18n0887_001:0516b29_0": "　想過此世界　　復入別剎中",
    "T18n0887_001:0516c01_0": "　觀想一肘量　　妙月曼拏羅",
    "T18n0887_001:0516c02_0": "　中觀想自身　　金剛薩埵生",
    "T18n0887_001:0516c03_0": "此名普賢智部最勝三摩地法門。",
    "T18n0887_001:0516c04_0": "　當依法觀想　　日輪曼拏羅",
    "T18n0887_001:0516c05_0": "　想自身清淨　　現曼拏羅中",
    "T18n0887_001:0516c06_0": "　次於其四隅　　想毘盧遮那",
    "T18n0887_001:0516c07_0": "　後復想自身　　成金剛薩埵",
    "T18n0887_001:0516c08_0": "此名金剛薩埵法門。",
    "T18n0887_001:0516c09_0": "　復次當依法　　分別十六尊",
    "T18n0887_001:0516c10_0": "　作四分觀想　　各依位而住",
    "T18n0887_001:0516c11_0": "　自餘諸賢聖　　各想心大明",
    "T18n0887_001:0516c12_0": "此名持金剛法門。",
    "T18n0887_001:0516c13_0": "　復次當依法　　觀想於自身",
    "T18n0887_001:0516c14_0": "　有微妙吽字　　左旋而住心",
    "T18n0887_001:0516c15_0": "　出現光明相　　能破諸魔惡",
    "T18n0887_001:0516c16_0": "此復名一切如來主法門。",
    "T18n0887_001:0516c17_0": "　復想剎那中　　出生諸賢聖",
    "T18n0887_001:0516c18_0": "　現影像光明　　普遍而照耀",
    "T18n0887_001:0516c19_0": "　諸有文字相　　其量廣無邊",
    "T18n0887_001:0516c20_0": "　想依法相應　　成金剛影像",
    "T18n0887_001:0516c21_0": "　是中諸文字　　出生大明句",
    "T18n0887_001:0516c22_0": "　此無數大明　　成就一切法",
    "T18n0887_001:0516c23_0": "　從額至臍輪　　觀想大明字",
    "T18n0887_001:0516c24_0": "　此觀想相應　　一切觀無異",
    "T18n0887_001:0516c25_0": "無二平等最勝大儀軌王智部三摩地分第二復次伽陀曰。",
    "T18n0887_001:0516c27_0": "　次想白色大蓮華　　量如車輪妙清淨　中有日輪曼拏羅　　依法相應而觀想　復想自身於中現　　羯磨金剛所出生　即成羯磨金剛身　　金剛薩埵等無異此名金剛薩埵法門。",
    "T18n0887_001:0517a03_0": "　當觀清淨大乳海　　自身想現乳海中　智觀自身即佛身　　故現佛身滿空界　又觀清淨大乳海　　有種種色妙光明　月曼拏羅現其中　　於中復想日輪相　次觀自身即佛身　　相應出生諸儀法　由想自身遍一切　　周廣一切世界量　又想大海於心現　　日曼拏羅在海中　依法觀想諸佛相　　周匝光明輪圍繞　彼光明中現文字　　周廣一切世界量　吠泥邪等所作用　　依法相應而觀想　復次依法而觀想　　月曼拏羅一肘量　於中出現金剛劍　　能作世間成就法　次想焰光白蓮華　　表示菩提心莊嚴　中想本部賢聖相　　左右安布踰始多　如是依法而攝受　　自金剛法皆成就　普遍一切世界中　　如是供養一切佛此名普賢祕密法門。",
    "T18n0887_001:0517a20_0": "　又想日輪曼拏羅　　其量等一多羅樹　中想漸略大明字　　乃至一切相應生　堅固安住自影像　　然當觀想賢聖等　心大明字各安已　　普用供養一切佛　次想四印曼拏羅　　量各等七多羅樹　曼拏羅中諸賢聖　　各想心明字安布此名金剛三昧法門。",
    "T18n0887_001:0517a27_0": "　次當觀想曼拏羅　　其量等一俱盧舍　中想自身成佛身　　及彼佛眼菩薩等　一切皆從自心想　　大智所觀而成就　彼心如是得相應　　即成大士相應觀　又想自心曼拏羅　　量復等一俱盧舍　觀自影像無所生　　乃至虛空無過越　自相應門堅固住　　觀想於佛即相應　佛相應門堅固住　　佛佛觀想即相應　觀想相應菩提心　　其量廣大遍一切　一切賢聖從是生　　依法觀想大明字　觀想相應妙蓮華　　其量廣一多羅樹　自心安住而不動　　想成自心曼拏羅　又想自心曼拏羅　　其量廣一多羅樹　想自影像現其中　　一切所作善堅固　又想焰鬘白淨光　　五六依次而觀想　想自影像處其中　　左右踰始多安布　廣大光明依法現　　自心白等餘七色　如是光明遍虛空　　於中想現諸佛相　想自影像遍虛空　　一切皆從自心現　自身佛身本相應　　一切相等依法用　次當觀想諸菩薩　　周匝遍滿虛空界　自相如理而相應　　諸佛菩薩同觀想　依法想召諸賢聖　　安住虛空曼拏羅　自相真實理相應　　即成菩提心觀想　大明文字等相應　　如實觀彼文字相　從菩提心所出生　　熾盛光明而嚴飾　從光出現諸儀法　　自影像與諸佛等　自他影像悉相應　　焰鬘光明等照耀　次想依法而出現　　佛眼菩薩等賢聖　以彼彼心大明字　　月曼拏羅中安布　金剛薩埵真實相　　遍入微妙光明中此名持金剛法門。",
    "T18n0887_001:0517c01_0": "　又想金剛薩埵生　　自心影像曼拏羅　是相如理觀相應　　異此而觀非成就　又想金剛薩埵生　　日輪曼拏羅中現　金剛鉤索等諸相　　攝受弟子入壇場　又想金剛薩埵生　　一切法從自心現　以文字等假施設　　是故墮於文字數　持誦乃至所作事　　一一住於禪定心　若如是修即成就　　彼持明者名最勝此名一切如來三昧法門。",
    "T18n0887_001:0517c10_0": "　從自影像而出生　　本部法中諦觀想　由想自心依法住　　一切魔怨皆破散　此中如是求悉地　　諸觀想等依儀軌　日輪曼拏羅相應　　觀想現諸明王相　焰鬘部中所現光　　皆當觀想忿怒相　彼所說相依法儀　　是名決定真實語　應當如是如理觀　　異此而觀非成就此名一切如來普賢法門。",
    "T18n0887_001:0517c18_0": "　想自影像曼拏羅　　中有熾盛大光明　其光廣照諸世界　　皆從真實智心現　自身復現蓮華中　　清淨光明所照耀　是身雖現有相身　　自性平等而無著　依法觀想心文字　　是即金剛薩埵相　金剛薩埵相平等　　是即觀想諸佛相　了知大明教出生　　當獲一切悉地法　是故大明最尊勝　　離大明教無有上此名一切如來堅固勇猛法門。",
    "T18n0887_001:0517c27_0": "　當想日輪曼拏羅　　中現毘盧遮那佛　思念彼佛心大明　　彼明成就一切法　從此大明復出生　　希有最上祕密儀　一切從心如理現　　猶月清淨而照耀　復想從自影像生　　金剛劍等成就相　而彼出生依法儀　　想現廣大光明聚　具種種色甚微妙　　普照世界無邊量此名一切如來三昧眼法門。",
    "T18n0887_001:0518a06_0": "佛說無二平等最上瑜伽大教王經卷第一"
}