[
    {
        "source_sentence": "大乘阿毘達磨雜集論卷第十二",
        "from": "T31n1606_012:0748b20_0",
        "context_with_next_sentence": true
    },
    {
        "source_sentence": "安慧菩薩糅釋上集論",
        "from": "T31n1606_012:0748b22_0",
        "context_with_next_sentence": true
    },
    {
        "source_sentence": "大唐三藏法師玄奘奉　詔譯",
        "from": "T31n1606_012:0748b23_0",
        "context_with_next_sentence": true
    },
    {
        "source_sentence": "2決擇分中法品第二之二云何修？",
        "from": "T31n1606_012:0748b25_3",
        "context_with_next_sentence": true
    },
    {
        "source_sentence": "略有五種，謂依止任持修、依止作意修、依止意樂修、依止方便修、依止自在修。",
        "from": "T31n1606_012:0748b26_19",
        "context_with_next_sentence": true
    },
    {
        "source_sentence": "依止任持修復有四種：",
        "from": "T31n1606_012:0748b27_9",
        "context_with_next_sentence": true
    },
    {
        "source_sentence": "一依止因修，謂由種性力於波羅蜜多修習正行。",
        "from": "T31n1606_012:0748b28_11",
        "context_with_next_sentence": true
    },
    {
        "source_sentence": "二依止報修，謂由勝自體力於波羅蜜多修習正行。",
        "from": "T31n1606_012:0748b29_14",
        "context_with_next_sentence": true
    },
    {
        "source_sentence": "三依止願修，謂由本願力於波羅蜜多修習正行。",
        "from": "T31n1606_012:0748c01_17",
        "context_with_next_sentence": true
    },
    {
        "source_sentence": "四依止簡擇力修，謂由慧力於波羅蜜多修習正行。",
        "from": "T31n1606_012:0748c03_2",
        "context_with_next_sentence": true
    },
    {
        "source_sentence": "依止作意修亦有四種：",
        "from": "T31n1606_012:0748c04_9",
        "context_with_next_sentence": true
    },
    {
        "source_sentence": "一依止勝解作意修，謂於一切波羅蜜多相應經教起增上勝解。",
        "from": "T31n1606_012:0748c05_17",
        "context_with_next_sentence": true
    },
    {
        "source_sentence": "二依止愛味作意修，謂於已得波羅蜜多見勝功德起深愛味。",
        "from": "T31n1606_012:0748c07_7",
        "context_with_next_sentence": true
    },
    {
        "source_sentence": "三依止隨喜作意修，謂於一切世界一切有情所行施等深生隨喜。",
        "from": "T31n1606_012:0748c08_16",
        "context_with_next_sentence": true
    },
    {
        "source_sentence": "四依止憙樂作意修，謂於自他當來勝品波羅蜜多深生願樂。",
        "from": "T31n1606_012:0748c10_6",
        "context_with_next_sentence": true
    },
    {
        "source_sentence": "依止意樂修復有六種，謂由無厭意樂、廣大意樂、歡喜意樂、恩德意樂、無染意樂、善好意樂故，修諸波羅蜜多。",
        "from": "T31n1606_012:0748c13_10",
        "context_with_next_sentence": true
    },
    {
        "source_sentence": "此中菩薩於施波羅蜜多無厭意樂者，謂諸菩薩於一有情一剎那頃，假使殑伽沙等世界滿中七寶以用布施，又以殑伽沙等身命布施，如是布施經殑伽沙等大劫。",
        "from": "T31n1606_012:0748c17_5",
        "context_with_next_sentence": true
    },
    {
        "source_sentence": "如於一有情所，如是乃至於一切有情界如是施時，皆令彼於阿耨多羅三藐三菩提速得成熟。",
        "from": "T31n1606_012:0748c19_8",
        "context_with_next_sentence": true
    },
    {
        "source_sentence": "修行如是差別施時，菩薩意樂由不厭足。",
        "from": "T31n1606_012:0748c20_7",
        "context_with_next_sentence": true
    },
    {
        "source_sentence": "如是意樂，是名菩薩於施波羅蜜多無厭意樂。",
        "from": "T31n1606_012:0748c21_8",
        "context_with_next_sentence": true
    },
    {
        "source_sentence": "又諸菩薩修行如是施波羅蜜多時，展轉相續無一剎那有退有斷，乃至究竟坐菩提座。",
        "from": "T31n1606_012:0748c23_8",
        "context_with_next_sentence": true
    },
    {
        "source_sentence": "如是意樂，是名菩薩於施波羅蜜多廣大意樂。",
        "from": "T31n1606_012:0748c24_9",
        "context_with_next_sentence": true
    },
    {
        "source_sentence": "又諸菩薩修行如是施波羅蜜多時，於施所攝諸有情所生大歡喜，是諸有情施所攝受，雖生歡喜猶不能及。",
        "from": "T31n1606_012:0748c26_19",
        "context_with_next_sentence": true
    },
    {
        "source_sentence": "如是意樂，是名菩薩於施波羅蜜多歡喜意樂。",
        "from": "T31n1606_012:0748c28_1",
        "context_with_next_sentence": true
    },
    {
        "source_sentence": "又諸菩薩修行如是施波羅蜜多時，觀施所攝一切有情於我己身有大恩德，不見己身於彼有恩，由資助我阿耨多羅三藐三菩提故。",
        "from": "T31n1606_012:0749a02_2",
        "context_with_next_sentence": true
    },
    {
        "source_sentence": "如是意樂，是名菩薩於施波羅蜜多恩德意樂。",
        "from": "T31n1606_012:0749a03_3",
        "context_with_next_sentence": true
    },
    {
        "source_sentence": "又諸菩薩修行如是施波羅蜜多時，雖於無量諸有情所興大施福，而不希報恩當來果報。",
        "from": "T31n1606_012:0749a05_4",
        "context_with_next_sentence": true
    },
    {
        "source_sentence": "如是意樂，是名菩薩於施波羅蜜多無染意樂。",
        "from": "T31n1606_012:0749a06_5",
        "context_with_next_sentence": true
    },
    {
        "source_sentence": "又諸菩薩修行如是施波羅蜜多時，以所修行廣大施聚所得果報，施諸有情不自為己，又以此福共諸有情迴向阿耨多羅三藐三菩提。",
        "from": "T31n1606_012:0749a09_7",
        "context_with_next_sentence": true
    },
    {
        "source_sentence": "如是意樂，是名菩薩於施波羅蜜多善好意樂。",
        "from": "T31n1606_012:0749a10_7",
        "context_with_next_sentence": true
    },
    {
        "source_sentence": "又諸菩薩修行戒波羅蜜多乃至慧波羅蜜多時無厭意樂者，謂諸菩薩假使經於殑伽沙等生，是一一生殑伽沙等大劫壽量，於此長時諸資生具常所匱乏，三千大千世界滿中熾火，恒在其中行住坐臥，唯能修習一剎那戒波羅蜜多，或乃至慧波羅蜜多如是展轉差別修習，所有戒聚乃至慧聚究竟滿足，現能證得阿耨多羅三藐三菩提。",
        "from": "T31n1606_012:0749a18_3",
        "context_with_next_sentence": true
    },
    {
        "source_sentence": "是諸菩薩修行如是戒波羅蜜多乃至慧波羅蜜多時，於此戒聚乃至慧聚修習意樂猶不滿足。",
        "from": "T31n1606_012:0749a20_6",
        "context_with_next_sentence": true
    },
    {
        "source_sentence": "如是意樂，是名菩薩於所修習戒波羅蜜多乃至慧波羅蜜多無厭意樂。",
        "from": "T31n1606_012:0749a21_17",
        "context_with_next_sentence": true
    },
    {
        "source_sentence": "又諸菩薩修行如是戒波羅蜜多乃至慧波羅蜜多時，展轉相續無一剎那有退有斷，乃至究竟坐菩提座。",
        "from": "T31n1606_012:0749a24_6",
        "context_with_next_sentence": true
    },
    {
        "source_sentence": "如是意樂，是名菩薩於所修行戒波羅蜜多乃至慧波羅蜜多廣大意樂。",
        "from": "T31n1606_012:0749a25_17",
        "context_with_next_sentence": true
    },
    {
        "source_sentence": "又諸菩薩修行如是戒波羅蜜多乃至慧波羅蜜多時，於此所攝諸有情所生大歡喜，是諸有情由此所攝雖生歡喜，猶不能及。",
        "from": "T31n1606_012:0749a28_15",
        "context_with_next_sentence": true
    },
    {
        "source_sentence": "如是意樂，是名菩薩於所修行戒波羅蜜多乃至慧波羅蜜多歡喜意樂。",
        "from": "T31n1606_012:0749b01_8",
        "context_with_next_sentence": true
    },
    {
        "source_sentence": "又諸菩薩修行如是戒波羅蜜多乃至慧波羅蜜多時，觀此所攝一切有情於我己身有大恩德，不見己身於彼有恩，由資助我阿耨多羅三藐三菩提故。",
        "from": "T31n1606_012:0749b04_17",
        "context_with_next_sentence": true
    },
    {
        "source_sentence": "如是意樂，是名菩薩於所修行戒波羅蜜多乃至慧波羅蜜多恩德意樂。",
        "from": "T31n1606_012:0749b06_9",
        "context_with_next_sentence": true
    },
    {
        "source_sentence": "又諸菩薩修行如是戒波羅蜜多乃至慧波羅蜜多時，雖於無量諸有情所興大戒福乃至慧福，而不希報恩當來果報。",
        "from": "T31n1606_012:0749b09_4",
        "context_with_next_sentence": true
    },
    {
        "source_sentence": "如是意樂，是名菩薩於所修行戒波羅蜜多乃至慧波羅蜜多無染意樂。",
        "from": "T31n1606_012:0749b10_15",
        "context_with_next_sentence": true
    },
    {
        "source_sentence": "又諸菩薩修行如是戒波羅蜜多乃至慧波羅蜜多時，以所修行廣大戒聚乃至慧聚所得果報，施諸有情不自為己，又以此福共諸有情迴向阿耨多羅三藐三菩提。",
        "from": "T31n1606_012:0749b14_10",
        "context_with_next_sentence": true
    },
    {
        "source_sentence": "如是意樂，是名菩薩於所修行戒波羅蜜多乃至慧波羅蜜多善好意樂。",
        "from": "T31n1606_012:0749b16_3",
        "context_with_next_sentence": true
    },
    {
        "source_sentence": "依止方便修復有三種，謂由無分別智觀察三輪皆清淨故。",
        "from": "T31n1606_012:0749b18_6",
        "context_with_next_sentence": true
    },
    {
        "source_sentence": "所以者何？",
        "from": "T31n1606_012:0749b18_11",
        "context_with_next_sentence": true
    },
    {
        "source_sentence": "由此方便，一切作意所修諸行速成滿故。",
        "from": "T31n1606_012:0749b19_9",
        "context_with_next_sentence": true
    },
    {
        "source_sentence": "依止自在修亦有三種，謂身自在故、行自在故、說自在故。",
        "from": "T31n1606_012:0749b20_17",
        "context_with_next_sentence": true
    },
    {
        "source_sentence": "身自在者，謂諸如來自性受用。",
        "from": "T31n1606_012:0749b21_11",
        "context_with_next_sentence": true
    },
    {
        "source_sentence": "二身行自在者，謂諸如來變化身，由此能示現一切有情一切種同法行故。",
        "from": "T31n1606_012:0749b23_6",
        "context_with_next_sentence": true
    },
    {
        "source_sentence": "說自在者，謂能宣說六波羅蜜多一切種差別無有滯礙故。",
        "from": "T31n1606_012:0749b24_12",
        "context_with_next_sentence": true
    },
    {
        "source_sentence": "差別云何？",
        "from": "T31n1606_012:0749b24_17",
        "context_with_next_sentence": true
    },
    {
        "source_sentence": "謂由十八種任持以顯六波羅蜜多差別。",
        "from": "T31n1606_012:0749b25_15",
        "context_with_next_sentence": true
    },
    {
        "source_sentence": "何等十八？",
        "from": "T31n1606_012:0749b26_2",
        "context_with_next_sentence": true
    },
    {
        "source_sentence": "謂身任持、心任持、善法任持、善任持、菩提任持、悲任持、不捨有情任持、捨下劣心任持、無生法忍任持、善根方便任持、善根圓證任持、善根無盡任持、無厭倦任持、諸所思事成滿任持、御眾業任持、證入大地任持、引發佛性任持、建立佛事任持。",
        "from": "T31n1606_012:0749c02_13",
        "context_with_next_sentence": true
    },
    {
        "source_sentence": "施等六種各三差別，如其次第三三所攝。",
        "from": "T31n1606_012:0749c03_12",
        "context_with_next_sentence": true
    },
    {
        "source_sentence": "施三種者，謂財施、無畏施、法施。",
        "from": "T31n1606_012:0749c04_9",
        "context_with_next_sentence": true
    },
    {
        "source_sentence": "戒三種者，謂律儀戒、攝善法戒、饒益有情戒。",
        "from": "T31n1606_012:0749c05_9",
        "context_with_next_sentence": true
    },
    {
        "source_sentence": "忍三種者，謂耐怨害忍、安受苦忍、諦察法忍。",
        "from": "T31n1606_012:0749c06_11",
        "context_with_next_sentence": true
    },
    {
        "source_sentence": "精進三種者，謂被甲精進、方便精進、饒益有情精進。",
        "from": "T31n1606_012:0749c07_15",
        "context_with_next_sentence": true
    },
    {
        "source_sentence": "靜慮三種者，謂現法樂住靜慮、引發神通靜慮、饒益有情靜慮。",
        "from": "T31n1606_012:0749c09_4",
        "context_with_next_sentence": true
    },
    {
        "source_sentence": "慧三種者，謂緣世俗慧、緣勝義慧、緣有情慧。",
        "from": "T31n1606_012:0749c10_6",
        "context_with_next_sentence": true
    },
    {
        "source_sentence": "當知財施能任持身，由飲食等諸資生具攝益受者所依身故。",
        "from": "T31n1606_012:0749c11_12",
        "context_with_next_sentence": true
    },
    {
        "source_sentence": "無畏施能任持心，安慰他心離憂怖故。",
        "from": "T31n1606_012:0749c12_11",
        "context_with_next_sentence": true
    },
    {
        "source_sentence": "如是餘句，隨義應思。",
        "from": "T31n1606_012:0749c13_1",
        "context_with_next_sentence": true
    },
    {
        "source_sentence": "下劣心者，謂諸菩薩厭生死苦同二乘心，由安受苦忍所任持故方捨此心。",
        "from": "T31n1606_012:0749c14_13",
        "context_with_next_sentence": true
    },
    {
        "source_sentence": "善根無盡者，謂窮生死際恒作一切有情利益安樂事，乃至於無餘涅槃界亦不棄捨，由饒益有情精進所任持故。",
        "from": "T31n1606_012:0749c17_6",
        "context_with_next_sentence": true
    },
    {
        "source_sentence": "御眾業者，謂依止內證故，教授教誡所化有情，心未定者令其得定、心已定者令其解脫，由饒益有情靜慮所任持故。",
        "from": "T31n1606_012:0749c19_18",
        "context_with_next_sentence": true
    },
    {
        "source_sentence": "證入大地者，謂先信解甚深教法，資糧圓滿速能證入初極喜地，由緣世俗慧所任持故。",
        "from": "T31n1606_012:0749c21_18",
        "context_with_next_sentence": true
    },
    {
        "source_sentence": "所餘易了故不重釋。",
        "from": "T31n1606_012:0749c22_8",
        "context_with_next_sentence": true
    },
    {
        "source_sentence": "又差別者，謂施有七種：",
        "from": "T31n1606_012:0749c23_10",
        "context_with_next_sentence": true
    },
    {
        "source_sentence": "一根本施，謂種性位菩薩所有施波羅蜜多，依止種性而行施故。",
        "from": "T31n1606_012:0749c24_18",
        "context_with_next_sentence": true
    },
    {
        "source_sentence": "二弘誓施，謂發心位菩薩所有施波羅蜜多，依受大願而行施故。",
        "from": "T31n1606_012:0749c26_8",
        "context_with_next_sentence": true
    },
    {
        "source_sentence": "三攝受施，謂自他利行位菩薩所有施波羅蜜多。",
        "from": "T31n1606_012:0749c27_10",
        "context_with_next_sentence": true
    },
    {
        "source_sentence": "四無執受施，謂觀真實義位菩薩所有施波羅蜜多，以無施者等分別執受故。",
        "from": "T31n1606_012:0749c29_6",
        "context_with_next_sentence": true
    },
    {
        "source_sentence": "五無攝受施，謂威德位菩薩所有施波羅蜜多，雖不攝受外資生具，但由虛空藏等三摩地力，舉手麾空隨欲皆雨珍寶等物。",
        "from": "T31n1606_012:0750a03_3",
        "context_with_next_sentence": true
    },
    {
        "source_sentence": "六隨所應施，謂成熟位菩薩所有施波羅蜜多，隨所化宜而行施故。",
        "from": "T31n1606_012:0750a04_13",
        "context_with_next_sentence": true
    },
    {
        "source_sentence": "七廣大施，謂最勝菩提位所有施波羅蜜多，以無上故。",
        "from": "T31n1606_012:0750a05_17",
        "context_with_next_sentence": true
    },
    {
        "source_sentence": "如施有七種，乃至慧亦爾，隨其所應。",
        "from": "T31n1606_012:0750a06_15",
        "context_with_next_sentence": true
    },
    {
        "source_sentence": "攝云何？",
        "from": "T31n1606_012:0750a07_3",
        "context_with_next_sentence": true
    },
    {
        "source_sentence": "謂為攝菩薩地故，於中略說施等波羅蜜多。",
        "from": "T31n1606_012:0750a08_3",
        "context_with_next_sentence": true
    },
    {
        "source_sentence": "此攝略有四種：",
        "from": "T31n1606_012:0750a08_10",
        "context_with_next_sentence": true
    },
    {
        "source_sentence": "一種性攝，謂施波羅蜜多等種性相應隨順知。",
        "from": "T31n1606_012:0750a09_10",
        "context_with_next_sentence": true
    },
    {
        "source_sentence": "二發心攝，謂差別發心所攝故。",
        "from": "T31n1606_012:0750a10_5",
        "context_with_next_sentence": true
    },
    {
        "source_sentence": "發心有二種，謂無差別、差別。",
        "from": "T31n1606_012:0750a10_19",
        "context_with_next_sentence": true
    },
    {
        "source_sentence": "無差別者，謂願我當證阿耨多羅三藐三菩提。",
        "from": "T31n1606_012:0750a11_18",
        "context_with_next_sentence": true
    },
    {
        "source_sentence": "差別者，謂願我施波羅蜜多速得圓滿，乃至慧波羅蜜多速得圓滿。",
        "from": "T31n1606_012:0750a13_9",
        "context_with_next_sentence": true
    },
    {
        "source_sentence": "當知此中由差別發心攝諸波羅蜜多，此是彼因故。",
        "from": "T31n1606_012:0750a14_13",
        "context_with_next_sentence": true
    },
    {
        "source_sentence": "三自他利攝，謂由施攝故攝受一切富樂自在，是名自利攝。",
        "from": "T31n1606_012:0750a16_1",
        "context_with_next_sentence": true
    },
    {
        "source_sentence": "由此施故引攝財物為饒益他，是名他利攝。",
        "from": "T31n1606_012:0750a17_1",
        "context_with_next_sentence": true
    },
    {
        "source_sentence": "如是所餘攝相，隨義應知。",
        "from": "T31n1606_012:0750a17_13",
        "context_with_next_sentence": true
    },
    {
        "source_sentence": "四勝義攝，此復多種，謂或依法界說，以真如是施等共相故。",
        "from": "T31n1606_012:0750a19_1",
        "context_with_next_sentence": true
    },
    {
        "source_sentence": "或依智資糧說，以能成辦一切智器故。",
        "from": "T31n1606_012:0750a19_18",
        "context_with_next_sentence": true
    },
    {
        "source_sentence": "或依智攝受說，以能成滿一切智故。",
        "from": "T31n1606_012:0750a20_14",
        "context_with_next_sentence": true
    },
    {
        "source_sentence": "或依知隨轉說，以五波羅蜜多隨慧波羅蜜多轉故。",
        "from": "T31n1606_012:0750a21_17",
        "context_with_next_sentence": true
    },
    {
        "source_sentence": "或依智相說，以慧波羅蜜多是正智自體故。",
        "from": "T31n1606_012:0750a22_17",
        "context_with_next_sentence": true
    },
    {
        "source_sentence": "如是勝義以真如及正智為體故，能攝施等。",
        "from": "T31n1606_012:0750a23_17",
        "context_with_next_sentence": true
    },
    {
        "source_sentence": "由此略說，所餘攝義如理應思。",
        "from": "T31n1606_012:0750a24_12",
        "context_with_next_sentence": true
    },
    {
        "source_sentence": "所治者，謂施等六如其次第，以慳悋、犯戒、忿恚、懈怠、散亂、惡慧為所治。",
        "from": "T31n1606_012:0750a26_13",
        "context_with_next_sentence": true
    },
    {
        "source_sentence": "復次乃至一切波羅蜜多所攝善法，彼所對治及所知障皆是波羅蜜多所治。",
        "from": "T31n1606_012:0750a28_6",
        "context_with_next_sentence": true
    },
    {
        "source_sentence": "功德者，謂依五果無量無邊稱讚勝利皆名功德。",
        "from": "T31n1606_012:0750b01_2",
        "context_with_next_sentence": true
    },
    {
        "source_sentence": "謂能永斷自所對治，是諸波羅蜜多離繫果。",
        "from": "T31n1606_012:0750b02_2",
        "context_with_next_sentence": true
    },
    {
        "source_sentence": "於現法中由此施等攝受自他，是士用果。",
        "from": "T31n1606_012:0750b03_1",
        "context_with_next_sentence": true
    },
    {
        "source_sentence": "於當來世後後增勝展轉生起，是等流果。",
        "from": "T31n1606_012:0750b03_19",
        "context_with_next_sentence": true
    },
    {
        "source_sentence": "大菩提是增上果。",
        "from": "T31n1606_012:0750b04_7",
        "context_with_next_sentence": true
    },
    {
        "source_sentence": "感大財富往生善趣，無怨無壞多諸喜樂，有情中尊身無損害，廣大宗族隨其次第，是施等波羅蜜多異熟果。",
        "from": "T31n1606_012:0750b06_16",
        "context_with_next_sentence": true
    },
    {
        "source_sentence": "更互決擇者略有三種：",
        "from": "T31n1606_012:0750b07_7",
        "context_with_next_sentence": true
    },
    {
        "source_sentence": "一方便、二差別、三差別顯示。",
        "from": "T31n1606_012:0750b08_1",
        "context_with_next_sentence": true
    },
    {
        "source_sentence": "方便者，謂施方便中一切可得。",
        "from": "T31n1606_012:0750b08_15",
        "context_with_next_sentence": true
    },
    {
        "source_sentence": "如捨內外一切身財，是施方便；",
        "from": "T31n1606_012:0750b09_10",
        "context_with_next_sentence": true
    },
    {
        "source_sentence": "此方便中若捨一切，是施波羅蜜多。",
        "from": "T31n1606_012:0750b10_6",
        "context_with_next_sentence": true
    },
    {
        "source_sentence": "即於此中若慈悲心遮防一切損害逼迫惱亂他性，是戒波羅蜜多。",
        "from": "T31n1606_012:0750b11_16",
        "context_with_next_sentence": true
    },
    {
        "source_sentence": "即於此中忍受遮礙損害疲倦，是忍波羅蜜多。",
        "from": "T31n1606_012:0750b12_17",
        "context_with_next_sentence": true
    },
    {
        "source_sentence": "即於此中數數發起勇勵施心，是精進波羅蜜多。",
        "from": "T31n1606_012:0750b14_1",
        "context_with_next_sentence": true
    },
    {
        "source_sentence": "即於此中其心純善，繫心一境不外流散，是靜慮波羅蜜多。",
        "from": "T31n1606_012:0750b15_7",
        "context_with_next_sentence": true
    },
    {
        "source_sentence": "即於此中善取施行如實因果不取異見，是慧波羅蜜多。",
        "from": "T31n1606_012:0750b16_13",
        "context_with_next_sentence": true
    },
    {
        "source_sentence": "如是乃至慧波羅蜜多方便中，隨其所應當善建立。",
        "from": "T31n1606_012:0750b17_16",
        "context_with_next_sentence": true
    },
    {
        "source_sentence": "由無畏施，一切處有施故。",
        "from": "T31n1606_012:0750b18_9",
        "context_with_next_sentence": true
    },
    {
        "source_sentence": "差別者略有四種：",
        "from": "T31n1606_012:0750b19_7",
        "context_with_next_sentence": true
    },
    {
        "source_sentence": "一自體差別、二助伴差別、三勸讚差別、四種殖差別。",
        "from": "T31n1606_012:0750b20_11",
        "context_with_next_sentence": true
    },
    {
        "source_sentence": "施等波羅蜜多自體差別者，如其次第，以棄捨防護堪耐策勤心住決擇為體。",
        "from": "T31n1606_012:0750b22_6",
        "context_with_next_sentence": true
    },
    {
        "source_sentence": "助伴差別者，謂施等方便中餘波羅蜜多悉皆隨轉，如前廣說。",
        "from": "T31n1606_012:0750b23_14",
        "context_with_next_sentence": true
    },
    {
        "source_sentence": "勸讚差別者，謂於施等勸勵讚美隨喜慶悅。",
        "from": "T31n1606_012:0750b24_14",
        "context_with_next_sentence": true
    },
    {
        "source_sentence": "種殖差別者，謂於他相續中建立施等波羅蜜多。",
        "from": "T31n1606_012:0750b25_16",
        "context_with_next_sentence": true
    },
    {
        "source_sentence": "此中施波羅蜜多是財施，餘五波羅蜜多是無畏施，一切六是法施，皆於他相續中種殖故。",
        "from": "T31n1606_012:0750b27_18",
        "context_with_next_sentence": true
    },
    {
        "source_sentence": "差別顯示者，謂由一行等差別顯示施等波羅蜜多。",
        "from": "T31n1606_012:0750b29_3",
        "context_with_next_sentence": true
    },
    {
        "source_sentence": "如有問言：",
        "from": "T31n1606_012:0750b29_8",
        "context_with_next_sentence": true
    },
    {
        "source_sentence": "若施波羅蜜多亦戒波羅蜜多耶？",
        "from": "T31n1606_012:0750c01_3",
        "context_with_next_sentence": true
    },
    {
        "source_sentence": "設戒波羅蜜多亦施波羅蜜多耶？",
        "from": "T31n1606_012:0750c01_17",
        "context_with_next_sentence": true
    },
    {
        "source_sentence": "為答此問應作順後句，謂所有戒波羅蜜多皆是施波羅蜜多，或有施波羅蜜多非戒波羅蜜多。",
        "from": "T31n1606_012:0750c04_2",
        "context_with_next_sentence": true
    },
    {
        "source_sentence": "謂戒波羅蜜多所不攝施波羅蜜多，如是乃至以慧波羅蜜多對施波羅蜜多，皆應作順後句。",
        "from": "T31n1606_012:0750c06_4",
        "context_with_next_sentence": true
    },
    {
        "source_sentence": "餘互相望，亦如理應思。",
        "from": "T31n1606_012:0750c06_15",
        "context_with_next_sentence": true
    },
    {
        "source_sentence": "此中依始業地漸次修者，說後必待前、前不待後，是故皆作順後句。",
        "from": "T31n1606_012:0750c08_5",
        "context_with_next_sentence": true
    },
    {
        "source_sentence": "若已串習六種頓修皆互相攝，如〈菩薩地〉說。",
        "from": "T31n1606_012:0750c09_7",
        "context_with_next_sentence": true
    },
    {
        "source_sentence": "攝善法戒者，謂六波羅蜜多若依純雜相資助說，應作四句。",
        "from": "T31n1606_012:0750c10_12",
        "context_with_next_sentence": true
    },
    {
        "source_sentence": "復次諸所有施皆波羅蜜多耶？",
        "from": "T31n1606_012:0750c11_6",
        "context_with_next_sentence": true
    },
    {
        "source_sentence": "設波羅蜜多皆是施耶？",
        "from": "T31n1606_012:0750c11_16",
        "context_with_next_sentence": true
    },
    {
        "source_sentence": "為答此問應作三句。",
        "from": "T31n1606_012:0750c12_6",
        "context_with_next_sentence": true
    },
    {
        "source_sentence": "或有是施非波羅蜜多，謂所行施不迴向大菩提。",
        "from": "T31n1606_012:0750c13_8",
        "context_with_next_sentence": true
    },
    {
        "source_sentence": "或有亦施亦波羅蜜多，謂所行施等迴向大菩提。",
        "from": "T31n1606_012:0750c14_10",
        "context_with_next_sentence": true
    },
    {
        "source_sentence": "或有非施非波羅蜜多，謂除上所說法。",
        "from": "T31n1606_012:0750c15_9",
        "context_with_next_sentence": true
    },
    {
        "source_sentence": "如是乃至依慧波羅蜜多，一一皆應作四句，如理當思。",
        "from": "T31n1606_012:0750c16_14",
        "context_with_next_sentence": true
    },
    {
        "source_sentence": "復次一切行施皆能生施波羅蜜多種類福耶？",
        "from": "T31n1606_012:0750c17_13",
        "context_with_next_sentence": true
    },
    {
        "source_sentence": "此應作四句。",
        "from": "T31n1606_012:0750c18_1",
        "context_with_next_sentence": true
    },
    {
        "source_sentence": "初句，謂所行施不迴向大菩提。",
        "from": "T31n1606_012:0750c18_15",
        "context_with_next_sentence": true
    },
    {
        "source_sentence": "第二句，謂於施波羅蜜多勸勵讚美隨喜慶悅。",
        "from": "T31n1606_012:0750c19_14",
        "context_with_next_sentence": true
    },
    {
        "source_sentence": "第三句，謂所行施迴向大菩提。",
        "from": "T31n1606_012:0750c20_9",
        "context_with_next_sentence": true
    },
    {
        "source_sentence": "第四句，謂除上爾所相。",
        "from": "T31n1606_012:0750c21_1",
        "context_with_next_sentence": true
    },
    {
        "source_sentence": "如是乃至依慧波羅蜜多，各作四句，如理應思。",
        "from": "T31n1606_012:0750c22_2",
        "context_with_next_sentence": true
    },
    {
        "source_sentence": "復次何緣說方廣分為廣大甚深耶？",
        "from": "T31n1606_012:0750c23_14",
        "context_with_next_sentence": true
    },
    {
        "source_sentence": "由一切種智性廣大甚深故。",
        "from": "T31n1606_012:0750c24_8",
        "context_with_next_sentence": true
    },
    {
        "source_sentence": "謂此所得一切種智性果最廣大甚深故，因受果名，是故別說方廣分為廣大甚深。",
        "from": "T31n1606_012:0750c26_6",
        "context_with_next_sentence": true
    },
    {
        "source_sentence": "復次何緣一分眾生於方廣分廣大甚深不生勝解，反懷怖畏耶？",
        "from": "T31n1606_012:0750c28_9",
        "context_with_next_sentence": true
    },
    {
        "source_sentence": "由遠離法性故、未種善根故、惡友所攝故。",
        "from": "T31n1606_012:0750c29_9",
        "context_with_next_sentence": true
    },
    {
        "source_sentence": "法性者，謂菩薩種性是彼自體故。",
        "from": "T31n1606_012:0751a01_4",
        "context_with_next_sentence": true
    },
    {
        "source_sentence": "由一分眾生無菩薩種性故，心性下劣，於廣大甚深教不能勝解，是故怖畏。",
        "from": "T31n1606_012:0751a02_18",
        "context_with_next_sentence": true
    },
    {
        "source_sentence": "又一分眾生雖有菩薩種性，而於大菩提未種正願等諸善根故，於此不能勝解，是故怖畏。",
        "from": "T31n1606_012:0751a04_19",
        "context_with_next_sentence": true
    },
    {
        "source_sentence": "又一分眾生雖已種善根，而為誹謗大乘眾生惡友所攝故，於此不能勝解，是故怖畏。",
        "from": "T31n1606_012:0751a06_18",
        "context_with_next_sentence": true
    },
    {
        "source_sentence": "復次何緣一分眾生於方廣分廣大甚深雖生勝解，而不得出離耶？",
        "from": "T31n1606_012:0751a08_9",
        "context_with_next_sentence": true
    },
    {
        "source_sentence": "由深安住自見取故、常堅執著如言義故。",
        "from": "T31n1606_012:0751a09_7",
        "context_with_next_sentence": true
    },
    {
        "source_sentence": "深安住自見取者，更不進求了義經故。",
        "from": "T31n1606_012:0751a10_5",
        "context_with_next_sentence": true
    },
    {
        "source_sentence": "常堅執著如言義者，恒堅封執不了義經故。",
        "from": "T31n1606_012:0751a11_5",
        "context_with_next_sentence": true
    },
    {
        "source_sentence": "如聞一切法畢竟無自性言故，便撥一切諸法性相皆無所有，如是於餘不了義經堅執如言義亦爾。",
        "from": "T31n1606_012:0751a13_10",
        "context_with_next_sentence": true
    },
    {
        "source_sentence": "是故雖信大乘而不得出離。",
        "from": "T31n1606_012:0751a14_4",
        "context_with_next_sentence": true
    },
    {
        "source_sentence": "以大乘經由種種意說故，依此密意薄伽梵於《大法鏡經》中說如是言：",
        "from": "T31n1606_012:0751a15_16",
        "context_with_next_sentence": true
    },
    {
        "source_sentence": "若諸菩薩隨言取義，不如正理思擇法故，便生二十八不正見。",
        "from": "T31n1606_012:0751a17_4",
        "context_with_next_sentence": true
    },
    {
        "source_sentence": "何等名為二十八不正見耶？",
        "from": "T31n1606_012:0751a17_16",
        "context_with_next_sentence": true
    },
    {
        "source_sentence": "謂相見、損減施設見、損減分別見、損減真實見、攝受見、轉變見、無罪見、出離見、輕毀見、憤發見、顛倒見、出生見、不立宗見、矯亂見、敬事見、堅固愚癡見、根本見、於見無見見、捨方便見、不出離見、障增益見、生非福見、無功果見、受辱見、誹謗見、不可與言見、廣大見、增上慢見。",
        "from": "T31n1606_012:0751a24_6",
        "context_with_next_sentence": true
    },
    {
        "source_sentence": "相見者，謂聞大乘經中所說一切諸法皆無自性、無生無滅、本來寂靜、自性涅槃等言，不善密意，但隨此言義便生勝解，謂佛所說一切諸法定無自性、定無生等。",
        "from": "T31n1606_012:0751a27_17",
        "context_with_next_sentence": true
    },
    {
        "source_sentence": "執著如是無性等相，是名相見。",
        "from": "T31n1606_012:0751a28_12",
        "context_with_next_sentence": true
    },
    {
        "source_sentence": "彼執著如是無性等相時，便謗三自性，謂遍計所執自性、依他起自性、圓成實自性。",
        "from": "T31n1606_012:0751b01_10",
        "context_with_next_sentence": true
    },
    {
        "source_sentence": "遍計所執自性者，謂諸愚夫於色等相周遍計度起增益執，謂此是色乃至此是涅槃。",
        "from": "T31n1606_012:0751b03_8",
        "context_with_next_sentence": true
    },
    {
        "source_sentence": "此所執義無實無體，唯有名言之所施設。",
        "from": "T31n1606_012:0751b04_7",
        "context_with_next_sentence": true
    },
    {
        "source_sentence": "依他起自性者，謂即此色等唯是虛妄分別自體，又因果性或異不異。",
        "from": "T31n1606_012:0751b05_18",
        "context_with_next_sentence": true
    },
    {
        "source_sentence": "圓成實自性者，謂一切法真如實性。",
        "from": "T31n1606_012:0751b06_15",
        "context_with_next_sentence": true
    },
    {
        "source_sentence": "於此三性起誹謗行，即次三見，謂損減施設見、損減分別見、損減真實見。",
        "from": "T31n1606_012:0751b08_9",
        "context_with_next_sentence": true
    },
    {
        "source_sentence": "彼如是誹謗一切種一切法時，為欲成立此邪見故，便復攝受少分道理。",
        "from": "T31n1606_012:0751b10_2",
        "context_with_next_sentence": true
    },
    {
        "source_sentence": "又於所有開示離言諸法實性了義契經，廣設方便皆悉轉變令順己見。",
        "from": "T31n1606_012:0751b11_14",
        "context_with_next_sentence": true
    },
    {
        "source_sentence": "如是二種，即次二見，謂攝受見、轉變見。",
        "from": "T31n1606_012:0751b12_13",
        "context_with_next_sentence": true
    },
    {
        "source_sentence": "彼又起如是見：",
        "from": "T31n1606_012:0751b12_20",
        "context_with_next_sentence": true
    },
    {
        "source_sentence": "若依此見行善不善，定皆無罪無有過失；",
        "from": "T31n1606_012:0751b13_17",
        "context_with_next_sentence": true
    },
    {
        "source_sentence": "一切所行皆歸妙善，先所積習一切障垢皆得出離。",
        "from": "T31n1606_012:0751b15_2",
        "context_with_next_sentence": true
    },
    {
        "source_sentence": "如是二種，即次二見，謂無罪見、出離見。",
        "from": "T31n1606_012:0751b16_1",
        "context_with_next_sentence": true
    },
    {
        "source_sentence": "彼如是執自見已，便於此見相違安立蘊等諸法聲聞藏中妄生輕毀，又於不信如是邪見聲聞人等深生憎嫉。",
        "from": "T31n1606_012:0751b18_10",
        "context_with_next_sentence": true
    },
    {
        "source_sentence": "如是二種，即次二見，輕毀見、憤發見。",
        "from": "T31n1606_012:0751b19_9",
        "context_with_next_sentence": true
    },
    {
        "source_sentence": "彼又隨順自惡邪見，謂我當建立如實空無相無願，於非彼相起彼相想，而於彼相顛倒建立。",
        "from": "T31n1606_012:0751b21_11",
        "context_with_next_sentence": true
    },
    {
        "source_sentence": "又作是思惟：",
        "from": "T31n1606_012:0751b21_17",
        "context_with_next_sentence": true
    },
    {
        "source_sentence": "若能悟入如是法性，或令他入，一切皆生無量功德。",
        "from": "T31n1606_012:0751b23_1",
        "context_with_next_sentence": true
    },
    {
        "source_sentence": "如是二種，即次二見，謂顛倒見、出生見。",
        "from": "T31n1606_012:0751b23_20",
        "context_with_next_sentence": true
    },
    {
        "source_sentence": "若他於彼所起惡見如理詰責，彼於爾時竟不樂欲建立自宗，反以譏弄妄理詰責於他。",
        "from": "T31n1606_012:0751b26_1",
        "context_with_next_sentence": true
    },
    {
        "source_sentence": "如是二種，即次二見，謂不立宗見、矯亂見。",
        "from": "T31n1606_012:0751b27_1",
        "context_with_next_sentence": true
    },
    {
        "source_sentence": "彼又起如是增上慢，謂若能如是修行，是真供養恭敬諸佛世尊。",
        "from": "T31n1606_012:0751b28_9",
        "context_with_next_sentence": true
    },
    {
        "source_sentence": "如是見者，名敬事見。",
        "from": "T31n1606_012:0751b28_19",
        "context_with_next_sentence": true
    },
    {
        "source_sentence": "諸有善達無倒法性者，為令捨離彼惡見故，雖以種種真實成立道理方便開悟，堅守愚見曾無捨心，謂唯此真餘並邪妄。",
        "from": "T31n1606_012:0751c02_14",
        "context_with_next_sentence": true
    },
    {
        "source_sentence": "如是見者，名堅固愚癡見。",
        "from": "T31n1606_012:0751c03_6",
        "context_with_next_sentence": true
    },
    {
        "source_sentence": "如上所說諸見，所有習氣麁重，是名根本見。",
        "from": "T31n1606_012:0751c04_7",
        "context_with_next_sentence": true
    },
    {
        "source_sentence": "為欲開示如上所說十七種見諸過失門，復說餘見，謂即相見名於見無見見。",
        "from": "T31n1606_012:0751c06_2",
        "context_with_next_sentence": true
    },
    {
        "source_sentence": "此實堅執無性等相而起，不執一切相想故，即損減施設見、損減分別見、損減真實見，名捨方便見。",
        "from": "T31n1606_012:0751c08_7",
        "context_with_next_sentence": true
    },
    {
        "source_sentence": "由彼誹謗一切法性，於勤精進起無用想故，即攝受見、轉變見，名不出離見。",
        "from": "T31n1606_012:0751c10_1",
        "context_with_next_sentence": true
    },
    {
        "source_sentence": "非方便修學不能證果故，即無罪見、出離見，名障增益見。",
        "from": "T31n1606_012:0751c11_7",
        "context_with_next_sentence": true
    },
    {
        "source_sentence": "所行邪僻無容盡障故，即輕毀見、憤發見，名生非福見。",
        "from": "T31n1606_012:0751c12_12",
        "context_with_next_sentence": true
    },
    {
        "source_sentence": "由於正法同梵行所起邪行門，便能引發大衰損故，即顛倒見、出生見，名無功果見。",
        "from": "T31n1606_012:0751c14_9",
        "context_with_next_sentence": true
    },
    {
        "source_sentence": "由所安立非正法性授者受者俱不能證勝進果故，即不立宗見、矯亂見，名受辱見。",
        "from": "T31n1606_012:0751c16_7",
        "context_with_next_sentence": true
    },
    {
        "source_sentence": "非理興論無宜得勝故，即敬事見，名誹謗見。",
        "from": "T31n1606_012:0751c17_7",
        "context_with_next_sentence": true
    },
    {
        "source_sentence": "所不應說強增益故，即堅固愚癡見，名不可與言見。",
        "from": "T31n1606_012:0751c18_10",
        "context_with_next_sentence": true
    },
    {
        "source_sentence": "邪執空者不應與言，徒設多詞終無所益故，即根本見，名廣大見。",
        "from": "T31n1606_012:0751c19_19",
        "context_with_next_sentence": true
    },
    {
        "source_sentence": "由此當來諸惡見類轉增廣故。",
        "from": "T31n1606_012:0751c20_12",
        "context_with_next_sentence": true
    },
    {
        "source_sentence": "即上所說二十七見，皆名增上慢見，並能發起虛妄無實增上慢故。",
        "from": "T31n1606_012:0751c22_4",
        "context_with_next_sentence": true
    },
    {
        "source_sentence": "此云何知？",
        "from": "T31n1606_012:0751c22_9",
        "context_with_next_sentence": true
    },
    {
        "source_sentence": "由彼經中即次後說，如是諸見十七即十、十即十七，二十七即一、一即二十七故。",
        "from": "T31n1606_012:0751c24_5",
        "context_with_next_sentence": true
    },
    {
        "source_sentence": "復次如方廣分說，一切諸法皆無自性。",
        "from": "T31n1606_012:0751c25_16",
        "context_with_next_sentence": true
    },
    {
        "source_sentence": "此言依何密意說？",
        "from": "T31n1606_012:0751c26_5",
        "context_with_next_sentence": true
    },
    {
        "source_sentence": "謂無自然性故、無自體性故。",
        "from": "T31n1606_012:0751c26_18",
        "context_with_next_sentence": true
    },
    {
        "source_sentence": "無住自體故、無如愚夫所取相性故。",
        "from": "T31n1606_012:0751c27_15",
        "context_with_next_sentence": true
    },
    {
        "source_sentence": "無自然性者，由無自然性故說無自性，不遮待緣性故說無自性。",
        "from": "T31n1606_012:0751c29_5",
        "context_with_next_sentence": true
    },
    {
        "source_sentence": "無自體性者，由此自體曾所經有，即此自體不可復有故，說為無性。",
        "from": "T31n1606_012:0752a01_16",
        "context_with_next_sentence": true
    },
    {
        "source_sentence": "無住自體者，體雖現在未至壞相，次必當滅。",
        "from": "T31n1606_012:0752a02_16",
        "context_with_next_sentence": true
    },
    {
        "source_sentence": "體無住義，故說無性。",
        "from": "T31n1606_012:0752a03_6",
        "context_with_next_sentence": true
    },
    {
        "source_sentence": "無如愚夫所取相性者，如諸愚夫未見諦者，依止名言戲論熏習門，妄取諸法性相。",
        "from": "T31n1606_012:0752a05_3",
        "context_with_next_sentence": true
    },
    {
        "source_sentence": "遠離如是所取自性，故說無性。",
        "from": "T31n1606_012:0752a05_17",
        "context_with_next_sentence": true
    },
    {
        "source_sentence": "復次於遍計所執自性，相無性故；",
        "from": "T31n1606_012:0752a06_14",
        "context_with_next_sentence": true
    },
    {
        "source_sentence": "於依他起自性，生無性故；",
        "from": "T31n1606_012:0752a07_7",
        "context_with_next_sentence": true
    },
    {
        "source_sentence": "於圓成實自性，勝義無性故，更依異門顯無性義故言。",
        "from": "T31n1606_012:0752a08_12",
        "context_with_next_sentence": true
    },
    {
        "source_sentence": "復次一切法者，即三自性，謂遍計所執自性、依他起自性、圓成實自性。",
        "from": "T31n1606_012:0752a10_4",
        "context_with_next_sentence": true
    },
    {
        "source_sentence": "遍計所執自性定無自相，自相無故名相無性，相無性故名為無性。",
        "from": "T31n1606_012:0752a11_14",
        "context_with_next_sentence": true
    },
    {
        "source_sentence": "依他起自性待眾緣故非自然生，無自然生性故名生無性，生無性故名為無性。",
        "from": "T31n1606_012:0752a13_11",
        "context_with_next_sentence": true
    },
    {
        "source_sentence": "圓成實自性清淨所緣故，於依他起中無遍計所執相所顯自體故，勝義為自體故、無性所顯故，名勝義無性，勝義無性故名為無性。",
        "from": "T31n1606_012:0752a16_12",
        "context_with_next_sentence": true
    },
    {
        "source_sentence": "由此道理，是故如來說一切法皆無自性。",
        "from": "T31n1606_012:0752a17_10",
        "context_with_next_sentence": true
    },
    {
        "source_sentence": "非一切種性相俱無說為無性。",
        "from": "T31n1606_012:0752a18_5",
        "context_with_next_sentence": true
    },
    {
        "source_sentence": "又彼說言：",
        "from": "T31n1606_012:0752a19_4",
        "context_with_next_sentence": true
    },
    {
        "source_sentence": "一切諸法無生無滅、本來寂靜、自性涅槃。",
        "from": "T31n1606_012:0752a20_3",
        "context_with_next_sentence": true
    },
    {
        "source_sentence": "此依何密意說？",
        "from": "T31n1606_012:0752a20_10",
        "context_with_next_sentence": true
    },
    {
        "source_sentence": "如無自性，無生亦爾。",
        "from": "T31n1606_012:0752a20_20",
        "context_with_next_sentence": true
    },
    {
        "source_sentence": "如無生，無滅亦爾。",
        "from": "T31n1606_012:0752a21_8",
        "context_with_next_sentence": true
    },
    {
        "source_sentence": "如無生無滅，本來寂靜亦爾。",
        "from": "T31n1606_012:0752a22_1",
        "context_with_next_sentence": true
    },
    {
        "source_sentence": "如本來寂靜，自性涅槃亦爾。",
        "from": "T31n1606_012:0752a22_14",
        "context_with_next_sentence": true
    },
    {
        "source_sentence": "復次有四種意趣，由此意趣故，方廣分中一切如來所有意趣應隨決了。",
        "from": "T31n1606_012:0752a24_11",
        "context_with_next_sentence": true
    },
    {
        "source_sentence": "何等為四？",
        "from": "T31n1606_012:0752a24_16",
        "context_with_next_sentence": true
    },
    {
        "source_sentence": "謂平等意趣、別時意趣、別義意趣、眾生意樂意趣。",
        "from": "T31n1606_012:0752a26_1",
        "context_with_next_sentence": true
    },
    {
        "source_sentence": "平等意趣者，如說我於爾時曾名勝觀如來、應、正等覺，與彼法身無差別故。",
        "from": "T31n1606_012:0752a27_17",
        "context_with_next_sentence": true
    },
    {
        "source_sentence": "別時意趣者，如說若有願生極樂世界皆得往生；",
        "from": "T31n1606_012:0752a28_17",
        "context_with_next_sentence": true
    },
    {
        "source_sentence": "若暫得聞無垢月光如來名者，即於阿耨多羅三藐三菩提決不退轉。",
        "from": "T31n1606_012:0752b01_9",
        "context_with_next_sentence": true
    },
    {
        "source_sentence": "如是等言，意在別時故。",
        "from": "T31n1606_012:0752b02_1",
        "context_with_next_sentence": true
    },
    {
        "source_sentence": "別義意趣者，如說一切諸法皆無自性，如是等言不可如文便取義故。",
        "from": "T31n1606_012:0752b03_11",
        "context_with_next_sentence": true
    },
    {
        "source_sentence": "眾生意樂意趣者，謂於一善根，或時稱讚，為令歡喜勇猛修故；",
        "from": "T31n1606_012:0752b05_1",
        "context_with_next_sentence": true
    },
    {
        "source_sentence": "或時毀呰，為遮得少善生喜足故。",
        "from": "T31n1606_012:0752b05_16",
        "context_with_next_sentence": true
    },
    {
        "source_sentence": "為貪行者稱讚佛土富樂莊嚴，為慢行者稱讚諸佛或有增勝。",
        "from": "T31n1606_012:0752b07_4",
        "context_with_next_sentence": true
    },
    {
        "source_sentence": "為恒悔惱障修善者說如是言，於佛菩薩雖行輕毀，然彼眾生亦生天趣。",
        "from": "T31n1606_012:0752b08_16",
        "context_with_next_sentence": true
    },
    {
        "source_sentence": "為不定種性者，捨離聲聞下劣意樂故，記大聲聞當得作佛，又說一乘更無第二。",
        "from": "T31n1606_012:0752b10_13",
        "context_with_next_sentence": true
    },
    {
        "source_sentence": "復次有四種祕密，由此祕密故，於方廣分中一切如來所有祕密應隨決了。",
        "from": "T31n1606_012:0752b12_7",
        "context_with_next_sentence": true
    },
    {
        "source_sentence": "何等為四？",
        "from": "T31n1606_012:0752b12_12",
        "context_with_next_sentence": true
    },
    {
        "source_sentence": "謂令入祕密、相祕密、對治祕密、轉變祕密。",
        "from": "T31n1606_012:0752b13_12",
        "context_with_next_sentence": true
    },
    {
        "source_sentence": "如是四種，於大乘中略攝如來一切所說祕密道理。",
        "from": "T31n1606_012:0752b14_13",
        "context_with_next_sentence": true
    },
    {
        "source_sentence": "令入祕密者，謂於聲聞乘說色等諸法皆有自性，為令無怖畏漸入聖教故。",
        "from": "T31n1606_012:0752b16_8",
        "context_with_next_sentence": true
    },
    {
        "source_sentence": "相祕密者，謂於三自性說一切法皆無自性、無生無滅等。",
        "from": "T31n1606_012:0752b17_14",
        "context_with_next_sentence": true
    },
    {
        "source_sentence": "對治祕密者，謂為調伏諸過失者，如來宣說種種密教，如為對治八種障故說最上乘。",
        "from": "T31n1606_012:0752b19_12",
        "context_with_next_sentence": true
    },
    {
        "source_sentence": "何等為八？",
        "from": "T31n1606_012:0752b19_17",
        "context_with_next_sentence": true
    },
    {
        "source_sentence": "謂輕佛法、懈怠、少善、生喜足、貪慢行、惡作、不定性、差別。",
        "from": "T31n1606_012:0752b21_2",
        "context_with_next_sentence": true
    },
    {
        "source_sentence": "廣說指事，隨其所應，如四意趣說。",
        "from": "T31n1606_012:0752b21_18",
        "context_with_next_sentence": true
    },
    {
        "source_sentence": "轉變祕密者，謂經所說隱密名言。",
        "from": "T31n1606_012:0752b22_12",
        "context_with_next_sentence": true
    },
    {
        "source_sentence": "如說：",
        "from": "T31n1606_012:0752b22_15",
        "context_with_next_sentence": true
    },
    {
        "source_sentence": "於不堅堅覺，深住於顛倒，極煩惱所惱，得最上菩提。",
        "from": "T31n1606_012:0752b23_20",
        "context_with_next_sentence": true
    },
    {
        "source_sentence": "此中密意者，謂於不散動起堅固勝覺。",
        "from": "T31n1606_012:0752b24_16",
        "context_with_next_sentence": true
    },
    {
        "source_sentence": "所以者何？",
        "from": "T31n1606_012:0752b25_2",
        "context_with_next_sentence": true
    },
    {
        "source_sentence": "堅有二義：",
        "from": "T31n1606_012:0752b25_7",
        "context_with_next_sentence": true
    },
    {
        "source_sentence": "一貞實、二散動。",
        "from": "T31n1606_012:0752b25_15",
        "context_with_next_sentence": true
    },
    {
        "source_sentence": "由此散動令心剛逸，故亦名堅。",
        "from": "T31n1606_012:0752b26_9",
        "context_with_next_sentence": true
    },
    {
        "source_sentence": "深住於顛倒者，謂翻常樂我淨四倒為無常等，故名顛倒。",
        "from": "T31n1606_012:0752b27_14",
        "context_with_next_sentence": true
    },
    {
        "source_sentence": "於此不退，故名深住。",
        "from": "T31n1606_012:0752b28_4",
        "context_with_next_sentence": true
    },
    {
        "source_sentence": "極煩惱所惱者，謂於長時精勤苦行，極為勞倦所逼惱故。",
        "from": "T31n1606_012:0752b29_10",
        "context_with_next_sentence": true
    },
    {
        "source_sentence": "得最上菩提者，若具如上所說三事，定速當證無上菩提。",
        "from": "T31n1606_012:0752c01_15",
        "context_with_next_sentence": true
    },
    {
        "source_sentence": "復次方廣分中於法三摩地善巧菩薩相云何可知？",
        "from": "T31n1606_012:0752c02_17",
        "context_with_next_sentence": true
    },
    {
        "source_sentence": "謂由五種因故。",
        "from": "T31n1606_012:0752c03_6",
        "context_with_next_sentence": true
    },
    {
        "source_sentence": "一剎那剎那消除一切麁重所依、二出離種種想得樂法樂、三了知無量無分別相大法光明、四順清淨分無分別相恒現在前、五能攝受轉上轉勝圓滿成就佛法身因。",
        "from": "T31n1606_012:0752c07_3",
        "context_with_next_sentence": true
    },
    {
        "source_sentence": "如是五種，依諸菩薩三種稱讚功德說，謂奢摩他稱讚功德、毘鉢舍那稱讚功德、此二俱分稱讚功德。",
        "from": "T31n1606_012:0752c09_10",
        "context_with_next_sentence": true
    },
    {
        "source_sentence": "奢摩他稱讚功德復有二種：",
        "from": "T31n1606_012:0752c10_3",
        "context_with_next_sentence": true
    },
    {
        "source_sentence": "一剎那剎那勝進輕安無有間缺，遍所依故，剎那剎那消除一切麁重所依。",
        "from": "T31n1606_012:0752c11_16",
        "context_with_next_sentence": true
    },
    {
        "source_sentence": "二勝解諦觀一切教法無有差別，同一味故。",
        "from": "T31n1606_012:0752c12_16",
        "context_with_next_sentence": true
    },
    {
        "source_sentence": "遠離種種蘊界處等諸義相想，得契經等憙樂法樂。",
        "from": "T31n1606_012:0752c14_1",
        "context_with_next_sentence": true
    },
    {
        "source_sentence": "毘鉢舍那稱讚功德亦有二種：",
        "from": "T31n1606_012:0752c14_14",
        "context_with_next_sentence": true
    },
    {
        "source_sentence": "一隨所擇法無有間缺，不忘失故，由憶念門於無量無分別相契經等法，以慧照了。",
        "from": "T31n1606_012:0752c16_12",
        "context_with_next_sentence": true
    },
    {
        "source_sentence": "二轉依前所有色像，無分別無加行相恒現在前。",
        "from": "T31n1606_012:0752c17_14",
        "context_with_next_sentence": true
    },
    {
        "source_sentence": "第五一種，是此二俱分稱讚功德法身者，謂所知障永斷轉依所攝。",
        "from": "T31n1606_012:0752c19_5",
        "context_with_next_sentence": true
    },
    {
        "source_sentence": "此於第十地名圓滿，於如來地名成就。",
        "from": "T31n1606_012:0752c20_3",
        "context_with_next_sentence": true
    },
    {
        "source_sentence": "為令法身速得圓滿成就故，引殖轉上轉勝等流習氣，故名攝受。",
        "from": "T31n1606_012:0752c21_12",
        "context_with_next_sentence": true
    },
    {
        "source_sentence": "彼因如是五種，即顯五修能得五果。",
        "from": "T31n1606_012:0752c22_8",
        "context_with_next_sentence": true
    },
    {
        "source_sentence": "何等為五？",
        "from": "T31n1606_012:0752c22_13",
        "context_with_next_sentence": true
    },
    {
        "source_sentence": "謂息相修、和合修、無相修、無功用修、轉相修。",
        "from": "T31n1606_012:0752c23_15",
        "context_with_next_sentence": true
    },
    {
        "source_sentence": "問：",
        "from": "T31n1606_012:0752c24_1",
        "context_with_next_sentence": true
    },
    {
        "source_sentence": "聲聞藏法、菩薩藏法，等從法身所流。",
        "from": "T31n1606_012:0752c24_18",
        "context_with_next_sentence": true
    },
    {
        "source_sentence": "何故眾生以香鬘等供養菩薩藏法，便生廣大無邊福聚，非聲聞藏法耶？",
        "from": "T31n1606_012:0752c26_10",
        "context_with_next_sentence": true
    },
    {
        "source_sentence": "答：",
        "from": "T31n1606_012:0752c26_12",
        "context_with_next_sentence": true
    },
    {
        "source_sentence": "以菩薩藏法是一切眾生利益安樂所依處故、能建大義故、無上無量大功德聚所生處故。",
        "from": "T31n1606_012:0752c28_11",
        "context_with_next_sentence": true
    },
    {
        "source_sentence": "大乘阿毘達磨雜集論卷第十二",
        "from": "T31n1606_012:0752c29_100",
        "context_with_next_sentence": false
    }
]