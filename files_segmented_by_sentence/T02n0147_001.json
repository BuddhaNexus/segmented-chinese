[
    {
        "source_sentence": "佛說舍衛國王十夢經",
        "from": "T02n0147_001:0872a19_0",
        "context_with_next_sentence": true
    },
    {
        "source_sentence": "附西晉錄",
        "from": "T02n0147_001:0872a21_0",
        "context_with_next_sentence": true
    },
    {
        "source_sentence": "聞如是：一時，佛在舍衛國精舍，時有國王名",
        "from": "T02n0147_001:0872a22_0",
        "context_with_next_sentence": true
    },
    {
        "source_sentence": "波斯匿，夜夢十事：",
        "from": "T02n0147_001:0872a23_8",
        "context_with_next_sentence": true
    },
    {
        "source_sentence": "一者、三釜羅，兩邊釜沸氣交往來，不入中央空釜中。",
        "from": "T02n0147_001:0872a24_11",
        "context_with_next_sentence": true
    },
    {
        "source_sentence": "二者、王夢見馬口亦食，尻亦食。",
        "from": "T02n0147_001:0872a25_6",
        "context_with_next_sentence": true
    },
    {
        "source_sentence": "三者、見大樹生花。",
        "from": "T02n0147_001:0872a25_15",
        "context_with_next_sentence": true
    },
    {
        "source_sentence": "四者、見小樹生菓。",
        "from": "T02n0147_001:0872a26_2",
        "context_with_next_sentence": true
    },
    {
        "source_sentence": "五者、見一人切繩，人後有羊，羊主食繩。",
        "from": "T02n0147_001:0872a26_21",
        "context_with_next_sentence": true
    },
    {
        "source_sentence": "六者、見胡虜坐金銀床上以食金銀器。",
        "from": "T02n0147_001:0872a27_16",
        "context_with_next_sentence": true
    },
    {
        "source_sentence": "七者、見大牛母還從犢子𡂡乳。",
        "from": "T02n0147_001:0872a28_10",
        "context_with_next_sentence": true
    },
    {
        "source_sentence": "八者、見群牛從四面鳴走來相趍欲鬪，當合未合不知牛處。",
        "from": "T02n0147_001:0872a29_17",
        "context_with_next_sentence": true
    },
    {
        "source_sentence": "九者、見大陂池水，中央濁四邊清。",
        "from": "T02n0147_001:0872b01_14",
        "context_with_next_sentence": true
    },
    {
        "source_sentence": "十者、見谿水正赤。",
        "from": "T02n0147_001:0872b02_1",
        "context_with_next_sentence": true
    },
    {
        "source_sentence": "王夢即覺，恐怖畏亡國及身。",
        "from": "T02n0147_001:0872b02_14",
        "context_with_next_sentence": true
    },
    {
        "source_sentence": "明日即召左右群臣及諸異道人：",
        "from": "T02n0147_001:0872b03_8",
        "context_with_next_sentence": true
    },
    {
        "source_sentence": "「我昨夜夢見十事，誰能解之？",
        "from": "T02n0147_001:0872b04_2",
        "context_with_next_sentence": true
    },
    {
        "source_sentence": "」有異道人言：",
        "from": "T02n0147_001:0872b04_9",
        "context_with_next_sentence": true
    },
    {
        "source_sentence": "「吾能解之，恐王聞之即不樂耳。",
        "from": "T02n0147_001:0872b05_2",
        "context_with_next_sentence": true
    },
    {
        "source_sentence": "」王言：",
        "from": "T02n0147_001:0872b05_6",
        "context_with_next_sentence": true
    },
    {
        "source_sentence": "「便說，如卿所知。",
        "from": "T02n0147_001:0872b05_15",
        "context_with_next_sentence": true
    },
    {
        "source_sentence": "」異道人言：",
        "from": "T02n0147_001:0872b05_21",
        "context_with_next_sentence": true
    },
    {
        "source_sentence": "「王當亡國及身。",
        "from": "T02n0147_001:0872b06_3",
        "context_with_next_sentence": true
    },
    {
        "source_sentence": "」王大驚怖不厭不，異道人言：",
        "from": "T02n0147_001:0872b06_17",
        "context_with_next_sentence": true
    },
    {
        "source_sentence": "「可厭，當殺太子及所重夫人，及其庫藏皆燒用祠天，王能爾者可得無他。",
        "from": "T02n0147_001:0872b08_8",
        "context_with_next_sentence": true
    },
    {
        "source_sentence": "」王聞道人語，愁怪驚愕憂亦不樂，却入齋室思惟是事。",
        "from": "T02n0147_001:0872b09_13",
        "context_with_next_sentence": true
    },
    {
        "source_sentence": "王有夫人名曰摩利，就到齋室中問：",
        "from": "T02n0147_001:0872b10_10",
        "context_with_next_sentence": true
    },
    {
        "source_sentence": "「王何以晝入齋室，顏色不和憂乃爾，誰有過於王？",
        "from": "T02n0147_001:0872b11_12",
        "context_with_next_sentence": true
    },
    {
        "source_sentence": "」王對曰：",
        "from": "T02n0147_001:0872b11_17",
        "context_with_next_sentence": true
    },
    {
        "source_sentence": "「汝莫問是事，但汝怖怯耳，非汝所知。",
        "from": "T02n0147_001:0872b12_13",
        "context_with_next_sentence": true
    },
    {
        "source_sentence": "」夫人說言：",
        "from": "T02n0147_001:0872b12_19",
        "context_with_next_sentence": true
    },
    {
        "source_sentence": "「我是王之體，給緩當相告言。",
        "from": "T02n0147_001:0872b13_10",
        "context_with_next_sentence": true
    },
    {
        "source_sentence": "」王便為夫人說言：",
        "from": "T02n0147_001:0872b13_19",
        "context_with_next_sentence": true
    },
    {
        "source_sentence": "「我昨夜夢見十事，吾問道人解夢如是，甚惶怖，不知何告？",
        "from": "T02n0147_001:0872b15_4",
        "context_with_next_sentence": true
    },
    {
        "source_sentence": "」夫人言：",
        "from": "T02n0147_001:0872b15_9",
        "context_with_next_sentence": true
    },
    {
        "source_sentence": "「莫愁憂也，譬如有人買金，磨著石上好惡自見，今佛近在精舍，可往問佛，災怪悉可知矣。",
        "from": "T02n0147_001:0872b17_8",
        "context_with_next_sentence": true
    },
    {
        "source_sentence": "」王明日即召左右賢臣數千餘人，來詣佛所稽首佛足，王言：",
        "from": "T02n0147_001:0872b18_15",
        "context_with_next_sentence": true
    },
    {
        "source_sentence": "「我昨夜所夢十事，願佛為我解說之。",
        "from": "T02n0147_001:0872b19_11",
        "context_with_next_sentence": true
    },
    {
        "source_sentence": "」佛告王言：",
        "from": "T02n0147_001:0872b19_17",
        "context_with_next_sentence": true
    },
    {
        "source_sentence": "「慎莫愁憂也！",
        "from": "T02n0147_001:0872b20_2",
        "context_with_next_sentence": true
    },
    {
        "source_sentence": "王所夢者乃是後世變現耳。",
        "from": "T02n0147_001:0872b20_14",
        "context_with_next_sentence": true
    },
    {
        "source_sentence": "」佛言：",
        "from": "T02n0147_001:0872b20_18",
        "context_with_next_sentence": true
    },
    {
        "source_sentence": "「王夢見三釜羅，兩邊釜沸氣交往來，不入中央空釜中者，後世人不復供給貧窮親里及諸孤獨，兩富自相饋遺，王夢見是一事者，正為是耳。",
        "from": "T02n0147_001:0872b23_19",
        "context_with_next_sentence": true
    },
    {
        "source_sentence": "王夢見馬口亦食，尻亦食者，後世大臣長吏，廩食於官復食於民，曲直者亦食，王夢見二事者，正為是耳。",
        "from": "T02n0147_001:0872b26_7",
        "context_with_next_sentence": true
    },
    {
        "source_sentence": "王夢見大樹生花者，後世人年未滿三十，頭當生白髮，王夢見三事者，正為是耳。",
        "from": "T02n0147_001:0872b28_3",
        "context_with_next_sentence": true
    },
    {
        "source_sentence": "王夢見小樹生菓者，後世女人年未滿十五當行嫁抱兒，不知慚耻，王夢見四事者，正為是耳。",
        "from": "T02n0147_001:0872c01_6",
        "context_with_next_sentence": true
    },
    {
        "source_sentence": "王夢見一人切繩，人後有羊，羊主食繩者，後世女人，夫當從役若行賈販，婦在其後將男子與共同房，食噉夫財，王夢見五事者，正為是耳。",
        "from": "T02n0147_001:0872c04_8",
        "context_with_next_sentence": true
    },
    {
        "source_sentence": "王夢胡虜好金銀床上以食金銀器者，後世人貴者當賤，賤者當貴，在上坐食食飲重味，君子食糟糠，小人食粳糧，王夢見六事者，正為是耳。",
        "from": "T02n0147_001:0872c07_11",
        "context_with_next_sentence": true
    },
    {
        "source_sentence": "王夢見大牛還從犢子𡂡乳者，後世人母當為女作媒，將他男子與女同房，母守門戶，撿取財物以自濟活，王夢見七事者，正為是耳。",
        "from": "T02n0147_001:0872c10_11",
        "context_with_next_sentence": true
    },
    {
        "source_sentence": "王夢見群牛從四面鳴走來相趣欲鬪，當合未合不知牛處者，後世貪淫多畜數婦，王及臣民長者皆大歡喜，當來今世當爾不爾，須臾之間雲便解散，爾時顧見其怪，欲令人畏天地之禁，解不復貪淫，守妻慈心除之妻害，王夢見八事者，正為是耳。",
        "from": "T02n0147_001:0872c16_3",
        "context_with_next_sentence": true
    },
    {
        "source_sentence": "王夢見大陂池水，中央濁四邊清者，後世人在國中不敬長老，當敬邊國少年，王夢見九事者，正為是耳。",
        "from": "T02n0147_001:0872c18_10",
        "context_with_next_sentence": true
    },
    {
        "source_sentence": "王夢見大谿峪水正赤者，後世人大臣長吏，所欲不知止足，興兵聚眾更相攻伐，當殺人民流血正赤，王夢見十事者，正為是耳。",
        "from": "T02n0147_001:0872c21_8",
        "context_with_next_sentence": true
    },
    {
        "source_sentence": "王莫恐莫恐！",
        "from": "T02n0147_001:0872c21_14",
        "context_with_next_sentence": true
    },
    {
        "source_sentence": "於國於身妻子皆無他，是夢者皆為後世方來之事。",
        "from": "T02n0147_001:0872c22_16",
        "context_with_next_sentence": true
    },
    {
        "source_sentence": "」王即長跪言：",
        "from": "T02n0147_001:0872c23_3",
        "context_with_next_sentence": true
    },
    {
        "source_sentence": "「得佛教，心即懽喜，如人持小器受膏，膏多器小更求大器，得大器更受之，即安隱不恐。",
        "from": "T02n0147_001:0872c25_2",
        "context_with_next_sentence": true
    },
    {
        "source_sentence": "」王即稽首再拜，前以頭面著佛足而去。",
        "from": "T02n0147_001:0872c25_20",
        "context_with_next_sentence": true
    },
    {
        "source_sentence": "還歸於宮，重賜正夫人，皆奪諸公大臣俸祿，不復信諸婆羅門語。",
        "from": "T02n0147_001:0872c27_8",
        "context_with_next_sentence": true
    },
    {
        "source_sentence": "佛說舍衛國王十夢經",
        "from": "T02n0147_001:0872c28_100",
        "context_with_next_sentence": false
    }
]