[
    {
        "source_sentence": "佛說鹿母經",
        "from": "T03n0182b_001:0455a16_0",
        "context_with_next_sentence": true
    },
    {
        "source_sentence": "西晉三藏法師竺法護譯",
        "from": "T03n0182b_001:0455a18_0",
        "context_with_next_sentence": true
    },
    {
        "source_sentence": "佛言：「昔者，有鹿數百為群，隨逐水草，侵近人",
        "from": "T03n0182b_001:0455a19_0",
        "context_with_next_sentence": true
    },
    {
        "source_sentence": "邑，國王出獵，遂各分迸。",
        "from": "T03n0182b_001:0455a20_11",
        "context_with_next_sentence": true
    },
    {
        "source_sentence": "有一母鹿懷妊獨逝，被逐飢疲，失侶悵怏。",
        "from": "T03n0182b_001:0455a21_11",
        "context_with_next_sentence": true
    },
    {
        "source_sentence": "時，生二子，捨行求食，煢悸失錯，誤墮獵者弶中，悲鳴欲出，不能得脫。",
        "from": "T03n0182b_001:0455a23_2",
        "context_with_next_sentence": true
    },
    {
        "source_sentence": "獵師聞聲，便往視之，見鹿心喜，適前欲殺。",
        "from": "T03n0182b_001:0455a24_1",
        "context_with_next_sentence": true
    },
    {
        "source_sentence": "鹿乃叩頭，求哀自陳：",
        "from": "T03n0182b_001:0455a24_11",
        "context_with_next_sentence": true
    },
    {
        "source_sentence": "『向生二子，尚小無知，始自蒙蒙，未曉東西。",
        "from": "T03n0182b_001:0455a25_9",
        "context_with_next_sentence": true
    },
    {
        "source_sentence": "乞假須臾，暫還視子，將示水草，使得生活，并與二子，盡哀死別。",
        "from": "T03n0182b_001:0455a26_18",
        "context_with_next_sentence": true
    },
    {
        "source_sentence": "長短命矣！",
        "from": "T03n0182b_001:0455a27_2",
        "context_with_next_sentence": true
    },
    {
        "source_sentence": "願垂恕恩，愍及有識。",
        "from": "T03n0182b_001:0455a27_12",
        "context_with_next_sentence": true
    },
    {
        "source_sentence": "若蒙哀遣得見子者，誠非鹿獸所能報謝；",
        "from": "T03n0182b_001:0455a28_11",
        "context_with_next_sentence": true
    },
    {
        "source_sentence": "天祐有德，福注罔極。",
        "from": "T03n0182b_001:0455a29_1",
        "context_with_next_sentence": true
    },
    {
        "source_sentence": "見遣之期，不違信誓，旋則就死，獸意無恨。",
        "from": "T03n0182b_001:0455a29_21",
        "context_with_next_sentence": true
    },
    {
        "source_sentence": "』「是時，獵者聞鹿所言，且驚且怪，衣毛為竪，其奇能言，識出人情，即問鹿曰：",
        "from": "T03n0182b_001:0455b02_14",
        "context_with_next_sentence": true
    },
    {
        "source_sentence": "『汝為鬼魅，山林樹神？",
        "from": "T03n0182b_001:0455b03_4",
        "context_with_next_sentence": true
    },
    {
        "source_sentence": "得無變惑，假借其形。",
        "from": "T03n0182b_001:0455b03_14",
        "context_with_next_sentence": true
    },
    {
        "source_sentence": "以實告我，令明其故。",
        "from": "T03n0182b_001:0455b04_6",
        "context_with_next_sentence": true
    },
    {
        "source_sentence": "』鹿即答曰：",
        "from": "T03n0182b_001:0455b04_12",
        "context_with_next_sentence": true
    },
    {
        "source_sentence": "『吾以先世貪殘之罪，稟受鹿身。",
        "from": "T03n0182b_001:0455b05_6",
        "context_with_next_sentence": true
    },
    {
        "source_sentence": "至心念子，故發口能言，非為鬼魅，唯見識憐，生放死還，甘心所全。",
        "from": "T03n0182b_001:0455b06_18",
        "context_with_next_sentence": true
    },
    {
        "source_sentence": "』「獵者聞之，信加其言，心懷貪欲，意不肯聽，即告鹿曰：",
        "from": "T03n0182b_001:0455b08_3",
        "context_with_next_sentence": true
    },
    {
        "source_sentence": "『世人一切，尚無志誠，況汝鹿畜？",
        "from": "T03n0182b_001:0455b08_19",
        "context_with_next_sentence": true
    },
    {
        "source_sentence": "憐子惜身，尚全求生，從死得去，豈有還期？",
        "from": "T03n0182b_001:0455b09_19",
        "context_with_next_sentence": true
    },
    {
        "source_sentence": "王命急切，恐必知之，罪吾失鹿，更受重責。",
        "from": "T03n0182b_001:0455b10_19",
        "context_with_next_sentence": true
    },
    {
        "source_sentence": "雖心不忍，事不獲已，終不相放。",
        "from": "T03n0182b_001:0455b11_14",
        "context_with_next_sentence": true
    },
    {
        "source_sentence": "』鹿時惶怖，苦言報曰：",
        "from": "T03n0182b_001:0455b12_4",
        "context_with_next_sentence": true
    },
    {
        "source_sentence": "『鹿雖賤畜，甘死不恨，求期則返，豈敢違命？",
        "from": "T03n0182b_001:0455b13_4",
        "context_with_next_sentence": true
    },
    {
        "source_sentence": "人受罪舋，唯乞假祚，為福所種。",
        "from": "T03n0182b_001:0455b13_19",
        "context_with_next_sentence": true
    },
    {
        "source_sentence": "去則子存，留則子亡，聽往時還，神信我言。",
        "from": "T03n0182b_001:0455b14_19",
        "context_with_next_sentence": true
    },
    {
        "source_sentence": "夫死何足惜，而違心信？",
        "from": "T03n0182b_001:0455b15_10",
        "context_with_next_sentence": true
    },
    {
        "source_sentence": "顧念二子，是以懇懇。",
        "from": "T03n0182b_001:0455b16_1",
        "context_with_next_sentence": true
    },
    {
        "source_sentence": "生不識母，各當沒命，分死全子，滅三痛劇。",
        "from": "T03n0182b_001:0455b17_1",
        "context_with_next_sentence": true
    },
    {
        "source_sentence": "』「鹿母低頭鳴噭，口說偈言：",
        "from": "T03n0182b_001:0455b17_15",
        "context_with_next_sentence": true
    },
    {
        "source_sentence": "「『我身為鹿獸，　　遊食於林藪，",
        "from": "T03n0182b_001:0455b18_0",
        "context_with_next_sentence": true
    },
    {
        "source_sentence": "賤生貪軀命，　　不能故送死。",
        "from": "T03n0182b_001:0455b19_13",
        "context_with_next_sentence": true
    },
    {
        "source_sentence": "今來入君弶，　　自分受刀机，",
        "from": "T03n0182b_001:0455b20_0",
        "context_with_next_sentence": true
    },
    {
        "source_sentence": "不惜腥臊身，　　但憐二子耳。",
        "from": "T03n0182b_001:0455b21_13",
        "context_with_next_sentence": true
    },
    {
        "source_sentence": "唯我前世時，　　暴虐不至誠，",
        "from": "T03n0182b_001:0455b22_0",
        "context_with_next_sentence": true
    },
    {
        "source_sentence": "不信生死苦，　　罪福之分明。",
        "from": "T03n0182b_001:0455b23_13",
        "context_with_next_sentence": true
    },
    {
        "source_sentence": "行惡自招罪，　　今受畜獸形，",
        "from": "T03n0182b_001:0455b24_0",
        "context_with_next_sentence": true
    },
    {
        "source_sentence": "若蒙須臾命，　　終不違信盟。",
        "from": "T03n0182b_001:0455b25_13",
        "context_with_next_sentence": true
    },
    {
        "source_sentence": "』「於是，獵者聞鹿言訴之聲，甚歎其奇！",
        "from": "T03n0182b_001:0455b26_17",
        "context_with_next_sentence": true
    },
    {
        "source_sentence": "貪利成事，不欲放遣，即告於鹿，責數之曰：",
        "from": "T03n0182b_001:0455b27_17",
        "context_with_next_sentence": true
    },
    {
        "source_sentence": "『夫巧偽無實，姦詐難信，虛華萬端，狡猾非一，侵暴生種，犯人稼穡，以罪投身，入于吾弶。",
        "from": "T03n0182b_001:0455b29_18",
        "context_with_next_sentence": true
    },
    {
        "source_sentence": "今當殺送供王厨食，不須妄語欺吾求脫，重身畏死誰能効命？",
        "from": "T03n0182b_001:0455c02_7",
        "context_with_next_sentence": true
    },
    {
        "source_sentence": "人之無食，猶難為期，而況畜獸？",
        "from": "T03n0182b_001:0455c03_3",
        "context_with_next_sentence": true
    },
    {
        "source_sentence": "全命免死，豈有還期？",
        "from": "T03n0182b_001:0455c03_13",
        "context_with_next_sentence": true
    },
    {
        "source_sentence": "但當就死，終不相放。",
        "from": "T03n0182b_001:0455c04_3",
        "context_with_next_sentence": true
    },
    {
        "source_sentence": "』「鹿時憶子恐據，前跪兩膝，低頭涕淚，悲訴鳴吟，重說偈言：",
        "from": "T03n0182b_001:0455c05_11",
        "context_with_next_sentence": true
    },
    {
        "source_sentence": "「『雖身為鹿畜，　　不識仁義方，",
        "from": "T03n0182b_001:0455c06_0",
        "context_with_next_sentence": true
    },
    {
        "source_sentence": "奈何受慈恩，　　得去不復還。",
        "from": "T03n0182b_001:0455c07_13",
        "context_with_next_sentence": true
    },
    {
        "source_sentence": "寧受分裂痛，　　無為虛偽存，",
        "from": "T03n0182b_001:0455c08_0",
        "context_with_next_sentence": true
    },
    {
        "source_sentence": "哀傷二子窮，　　乞假須臾間。",
        "from": "T03n0182b_001:0455c09_13",
        "context_with_next_sentence": true
    },
    {
        "source_sentence": "宿世罪自然，　　故受畜生體，",
        "from": "T03n0182b_001:0455c10_0",
        "context_with_next_sentence": true
    },
    {
        "source_sentence": "為人所不信，　　殃禍自應爾。",
        "from": "T03n0182b_001:0455c11_13",
        "context_with_next_sentence": true
    },
    {
        "source_sentence": "猶是招當來，　　欲脫畜生形，",
        "from": "T03n0182b_001:0455c12_0",
        "context_with_next_sentence": true
    },
    {
        "source_sentence": "披肝露誠信，　　願聽重誓言。",
        "from": "T03n0182b_001:0455c13_13",
        "context_with_next_sentence": true
    },
    {
        "source_sentence": "若世有惡人，　　鬪亂比丘僧，",
        "from": "T03n0182b_001:0455c14_0",
        "context_with_next_sentence": true
    },
    {
        "source_sentence": "破塔壞佛寺，　　及殺持戒人，",
        "from": "T03n0182b_001:0455c15_0",
        "context_with_next_sentence": true
    },
    {
        "source_sentence": "反逆害父母、　　兄弟與妻子；",
        "from": "T03n0182b_001:0455c16_13",
        "context_with_next_sentence": true
    },
    {
        "source_sentence": "設我不來還，　　罪大過於是。",
        "from": "T03n0182b_001:0455c17_13",
        "context_with_next_sentence": true
    },
    {
        "source_sentence": "普世之極罪，　　劫盡殃不已，",
        "from": "T03n0182b_001:0455c18_0",
        "context_with_next_sentence": true
    },
    {
        "source_sentence": "宛轉更燒煑，　　之彼復到此。",
        "from": "T03n0182b_001:0455c19_13",
        "context_with_next_sentence": true
    },
    {
        "source_sentence": "可思之深重，　　受痛無終始，",
        "from": "T03n0182b_001:0455c20_0",
        "context_with_next_sentence": true
    },
    {
        "source_sentence": "設我不來還，　　罪大過於是。",
        "from": "T03n0182b_001:0455c21_13",
        "context_with_next_sentence": true
    },
    {
        "source_sentence": "』「爾時，獵者重聞鹿言，心益竦然，乃却歎曰：",
        "from": "T03n0182b_001:0455c22_20",
        "context_with_next_sentence": true
    },
    {
        "source_sentence": "『唯覩世間一切人民，稟受宿福，得生為人，愚惑癡冥，背恩薄義，不忠不孝，不信不仁，貪殘無道，欺偽苟全，不知非常、識別三尊。",
        "from": "T03n0182b_001:0455c25_19",
        "context_with_next_sentence": true
    },
    {
        "source_sentence": "鹿但畜生，懇懇辭言，信誓叩叩，有殊於人，情露丹誠，似如分明，識覩其驗，以察其心。",
        "from": "T03n0182b_001:0455c27_19",
        "context_with_next_sentence": true
    },
    {
        "source_sentence": "』便前解弶，放遣假之。",
        "from": "T03n0182b_001:0455c28_9",
        "context_with_next_sentence": true
    },
    {
        "source_sentence": "「於是，鹿母出弶得去，且顧且馳，到其子所，低頭嗅子，舐其身體，一喜一悲，踟蹰徘徊，嘆息啼吟，並說偈言：",
        "from": "T03n0182b_001:0456a01_19",
        "context_with_next_sentence": true
    },
    {
        "source_sentence": "「『一切恩愛會，　　皆由因緣合，",
        "from": "T03n0182b_001:0456a02_0",
        "context_with_next_sentence": true
    },
    {
        "source_sentence": "合會有別離，　　無常難得久。",
        "from": "T03n0182b_001:0456a03_13",
        "context_with_next_sentence": true
    },
    {
        "source_sentence": "今我為爾母，　　恒恐不自保，",
        "from": "T03n0182b_001:0456a04_0",
        "context_with_next_sentence": true
    },
    {
        "source_sentence": "生世多畏懼，　　命如露著草。",
        "from": "T03n0182b_001:0456a05_13",
        "context_with_next_sentence": true
    },
    {
        "source_sentence": "』「於是，鹿母說此偈已，便將二子入于林藪，為別食稼，示好水草，誡勅叮寧，教生活道。",
        "from": "T03n0182b_001:0456a07_19",
        "context_with_next_sentence": true
    },
    {
        "source_sentence": "念別子孤，淚下如雨，悲鳴摧傷，說偈別言：",
        "from": "T03n0182b_001:0456a08_19",
        "context_with_next_sentence": true
    },
    {
        "source_sentence": "「『前世行欺詐，　　負債著恩愛，",
        "from": "T03n0182b_001:0456a09_0",
        "context_with_next_sentence": true
    },
    {
        "source_sentence": "殘暴眾生命，　　自盜教彼殺。",
        "from": "T03n0182b_001:0456a10_13",
        "context_with_next_sentence": true
    },
    {
        "source_sentence": "身作如影隨，　　今日當受之，",
        "from": "T03n0182b_001:0456a11_0",
        "context_with_next_sentence": true
    },
    {
        "source_sentence": "畢故不造新，　　當還赴彼期。",
        "from": "T03n0182b_001:0456a12_13",
        "context_with_next_sentence": true
    },
    {
        "source_sentence": "違佛不信法，　　背戾師父誡，",
        "from": "T03n0182b_001:0456a13_0",
        "context_with_next_sentence": true
    },
    {
        "source_sentence": "自用貪無厭，　　放情恣癡意。",
        "from": "T03n0182b_001:0456a14_13",
        "context_with_next_sentence": true
    },
    {
        "source_sentence": "罪報為畜生，　　當為人作飼，",
        "from": "T03n0182b_001:0456a15_0",
        "context_with_next_sentence": true
    },
    {
        "source_sentence": "自分不敢怨，　　畢命不復欺。",
        "from": "T03n0182b_001:0456a16_13",
        "context_with_next_sentence": true
    },
    {
        "source_sentence": "貪求取非道，　　殺盜於前世，",
        "from": "T03n0182b_001:0456a17_0",
        "context_with_next_sentence": true
    },
    {
        "source_sentence": "每生為畜獸，　　宿命所追逮。",
        "from": "T03n0182b_001:0456a18_13",
        "context_with_next_sentence": true
    },
    {
        "source_sentence": "結縛當就死，　　恐怖無生氣，",
        "from": "T03n0182b_001:0456a19_0",
        "context_with_next_sentence": true
    },
    {
        "source_sentence": "用識三尊言，　　見遣盡恩愛。",
        "from": "T03n0182b_001:0456a20_13",
        "context_with_next_sentence": true
    },
    {
        "source_sentence": "吾朝行不遇，　　誤墮獵者弶，",
        "from": "T03n0182b_001:0456a21_0",
        "context_with_next_sentence": true
    },
    {
        "source_sentence": "即當就屠割，　　破碎受宿殃。",
        "from": "T03n0182b_001:0456a22_13",
        "context_with_next_sentence": true
    },
    {
        "source_sentence": "念汝求哀來，　　今當還就死，",
        "from": "T03n0182b_001:0456a23_0",
        "context_with_next_sentence": true
    },
    {
        "source_sentence": "憐汝小雙孤，　　努力自活已。",
        "from": "T03n0182b_001:0456a24_13",
        "context_with_next_sentence": true
    },
    {
        "source_sentence": "行當依群類，　　止當依眾裏，",
        "from": "T03n0182b_001:0456a25_0",
        "context_with_next_sentence": true
    },
    {
        "source_sentence": "食當隨侶進，　　臥當驚覺起。",
        "from": "T03n0182b_001:0456a26_13",
        "context_with_next_sentence": true
    },
    {
        "source_sentence": "慎勿子獨遊，　　食走於道邊，",
        "from": "T03n0182b_001:0456a27_0",
        "context_with_next_sentence": true
    },
    {
        "source_sentence": "言竟便長別，　　就死不復還。",
        "from": "T03n0182b_001:0456a28_13",
        "context_with_next_sentence": true
    },
    {
        "source_sentence": "』「是時，鹿母說此偈已，與子死別，遲迴再三，低頭俛仰，唱聲感哀，委背而去。",
        "from": "T03n0182b_001:0456b01_14",
        "context_with_next_sentence": true
    },
    {
        "source_sentence": "二子鳴啼，悲泣戀慕，從後追尋，頓弊復起，悲喚叫叫，說訴偈言：",
        "from": "T03n0182b_001:0456b03_6",
        "context_with_next_sentence": true
    },
    {
        "source_sentence": "「『貪欲慕恩愛，　　生為母作子，",
        "from": "T03n0182b_001:0456b04_0",
        "context_with_next_sentence": true
    },
    {
        "source_sentence": "始來受身形，　　受命賤畜體。",
        "from": "T03n0182b_001:0456b05_13",
        "context_with_next_sentence": true
    },
    {
        "source_sentence": "如何見孤背，　　斷命沒終此，",
        "from": "T03n0182b_001:0456b06_0",
        "context_with_next_sentence": true
    },
    {
        "source_sentence": "慕母情痛絕，　　乞得并就死。",
        "from": "T03n0182b_001:0456b07_13",
        "context_with_next_sentence": true
    },
    {
        "source_sentence": "自念我生來，　　未識東與西，",
        "from": "T03n0182b_001:0456b08_0",
        "context_with_next_sentence": true
    },
    {
        "source_sentence": "念母憐我等，　　當報乳養恩。",
        "from": "T03n0182b_001:0456b09_13",
        "context_with_next_sentence": true
    },
    {
        "source_sentence": "何忍長生別，　　永世不復存，",
        "from": "T03n0182b_001:0456b10_0",
        "context_with_next_sentence": true
    },
    {
        "source_sentence": "念母為我苦，　　不聊獨生全。",
        "from": "T03n0182b_001:0456b11_13",
        "context_with_next_sentence": true
    },
    {
        "source_sentence": "無福受畜形，　　薄祐禍害至，",
        "from": "T03n0182b_001:0456b12_0",
        "context_with_next_sentence": true
    },
    {
        "source_sentence": "始生於迷惑，　　當早見孤棄。",
        "from": "T03n0182b_001:0456b13_13",
        "context_with_next_sentence": true
    },
    {
        "source_sentence": "凡生皆有死，　　早晚當就之，",
        "from": "T03n0182b_001:0456b14_0",
        "context_with_next_sentence": true
    },
    {
        "source_sentence": "今日之困窮，　　當與母同時。",
        "from": "T03n0182b_001:0456b15_13",
        "context_with_next_sentence": true
    },
    {
        "source_sentence": "』「於是，鹿子說此偈已，其母悲感，低頭號泣，哀悼怨歎，迴頭還顧，抗聲悲鳴，告其子言：",
        "from": "T03n0182b_001:0456b17_19",
        "context_with_next_sentence": true
    },
    {
        "source_sentence": "『爾還勿來！",
        "from": "T03n0182b_001:0456b18_5",
        "context_with_next_sentence": true
    },
    {
        "source_sentence": "吾自畢故，以壽當之；",
        "from": "T03n0182b_001:0456b18_15",
        "context_with_next_sentence": true
    },
    {
        "source_sentence": "無得母子，夭橫併命。",
        "from": "T03n0182b_001:0456b19_4",
        "context_with_next_sentence": true
    },
    {
        "source_sentence": "吾死甘心，傷爾未識，世間無常，皆當別離。",
        "from": "T03n0182b_001:0456b20_4",
        "context_with_next_sentence": true
    },
    {
        "source_sentence": "吾自薄命，爾生無祐，何為悲哀，徒益憂患？",
        "from": "T03n0182b_001:0456b21_4",
        "context_with_next_sentence": true
    },
    {
        "source_sentence": "但當速行，畢債於今。",
        "from": "T03n0182b_001:0456b21_14",
        "context_with_next_sentence": true
    },
    {
        "source_sentence": "』鹿母復鳴，為子說偈言：",
        "from": "T03n0182b_001:0456b22_7",
        "context_with_next_sentence": true
    },
    {
        "source_sentence": "「『吾前坐貪愛，　　今受弊畜身，",
        "from": "T03n0182b_001:0456b23_0",
        "context_with_next_sentence": true
    },
    {
        "source_sentence": "世生皆有死，　　無脫不終患。",
        "from": "T03n0182b_001:0456b24_13",
        "context_with_next_sentence": true
    },
    {
        "source_sentence": "制意一離貪，　　然後乃大安，",
        "from": "T03n0182b_001:0456b25_0",
        "context_with_next_sentence": true
    },
    {
        "source_sentence": "寧就至誠死，　　終不欺殆生。",
        "from": "T03n0182b_001:0456b26_13",
        "context_with_next_sentence": true
    },
    {
        "source_sentence": "』「於是，鹿子聞母偈音，益更悲戀，鳴涕相尋，至于弶所，東西求索，乃見獵者，臥於樹下。",
        "from": "T03n0182b_001:0456b29_1",
        "context_with_next_sentence": true
    },
    {
        "source_sentence": "鹿母徑就其邊，低頭大聲，以覺獵者，而說偈言：",
        "from": "T03n0182b_001:0456c01_4",
        "context_with_next_sentence": true
    },
    {
        "source_sentence": "「『投分全中實，　　畢壽於畜生，",
        "from": "T03n0182b_001:0456c02_0",
        "context_with_next_sentence": true
    },
    {
        "source_sentence": "見放不敢稽，　　還就刀几刑。",
        "from": "T03n0182b_001:0456c03_13",
        "context_with_next_sentence": true
    },
    {
        "source_sentence": "向所可放鹿，　　今來還就死，",
        "from": "T03n0182b_001:0456c04_0",
        "context_with_next_sentence": true
    },
    {
        "source_sentence": "恩慈於賤畜，　　得見辭二子。",
        "from": "T03n0182b_001:0456c05_13",
        "context_with_next_sentence": true
    },
    {
        "source_sentence": "將行示水草，　　為說非常苦，",
        "from": "T03n0182b_001:0456c06_0",
        "context_with_next_sentence": true
    },
    {
        "source_sentence": "萬沒無餘恨，　　念恩不敢負。",
        "from": "T03n0182b_001:0456c07_13",
        "context_with_next_sentence": true
    },
    {
        "source_sentence": "』「爾時，獵者聞鹿鳴聲說誠信之言，驚覺即起，心動竦然，慈心發中，口未得宣。",
        "from": "T03n0182b_001:0456c09_16",
        "context_with_next_sentence": true
    },
    {
        "source_sentence": "鹿便低頭，前跪兩膝，重向獵者，喜自陳說，以偈謝言：",
        "from": "T03n0182b_001:0456c11_1",
        "context_with_next_sentence": true
    },
    {
        "source_sentence": "「『仁前見放遣，　　德厚過天地，",
        "from": "T03n0182b_001:0456c12_0",
        "context_with_next_sentence": true
    },
    {
        "source_sentence": "賤畜被慈育，　　悲意不自勝。",
        "from": "T03n0182b_001:0456c13_13",
        "context_with_next_sentence": true
    },
    {
        "source_sentence": "一切悉無常，　　忻然副信死，",
        "from": "T03n0182b_001:0456c14_0",
        "context_with_next_sentence": true
    },
    {
        "source_sentence": "滅對畢因緣，　　怨盡從斯已。",
        "from": "T03n0182b_001:0456c15_13",
        "context_with_next_sentence": true
    },
    {
        "source_sentence": "仁惠恩難忘，　　感受豈敢違，",
        "from": "T03n0182b_001:0456c16_0",
        "context_with_next_sentence": true
    },
    {
        "source_sentence": "雖謝千萬辭，　　不足報慈恩。",
        "from": "T03n0182b_001:0456c17_13",
        "context_with_next_sentence": true
    },
    {
        "source_sentence": "唯夫誡精誠，　　受福歸自然，",
        "from": "T03n0182b_001:0456c18_0",
        "context_with_next_sentence": true
    },
    {
        "source_sentence": "今日甘心死，　　以子屬仁君。",
        "from": "T03n0182b_001:0456c19_13",
        "context_with_next_sentence": true
    },
    {
        "source_sentence": "』「於是，獵者感誠即寐，又重聞鹿說偈，皆微妙之聲，加其篤信，捨生就死，以副盟誓。",
        "from": "T03n0182b_001:0456c21_18",
        "context_with_next_sentence": true
    },
    {
        "source_sentence": "子母悲啼，相尋而至。",
        "from": "T03n0182b_001:0456c22_8",
        "context_with_next_sentence": true
    },
    {
        "source_sentence": "『斯鹿之身，必非凡庸，吾覩世士，未能比倫。",
        "from": "T03n0182b_001:0456c23_8",
        "context_with_next_sentence": true
    },
    {
        "source_sentence": "雖復獸體，心若神靈。",
        "from": "T03n0182b_001:0456c23_18",
        "context_with_next_sentence": true
    },
    {
        "source_sentence": "吾之無良，殘暴來久。",
        "from": "T03n0182b_001:0456c24_8",
        "context_with_next_sentence": true
    },
    {
        "source_sentence": "鹿乃立義，言信不負，可為明教，稽首稟受；",
        "from": "T03n0182b_001:0456c25_8",
        "context_with_next_sentence": true
    },
    {
        "source_sentence": "豈復當敢，生犯害心？",
        "from": "T03n0182b_001:0456c25_18",
        "context_with_next_sentence": true
    },
    {
        "source_sentence": "』即時獵者，加肅謙敬，辭謝遣鹿，而說偈言：",
        "from": "T03n0182b_001:0456c26_18",
        "context_with_next_sentence": true
    },
    {
        "source_sentence": "「『神鹿信若天，　　言誓志願大，",
        "from": "T03n0182b_001:0456c27_0",
        "context_with_next_sentence": true
    },
    {
        "source_sentence": "今我心竦懼，　　豈敢加逆害？",
        "from": "T03n0182b_001:0456c28_13",
        "context_with_next_sentence": true
    },
    {
        "source_sentence": "寧自殺鄙身，　　妻子寸寸分，",
        "from": "T03n0182b_001:0456c29_0",
        "context_with_next_sentence": true
    },
    {
        "source_sentence": "何忍向天種，　　有想害靈神？",
        "from": "T03n0182b_001:0457a01_13",
        "context_with_next_sentence": true
    },
    {
        "source_sentence": "』「獵者說此偈已，即以慈心遣鹿，重復辭謝，悔心自責。",
        "from": "T03n0182b_001:0457a03_4",
        "context_with_next_sentence": true
    },
    {
        "source_sentence": "鹿見遣去，出就其子，子望見母，得生出還，強馳走趣，跳𨄈悲鳴。",
        "from": "T03n0182b_001:0457a04_14",
        "context_with_next_sentence": true
    },
    {
        "source_sentence": "子母相得，俱懽俱喜，一俛一仰，鳴聲呦呦，悲感受活，生蒙大恩，即仰頭謝獵者，而說偈言：",
        "from": "T03n0182b_001:0457a06_16",
        "context_with_next_sentence": true
    },
    {
        "source_sentence": "「『賤畜生處世，　　當應充厨宰，",
        "from": "T03n0182b_001:0457a07_0",
        "context_with_next_sentence": true
    },
    {
        "source_sentence": "即時分烹爼，　　寬假辭二子。",
        "from": "T03n0182b_001:0457a08_13",
        "context_with_next_sentence": true
    },
    {
        "source_sentence": "天人重愛物，　　復蒙放赦原，",
        "from": "T03n0182b_001:0457a09_0",
        "context_with_next_sentence": true
    },
    {
        "source_sentence": "德祐積無量，　　非口所能陳。",
        "from": "T03n0182b_001:0457a10_13",
        "context_with_next_sentence": true
    },
    {
        "source_sentence": "』「爾時，鹿母說此偈謝已，將率二子還于深林，鳴群嘯侶，以遊以集，安身草澤，以寧峻山。",
        "from": "T03n0182b_001:0457a13_1",
        "context_with_next_sentence": true
    },
    {
        "source_sentence": "獵者於後，深自惟言：",
        "from": "T03n0182b_001:0457a13_11",
        "context_with_next_sentence": true
    },
    {
        "source_sentence": "『鹿但畜生，信義祐身，既免即濟，見者加稱。",
        "from": "T03n0182b_001:0457a14_11",
        "context_with_next_sentence": true
    },
    {
        "source_sentence": "我之為暴，何廣於心？",
        "from": "T03n0182b_001:0457a15_1",
        "context_with_next_sentence": true
    },
    {
        "source_sentence": "』即時啟寐，散意歸仁，放弩壞弶無復殺心。",
        "from": "T03n0182b_001:0457a16_2",
        "context_with_next_sentence": true
    },
    {
        "source_sentence": "詣于廟寺請稟沙門，稽首顙面，自歸自陳，奉順慈義，畢志正真。",
        "from": "T03n0182b_001:0457a17_12",
        "context_with_next_sentence": true
    },
    {
        "source_sentence": "便往白王，具說鹿言。",
        "from": "T03n0182b_001:0457a18_2",
        "context_with_next_sentence": true
    },
    {
        "source_sentence": "王聞其說，心喜驚歎：",
        "from": "T03n0182b_001:0457a18_12",
        "context_with_next_sentence": true
    },
    {
        "source_sentence": "『鹿獸有義，我更貪殘。",
        "from": "T03n0182b_001:0457a19_2",
        "context_with_next_sentence": true
    },
    {
        "source_sentence": "又此鹿慧深達言教，知仰三尊；",
        "from": "T03n0182b_001:0457a19_16",
        "context_with_next_sentence": true
    },
    {
        "source_sentence": "我國弊冥，事彼妖言。",
        "from": "T03n0182b_001:0457a20_8",
        "context_with_next_sentence": true
    },
    {
        "source_sentence": "誠可捨棄，以保永全。",
        "from": "T03n0182b_001:0457a20_18",
        "context_with_next_sentence": true
    },
    {
        "source_sentence": "』普國人民，無不聞知畜獸行義，現獲信證，大道之化無隱不彰。",
        "from": "T03n0182b_001:0457a22_7",
        "context_with_next_sentence": true
    },
    {
        "source_sentence": "於是，國王即請會群臣，宣令國民：",
        "from": "T03n0182b_001:0457a23_4",
        "context_with_next_sentence": true
    },
    {
        "source_sentence": "『吾之為闇不別真偽，啟受邪師，言畏偽神，妖祭無道，殘暴眾生；",
        "from": "T03n0182b_001:0457a24_14",
        "context_with_next_sentence": true
    },
    {
        "source_sentence": "不如鹿畜，明識三尊。",
        "from": "T03n0182b_001:0457a25_4",
        "context_with_next_sentence": true
    },
    {
        "source_sentence": "自今已後，普國率民，廢彼邪宗，皆歸正真。",
        "from": "T03n0182b_001:0457a26_4",
        "context_with_next_sentence": true
    },
    {
        "source_sentence": "』詣于佛寺請受聖眾，冀以後世長獲其福。",
        "from": "T03n0182b_001:0457a27_4",
        "context_with_next_sentence": true
    },
    {
        "source_sentence": "臣下群僚、國民大小，皆信三尊，奉五戒十善。",
        "from": "T03n0182b_001:0457a28_5",
        "context_with_next_sentence": true
    },
    {
        "source_sentence": "為期三年，國豐太平，民皆壽樂，鹿之祐矣。",
        "from": "T03n0182b_001:0457a29_6",
        "context_with_next_sentence": true
    },
    {
        "source_sentence": "」佛語賢者阿難：",
        "from": "T03n0182b_001:0457a29_14",
        "context_with_next_sentence": true
    },
    {
        "source_sentence": "「唯吾善權，累劫行恩，恩救眾生其信如是。",
        "from": "T03n0182b_001:0457b01_12",
        "context_with_next_sentence": true
    },
    {
        "source_sentence": "爾時，鹿母者，我身是也；",
        "from": "T03n0182b_001:0457b02_4",
        "context_with_next_sentence": true
    },
    {
        "source_sentence": "二子者，羅云及朱離母𧵛是；",
        "from": "T03n0182b_001:0457b02_17",
        "context_with_next_sentence": true
    },
    {
        "source_sentence": "國王者，舍利弗是；",
        "from": "T03n0182b_001:0457b03_7",
        "context_with_next_sentence": true
    },
    {
        "source_sentence": "獵者，阿難是；",
        "from": "T03n0182b_001:0457b03_14",
        "context_with_next_sentence": true
    },
    {
        "source_sentence": "界上民走白王者，調達是。",
        "from": "T03n0182b_001:0457b04_6",
        "context_with_next_sentence": true
    },
    {
        "source_sentence": "」佛時說已，於鹿腨腸放大光明，遍照東西南北、四隅、十方各千佛剎。",
        "from": "T03n0182b_001:0457b05_18",
        "context_with_next_sentence": true
    },
    {
        "source_sentence": "吾其光明所之，各有化導師子座及寶蓮華，或為法師比丘現肉體者，或為帝王及長者子者，或凡人黎庶現卑賤者，或人群生為畜獸者，各各以光明導御說法。",
        "from": "T03n0182b_001:0457b09_14",
        "context_with_next_sentence": true
    },
    {
        "source_sentence": "爾時，所說鹿母信誓功德，以為法訓，法音入心，莫不信受其者，皆歸無上正真之道。",
        "from": "T03n0182b_001:0457b11_14",
        "context_with_next_sentence": true
    },
    {
        "source_sentence": "佛即迴光，等接遍照閻浮提內，悉令普徹，其蒙光者逮安隱想。",
        "from": "T03n0182b_001:0457b13_5",
        "context_with_next_sentence": true
    },
    {
        "source_sentence": "爾時，眾中有八百比丘，意志四道以證道迹，聞說鹿母於畜生之中發起大意，以信成道，感悟變化即時反悔，前白佛言：",
        "from": "T03n0182b_001:0457b16_3",
        "context_with_next_sentence": true
    },
    {
        "source_sentence": "「願立信誓為菩薩道，唯佛加哀助利我等，當以建行荷負眾生，救濟一切至死不離，即時逮得僧那僧涅弘誓之鎧。",
        "from": "T03n0182b_001:0457b18_16",
        "context_with_next_sentence": true
    },
    {
        "source_sentence": "」爾時，阿難整服長跪，白世尊言：",
        "from": "T03n0182b_001:0457b19_13",
        "context_with_next_sentence": true
    },
    {
        "source_sentence": "「此諸比丘網惑大乘不受正諦，如今開悟逮得法證，離淵越壍何其疾也！",
        "from": "T03n0182b_001:0457b21_7",
        "context_with_next_sentence": true
    },
    {
        "source_sentence": "誠非小道所能信明。",
        "from": "T03n0182b_001:0457b21_16",
        "context_with_next_sentence": true
    },
    {
        "source_sentence": "大會有疑，唯願世尊說其緣由，以釋將來！",
        "from": "T03n0182b_001:0457b22_17",
        "context_with_next_sentence": true
    },
    {
        "source_sentence": "」佛言：",
        "from": "T03n0182b_001:0457b23_2",
        "context_with_next_sentence": true
    },
    {
        "source_sentence": "「善哉！",
        "from": "T03n0182b_001:0457b23_6",
        "context_with_next_sentence": true
    },
    {
        "source_sentence": "阿難！",
        "from": "T03n0182b_001:0457b23_9",
        "context_with_next_sentence": true
    },
    {
        "source_sentence": "汝問快也。",
        "from": "T03n0182b_001:0457b23_14",
        "context_with_next_sentence": true
    },
    {
        "source_sentence": "斯承先識，非今所造。",
        "from": "T03n0182b_001:0457b24_3",
        "context_with_next_sentence": true
    },
    {
        "source_sentence": "是諸比丘迺昔鹿遊國民，信受王命奉順三寶，加鹿即感，皆願無上正真意。",
        "from": "T03n0182b_001:0457b25_18",
        "context_with_next_sentence": true
    },
    {
        "source_sentence": "中間癡闇，不復習行，雖以遇我得作沙門，忽棄本願迷於大乘。",
        "from": "T03n0182b_001:0457b27_8",
        "context_with_next_sentence": true
    },
    {
        "source_sentence": "今聞我說前世本末，閉結疑解，得無想安隱，是其宿命識神使然。",
        "from": "T03n0182b_001:0457b29_1",
        "context_with_next_sentence": true
    },
    {
        "source_sentence": "」佛說是時，八百比丘皆得阿惟越致；",
        "from": "T03n0182b_001:0457b29_18",
        "context_with_next_sentence": true
    },
    {
        "source_sentence": "力士聚中有八千人，見證心解，除放逸行，皆發無上正真之道，逮得入信聲尋獲安隱無想之定；",
        "from": "T03n0182b_001:0457c03_5",
        "context_with_next_sentence": true
    },
    {
        "source_sentence": "天、龍、世人七億二千，皆發無上正真道意。",
        "from": "T03n0182b_001:0457c04_5",
        "context_with_next_sentence": true
    },
    {
        "source_sentence": "佛語阿難：",
        "from": "T03n0182b_001:0457c04_10",
        "context_with_next_sentence": true
    },
    {
        "source_sentence": "「我作畜生之時，以不忘菩薩弘濟之心，應行導利逮于今者，但為眾生勤苦無極；",
        "from": "T03n0182b_001:0457c06_10",
        "context_with_next_sentence": true
    },
    {
        "source_sentence": "假使一人亡本沒流未拯拔者，終不捨放。",
        "from": "T03n0182b_001:0457c07_10",
        "context_with_next_sentence": true
    },
    {
        "source_sentence": "諸欲求安逮是功德疾成佛者，皆當盡心中誠，歸信三尊，世世不廢。",
        "from": "T03n0182b_001:0457c09_3",
        "context_with_next_sentence": true
    },
    {
        "source_sentence": "如我今日現般泥洹，誠信所致也。",
        "from": "T03n0182b_001:0457c09_18",
        "context_with_next_sentence": true
    },
    {
        "source_sentence": "阿難！",
        "from": "T03n0182b_001:0457c10_2",
        "context_with_next_sentence": true
    },
    {
        "source_sentence": "汝當受持，廣宣此經無令滅絕。",
        "from": "T03n0182b_001:0457c10_16",
        "context_with_next_sentence": true
    },
    {
        "source_sentence": "」阿難即前稽首作禮，受持諷誦。",
        "from": "T03n0182b_001:0457c11_11",
        "context_with_next_sentence": true
    },
    {
        "source_sentence": "佛說鹿母經",
        "from": "T03n0182b_001:0457c12_100",
        "context_with_next_sentence": false
    }
]