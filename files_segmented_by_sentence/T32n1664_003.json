[
    {
        "source_sentence": "廣釋菩提心論卷第三",
        "from": "T32n1664_003:0567c04_0",
        "context_with_next_sentence": true
    },
    {
        "source_sentence": "蓮華戒菩薩造",
        "from": "T32n1664_003:0567c06_0",
        "context_with_next_sentence": true
    },
    {
        "source_sentence": "西天譯經三藏傳法大師賜",
        "from": "T32n1664_003:0567c07_0",
        "context_with_next_sentence": true
    },
    {
        "source_sentence": "紫沙門臣施護等奉　詔譯復次此中次第應修彼諸禪定，謂若得離欲愛所有喜樂，內心清淨住正相應，有尋有伺是初禪定。",
        "from": "T32n1664_003:0567c11_4",
        "context_with_next_sentence": true
    },
    {
        "source_sentence": "又復此中無尋唯伺，名中間禪。",
        "from": "T32n1664_003:0567c11_18",
        "context_with_next_sentence": true
    },
    {
        "source_sentence": "初禪地愛若得離已，所有喜樂內心清淨住正相應，是二禪定。",
        "from": "T32n1664_003:0567c13_7",
        "context_with_next_sentence": true
    },
    {
        "source_sentence": "二禪地愛若得離已，樂捨正知住正相應，是三禪定。",
        "from": "T32n1664_003:0567c14_11",
        "context_with_next_sentence": true
    },
    {
        "source_sentence": "三禪地愛若得離已，捨念相應，是四禪定。",
        "from": "T32n1664_003:0567c15_11",
        "context_with_next_sentence": true
    },
    {
        "source_sentence": "所有無色定等行相應知。",
        "from": "T32n1664_003:0567c16_2",
        "context_with_next_sentence": true
    },
    {
        "source_sentence": "是中諸所緣相如應分別，於所緣中令心堅固，如理所作以慧觀察，智光明生破無明種，畢竟得斷即正相應；",
        "from": "T32n1664_003:0567c18_11",
        "context_with_next_sentence": true
    },
    {
        "source_sentence": "異此皆是外道所修，非正三摩地，不能斷煩惱。",
        "from": "T32n1664_003:0567c19_13",
        "context_with_next_sentence": true
    },
    {
        "source_sentence": "如諸經說，所有正修三摩地時，若我想生，是即還復發起煩惱。",
        "from": "T32n1664_003:0567c21_7",
        "context_with_next_sentence": true
    },
    {
        "source_sentence": "爾時住心當如止水，入三摩地相應觀行。",
        "from": "T32n1664_003:0567c22_6",
        "context_with_next_sentence": true
    },
    {
        "source_sentence": "如《楞伽經》說，總略而言，正慧觀行唯心靜住，外無分別。",
        "from": "T32n1664_003:0567c24_4",
        "context_with_next_sentence": true
    },
    {
        "source_sentence": "若住真如所緣，是心應過。",
        "from": "T32n1664_003:0567c24_16",
        "context_with_next_sentence": true
    },
    {
        "source_sentence": "心若過已，彼無對礙而亦應過。",
        "from": "T32n1664_003:0567c25_10",
        "context_with_next_sentence": true
    },
    {
        "source_sentence": "無對礙中若相應住是大乘觀，彼無發悟最勝寂靜，即勝無我智無對礙觀。",
        "from": "T32n1664_003:0567c27_4",
        "context_with_next_sentence": true
    },
    {
        "source_sentence": "此中意者，如實觀察心外必無色法分別，是即最上相應勝行。",
        "from": "T32n1664_003:0567c29_7",
        "context_with_next_sentence": true
    },
    {
        "source_sentence": "若爾，識之與色云何有異？",
        "from": "T32n1664_003:0567c29_19",
        "context_with_next_sentence": true
    },
    {
        "source_sentence": "或不異者，識亦應有對礙義耶？",
        "from": "T32n1664_003:0568a01_13",
        "context_with_next_sentence": true
    },
    {
        "source_sentence": "不然，如夢分位所見不實，是故識外如實伺察，極微量色取不可得。",
        "from": "T32n1664_003:0568a03_4",
        "context_with_next_sentence": true
    },
    {
        "source_sentence": "以不可得故，如是成唯識，無復一切外義可有，唯心靜住外無分別。",
        "from": "T32n1664_003:0568a04_14",
        "context_with_next_sentence": true
    },
    {
        "source_sentence": "於伺察中以離色法故，有所得相而為得者，畢竟無所得，是故於諸色法應觀無色。",
        "from": "T32n1664_003:0568a06_12",
        "context_with_next_sentence": true
    },
    {
        "source_sentence": "彼若唯心，無實能取亦無所取，是二取性實不可得。",
        "from": "T32n1664_003:0568a07_15",
        "context_with_next_sentence": true
    },
    {
        "source_sentence": "離取捨故即心無二，如是伺察亦無二相。",
        "from": "T32n1664_003:0568a08_14",
        "context_with_next_sentence": true
    },
    {
        "source_sentence": "於真如所緣中是心亦過，彼所取相亦復過已，二無對礙，於是無二智中住如實義。",
        "from": "T32n1664_003:0568a10_12",
        "context_with_next_sentence": true
    },
    {
        "source_sentence": "所言唯心過已二無對礙，是智於中而亦應離，是故自性他性中諸有生性而不可得。",
        "from": "T32n1664_003:0568a12_11",
        "context_with_next_sentence": true
    },
    {
        "source_sentence": "如應伺察，諸眾生性亦不和合，若取若捨二不實性悉應遠離。",
        "from": "T32n1664_003:0568a14_1",
        "context_with_next_sentence": true
    },
    {
        "source_sentence": "當知一切物性諸有取著，於無二智中皆應捨離。",
        "from": "T32n1664_003:0568a15_3",
        "context_with_next_sentence": true
    },
    {
        "source_sentence": "於無對礙無二智中若如是住，即於一切法如實覺了無有自性，彼即能入最上實性，入無分別三摩地門。",
        "from": "T32n1664_003:0568a17_12",
        "context_with_next_sentence": true
    },
    {
        "source_sentence": "又若於是無對礙無二智中相應住者，是即最上實性中住，是大乘見，如是亦見最上實性。",
        "from": "T32n1664_003:0568a19_13",
        "context_with_next_sentence": true
    },
    {
        "source_sentence": "以見最上實性故，即於一切法慧眼觀空，智光明中皆如實見。",
        "from": "T32n1664_003:0568a21_2",
        "context_with_next_sentence": true
    },
    {
        "source_sentence": "如諸經說，云何見勝義諦？",
        "from": "T32n1664_003:0568a22_11",
        "context_with_next_sentence": true
    },
    {
        "source_sentence": "謂一切法無見。",
        "from": "T32n1664_003:0568a22_18",
        "context_with_next_sentence": true
    },
    {
        "source_sentence": "此中如是。",
        "from": "T32n1664_003:0568a23_3",
        "context_with_next_sentence": true
    },
    {
        "source_sentence": "所言無見者，是勝意樂真實無見，非如世間諸生盲者及瞑目人，緣闕故或不作意故而皆不見。",
        "from": "T32n1664_003:0568a25_6",
        "context_with_next_sentence": true
    },
    {
        "source_sentence": "彼等有性顛倒種子悉不能斷，此即不然。",
        "from": "T32n1664_003:0568a26_6",
        "context_with_next_sentence": true
    },
    {
        "source_sentence": "又如入無想定，後或出時還復生起有性取著，貪等根本諸煩惱聚而不解脫。",
        "from": "T32n1664_003:0568a28_1",
        "context_with_next_sentence": true
    },
    {
        "source_sentence": "所言有性取著貪等根本煩惱行相，如《聖二諦》等經說。",
        "from": "T32n1664_003:0568a29_6",
        "context_with_next_sentence": true
    },
    {
        "source_sentence": "若復有言，入無分別總持法門，無分別法中離色等相，以決定慧於無色中觀無所得亦無作意，是勝義樂。",
        "from": "T32n1664_003:0568b02_13",
        "context_with_next_sentence": true
    },
    {
        "source_sentence": "非如無想定等，於諸色等取著法中作意而離。",
        "from": "T32n1664_003:0568b03_15",
        "context_with_next_sentence": true
    },
    {
        "source_sentence": "是故當知，如前所說諸色等中作意離相，若無正慧即不能斷疑惑種子。",
        "from": "T32n1664_003:0568b05_8",
        "context_with_next_sentence": true
    },
    {
        "source_sentence": "譬如世間火若存時，諸物燒然。",
        "from": "T32n1664_003:0568b06_3",
        "context_with_next_sentence": true
    },
    {
        "source_sentence": "云何能離思之一法？",
        "from": "T32n1664_003:0568b06_12",
        "context_with_next_sentence": true
    },
    {
        "source_sentence": "若不調止所有邪。",
        "from": "T32n1664_003:0568b07_2",
        "context_with_next_sentence": true
    },
    {
        "source_sentence": "由此當知，所有奢摩他諸所緣中心住堅固，如理所作以慧伺察智光明生，明現暗除智生障滅。",
        "from": "T32n1664_003:0568b10_3",
        "context_with_next_sentence": true
    },
    {
        "source_sentence": "如人二目隨量無差，於諸分位照明無異；",
        "from": "T32n1664_003:0568b11_2",
        "context_with_next_sentence": true
    },
    {
        "source_sentence": "智光明出亦復如是。",
        "from": "T32n1664_003:0568b11_11",
        "context_with_next_sentence": true
    },
    {
        "source_sentence": "非光明中有冥暗性，明暗二法互相違故。",
        "from": "T32n1664_003:0568b12_11",
        "context_with_next_sentence": true
    },
    {
        "source_sentence": "當知三摩地中離冥暗性亦復如是。",
        "from": "T32n1664_003:0568b13_7",
        "context_with_next_sentence": true
    },
    {
        "source_sentence": "若不爾者，云何能住心一境相？",
        "from": "T32n1664_003:0568b14_2",
        "context_with_next_sentence": true
    },
    {
        "source_sentence": "是故若於三摩呬多中如實了知，即能一向隨順正慧，此中所說悉不相違。",
        "from": "T32n1664_003:0568b15_15",
        "context_with_next_sentence": true
    },
    {
        "source_sentence": "復次三摩呬多中，應以慧觀都無色相，於一切法悉無所得。",
        "from": "T32n1664_003:0568b17_6",
        "context_with_next_sentence": true
    },
    {
        "source_sentence": "彼諸相應分位相中，無所進趣、無所發悟，若自若他悉見無性，有性分別戲論相等一切息滅。",
        "from": "T32n1664_003:0568b19_8",
        "context_with_next_sentence": true
    },
    {
        "source_sentence": "如是即於正慧所觀無相性中而得相應，有心分別悉不能立，即彼無性亦不可得。",
        "from": "T32n1664_003:0568b21_6",
        "context_with_next_sentence": true
    },
    {
        "source_sentence": "若於是中或謂有性而可見者，是見應止。",
        "from": "T32n1664_003:0568b22_6",
        "context_with_next_sentence": true
    },
    {
        "source_sentence": "如是止已，若於無性分別轉者，此亦不然。",
        "from": "T32n1664_003:0568b23_4",
        "context_with_next_sentence": true
    },
    {
        "source_sentence": "設使有性三時相應，以慧眼觀無相無得，又何止邪？",
        "from": "T32n1664_003:0568b24_8",
        "context_with_next_sentence": true
    },
    {
        "source_sentence": "如實義者，有性無性不應分別，一性異性亦不可分別。",
        "from": "T32n1664_003:0568b25_12",
        "context_with_next_sentence": true
    },
    {
        "source_sentence": "是中若離性與無性二分別者，悉能照達諸分別空，即彼能照及所照性亦無所有，如是乃得最上最勝無分別相應。",
        "from": "T32n1664_003:0568b28_5",
        "context_with_next_sentence": true
    },
    {
        "source_sentence": "此中若住如是相應，即一切分別悉能斷滅，所有煩惱障智障而亦能斷。",
        "from": "T32n1664_003:0568b29_17",
        "context_with_next_sentence": true
    },
    {
        "source_sentence": "於彼煩惱障不生不滅性中，而性等顛倒根本悉除。",
        "from": "T32n1664_003:0568c02_2",
        "context_with_next_sentence": true
    },
    {
        "source_sentence": "如《聖二諦》等經說，如是相應行中，一切性等分別斷已普盡，性等顛倒無明自性、煩惱障根本即斷。",
        "from": "T32n1664_003:0568c05_4",
        "context_with_next_sentence": true
    },
    {
        "source_sentence": "彼根本斷已，諸煩惱障而悉能斷。",
        "from": "T32n1664_003:0568c05_19",
        "context_with_next_sentence": true
    },
    {
        "source_sentence": "又如《聖二諦經》中，問妙吉祥菩薩言：",
        "from": "T32n1664_003:0568c06_17",
        "context_with_next_sentence": true
    },
    {
        "source_sentence": "云何能得煩惱調伏？",
        "from": "T32n1664_003:0568c07_5",
        "context_with_next_sentence": true
    },
    {
        "source_sentence": "云何而能了知煩惱？",
        "from": "T32n1664_003:0568c07_14",
        "context_with_next_sentence": true
    },
    {
        "source_sentence": "妙吉祥言：",
        "from": "T32n1664_003:0568c07_19",
        "context_with_next_sentence": true
    },
    {
        "source_sentence": "勝義諦中畢竟不生。",
        "from": "T32n1664_003:0568c08_8",
        "context_with_next_sentence": true
    },
    {
        "source_sentence": "彼一切法無生性中，世俗皆是不實顛倒，應當止息一切性等所起顛倒思惟分別。",
        "from": "T32n1664_003:0568c10_6",
        "context_with_next_sentence": true
    },
    {
        "source_sentence": "若彼思惟分別不止息者即有我共相，既有我共相即起立諸見，若見起立即煩惱轉。",
        "from": "T32n1664_003:0568c12_5",
        "context_with_next_sentence": true
    },
    {
        "source_sentence": "天子！",
        "from": "T32n1664_003:0568c12_8",
        "context_with_next_sentence": true
    },
    {
        "source_sentence": "若能了知勝義諦中一切法畢竟無生，即勝義諦具十種無顛倒。",
        "from": "T32n1664_003:0568c13_16",
        "context_with_next_sentence": true
    },
    {
        "source_sentence": "若勝義諦中無顛倒即無分別，若無分別得滅相應，若滅相應彼我共相即不能得，若我共相既不能得，而彼諸見不能起立，乃至勝義諦中涅槃之見亦復不起。",
        "from": "T32n1664_003:0568c17_11",
        "context_with_next_sentence": true
    },
    {
        "source_sentence": "由如是故，即於無生行中一切煩惱畢竟調伏。",
        "from": "T32n1664_003:0568c18_12",
        "context_with_next_sentence": true
    },
    {
        "source_sentence": "天子當知，諸煩惱於勝義諦無礙智中畢竟空、畢竟無相、畢竟無性。",
        "from": "T32n1664_003:0568c20_4",
        "context_with_next_sentence": true
    },
    {
        "source_sentence": "如是知者，是為了知煩惱。",
        "from": "T32n1664_003:0568c20_16",
        "context_with_next_sentence": true
    },
    {
        "source_sentence": "天子！",
        "from": "T32n1664_003:0568c20_19",
        "context_with_next_sentence": true
    },
    {
        "source_sentence": "譬如毒蛇為呪所害，彼煩惱種亦復如是。",
        "from": "T32n1664_003:0568c21_16",
        "context_with_next_sentence": true
    },
    {
        "source_sentence": "天子又問：",
        "from": "T32n1664_003:0568c22_2",
        "context_with_next_sentence": true
    },
    {
        "source_sentence": "云何為煩惱種？",
        "from": "T32n1664_003:0568c22_9",
        "context_with_next_sentence": true
    },
    {
        "source_sentence": "妙吉祥言：",
        "from": "T32n1664_003:0568c22_14",
        "context_with_next_sentence": true
    },
    {
        "source_sentence": "天子！",
        "from": "T32n1664_003:0568c22_17",
        "context_with_next_sentence": true
    },
    {
        "source_sentence": "彼勝義諦畢竟無生性中，若於一切法起分別時，此即是為諸煩惱種，由是起諸性等顛倒，於顛倒中不能照達。",
        "from": "T32n1664_003:0568c25_6",
        "context_with_next_sentence": true
    },
    {
        "source_sentence": "是故若於所斷法中一切顛倒悉能斷者，所有智障能正決定而悉除遣，智障斷已無相續性。",
        "from": "T32n1664_003:0568c27_8",
        "context_with_next_sentence": true
    },
    {
        "source_sentence": "譬如日光出時離諸雲翳，於一切處照明無礙。",
        "from": "T32n1664_003:0568c28_10",
        "context_with_next_sentence": true
    },
    {
        "source_sentence": "而彼智光清淨照明，若色若心一切自性亦復如是。",
        "from": "T32n1664_003:0568c29_14",
        "context_with_next_sentence": true
    },
    {
        "source_sentence": "諸物實性決定常住，於無相續性中真實了如一切物性如實義者。",
        "from": "T32n1664_003:0569a02_5",
        "context_with_next_sentence": true
    },
    {
        "source_sentence": "此中物性，云何能以言詞宣說？",
        "from": "T32n1664_003:0569a02_19",
        "context_with_next_sentence": true
    },
    {
        "source_sentence": "是故於彼勝義、世俗諦中如如所說，如實了知一切色相及諸物性已，即得一切智。",
        "from": "T32n1664_003:0569a04_16",
        "context_with_next_sentence": true
    },
    {
        "source_sentence": "如是所說斷障等義，是證一切智最上勝道。",
        "from": "T32n1664_003:0569a05_16",
        "context_with_next_sentence": true
    },
    {
        "source_sentence": "非彼聲聞等道，彼諸顛倒不能盡除，亦復不能正斷二障。",
        "from": "T32n1664_003:0569a07_3",
        "context_with_next_sentence": true
    },
    {
        "source_sentence": "如《楞伽經》說：",
        "from": "T32n1664_003:0569a08_7",
        "context_with_next_sentence": true
    },
    {
        "source_sentence": "大慧！",
        "from": "T32n1664_003:0569a08_10",
        "context_with_next_sentence": true
    },
    {
        "source_sentence": "彼聲聞人起別異因有所住著，彼見法已取為涅槃自謂得佛，而不能見法無我理。",
        "from": "T32n1664_003:0569a10_6",
        "context_with_next_sentence": true
    },
    {
        "source_sentence": "大慧！",
        "from": "T32n1664_003:0569a10_9",
        "context_with_next_sentence": true
    },
    {
        "source_sentence": "此非解脫。",
        "from": "T32n1664_003:0569a10_14",
        "context_with_next_sentence": true
    },
    {
        "source_sentence": "如是聲聞人自智所證未真出離，謂得出離，異見轉故。",
        "from": "T32n1664_003:0569a11_18",
        "context_with_next_sentence": true
    },
    {
        "source_sentence": "而彼所作非此相應，彼所行道非真解脫。",
        "from": "T32n1664_003:0569a12_16",
        "context_with_next_sentence": true
    },
    {
        "source_sentence": "世尊但說一乘之法，不說聲聞等道。",
        "from": "T32n1664_003:0569a13_13",
        "context_with_next_sentence": true
    },
    {
        "source_sentence": "彼聲聞人但於蘊中觀察無我，而彼所得謂人無我。",
        "from": "T32n1664_003:0569a14_16",
        "context_with_next_sentence": true
    },
    {
        "source_sentence": "此中不然，應觀三界一切唯識。",
        "from": "T32n1664_003:0569a15_11",
        "context_with_next_sentence": true
    },
    {
        "source_sentence": "若說識外有義得無我者，如是即於無二智無我中而不得入，以他性得入故。",
        "from": "T32n1664_003:0569a17_6",
        "context_with_next_sentence": true
    },
    {
        "source_sentence": "若他性得入者，彼即非入唯識性故。",
        "from": "T32n1664_003:0569a18_3",
        "context_with_next_sentence": true
    },
    {
        "source_sentence": "又如此經〈聖出世品〉中說：",
        "from": "T32n1664_003:0569a19_12",
        "context_with_next_sentence": true
    },
    {
        "source_sentence": "復次佛子當知三界唯心，所現是心，亦無中邊可得。",
        "from": "T32n1664_003:0569a20_15",
        "context_with_next_sentence": true
    },
    {
        "source_sentence": "若言有邊即有所生，若言有中即有所住，一切皆是分別相故。",
        "from": "T32n1664_003:0569a22_3",
        "context_with_next_sentence": true
    },
    {
        "source_sentence": "若心無中邊，是故能入彼無二智，如是入者是真實入。",
        "from": "T32n1664_003:0569a23_7",
        "context_with_next_sentence": true
    },
    {
        "source_sentence": "此中有問：",
        "from": "T32n1664_003:0569a24_4",
        "context_with_next_sentence": true
    },
    {
        "source_sentence": "若如是者，諸相應分位當云何生？",
        "from": "T32n1664_003:0569a24_19",
        "context_with_next_sentence": true
    },
    {
        "source_sentence": "答：",
        "from": "T32n1664_003:0569a25_1",
        "context_with_next_sentence": true
    },
    {
        "source_sentence": "由彼清淨勝願力故，菩薩發起大悲，普為眾生作利益事。",
        "from": "T32n1664_003:0569a26_6",
        "context_with_next_sentence": true
    },
    {
        "source_sentence": "從彼願力，出生勝上諸布施等明白善行，彼即真實清淨所生。",
        "from": "T32n1664_003:0569a27_14",
        "context_with_next_sentence": true
    },
    {
        "source_sentence": "又復菩薩大悲，若一切眾生未能盡入諸法無性清淨智中，菩薩乃至隨入輪迴，亦復不染輪迴過失，而豈住於彼無發悟寂靜法中。",
        "from": "T32n1664_003:0569b01_14",
        "context_with_next_sentence": true
    },
    {
        "source_sentence": "如經頌云：",
        "from": "T32n1664_003:0569b01_19",
        "context_with_next_sentence": true
    },
    {
        "source_sentence": "「無對礙中見，　　最勝無我智。",
        "from": "T32n1664_003:0569b02_14",
        "context_with_next_sentence": true
    },
    {
        "source_sentence": "」是故若於無二相中說無二語，是為最勝，即勝義諦中真勝意樂。",
        "from": "T32n1664_003:0569b04_8",
        "context_with_next_sentence": true
    },
    {
        "source_sentence": "於無二無對礙智中，畢竟無我無有自性，即得所見相應。",
        "from": "T32n1664_003:0569b05_14",
        "context_with_next_sentence": true
    },
    {
        "source_sentence": "彼所有見無別異見，一切無分別及無發悟、一切寂靜。",
        "from": "T32n1664_003:0569b07_1",
        "context_with_next_sentence": true
    },
    {
        "source_sentence": "又問：",
        "from": "T32n1664_003:0569b07_4",
        "context_with_next_sentence": true
    },
    {
        "source_sentence": "若爾，云何能起諸相應行？",
        "from": "T32n1664_003:0569b07_16",
        "context_with_next_sentence": true
    },
    {
        "source_sentence": "答：",
        "from": "T32n1664_003:0569b07_18",
        "context_with_next_sentence": true
    },
    {
        "source_sentence": "不然：",
        "from": "T32n1664_003:0569b07_21",
        "context_with_next_sentence": true
    },
    {
        "source_sentence": "若或有見：",
        "from": "T32n1664_003:0569b08_3",
        "context_with_next_sentence": true
    },
    {
        "source_sentence": "彼實不能隨順勝義。",
        "from": "T32n1664_003:0569b08_12",
        "context_with_next_sentence": true
    },
    {
        "source_sentence": "何以故？",
        "from": "T32n1664_003:0569b08_16",
        "context_with_next_sentence": true
    },
    {
        "source_sentence": "是中無有主宰自在相應相故，而何有見？",
        "from": "T32n1664_003:0569b09_15",
        "context_with_next_sentence": true
    },
    {
        "source_sentence": "但以世俗法中隨順色等境界相故，若智生起，識亦隨順世間所行。",
        "from": "T32n1664_003:0569b11_6",
        "context_with_next_sentence": true
    },
    {
        "source_sentence": "是故應知此彼智者，智中冥會說有所見，且非實有主宰等相。",
        "from": "T32n1664_003:0569b12_15",
        "context_with_next_sentence": true
    },
    {
        "source_sentence": "若無二無對礙智生起時，如實開曉，乃能於是智中得如實見。",
        "from": "T32n1664_003:0569b14_4",
        "context_with_next_sentence": true
    },
    {
        "source_sentence": "非謂一切法於勝義諦中無有自性，而世俗諦決定相應。",
        "from": "T32n1664_003:0569b15_10",
        "context_with_next_sentence": true
    },
    {
        "source_sentence": "若異此說，是諸異生狹劣之智。",
        "from": "T32n1664_003:0569b16_4",
        "context_with_next_sentence": true
    },
    {
        "source_sentence": "如《聖二諦經》說：",
        "from": "T32n1664_003:0569b17_8",
        "context_with_next_sentence": true
    },
    {
        "source_sentence": "勝義諦中畢竟無性，世俗道中隨亦應觀。",
        "from": "T32n1664_003:0569b18_5",
        "context_with_next_sentence": true
    },
    {
        "source_sentence": "若異此者，彼愚夫異生、聲聞、緣覺、菩薩及佛等諸分位，當云何立？",
        "from": "T32n1664_003:0569b19_15",
        "context_with_next_sentence": true
    },
    {
        "source_sentence": "謂世俗無因故、世俗無生故。",
        "from": "T32n1664_003:0569b20_8",
        "context_with_next_sentence": true
    },
    {
        "source_sentence": "今此不然，世俗道中隨應觀故，於勝義諦實無所生。",
        "from": "T32n1664_003:0569b21_12",
        "context_with_next_sentence": true
    },
    {
        "source_sentence": "勝義諦中若有所得，如兔角等。",
        "from": "T32n1664_003:0569b22_7",
        "context_with_next_sentence": true
    },
    {
        "source_sentence": "諸世俗法，如幻如影及如響等。",
        "from": "T32n1664_003:0569b23_1",
        "context_with_next_sentence": true
    },
    {
        "source_sentence": "由如是故，世俗緣生與勝義諦，是中物性非不和合。",
        "from": "T32n1664_003:0569b24_5",
        "context_with_next_sentence": true
    },
    {
        "source_sentence": "彼審思察無改轉性，此中如是。",
        "from": "T32n1664_003:0569b24_19",
        "context_with_next_sentence": true
    },
    {
        "source_sentence": "當知世間一切如幻，諸煩惱業即是幻因，諸眾生生即是幻轉；",
        "from": "T32n1664_003:0569b26_7",
        "context_with_next_sentence": true
    },
    {
        "source_sentence": "所有相應福智諸行亦是幻因，如是相應智即於幻中轉。",
        "from": "T32n1664_003:0569b27_13",
        "context_with_next_sentence": true
    },
    {
        "source_sentence": "如《般若波羅蜜多經》說：",
        "from": "T32n1664_003:0569b28_11",
        "context_with_next_sentence": true
    },
    {
        "source_sentence": "須菩提！",
        "from": "T32n1664_003:0569b28_15",
        "context_with_next_sentence": true
    },
    {
        "source_sentence": "所有聲聞如化、緣覺如化、菩薩如化、如來如化，煩惱如化、業如化。",
        "from": "T32n1664_003:0569c01_3",
        "context_with_next_sentence": true
    },
    {
        "source_sentence": "須菩提！",
        "from": "T32n1664_003:0569c01_7",
        "context_with_next_sentence": true
    },
    {
        "source_sentence": "以是緣故，一切法如化。",
        "from": "T32n1664_003:0569c01_18",
        "context_with_next_sentence": true
    },
    {
        "source_sentence": "此如是等差別諸行及異生等，皆如幻相。",
        "from": "T32n1664_003:0569c02_15",
        "context_with_next_sentence": true
    },
    {
        "source_sentence": "於彼幻中如所了知，皆是不實取著。",
        "from": "T32n1664_003:0569c03_13",
        "context_with_next_sentence": true
    },
    {
        "source_sentence": "若能如是知，是即相應者。",
        "from": "T32n1664_003:0569c04_5",
        "context_with_next_sentence": true
    },
    {
        "source_sentence": "若執實取著，即愚夫異生。",
        "from": "T32n1664_003:0569c04_17",
        "context_with_next_sentence": true
    },
    {
        "source_sentence": "如是所說，實不相違。",
        "from": "T32n1664_003:0569c05_7",
        "context_with_next_sentence": true
    },
    {
        "source_sentence": "如《聖法集經》頌云：",
        "from": "T32n1664_003:0569c06_9",
        "context_with_next_sentence": true
    },
    {
        "source_sentence": "「如幻所作事，　　從化起解脫，",
        "from": "T32n1664_003:0569c07_0",
        "context_with_next_sentence": true
    },
    {
        "source_sentence": "此如前了知，　　非化中有著。",
        "from": "T32n1664_003:0569c08_13",
        "context_with_next_sentence": true
    },
    {
        "source_sentence": "說三有如化，　　佛菩薩悉知，",
        "from": "T32n1664_003:0569c09_0",
        "context_with_next_sentence": true
    },
    {
        "source_sentence": "知已被勝鎧，　　作世間利益。",
        "from": "T32n1664_003:0569c10_13",
        "context_with_next_sentence": true
    },
    {
        "source_sentence": "」如是等諸所行中，應觀實性。",
        "from": "T32n1664_003:0569c11_12",
        "context_with_next_sentence": true
    },
    {
        "source_sentence": "如前所說奢摩他中，若沈下、高舉心等起時，應觀一切法皆無自性。",
        "from": "T32n1664_003:0569c13_3",
        "context_with_next_sentence": true
    },
    {
        "source_sentence": "爾時應離高下作意，智得成就。",
        "from": "T32n1664_003:0569c13_17",
        "context_with_next_sentence": true
    },
    {
        "source_sentence": "彼奢摩他、毘鉢舍那相應行者所行之道，即得具足，乃至能起信解力等住解行地。",
        "from": "T32n1664_003:0569c15_14",
        "context_with_next_sentence": true
    },
    {
        "source_sentence": "觀後欲起時，還復思惟勝義諦中無有自性。",
        "from": "T32n1664_003:0569c16_14",
        "context_with_next_sentence": true
    },
    {
        "source_sentence": "彼世俗諦亦如是住。",
        "from": "T32n1664_003:0569c17_4",
        "context_with_next_sentence": true
    },
    {
        "source_sentence": "如《寶雲經》說：",
        "from": "T32n1664_003:0569c18_7",
        "context_with_next_sentence": true
    },
    {
        "source_sentence": "菩薩云何得無我理？",
        "from": "T32n1664_003:0569c18_16",
        "context_with_next_sentence": true
    },
    {
        "source_sentence": "善男子！",
        "from": "T32n1664_003:0569c18_20",
        "context_with_next_sentence": true
    },
    {
        "source_sentence": "菩薩應以正智觀察色受想行識。",
        "from": "T32n1664_003:0569c19_12",
        "context_with_next_sentence": true
    },
    {
        "source_sentence": "彼觀察時，是色生不可得、集不可得、滅不可得，如是受想行識，若生若集若滅皆不可得。",
        "from": "T32n1664_003:0569c21_13",
        "context_with_next_sentence": true
    },
    {
        "source_sentence": "彼勝義諦中了知無生行已，起慧觀察，不復所行而有取著。",
        "from": "T32n1664_003:0569c23_1",
        "context_with_next_sentence": true
    },
    {
        "source_sentence": "由是愚無智者，於如是等無自性中執為有性、顛倒取著，是故生死循環無盡，現受眾苦無有休息。",
        "from": "T32n1664_003:0569c25_6",
        "context_with_next_sentence": true
    },
    {
        "source_sentence": "菩薩大悲，如是常起無間思念、現前為作，悲愍利益發勝願行，如我所行。",
        "from": "T32n1664_003:0569c26_20",
        "context_with_next_sentence": true
    },
    {
        "source_sentence": "隨得一切智已，於是法性如實覺了，然後於一切佛菩薩等供養稱讚。",
        "from": "T32n1664_003:0569c28_10",
        "context_with_next_sentence": true
    },
    {
        "source_sentence": "成所作已，從空悲藏發生一切施等福行。",
        "from": "T32n1664_003:0569c29_9",
        "context_with_next_sentence": true
    },
    {
        "source_sentence": "如《聖法集經》說：",
        "from": "T32n1664_003:0570a01_8",
        "context_with_next_sentence": true
    },
    {
        "source_sentence": "若諸菩薩如實顯示者，謂於一切眾生中以大悲轉我此三摩地樂，一切法中如實顯示，一切眾生為作所成。",
        "from": "T32n1664_003:0570a03_15",
        "context_with_next_sentence": true
    },
    {
        "source_sentence": "由是大悲所開發時，即得增上戒定慧等諸學圓滿，成就阿耨多羅三藐三菩提。",
        "from": "T32n1664_003:0570a05_11",
        "context_with_next_sentence": true
    },
    {
        "source_sentence": "此中應知，慧及方便是諸菩薩所行相應勝道，不斷世俗諦、顯示勝義諦。",
        "from": "T32n1664_003:0570a07_5",
        "context_with_next_sentence": true
    },
    {
        "source_sentence": "若不斷世俗，即能以大悲而為先導，善為眾生作利益事、遠離顛倒。",
        "from": "T32n1664_003:0570a08_16",
        "context_with_next_sentence": true
    },
    {
        "source_sentence": "彼即名為善能建立出世間慧。",
        "from": "T32n1664_003:0570a09_9",
        "context_with_next_sentence": true
    },
    {
        "source_sentence": "由此乃為順行方便。",
        "from": "T32n1664_003:0570a09_18",
        "context_with_next_sentence": true
    },
    {
        "source_sentence": "於諸方便所行時中，了如幻相亦不顛倒，以出世智如如善修最勝方便，能於真實句義之中發勇悍意出生勝慧。",
        "from": "T32n1664_003:0570a12_10",
        "context_with_next_sentence": true
    },
    {
        "source_sentence": "菩薩得是慧方便已，乃住相應所行勝道。",
        "from": "T32n1664_003:0570a13_10",
        "context_with_next_sentence": true
    },
    {
        "source_sentence": "如《無盡意經》說：",
        "from": "T32n1664_003:0570a14_8",
        "context_with_next_sentence": true
    },
    {
        "source_sentence": "禪定無盡，而能出生慧及方便。",
        "from": "T32n1664_003:0570a15_1",
        "context_with_next_sentence": true
    },
    {
        "source_sentence": "其所出生，應知即是相應行者所行勝道。",
        "from": "T32n1664_003:0570a15_19",
        "context_with_next_sentence": true
    },
    {
        "source_sentence": "廣釋菩提心論卷第三妄分別刺等，何能拔除？",
        "from": "T32n1664_003:0570a17_10",
        "context_with_next_sentence": true
    },
    {
        "source_sentence": "復次此中云何能離疑惑種子？",
        "from": "T32n1664_003:0570a18_8",
        "context_with_next_sentence": true
    },
    {
        "source_sentence": "謂於相應定中，以慧眼觀彼種子空，如先所說。",
        "from": "T32n1664_003:0570a19_11",
        "context_with_next_sentence": true
    },
    {
        "source_sentence": "於色等中若以其所得相而為得者，畢竟無得。",
        "from": "T32n1664_003:0570a20_13",
        "context_with_next_sentence": true
    },
    {
        "source_sentence": "如人迷繩謂蛇，智了無異。",
        "from": "T32n1664_003:0570a21_8",
        "context_with_next_sentence": true
    },
    {
        "source_sentence": "色中離疑，其義亦然。",
        "from": "T32n1664_003:0570a21_18",
        "context_with_next_sentence": true
    },
    {
        "source_sentence": "以慧眼觀諸境不實、邪妄計執，如人處於暗室復還掩閉，總一暗冥都無所見。",
        "from": "T32n1664_003:0570a23_15",
        "context_with_next_sentence": true
    },
    {
        "source_sentence": "又如瓶等器中盛滿諸物，以蓋覆故亦無所見。",
        "from": "T32n1664_003:0570a25_1",
        "context_with_next_sentence": true
    },
    {
        "source_sentence": "此中意者，是暗室等雖無所見，然色等有性疑惑取著亦不能離。",
        "from": "T32n1664_003:0570a26_11",
        "context_with_next_sentence": true
    },
    {
        "source_sentence": "以不離故，彼雖無見不斷過失。",
        "from": "T32n1664_003:0570a27_7",
        "context_with_next_sentence": true
    },
    {
        "source_sentence": "如是等人諸取著心，畢竟云何而能除斷？",
        "from": "T32n1664_003:0570a28_7",
        "context_with_next_sentence": true
    },
    {
        "source_sentence": "是故應以三摩地，手執極微妙快利慧刀，斷彼思色等邪妄分別種子。",
        "from": "T32n1664_003:0570b01_2",
        "context_with_next_sentence": true
    },
    {
        "source_sentence": "如是真實斷故，譬如拔樹連根悉除，地既無根不復生長。",
        "from": "T32n1664_003:0570b02_8",
        "context_with_next_sentence": true
    },
    {
        "source_sentence": "邪思種子既得斷已，一切過失悉不復生。",
        "from": "T32n1664_003:0570b03_8",
        "context_with_next_sentence": true
    },
    {
        "source_sentence": "此中如是，斷障等義是奢摩他、毘鉢舍那相應法門，即修行者所行之道。",
        "from": "T32n1664_003:0570b05_4",
        "context_with_next_sentence": true
    },
    {
        "source_sentence": "如世尊言：",
        "from": "T32n1664_003:0570b05_9",
        "context_with_next_sentence": true
    },
    {
        "source_sentence": "此相應門，是無分別正智因性。",
        "from": "T32n1664_003:0570b06_4",
        "context_with_next_sentence": true
    },
    {
        "source_sentence": "故經頌云：",
        "from": "T32n1664_003:0570b06_9",
        "context_with_next_sentence": true
    },
    {
        "source_sentence": "「先安住戒次得定，　　得彼定已慧當修，",
        "from": "T32n1664_003:0570b07_0",
        "context_with_next_sentence": true
    },
    {
        "source_sentence": "清淨圓明智慧成，　　智淨先由戒具足。",
        "from": "T32n1664_003:0570b08_17",
        "context_with_next_sentence": true
    },
    {
        "source_sentence": "」",
        "from": "T32n1664_003:0570b08_100",
        "context_with_next_sentence": false
    }
]