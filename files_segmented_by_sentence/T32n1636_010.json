[
    {
        "source_sentence": "大乘集菩薩學論卷第十",
        "from": "T32n1636_010:0104b02_0",
        "context_with_next_sentence": true
    },
    {
        "source_sentence": "西天譯經三藏朝散大夫",
        "from": "T32n1636_010:0104b04_0",
        "context_with_next_sentence": true
    },
    {
        "source_sentence": "試鴻臚少卿宣梵大師賜紫",
        "from": "T32n1636_010:0104b05_0",
        "context_with_next_sentence": true
    },
    {
        "source_sentence": "沙門臣日稱等奉　詔譯2護受用福品第七之二《寶積經》云：",
        "from": "T32n1636_010:0104b08_6",
        "context_with_next_sentence": true
    },
    {
        "source_sentence": "「佛言：",
        "from": "T32n1636_010:0104b08_10",
        "context_with_next_sentence": true
    },
    {
        "source_sentence": "『迦葉波！",
        "from": "T32n1636_010:0104b08_15",
        "context_with_next_sentence": true
    },
    {
        "source_sentence": "若菩薩具此四法，則未生善法令滅、已生善法亦不增長。",
        "from": "T32n1636_010:0104b09_15",
        "context_with_next_sentence": true
    },
    {
        "source_sentence": "何等為四？",
        "from": "T32n1636_010:0104b10_1",
        "context_with_next_sentence": true
    },
    {
        "source_sentence": "謂於世間深著過慢、巧構言辭耽著利養、樂觀種姓嫌讚菩薩、於未說未聞契經而輒生誹謗。",
        "from": "T32n1636_010:0104b12_3",
        "context_with_next_sentence": true
    },
    {
        "source_sentence": "』」又說一切有部云：",
        "from": "T32n1636_010:0104b12_13",
        "context_with_next_sentence": true
    },
    {
        "source_sentence": "「如是髮毛爪塔及諸身分，見已淨信發恭敬心。",
        "from": "T32n1636_010:0104b13_12",
        "context_with_next_sentence": true
    },
    {
        "source_sentence": "是大德比丘、比丘尼等，從此地面下過八萬四千踰繕那至金輪際，是比丘所有若干沙數千倍轉輪聖王受用福報。",
        "from": "T32n1636_010:0104b16_5",
        "context_with_next_sentence": true
    },
    {
        "source_sentence": "乃至具壽優波離向如來前合掌恭敬而白佛言：",
        "from": "T32n1636_010:0104b17_7",
        "context_with_next_sentence": true
    },
    {
        "source_sentence": "『世尊！",
        "from": "T32n1636_010:0104b17_11",
        "context_with_next_sentence": true
    },
    {
        "source_sentence": "若佛所說是比丘善根如是廣大，世尊！",
        "from": "T32n1636_010:0104b18_8",
        "context_with_next_sentence": true
    },
    {
        "source_sentence": "云何有是善根，言汝於此尚能散滅？",
        "from": "T32n1636_010:0104b19_4",
        "context_with_next_sentence": true
    },
    {
        "source_sentence": "』佛言：",
        "from": "T32n1636_010:0104b19_8",
        "context_with_next_sentence": true
    },
    {
        "source_sentence": "『優波離！",
        "from": "T32n1636_010:0104b19_13",
        "context_with_next_sentence": true
    },
    {
        "source_sentence": "謂忍此動亂而隨彼見，如彼梵行而親梵行。",
        "from": "T32n1636_010:0104b20_10",
        "context_with_next_sentence": true
    },
    {
        "source_sentence": "優波離！",
        "from": "T32n1636_010:0104b20_14",
        "context_with_next_sentence": true
    },
    {
        "source_sentence": "由斯善根亦復廣大，然汝於此尚能散滅。",
        "from": "T32n1636_010:0104b21_12",
        "context_with_next_sentence": true
    },
    {
        "source_sentence": "優波離！",
        "from": "T32n1636_010:0104b21_16",
        "context_with_next_sentence": true
    },
    {
        "source_sentence": "是故當如是學。",
        "from": "T32n1636_010:0104b22_3",
        "context_with_next_sentence": true
    },
    {
        "source_sentence": "』」又若積薪所焚，心可無壞，況彼識身等。",
        "from": "T32n1636_010:0104b23_1",
        "context_with_next_sentence": true
    },
    {
        "source_sentence": "《文殊神變經》云：",
        "from": "T32n1636_010:0104b23_10",
        "context_with_next_sentence": true
    },
    {
        "source_sentence": "「所對害者，謂百劫中積修其善有所減失，說為對害。",
        "from": "T32n1636_010:0104b24_12",
        "context_with_next_sentence": true
    },
    {
        "source_sentence": "」《華嚴經》說普捄眾生妙德夜神因緣，如前已說。",
        "from": "T32n1636_010:0104b25_13",
        "context_with_next_sentence": true
    },
    {
        "source_sentence": "論曰：",
        "from": "T32n1636_010:0104b26_2",
        "context_with_next_sentence": true
    },
    {
        "source_sentence": "當於是時互相誹謗，增不善本、減失壽量，色力安隱悉皆減少，無有少分示饒益者，唯說追求名聞利養作高舉事。",
        "from": "T32n1636_010:0104b28_14",
        "context_with_next_sentence": true
    },
    {
        "source_sentence": "如《寶雲經》說：",
        "from": "T32n1636_010:0104b29_1",
        "context_with_next_sentence": true
    },
    {
        "source_sentence": "「佛言：",
        "from": "T32n1636_010:0104b29_5",
        "context_with_next_sentence": true
    },
    {
        "source_sentence": "『善男子！",
        "from": "T32n1636_010:0104b29_10",
        "context_with_next_sentence": true
    },
    {
        "source_sentence": "菩薩得珍寶聚量若須彌而取彼施，或得弊陋之物亦取彼施。",
        "from": "T32n1636_010:0104c01_14",
        "context_with_next_sentence": true
    },
    {
        "source_sentence": "所以者何？",
        "from": "T32n1636_010:0104c02_1",
        "context_with_next_sentence": true
    },
    {
        "source_sentence": "彼如是思惟：",
        "from": "T32n1636_010:0104c02_7",
        "context_with_next_sentence": true
    },
    {
        "source_sentence": "「由此眾生慳貪嫉妬，惜自他物而常鬪諍，以是因緣處生死海之所沈溺。",
        "from": "T32n1636_010:0104c03_18",
        "context_with_next_sentence": true
    },
    {
        "source_sentence": "我欲於彼令長夜中利益安樂，故受彼施。",
        "from": "T32n1636_010:0104c04_17",
        "context_with_next_sentence": true
    },
    {
        "source_sentence": "然竟不作己有，亦復不起貪著之心，唯為供養諸佛法僧，亦復轉施一切眾生。",
        "from": "T32n1636_010:0104c06_13",
        "context_with_next_sentence": true
    },
    {
        "source_sentence": "如貧苦者得活身命，亦令施者極生歡喜。",
        "from": "T32n1636_010:0104c07_12",
        "context_with_next_sentence": true
    },
    {
        "source_sentence": "」具如彼說，得施無憍慢。",
        "from": "T32n1636_010:0104c08_3",
        "context_with_next_sentence": true
    },
    {
        "source_sentence": "』」彼復又云：",
        "from": "T32n1636_010:0104c08_10",
        "context_with_next_sentence": true
    },
    {
        "source_sentence": "「設有人來以施因緣歌頌稱讚，是人不生高舉，逮無憍慢。",
        "from": "T32n1636_010:0104c09_14",
        "context_with_next_sentence": true
    },
    {
        "source_sentence": "又若於我歌頌稱讚，謂起即滅非久如間。",
        "from": "T32n1636_010:0104c10_12",
        "context_with_next_sentence": true
    },
    {
        "source_sentence": "設使再三於諸時處歌頌稱讚，當生何智？",
        "from": "T32n1636_010:0104c11_11",
        "context_with_next_sentence": true
    },
    {
        "source_sentence": "謂諸法無常無住無強無力，令心卑下勿生高舉，逮無憍慢。",
        "from": "T32n1636_010:0104c12_18",
        "context_with_next_sentence": true
    },
    {
        "source_sentence": "如是菩薩於名聞利養歌頌稱讚等事，悉住正念。",
        "from": "T32n1636_010:0104c14_1",
        "context_with_next_sentence": true
    },
    {
        "source_sentence": "」彼復又云：",
        "from": "T32n1636_010:0104c14_7",
        "context_with_next_sentence": true
    },
    {
        "source_sentence": "「譬若旃陀羅子遊行世間，卑下其意得離憍慢，隨所住已生乞食想。",
        "from": "T32n1636_010:0104c15_16",
        "context_with_next_sentence": true
    },
    {
        "source_sentence": "」復如彼說：",
        "from": "T32n1636_010:0104c16_2",
        "context_with_next_sentence": true
    },
    {
        "source_sentence": "「善男子！",
        "from": "T32n1636_010:0104c16_7",
        "context_with_next_sentence": true
    },
    {
        "source_sentence": "一者菩薩若捨家出家，為諸親眷朋屬之所棄捨猶若死屍，以是因緣摧伏我慢。",
        "from": "T32n1636_010:0104c18_2",
        "context_with_next_sentence": true
    },
    {
        "source_sentence": "二者已毀形好、被壞色衣、身貌異俗，以是因緣摧伏我慢。",
        "from": "T32n1636_010:0104c19_7",
        "context_with_next_sentence": true
    },
    {
        "source_sentence": "三者剃除鬚髮、手持應器，於親非親遊行乞食，以是因緣摧伏我慢。",
        "from": "T32n1636_010:0104c20_17",
        "context_with_next_sentence": true
    },
    {
        "source_sentence": "四者如旃陀羅子，卑下其心遊行乞食，以是因緣摧伏我慢。",
        "from": "T32n1636_010:0104c22_5",
        "context_with_next_sentence": true
    },
    {
        "source_sentence": "五者由乞食故得遂生，成為他繫屬，以是因緣摧伏我慢。",
        "from": "T32n1636_010:0104c23_11",
        "context_with_next_sentence": true
    },
    {
        "source_sentence": "六者雖為他毀，為乞食故亦受彼施，以是因緣摧伏我慢。",
        "from": "T32n1636_010:0104c24_16",
        "context_with_next_sentence": true
    },
    {
        "source_sentence": "七者尊重供獻阿闍梨等，以是因緣摧伏我慢。",
        "from": "T32n1636_010:0104c25_17",
        "context_with_next_sentence": true
    },
    {
        "source_sentence": "八者行住威儀安詳平正，令梵行者見已歡喜，以是因緣摧伏我慢。",
        "from": "T32n1636_010:0104c27_8",
        "context_with_next_sentence": true
    },
    {
        "source_sentence": "九者於諸佛法所未得者願此當得，以是因緣摧伏我慢。",
        "from": "T32n1636_010:0104c28_14",
        "context_with_next_sentence": true
    },
    {
        "source_sentence": "十者於瞋忿心有情之中多行忍辱，以是因緣摧伏我慢。",
        "from": "T32n1636_010:0105a01_1",
        "context_with_next_sentence": true
    },
    {
        "source_sentence": "」又《海意經》云：",
        "from": "T32n1636_010:0105a01_10",
        "context_with_next_sentence": true
    },
    {
        "source_sentence": "「若菩薩得身清淨、具相莊嚴、手足柔軟、殊妙可愛成福生身，諸根不減身分圓滿；",
        "from": "T32n1636_010:0105a03_3",
        "context_with_next_sentence": true
    },
    {
        "source_sentence": "然於形好亦無醉傲，不以嚴身而求觸樂。",
        "from": "T32n1636_010:0105a04_2",
        "context_with_next_sentence": true
    },
    {
        "source_sentence": "若諸眾生種種色相，菩薩爾時為求法故謙下恭敬。",
        "from": "T32n1636_010:0105a05_5",
        "context_with_next_sentence": true
    },
    {
        "source_sentence": "」彼經又云：",
        "from": "T32n1636_010:0105a05_11",
        "context_with_next_sentence": true
    },
    {
        "source_sentence": "「譬如大海處地卑下，所有一切江河及諸細流速疾趣入。",
        "from": "T32n1636_010:0105a06_14",
        "context_with_next_sentence": true
    },
    {
        "source_sentence": "世尊！",
        "from": "T32n1636_010:0105a06_17",
        "context_with_next_sentence": true
    },
    {
        "source_sentence": "菩薩敬重師尊，心不高舉亦復如是，一切甚深法門及微細善，於其耳根速疾趣入。",
        "from": "T32n1636_010:0105a08_15",
        "context_with_next_sentence": true
    },
    {
        "source_sentence": "世尊！",
        "from": "T32n1636_010:0105a08_18",
        "context_with_next_sentence": true
    },
    {
        "source_sentence": "是故菩薩安住正念。",
        "from": "T32n1636_010:0105a09_7",
        "context_with_next_sentence": true
    },
    {
        "source_sentence": "若高舉我慢不重師尊，亦不恭敬禮拜，當知菩薩是為魔鉤所制。",
        "from": "T32n1636_010:0105a10_16",
        "context_with_next_sentence": true
    },
    {
        "source_sentence": "」又如〈出世間品〉云：",
        "from": "T32n1636_010:0105a11_7",
        "context_with_next_sentence": true
    },
    {
        "source_sentence": "「佛言：",
        "from": "T32n1636_010:0105a11_11",
        "context_with_next_sentence": true
    },
    {
        "source_sentence": "『佛子！",
        "from": "T32n1636_010:0105a11_15",
        "context_with_next_sentence": true
    },
    {
        "source_sentence": "菩薩有十種魔事。",
        "from": "T32n1636_010:0105a11_23",
        "context_with_next_sentence": true
    },
    {
        "source_sentence": "何等為十？",
        "from": "T32n1636_010:0105a12_4",
        "context_with_next_sentence": true
    },
    {
        "source_sentence": "一者於和尚阿闍梨、父母、沙門婆羅門、住於正行向正道者不起尊重，是為魔事。",
        "from": "T32n1636_010:0105a14_1",
        "context_with_next_sentence": true
    },
    {
        "source_sentence": "二者謂諸法師說殊勝法說廣大法，於大乘中知涅槃道，及餘契經得總持王無有休息，然於法師不起尊重，及於所聞不作善巧，是為魔事。",
        "from": "T32n1636_010:0105a17_4",
        "context_with_next_sentence": true
    },
    {
        "source_sentence": "三者然於會中聞說大法，於法師所不樂讚美況起淨信，是為魔事。",
        "from": "T32n1636_010:0105a18_14",
        "context_with_next_sentence": true
    },
    {
        "source_sentence": "四者好起過慢自執己見，陵蔑他人、罔知己短，心無揀擇，是為魔事。",
        "from": "T32n1636_010:0105a20_6",
        "context_with_next_sentence": true
    },
    {
        "source_sentence": "五者好起過慢自無知覺，於阿羅漢補特伽羅隱蔽覆藏，他實有德謂不如己，應讚不讚，是為魔事。",
        "from": "T32n1636_010:0105a22_11",
        "context_with_next_sentence": true
    },
    {
        "source_sentence": "六者了知是法是律真為佛語，為嫌其人頗嫌其法，謗正法已於別受持，是為魔事。",
        "from": "T32n1636_010:0105a24_8",
        "context_with_next_sentence": true
    },
    {
        "source_sentence": "七者自求高座，謂言我行道法不應親近執事，於他久修梵行大德耆舊不起承迎，是為魔事。",
        "from": "T32n1636_010:0105a26_9",
        "context_with_next_sentence": true
    },
    {
        "source_sentence": "八者貌不溫恭復多顰蹙，言極麁獷心伺過惡，是為魔事。",
        "from": "T32n1636_010:0105a27_15",
        "context_with_next_sentence": true
    },
    {
        "source_sentence": "九者由增上慢喜調戲故，不親有德不生恭敬，亦不諮問何者是善何者不善、何者應作何者不作、又何所作於長夜中而得安樂利益、又何所作於長夜中而不能得安樂利益？",
        "from": "T32n1636_010:0105b02_13",
        "context_with_next_sentence": true
    },
    {
        "source_sentence": "癡冥頑很為慢所持不明出要，是為魔事。",
        "from": "T32n1636_010:0105b03_13",
        "context_with_next_sentence": true
    },
    {
        "source_sentence": "十者由慢所覆，設過佛出亦復遠離，壞夙善根竟無新起，說不應說多起鬪諍，謂此法行返為是處墮大邪惡，於菩提心根力聖財斯不可得，百千劫中常不值佛況復聞法。",
        "from": "T32n1636_010:0105b07_10",
        "context_with_next_sentence": true
    },
    {
        "source_sentence": "是為十種魔事。",
        "from": "T32n1636_010:0105b07_17",
        "context_with_next_sentence": true
    },
    {
        "source_sentence": "』佛言：",
        "from": "T32n1636_010:0105b08_1",
        "context_with_next_sentence": true
    },
    {
        "source_sentence": "『佛子！",
        "from": "T32n1636_010:0105b08_5",
        "context_with_next_sentence": true
    },
    {
        "source_sentence": "菩薩捨此十種魔事，得十種智業。",
        "from": "T32n1636_010:0105b08_20",
        "context_with_next_sentence": true
    },
    {
        "source_sentence": "』」論曰：",
        "from": "T32n1636_010:0105b09_2",
        "context_with_next_sentence": true
    },
    {
        "source_sentence": "此中智業者，說善住化度一切眾生等。",
        "from": "T32n1636_010:0105b09_19",
        "context_with_next_sentence": true
    },
    {
        "source_sentence": "《護國經》云：",
        "from": "T32n1636_010:0105b10_6",
        "context_with_next_sentence": true
    },
    {
        "source_sentence": "「彼人墮蔑戾車罪惡邊地貧賤中生，聾盲闇鈍而無威德，親近愚蒙執著我慢。",
        "from": "T32n1636_010:0105b11_19",
        "context_with_next_sentence": true
    },
    {
        "source_sentence": "」又如《法集經》說：",
        "from": "T32n1636_010:0105b12_8",
        "context_with_next_sentence": true
    },
    {
        "source_sentence": "「謂諸菩薩欲取佛土者，即眾生土是為佛土，由是得諸佛法、不壞正行。",
        "from": "T32n1636_010:0105b13_18",
        "context_with_next_sentence": true
    },
    {
        "source_sentence": "謂諸善行惡行無不依止眾生而轉，故惡行者依罪惡起，彼善行者依人天等。",
        "from": "T32n1636_010:0105b15_12",
        "context_with_next_sentence": true
    },
    {
        "source_sentence": "」《寶光明陀羅尼經》云：",
        "from": "T32n1636_010:0105b16_3",
        "context_with_next_sentence": true
    },
    {
        "source_sentence": "「佛言：",
        "from": "T32n1636_010:0105b16_7",
        "context_with_next_sentence": true
    },
    {
        "source_sentence": "『佛子！",
        "from": "T32n1636_010:0105b16_11",
        "context_with_next_sentence": true
    },
    {
        "source_sentence": "此初發心菩薩先於一切眾生發十種心。",
        "from": "T32n1636_010:0105b17_5",
        "context_with_next_sentence": true
    },
    {
        "source_sentence": "何等為十？",
        "from": "T32n1636_010:0105b17_10",
        "context_with_next_sentence": true
    },
    {
        "source_sentence": "所謂利益心、安樂心、憐愍心、潤澤心、愛樂心、攝取心、守護心、平等心、教授心、稱讚心。",
        "from": "T32n1636_010:0105b19_10",
        "context_with_next_sentence": true
    },
    {
        "source_sentence": "』」是十種發心為若此？",
        "from": "T32n1636_010:0105b19_21",
        "context_with_next_sentence": true
    },
    {
        "source_sentence": "《入解信力財印經》云：",
        "from": "T32n1636_010:0105b20_8",
        "context_with_next_sentence": true
    },
    {
        "source_sentence": "「我已得住一切眾生作弟子者，亦令他住一切眾生作弟子故，俱獲安隱。",
        "from": "T32n1636_010:0105b22_1",
        "context_with_next_sentence": true
    },
    {
        "source_sentence": "以要言之。",
        "from": "T32n1636_010:0105b22_6",
        "context_with_next_sentence": true
    },
    {
        "source_sentence": "我已先住恭敬禮拜，亦化一切眾生當住恭敬禮拜。",
        "from": "T32n1636_010:0105b23_9",
        "context_with_next_sentence": true
    },
    {
        "source_sentence": "」又如《維摩詰所說經》云：",
        "from": "T32n1636_010:0105b24_1",
        "context_with_next_sentence": true
    },
    {
        "source_sentence": "「若樂說世間清淨無難故，則隨所化調伏一切有情來生淨佛國土。",
        "from": "T32n1636_010:0105b25_10",
        "context_with_next_sentence": true
    },
    {
        "source_sentence": "」論曰：",
        "from": "T32n1636_010:0105b26_2",
        "context_with_next_sentence": true
    },
    {
        "source_sentence": "若踞座洗足思惟，應何所作愛樂尊重等事？",
        "from": "T32n1636_010:0105b27_2",
        "context_with_next_sentence": true
    },
    {
        "source_sentence": "故《華嚴經》云：",
        "from": "T32n1636_010:0105b27_10",
        "context_with_next_sentence": true
    },
    {
        "source_sentence": "「爾時有王名法音蓋，於大眾中處師子座。",
        "from": "T32n1636_010:0105b28_6",
        "context_with_next_sentence": true
    },
    {
        "source_sentence": "有諸人眾一時合掌住立其前，如是恭敬為王作禮。",
        "from": "T32n1636_010:0105b29_10",
        "context_with_next_sentence": true
    },
    {
        "source_sentence": "乃至爾時法音蓋王見諸乞者，生大歡喜具大悲愍。",
        "from": "T32n1636_010:0105c01_13",
        "context_with_next_sentence": true
    },
    {
        "source_sentence": "假使三千界內俱為轉輪聖王經無數劫所得妙樂過於前說，乃至淨居天王於無際劫行寂靜解脫門亦過前說。",
        "from": "T32n1636_010:0105c04_5",
        "context_with_next_sentence": true
    },
    {
        "source_sentence": "善男子！",
        "from": "T32n1636_010:0105c04_9",
        "context_with_next_sentence": true
    },
    {
        "source_sentence": "譬若有人唯行愛育，父母兄弟姊妹朋屬男女妻妾時久乖離，後於曠野歘然值遇，更相慰問，極生愛重瞻視無厭。",
        "from": "T32n1636_010:0105c07_1",
        "context_with_next_sentence": true
    },
    {
        "source_sentence": "善男子！",
        "from": "T32n1636_010:0105c07_5",
        "context_with_next_sentence": true
    },
    {
        "source_sentence": "此法音蓋王亦復如是，見來乞者具大愛樂，心生喜樂發起最上大希有心，乃至於諸乞者生一子想、生父母想，生福田想、善知識想、堅固力想、極難得想、難行能行想、多作想、最上成辦想、近住菩提道想、阿闍梨教誡想。",
        "from": "T32n1636_010:0105c12_4",
        "context_with_next_sentence": true
    },
    {
        "source_sentence": "如其來者知眾生性之所承事，平等無礙一切捨施，設棄己身如其所欲。",
        "from": "T32n1636_010:0105c13_16",
        "context_with_next_sentence": true
    },
    {
        "source_sentence": "復次選地清淨塗拭莊嚴，捨自利樂等。",
        "from": "T32n1636_010:0105c14_14",
        "context_with_next_sentence": true
    },
    {
        "source_sentence": "」論曰：",
        "from": "T32n1636_010:0105c15_2",
        "context_with_next_sentence": true
    },
    {
        "source_sentence": "若乃主者淨信，則侍從等亦當淨信，教令具足饒益。",
        "from": "T32n1636_010:0105c16_5",
        "context_with_next_sentence": true
    },
    {
        "source_sentence": "應如是作意：",
        "from": "T32n1636_010:0105c16_11",
        "context_with_next_sentence": true
    },
    {
        "source_sentence": "「向來比丘身有疾病，昔佛世尊尚為承事。",
        "from": "T32n1636_010:0105c17_10",
        "context_with_next_sentence": true
    },
    {
        "source_sentence": "」如《比丘雜誦律》云：",
        "from": "T32n1636_010:0105c17_21",
        "context_with_next_sentence": true
    },
    {
        "source_sentence": "「佛言：",
        "from": "T32n1636_010:0105c18_3",
        "context_with_next_sentence": true
    },
    {
        "source_sentence": "『佛子！",
        "from": "T32n1636_010:0105c18_7",
        "context_with_next_sentence": true
    },
    {
        "source_sentence": "汝勿嫌棄是病比丘。",
        "from": "T32n1636_010:0105c18_16",
        "context_with_next_sentence": true
    },
    {
        "source_sentence": "我於比丘中尊尚為承事，持此病比丘衣乃至洗盥。",
        "from": "T32n1636_010:0105c19_16",
        "context_with_next_sentence": true
    },
    {
        "source_sentence": "』如是言已，時具壽阿難陀白佛言：",
        "from": "T32n1636_010:0105c20_12",
        "context_with_next_sentence": true
    },
    {
        "source_sentence": "『世尊！",
        "from": "T32n1636_010:0105c20_16",
        "context_with_next_sentence": true
    },
    {
        "source_sentence": "如來勿應洗此病比丘衣，覆不淨故，我當為洗。",
        "from": "T32n1636_010:0105c21_16",
        "context_with_next_sentence": true
    },
    {
        "source_sentence": "』佛告阿難：",
        "from": "T32n1636_010:0105c22_1",
        "context_with_next_sentence": true
    },
    {
        "source_sentence": "『汝應洗此病比丘衣，如來當以親手盥水。",
        "from": "T32n1636_010:0105c22_20",
        "context_with_next_sentence": true
    },
    {
        "source_sentence": "』爾時具壽阿難陀於病者比丘為浣彼衣，如來尚以親手盥水。",
        "from": "T32n1636_010:0105c24_7",
        "context_with_next_sentence": true
    },
    {
        "source_sentence": "乃至總略，時具壽阿難陀如彼病比丘所唱言：",
        "from": "T32n1636_010:0105c25_9",
        "context_with_next_sentence": true
    },
    {
        "source_sentence": "『善哉！",
        "from": "T32n1636_010:0105c25_13",
        "context_with_next_sentence": true
    },
    {
        "source_sentence": "汝當為起，我今侍汝於外。",
        "from": "T32n1636_010:0105c26_4",
        "context_with_next_sentence": true
    },
    {
        "source_sentence": "』出外住已，如來亦復親手盥水，語阿難言：",
        "from": "T32n1636_010:0105c27_3",
        "context_with_next_sentence": true
    },
    {
        "source_sentence": "「『汝廣大承事，　　濟度生歡喜，",
        "from": "T32n1636_010:0105c28_0",
        "context_with_next_sentence": true
    },
    {
        "source_sentence": "為憂苦損惱，　　捨離於眾生。",
        "from": "T32n1636_010:0105c29_13",
        "context_with_next_sentence": true
    },
    {
        "source_sentence": "若人此淨信，　　成就良福田，",
        "from": "T32n1636_010:0106a01_0",
        "context_with_next_sentence": true
    },
    {
        "source_sentence": "所有世間中，　　非餘眾生類。",
        "from": "T32n1636_010:0106a02_13",
        "context_with_next_sentence": true
    },
    {
        "source_sentence": "譬如意賢瓶，　　欲悕醇乳汁，",
        "from": "T32n1636_010:0106a03_0",
        "context_with_next_sentence": true
    },
    {
        "source_sentence": "尊重彼天言，　　是故生恭敬。",
        "from": "T32n1636_010:0106a04_13",
        "context_with_next_sentence": true
    },
    {
        "source_sentence": "亦如新婦法，　　承事無暫捨，",
        "from": "T32n1636_010:0106a05_0",
        "context_with_next_sentence": true
    },
    {
        "source_sentence": "救無量眾生，　　後當獲出離。",
        "from": "T32n1636_010:0106a06_13",
        "context_with_next_sentence": true
    },
    {
        "source_sentence": "又若現前尊，　　任持於頂上，",
        "from": "T32n1636_010:0106a07_0",
        "context_with_next_sentence": true
    },
    {
        "source_sentence": "置眾生髻中，　　一心故無動。",
        "from": "T32n1636_010:0106a08_13",
        "context_with_next_sentence": true
    },
    {
        "source_sentence": "設墮阿鼻獄，　　若今造當造，",
        "from": "T32n1636_010:0106a09_0",
        "context_with_next_sentence": true
    },
    {
        "source_sentence": "諸廣大度門，　　脩行如是善。",
        "from": "T32n1636_010:0106a10_13",
        "context_with_next_sentence": true
    },
    {
        "source_sentence": "自我為主宰，　　我義不可得，",
        "from": "T32n1636_010:0106a11_0",
        "context_with_next_sentence": true
    },
    {
        "source_sentence": "於彼彼造作，　　不為慢所使。",
        "from": "T32n1636_010:0106a12_13",
        "context_with_next_sentence": true
    },
    {
        "source_sentence": "喜樂淨諸根，　　苦故入煩惱，",
        "from": "T32n1636_010:0106a13_0",
        "context_with_next_sentence": true
    },
    {
        "source_sentence": "由喜默諸根，　　為作斯化度。",
        "from": "T32n1636_010:0106a14_13",
        "context_with_next_sentence": true
    },
    {
        "source_sentence": "眾生若在苦，　　舉身如焰然，",
        "from": "T32n1636_010:0106a15_0",
        "context_with_next_sentence": true
    },
    {
        "source_sentence": "於諸欲悅意，　　有方便憐愍。",
        "from": "T32n1636_010:0106a16_13",
        "context_with_next_sentence": true
    },
    {
        "source_sentence": "愍諸造苦者，　　故我求是苦，",
        "from": "T32n1636_010:0106a17_0",
        "context_with_next_sentence": true
    },
    {
        "source_sentence": "若倦於忍默，　　如罪當懺悔。",
        "from": "T32n1636_010:0106a18_13",
        "context_with_next_sentence": true
    },
    {
        "source_sentence": "設於世尊所，　　頂足俱散壞，",
        "from": "T32n1636_010:0106a19_0",
        "context_with_next_sentence": true
    },
    {
        "source_sentence": "我捨諸世間，　　承事如來故。",
        "from": "T32n1636_010:0106a20_13",
        "context_with_next_sentence": true
    },
    {
        "source_sentence": "我造諸眾生，　　憐愍無疑惑，",
        "from": "T32n1636_010:0106a21_0",
        "context_with_next_sentence": true
    },
    {
        "source_sentence": "見如是等人，　　由何不尊敬？",
        "from": "T32n1636_010:0106a22_13",
        "context_with_next_sentence": true
    },
    {
        "source_sentence": "我親事如來，　　正成於自利，",
        "from": "T32n1636_010:0106a23_0",
        "context_with_next_sentence": true
    },
    {
        "source_sentence": "為除世間苦，　　故我持淨戒。",
        "from": "T32n1636_010:0106a24_13",
        "context_with_next_sentence": true
    },
    {
        "source_sentence": "假若一強人，　　摧壞於大眾，",
        "from": "T32n1636_010:0106a25_0",
        "context_with_next_sentence": true
    },
    {
        "source_sentence": "願長覩眾生，　　使無能作者。",
        "from": "T32n1636_010:0106a26_13",
        "context_with_next_sentence": true
    },
    {
        "source_sentence": "又若眾強人，　　一一如王力，",
        "from": "T32n1636_010:0106a27_0",
        "context_with_next_sentence": true
    },
    {
        "source_sentence": "況無如是威，　　何容行酷罰？",
        "from": "T32n1636_010:0106a28_13",
        "context_with_next_sentence": true
    },
    {
        "source_sentence": "設逢暴主時，　　治官獄卒等，",
        "from": "T32n1636_010:0106a29_0",
        "context_with_next_sentence": true
    },
    {
        "source_sentence": "力行悲愍心，　　拯濟於群有。",
        "from": "T32n1636_010:0106b01_13",
        "context_with_next_sentence": true
    },
    {
        "source_sentence": "極怒何所為？",
        "from": "T32n1636_010:0106b02_5",
        "context_with_next_sentence": true
    },
    {
        "source_sentence": "　　寧同地獄苦；",
        "from": "T32n1636_010:0106b02_13",
        "context_with_next_sentence": true
    },
    {
        "source_sentence": "若惱逼眾生，　　造此亦當受。",
        "from": "T32n1636_010:0106b03_13",
        "context_with_next_sentence": true
    },
    {
        "source_sentence": "大喜何所施，　　豈容獲正覺？",
        "from": "T32n1636_010:0106b04_13",
        "context_with_next_sentence": true
    },
    {
        "source_sentence": "若悅豫眾生，　　造此亦當受。",
        "from": "T32n1636_010:0106b05_13",
        "context_with_next_sentence": true
    },
    {
        "source_sentence": "汝後當作佛，　　出濟諸眾生。",
        "from": "T32n1636_010:0106b06_13",
        "context_with_next_sentence": true
    },
    {
        "source_sentence": "云何不暫觀，　　現住稱讚者，",
        "from": "T32n1636_010:0106b07_0",
        "context_with_next_sentence": true
    },
    {
        "source_sentence": "巍昂清淨身，　　及壽量長遠，",
        "from": "T32n1636_010:0106b08_0",
        "context_with_next_sentence": true
    },
    {
        "source_sentence": "逮得生死忍，　　轉輪王妙樂。",
        "from": "T32n1636_010:0106b09_13",
        "context_with_next_sentence": true
    },
    {
        "source_sentence": "若慈心供養，　　名大身眾生，",
        "from": "T32n1636_010:0106b10_0",
        "context_with_next_sentence": true
    },
    {
        "source_sentence": "以佛淨福報，　　為佛大身者。",
        "from": "T32n1636_010:0106b11_13",
        "context_with_next_sentence": true
    },
    {
        "source_sentence": "』」論曰：",
        "from": "T32n1636_010:0106b12_2",
        "context_with_next_sentence": true
    },
    {
        "source_sentence": "修慈心觀。",
        "from": "T32n1636_010:0106b12_7",
        "context_with_next_sentence": true
    },
    {
        "source_sentence": "如《月燈經》云：",
        "from": "T32n1636_010:0106b12_15",
        "context_with_next_sentence": true
    },
    {
        "source_sentence": "「乃至供養無量無數百千萬億不可稱量歌羅頻婆羅等諸佛剎土，如是供養已，不如以一慈心如是次第供養恭敬，常得遠離高舉、不如理作意。",
        "from": "T32n1636_010:0106b15_17",
        "context_with_next_sentence": true
    },
    {
        "source_sentence": "」論曰：",
        "from": "T32n1636_010:0106b16_2",
        "context_with_next_sentence": true
    },
    {
        "source_sentence": "一心人解是事。",
        "from": "T32n1636_010:0106b16_9",
        "context_with_next_sentence": true
    },
    {
        "source_sentence": "如《寶雲經》說：",
        "from": "T32n1636_010:0106b16_17",
        "context_with_next_sentence": true
    },
    {
        "source_sentence": "「善男子！",
        "from": "T32n1636_010:0106b16_22",
        "context_with_next_sentence": true
    },
    {
        "source_sentence": "云何菩薩不如理作意？",
        "from": "T32n1636_010:0106b17_9",
        "context_with_next_sentence": true
    },
    {
        "source_sentence": "為是菩薩獨處閑靜住無雜亂，發如是心：",
        "from": "T32n1636_010:0106b18_9",
        "context_with_next_sentence": true
    },
    {
        "source_sentence": "『我由獨處閑靜住無雜亂故，唯我能順如來法律。",
        "from": "T32n1636_010:0106b19_11",
        "context_with_next_sentence": true
    },
    {
        "source_sentence": "汝諸沙門婆羅門等皆住雜亂，於輪迴行多所耽著，不能隨順如來法律。",
        "from": "T32n1636_010:0106b21_4",
        "context_with_next_sentence": true
    },
    {
        "source_sentence": "』是為菩薩得不如理作意。",
        "from": "T32n1636_010:0106b21_16",
        "context_with_next_sentence": true
    },
    {
        "source_sentence": "」彼經復說：",
        "from": "T32n1636_010:0106b22_1",
        "context_with_next_sentence": true
    },
    {
        "source_sentence": "「菩薩起精進時，於此精進不拒教誨，謂不自矜己德亦不陵蔑他人，如是名為善惠發生。",
        "from": "T32n1636_010:0106b24_1",
        "context_with_next_sentence": true
    },
    {
        "source_sentence": "然於自所脩習亦求他誨，如是菩薩得謙下精進。",
        "from": "T32n1636_010:0106b25_3",
        "context_with_next_sentence": true
    },
    {
        "source_sentence": "」論曰：",
        "from": "T32n1636_010:0106b26_2",
        "context_with_next_sentence": true
    },
    {
        "source_sentence": "已略說此護受用福。",
        "from": "T32n1636_010:0106b26_11",
        "context_with_next_sentence": true
    },
    {
        "source_sentence": "若迴向菩提，如《無盡意經》云：",
        "from": "T32n1636_010:0106b27_5",
        "context_with_next_sentence": true
    },
    {
        "source_sentence": "「佛言：",
        "from": "T32n1636_010:0106b27_9",
        "context_with_next_sentence": true
    },
    {
        "source_sentence": "『舍利子！",
        "from": "T32n1636_010:0106b27_14",
        "context_with_next_sentence": true
    },
    {
        "source_sentence": "若人以少善根迴向菩提，乃至坐菩提場終無散滅。",
        "from": "T32n1636_010:0106b28_13",
        "context_with_next_sentence": true
    },
    {
        "source_sentence": "譬如一渧之水墮大海中，乃至住劫邊際終無散滅。",
        "from": "T32n1636_010:0106b29_16",
        "context_with_next_sentence": true
    },
    {
        "source_sentence": "』」8 清淨品1清淨品第八論曰：",
        "from": "T32n1636_010:0106c02_2",
        "context_with_next_sentence": true
    },
    {
        "source_sentence": "護身等說有三種清淨，今當說是義。",
        "from": "T32n1636_010:0106c02_18",
        "context_with_next_sentence": true
    },
    {
        "source_sentence": "云何謂己身受用清淨俱獲安隱？",
        "from": "T32n1636_010:0106c03_12",
        "context_with_next_sentence": true
    },
    {
        "source_sentence": "若人於身示現淨飲食，成熟正等菩提。",
        "from": "T32n1636_010:0106c04_11",
        "context_with_next_sentence": true
    },
    {
        "source_sentence": "如《祕密大乘經》云：",
        "from": "T32n1636_010:0106c04_21",
        "context_with_next_sentence": true
    },
    {
        "source_sentence": "「復次菩薩於大城邑大塚壙間，以無數百千眾生充滿其中。",
        "from": "T32n1636_010:0106c06_6",
        "context_with_next_sentence": true
    },
    {
        "source_sentence": "而菩薩摩訶薩示死滅相，現旁生趣大身眾生，乃至令食身肉，於命終時得生天界及餘善趣。",
        "from": "T32n1636_010:0106c08_8",
        "context_with_next_sentence": true
    },
    {
        "source_sentence": "以是因緣，乃至最後入於涅盤。",
        "from": "T32n1636_010:0106c09_3",
        "context_with_next_sentence": true
    },
    {
        "source_sentence": "所謂菩薩宿願清淨，於此長夜酬其宿願作利益事，臨命終時令食身肉，以是因緣得生天界，乃至最後入於涅盤。",
        "from": "T32n1636_010:0106c11_14",
        "context_with_next_sentence": true
    },
    {
        "source_sentence": "謂若成就持戒、成就思惟、成就希求，宿願如是。",
        "from": "T32n1636_010:0106c12_17",
        "context_with_next_sentence": true
    },
    {
        "source_sentence": "」彼經復說：",
        "from": "T32n1636_010:0106c13_1",
        "context_with_next_sentence": true
    },
    {
        "source_sentence": "「現法身光為諸眾生作利益事。",
        "from": "T32n1636_010:0106c13_15",
        "context_with_next_sentence": true
    },
    {
        "source_sentence": "寂惠當知，譬如活命醫王集諸妙藥擣篩和合成女人相，姝妙端正人所樂見，而善安立施作等事，行住坐臥如其分別。",
        "from": "T32n1636_010:0106c16_10",
        "context_with_next_sentence": true
    },
    {
        "source_sentence": "諸有國王王子大臣官長長者居士而或來詣活命醫王，時彼妙藥所成女人相與給侍。",
        "from": "T32n1636_010:0106c18_9",
        "context_with_next_sentence": true
    },
    {
        "source_sentence": "由給侍故，一切輕安得無病惱。",
        "from": "T32n1636_010:0106c19_4",
        "context_with_next_sentence": true
    },
    {
        "source_sentence": "佛言：",
        "from": "T32n1636_010:0106c19_7",
        "context_with_next_sentence": true
    },
    {
        "source_sentence": "『寂惠！",
        "from": "T32n1636_010:0106c19_11",
        "context_with_next_sentence": true
    },
    {
        "source_sentence": "汝且觀是活命醫王，深植妙樂除世間病，然餘醫師無有是智。",
        "from": "T32n1636_010:0106c20_16",
        "context_with_next_sentence": true
    },
    {
        "source_sentence": "寂惠！",
        "from": "T32n1636_010:0106c20_19",
        "context_with_next_sentence": true
    },
    {
        "source_sentence": "現法身光菩薩亦復如是，乃至男子女人童男童女及餘眾生，為貪瞋癡遍觸其身熾然燒煮，若彈指頃，一切煩惱遠離燒煮、身獲輕安，所謂菩薩宿願極清淨故。",
        "from": "T32n1636_010:0106c24_12",
        "context_with_next_sentence": true
    },
    {
        "source_sentence": "』」論曰：",
        "from": "T32n1636_010:0106c25_2",
        "context_with_next_sentence": true
    },
    {
        "source_sentence": "此身清淨義者，譬如苗稼為草所覆而不滋茂，是菩提芽為煩惱覆亦不增勝，若不行對治思惟悕求，何容解脫、令彼增長？",
        "from": "T32n1636_010:0106c27_17",
        "context_with_next_sentence": true
    },
    {
        "source_sentence": "汝諸世間一心伺察，罪業清淨則身器清淨，說為正覺。",
        "from": "T32n1636_010:0106c29_2",
        "context_with_next_sentence": true
    },
    {
        "source_sentence": "復次罪清淨者，《四法經》云：",
        "from": "T32n1636_010:0106c29_16",
        "context_with_next_sentence": true
    },
    {
        "source_sentence": "「佛言：",
        "from": "T32n1636_010:0106c29_20",
        "context_with_next_sentence": true
    },
    {
        "source_sentence": "『慈氏！",
        "from": "T32n1636_010:0106c29_24",
        "context_with_next_sentence": true
    },
    {
        "source_sentence": "若菩薩摩訶薩成就四法，滅先所造久積過罪。",
        "from": "T32n1636_010:0107a02_1",
        "context_with_next_sentence": true
    },
    {
        "source_sentence": "何等為四？",
        "from": "T32n1636_010:0107a02_6",
        "context_with_next_sentence": true
    },
    {
        "source_sentence": "所謂悔過行、對治行、制止力、依止力。",
        "from": "T32n1636_010:0107a03_3",
        "context_with_next_sentence": true
    },
    {
        "source_sentence": "復次悔過行者，於不善業行多所改悔。",
        "from": "T32n1636_010:0107a04_1",
        "context_with_next_sentence": true
    },
    {
        "source_sentence": "二對治行者，謂造不善業已，極為善業及餘利益之所對待。",
        "from": "T32n1636_010:0107a05_8",
        "context_with_next_sentence": true
    },
    {
        "source_sentence": "三制止力者，由讀誦禁戒得無毀犯。",
        "from": "T32n1636_010:0107a06_5",
        "context_with_next_sentence": true
    },
    {
        "source_sentence": "四依止力者，謂歸依佛法僧寶，亦不棄捨菩提之心，由能依止是力，決定滅彼罪等。",
        "from": "T32n1636_010:0107a08_3",
        "context_with_next_sentence": true
    },
    {
        "source_sentence": "』佛言：",
        "from": "T32n1636_010:0107a08_7",
        "context_with_next_sentence": true
    },
    {
        "source_sentence": "『慈氏！",
        "from": "T32n1636_010:0107a08_11",
        "context_with_next_sentence": true
    },
    {
        "source_sentence": "是為菩薩摩訶薩成就四法，滅先所造久積過罪。",
        "from": "T32n1636_010:0107a09_10",
        "context_with_next_sentence": true
    },
    {
        "source_sentence": "』」大乘集菩薩學論卷第十",
        "from": "T32n1636_010:0107a10_100",
        "context_with_next_sentence": false
    }
]