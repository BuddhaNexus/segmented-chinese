{
    "T22n1428_009:0621c02_0": "四分律卷第九(初分之九)",
    "T22n1428_009:0621c04_0": "姚秦罽賓三藏佛陀耶舍",
    "T22n1428_009:0621c05_0": "共竺佛念等譯",
    "T22n1428_009:0621c06_0": "◎三十捨墮法之四",
    "T22n1428_009:0621c07_0": "爾時佛在舍衛國祇樹給孤獨園。",
    "T22n1428_009:0621c07_1": "時六群比丘畜鉢，好者持、不好者置，如是常營覓好鉢，畜鉢遂多。",
    "T22n1428_009:0621c09_2": "時有諸居士詣房觀看，見六群比丘畜多鉢，見已皆譏嫌言：「沙門釋子求欲無厭，不知慚愧，外自稱言：『我知正法。』",
    "T22n1428_009:0621c11_3": "如是何有正法？",
    "T22n1428_009:0621c12_4": "乃畜爾所多鉢，如陶師賣瓦肆處。」",
    "T22n1428_009:0621c13_5": "諸比丘聞，其中有少欲知足、行頭陀、樂學戒、知慚愧者，嫌責六群比丘言：「云何畜鉢，好者受持、不好者便置，常營覓好鉢，畜鉢遂多？」",
    "T22n1428_009:0621c16_6": "諸比丘往世尊所，頭面禮足在一面坐，以此因緣具白世尊。",
    "T22n1428_009:0621c17_7": "世尊爾時以此因緣集比丘僧，呵責跋難陀言：「汝所為非，非威儀、非沙門法、非淨行、非隨順行，所不應為。",
    "T22n1428_009:0621c20_8": "云何畜鉢，好者受持、不好者置，常營覓好鉢，畜鉢遂多？」",
    "T22n1428_009:0621c21_9": "以無數方便呵責已，告諸比丘：「跋難陀癡人！",
    "T22n1428_009:0621c22_10": "多種有漏處，最初犯戒。",
    "T22n1428_009:0621c23_11": "自今已去與比丘結戒，集十句義乃至正法久住，欲說戒者當如是說：若比丘畜長鉢，尼薩耆波逸提。」",
    "T22n1428_009:0621c25_12": "如是世尊與比丘結戒。",
    "T22n1428_009:0621c26_13": "時阿難得蘇摩國貴價鉢，意欲與大迦葉，以迦葉常畜此國鉢故。",
    "T22n1428_009:0621c27_14": "而迦葉不在，作是念：「世尊與比丘結戒，若比丘畜長鉢者尼薩耆波逸提。",
    "T22n1428_009:0621c29_15": "我今得蘇摩國貴價鉢，意欲與大迦葉。",
    "T22n1428_009:0622a01_16": "然不在，不知云何？」",
    "T22n1428_009:0622a01_17": "時阿難往至世尊所，頭面禮足在一面立，白佛言：「世尊！",
    "T22n1428_009:0622a03_18": "世尊與比丘結戒，若比丘畜長鉢者，尼薩耆波逸提。",
    "T22n1428_009:0622a04_19": "我今得蘇摩國貴價鉢，意欲與大迦葉。",
    "T22n1428_009:0622a05_20": "然不在，不知云何？」",
    "T22n1428_009:0622a05_21": "佛問阿難：「大迦葉更幾日當還？」",
    "T22n1428_009:0622a06_22": "阿難白佛言：「却後十日當還。」",
    "T22n1428_009:0622a07_23": "時世尊以此因緣集比丘僧，隨順說法，無數方便讚歎頭陀嚴整、少欲知足、樂出離者，告諸比丘：「自今已去聽諸比丘畜長鉢至十日。",
    "T22n1428_009:0622a10_24": "當如是說戒：若比丘畜長鉢，不淨施得齊十日。",
    "T22n1428_009:0622a11_25": "過者，尼薩耆波逸提。」",
    "T22n1428_009:0622a12_26": "比丘義如上。",
    "T22n1428_009:0622a12_27": "鉢者，有六種：鐵鉢、蘇摩國鉢、烏伽羅國鉢、憂伽賒國鉢、黑鉢、赤鉢。",
    "T22n1428_009:0622a13_28": "大要有二種：鐵鉢、泥鉢。",
    "T22n1428_009:0622a14_29": "大者三斗，小者一斗半，此是鉢量，如是應持，應作淨施。",
    "T22n1428_009:0622a15_30": "若比丘一日得鉢，乃至十日得鉢，畜至十一日明相出，十日中所得鉢，盡尼薩耆波逸提。",
    "T22n1428_009:0622a17_31": "若比丘一日得鉢，二日不得，三日得、四日得，如是乃至十日得鉢，至十一日明相出，九日中所得鉢，盡尼薩耆波逸提。",
    "T22n1428_009:0622a20_32": "若比丘一日得鉢、二日得，三日不得(如是轉降，乃至十日不得鉢，作句亦如上)。",
    "T22n1428_009:0622a21_33": "若比丘一日得鉢，二日、三日不得，四日得，乃至十日得鉢，至十一日明相出，八日中所得鉢，盡尼薩耆。",
    "T22n1428_009:0622a24_34": "若比丘一日得鉢、二日得鉢，三日、四日不得，五日得鉢(如是轉降，乃至九日、十日不得鉢，作句亦如上)。",
    "T22n1428_009:0622a25_35": "若比丘一日得鉢，二日、三日、四日不得鉢，五日得鉢，乃至十日得鉢，至十一日明相出，七日中所得鉢，盡尼薩耆。",
    "T22n1428_009:0622a28_36": "若比丘一日得鉢、二日得鉢，三日、四日、五日不得鉢(如是轉降，乃至八日、九日、十日不得鉢，作句亦如上)。",
    "T22n1428_009:0622b01_37": "若比丘一日得鉢，二日、三日、四日、五日不得鉢，六日得鉢，乃至十日得鉢，十一日明相出，六日中所得鉢，盡尼薩耆。",
    "T22n1428_009:0622b03_38": "若比丘一日得鉢、二日得，三日、四日、五日、六日不得鉢(如是轉降，乃至七日、八日、九日、十日不得鉢，作句亦如上)。",
    "T22n1428_009:0622b05_39": "若比丘一日得鉢，二日、三日、四日、五日、六日不得鉢，七日得鉢，乃至十日得鉢，至十一日明相出，五日中所得鉢，盡尼薩耆。",
    "T22n1428_009:0622b08_40": "若比丘一日得鉢、二日得，三日、四日、五日、六日、七日不得鉢，八日得鉢(如是轉降，乃至六日、七日、八日、九日、十日不得鉢，作句亦如上)。",
    "T22n1428_009:0622b10_41": "若比丘一日得鉢，二日、三日、四日、五日、六日、七日不得鉢，八日得鉢，乃至十日得鉢，至十一日明相出，四日中所得鉢，盡尼薩耆。",
    "T22n1428_009:0622b13_42": "若比丘一日得鉢、二日得，三日、四日、五日、六日、七日、八日不得鉢(如是轉降，乃至五日、六日、七日、八日、九日、十日不得鉢，作句亦如是)。",
    "T22n1428_009:0622b15_43": "若比丘一日得鉢，二日、三日、四日、五日、六日、七日、八日不得鉢，九日、十日得鉢，三日中所得鉢，至十一日明相出，盡尼薩耆。",
    "T22n1428_009:0622b18_44": "若比丘一日得鉢、二日得鉢，三日、四日、五日、六日、七日、八日、九日不得鉢(如是轉降，乃至四日、五日、六日、七日、八日、九日、十日不得鉢，作句亦如上)。",
    "T22n1428_009:0622b21_45": "若比丘一日得鉢，二日、三日、四日、五日、六日、七日、八日、九日不得鉢，十日得鉢，十一日明相出，二日中所得鉢，盡尼薩耆。",
    "T22n1428_009:0622b23_46": "若比丘一日得鉢、二日得，三日、四日、五日、六日、七日、八日、九日、十日不得鉢(如是轉降，乃至三日、四日、五日、六日、七日、八日、九日、十日不得鉢，作句亦如上)。",
    "T22n1428_009:0622b26_47": "若比丘一日得鉢，二日、三日、四日、五日、六日、七日、八日、九日、十日不得鉢，十一日明相出，一日中所得鉢，尼薩耆。",
    "T22n1428_009:0622b28_48": "若比丘一日得鉢不淨施，二日得鉢淨施，三日得鉢乃至十日得鉢不淨施，至十一日明相出，九日中所得鉢，盡尼薩耆。",
    "T22n1428_009:0622c02_49": "若比丘一日得鉢、二日得鉢不淨施，三日得鉢淨施，四日得鉢不淨施(如是轉降，乃至十日得鉢不淨施、淨施，作句亦如上)。",
    "T22n1428_009:0622c04_50": "如是遣與人(句亦如上)、若失(句亦如上)、若故壞(句亦如上)、若作非鉢(句亦如上)、若作親友意取、(句亦如上)、若忘去(句亦如上)，盡尼薩耆。",
    "T22n1428_009:0622c07_51": "若犯尼薩耆，鉢不捨更貿餘鉢，一尼薩耆波逸提、一突吉羅。",
    "T22n1428_009:0622c08_52": "此尼薩耆鉢當捨與僧、若眾多人、若一人，不得別眾捨。",
    "T22n1428_009:0622c10_53": "若捨不成捨，突吉羅。",
    "T22n1428_009:0622c10_54": "捨時應往僧中，偏露右肩、脫革屣、向上座禮、右膝著地，合掌作如是白：「大德僧聽！",
    "T22n1428_009:0622c12_55": "我某甲比丘，畜長鉢過十日，犯捨墮，今捨與僧。」",
    "T22n1428_009:0622c13_56": "彼捨已當懺悔。",
    "T22n1428_009:0622c14_57": "前受懺人當作如是白：「大德僧聽！",
    "T22n1428_009:0622c14_58": "此某甲比丘，畜長鉢過十日，犯捨墮，今捨與僧。",
    "T22n1428_009:0622c16_59": "若僧時到僧忍聽，我受此某甲比丘懺。",
    "T22n1428_009:0622c16_60": "白如是。」",
    "T22n1428_009:0622c17_61": "如是白已受彼懺，當語彼比丘言：「自責汝心。」",
    "T22n1428_009:0622c18_62": "比丘報言：「爾。」",
    "T22n1428_009:0622c18_63": "僧即應還彼比丘鉢，白二羯磨應如是與。",
    "T22n1428_009:0622c19_64": "眾中當差堪能羯磨人如上，作如是白：「大德僧聽！",
    "T22n1428_009:0622c20_65": "此某甲比丘，畜長鉢過十日，犯捨墮，今捨與僧。",
    "T22n1428_009:0622c21_66": "若僧時到僧忍聽，還此某甲比丘鉢。",
    "T22n1428_009:0622c22_67": "白如是。」",
    "T22n1428_009:0622c22_68": "「大德僧聽！",
    "T22n1428_009:0622c23_69": "此某甲比丘，畜長鉢過十日，犯捨墮，今捨與僧。",
    "T22n1428_009:0622c24_70": "僧今還此某甲比丘鉢。",
    "T22n1428_009:0622c24_71": "誰諸長老忍僧還此某甲比丘鉢者默然，誰不忍者說。」",
    "T22n1428_009:0622c26_72": "「僧已忍還此某甲比丘鉢竟，僧忍，默然故，是事如是持。」",
    "T22n1428_009:0622c27_73": "若僧中捨鉢竟，不還者，突吉羅。",
    "T22n1428_009:0622c28_74": "若有人教言：「莫還。」",
    "T22n1428_009:0622c28_75": "者，突吉羅。",
    "T22n1428_009:0622c29_0": "若轉淨施、若遣與人、若故壞、若作非鉢、若數數用，一切突吉羅。",
    "T22n1428_009:0623a01_1": "比丘尼，尼薩耆波逸提；式叉摩那、沙彌、沙彌尼，突吉羅。",
    "T22n1428_009:0623a02_2": "是謂為犯。",
    "T22n1428_009:0623a02_3": "不犯者，十日內若淨施、若遣與人、若劫奪想、若失想、若破想、漂想，不犯。",
    "T22n1428_009:0623a04_4": "若奪鉢、若失鉢、若燒鉢、若漂鉢，取用、若他與用，若受寄鉢比丘死、若遠行、若休道、若被賊、若遇惡獸所害、若為水所漂不遣與人，不犯。",
    "T22n1428_009:0623a07_5": "不犯者，最初未制戒，癡狂、心亂、痛惱所纏。",
    "T22n1428_009:0623a08_6": "(二十一竟)爾時世尊在舍衛國祇樹給孤獨園。",
    "T22n1428_009:0623a09_7": "時跋難陀釋子鉢破，入舍衛城語居士言：「知不？",
    "T22n1428_009:0623a10_8": "我鉢破，汝為我辦之。」",
    "T22n1428_009:0623a11_9": "時彼居士即市鉢與。",
    "T22n1428_009:0623a11_10": "復至餘居士家言：「我鉢破，汝為我辦之。」",
    "T22n1428_009:0623a12_11": "彼諸居士即復市鉢與。",
    "T22n1428_009:0623a13_12": "彼破一鉢，求眾多鉢畜。",
    "T22n1428_009:0623a14_0": "時諸居士於異時共一處集。",
    "T22n1428_009:0623a14_1": "有一居士語諸居士言：「我今獲福無量！」",
    "T22n1428_009:0623a15_2": "諸居士問：「云何獲福無量？」",
    "T22n1428_009:0623a16_3": "答言：「尊者跋難陀鉢破，我買鉢與，是故獲福無量。」",
    "T22n1428_009:0623a17_4": "諸居士各各自言：「我等亦得福無量。」",
    "T22n1428_009:0623a18_5": "餘居士問言：「汝何因緣得福無量？」",
    "T22n1428_009:0623a18_6": "諸居士答言：「跋難陀鉢破，我等亦市鉢與之。」",
    "T22n1428_009:0623a19_7": "諸居士皆譏嫌言：「沙門釋子不知慚愧、求欲無厭，外自稱言：『我知正法。』",
    "T22n1428_009:0623a21_8": "如是何有正法？",
    "T22n1428_009:0623a22_0": "破一鉢求眾多鉢畜。",
    "T22n1428_009:0623a22_1": "檀越雖施無厭，而受者應知足。」",
    "T22n1428_009:0623a23_2": "諸比丘聞，其中有少欲知足、行頭陀、樂學戒、知慚愧者，嫌責跋難陀釋子言：「云何汝破一鉢求眾多鉢畜？」",
    "T22n1428_009:0623a25_3": "諸比丘往世尊所，頭面禮足在一面坐，以此因緣具白世尊。",
    "T22n1428_009:0623a27_4": "世尊爾時集諸比丘，呵責跋難陀釋子：「汝所為非，非威儀、非沙門法、非淨行、非隨順行，所不應為。",
    "T22n1428_009:0623b01_5": "云何破一鉢而求多鉢畜？」",
    "T22n1428_009:0623b02_6": "世尊以無數方便呵責已，告諸比丘：「此跋難陀癡人！",
    "T22n1428_009:0623b03_7": "多種有漏處，最初犯戒。",
    "T22n1428_009:0623b04_0": "自今已去與比丘結戒，集十句義乃至正法久住，欲說戒者當如是說：若比丘畜鉢減五綴不漏，更求新鉢，為好故，尼薩耆波逸提。",
    "T22n1428_009:0623b07_1": "彼比丘應往僧中捨，展轉取最下鉢與之令持，乃至破應持，此是時。」",
    "T22n1428_009:0623b08_2": "比丘義如上。",
    "T22n1428_009:0623b09_3": "五綴者，相去兩指間一綴。",
    "T22n1428_009:0623b09_4": "若比丘鉢破減五綴不漏，更求新鉢，尼薩耆波逸提。",
    "T22n1428_009:0623b10_5": "若滿五綴不漏，更求新鉢者，突吉羅。",
    "T22n1428_009:0623b11_6": "此尼薩耆應捨與僧，是中捨者，於此住處僧中捨。",
    "T22n1428_009:0623b13_0": "應往僧中，偏露右肩、脫革屣、向上座禮、右膝著地，合掌作如是白：「大德僧聽！",
    "T22n1428_009:0623b14_1": "我某甲比丘，鉢破減五綴不漏，更求新鉢，犯捨墮，今捨與僧。」",
    "T22n1428_009:0623b16_2": "捨已當懺悔。",
    "T22n1428_009:0623b16_3": "前受懺人當作白：「大德僧聽！",
    "T22n1428_009:0623b17_4": "此某甲比丘，鉢破減五綴不漏，更求新鉢，犯捨墮，今捨與僧。",
    "T22n1428_009:0623b18_5": "若僧時到僧忍聽，我受此某甲比丘懺。",
    "T22n1428_009:0623b19_6": "白如是。」",
    "T22n1428_009:0623b19_7": "如是白已受彼懺，當語彼人言：「自責汝心。」",
    "T22n1428_009:0623b20_8": "彼比丘答言：「爾。」",
    "T22n1428_009:0623b21_9": "此比丘鉢若貴價好者應留置，取最下不如者與之。",
    "T22n1428_009:0623b22_10": "應作白二羯磨，應如是與。",
    "T22n1428_009:0623b23_11": "僧中當差堪能羯磨人如上，作如是白：「大德僧聽！",
    "T22n1428_009:0623b24_12": "此某甲比丘，鉢破減五綴不漏，更求新鉢，犯捨墮，今捨與僧。",
    "T22n1428_009:0623b25_13": "若僧時到僧忍聽，與此某甲比丘鉢。",
    "T22n1428_009:0623b26_14": "白如是。」",
    "T22n1428_009:0623b26_15": "「大德僧聽！",
    "T22n1428_009:0623b27_16": "此某甲比丘，鉢破減五綴不漏，更求新鉢，犯捨墮，今捨與僧。",
    "T22n1428_009:0623b28_17": "僧今與此某甲比丘鉢。",
    "T22n1428_009:0623c01_18": "誰諸長老忍僧與此某甲比丘鉢者默然，誰不忍者說。」",
    "T22n1428_009:0623c02_19": "「僧已忍與此某甲比丘鉢竟，僧忍，默然故，是事如是持。」",
    "T22n1428_009:0623c03_20": "彼比丘鉢應作白已問僧，作如是白：「大德僧聽！",
    "T22n1428_009:0623c04_21": "若僧時到僧忍聽，以此鉢次第問上座。",
    "T22n1428_009:0623c05_22": "白如是。」",
    "T22n1428_009:0623c05_23": "作此白已，當持與上座。",
    "T22n1428_009:0623c06_24": "若上座欲取此鉢，與之。",
    "T22n1428_009:0623c07_25": "應取上座鉢與次座。",
    "T22n1428_009:0623c07_26": "若與彼比丘，彼比丘應取，不應護眾僧故不取，亦不應以此因緣受持最下鉢，若受，突吉羅。",
    "T22n1428_009:0623c09_27": "若第二上座取此鉢，應取第二上座鉢與第三上座，若與彼比丘，彼比丘應受，不應護眾僧故不受，不應以此因緣受最下鉢，若受，突吉羅。",
    "T22n1428_009:0623c13_28": "如是展轉乃至下座，若持此比丘鉢還此比丘。",
    "T22n1428_009:0623c14_29": "若持最下座鉢與，與時應作白二羯磨，應如是與。",
    "T22n1428_009:0623c15_30": "僧中應差堪能羯磨人如上，作如是白：「大德僧聽！",
    "T22n1428_009:0623c16_31": "若僧時到僧忍聽，僧今以此最下座鉢，與某甲比丘受持乃至破。",
    "T22n1428_009:0623c18_32": "白如是。」",
    "T22n1428_009:0623c18_33": "「大德僧聽！",
    "T22n1428_009:0623c18_34": "僧今以此最下座鉢，與某甲比丘受持乃至破。",
    "T22n1428_009:0623c19_35": "誰諸長老忍僧與此比丘鉢者默然，誰不忍者說。」",
    "T22n1428_009:0623c21_36": "「僧已忍與此比丘鉢竟，僧忍，默然故，是事如是持。」",
    "T22n1428_009:0623c22_37": "彼比丘守護此鉢，不得著瓦石落處、不得著倚杖下及著倚刀下、不得著懸物下、不得著道中、不得著石上、不得著果樹下、不得著不平地。",
    "T22n1428_009:0623c25_38": "比丘不得一手捉兩鉢，除指隔中央。",
    "T22n1428_009:0623c26_39": "不得一手捉兩鉢開戶，除用心。",
    "T22n1428_009:0623c27_40": "不得著戶閾內戶扉下，不得持鉢著繩床木床下，除暫著。",
    "T22n1428_009:0623c28_41": "不得著繩床木床間，不得著繩床木床角頭，除暫著。",
    "T22n1428_009:0624a02_42": "不得立蕩鉢乃至足令鉢破。",
    "T22n1428_009:0624a02_43": "彼比丘不應故壞鉢、不應故令失。",
    "T22n1428_009:0624a03_44": "若故壞，不應作非鉢用。",
    "T22n1428_009:0624a04_45": "僧中捨鉢竟，不還者，突吉羅。",
    "T22n1428_009:0624a05_0": "若教莫還者，突吉羅。",
    "T22n1428_009:0624a05_1": "若作淨施、若遣與人、若故失、若故壞、若作非鉢用、若數數用，一切突吉羅。",
    "T22n1428_009:0624a07_2": "比丘尼，尼薩耆波逸提；式叉摩那、沙彌、沙彌尼，突吉羅。",
    "T22n1428_009:0624a08_3": "是謂為犯。",
    "T22n1428_009:0624a08_4": "不犯者，五綴漏、若減五綴漏，更求新鉢。",
    "T22n1428_009:0624a09_5": "若從親里索、若從出家人索、若為他索、他為己索、若不求而得、若施僧鉢時當次得、若自有價得買畜，一切不犯。",
    "T22n1428_009:0624a12_6": "不犯者，最初未制戒，癡狂、心亂、痛惱所纏。",
    "T22n1428_009:0624a13_7": "(二十二竟)◎◎爾時世尊在舍衛國祇樹給孤獨園。",
    "T22n1428_009:0624a14_8": "時跋難陀釋子欲縫僧伽梨，入城至諸居士家語言：「汝今知不？",
    "T22n1428_009:0624a16_9": "我欲縫僧伽梨，須線。」",
    "T22n1428_009:0624a16_10": "居士即與線。",
    "T22n1428_009:0624a17_11": "復往餘居士家語言：「我欲縫僧伽梨，須線。」",
    "T22n1428_009:0624a18_12": "如是處處乞，得線遂多。",
    "T22n1428_009:0624a18_13": "彼作是念言：「我可更餘時異處索線縫僧伽梨。",
    "T22n1428_009:0624a20_14": "比丘衣服難得，應辦三衣，我今寧可持此線使織師織作三衣。」",
    "T22n1428_009:0624a21_15": "即持線往與織師，彼手自作繀自看織。",
    "T22n1428_009:0624a22_16": "諸居士見已譏嫌言：「汝等觀此跋難陀釋子，乃手自作繀、自看織師織作三衣。」",
    "T22n1428_009:0624a24_17": "諸比丘聞，其中有少欲知足、行頭陀、樂學戒、知慚愧者，嫌責跋難陀：「云何多求線使織師織作三衣，手自作繀、自看織師織作耶？」",
    "T22n1428_009:0624a27_18": "諸比丘往世尊所，頭面禮足在一面坐，以此因緣具白世尊。",
    "T22n1428_009:0624a29_0": "世尊爾時以此因緣集比丘僧，呵責跋難陀：「汝所為非，非威儀、非沙門法、非淨行、非隨順行，所不應為。",
    "T22n1428_009:0624b02_1": "云何多求線、手自作繀、自看織師織作三衣？」",
    "T22n1428_009:0624b03_2": "世尊以無數方便呵責已，告諸比丘：「此癡人！",
    "T22n1428_009:0624b04_3": "多種有漏處，最初犯戒。",
    "T22n1428_009:0624b05_4": "自今已去與比丘結戒，集十句義乃至正法久住，欲說戒者當如是說：若比丘自乞縷線，使非親里織師織作衣者，尼薩耆波逸提。」",
    "T22n1428_009:0624b08_5": "比丘義如上。",
    "T22n1428_009:0624b08_6": "自乞者，在在處處自乞。",
    "T22n1428_009:0624b09_7": "縷線者，有十種，如上十種衣縷線也。",
    "T22n1428_009:0624b10_8": "織師非親里，與線者非親里，非親里者犯。",
    "T22n1428_009:0624b11_9": "織師非親里，與線者或親里、或非親里，非親里者犯。",
    "T22n1428_009:0624b12_10": "織師非親里，與線者是親里，非親里者犯。",
    "T22n1428_009:0624b13_11": "或織師是親里、或非親里，與線者非親里，非親里者犯。",
    "T22n1428_009:0624b14_12": "或織師是親里、或非親里，與線者或親里、或非親里，非親里者犯。",
    "T22n1428_009:0624b16_13": "或織師是親里、或非親里，與線者是親里，非親里者犯。",
    "T22n1428_009:0624b17_14": "織師是親里，與線者非親里，非親里者犯。",
    "T22n1428_009:0624b18_15": "織師是親里，與線者或親里、或非親里，非親里者犯。",
    "T22n1428_009:0624b19_16": "若比丘自乞線，使織師織作衣者，犯捨墮。",
    "T22n1428_009:0624b20_17": "若看織、若自織、若自作繀者，盡突吉羅。",
    "T22n1428_009:0624b21_18": "此尼薩耆應捨與僧、若眾多人、若一人，不得別眾捨。",
    "T22n1428_009:0624b22_19": "若捨不成捨，突吉羅。",
    "T22n1428_009:0624b23_20": "捨時應往僧中，偏露右肩、脫革屣、向上座禮、右膝著地，合掌作如是白：「大德僧聽！",
    "T22n1428_009:0624b25_21": "我某甲比丘，自多乞縷線，使織師織作衣，犯捨墮，今捨與僧。」",
    "T22n1428_009:0624b26_22": "捨已懺悔。",
    "T22n1428_009:0624b27_23": "前受懺人當作如是白：「大德僧聽！",
    "T22n1428_009:0624b27_24": "此某甲比丘，自多求線使織師織作衣，犯捨墮。",
    "T22n1428_009:0624b29_0": "今捨與僧。",
    "T22n1428_009:0624b29_1": "若僧時到僧忍聽，我受此比丘懺。",
    "T22n1428_009:0624c01_2": "白如是。」",
    "T22n1428_009:0624c01_3": "白已當受懺，應語彼比丘言：「自責汝心。」",
    "T22n1428_009:0624c02_4": "比丘答言：「爾。」",
    "T22n1428_009:0624c02_5": "僧即應還此比丘衣，作白二羯磨，應如是與。",
    "T22n1428_009:0624c03_6": "眾中當差堪能羯磨人如上，作如是白：「大德僧聽！",
    "T22n1428_009:0624c04_7": "此某甲比丘，多求線使非親里織師織作衣，犯捨墮。",
    "T22n1428_009:0624c06_8": "今捨與僧。",
    "T22n1428_009:0624c06_9": "若僧時到僧忍聽，僧今還此比丘衣。",
    "T22n1428_009:0624c07_10": "白如是。」",
    "T22n1428_009:0624c07_11": "「大德僧聽！",
    "T22n1428_009:0624c07_12": "此某甲比丘，多求線使非親里織師織作衣，犯捨墮。",
    "T22n1428_009:0624c08_13": "今捨與僧。",
    "T22n1428_009:0624c09_14": "僧今還此某甲比丘衣。",
    "T22n1428_009:0624c09_15": "誰諸長老忍僧還此某甲比丘衣者默然，誰不忍者說。」",
    "T22n1428_009:0624c10_16": "「僧已忍還彼某甲比丘衣竟，僧忍，默然故，是事如是持。」",
    "T22n1428_009:0624c12_17": "僧中捨衣竟，不還者，突吉羅。",
    "T22n1428_009:0624c12_18": "若有人教言：「莫還。」",
    "T22n1428_009:0624c13_19": "者，突吉羅。",
    "T22n1428_009:0624c13_20": "若轉作淨施、若遣與人、若自作三衣、若作波利迦羅衣、若壞、若燒、若作非衣、若數數著，一切突吉羅。",
    "T22n1428_009:0624c15_21": "比丘尼，尼薩耆波逸提；式叉摩那、沙彌、沙彌尼，突吉羅。",
    "T22n1428_009:0624c17_22": "是謂為犯。",
    "T22n1428_009:0624c17_23": "不犯者，織師是親里，與線者是親里，若自織作鉢囊、革屣囊、針氈，若作禪帶、若作腰帶、若作帽、若作[袖-由+未]、若作攝熱巾、裹革屣巾，無犯。",
    "T22n1428_009:0624c20_24": "無犯者，最初未制戒，癡狂、心亂、痛惱所纏。",
    "T22n1428_009:0624c21_25": "(二十三竟)爾時世尊在舍衛國祇樹給孤獨園。",
    "T22n1428_009:0624c22_26": "時舍衛城中有一居士，是跋難陀釋子親友知識，出好線令織師織作如是如是衣，與跋難陀釋子。",
    "T22n1428_009:0624c25_27": "彼與織師線已往餘村。",
    "T22n1428_009:0624c25_28": "時彼織師來至僧伽藍中，語跋難陀釋子言：「大德！",
    "T22n1428_009:0624c27_29": "未曾有，是福德人。」",
    "T22n1428_009:0624c27_30": "問言：「以何事知我是福德人？」",
    "T22n1428_009:0624c28_31": "答言：「某甲居士持此線見與，言：『跋難陀釋子是我親友知識，為我織作如是如是衣與。』",
    "T22n1428_009:0625a01_32": "以是故知大德是福德人。」",
    "T22n1428_009:0625a02_0": "復問：「實爾不耶？」",
    "T22n1428_009:0625a02_1": "織師報言：「實爾。」",
    "T22n1428_009:0625a02_2": "跋難陀言：「若欲與我織衣者，廣大極好，堅緻織使任我受持。",
    "T22n1428_009:0625a04_3": "若不任我受持者，是所不須。」",
    "T22n1428_009:0625a04_4": "織師報言：「如大德所說，此線少，不得成衣。」",
    "T22n1428_009:0625a05_5": "跋難陀語言：「汝但織，我當更求線足之。」",
    "T22n1428_009:0625a06_6": "時跋難陀晨朝著衣持鉢，至居士家就座而坐，語居士婦言：「居士先持線與織師為我作衣，今線少不足。」",
    "T22n1428_009:0625a09_7": "時居士婦即持線箱置前，語言：「隨意多少取。」",
    "T22n1428_009:0625a10_8": "時跋難陀即恣意擇取好者，持往詣織師家語言：「我已得爾許線，可與我織成衣。」",
    "T22n1428_009:0625a12_9": "織師報言：「如大德今所作衣，與我價少。」",
    "T22n1428_009:0625a13_10": "跋難陀報言：「但與我織，我當更與汝價。」",
    "T22n1428_009:0625a14_11": "時織師成衣已，即送與居士婦。",
    "T22n1428_009:0625a15_12": "時居士從他處行還，問其婦言：「我前與織師線為跋難陀釋子作衣，今者成未耶？」",
    "T22n1428_009:0625a17_13": "其婦報言：「所織衣已成，今在此。」",
    "T22n1428_009:0625a17_14": "居士言：「持衣來看之。」",
    "T22n1428_009:0625a18_15": "即開箱出衣示，居士語婦言：「此衣非我先勅織衣。」",
    "T22n1428_009:0625a19_16": "婦報言：「此衣即是耶！」",
    "T22n1428_009:0625a20_17": "居士語言：「如先所與線教令織作衣，此衣非。」",
    "T22n1428_009:0625a21_18": "時婦即具說因緣。",
    "T22n1428_009:0625a21_19": "居士與婦共披衣看，時跋難陀釋子即來至居士家，問居士言：「先所與我織作衣，此衣是耶？」",
    "T22n1428_009:0625a23_20": "報言：「是。」",
    "T22n1428_009:0625a24_21": "語言：「若是者便可與我。」",
    "T22n1428_009:0625a24_22": "居士即譏嫌言：「沙門釋子受取無厭，不知慚愧，外自稱言：『我知正法。』",
    "T22n1428_009:0625a26_23": "如是何有正法？",
    "T22n1428_009:0625a26_24": "從人乞衣，施者雖無厭，而受者應知足，乃至屏處而不得語。」",
    "T22n1428_009:0625a28_0": "時乞食比丘聞是語已，嫌責跋難陀釋子言：「云何貪著從他乞衣耶？」",
    "T22n1428_009:0625a29_1": "嫌責已，還至僧伽藍中，以此因緣語諸比丘。",
    "T22n1428_009:0625b01_2": "諸比丘聞，其中有少欲知足、行頭陀、樂學戒、知慚愧者，嫌責跋難陀言：「云何貪著從他乞衣？」",
    "T22n1428_009:0625b03_3": "諸比丘往世尊所，頭面禮足在一面坐，以此因緣具白世尊。",
    "T22n1428_009:0625b05_4": "世尊爾時以此因緣集比丘僧，呵責跋難陀言：「汝所為非，非威儀、非沙門法、非淨行、非隨順行，所不應為。",
    "T22n1428_009:0625b07_5": "云何貪著從他乞衣？」",
    "T22n1428_009:0625b08_6": "以無數方便呵責已，告諸比丘：「此癡人！",
    "T22n1428_009:0625b09_7": "多種有漏處，最初犯戒。",
    "T22n1428_009:0625b09_8": "自今已去與諸比丘結戒，集十句義乃至正法久住，欲說戒者當如是說：若比丘，若居士、居士婦使織師為比丘織作衣，彼比丘便往其家語織師言：『汝知不？",
    "T22n1428_009:0625b13_9": "此衣為我作，好織令廣長堅緻，我當多少與汝價。』",
    "T22n1428_009:0625b14_10": "彼比丘與價下至一食直，若得衣，尼薩耆波逸提。」",
    "T22n1428_009:0625b16_0": "如是世尊與比丘結戒。",
    "T22n1428_009:0625b16_1": "時諸居士自恣請與比丘衣：「大德須何等衣耶？」",
    "T22n1428_009:0625b17_2": "諸比丘疑不敢答。",
    "T22n1428_009:0625b18_3": "佛言：「若先自恣請與衣，應隨意答。」",
    "T22n1428_009:0625b18_4": "若居士欲與比丘貴價衣，然比丘少欲知足、欲得不如者，疑不敢索。",
    "T22n1428_009:0625b20_5": "佛言：「自今已去，聽少欲知足索不如者隨意答。",
    "T22n1428_009:0625b21_6": "自今已去當如是說戒：若比丘，居士、居士婦使織師為比丘織作衣，彼比丘先不受自恣請，便往織師所語言：『此衣為我作，與我極好織，令廣大堅緻，我當少多與汝價。』",
    "T22n1428_009:0625b25_7": "是比丘與價乃至一食直，若得衣，尼薩耆波逸提。」",
    "T22n1428_009:0625b26_8": "比丘義如上。",
    "T22n1428_009:0625b27_9": "居士、居士婦如上。",
    "T22n1428_009:0625b27_10": "衣者，十種衣，如上。",
    "T22n1428_009:0625b27_11": "求者，有二種，如上。",
    "T22n1428_009:0625b28_12": "若比丘，先不受自恣請便往求衣，若得者，尼薩耆波逸提；不得衣者，突吉羅。",
    "T22n1428_009:0625c01_13": "此尼薩耆當捨與僧、若眾多人、若一人，不得別眾捨。",
    "T22n1428_009:0625c02_14": "若捨不成捨，突吉羅。",
    "T22n1428_009:0625c02_15": "捨時應往僧中，偏露右肩、脫革屣、向上座禮、右膝著地，合掌作如是白：「大德僧聽！",
    "T22n1428_009:0625c04_16": "我某甲比丘，先不受自恣請便往求得好衣，犯捨墮，今捨與僧。」",
    "T22n1428_009:0625c06_17": "捨已當懺悔。",
    "T22n1428_009:0625c06_18": "前受懺人當作如是白：「大德僧聽！",
    "T22n1428_009:0625c07_19": "此某甲比丘，先不受自恣請便往求得好衣，犯捨墮，今捨與僧。",
    "T22n1428_009:0625c09_20": "若僧時到僧忍聽，我受此比丘懺。",
    "T22n1428_009:0625c09_21": "白如是。」",
    "T22n1428_009:0625c10_22": "作是白已，然後受懺。",
    "T22n1428_009:0625c10_23": "當語彼人言：「自責汝心。」",
    "T22n1428_009:0625c11_24": "彼比丘報言：「爾。」",
    "T22n1428_009:0625c11_25": "僧即應還彼比丘衣，白二羯磨如是與。",
    "T22n1428_009:0625c12_26": "僧中當差堪能羯磨人如上，作如是白：「大德僧聽！",
    "T22n1428_009:0625c13_27": "此某甲比丘，先不受自恣請便往求得好衣，犯捨墮，今捨與僧。",
    "T22n1428_009:0625c15_28": "若僧時到僧忍聽，僧今還此比丘衣。",
    "T22n1428_009:0625c16_29": "白如是。」",
    "T22n1428_009:0625c16_30": "「大德僧聽！",
    "T22n1428_009:0625c16_31": "此某甲比丘，先不受自恣請便往求得好衣，犯捨墮，今捨與僧。",
    "T22n1428_009:0625c17_32": "僧今還此某甲比丘衣。",
    "T22n1428_009:0625c18_33": "誰諸長老忍僧還此比丘衣者默然，誰不忍者說。」",
    "T22n1428_009:0625c19_34": "「僧已忍還此比丘衣竟，僧忍，默然故，是事如是持。」",
    "T22n1428_009:0625c20_35": "彼比丘僧中捨衣竟，不還者，突吉羅。",
    "T22n1428_009:0625c21_36": "若有人教言：「莫還。」",
    "T22n1428_009:0625c22_37": "者，突吉羅。",
    "T22n1428_009:0625c22_38": "若轉作淨施、若遣與人、若自作三衣、若作波利迦羅衣、若故壞、若燒、若作非衣、若數數著，一切突吉羅。",
    "T22n1428_009:0625c24_39": "比丘尼，尼薩耆波逸提；式叉摩那、沙彌、沙彌尼，突吉羅。",
    "T22n1428_009:0625c26_40": "是謂為犯。",
    "T22n1428_009:0625c26_41": "不犯者，先受自恣請往求知足減少求，若從親里索、從出家人索、或為他、或他為己、或不索而得者，不犯。",
    "T22n1428_009:0625c29_0": "不犯者，最初未制戒，癡狂、心亂、痛惱所纏。",
    "T22n1428_009:0626a01_0": "(二十四竟)",
    "T22n1428_009:0626a02_0": "爾時佛在舍衛國祇樹給孤獨園。",
    "T22n1428_009:0626a02_1": "時尊者難陀弟子善能勸化，跋難陀語言：「汝今與我共人間行，當與汝衣。」",
    "T22n1428_009:0626a04_2": "答言：「可爾。」",
    "T22n1428_009:0626a04_3": "跋難陀即先與衣，餘比丘語言：「汝以何事共跋難陀人間行？",
    "T22n1428_009:0626a06_4": "跋難陀癡人，不知誦戒、不知說戒、不知布薩、不知布薩羯磨。」",
    "T22n1428_009:0626a07_5": "彼比丘即答言：「實爾者我不復隨行。」",
    "T22n1428_009:0626a08_6": "後餘時跋難陀語言：「可共人間行。」",
    "T22n1428_009:0626a09_7": "即答言：「汝自去，我不能隨汝去。」",
    "T22n1428_009:0626a10_8": "跋難陀語言：「我先所以與汝衣，欲共人間行。",
    "T22n1428_009:0626a11_9": "汝今不欲去，還我衣來。」",
    "T22n1428_009:0626a11_10": "比丘語言：「以見與衣，不復相還。」",
    "T22n1428_009:0626a12_11": "時跋難陀[真/心]恚，即前強奪衣取，比丘高聲言：「莫爾！",
    "T22n1428_009:0626a13_12": "莫爾！」",
    "T22n1428_009:0626a14_13": "比房諸比丘聞聲盡來集聚，問此比丘言：「汝何以高聲大喚？」",
    "T22n1428_009:0626a15_14": "時比丘以此因緣具向諸比丘說。",
    "T22n1428_009:0626a16_15": "諸比丘聞，其中有少欲知足、行頭陀、樂學戒、知慚愧者，嫌責跋難陀言：「云何與比丘衣，[真/心]恚還奪取耶？」",
    "T22n1428_009:0626a18_16": "嫌責已往至世尊所，頭面禮足在一面坐，以此因緣具白世尊。",
    "T22n1428_009:0626a20_17": "世尊爾時集比丘僧，呵責跋難陀：「汝所為非，非威儀、非沙門法、非淨行、非隨順行，所不應為。",
    "T22n1428_009:0626a22_18": "云何[真/心]恚還奪他衣？」",
    "T22n1428_009:0626a23_19": "以無數方便呵責已，告諸比丘：「此癡人！",
    "T22n1428_009:0626a24_20": "多種有漏處，最初犯戒。",
    "T22n1428_009:0626a24_21": "自今已去與比丘結戒，集十句義乃至正法久住，欲說戒者當如是說：若比丘先與比丘衣，後[真/心]恚，若自奪、若教人奪取，還我衣來不與汝。",
    "T22n1428_009:0626a28_0": "若比丘還衣，彼取衣者尼薩耆波逸提。」",
    "T22n1428_009:0626a29_0": "比丘義如上。",
    "T22n1428_009:0626a29_1": "衣者，十種衣，如上。",
    "T22n1428_009:0626a29_2": "若比丘先與比丘衣，後[真/心]恚，若自奪、若教人奪取藏舉者，尼薩耆波逸提；若奪而不藏舉者，突吉羅。",
    "T22n1428_009:0626b03_3": "若著樹上、牆上、籬上、橛上、龍牙橛上、衣架上、若繩床、木床上、若小褥、大褥上、若枕上、若地敷上，若取離處，尼薩耆波逸提，取不離處者，突吉羅。",
    "T22n1428_009:0626b06_4": "此尼薩耆應捨與僧、若眾多人、若一人，不得別眾捨。",
    "T22n1428_009:0626b07_5": "若捨不成捨，突吉羅。",
    "T22n1428_009:0626b08_6": "捨與僧時應往僧中，徧露右肩、脫革屣、向上座禮、右膝著地，合掌作如是白：「大德僧聽！",
    "T22n1428_009:0626b10_7": "我某甲比丘與比丘衣已，後[真/心]恚還奪取，犯捨墮，今捨與僧。」",
    "T22n1428_009:0626b11_8": "捨已當懺悔。",
    "T22n1428_009:0626b11_9": "前受懺人當作如是白：「大德僧聽！",
    "T22n1428_009:0626b12_10": "此某甲比丘與比丘衣已，後悔[真/心]恚還奪取，犯捨墮，今捨與僧。",
    "T22n1428_009:0626b14_11": "若僧時到僧忍聽，我受此比丘懺。",
    "T22n1428_009:0626b14_12": "白如是。」",
    "T22n1428_009:0626b15_13": "作是白已，然後受懺。",
    "T22n1428_009:0626b15_14": "當語彼人言：「自責汝心。」",
    "T22n1428_009:0626b16_15": "比丘答言：「爾。」",
    "T22n1428_009:0626b16_16": "僧即應還彼比丘衣，作白二羯磨，應如是與。",
    "T22n1428_009:0626b17_17": "眾中當差堪能羯磨人如上，作如是白：「大德僧聽！",
    "T22n1428_009:0626b18_18": "此某甲比丘與比丘衣已，後[真/心]恚還奪取，犯捨墮，今捨與僧。",
    "T22n1428_009:0626b20_19": "若僧時到僧忍聽，僧今還此某甲比丘衣。",
    "T22n1428_009:0626b21_20": "白如是。」",
    "T22n1428_009:0626b21_21": "「大德僧聽！",
    "T22n1428_009:0626b21_22": "此某甲比丘與比丘衣已，後[真/心]恚還奪取，犯捨墮，今捨與僧。",
    "T22n1428_009:0626b22_23": "僧今還此某甲比丘衣。",
    "T22n1428_009:0626b23_24": "誰諸長老忍僧還此某甲比丘衣者默然，誰不忍者說。」",
    "T22n1428_009:0626b24_25": "「僧已忍還此某甲比丘衣竟，僧忍，默然故，是事如是持。」",
    "T22n1428_009:0626b26_26": "若僧中捨衣竟，不還者，突吉羅。",
    "T22n1428_009:0626b26_27": "若有人教言：「莫還。」",
    "T22n1428_009:0626b27_28": "者，突吉羅。",
    "T22n1428_009:0626b27_29": "若轉作淨施、若自作三衣、若遣與人、若作波利迦羅衣、若故壞、若燒、若作非衣、若數數著，一切突吉羅。",
    "T22n1428_009:0626b29_30": "比丘尼，尼薩耆波逸提；式叉摩那、沙彌、沙彌尼，突吉羅。",
    "T22n1428_009:0626c02_31": "是謂為犯。",
    "T22n1428_009:0626c02_32": "不犯者，不[真/心]恚言：「我悔，不與汝衣，還我衣來。」",
    "T22n1428_009:0626c03_33": "若彼人亦知其人心悔，即還衣。",
    "T22n1428_009:0626c04_34": "若餘人語言：「此比丘欲悔，還他衣。」",
    "T22n1428_009:0626c05_0": "若借他衣著，他著無道理，還奪取，不犯。",
    "T22n1428_009:0626c05_1": "若恐失衣、若恐壞、若彼人破戒、破見、破威儀，若被舉、若滅擯、若應滅擯，若為此事命難、梵行難，如是一切奪取不藏舉，不犯。",
    "T22n1428_009:0626c08_2": "不犯者，最初未制戒，癡狂、心亂、痛惱所纏。",
    "T22n1428_009:0626c09_3": "(二十五竟)◎四分律卷第九"
}