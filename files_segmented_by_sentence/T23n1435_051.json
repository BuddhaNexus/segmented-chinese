{
    "T23n1435_051:0370c20_0": "十誦律卷第五十一(第八誦之四)",
    "T23n1435_051:0370c22_0": "後秦北印度三藏弗若多羅譯",
    "T23n1435_051:0370c23_0": "五法初",
    "T23n1435_051:0370c24_0": "「有五事故僧與下意：說佛過、法過、僧過、戒過、作非威儀。",
    "T23n1435_051:0370c25_1": "「復有五事僧與作下意：罵比丘、道說比丘、出比丘過、處處說他過、使他不得施不得住處。",
    "T23n1435_051:0370c27_2": "「復有五事僧與下意：罵白衣、道說白衣、出白衣過、處處說他過、使白衣不得利失住處。",
    "T23n1435_051:0370c29_3": "「復有五事僧與下意：比丘兩舌鬪他、以比丘向比丘兩舌、以白衣向白衣兩舌、以比丘向白衣兩舌、以白衣向比丘兩舌、作世間法罵。",
    "T23n1435_051:0371a03_4": "「有五事：形相、生種、作、犯、病。",
    "T23n1435_051:0371a03_5": "「復有五事：形相、生相、作、多煩惱、作世間法罵。",
    "T23n1435_051:0371a04_6": "「有五種皮不應畜：師子皮、虎皮、豹皮、獺皮、狸皮。",
    "T23n1435_051:0371a05_7": "「有五種皮不應畜：象皮、馬皮、狗皮、野干皮、黑鹿皮。",
    "T23n1435_051:0371a07_0": "「有五種糞掃衣不應畜：火燒衣、牛嚼衣、鼠噉衣、初嫁衣、產衣。",
    "T23n1435_051:0371a08_1": "「有五事老比丘語不應受；無義語、非法語、非毘尼語、無憐愍語、非教勅語。",
    "T23n1435_051:0371a10_2": "「有五自說阿羅漢，如先說。」",
    "T23n1435_051:0371a10_3": "佛語優波離：「比丘欲入僧，應住五法中。」",
    "T23n1435_051:0371a11_4": "如先說。",
    "T23n1435_051:0371a11_5": "「有五事犯僧伽婆尸沙，如先說。",
    "T23n1435_051:0371a12_6": "「有五處分：界處分、施處分、道徑行處分、戒處分、見處分。",
    "T23n1435_051:0371a13_7": "「有五純色不應畜：純赤、純青、純欝金色、純黃藍色、純曼提咤色。",
    "T23n1435_051:0371a15_8": "「有五種大色不應畜：穹伽色、黔蛇色、盧耶那色、嵯梨多色、呵梨陀羅色。",
    "T23n1435_051:0371a16_9": "「有五事，闥利咤比丘不能滅諍：不見言見、不聞言聞、不憶言憶、不知言知、非法言法，是名五事，闥利吒比丘不能滅諍。",
    "T23n1435_051:0371a19_10": "復有五事闥利吒比丘能滅諍：見言見、聞言聞、憶言憶、知言知、法言法，是名五，闥利吒比丘能滅諍。",
    "T23n1435_051:0371a21_11": "「復有五事，闥利吒比丘不能滅諍：隨愛、瞋、怖、癡、非法言法。",
    "T23n1435_051:0371a23_0": "是名五事，闥利吒比丘不能滅諍。",
    "T23n1435_051:0371a23_1": "復有五事，闥利吒比丘能滅諍：不隨愛、瞋、怖、癡、法言法，是名五，闥利吒比丘能滅諍。",
    "T23n1435_051:0371a25_2": "「復有五事，闥利吒比丘有犯：不見言見、不聞言聞、不憶言憶、不知言知、非法言法，是名五，闥利吒比丘有犯。",
    "T23n1435_051:0371a28_3": "有五事闥利吒比丘無犯：見言見、聞言聞、憶言憶、知言知、法言法，是名五事，闥利吒比丘無犯。",
    "T23n1435_051:0371b01_4": "「復有五事，闥利吒比丘有犯：隨愛、隨瞋、隨怖、隨癡、非法言法，是名五事，闥利吒比丘有犯。",
    "T23n1435_051:0371b03_5": "復有五事，闥利吒比丘無犯：不隨愛、瞋、怖、癡、法言法，是名五，闥利吒比丘無犯。",
    "T23n1435_051:0371b05_0": "「有五事，闥利吒比丘不能滅諍：不善知諍、不善知諍住處、不善分別諍、不知滅諍因緣、不善知滅諍已更起因緣，是名五，闥利吒比丘不能滅諍。",
    "T23n1435_051:0371b08_1": "復有五事，闥利吒比丘能滅諍：善知諍、善知諍住處、善分別諍、善知滅諍因緣、善知滅諍已更不復起因緣，是名五，闥利吒比丘能滅諍。",
    "T23n1435_051:0371b11_2": "「復有五事，闥利吒比丘不能滅諍：不善知修多羅、不善知毘尼、不善知諍、不善知諍住處、不善分別諍，是名五，闥利吒比丘不能滅諍。",
    "T23n1435_051:0371b14_3": "有五事，闥利吒比丘能滅諍：善修多羅、善毘尼、善知諍、善知諍住處、善分別諍，是名五，闥利吒比丘能滅諍。",
    "T23n1435_051:0371b16_4": "「有五事，五歲比丘不依止他：知犯、知不犯、知輕、知重、廣通利戒，是名五，五歲比丘不依止他。",
    "T23n1435_051:0371b18_5": "「有五同意取：若親厚、若活在、若現前、若取已當語令知、取已彼必歡喜，是名五同意取。",
    "T23n1435_051:0371b20_6": "「有五事故，如來按行諸房舍：為斷比丘俗語故、以床臥具不料理者為料理故、已料理好安隱故、看病比丘故、未制戒欲制故，是名五事，如來按行房舍。",
    "T23n1435_051:0371b24_7": "「有五事，如來知而故問：為起因緣故、為制戒故、為分別義句故、與修多羅文句相似故、為後眾生令自解故，是名五事，如來知而故問。",
    "T23n1435_051:0371b27_8": "「經行有五利益：勦健、有力、不病、消食、意得堅固，是名經行五利。",
    "T23n1435_051:0371b28_9": "「復有經行五利益：能行故、解勞故、除風故、消冷熱病故、意得堅固，是名經行五利。",
    "T23n1435_051:0371c01_10": "「有五非法發露：向別住人、不共住人、未受大戒眾、無殘事、不見是事發露，是名五非法發露。",
    "T23n1435_051:0371c03_11": "有五如法發露：不向別住人、不向不共住人、不向未受大戒眾、以有殘事、見是事發露，是名五事如法發露。",
    "T23n1435_051:0371c05_12": "「有五事非法作苦切羯磨：非法非毘尼、應遮應置、無事不現前作、無舉者不令他憶、不三問作，是名五事作非法苦切羯磨。",
    "T23n1435_051:0371c08_13": "有五如法作苦切羯磨：是法是毘尼、不應遮不應置、有事現前作、有舉者令他憶念、三問作，是名五如法與苦切羯磨。",
    "T23n1435_051:0371c11_14": "「有五事名善好闥利吒比丘：見言見、聞言聞、憶言憶、知言知、法言法，是名五善好闥利吒比丘。",
    "T23n1435_051:0371c13_15": "「有五事名好闥利吒比丘：不隨愛、瞋、怖、癡、法言法，是名五好闥利吒比丘。",
    "T23n1435_051:0371c15_16": "「有五事名好闥利吒比丘：善分別取事、無過者不說有過、有過者說過、不清淨邊生不清淨、清淨邊生清淨、法言法，是名五好闥利吒比丘。",
    "T23n1435_051:0371c18_17": "「有五事名好闥利吒比丘：善分別事；不恃力、僧中斷事；得聽已舉他事；無偏私受悔過、無偏私見他過、無偏私說他過；法言法。",
    "T23n1435_051:0371c21_18": "是名五好闥利吒比丘。",
    "T23n1435_051:0371c21_19": "「有五事名好闥利吒比丘：善取諍、善知諍處、善分別諍、善知諍滅已更不起、法言法，是名五好闥利吒比丘。",
    "T23n1435_051:0371c24_20": "「有五事名好闥利吒比丘：善知修多羅、善知毘尼、善知諍、善知諍處、法言法，是名五好闥利吒比丘。",
    "T23n1435_051:0371c26_21": "「復有五事名好闥利吒比丘：受戒滿十歲若過十歲、若持戒、若多聞、善如法斷自疑他疑、善能斷自他惡邪見，是名五好闥利吒比丘。",
    "T23n1435_051:0371c29_22": "「有五事名好闥利吒比丘：善能令他住戒、善教毘尼阿毘曇、弟子若入他方不樂能將來、能看病教他看，是名五好闥利吒比丘。",
    "T23n1435_051:0372a03_23": "「有五事名好闥利吒比丘：能令他有信、有持戒、有多聞、有施、有智，是名五好闥利吒比丘。",
    "T23n1435_051:0372a05_24": "「復有五事名好闥利吒比丘：若自住無學戒、無學定、無學智、無學解脫、解脫知見，亦能令他住無學戒、定、慧、解脫、解脫知見，是名五好闥利吒比丘。",
    "T23n1435_051:0372a08_25": "「復有五事名好闥利吒比丘：知犯、知不犯、知輕、知重、廣通利戒，是名五好闥利吒比丘。",
    "T23n1435_051:0372a10_26": "「有五事名好闥利吒比丘：知出家、知羯磨、知教授、知依止、知障道不障道，是名五好闥利吒比丘。」",
    "T23n1435_051:0372a12_27": "(五法竟)六法（如先說）七法（如先說）八法初「不應畜八種鉢：金鉢、銀鉢、琉璃鉢、頗梨鉢、銅鉢、白鑞鉢、木鉢、石鉢，是名八種鉢不應畜。」",
    "T23n1435_051:0372a17_28": "餘如先說。",
    "T23n1435_051:0372a19_0": "九法初",
    "T23n1435_051:0372a20_0": "佛語優波離：「一比丘不能破僧，二、三、四乃至九比丘清淨同見者能破。",
    "T23n1435_051:0372a21_1": "一比丘尼、一式叉摩尼、一沙彌、一沙彌尼、一出家、一出家尼不能破僧，二、三、四乃至九亦不能破。",
    "T23n1435_051:0372a23_2": "優波離！",
    "T23n1435_051:0372a23_3": "若有九比丘清淨同見者能破僧。",
    "T23n1435_051:0372a24_4": "「有九犯：犯波羅夷、犯僧伽婆尸沙、犯波逸提、犯波羅提提舍尼、犯突吉羅、犯惡口突吉羅、犯偷蘭遮突吉羅、犯毘尼突吉羅、犯威儀突吉羅，是名九犯。",
    "T23n1435_051:0372a28_5": "「有九退：戒退、見退、命退、威儀退、自退、他退、知識退、資生物退、生死退，是名九退。",
    "T23n1435_051:0372a29_6": "有九不退：戒不退、見不退、命不退、威儀不退、自不退、他不退、知識不退、資生物不退、生死不退，是名九不退。」",
    "T23n1435_051:0372b03_7": "佛語優波離：「闥利吒比丘若斷諍時，應以九事觀言者：觀諍者、觀威儀、觀來往處、觀親里、觀知識、觀身口行、觀先來、觀云何相言、應聽他語應從他聞，是名九應觀言者。",
    "T23n1435_051:0372b07_8": "諍者，何等九事觀彼言者？",
    "T23n1435_051:0372b07_9": "觀鬪不鬪、觀諍不諍、觀相持不相持、觀相言不相言、觀犯戒、觀犯見、觀犯命、觀言語、觀從他聞，是名九應觀彼言者。」",
    "T23n1435_051:0372b10_10": "爾時長老優波離往到佛所頭面作禮在一面立：「善哉世尊！",
    "T23n1435_051:0372b11_11": "願略說法，令我知是法、是毘尼、是佛教。」",
    "T23n1435_051:0372b12_12": "佛語優波離：「若法隨欲不隨無欲、隨瞋不隨無瞋、隨嫉妬不隨無嫉妬、隨往來不隨不往來、隨增長不隨不增長、隨鬪不隨無鬪、隨諍不隨無諍、隨相持不隨不相持、隨相言不隨不相言。",
    "T23n1435_051:0372b16_13": "優婆離！",
    "T23n1435_051:0372b17_0": "汝定知是非法、非毘尼、非佛教。",
    "T23n1435_051:0372b17_1": "優婆離！",
    "T23n1435_051:0372b17_2": "若法隨無欲不隨欲、隨無瞋不隨瞋、隨無嫉妬不隨嫉妬、隨不往來不隨往來、隨不增長不隨增長、隨不鬪不隨鬪、隨不諍不隨諍、隨不相持不隨相持、隨不相言不隨相言，汝定知是法、是比尼、是佛教。」",
    "T23n1435_051:0372b23_0": "爾時長老阿那律，往到佛所頭面作禮在一面坐，白佛言：「善哉世尊！",
    "T23n1435_051:0372b24_1": "願略說法，令我知是法、是比尼、是佛教。」",
    "T23n1435_051:0372b25_2": "佛語阿那律：「若法隨貪不隨無貪、隨無厭不隨厭、隨多欲不隨少欲、隨不知足不隨知足、隨難滿不隨易滿、隨放逸不隨不放逸、隨非法不隨法、隨背法不隨不背法、隨世俗語不隨毘尼語。」",
    "T23n1435_051:0372b29_3": "佛語阿那律：「汝定知是非法、非毘尼、非佛教。",
    "T23n1435_051:0372c01_4": "阿那律！",
    "T23n1435_051:0372c01_5": "若法隨無貪不隨貪、隨厭不隨無厭、隨少欲不隨多欲、隨知足不隨不知足、隨易滿不隨難滿、隨不放逸不隨放逸、隨法不隨非法、隨順法不隨背法、隨比尼語不隨俗語，汝定知是法、是毘尼、是佛教。」",
    "T23n1435_051:0372c06_6": "如長老優波離所問，大愛道亦如是問；如長老阿那律所問，瘦瞿曇彌亦如是問。",
    "T23n1435_051:0372c08_7": "「有九依止：若善男子依止信心，捨不善取善者，是名捨不善取善；戒、聞、施、智亦爾，是名善男子依止信心捨不善取善。",
    "T23n1435_051:0372c10_8": "是人住是五法已，應更證四法：法忍、隨忍、樂忍、棄捨忍，是名九依止。」",
    "T23n1435_051:0372c12_9": "有外道名婆呵樹和，往到佛所問訊在一面坐已，白佛言：「瞿曇！",
    "T23n1435_051:0372c13_10": "先在優樓頻蠡國尼連禪河邊，在一迦和羅樹下，得阿耨多羅三藐三菩提不久，我時彼處從瞿曇聞：『漏盡阿羅漢，不還生死不作五事：不故殺生、不盜、不婬、不故妄語、不飲酒。』",
    "T23n1435_051:0372c17_11": "我從瞿曇聞說是語即便信受。」",
    "T23n1435_051:0372c18_12": "佛言：「我先已說，今亦復說，漏盡阿羅漢，不還生死不作九事：不故殺生、不盜、不婬、不故妄語、不飲酒、不隨愛、瞋、怖、癡，是名九事。」",
    "T23n1435_051:0372c21_13": "有外道名沙陀，往到佛所問訊，在一面坐已白佛言：「瞿曇！",
    "T23n1435_051:0372c22_14": "先在優樓頻螺國尼連禪河邊，在一迦和羅樹下，得阿耨多羅三藐三菩提不久，我時彼處從瞿曇聞：『漏盡阿羅漢，不還生死不作五事：不故殺生、不盜、不婬、不故妄語、不飲酒。』",
    "T23n1435_051:0372c26_15": "我從瞿曇聞說是語、即便信受。」",
    "T23n1435_051:0372c27_16": "佛言：「我先已說，今亦復說，漏盡阿羅漢，不還生死不作九事：不故殺生、不盜、不婬、不故妄語、不飲酒、不來還、不起邪見、見常法、觀生死無常，是名九事有九惱：無利、無益、惱我、不安隱我。」",
    "T23n1435_051:0373a02_17": "餘如先說。",
    "T23n1435_051:0373a02_18": "(九法竟)十法初「有十利：攝僧故、僧一心故、僧安樂行故、折伏高心故、不信者令得信故、已信者令增長故、慚愧者令得安樂故、遮今世惱漏故、斷後世漏故、佛法久住故，是名十利。",
    "T23n1435_051:0373a07_19": "「有十語：隨修多羅語、毘尼語、阿毘曇語、和上語、阿闍梨語、戒語、衣語、鉢語、食語、藥語，是名十語。",
    "T23n1435_051:0373a09_20": "「有十願：修多羅願、毘尼願、阿毘曇願、和上願、阿闍梨願、戒願、衣願、鉢願、食願、藥願，是名十願。",
    "T23n1435_051:0373a11_21": "「有十羯磨：白羯磨、白二羯磨、白四羯磨、僧羯磨、闥賴吒比丘羯磨、戒羯磨、非法羯磨、如法羯磨、別眾羯磨、和合眾羯磨，是名十羯磨。",
    "T23n1435_051:0373a14_22": "「有十治：苦切、依止、驅出、下意、不見擯、不作擯、惡邪不除擯、別住、摩那埵、本日治，是名十治。",
    "T23n1435_051:0373a17_23": "「有十罰：苦切、依止、驅出、下意、不見擯、不作擯、惡邪不除擯、別住、摩那埵、本日治，是名十罰。",
    "T23n1435_051:0373a19_24": "「有十遮受戒法：殺父、殺母、殺阿羅漢、出佛身血、本犯重罪、賊住比丘、本白衣、不能男、污比丘尼、越濟人，是名十遮受戒法。",
    "T23n1435_051:0373a21_25": "「有十難：王難、賊難、火難、水難、惡獸難、龍難、人難、非人難、命難、梵行難，是名十難。",
    "T23n1435_051:0373a23_26": "「有十非毘尼，謂十不善業。",
    "T23n1435_051:0373a24_27": "有十毘尼，謂十善業。",
    "T23n1435_051:0373a24_28": "「復有十非毘尼，謂十邪。",
    "T23n1435_051:0373a25_29": "有十毘尼，謂無學十真。",
    "T23n1435_051:0373a25_30": "「有十無志：別住者、別住竟者、行摩那埵、行摩那埵竟、苦切、依止、驅出、下意、不見擯、不作擯，是名十無志。",
    "T23n1435_051:0373a28_31": "「有十非法遮說戒：非波羅夷、不出波羅夷事、不輕呵僧、不出輕呵僧事、不捨戒、不出捨戒事、隨順如法僧事、不破戒不破見、不破威儀、不見不聞不疑，是名十非法遮說戒。",
    "T23n1435_051:0373b02_32": "何等十如法遮說戒？",
    "T23n1435_051:0373b03_33": "犯波羅夷、出波羅夷事、輕呵僧、出輕呵僧事、捨戒、出捨戒事、不隨順如法僧事、破戒、破見、破威儀、見聞疑，是名十如法遮說戒。」",
    "T23n1435_051:0373b07_0": "爾時佛在婆伽那梨槃國，是中有一優婆塞有信樂心，造一房舍，別施長老羅云，如先說。",
    "T23n1435_051:0373b09_0": "「有十利故如來結戒：攝僧故、僧一心故、僧安樂住故、折伏高心故、不信者令信故、已信者令增長故、慚愧者得安隱住故、遮今世惱漏故、斷後世漏故、佛法久住故。",
    "T23n1435_051:0373b12_1": "「如來制戒、制修多羅、制毘尼、制阿毘曇，誦修多羅、誦毘尼、誦阿毘曇，持修多羅、持毘尼、持阿毘曇。",
    "T23n1435_051:0373b14_2": "持修多羅者、持毘尼者、持阿毘曇者。",
    "T23n1435_051:0373b15_3": "攝修多羅、攝毘尼、攝阿毘曇。",
    "T23n1435_051:0373b16_4": "和上阿闍梨，共行弟子近行弟子沙彌，教威儀毘尼。",
    "T23n1435_051:0373b17_5": "說毘尼者，波羅提木叉。",
    "T23n1435_051:0373b18_6": "說波羅提木叉者，遮波羅提木叉。",
    "T23n1435_051:0373b18_7": "遮波羅提木叉者，受自恣。",
    "T23n1435_051:0373b19_8": "受自恣者，遮受自恣。",
    "T23n1435_051:0373b19_9": "遮受自恣者，與欲。",
    "T23n1435_051:0373b20_10": "與欲者，受欲。",
    "T23n1435_051:0373b20_11": "受欲者，持欲。",
    "T23n1435_051:0373b20_12": "持欲者，說欲。",
    "T23n1435_051:0373b21_13": "說欲者，取欲。",
    "T23n1435_051:0373b21_14": "取欲者，與清淨。",
    "T23n1435_051:0373b21_15": "與清淨者，受清淨。",
    "T23n1435_051:0373b22_16": "受清淨者，持清淨。",
    "T23n1435_051:0373b22_17": "持清淨者，說清淨。",
    "T23n1435_051:0373b23_18": "說清淨者，取清淨。",
    "T23n1435_051:0373b23_19": "取清淨者，與欲清淨。",
    "T23n1435_051:0373b24_0": "與欲清淨者，受欲清淨。",
    "T23n1435_051:0373b24_1": "受欲清淨者，持欲清淨。",
    "T23n1435_051:0373b25_2": "持欲清淨者，說欲清淨。",
    "T23n1435_051:0373b25_3": "說欲清淨者，取欲清淨。",
    "T23n1435_051:0373b26_4": "取欲清淨者，與自恣。",
    "T23n1435_051:0373b26_5": "與自恣者，受自恣。",
    "T23n1435_051:0373b27_0": "受自恣者，持自恣。",
    "T23n1435_051:0373b27_1": "持自恣者，說自恣。",
    "T23n1435_051:0373b27_2": "說自恣者，取自恣。",
    "T23n1435_051:0373b28_3": "取自恣者，依止。",
    "T23n1435_051:0373b28_4": "依止者，與依止。",
    "T23n1435_051:0373b28_5": "與依止者，受依止。",
    "T23n1435_051:0373b29_6": "受依止者，捨依止。",
    "T23n1435_051:0373b29_7": "捨依止者，折伏驅出，同意悔過。",
    "T23n1435_051:0373c01_8": "受悔過者，白羯磨、白二羯磨、白四羯磨、苦切羯磨、依止羯磨、驅出羯磨、下意羯磨、不見擯、不作擯、惡邪不除擯、別住、摩那埵、本日治、出罪覓罪相，舉他令憶念共要羯磨、羈繫羯磨、乞聽羯磨、聽白羯磨。",
    "T23n1435_051:0373c06_0": "不調伏者令調伏，皆以十利故。」",
    "T23n1435_051:0373c06_1": "(十法竟)增十一相初「有所犯事，應言白、應言不白？」",
    "T23n1435_051:0373c08_2": "答言：「犯應言白。」",
    "T23n1435_051:0373c09_0": "「又犯，應言色、應言非色？」",
    "T23n1435_051:0373c09_1": "答言：「犯應言色。」",
    "T23n1435_051:0373c09_2": "「又犯，應言可見、不可見？」",
    "T23n1435_051:0373c10_3": "答言：「應言可見。」",
    "T23n1435_051:0373c10_4": "「又犯，應言根數、非根數？」",
    "T23n1435_051:0373c11_5": "答言：「應言根數。」",
    "T23n1435_051:0373c11_6": "「又犯，應言有漏、非漏？」",
    "T23n1435_051:0373c12_7": "答言：「應言有漏。」",
    "T23n1435_051:0373c12_8": "「又犯，應言有為、無為？」",
    "T23n1435_051:0373c13_9": "答言：「應言有為。」",
    "T23n1435_051:0373c13_10": "「又犯，應言世間、出世間。」",
    "T23n1435_051:0373c14_0": "答言：「應言世間。」",
    "T23n1435_051:0373c14_1": "「又犯，應言陰攝、非陰攝？」",
    "T23n1435_051:0373c14_2": "答言：「應言陰攝。」",
    "T23n1435_051:0373c15_3": "「又犯，應言界攝、非界攝？」",
    "T23n1435_051:0373c15_4": "答言：「應言界攝。」",
    "T23n1435_051:0373c16_5": "「又犯，應言受、不受？」",
    "T23n1435_051:0373c16_6": "答言：「應言受。」",
    "T23n1435_051:0373c16_7": "「又犯，應言四大造、非四大造？」",
    "T23n1435_051:0373c17_8": "答言：「四大造。」",
    "T23n1435_051:0373c17_9": "「又犯，應言想、非想？」",
    "T23n1435_051:0373c18_10": "答言：「應言想。」",
    "T23n1435_051:0373c18_11": "「又犯，應言亂心、非亂心？」",
    "T23n1435_051:0373c19_12": "答言：「應言亂心。」",
    "T23n1435_051:0373c19_13": "「又犯，應言染、不染？」",
    "T23n1435_051:0373c20_0": "答言：「有染、有不染，染者故犯。",
    "T23n1435_051:0373c20_1": "佛結戒，不染者不故犯戒。」",
    "T23n1435_051:0373c21_2": "「又犯，應言雜、不雜？」",
    "T23n1435_051:0373c21_3": "答言：「應言雜。」",
    "T23n1435_051:0373c22_0": "「又犯，應言有欲、無欲？」",
    "T23n1435_051:0373c22_1": "答言：「有欲。」",
    "T23n1435_051:0373c22_2": "「又犯，應言有著、無著？」",
    "T23n1435_051:0373c23_3": "答言：「有著。」",
    "T23n1435_051:0373c23_4": "「又犯，應言有對、無對？」",
    "T23n1435_051:0373c24_0": "答言：「有對。」",
    "T23n1435_051:0373c24_1": "「又犯，應言心、非心？」",
    "T23n1435_051:0373c24_2": "答言：「有心。」",
    "T23n1435_051:0373c24_3": "「又犯，應言有報、無報？」",
    "T23n1435_051:0373c25_4": "答言：「有報。」",
    "T23n1435_051:0373c25_5": "「又犯，應言業、非業？」",
    "T23n1435_051:0373c26_6": "答言：「業。」",
    "T23n1435_051:0373c26_7": "「又犯，應言外入、內入？」",
    "T23n1435_051:0373c26_8": "答言：「內入。」",
    "T23n1435_051:0373c27_9": "「又犯，應言過去、未來、現在？」",
    "T23n1435_051:0373c27_10": "答言：「有過去、未來、現在。",
    "T23n1435_051:0373c28_11": "過去者，若所犯事已向他發露悔過，是名過去。",
    "T23n1435_051:0373c29_12": "未來者，未犯必當犯者，是名未來。",
    "T23n1435_051:0374a01_0": "現在者，現有所犯，是名現在。」",
    "T23n1435_051:0374a01_1": "「又犯，應言善、不善、無記？」",
    "T23n1435_051:0374a02_2": "答言：「不善、無記。",
    "T23n1435_051:0374a02_3": "不善者故犯，佛結戒，是名不善。",
    "T23n1435_051:0374a03_4": "無記者，不故犯戒，是名無記。」",
    "T23n1435_051:0374a04_0": "「又犯，應言欲界、色界、無色界？」",
    "T23n1435_051:0374a04_1": "答言：「犯應言欲界。」",
    "T23n1435_051:0374a05_2": "「又犯，應言學、無學？」",
    "T23n1435_051:0374a05_3": "答言：「非學、非無學。」",
    "T23n1435_051:0374a05_4": "「又犯，應言見諦斷、思惟斷？」",
    "T23n1435_051:0374a06_5": "答言：「思惟斷。」",
    "T23n1435_051:0374a06_6": "「頗有作是事犯、即作是事非犯耶？」",
    "T23n1435_051:0374a07_7": "佛言：「有！",
    "T23n1435_051:0374a07_8": "若比丘不受迦絺那衣畜長衣、數數食、別眾食、不白入聚落、不著僧伽梨入聚落，是名犯。",
    "T23n1435_051:0374a09_9": "若比丘受迦絺那衣畜長衣、數數食別眾食、不白入聚落、不著僧伽梨入聚落，是名非犯。",
    "T23n1435_051:0374a11_10": "是名作是事犯、即作是事非犯。",
    "T23n1435_051:0374a12_11": "有作羯磨者有犯、有作羯磨者非犯。",
    "T23n1435_051:0374a13_12": "「云何作羯磨者有犯、作羯磨者非犯？",
    "T23n1435_051:0374a14_13": "若比丘，與比丘作不見擯、不作擯惡、邪不除擯，是比丘自見罪向他說、若界外與捨羯磨，即與共事、共住、教授。",
    "T23n1435_051:0374a16_14": "有餘比丘作是言：『僧與是比丘不見擯、不作擯、惡邪不除擯，莫與是比丘共事、共住、教授。』",
    "T23n1435_051:0374a18_15": "答言：『是人見罪，已與捨羯磨。』",
    "T23n1435_051:0374a19_16": "問言：『何處捨？』",
    "T23n1435_051:0374a19_17": "答言：『界外。』",
    "T23n1435_051:0374a19_18": "又言：『是不善捨。』",
    "T23n1435_051:0374a20_19": "若比丘，與比丘不見擯、不作擯、惡邪不除擯，若自見罪向他說、界內與捨，共事、共住、教授。",
    "T23n1435_051:0374a22_20": "有比丘言：『僧與是比丘不見擯、不作擯、惡邪不除擯，莫與是比丘共事、共住、教授。』",
    "T23n1435_051:0374a24_0": "答言：『是罪已捨。』",
    "T23n1435_051:0374a24_1": "問言：『何處捨？』",
    "T23n1435_051:0374a24_2": "答言：『界內。』",
    "T23n1435_051:0374a24_3": "又言：『善捨。』",
    "T23n1435_051:0374a25_4": "如是作羯磨者有犯、如是作羯磨者非犯。",
    "T23n1435_051:0374a26_5": "「有知犯、有不知犯。",
    "T23n1435_051:0374a26_6": "知犯者，知五種犯體，是名知犯。",
    "T23n1435_051:0374a27_7": "不知犯者，不知五種犯體，是名不知犯。",
    "T23n1435_051:0374a28_8": "是人雖不知，亦名為犯。",
    "T23n1435_051:0374a28_9": "有自知犯有罪、有他知犯有罪。",
    "T23n1435_051:0374a29_10": "自知犯有罪者，若知五種犯體，是名自知犯有罪。",
    "T23n1435_051:0374b01_11": "他知犯有罪者，若可信優婆塞證知，是名他知犯有罪。",
    "T23n1435_051:0374b02_12": "有憶犯、不憶犯。",
    "T23n1435_051:0374b03_13": "憶犯者，憶五種犯體，是名憶犯。",
    "T23n1435_051:0374b03_14": "不憶犯者，不憶五種犯體，是名不憶犯。",
    "T23n1435_051:0374b04_15": "有現前犯、不現前。",
    "T23n1435_051:0374b05_16": "犯現前犯者，現有所犯，是名現前。",
    "T23n1435_051:0374b05_17": "犯不現前犯者，若未犯必當犯，是名不現前犯。",
    "T23n1435_051:0374b06_18": "有犯事不共住、有犯事種種不共住。",
    "T23n1435_051:0374b07_19": "有種種不共住、非不共住，若不見擯、不作擯、惡邪不除擯、狂心、亂心、苦痛心，是名有犯事不共住。",
    "T23n1435_051:0374b09_20": "有犯事種種不共住、有種種不共住、非不共住。",
    "T23n1435_051:0374b11_0": "有作羯磨不共住、有作羯磨種種不共住、有種種不共住、非不共住，若不見擯、不作擯、惡邪不除擯、狂心、亂心、苦痛心，是名作羯磨不共住、作羯磨種種不共住、有種種不共住、非不共住。",
    "T23n1435_051:0374b15_1": "有知不共住、有知種種不共住、有種種不共住、非不共住，若不見擯、不作擯、惡邪不除擯、狂心、亂心、苦痛心，是名有知不共住、有知種種不共住、有種種不共住、非不共住。",
    "T23n1435_051:0374b19_2": "不知不共住、不知種種不共住、有種種不共住、非不共住，若不見擯、不作擯、惡邪不除擯、狂心、亂心、苦痛心，是名不知不共住、不知種種不共住、有種種不共住、非不共住。",
    "T23n1435_051:0374b22_3": "有自說不共住、有自說種種不共住。",
    "T23n1435_051:0374b23_4": "有種種不共住、非不共住，若不見擯、不作擯、惡邪不除擯、狂心、亂心、苦痛心，是名自說不共住、自說種種不共住、有種種不共住、非不共住。",
    "T23n1435_051:0374b26_5": "有他說不共住、有他說種種不共住、有種種不共住、非不共住，若不見擯、不作擯、惡邪不除擯、狂心、亂心、苦痛心，是名他說不共住，他說種種不共住、有種種不共住、非不共住。",
    "T23n1435_051:0374c01_6": "有憶不共住、有憶種種不共住、有種種不共住、非不共住，若不見擯、不作擯、惡邪不除擯、狂心、亂心、苦痛心，是名有憶不共住、有憶種種不共住、有種種不共住、非不共住。",
    "T23n1435_051:0374c05_7": "有不憶不共住、有不憶種種不共住、有種種不共住、非不共住，若不見擯、不作擯、惡邪不除擯、狂心、亂心、苦痛心，是名不憶不共住、不憶種種不共住、有種種不共住、非不共住。",
    "T23n1435_051:0374c09_8": "有現前不共住、有現前種種不共住、有種種不共住、非不共住，若不見擯、不作擯、惡邪不除擯、狂心、亂心、苦痛心，是名現前不共住、現前種種不共住、有種種不共住、非不共住。",
    "T23n1435_051:0374c13_9": "有不現前不共住、有不現前種種不共住、有種種不共住、非不共住，若不見擯、不作擯、惡邪不除擯、狂心、亂心、苦痛心，是名不現前不共住、不現前種種不共住、有種種不共住、非不共住。",
    "T23n1435_051:0374c17_10": "「有犯，僧與作羯磨，三人、二人、一人。",
    "T23n1435_051:0374c18_11": "云何有犯，僧與作羯磨，三人、二人、一人？",
    "T23n1435_051:0374c19_12": "若比丘，與比丘作不見擯、不作擯、惡邪不除擯、狂心、亂心、苦痛心，犯是事，僧與作羯磨，即是事三人、二人、一人。",
    "T23n1435_051:0374c21_13": "有知者，僧與作羯磨，三人、二人、一人。",
    "T23n1435_051:0374c22_14": "云何知僧與作羯磨，三人、二人、一人？",
    "T23n1435_051:0374c23_15": "若比丘，與比丘作不見擯、不作擯、惡邪不除擯、狂心、亂心、苦痛心，是名知者僧與作羯磨，即是事三人、二人、一人。",
    "T23n1435_051:0374c25_16": "有不知者，僧與作羯磨，三人、二人、一人。",
    "T23n1435_051:0374c26_17": "云何不知者僧與作羯磨，三人、二人、一人？",
    "T23n1435_051:0374c27_18": "若比丘，與比丘不見擯、不作擯、惡邪不除擯、狂心、亂心、苦痛心，是名不知者僧與作羯磨，即是事三人、二人、一人。",
    "T23n1435_051:0375a01_19": "有自說，僧與作羯磨，三人、二人、一人。",
    "T23n1435_051:0375a02_0": "云何自說，僧與作羯磨，三人、二人、一人？",
    "T23n1435_051:0375a02_1": "若比丘，與比丘作不見擯、不作擯、惡邪不除擯、狂心、亂心、苦痛心，是名自說僧與作羯磨，即是事三人、二人、一人。",
    "T23n1435_051:0375a05_2": "有不自說，僧與作羯磨，三人、二人、一人。",
    "T23n1435_051:0375a06_3": "云何不自說，僧與作羯磨，三人、二人、一人？",
    "T23n1435_051:0375a07_4": "若比丘，與比丘不見擯、不作擯、惡邪不除擯、狂心、亂心、苦痛心，是名不自說，僧與作羯磨，即是事三人、二人、一人。",
    "T23n1435_051:0375a09_5": "有憶者，僧與作羯磨，三人、二人、一人。",
    "T23n1435_051:0375a10_6": "云何憶者，僧與作羯磨，三人、二人、一人？",
    "T23n1435_051:0375a11_7": "若比丘，與比丘作不見擯、不作擯、惡邪不除擯、狂心、亂心、苦痛心，是名憶者，僧與作羯磨，即是事三人、二人、一人。",
    "T23n1435_051:0375a14_8": "有不憶，僧與作羯磨三人、二人、一人。",
    "T23n1435_051:0375a14_9": "云何不憶，僧與作羯磨，三人、二人、一人？",
    "T23n1435_051:0375a15_10": "若比丘，與比丘不見擯、不作擯、惡邪不除擯、狂心、亂心、苦痛心，是名不憶者，僧與作羯磨，即是事三人、二人、一人。",
    "T23n1435_051:0375a18_11": "有現前，僧與作羯磨，三人、二人、一人。",
    "T23n1435_051:0375a19_12": "云何現前，僧與作羯磨，三人、二人、一人？",
    "T23n1435_051:0375a19_13": "若比丘，與比丘不見擯、不作擯、惡邪不除擯、狂心、亂心、苦痛心，是名現前，僧與作羯磨，即是事三人、二人、一人。",
    "T23n1435_051:0375a22_14": "有不現前，僧與作羯磨，三人、二人、一人。",
    "T23n1435_051:0375a23_15": "云何不現前，僧與作羯磨，三人、二人、一人？",
    "T23n1435_051:0375a24_16": "若比丘，與比丘不見擯、不作擯、惡邪不除擯、狂心、亂心、苦痛心，是名不現前，僧與作羯磨，即是事三人、二人、一人。",
    "T23n1435_051:0375a26_17": "「有四調伏羯磨：苦切、依止、驅出、下意。」",
    "T23n1435_051:0375a27_18": "「頗有從是事，自說破僧，未受戒不應受、已受者應滅，即是事自說破僧，未受戒者與受、已受者不應滅邪？」",
    "T23n1435_051:0375b01_19": "佛言：「有。",
    "T23n1435_051:0375b01_20": "若非法非法想，作法見破僧，未受戒者不應受、已受者應滅。",
    "T23n1435_051:0375b02_21": "若法想破僧，未受戒者應受、已受者不應滅。」",
    "T23n1435_051:0375b03_22": "「頗有從是事，自言賊住比丘，未受戒者不應受、已受者應滅，即是事自言賊住比丘，未受戒者應受、已受者不應滅耶？」",
    "T23n1435_051:0375b06_23": "佛言：「有！",
    "T23n1435_051:0375b06_24": "若再三聽布薩，是人未受戒者不應受、已受者應滅。",
    "T23n1435_051:0375b07_25": "若一布薩或聽、或不聽，未受者應受、已受者不應滅。」",
    "T23n1435_051:0375b08_26": "「頗有是事，污比丘尼，未受者不應受、已受者應滅，即是事污比丘尼，未受戒者應受、已受者不應滅耶？」",
    "T23n1435_051:0375b11_27": "佛言：「有！",
    "T23n1435_051:0375b11_28": "若以婬污比丘尼，未受戒者不應受、已受者應滅。",
    "T23n1435_051:0375b12_29": "若以身相觸污比丘尼，未受應受、已受者不應滅。」",
    "T23n1435_051:0375b13_30": "「頗有是事，自言我殺父母，未受戒者不應受、已受者應滅，即是事自言我殺父母，未受者應受，已受者不應滅耶？」",
    "T23n1435_051:0375b16_31": "佛言：「有！",
    "T23n1435_051:0375b16_32": "若知是父母，無有異想不誤殺，未受者不應受、已受者應滅。",
    "T23n1435_051:0375b17_33": "若不知、有異想誤殺父母，未受戒者應受、已受者不應滅。」",
    "T23n1435_051:0375b20_0": "爾時長老優波離問佛言：「世尊！",
    "T23n1435_051:0375b20_1": "頗有善心殺父母，得波羅夷并逆罪耶？",
    "T23n1435_051:0375b21_2": "不善心殺父母、無記心殺父母耶？」",
    "T23n1435_051:0375b22_3": "佛語優波離：「有善心殺父母，得波羅夷并逆罪，不善心殺、無記心殺。",
    "T23n1435_051:0375b23_4": "云何善心殺？",
    "T23n1435_051:0375b24_5": "若母病受苦惱，殺令離苦，是名善心殺母，得波羅夷并逆罪。",
    "T23n1435_051:0375b25_6": "云何不善心殺母？",
    "T23n1435_051:0375b25_7": "若為利殺，是名不善心殺母，得波羅夷并逆罪。",
    "T23n1435_051:0375b27_0": "云何無記心殺母？",
    "T23n1435_051:0375b27_1": "若作方便已，自眠時母死，是名無記心殺母，得波羅夷并逆罪。」",
    "T23n1435_051:0375b28_2": "又問：「頗有善心殺母，犯波羅夷是逆罪；有善心殺母，不犯波羅夷非逆罪耶？」",
    "T23n1435_051:0375c01_3": "佛言：「有善心殺母，犯波羅夷是逆罪。",
    "T23n1435_051:0375c02_4": "有善心殺母，非波羅夷非逆罪。",
    "T23n1435_051:0375c03_5": "云何善心殺母，犯波羅夷是逆罪？",
    "T23n1435_051:0375c03_6": "云何善心殺母，非波羅夷非逆罪耶？",
    "T23n1435_051:0375c04_7": "若母病受苦惱，斷其命，是名犯波羅夷是逆罪。",
    "T23n1435_051:0375c05_8": "若母病，與飯與粥與羹，食已命終，是名善心殺，非波羅夷非逆罪。",
    "T23n1435_051:0375c07_9": "優波離！",
    "T23n1435_051:0375c07_10": "如是善心殺母，得波羅夷并逆罪；如是無波羅夷無逆罪。」",
    "T23n1435_051:0375c08_11": "又問：「頗不善心殺母，犯波羅夷是逆罪；不善心殺母，非波羅夷非逆罪耶？」",
    "T23n1435_051:0375c10_12": "佛言：「有不善心殺母，犯波羅夷是逆罪。",
    "T23n1435_051:0375c11_13": "有不善心殺母，非波羅夷非逆罪。",
    "T23n1435_051:0375c12_0": "云何不善心殺母，犯波羅夷逆罪？",
    "T23n1435_051:0375c12_1": "不善心殺母，非波羅夷非逆罪？",
    "T23n1435_051:0375c13_2": "若為利斷母命，是名不善心殺母，犯波羅夷并逆罪。",
    "T23n1435_051:0375c14_3": "若為殺畜生故施弶，母墮死者，非波羅夷非逆罪。",
    "T23n1435_051:0375c15_4": "優波離！",
    "T23n1435_051:0375c16_0": "是名不善心殺母犯波羅夷并逆罪；如是不善心殺母，非波羅夷非逆罪。」",
    "T23n1435_051:0375c17_1": "又問：「頗無記心殺母，犯波羅夷逆罪；無記心殺母，非波羅夷非逆罪耶？」",
    "T23n1435_051:0375c19_2": "佛言：「有無記心殺母，犯波羅夷并逆罪。",
    "T23n1435_051:0375c20_3": "有無記心殺母，不犯波羅夷不得逆罪。",
    "T23n1435_051:0375c21_4": "云何無記心殺母，犯波羅夷并逆罪？",
    "T23n1435_051:0375c21_5": "云何無記心殺母，不犯波羅夷非逆罪？",
    "T23n1435_051:0375c22_6": "若作方便欲殺母，自眠時母死，是名犯波羅夷是逆罪。",
    "T23n1435_051:0375c24_0": "若射壁樹誤射母殺，不犯波羅夷非逆罪。",
    "T23n1435_051:0375c25_0": "優波離！",
    "T23n1435_051:0375c25_1": "如是無記心殺母，犯波羅夷是逆罪；如是無記心殺母，不犯波羅夷非逆罪。",
    "T23n1435_051:0375c26_2": "優波離！",
    "T23n1435_051:0375c27_3": "殺父、殺阿羅漢亦如是。」",
    "T23n1435_051:0375c28_0": "「頗有共事比丘，不入僧中亦不與欲，在界內作一切羯磨不犯耶？」",
    "T23n1435_051:0375c29_1": "佛言：「有！",
    "T23n1435_051:0375c29_2": "如來、至真、等正覺是。",
    "T23n1435_051:0376a01_3": "我先語目連：『汝等從今日，自說波羅提木叉，我更不來說波羅提木叉。』」",
    "T23n1435_051:0376a02_4": "「頗有比丘不聽五種說戒得作布薩耶？」",
    "T23n1435_051:0376a03_5": "佛言：「有！",
    "T23n1435_051:0376a03_6": "若比丘獨處布薩者是。」",
    "T23n1435_051:0376a04_7": "「如佛言：『未受大戒人前不應說戒。』",
    "T23n1435_051:0376a05_8": "頗有未受大戒人前得說戒不犯耶？」",
    "T23n1435_051:0376a05_9": "佛言：「有！",
    "T23n1435_051:0376a06_10": "我先說除却波斯匿王眷屬，獨為王說，令心清淨故。」",
    "T23n1435_051:0376a07_11": "長老優波離問佛：「為善心犯？",
    "T23n1435_051:0376a07_12": "為不善心犯？",
    "T23n1435_051:0376a08_13": "為無記心犯耶？」",
    "T23n1435_051:0376a08_14": "佛言：「有善心犯、有不善心犯、有無記心犯。",
    "T23n1435_051:0376a09_15": "善心犯者，若新受戒比丘不知戒相，自手拔塔前草、自治經行處草、自採花，是名善心犯。",
    "T23n1435_051:0376a11_16": "不善心犯者，故犯佛結戒，是名不善心犯。",
    "T23n1435_051:0376a12_17": "無記心犯者，不故犯戒。」",
    "T23n1435_051:0376a13_0": "長老優波離問佛：「阿羅漢為善心犯？",
    "T23n1435_051:0376a13_1": "為不善心犯？",
    "T23n1435_051:0376a14_2": "為無記心犯耶？」",
    "T23n1435_051:0376a14_3": "佛言：「優波離！",
    "T23n1435_051:0376a14_4": "若阿羅漢有所犯者皆無記心。」",
    "T23n1435_051:0376a15_5": "「世尊！",
    "T23n1435_051:0376a15_6": "云何阿羅漢有所犯是無記心？」",
    "T23n1435_051:0376a16_7": "佛言：「若阿羅漢，心不憶有長衣、數數食、別眾食、不白入聚落、不著僧伽梨入聚落、若睡時他持著高廣床上、若睡時他持著女人床上、若未睡時未受大戒人出房、睡眠時未受大戒人入房，覺已即悔過。",
    "T23n1435_051:0376a20_8": "優波離！",
    "T23n1435_051:0376a21_9": "是名阿羅漢所犯皆是無記心。」",
    "T23n1435_051:0376a21_10": "「若僧破是僧惱，若僧惱是僧破耶？」",
    "T23n1435_051:0376a22_11": "「有僧破非僧惱、有僧惱非僧破、有僧破是僧惱、有非僧破非僧惱。",
    "T23n1435_051:0376a24_0": "僧破非僧惱者，若僧破不取不觀十四破僧事，是名僧破非僧惱。",
    "T23n1435_051:0376a25_1": "僧惱非僧破者，若取觀十四破僧事，而僧不破，是名僧惱非僧破。",
    "T23n1435_051:0376a26_2": "僧破僧惱者，若僧破取觀十四破僧事，是名僧破僧惱。",
    "T23n1435_051:0376a28_3": "非僧破非僧惱者，除上事。",
    "T23n1435_051:0376a28_4": "有僧破非僧諍、有僧諍非僧破、有僧破亦僧諍、有非僧破非僧諍。",
    "T23n1435_051:0376b01_5": "僧破非僧諍者，若僧破，事不異、得施不異、界不異，是名僧破非僧諍。",
    "T23n1435_051:0376b03_6": "僧諍非僧破者，若僧事異、得施異、界異而不破，是名僧諍非僧破。",
    "T23n1435_051:0376b04_7": "僧破僧諍者，若僧破，事異、得施異、界異，是名僧破僧諍。",
    "T23n1435_051:0376b05_8": "非僧破非僧諍者，除上事。",
    "T23n1435_051:0376b06_9": "有僧破非僧別、有僧別非僧破、有僧破亦僧別、有非僧破非僧別。",
    "T23n1435_051:0376b08_10": "僧破非僧別者，若僧破，事不異、界不異、得施不異，是名僧破非僧別。",
    "T23n1435_051:0376b09_11": "僧別非僧破者，若僧事異、界異、得施異而不破，是名僧別非僧破。",
    "T23n1435_051:0376b11_12": "僧破僧別者，若僧破，事異、界異、得施異，是名僧破僧別。",
    "T23n1435_051:0376b12_13": "非僧破非僧別者，除上事。」",
    "T23n1435_051:0376b13_0": "「若破僧是一劫壽，一劫壽是破僧耶？」",
    "T23n1435_051:0376b13_1": "「有破僧非一劫壽、一劫壽非破僧、有破僧是一劫壽、有非破僧非一劫壽。",
    "T23n1435_051:0376b15_2": "破僧非一劫壽者，若法想破僧，是名破僧非一劫壽。",
    "T23n1435_051:0376b16_3": "一劫壽非破僧者，伊羅龍王、摩那斯龍王、迦留伽羅龍王、難陀龍王、跋難陀龍王、迦毘羅龍王、阿攝波羅龍王、閻羅王、梵迦夷天，是名一劫壽非破僧。",
    "T23n1435_051:0376b20_0": "破僧是一劫壽者，如調達，是名破僧是一劫壽。",
    "T23n1435_051:0376b21_1": "非破僧非一劫壽者，除上事。」",
    "T23n1435_051:0376b21_2": "「若破僧是一劫報，一劫報是破僧耶？」",
    "T23n1435_051:0376b22_3": "「有破僧非一劫報、有一劫報非破僧、有破僧是一劫報、有非破僧非一劫報。",
    "T23n1435_051:0376b24_4": "破僧非一劫報者，若法想破僧，是名破僧非一劫報。",
    "T23n1435_051:0376b25_5": "一劫報非破僧者，如伊羅龍王、摩那斯龍王、迦留伽羅、難陀、跋難陀、迦毘羅、阿攝波羅、閻羅王，是名一劫報非破僧。",
    "T23n1435_051:0376b28_0": "破僧是一劫報者，如調達，是名破僧一劫報。",
    "T23n1435_051:0376b29_0": "非破僧非一劫報者，除上事。」",
    "T23n1435_051:0376b29_1": "「若破僧是邪見，邪見是破僧耶？」",
    "T23n1435_051:0376c01_2": "「有破僧非邪見、有邪見非破僧、破僧是邪見、有非破僧非邪見。",
    "T23n1435_051:0376c02_3": "破僧非邪見者，以法想破僧，是名破僧非邪見。",
    "T23n1435_051:0376c03_4": "邪見非破僧者，六師是，是名邪見非破僧。",
    "T23n1435_051:0376c04_5": "破僧是邪見者，調達是。",
    "T23n1435_051:0376c05_6": "非破僧非邪見者，除上事。」",
    "T23n1435_051:0376c05_7": "「若破僧是無明，無明是破僧耶？」",
    "T23n1435_051:0376c06_8": "「有破僧非無明、有無明非破僧、有破僧是無明、有非破僧非無明。",
    "T23n1435_051:0376c08_9": "破僧非無明者，以法想破僧，是破僧非無明。",
    "T23n1435_051:0376c09_10": "無明非破僧者，殺父母、殺阿羅漢、惡心出佛身血，是名無明非破僧。",
    "T23n1435_051:0376c10_11": "破僧是無明者，調達是，是名破僧是無明。",
    "T23n1435_051:0376c11_12": "非破僧非無明者，除上事。」",
    "T23n1435_051:0376c12_13": "爾時長老優波離白佛言：「世尊！",
    "T23n1435_051:0376c12_14": "為比丘能起破僧事耶？",
    "T23n1435_051:0376c13_15": "為比丘尼、式叉摩尼、沙彌、沙彌尼能起破僧事耶？」",
    "T23n1435_051:0376c14_16": "佛言：「比丘能起破僧事，非比丘尼、式叉摩尼、沙彌、沙彌尼能起破僧事。」",
    "T23n1435_051:0376c16_17": "又問：「破僧犯何罪？」",
    "T23n1435_051:0376c16_18": "佛言：「犯，偷蘭遮。」",
    "T23n1435_051:0376c17_0": "又問：「破僧罪云何悔？」",
    "T23n1435_051:0376c17_1": "佛言：「偷蘭遮悔。」",
    "T23n1435_051:0376c17_2": "「若受事者是不共住，不共住者是受事耶？」",
    "T23n1435_051:0376c18_3": "「有受事非不共住、有不共住非受事、有不共住是受事、有非受事非不共住。",
    "T23n1435_051:0376c20_4": "受事非不共住者，受持五法、不犯波羅夷，是名受事非不共住。",
    "T23n1435_051:0376c21_5": "不共住非受事者，於四波羅夷中隨有所犯、不受五法，是名不共住非受事。",
    "T23n1435_051:0376c23_6": "受事是不共住者，受五法、四波羅夷中隨有所犯，是名受事是不共住。",
    "T23n1435_051:0376c25_7": "非受事非不共住者，除上事。",
    "T23n1435_051:0376c25_8": "有不共住是種種不共住、有種種不共住非不共住，謂不見擯、不作擯、惡邪不除擯、狂心、亂心、苦痛心，若呵責是折伏，折伏亦是呵責。",
    "T23n1435_051:0376c29_0": "云何是羯磨？",
    "T23n1435_051:0376c29_1": "云何羯磨事？",
    "T23n1435_051:0376c29_2": "若犯是羯磨，因起事處亦是羯磨，悔過是羯磨事。」",
    "T23n1435_051:0377a01_3": "「云何是迦絺那衣？",
    "T23n1435_051:0377a02_4": "云何受迦絺那？",
    "T23n1435_051:0377a02_5": "云何捨迦絺那？」",
    "T23n1435_051:0377a02_6": "佛語優波離：「名字是迦絺那衣，能起九心，是受迦絺那。",
    "T23n1435_051:0377a04_7": "有八事名捨迦絺那：有非比丘犯比丘得脫、有比丘犯非比丘得脫。",
    "T23n1435_051:0377a05_8": "非比丘犯比丘得脫者，若比丘尼犯不同僧伽婆尸沙，轉根作比丘，得滅是罪，是名非比丘犯比丘得脫。",
    "T23n1435_051:0377a08_9": "比丘犯非比丘得脫者，若比丘不同犯僧伽婆尸沙，轉根作比丘尼，得滅是罪。",
    "T23n1435_051:0377a09_10": "如是比丘滅、如是非比丘滅。",
    "T23n1435_051:0377a11_0": "「有不知犯知悔過、有知犯不知悔過。",
    "T23n1435_051:0377a11_1": "不知犯知悔者，如睡比丘，他持著高床上、持著女人床上，未受大戒人出、時睡後還來入，覺已悔過，是名不知犯知悔。",
    "T23n1435_051:0377a14_2": "知犯不知悔者，若比丘犯僧伽婆尸沙，作出罪羯磨時，聞白已睡至羯磨竟，是名知犯不知悔。",
    "T23n1435_051:0377a16_3": "有睡犯覺悔、有覺犯睡悔。",
    "T23n1435_051:0377a17_4": "睡犯覺悔者，若比丘睡時，他持著高床上、女人床上，未受大戒人出、時睡後還來入，是名睡犯覺悔。",
    "T23n1435_051:0377a19_5": "覺犯睡悔者，若比丘犯僧伽婆尸沙，作出罪羯磨時，聞白已睡，是名覺犯睡悔。」",
    "T23n1435_051:0377a21_6": "「頗有比丘說一方便犯三波羅夷耶？」",
    "T23n1435_051:0377a22_0": "佛言：「有。",
    "T23n1435_051:0377a22_1": "若比丘，與比丘共要言：『汝見我偷某甲重物、斷某甲人命、知我得阿羅漢。』",
    "T23n1435_051:0377a23_2": "是名說一方便犯三波羅夷」「頗有比丘尼說一方便犯四波羅夷耶？」",
    "T23n1435_051:0377a25_3": "佛言：「有。",
    "T23n1435_051:0377a25_4": "若比丘尼，與比丘尼共作要言：『汝見我取某甲重物、見我斷某甲人命、知我助不見擯比丘、知我得阿羅漢。』",
    "T23n1435_051:0377a27_5": "是名說一方便犯四波羅夷。」",
    "T23n1435_051:0377a28_6": "「頗有比丘在一處坐犯五種戒體耶？」",
    "T23n1435_051:0377a29_7": "佛言：「有。",
    "T23n1435_051:0377a29_8": "若落飯食犯突吉羅；學家中自手取食，犯波羅提提舍尼；無淨人為女人說法過五六語，犯波逸提；向女人說惡語，犯僧伽婆尸沙；說得過人法，犯波羅夷。」",
    "T23n1435_051:0377b04_9": "「頗有比丘以一方便犯百千罪若過是耶？」",
    "T23n1435_051:0377b05_10": "佛言：「有。",
    "T23n1435_051:0377b05_11": "若比丘在大眾中坐，以一把小豆、一把大豆、一把沙，散大眾上，隨粒墮他上，犯爾所罪。」",
    "T23n1435_051:0377b07_12": "「頗有比丘盜心取他重物不犯波羅夷耶？」",
    "T23n1435_051:0377b08_13": "佛言：「有。",
    "T23n1435_051:0377b08_14": "若衣鉢在地拽去未離本處，犯偷蘭遮。」",
    "T23n1435_051:0377b09_15": "「頗有盜三錢犯波羅夷耶？」",
    "T23n1435_051:0377b09_16": "佛言：「有。",
    "T23n1435_051:0377b09_17": "錢貴時。」",
    "T23n1435_051:0377b10_18": "「頗有盜五錢不犯波羅夷耶？」",
    "T23n1435_051:0377b10_19": "佛言：「有。",
    "T23n1435_051:0377b11_0": "錢賤時。」",
    "T23n1435_051:0377b11_1": "「頗有少取犯、少取不犯耶？」",
    "T23n1435_051:0377b11_2": "佛言：「有。",
    "T23n1435_051:0377b11_3": "若少取黑羊毛不犯，少取下羊毛犯。」",
    "T23n1435_051:0377b12_4": "「頗有多取犯、多取不犯耶？」",
    "T23n1435_051:0377b13_5": "佛言：「有。",
    "T23n1435_051:0377b13_6": "若多取黑羊毛過量者犯。",
    "T23n1435_051:0377b14_7": "多取下羊毛不犯。」",
    "T23n1435_051:0377b14_8": "「頗如量作衣有犯、不犯耶？」",
    "T23n1435_051:0377b15_9": "佛言：「有。",
    "T23n1435_051:0377b15_10": "如佛衣量作衣者犯。",
    "T23n1435_051:0377b15_11": "自如量作者不犯。」",
    "T23n1435_051:0377b16_12": "「頗染衣有犯、染衣不犯耶？」",
    "T23n1435_051:0377b16_13": "佛言：「有。",
    "T23n1435_051:0377b16_14": "若比丘得新衣，不以三種染有犯。",
    "T23n1435_051:0377b17_15": "以三種染不犯。」",
    "T23n1435_051:0377b18_16": "「頗從是事未入初禪，犯僧伽婆尸沙。",
    "T23n1435_051:0377b18_17": "即是事入初禪，犯僧伽婆尸沙耶？」",
    "T23n1435_051:0377b19_18": "佛言：「有。",
    "T23n1435_051:0377b19_19": "若比丘，使比丘作房舍，語已入初禪，入已他與成房舍，犯僧伽婆尸沙。」",
    "T23n1435_051:0377b21_20": "「頗有從是事未入第二、第三、第四禪犯僧伽婆尸沙，即是事乃至入第四禪有犯耶？」",
    "T23n1435_051:0377b23_21": "佛言：「有。",
    "T23n1435_051:0377b23_22": "若比丘，使比丘作房舍，語已乃至入第四禪，入已他與成房舍，犯僧伽婆尸沙。」",
    "T23n1435_051:0377b25_23": "「頗有比丘尼無所犯乃至突吉羅，非比丘尼耶？」",
    "T23n1435_051:0377b26_24": "佛言：「有。",
    "T23n1435_051:0377b26_25": "轉根者是。」",
    "T23n1435_051:0377b26_26": "「頗有比丘無所犯乃至眾學法，非比丘耶？」",
    "T23n1435_051:0377b27_27": "佛言：「有。",
    "T23n1435_051:0377b27_28": "轉根者是。」",
    "T23n1435_051:0377b28_29": "「頗有比丘獨入房犯四波羅夷耶？」",
    "T23n1435_051:0377b28_30": "佛言：「有。",
    "T23n1435_051:0377b29_31": "如優波離中說。」",
    "T23n1435_051:0377b29_32": "「頗有比丘在房中衣邊破安居失衣自違言耶？」",
    "T23n1435_051:0377c01_33": "佛言：「有，如先說。」",
    "T23n1435_051:0377c01_34": "「頗有比丘斷比丘命，非父、非阿羅漢，犯波羅夷是逆罪耶？」",
    "T23n1435_051:0377c03_35": "佛言：「有。",
    "T23n1435_051:0377c03_36": "若母出家受戒轉根者是。」",
    "T23n1435_051:0377c03_37": "「頗有比丘尼斷比丘尼命，非母、非阿羅漢，犯波羅夷是逆罪耶？」",
    "T23n1435_051:0377c05_38": "佛言：「有。",
    "T23n1435_051:0377c05_39": "若父出家受戒轉根者是。」",
    "T23n1435_051:0377c06_0": "「頗有比丘尼因他說犯波羅夷耶？」",
    "T23n1435_051:0377c06_1": "佛言：「有。",
    "T23n1435_051:0377c06_2": "若比丘尼，隨順被擯比丘，三諫不止者是。」",
    "T23n1435_051:0377c07_3": "「頗有比丘因他說犯僧伽婆尸沙耶？」",
    "T23n1435_051:0377c08_4": "佛言：「有。",
    "T23n1435_051:0377c08_5": "若比丘欲破僧、隨順破僧、污他家、戾語，三諫不止者是。」",
    "T23n1435_051:0377c10_6": "「頗有比丘因他說犯波逸提耶？」",
    "T23n1435_051:0377c10_7": "佛言：「有。",
    "T23n1435_051:0377c11_8": "若比丘惡見，三諫不止者是。」",
    "T23n1435_051:0377c11_9": "「頗有因他說犯波羅提提舍尼耶？」",
    "T23n1435_051:0377c12_10": "佛言：「有。",
    "T23n1435_051:0377c12_11": "若比丘尼在白衣家，指示與比丘食，不呵而食者是。」",
    "T23n1435_051:0377c13_12": "「頗有因他說犯突吉羅耶？」",
    "T23n1435_051:0377c14_13": "佛言：「有。",
    "T23n1435_051:0377c14_14": "若比丘說戒中三問清淨時，不向他發露者是。」",
    "T23n1435_051:0377c15_15": "「如佛說：『比丘尼若捨戒，更不得受戒。』",
    "T23n1435_051:0377c16_16": "頗有比丘尼捨戒更與受戒不犯耶？」",
    "T23n1435_051:0377c17_17": "佛言：「有。",
    "T23n1435_051:0377c17_18": "若比丘尼捨戒已，轉根作男子，與受戒者不犯。」",
    "T23n1435_051:0377c18_19": "「頗有身口無犯非比丘尼耶？」",
    "T23n1435_051:0377c19_20": "佛言：「有。",
    "T23n1435_051:0377c19_21": "若比丘尼覆藏比丘尼重罪，乃至地了，犯波羅夷。」",
    "T23n1435_051:0377c20_22": "「頗有比丘犯四種罪，不悔不發露不犯耶？」",
    "T23n1435_051:0377c21_23": "佛言：「有。",
    "T23n1435_051:0377c21_24": "轉根者是。」",
    "T23n1435_051:0377c21_25": "「頗有比丘尼犯五種罪，不悔過不發露不犯耶？」",
    "T23n1435_051:0377c23_0": "佛言：「有。",
    "T23n1435_051:0377c23_1": "轉根者是。」",
    "T23n1435_051:0377c23_2": "「頗有比丘斷人命不犯波羅夷耶？」",
    "T23n1435_051:0377c24_3": "佛言：「有。",
    "T23n1435_051:0377c24_4": "誤殺者是。」",
    "T23n1435_051:0377c24_5": "「頗有比丘尼行婬彼犯罪耶？」",
    "T23n1435_051:0377c25_6": "佛言：「有。",
    "T23n1435_051:0377c25_7": "若比丘尼見彼比丘尼行婬，覆藏乃至地了者是。」",
    "T23n1435_051:0377c26_8": "又問：「頗從是事，犯波羅夷。",
    "T23n1435_051:0377c27_9": "即是事犯僧伽婆尸沙耶？」",
    "T23n1435_051:0377c27_10": "佛言：「有。",
    "T23n1435_051:0377c28_0": "若比丘尼犯身相觸，是波羅夷。",
    "T23n1435_051:0377c28_1": "若比丘犯身相觸，是僧伽婆尸沙。」",
    "T23n1435_051:0377c29_2": "又問：「頗有從是事犯波羅夷，即是事犯波逸提耶？」",
    "T23n1435_051:0378a01_3": "佛言：「有。",
    "T23n1435_051:0378a01_4": "比丘尼見比丘尼惡罪，覆藏一夜犯波羅夷。",
    "T23n1435_051:0378a02_5": "比丘覆藏，犯波逸提。」",
    "T23n1435_051:0378a03_6": "「頗有從是事犯波羅夷，即是事犯突吉羅耶？」",
    "T23n1435_051:0378a04_7": "佛言：「有。",
    "T23n1435_051:0378a04_8": "比丘尼隨順被擯比丘，三諫不止，犯波羅夷。",
    "T23n1435_051:0378a05_9": "比丘隨順，犯突吉羅。」",
    "T23n1435_051:0378a05_10": "「頗有從是事犯僧伽婆尸沙，即是事犯波羅夷耶？」",
    "T23n1435_051:0378a07_0": "佛言：「有。",
    "T23n1435_051:0378a07_1": "比丘犯身相觸，是僧伽婆尸沙。",
    "T23n1435_051:0378a07_2": "比丘尼身相觸，是波羅夷。」",
    "T23n1435_051:0378a08_3": "「頗有從是事犯僧伽婆尸沙，即是事犯波逸提耶？」",
    "T23n1435_051:0378a09_4": "佛言：「有。",
    "T23n1435_051:0378a09_5": "比丘故出精，僧伽婆尸沙。",
    "T23n1435_051:0378a10_6": "比丘尼故出精，波逸提。」",
    "T23n1435_051:0378a10_7": "「頗有從是事犯波逸提，即是事犯僧伽婆尸沙耶？」",
    "T23n1435_051:0378a12_0": "佛言：「有。",
    "T23n1435_051:0378a12_1": "比丘尼故出精，波逸提。",
    "T23n1435_051:0378a12_2": "比丘故出精，僧伽婆尸沙。」",
    "T23n1435_051:0378a13_3": "「頗有從是事犯波逸提，即是事犯波羅提提舍尼耶？」",
    "T23n1435_051:0378a14_4": "佛言：「有。",
    "T23n1435_051:0378a14_5": "比丘索美食，波逸提。",
    "T23n1435_051:0378a15_6": "比丘尼索美食，波羅提提舍尼。」",
    "T23n1435_051:0378a15_7": "「頗有從是事犯波逸提，即是事犯突吉羅耶？」",
    "T23n1435_051:0378a16_8": "佛言：「有。",
    "T23n1435_051:0378a17_9": "比丘尼生草菜上大小便，波逸提。",
    "T23n1435_051:0378a17_10": "比丘，突吉羅。」",
    "T23n1435_051:0378a18_11": "「頗有從是事犯波羅提提舍尼，即是事犯波逸提耶？」",
    "T23n1435_051:0378a19_12": "佛言：「有。",
    "T23n1435_051:0378a19_13": "若比丘尼索美食，波羅提提舍尼。",
    "T23n1435_051:0378a20_14": "比丘，波逸提。」",
    "T23n1435_051:0378a20_15": "「頗有從是事犯波羅提提舍尼，即是事犯突吉羅耶？」",
    "T23n1435_051:0378a21_16": "佛言：「有。",
    "T23n1435_051:0378a22_0": "比丘學家中自手取食，波羅提提舍尼。",
    "T23n1435_051:0378a22_1": "比丘尼，突吉羅。」",
    "T23n1435_051:0378a23_2": "「頗有從是事犯突吉羅，即是事犯波逸提耶？」",
    "T23n1435_051:0378a24_3": "佛言：「有。",
    "T23n1435_051:0378a24_4": "比丘生草菜上大小便，突吉羅。",
    "T23n1435_051:0378a25_5": "比丘尼，波逸提。」",
    "T23n1435_051:0378a25_6": "「頗有從是事犯突吉羅，即是事犯波羅提提舍尼耶？」",
    "T23n1435_051:0378a26_7": "佛言：「有。",
    "T23n1435_051:0378a26_8": "若比丘尼學家中自手取食，突吉羅。",
    "T23n1435_051:0378a27_9": "比丘，波羅提提舍尼。」",
    "T23n1435_051:0378a28_10": "「頗有從是事犯無殘，即是事犯有殘耶？」",
    "T23n1435_051:0378a29_11": "佛言：「有。",
    "T23n1435_051:0378a29_12": "比丘尼犯不同四波羅夷者是無殘。",
    "T23n1435_051:0378b01_13": "比丘是有殘。」",
    "T23n1435_051:0378b01_14": "「頗有從是事犯波羅夷，即是事不犯波羅夷耶？」",
    "T23n1435_051:0378b02_15": "佛言：「有。",
    "T23n1435_051:0378b02_16": "若比丘尼身觸男子者，犯波羅夷。",
    "T23n1435_051:0378b03_17": "比丘身相觸女人者，非波羅夷。",
    "T23n1435_051:0378b04_18": "比丘尼覆藏他犯，是波羅夷。",
    "T23n1435_051:0378b04_19": "比丘覆藏他犯，非波羅夷。",
    "T23n1435_051:0378b05_20": "比丘尼隨順被擯比丘，犯波羅夷。",
    "T23n1435_051:0378b06_21": "比丘隨順，非波羅夷。」",
    "T23n1435_051:0378b06_22": "「頗有從是事犯僧伽婆尸沙，即是事不犯耶？」",
    "T23n1435_051:0378b07_23": "佛言：「有。",
    "T23n1435_051:0378b07_24": "若比丘犯身相觸，是僧伽婆尸沙。",
    "T23n1435_051:0378b08_25": "比丘尼，非僧伽婆尸沙。",
    "T23n1435_051:0378b09_26": "比丘故出精，犯僧伽婆尸沙。",
    "T23n1435_051:0378b09_27": "比丘尼故出精，非僧伽婆尸沙。",
    "T23n1435_051:0378b10_28": "比丘尼恃勢言人，犯僧伽婆尸沙。",
    "T23n1435_051:0378b11_29": "比丘恃勢言人，非僧伽婆尸沙。」",
    "T23n1435_051:0378b11_30": "「頗有從是事犯波逸提，即是事不犯波逸提？」",
    "T23n1435_051:0378b12_31": "「若比丘尼故出精，犯波逸提。",
    "T23n1435_051:0378b13_32": "比丘故出精，非波逸提。",
    "T23n1435_051:0378b14_33": "比丘索美食，犯波逸提。",
    "T23n1435_051:0378b14_34": "比丘尼索美食，非波逸提。",
    "T23n1435_051:0378b15_35": "比丘尼生草上大小便，犯波逸提。",
    "T23n1435_051:0378b16_0": "比丘生草上大小便，非波逸提。」",
    "T23n1435_051:0378b16_1": "「頗有從是事犯波羅提提舍尼，即是事不犯波羅提提舍尼耶？」",
    "T23n1435_051:0378b18_2": "佛言：「有。",
    "T23n1435_051:0378b18_3": "若比丘學家中自手取食，犯波羅提提舍尼。",
    "T23n1435_051:0378b19_4": "比丘尼，非波羅提提舍尼。",
    "T23n1435_051:0378b19_5": "比丘尼自索美食，犯波羅提提舍尼。",
    "T23n1435_051:0378b20_6": "比丘自索美食，非波羅提提舍尼。」",
    "T23n1435_051:0378b21_7": "「頗有是事犯突吉羅，即是事不犯突吉羅耶？」",
    "T23n1435_051:0378b22_8": "佛言：「有。",
    "T23n1435_051:0378b22_9": "若比丘生草菜上大小便，犯突吉羅。",
    "T23n1435_051:0378b23_10": "比丘尼生草菜上大小便，非突吉羅。」",
    "T23n1435_051:0378b24_11": "「頗有得脫時犯、犯時得脫耶？」",
    "T23n1435_051:0378b25_12": "佛言：「有。",
    "T23n1435_051:0378b25_13": "若比丘犯僧伽婆尸沙，作出罪羯磨時，著革屣覆兩肩、襆頭、殺草木、指畫地，是名得脫時犯。",
    "T23n1435_051:0378b27_14": "犯時得脫者，若比丘污他家時轉根，是名犯時得脫。」",
    "T23n1435_051:0378b28_15": "「頗有捨、有結耶？」",
    "T23n1435_051:0378b28_16": "佛言：「有。",
    "T23n1435_051:0378b29_17": "若捨界時結聚落界。」",
    "T23n1435_051:0378b29_18": "「若去者為何所去？」",
    "T23n1435_051:0378b29_19": "佛言：「界。」",
    "T23n1435_051:0378c01_20": "爾時長老優波離問佛：「若論毘尼時從何處求？」",
    "T23n1435_051:0378c02_21": "佛言：「應從比丘、比丘尼戒中求；七法、八法、增一中求；同不同中求。",
    "T23n1435_051:0378c03_22": "若無根可轉，不入佛法不取滅，終不取滅。」",
    "T23n1435_051:0378c04_23": "「為是誰耶？」",
    "T23n1435_051:0378c04_24": "佛言：「化人是。」",
    "T23n1435_051:0378c05_25": "「若殺化人得何罪？」",
    "T23n1435_051:0378c05_26": "佛言：「得偷蘭遮。」",
    "T23n1435_051:0378c05_27": "「應以何悔過？」",
    "T23n1435_051:0378c06_28": "佛言：「作偷蘭遮悔過。」",
    "T23n1435_051:0378c07_0": "十誦律卷第五十一"
}