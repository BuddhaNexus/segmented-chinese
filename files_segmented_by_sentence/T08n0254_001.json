[
    {
        "source_sentence": "般若波羅蜜多心經",
        "from": "T08n0254_001:0850a06_0",
        "context_with_next_sentence": true
    },
    {
        "source_sentence": "唐上都大興善寺三藏沙門",
        "from": "T08n0254_001:0850a08_0",
        "context_with_next_sentence": true
    },
    {
        "source_sentence": "智慧輪奉　詔譯",
        "from": "T08n0254_001:0850a09_0",
        "context_with_next_sentence": true
    },
    {
        "source_sentence": "如是我聞：",
        "from": "T08n0254_001:0850a10_4",
        "context_with_next_sentence": true
    },
    {
        "source_sentence": "一時薄誐梵住王舍城鷲峯山中，與大苾蒭眾及大菩薩眾俱。",
        "from": "T08n0254_001:0850a11_11",
        "context_with_next_sentence": true
    },
    {
        "source_sentence": "爾時，世尊入三摩地，名廣大甚深照見。",
        "from": "T08n0254_001:0850a12_10",
        "context_with_next_sentence": true
    },
    {
        "source_sentence": "時眾中有一菩薩摩訶薩，名觀世音自在。",
        "from": "T08n0254_001:0850a13_9",
        "context_with_next_sentence": true
    },
    {
        "source_sentence": "行甚深般若波羅蜜多行時，照見五蘊自性皆空。",
        "from": "T08n0254_001:0850a14_11",
        "context_with_next_sentence": true
    },
    {
        "source_sentence": "即時具壽舍利子，承佛威神，合掌恭敬，白觀世音自在菩薩摩訶薩言：",
        "from": "T08n0254_001:0850a16_3",
        "context_with_next_sentence": true
    },
    {
        "source_sentence": "「聖者！",
        "from": "T08n0254_001:0850a16_7",
        "context_with_next_sentence": true
    },
    {
        "source_sentence": "若有欲學甚深般若波羅蜜多行，云何修行？",
        "from": "T08n0254_001:0850a17_6",
        "context_with_next_sentence": true
    },
    {
        "source_sentence": "」如是問已。",
        "from": "T08n0254_001:0850a17_12",
        "context_with_next_sentence": true
    },
    {
        "source_sentence": "爾時，觀世音自在菩薩摩訶薩告具壽舍利子言：",
        "from": "T08n0254_001:0850a18_11",
        "context_with_next_sentence": true
    },
    {
        "source_sentence": "「舍利子！",
        "from": "T08n0254_001:0850a18_16",
        "context_with_next_sentence": true
    },
    {
        "source_sentence": "若有善男子、善女人，行甚深般若波羅蜜多行時，應照見五蘊自性皆空，離諸苦厄。",
        "from": "T08n0254_001:0850a20_14",
        "context_with_next_sentence": true
    },
    {
        "source_sentence": "舍利子！",
        "from": "T08n0254_001:0850a20_18",
        "context_with_next_sentence": true
    },
    {
        "source_sentence": "色空，空性見色。",
        "from": "T08n0254_001:0850a21_6",
        "context_with_next_sentence": true
    },
    {
        "source_sentence": "色不異空，空不異色。",
        "from": "T08n0254_001:0850a21_16",
        "context_with_next_sentence": true
    },
    {
        "source_sentence": "是色即空，是空即色。",
        "from": "T08n0254_001:0850a22_6",
        "context_with_next_sentence": true
    },
    {
        "source_sentence": "受、想、行、識亦復如是。",
        "from": "T08n0254_001:0850a22_18",
        "context_with_next_sentence": true
    },
    {
        "source_sentence": "舍利子！",
        "from": "T08n0254_001:0850a22_22",
        "context_with_next_sentence": true
    },
    {
        "source_sentence": "是諸法性相空，不生不滅、不垢不淨、不減不增。",
        "from": "T08n0254_001:0850a24_1",
        "context_with_next_sentence": true
    },
    {
        "source_sentence": "是故空中無色，無受、想、行、識，無眼、耳、鼻、舌、身、意，無色、聲、香、味、觸、法，無眼界乃至無意識界。",
        "from": "T08n0254_001:0850a26_3",
        "context_with_next_sentence": true
    },
    {
        "source_sentence": "無無明亦無無明盡，乃至無老死盡。",
        "from": "T08n0254_001:0850a26_19",
        "context_with_next_sentence": true
    },
    {
        "source_sentence": "無苦、集、滅、道，無智證無得。",
        "from": "T08n0254_001:0850a27_14",
        "context_with_next_sentence": true
    },
    {
        "source_sentence": "以無所得故，菩提薩埵依般若波羅蜜多住，心無障礙。",
        "from": "T08n0254_001:0850a28_16",
        "context_with_next_sentence": true
    },
    {
        "source_sentence": "心無障礙故，無有恐怖，遠離顛倒夢想，究竟寂然。",
        "from": "T08n0254_001:0850a29_20",
        "context_with_next_sentence": true
    },
    {
        "source_sentence": "三世諸佛依般若波羅蜜多故，得阿耨多羅三藐三菩提，現成正覺。",
        "from": "T08n0254_001:0850b02_10",
        "context_with_next_sentence": true
    },
    {
        "source_sentence": "故知般若波羅蜜多是大真言、是大明真言、是無上真言、是無等等真言，能除一切苦，真實不虛。",
        "from": "T08n0254_001:0850b04_14",
        "context_with_next_sentence": true
    },
    {
        "source_sentence": "故說般若波羅蜜多真言。",
        "from": "T08n0254_001:0850b05_5",
        "context_with_next_sentence": true
    },
    {
        "source_sentence": "」即說真言：",
        "from": "T08n0254_001:0850b05_11",
        "context_with_next_sentence": true
    },
    {
        "source_sentence": "「唵引　誐帝　誐帝　播引囉誐帝　播引囉散誐帝　冒引地　娑縛二合賀引「如是，舍利子！",
        "from": "T08n0254_001:0850b08_7",
        "context_with_next_sentence": true
    },
    {
        "source_sentence": "諸菩薩摩訶薩，於甚深般若波羅蜜多行，應如是學。",
        "from": "T08n0254_001:0850b09_9",
        "context_with_next_sentence": true
    },
    {
        "source_sentence": "」爾時，世尊從三摩地安祥而起，讚觀世音自在菩薩摩訶薩言：",
        "from": "T08n0254_001:0850b10_16",
        "context_with_next_sentence": true
    },
    {
        "source_sentence": "「善哉，善哉！",
        "from": "T08n0254_001:0850b11_2",
        "context_with_next_sentence": true
    },
    {
        "source_sentence": "善男子！",
        "from": "T08n0254_001:0850b11_6",
        "context_with_next_sentence": true
    },
    {
        "source_sentence": "如是，如是！",
        "from": "T08n0254_001:0850b11_12",
        "context_with_next_sentence": true
    },
    {
        "source_sentence": "如汝所說。",
        "from": "T08n0254_001:0850b11_17",
        "context_with_next_sentence": true
    },
    {
        "source_sentence": "甚深般若波羅蜜多行，應如是行。",
        "from": "T08n0254_001:0850b12_11",
        "context_with_next_sentence": true
    },
    {
        "source_sentence": "如是行時，一切如來悉皆隨喜。",
        "from": "T08n0254_001:0850b13_5",
        "context_with_next_sentence": true
    },
    {
        "source_sentence": "」爾時世尊如是說已，具壽舍利子，觀世音自在菩薩，及彼眾會一切世間天、人、阿蘇囉、巘䭾嚩等，聞佛所說，皆大歡喜，信受奉行。",
        "from": "T08n0254_001:0850b16_3",
        "context_with_next_sentence": true
    },
    {
        "source_sentence": "般若波羅蜜多心經",
        "from": "T08n0254_001:0850b17_100",
        "context_with_next_sentence": false
    }
]