{
    "T32n1680_001:0758b22_0": "一百五十讚佛頌",
    "T32n1680_001:0758b24_0": "尊者摩咥里制吒造",
    "T32n1680_001:0758b25_0": "大唐沙門義淨於那爛陀寺譯",
    "T32n1680_001:0758b26_0": "　世尊最殊勝　　善斷諸惑種",
    "T32n1680_001:0758b27_0": "　無量勝功德　　總集如來身",
    "T32n1680_001:0758b28_0": "　唯佛可歸依　　可讚可承事",
    "T32n1680_001:0758b29_0": "　如理思惟者　　宜應住此教",
    "T32n1680_001:0758c01_0": "　諸惡煩惱習　　護世者已除",
    "T32n1680_001:0758c02_0": "　福智二俱圓　　唯尊不退沒",
    "T32n1680_001:0758c03_0": "　縱生惡見者　　於尊起嫌恨",
    "T32n1680_001:0758c04_0": "　伺求身語業　　無能得瑕隙",
    "T32n1680_001:0758c05_0": "　記我得人身　　聞法生歡喜",
    "T32n1680_001:0758c06_0": "　譬如巨海內　　盲龜遇楂穴",
    "T32n1680_001:0758c07_0": "　忘念恒隨逐　　惑業墮深坑",
    "T32n1680_001:0758c08_0": "　故我以言詞　　歎佛實功德",
    "T32n1680_001:0758c09_0": "　牟尼無量境　　聖德無邊際",
    "T32n1680_001:0758c10_0": "　為求自利故　　我今讚少分",
    "T32n1680_001:0758c11_0": "　敬禮無師智　　希有眾事性",
    "T32n1680_001:0758c12_0": "　福慧及威光　　誰能知數量",
    "T32n1680_001:0758c13_0": "　如來德無限　　無等無能說",
    "T32n1680_001:0758c14_0": "　我今求福利　　假讚以名言",
    "T32n1680_001:0758c15_0": "　我智力微淺　　佛德無崖際",
    "T32n1680_001:0758c16_0": "　唯願大慈悲　　拯我無歸處",
    "T32n1680_001:0758c17_0": "　怨親悉平等　　無緣起大悲",
    "T32n1680_001:0758c18_0": "　普於眾生界　　恒作真善友",
    "T32n1680_001:0758c19_0": "　內財尚能捨　　何況於外財",
    "T32n1680_001:0758c20_0": "　尊無悋惜心　　求者滿其願",
    "T32n1680_001:0758c21_0": "　以身護彼身　　以命贖他命",
    "T32n1680_001:0758c22_0": "　全軀救一鴿　　歡喜無慳悋",
    "T32n1680_001:0758c23_0": "　尊不畏惡道　　亦不貪善趣",
    "T32n1680_001:0758c24_0": "　但為心澄潔　　尸羅由此成",
    "T32n1680_001:0758c25_0": "　常離諸邪曲　　恒親質直者",
    "T32n1680_001:0758c26_0": "　諸業本性空　　唯居第一義",
    "T32n1680_001:0758c27_0": "　眾苦逼其身　　尊能善安慮",
    "T32n1680_001:0758c28_0": "　正智斷諸惑　　有過悉興悲",
    "T32n1680_001:0758c29_0": "　殉命濟他難　　生無量歡喜",
    "T32n1680_001:0759a01_0": "　如死忽重蘇　　此喜過於彼",
    "T32n1680_001:0759a02_0": "　怨對害其身　　一切時恒惱",
    "T32n1680_001:0759a03_0": "　不觀其過惡　　常起大悲心",
    "T32n1680_001:0759a04_0": "　正遍菩提種　　心恒所珍玩",
    "T32n1680_001:0759a05_0": "　大雄難勝智　　無有能及者",
    "T32n1680_001:0759a06_0": "　無等菩提果　　苦行是其因",
    "T32n1680_001:0759a07_0": "　由此不顧身　　勤修諸勝品",
    "T32n1680_001:0759a08_0": "　豪貴與貧賤　　等引以大悲",
    "T32n1680_001:0759a09_0": "　於諸差別中　　而無高下想",
    "T32n1680_001:0759a10_0": "　勝樂等持果　　心無有貪著",
    "T32n1680_001:0759a11_0": "　普濟諸群生　　大悲無間斷",
    "T32n1680_001:0759a12_0": "　尊雖遭極苦　　於樂不悕求",
    "T32n1680_001:0759a13_0": "　妙智諸功德　　殊勝無能共",
    "T32n1680_001:0759a14_0": "　染淨諸雜法　　簡偽取其真",
    "T32n1680_001:0759a15_0": "　如清淨鵝王　　飲乳棄其水",
    "T32n1680_001:0759a16_0": "　於無量億劫　　勇猛趣菩提",
    "T32n1680_001:0759a17_0": "　於彼生生中　　喪身求妙法",
    "T32n1680_001:0759a18_0": "　三僧祇數量　　精勤無懈惓",
    "T32n1680_001:0759a19_0": "　持此為勝伴　　以證妙菩提",
    "T32n1680_001:0759a20_0": "　尊無嫉姤心　　於劣除輕想",
    "T32n1680_001:0759a21_0": "　平等無乖諍　　勝行悉圓成",
    "T32n1680_001:0759a22_0": "　尊唯重因行　　非求果位圓",
    "T32n1680_001:0759a23_0": "　遍修諸勝業　　眾德自成滿",
    "T32n1680_001:0759a24_0": "　勤修出離法　　超昇眾行頂",
    "T32n1680_001:0759a25_0": "　坐臥經行處　　無非勝福田",
    "T32n1680_001:0759a26_0": "　拔除眾過染　　增長清淨德",
    "T32n1680_001:0759a27_0": "　斯由積行成　　唯尊最無上",
    "T32n1680_001:0759a28_0": "　眾福皆圓滿　　諸過悉蠲除",
    "T32n1680_001:0759a29_0": "　如來淨法身　　塵習皆已斷",
    "T32n1680_001:0759b01_0": "　資糧集更集　　功歸調御身",
    "T32n1680_001:0759b02_0": "　欲求於譬類　　無能與佛等",
    "T32n1680_001:0759b03_0": "　遍觀諸世間　　災橫多障惱",
    "T32n1680_001:0759b04_0": "　縱有少分善　　易得為比對",
    "T32n1680_001:0759b05_0": "　遠離諸過患　　湛然安不動",
    "T32n1680_001:0759b06_0": "　最勝諸善根　　無能為譬喻",
    "T32n1680_001:0759b07_0": "　如來智深遠　　無底無邊際",
    "T32n1680_001:0759b08_0": "　世事喻佛身　　牛跡方大海",
    "T32n1680_001:0759b09_0": "　深仁荷一切　　世間無有比",
    "T32n1680_001:0759b10_0": "　大地持重擔　　喻此實為輕",
    "T32n1680_001:0759b11_0": "　愚癡闇已除　　牟尼光普照",
    "T32n1680_001:0759b12_0": "　世智非能譬　　如螢對日光",
    "T32n1680_001:0759b13_0": "　如來三業淨　　秋月皎空池",
    "T32n1680_001:0759b14_0": "　世潔喻佛身　　俱成塵濁性",
    "T32n1680_001:0759b15_0": "　如上諸所引　　世中殊勝事",
    "T32n1680_001:0759b16_0": "　佛法逈超過　　俗事可哀愍",
    "T32n1680_001:0759b17_0": "　聖法珍寶聚　　佛最居其頂",
    "T32n1680_001:0759b18_0": "　無上無比中　　唯佛與佛等",
    "T32n1680_001:0759b19_0": "　如來聖智海　　隨樂歎少分",
    "T32n1680_001:0759b20_0": "　鄙詞讚勝德　　對此實多慚",
    "T32n1680_001:0759b21_0": "　時俗覩降魔　　一切咸歸伏",
    "T32n1680_001:0759b22_0": "　觀彼同真性　　我謂等輕毛",
    "T32n1680_001:0759b23_0": "　假令大戰陣　　智勇能摧伏",
    "T32n1680_001:0759b24_0": "　聖德超世間　　降彼非為喻",
    "T32n1680_001:0759b25_0": "　隣次降魔後　　於夜後分中",
    "T32n1680_001:0759b26_0": "　斷諸煩惱習　　勝德皆圓滿",
    "T32n1680_001:0759b27_0": "　聖智除眾闇　　超過千日光",
    "T32n1680_001:0759b28_0": "　摧伏諸邪宗　　希有無能比",
    "T32n1680_001:0759b29_0": "　三善根圓滿　　永滅貪恚癡",
    "T32n1680_001:0759c01_0": "　種習悉已除　　清淨無能喻",
    "T32n1680_001:0759c02_0": "　妙法尊恒讚　　不正法恒非",
    "T32n1680_001:0759c03_0": "　於斯邪正處　　心無有憎愛",
    "T32n1680_001:0759c04_0": "　於聖弟子眾　　及外道師徒",
    "T32n1680_001:0759c05_0": "　於彼違順中　　佛心初無二",
    "T32n1680_001:0759c06_0": "　於德情無著　　德者亦非貪",
    "T32n1680_001:0759c07_0": "　善哉極無垢　　聖智恒圓潔",
    "T32n1680_001:0759c08_0": "　諸根常湛寂　　永離迷妄心",
    "T32n1680_001:0759c09_0": "　於諸境界中　　現量由親覩",
    "T32n1680_001:0759c10_0": "　念慧窮真際　　非凡愚所測",
    "T32n1680_001:0759c11_0": "　善安立語言　　證彼亡言處",
    "T32n1680_001:0759c12_0": "　寂靜無礙光　　皎潔逾輝映",
    "T32n1680_001:0759c13_0": "　妙色世希有　　熟不懷敬心",
    "T32n1680_001:0759c14_0": "　若有暫初觀　　或復恒瞻覩",
    "T32n1680_001:0759c15_0": "　妙相曾無二　　前後悉同歡",
    "T32n1680_001:0759c16_0": "　最勝威德身　　觀者心無厭",
    "T32n1680_001:0759c17_0": "　縱經無量劫　　欣仰似初觀",
    "T32n1680_001:0759c18_0": "　所依之德體　　能依之德心",
    "T32n1680_001:0759c19_0": "　性相二俱融　　能所初無異",
    "T32n1680_001:0759c20_0": "　如斯善逝德　　總集如來躬",
    "T32n1680_001:0759c21_0": "　離佛相好身　　餘非所安處",
    "T32n1680_001:0759c22_0": "　我因先世福　　幸遇調御師",
    "T32n1680_001:0759c23_0": "　仰讚功德山　　遠酬尊所記",
    "T32n1680_001:0759c24_0": "　一切有情類　　皆因煩惱持",
    "T32n1680_001:0759c25_0": "　唯佛能善除　　由悲久住世",
    "T32n1680_001:0759c26_0": "　誰當先敬禮　　唯佛大悲尊",
    "T32n1680_001:0759c27_0": "　聖德超世間　　悲願處生死",
    "T32n1680_001:0759c28_0": "　尊居寂靜樂　　處濁為群生",
    "T32n1680_001:0759c29_0": "　永劫久精勤　　慈心為一切",
    "T32n1680_001:0760a01_0": "　從真還利俗　　由悲所引生",
    "T32n1680_001:0760a02_0": "　如呪出潛龍　　興雲注甘雨",
    "T32n1680_001:0760a03_0": "　恒居勝定位　　等觀以怨親",
    "T32n1680_001:0760a04_0": "　兇嶮倡聒人　　投身歸聖德",
    "T32n1680_001:0760a05_0": "　神通師子吼　　宣言三界尊",
    "T32n1680_001:0760a06_0": "　久已厭名聞　　由悲自稱讚",
    "T32n1680_001:0760a07_0": "　常修利他行　　曾無自利心",
    "T32n1680_001:0760a08_0": "　慈念遍眾生　　於己偏無愛",
    "T32n1680_001:0760a09_0": "　悲願無邊際　　逐器化群生",
    "T32n1680_001:0760a10_0": "　隨處皆饒益　　猶如散祭食",
    "T32n1680_001:0760a11_0": "　深心念一切　　恒不捨須臾",
    "T32n1680_001:0760a12_0": "　利彼反遭辱　　由咎非佛作",
    "T32n1680_001:0760a13_0": "　慈音演妙義　　誠諦非虛說",
    "T32n1680_001:0760a14_0": "　廣略任機緣　　半滿隨時轉",
    "T32n1680_001:0760a15_0": "　若聞尊演說　　孰不歎希奇",
    "T32n1680_001:0760a16_0": "　縱令懷惡心　　有智咸歸信",
    "T32n1680_001:0760a17_0": "　義詞恒善巧　　或復出麁言",
    "T32n1680_001:0760a18_0": "　利益悉不虛　　故並成真妙",
    "T32n1680_001:0760a19_0": "　柔軟及麁獷　　隨事化眾生",
    "T32n1680_001:0760a20_0": "　聖智無礙心　　一味皆平等",
    "T32n1680_001:0760a21_0": "　勝哉無垢業　　善巧喻良工",
    "T32n1680_001:0760a22_0": "　成此微妙身　　演斯珍寶句",
    "T32n1680_001:0760a23_0": "　覩者皆歡喜　　聞說並心開",
    "T32n1680_001:0760a24_0": "　美顏宣妙詞　　如月流甘露",
    "T32n1680_001:0760a25_0": "　慈雲灑法雨　　能清染欲塵",
    "T32n1680_001:0760a26_0": "　如彼金翅王　　吞滅諸龍毒",
    "T32n1680_001:0760a27_0": "　能殄無明闇　　喻如千日光",
    "T32n1680_001:0760a28_0": "　摧碎我慢山　　譬猶天帝杵",
    "T32n1680_001:0760a29_0": "　現證非虛謬　　靜慮除亂心",
    "T32n1680_001:0760b01_0": "　如實善修行　　三事皆圓滿",
    "T32n1680_001:0760b02_0": "　創聞佛所說　　心喜已開明",
    "T32n1680_001:0760b03_0": "　從此善思惟　　消除諸垢染",
    "T32n1680_001:0760b04_0": "　遭苦能安慰　　放逸令生怖",
    "T32n1680_001:0760b05_0": "　著樂勸厭心　　隨事皆開誘",
    "T32n1680_001:0760b06_0": "　上智證法喜　　中根勝解生",
    "T32n1680_001:0760b07_0": "　淺劣發信心　　尊言遍饒益",
    "T32n1680_001:0760b08_0": "　善拔諸邪見　　引之趣涅槃",
    "T32n1680_001:0760b09_0": "　罪垢能洗除　　由尊降法雨",
    "T32n1680_001:0760b10_0": "　一切智無礙　　恒住正念中",
    "T32n1680_001:0760b11_0": "　如來所記莂　　一向非虛謬",
    "T32n1680_001:0760b12_0": "　無非處非時　　亦無非器轉",
    "T32n1680_001:0760b13_0": "　尊言不虛發　　聞者悉勤修",
    "T32n1680_001:0760b14_0": "　一路勝方便　　無雜可修學",
    "T32n1680_001:0760b15_0": "　初中後盡善　　餘教所皆無",
    "T32n1680_001:0760b16_0": "　如斯一向善　　狂愚起謗心",
    "T32n1680_001:0760b17_0": "　此教若生嫌　　無怨與斯等",
    "T32n1680_001:0760b18_0": "　歷劫為群迷　　備經眾苦毒",
    "T32n1680_001:0760b19_0": "　此教縱非善　　念佛尚應修",
    "T32n1680_001:0760b20_0": "　況能大饒益　　復宣深妙義",
    "T32n1680_001:0760b21_0": "　縱使頭被焚　　先應救此教",
    "T32n1680_001:0760b22_0": "　自在菩提樂　　聖德恒淡然",
    "T32n1680_001:0760b23_0": "　皆由此教生　　證彼亡言處",
    "T32n1680_001:0760b24_0": "　世雄真實教　　邪宗聞悉驚",
    "T32n1680_001:0760b25_0": "　魔王懷惱心　　人天生勝喜",
    "T32n1680_001:0760b26_0": "　大地無分別　　平等普能持",
    "T32n1680_001:0760b27_0": "　聖教利群生　　邪正俱蒙益",
    "T32n1680_001:0760b28_0": "　暫聞佛所說　　金剛種已成",
    "T32n1680_001:0760b29_0": "　縱未出樊籠　　終超死行處",
    "T32n1680_001:0760c01_0": "　聞法方思義　　如實善修行",
    "T32n1680_001:0760c02_0": "　次第三慧圓　　餘教皆無此",
    "T32n1680_001:0760c03_0": "　唯獨牛王仙　　妙契真圓理",
    "T32n1680_001:0760c04_0": "　斯教不勤修　　寧有怨過此",
    "T32n1680_001:0760c05_0": "　暫聞除渴愛　　邪見信心生",
    "T32n1680_001:0760c06_0": "　聽者發喜心　　依斯具淨戒",
    "T32n1680_001:0760c07_0": "　誕應時咸喜　　成長世皆歡",
    "T32n1680_001:0760c08_0": "　大化利群生　　示滅興悲感",
    "T32n1680_001:0760c09_0": "　讚詠除眾毒　　憶念招欣慶",
    "T32n1680_001:0760c10_0": "　尋求發慧明　　解悟心圓潔",
    "T32n1680_001:0760c11_0": "　遇者令尊貴　　恭侍勝心生",
    "T32n1680_001:0760c12_0": "　承事感福因　　親奉除憂苦",
    "T32n1680_001:0760c13_0": "　尸羅具清潔　　靜慮心澄寂",
    "T32n1680_001:0760c14_0": "　般若圓智融　　恒沙福所集",
    "T32n1680_001:0760c15_0": "　尊容及尊教　　及尊所證法",
    "T32n1680_001:0760c16_0": "　見聞思覺中　　此寶最殊勝",
    "T32n1680_001:0760c17_0": "　漂流作洲渚　　害己恒為護",
    "T32n1680_001:0760c18_0": "　怖者作歸依　　引之令解脫",
    "T32n1680_001:0760c19_0": "　淨戒成妙器　　良田生勝果",
    "T32n1680_001:0760c20_0": "　善友能饒益　　慧命由此成",
    "T32n1680_001:0760c21_0": "　行恩及和忍　　見者咸欣悅",
    "T32n1680_001:0760c22_0": "　廣集仁慈心　　功德無邊際",
    "T32n1680_001:0760c23_0": "　身口無過惡　　愛敬由之生",
    "T32n1680_001:0760c24_0": "　吉祥眾義利　　咸依善逝德",
    "T32n1680_001:0760c25_0": "　導師能善誘　　墮慢使翹勤",
    "T32n1680_001:0760c26_0": "　等持調曲心　　迷途歸正道",
    "T32n1680_001:0760c27_0": "　善根成熟者　　駕馭以三乘",
    "T32n1680_001:0760c28_0-0": "　[怡-台+龍]悷不調人　　由悲故暫捨　於遭厄能設　　安樂勸善修　悲愍苦眾生　　利樂諸群品　違害興慈念　　失行者生憂　暴虐起悲心　　聖德無能讚　恩深於罔極　　舉世所咸知　於此返生怨　　尊恒起慈愍　亡身救一切　　自事不生憂　於諸崩墮人　　親能為援護　二世行恩造　　超過諸世間　於闇常照明　　尊為慧燈炷　人天所受用　",
    "T32n1680_001:0760c28_0-1": "　隨類有差殊　唯尊正法味　　平等無差別　不觀於氏族　　色力及年華　隨有善根人　　求者皆蒙遂　廣現諸希有　　無緣起大慈　聖眾及人天　　合掌咸親近　嗚呼生死畏　　佛出乃光暉　饒益諸眾生　　皆能滿其願　惡人與共處　　摧樂取憂危　謗惱害其身　　猶如受勝德　為物行勤苦　　曾無染著心　世尊希有德　　難以名言說　尊遊嶮惡道　",
    "T32n1680_001:0760c28_0-2": "　馬麥及牛鏘　苦行經六年　　安受心無退　尊居最勝位　　悲愍化群生　縱遇輕賤人　　身語逾謙敬　或位尊貴主　　曾無憍慢心　屈己事眾生　　卑恭如僕使　機情億萬種　　論難百千端　如來慈善音　　一答疑皆斷　恩深過覆載　　背德起深怨　尊觀怨極境　　猶如極重恩　怨於尊轉害　　尊於怨轉親　彼恒求佛過　　佛以彼為恩　邪宗妬心請　",
    "T32n1680_001:0760c28_0-3": "　毒飯與火坑　悲願化清池　　變毒成甘露　以忍調恚怒　　真言銷謗毀　慈力伏魔怨　　正智降邪毒　群迷從曠劫　　習惡以性成　唯尊妙行圓　　一念翻令善　溫柔降暴虐　　惠施破慳貪　善語伏麁言　　唯尊勝方便　難提摧巨慢　　鴦掘起慈心　難調能善調　　誰不讚希有　唯尊聖弟子　　法味自怡神　草座以為安　　金床非所貴　善知根欲性　",
    "T32n1680_001:0760c28_0-4": "　攝化任機緣　或有待其請　　或無問自說　初陳施戒等　　漸次淨心生　後談真實法　　究竟令圓證　怖畏漂流處　　唯佛可歸依　勇猛大悲尊　　拯濟諸群品　身雲遍法界　　法雨灑塵方　應現各不同　　隨機故有異　善淨無違諍　　唯尊可承奉　廣利諸人天　　咸應興供養　身口無起作　　善化遍群方　所說妙相應　　此德唯尊有　久修三業淨　",
    "T32n1680_001:0760c28_0-5": "　妙瑞現無邊　普觀諸世間　　曾無此勝德　況於極惡者　　純行最上悲　廣利諸眾生　　勇猛勤精進　聲聞知法者　　於尊恒奉事　設使證涅槃　　終名為負債　彼等諸聖眾　　為己而修學　由捨利生心　　不名還債者　無明睡已覺　　悲觀遍群方　荷負起翹勤　　聖善宜親近　魔怨興惱害　　佛力已能除　無畏功德中　　斯但顯少分　悲心化一切　",
    "T32n1680_001:0760c28_0-6": "　聖意絕希求　利樂無不施　　能事斯皆畢　如來勝妙法　　若或可遷移　調達與善星　　不應投此教　無始流轉中　　互為不饒益　由斯佛出世　　開示化眾生　鹿苑度俱隣　　堅林化須跋　此土根緣盡　　更無餘債牽　法輪久已轉　　覺悟諸群迷　恒沙受學人　　皆能利三有　以勝金剛定　　自碎堅牢身　不捨於大悲　　自化猶分布　二利行已滿　",
    "T32n1680_001:0760c28_0-7": "　色法兩身圓　救攝一闡提　　雙林顯佛性　悲心貫三有　　色像應群方　粟粒以分身　　爾乃居圓寂　善哉奇特行　　希有功德身　大覺諸法門　　世所未曾有　流恩遍含識　　身語恒寂然　凡愚背聖恩　　於尊興謗怒　法聚寶藏真無際　　德源福海實難量　若有眾生曾禮尊　　禮彼亦名為善禮　聖德神功無有盡　　我今智劣喻微塵　欲讚如來功德山　",
    "T32n1680_001:0760c28_0-8": "　望崖怯退由斯止　無量無數無邊境　　難思難見難證理　唯佛聖智獨了知　　豈是凡愚所能讚　一毫一相充法界　　一行一德遍心源　清淨廣大喻芳池　　能療眾生煩惱渴　我讚牟尼功德海　　憑斯善業趣菩提　普願含生發勝心　　永離凡愚虛妄識一百五十讚佛頌"
}