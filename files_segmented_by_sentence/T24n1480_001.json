{
    "T24n1480_001:0956c04_0": "佛說苾芻迦尸迦十法經",
    "T24n1480_001:0956c06_0": "西天譯經三藏朝散大夫試鴻臚",
    "T24n1480_001:0956c07_0": "少卿傳教大師臣法天奉　詔譯",
    "T24n1480_001:0956c08_0": "如來、應、正等覺在舍衛國，與諸苾芻眾俱。",
    "T24n1480_001:0956c08_1": "是時如來廣為時會人天及彼未來而說師範。",
    "T24n1480_001:0956c10_0": "爾時如來告苾芻眾言：「苾芻當具足十種法，得度人出家受戒為苾芻，得一生不依止住、得與他人為依止。",
    "T24n1480_001:0956c12_1": "何等為十？",
    "T24n1480_001:0956c12_2": "一者得慚愧樂戒；二者得多聞法；三者得毘奈邪多聞；四者得力正行，犯生戒，依法依毘奈邪正行；五者得力正行，犯生罪邪行邪見，依法依毘奈邪正行；六者得力正行，看病安住；七者得力正行，愛樂定法及毘奈邪法，自說令他說；八者得力正行，說身行戒。",
    "T24n1480_001:0956c18_3": "九者得力正行，說出家梵行戒。",
    "T24n1480_001:0956c19_4": "十者得十年、得十年滿、得十年餘。",
    "T24n1480_001:0956c20_0": "苾芻！",
    "T24n1480_001:0956c20_1": "此十種法當具足住。",
    "T24n1480_001:0956c21_0": "「云何苾芻得慚愧樂戒？",
    "T24n1480_001:0956c21_1": "謂此苾芻如是得：云何我未得阿鉢底、不速疾得阿鉢底，如法如毘奈邪作為苾芻？",
    "T24n1480_001:0956c23_2": "是為得慚愧樂戒。",
    "T24n1480_001:0956c24_0": "「云何苾芻得多聞知法？",
    "T24n1480_001:0956c24_1": "謂此苾芻得法藏所說、得多聞說，為得知法力，周四聖諦廣略解說。",
    "T24n1480_001:0956c26_2": "苾芻！",
    "T24n1480_001:0956c26_3": "是為得多聞知法。",
    "T24n1480_001:0956c27_0": "「云何苾芻得多聞知毘奈邪？",
    "T24n1480_001:0956c27_1": "此苾芻所說二毘奈邪說者，周二別解脫廣念誦，於行住坐臥口念心思、微細觀察。",
    "T24n1480_001:0956c29_2": "苾芻！",
    "T24n1480_001:0956c29_3": "是為得多聞知毘奈邪。",
    "T24n1480_001:0957a02_0": "「云何苾芻得力正行，犯生戒依法依毘奈邪正行？",
    "T24n1480_001:0957a03_1": "謂苾芻知阿鉢底、知非阿鉢底，知輕阿鉢底、知重阿鉢帝，知因業阿鉢底、知非因業阿鉢底，知中阿鉢底、知前阿鉢底、知後阿鉢底，知已起阿鉢底、知未起阿鉢帝。",
    "T24n1480_001:0957a07_2": "阿鉢底起已，一一能知。",
    "T24n1480_001:0957a07_3": "苾芻！",
    "T24n1480_001:0957a07_4": "是為得力正行，依法依毘奈邪正行。",
    "T24n1480_001:0957a09_0": "「云何苾芻得力正行，犯生罪邪行邪見，依法依毘奈邪正行？",
    "T24n1480_001:0957a10_1": "苾芻！",
    "T24n1480_001:0957a10_2": "此得力正行，謂周緣生廣略解說，所謂無明緣行、行緣識、識緣名色、名色緣六入、六入緣觸、觸緣受、受緣愛、愛緣取、取緣有、有緣生、生緣老死憂悲苦惱，如是得此一大苦蘊集。",
    "T24n1480_001:0957a14_3": "此無明滅則行滅、行滅則識滅、識滅則名色滅、名色滅則六入滅、六入滅則觸滅、觸滅則受滅、受滅則愛滅、愛滅則取滅、取滅則有滅、有滅則生滅、生滅則老死憂悲苦惱滅，此如是滅則得一大苦蘊滅。",
    "T24n1480_001:0957a18_4": "苾芻！",
    "T24n1480_001:0957a18_5": "是為得力正行，生罪邪行邪見，依法依毘奈邪正行。",
    "T24n1480_001:0957a21_0": "「云何苾芻得力正行，看承病安住？",
    "T24n1480_001:0957a21_1": "苾芻！",
    "T24n1480_001:0957a21_2": "此得力正行看承病安住，謂隨其病疾而與湯藥，滿自住房而不嫌厭。",
    "T24n1480_001:0957a23_3": "苾芻！",
    "T24n1480_001:0957a23_4": "是為得力正行看承病安住。",
    "T24n1480_001:0957a25_0": "「云何苾芻得力正行，愛樂定法及毘奈邪法，自說令他說。",
    "T24n1480_001:0957a26_1": "苾芻！",
    "T24n1480_001:0957a26_2": "此得力正行，謂愛樂相非相法，自說令他說，及滿樂欲說。",
    "T24n1480_001:0957a27_3": "苾芻！",
    "T24n1480_001:0957a27_4": "是為得力正行，愛樂定法及毘奈邪法，自說令他說。",
    "T24n1480_001:0957a29_0": "「云何苾芻得力正行，說身行戒？",
    "T24n1480_001:0957a29_1": "苾芻！",
    "T24n1480_001:0957a29_2": "此得力正行，謂觀犯過犯已觀察觀見，謂見威儀開僧伽梨，及受持鉢受飲食，乃至語言愛等。",
    "T24n1480_001:0957b03_0": "苾芻！",
    "T24n1480_001:0957b03_1": "是為得力正行，說身行戒。",
    "T24n1480_001:0957b04_0": "「云何苾芻得力正行，說梵行戒阿鉢底？",
    "T24n1480_001:0957b04_1": "苾芻！",
    "T24n1480_001:0957b05_0": "此得力正行，謂四念處、四正滅、四神足、四無量、五根、五力、七覺支、八正道、舍摩他、微鉢舍那、念戒、無煩惱、無我。",
    "T24n1480_001:0957b07_1": "如是苾芻！",
    "T24n1480_001:0957b07_2": "是為得力正行，說梵行戒阿鉢底。",
    "T24n1480_001:0957b09_0": "「云何苾芻得十年、得十年滿、得十年餘？",
    "T24n1480_001:0957b09_1": "苾芻！",
    "T24n1480_001:0957b10_0": "如是年滿，是名具足。",
    "T24n1480_001:0957b11_0": "「苾芻！",
    "T24n1480_001:0957b11_1": "此十種法具足，是苾芻得度人出家受戒，得一生不依止住、得與他為依止。",
    "T24n1480_001:0957b12_2": "若苾芻此十種法減，度人出家受戒、不依止住、復與他為依止，彼日日戒得訥瑟訖哩(二合)多。",
    "T24n1480_001:0957b14_3": "彼所有法，彼一一減，得阿鉢底。",
    "T24n1480_001:0957b15_4": "彼所有法，彼一一減，彼日日戒得訥瑟訖哩(二合)多。",
    "T24n1480_001:0957b16_5": "苾芻！",
    "T24n1480_001:0957b16_6": "此十年戒，當信重持三法一心行。",
    "T24n1480_001:0957b17_7": "何等為三？",
    "T24n1480_001:0957b17_8": "謂度人、依止、不依止。」",
    "T24n1480_001:0957b18_9": "如是世尊、應、正等覺說此十種法戒、過犯、報應已，是會大眾苾芻等，歡喜奉持，禮佛而退。",
    "T24n1480_001:0957b21_0": "佛說苾芻迦尸迦十法經"
}