{
    "T07n0220_587:1034a21_0": "大般若波羅蜜多經卷第五百八",
    "T07n0220_587:1034a22_0": "十七",
    "T07n0220_587:1034a24_0": "三藏法師玄奘奉　詔譯",
    "T07n0220_587:1034a25_0": "第十二淨戒波羅蜜多分之四",
    "T07n0220_587:1034a26_0": "「又，滿慈子！",
    "T07n0220_587:1034a26_1": "有二菩薩俱證無上正等菩提：一、有菩薩有方便善巧故，疾證無上正等菩提。",
    "T07n0220_587:1034a28_2": "二、有菩薩無方便善巧故，遲證無上正等菩提。",
    "T07n0220_587:1034a29_3": "具壽當知！",
    "T07n0220_587:1034a29_4": "寧為菩薩遲證無上正等菩提，不墮聲聞或獨覺地。",
    "T07n0220_587:1034b01_5": "若諸菩薩速求無上正等菩提，應知此中容有二事：一者、若無方便善巧，便證實際墮二乘地。",
    "T07n0220_587:1034b03_6": "二者、若有方便善巧，疾證無上正等菩提。",
    "T07n0220_587:1034b04_7": "如火宅中有眾寶聚，有人求寶入此宅中，其人爾時容有二事：一者、若無方便善巧，死於火宅。",
    "T07n0220_587:1034b06_8": "二者、若有方便善巧，持寶而出。",
    "T07n0220_587:1034b07_9": "如是菩薩速求無上正等菩提，應知此中容有二事：一者、若無方便善巧，便證實際墮二乘地如死火宅。",
    "T07n0220_587:1034b09_10": "二者、若有方便善巧，疾證無上正等菩提如持寶出。",
    "T07n0220_587:1034b10_11": "是故當知寧為菩薩遲證無上正等菩提，不為速求墮二乘地。」",
    "T07n0220_587:1034b12_12": "時，滿慈子便問具壽舍利子言：「速證實際豈非菩薩方便善巧？」",
    "T07n0220_587:1034b13_13": "舍利子言：「速證實際非為菩薩方便善巧。",
    "T07n0220_587:1034b14_14": "所以者何？",
    "T07n0220_587:1034b14_15": "墮二乘地非為方便善巧等流，乃是無方便善巧等流果，退失所求大菩提故。",
    "T07n0220_587:1034b16_16": "夫為菩薩求大菩提，饒益有情不求實際，故證實際非巧便果。",
    "T07n0220_587:1034b18_17": "「又，滿慈子！",
    "T07n0220_587:1034b18_18": "若諸菩薩作是思惟：『我能行施，非餘菩薩。』",
    "T07n0220_587:1034b19_19": "是諸菩薩行於非處，行非處故戒有毀缺，不名布施波羅蜜多。",
    "T07n0220_587:1034b20_20": "「又，滿慈子！",
    "T07n0220_587:1034b21_0": "若諸菩薩作是思惟：『我能護戒，非餘菩薩。』",
    "T07n0220_587:1034b21_1": "是諸菩薩行於非處，行非處故戒有毀缺，不名淨戒波羅蜜多。",
    "T07n0220_587:1034b23_2": "「又，滿慈子！",
    "T07n0220_587:1034b23_3": "若諸菩薩作是思惟：『我能修忍，非餘菩薩。』",
    "T07n0220_587:1034b24_4": "是諸菩薩行於非處，行非處故戒有毀缺，不名安忍波羅蜜多。",
    "T07n0220_587:1034b26_0": "「又，滿慈子！",
    "T07n0220_587:1034b26_1": "若諸菩薩作是思惟：『我能精進，非餘菩薩。』",
    "T07n0220_587:1034b27_2": "是諸菩薩行於非處，行非處故戒有毀缺，不名精進波羅蜜多。",
    "T07n0220_587:1034b28_3": "「又，滿慈子！",
    "T07n0220_587:1034b28_4": "若諸菩薩作是思惟：『我能修定，非餘菩薩。』",
    "T07n0220_587:1034b29_5": "是諸菩薩行於非處，行非處故戒有毀缺，不名靜慮波羅蜜多。",
    "T07n0220_587:1034c02_6": "「又，滿慈子！",
    "T07n0220_587:1034c02_7": "若諸菩薩作是思惟：『我能修慧，非餘菩薩。』",
    "T07n0220_587:1034c03_8": "是諸菩薩行於非處，行非處故戒有毀缺，不名般若波羅蜜多。",
    "T07n0220_587:1034c04_9": "「又，滿慈子！",
    "T07n0220_587:1034c05_10": "若諸菩薩作是思惟：『我能行內空，非餘菩薩。』",
    "T07n0220_587:1034c06_11": "是諸菩薩行於非處，行非處故戒有毀缺，不能究竟行於內空。",
    "T07n0220_587:1034c07_12": "「又，滿慈子！",
    "T07n0220_587:1034c07_13": "若諸菩薩作是思惟：『我能行外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，非餘菩薩。』",
    "T07n0220_587:1034c12_14": "是諸菩薩行於非處，行非處故戒有毀缺，不能究竟行於外空乃至無性自性空。",
    "T07n0220_587:1034c13_15": "「又，滿慈子！",
    "T07n0220_587:1034c14_16": "若諸菩薩作是思惟：『我能觀無明，非餘菩薩。』",
    "T07n0220_587:1034c15_17": "是諸菩薩行於非處，行非處故戒有毀缺，不能究竟觀於無明。",
    "T07n0220_587:1034c16_18": "「又，滿慈子！",
    "T07n0220_587:1034c16_19": "若諸菩薩作是思惟：『我能觀行、識、名色、六處、觸、受、愛、取、有、生、老死，非餘菩薩。』",
    "T07n0220_587:1034c18_20": "是諸菩薩行於非處，行非處故戒有毀缺，不能究竟觀行乃至老死。",
    "T07n0220_587:1034c20_21": "「又，滿慈子！",
    "T07n0220_587:1034c20_22": "若諸菩薩作是思惟：『我能觀苦聖諦，非餘菩薩。』",
    "T07n0220_587:1034c21_23": "是諸菩薩行於非處，行非處故戒有毀缺，不能究竟觀苦聖諦。",
    "T07n0220_587:1034c22_24": "「又，滿慈子！",
    "T07n0220_587:1034c23_25": "若諸菩薩作是思惟：『我能觀集、滅、道聖諦，非餘菩薩。』",
    "T07n0220_587:1034c24_26": "是諸菩薩行於非處，行非處故戒有毀缺，不能究竟觀集、滅、道聖諦。",
    "T07n0220_587:1034c25_27": "「又，滿慈子！",
    "T07n0220_587:1034c26_0": "若諸菩薩作是思惟：『我能修行四靜慮，非餘菩薩。』",
    "T07n0220_587:1034c27_1": "是諸菩薩行於非處，行非處故戒有毀缺，不能圓滿修四靜慮。",
    "T07n0220_587:1034c28_2": "「又，滿慈子！",
    "T07n0220_587:1034c28_3": "若諸菩薩作是思惟：『我能修行四無量、四無色定，非餘菩薩。』",
    "T07n0220_587:1035a01_4": "是諸菩薩行於非處，行非處故戒有毀缺，不能圓滿修四無量、四無色定。",
    "T07n0220_587:1035a02_5": "「又，滿慈子！",
    "T07n0220_587:1035a03_6": "若諸菩薩作是思惟：『我能修行四念住，非餘菩薩。』",
    "T07n0220_587:1035a04_7": "是諸菩薩行於非處，行非處故戒有毀缺，不能圓滿修四念住。",
    "T07n0220_587:1035a05_8": "「又，滿慈子！",
    "T07n0220_587:1035a05_9": "若諸菩薩作是思惟：『我能修行四正斷、四神足、五根、五力、七等覺支、八聖道支，非餘菩薩。』",
    "T07n0220_587:1035a07_10": "是諸菩薩行於非處，行非處故戒有毀缺，不能圓滿修四正斷乃至八聖道支。",
    "T07n0220_587:1035a09_11": "「又，滿慈子！",
    "T07n0220_587:1035a09_12": "若諸菩薩作是思惟：『我能修行空解脫門，非餘菩薩。』",
    "T07n0220_587:1035a11_13": "是諸菩薩行於非處，行非處故戒有毀缺，不能圓滿修空解脫門。",
    "T07n0220_587:1035a12_14": "「又，滿慈子！",
    "T07n0220_587:1035a12_15": "若諸菩薩作是思惟：『我能修行無相、無願解脫門，非餘菩薩。』",
    "T07n0220_587:1035a14_16": "是諸菩薩行於非處，行非處故戒有毀缺，不能圓滿修無相、無願解脫門。",
    "T07n0220_587:1035a15_17": "「又，滿慈子！",
    "T07n0220_587:1035a16_0": "若諸菩薩作是思惟：『我能修行八解脫，非餘菩薩。』",
    "T07n0220_587:1035a17_1": "是諸菩薩行於非處，行非處故戒有毀缺，不能圓滿修八解脫。",
    "T07n0220_587:1035a18_2": "「又，滿慈子！",
    "T07n0220_587:1035a18_3": "若諸菩薩作是思惟：『我能修行八勝處、九次第定、十遍處，非餘菩薩。』",
    "T07n0220_587:1035a20_4": "是諸菩薩行於非處，行非處故戒有毀缺，不能圓滿修八勝處、九次第定、十遍處。",
    "T07n0220_587:1035a22_5": "「又，滿慈子！",
    "T07n0220_587:1035a22_6": "若諸菩薩作是思惟：『我能修行淨觀地智，非餘菩薩。』",
    "T07n0220_587:1035a23_7": "是諸菩薩行於非處，行非處故戒有毀缺，不能圓滿修淨觀地智。",
    "T07n0220_587:1035a25_0": "「又，滿慈子！",
    "T07n0220_587:1035a25_1": "若諸菩薩作是思惟：『我能修行種性地、第八地、具見地、薄地、離欲地、已辦地、獨覺地、菩薩地、如來地智，非餘菩薩。』",
    "T07n0220_587:1035a27_2": "是諸菩薩行於非處，行非處故戒有毀缺，不能圓滿修種性地智乃至如來地智。",
    "T07n0220_587:1035a29_3": "「又，滿慈子！",
    "T07n0220_587:1035b01_0": "若諸菩薩作是思惟：『我能修行極喜地，非餘菩薩。』",
    "T07n0220_587:1035b02_1": "是諸菩薩行於非處，行非處故戒有毀缺，不能圓滿修極喜地。",
    "T07n0220_587:1035b03_2": "「又，滿慈子！",
    "T07n0220_587:1035b03_3": "若諸菩薩作是思惟：『我能修行離垢地、發光地、焰慧地、極難勝地、現前地、遠行地、不動地、善慧地、法雲地，非餘菩薩。』",
    "T07n0220_587:1035b06_4": "是諸菩薩行於非處，行非處故戒有毀缺，不能圓滿修離垢地乃至法雲地。",
    "T07n0220_587:1035b08_5": "「又，滿慈子！",
    "T07n0220_587:1035b08_6": "若諸菩薩作是思惟：『我能修行一切陀羅尼門，非餘菩薩。』",
    "T07n0220_587:1035b09_7": "是諸菩薩行於非處，行非處故戒有毀缺，不能圓滿修一切陀羅尼門。",
    "T07n0220_587:1035b11_8": "「又，滿慈子！",
    "T07n0220_587:1035b11_9": "若諸菩薩作是思惟：『我能修行一切三摩地門，非餘菩薩。』",
    "T07n0220_587:1035b12_10": "是諸菩薩行於非處，行非處故戒有毀缺，不能圓滿修一切三摩地門。",
    "T07n0220_587:1035b14_11": "「又，滿慈子！",
    "T07n0220_587:1035b14_12": "若諸菩薩作是思惟：『我能修行五眼，非餘菩薩。』",
    "T07n0220_587:1035b15_13": "是諸菩薩行於非處，行非處故戒有毀缺，不能圓滿修於五眼。",
    "T07n0220_587:1035b17_14": "「又，滿慈子！",
    "T07n0220_587:1035b17_15": "若諸菩薩作是思惟：『我能修行六神通，非餘菩薩。』",
    "T07n0220_587:1035b18_16": "是諸菩薩行於非處，行非處故戒有毀缺，不能圓滿修六神通。",
    "T07n0220_587:1035b19_17": "「又，滿慈子！",
    "T07n0220_587:1035b20_18": "若諸菩薩作是思惟：『我能修行如來十力，非餘菩薩。』",
    "T07n0220_587:1035b21_19": "是諸菩薩行於非處，行非處故戒有毀缺，不能圓滿修如來十力。",
    "T07n0220_587:1035b22_20": "「又，滿慈子！",
    "T07n0220_587:1035b23_21": "若諸菩薩作是思惟：『我能修行四無所畏、四無礙解、大慈、大悲、大喜、大捨、十八佛不共法，非餘菩薩。』",
    "T07n0220_587:1035b25_22": "是諸菩薩行於非處，行非處故戒有毀缺，不能圓滿修四無所畏乃至十八佛不共法。",
    "T07n0220_587:1035b27_23": "「又，滿慈子！",
    "T07n0220_587:1035b27_24": "若諸菩薩作是思惟：『我能修行三十二相，非餘菩薩。』",
    "T07n0220_587:1035b28_25": "是諸菩薩行於非處，行非處故戒有毀缺，不能圓滿修三十二相。",
    "T07n0220_587:1035c01_26": "「又，滿慈子！",
    "T07n0220_587:1035c01_27": "若諸菩薩作是思惟：『我能修行八十隨好，非餘菩薩。』",
    "T07n0220_587:1035c02_28": "是諸菩薩行於非處，行非處故戒有毀缺，不能圓滿修八十隨好。",
    "T07n0220_587:1035c04_29": "「又，滿慈子！",
    "T07n0220_587:1035c04_30": "若諸菩薩作是思惟：『我能修行無忘失法，非餘菩薩。』",
    "T07n0220_587:1035c05_31": "是諸菩薩行於非處，行非處故戒有毀缺，不能圓滿修無忘失法。",
    "T07n0220_587:1035c07_0": "「又，滿慈子！",
    "T07n0220_587:1035c07_1": "若諸菩薩作是思惟：『我能修行恒住捨性，非餘菩薩。』",
    "T07n0220_587:1035c08_2": "是諸菩薩行於非處，行非處故戒有毀缺，不能圓滿修恒住捨性。",
    "T07n0220_587:1035c09_3": "「又，滿慈子！",
    "T07n0220_587:1035c10_4": "若諸菩薩作是思惟：『我能修行一切智，非餘菩薩。』",
    "T07n0220_587:1035c11_5": "是諸菩薩行於非處，行非處故戒有毀缺，不能圓滿修一切智。",
    "T07n0220_587:1035c12_6": "「又，滿慈子！",
    "T07n0220_587:1035c12_7": "若諸菩薩作是思惟：『我能修行道相智、一切相智，非餘菩薩。』",
    "T07n0220_587:1035c14_8": "是諸菩薩行於非處，行非處故戒有毀缺，不能圓滿修道相智、一切相智。",
    "T07n0220_587:1035c15_9": "「又，滿慈子！",
    "T07n0220_587:1035c16_10": "若諸菩薩作是思惟：『我能修行一切菩薩摩訶薩行，非餘菩薩。』",
    "T07n0220_587:1035c17_11": "是諸菩薩行於非處，行非處故戒有毀缺，不能圓滿修一切菩薩摩訶薩行。",
    "T07n0220_587:1035c19_12": "「又，滿慈子！",
    "T07n0220_587:1035c19_13": "若諸菩薩作是思惟：『我能修行諸佛無上正等菩提，非餘菩薩。』",
    "T07n0220_587:1035c20_14": "是諸菩薩行於非處，行非處故戒有毀缺，不能圓滿修諸佛無上正等菩提。",
    "T07n0220_587:1035c22_15": "「又，滿慈子！",
    "T07n0220_587:1035c22_16": "若諸菩薩作是思惟：『我能嚴淨佛土，非餘菩薩。』",
    "T07n0220_587:1035c23_17": "是諸菩薩行於非處，行非處故戒有毀缺，不能圓滿嚴淨佛土。",
    "T07n0220_587:1035c25_18": "「又，滿慈子！",
    "T07n0220_587:1035c25_19": "若諸菩薩作是思惟：『我能成熟有情，非餘菩薩。』",
    "T07n0220_587:1035c26_20": "是諸菩薩行於非處，行非處故戒有毀缺，不能圓滿成熟有情。",
    "T07n0220_587:1035c28_21": "「又，滿慈子！",
    "T07n0220_587:1035c28_22": "若諸菩薩作是思惟：『我能隨喜他諸功德，非餘菩薩。』",
    "T07n0220_587:1035c29_23": "是諸菩薩行於非處，行非處故戒有毀缺，不能圓滿隨喜他諸功德。",
    "T07n0220_587:1036a02_0": "「又，滿慈子！",
    "T07n0220_587:1036a02_1": "若諸菩薩作是思惟：『我能迴向一切智智，非餘菩薩。』",
    "T07n0220_587:1036a03_2": "是諸菩薩行於非處，行非處故戒有毀缺，不能圓滿迴向一切智智。",
    "T07n0220_587:1036a04_3": "「又，滿慈子！",
    "T07n0220_587:1036a05_4": "若諸菩薩作是思惟：『我能以一食施所獲功德，勝餘菩薩住經殑伽沙數大劫捨轉輪王上妙飲食布施一切所獲功德。』",
    "T07n0220_587:1036a07_5": "是諸菩薩行於非處，行非處故戒有毀缺，不能圓滿修行布施。",
    "T07n0220_587:1036a09_6": "「又，滿慈子！",
    "T07n0220_587:1036a09_7": "若諸菩薩作是思惟：『我能一心集諸功德，勝餘菩薩住經殑伽沙數大劫集諸功德。』",
    "T07n0220_587:1036a11_8": "是諸菩薩行於非處，行非處故戒有毀缺，不能圓滿集諸功德。",
    "T07n0220_587:1036a12_9": "「又，滿慈子！",
    "T07n0220_587:1036a13_10": "若諸菩薩作是思惟：『我能修行方便善巧，非餘菩薩。』",
    "T07n0220_587:1036a14_11": "是諸菩薩行於非處，行非處故戒有毀缺，不能圓滿修方便善巧。",
    "T07n0220_587:1036a15_12": "「具壽當知！",
    "T07n0220_587:1036a16_0": "若諸菩薩方便善巧修諸功德，若起如是種種思惟，應知彼非方便善巧。",
    "T07n0220_587:1036a17_1": "何以故？",
    "T07n0220_587:1036a17_2": "滿慈子！",
    "T07n0220_587:1036a18_3": "菩薩不應欲勝菩薩，菩薩不應輕慢菩薩，菩薩不應降伏菩薩；菩薩於餘諸菩薩所供養恭敬，應如供養恭敬如來。」",
    "T07n0220_587:1036a21_0": "爾時，滿慈子問舍利子言：「菩薩為但應恭敬菩薩，為亦應恭敬諸餘有情？」",
    "T07n0220_587:1036a22_1": "舍利子言：「諸菩薩眾應普恭敬一切有情，謂諸菩薩如敬如來，如是亦應敬餘菩薩；如敬菩薩，如是亦應敬餘有情，心無差別。",
    "T07n0220_587:1036a25_2": "何以故？",
    "T07n0220_587:1036a25_3": "滿慈子！",
    "T07n0220_587:1036a25_4": "諸菩薩眾於諸有情心應謙下，應深恭敬，應與自在，應離憍慢。",
    "T07n0220_587:1036a27_5": "如是菩薩於諸有情，深心恭敬如佛菩薩。",
    "T07n0220_587:1036a28_6": "如是菩薩應作是念：『我證無上正等覺時，當為有情說深法要，令斷煩惱得般涅槃，或得菩提究竟安樂，或令解脫諸惡趣苦。』",
    "T07n0220_587:1036b02_7": "「又，滿慈子！",
    "T07n0220_587:1036b02_8": "如是菩薩於有情類應起慈心，於諸有情心離憍慢，作如是念：『我當修學方便善巧，令諸有情一切皆得最第一性。",
    "T07n0220_587:1036b04_9": "所以者何？",
    "T07n0220_587:1036b05_10": "第一性者所謂佛性，我當方便令諸有情皆得成佛。』",
    "T07n0220_587:1036b06_11": "如是菩薩於有情類皆起慈心，欲使有情一切皆得居法王位，此法王位最勝最尊，於法有情俱得自在，是故菩薩摩訶薩眾應普恭敬一切有情，慈心遍滿無揀別故，如來法身遍一切故。」",
    "T07n0220_587:1036b11_0": "時，滿慈子便問具壽舍利子言：「云何菩薩作如是念：『我當恭敬一切有情，我證無上正等覺已，教誡教授一切有情，皆令證得最第一性，一切皆得居法王位。』",
    "T07n0220_587:1036b14_1": "如工幻師或彼弟子，於四衢道幻作大王及四種軍勇健難敵，此中幻王不作是念：『我今具有四種勇軍勢力難敵。』",
    "T07n0220_587:1036b17_2": "四種幻軍不作是念：『我等一切皆屬大王，隨王意轉。』",
    "T07n0220_587:1036b18_3": "何以故？",
    "T07n0220_587:1036b18_4": "舍利子！",
    "T07n0220_587:1036b18_5": "此中一切若王、若軍，皆非實有、都無自性，實有自性皆所不攝。",
    "T07n0220_587:1036b20_6": "如世尊說諸法如幻，一切有情亦復如是，既皆如幻誰恭敬誰？",
    "T07n0220_587:1036b21_7": "誰復令誰得第一性？",
    "T07n0220_587:1036b22_0": "居法王位說何等法？」",
    "T07n0220_587:1036b22_1": "舍利子言：「如是！",
    "T07n0220_587:1036b22_2": "如是！",
    "T07n0220_587:1036b22_3": "有情及法一切如幻。",
    "T07n0220_587:1036b23_4": "當知此中如幻菩薩恭敬一切如幻有情，方便善巧教誡教授，令得第一如幻佛性，居法王位說如幻法。",
    "T07n0220_587:1036b25_5": "然諸菩薩雖作是念，而於其中都無所執。",
    "T07n0220_587:1036b26_6": "若諸菩薩於諸法中少有所見，是諸菩薩非行般若波羅蜜多，若時菩薩於諸法中都無所見，是時菩薩不離般若波羅蜜多。",
    "T07n0220_587:1036b29_7": "如是菩薩方便善巧，雖行精進波羅蜜多，教化有情令得成佛，而於諸法都無所見，謂不見有少分法性，實能令他得第一性，亦不見有少分法性，實能令他居法王位，雖無所見而不退轉。",
    "T07n0220_587:1036c04_8": "當知菩薩能著廣大精進甲冑都無所執，謂諸菩薩知法王位雖皆如幻都非實有，而能精勤求趣不退，雖勤精進求趣佛果，而於諸法都無所見，雖無所見，而不退轉。",
    "T07n0220_587:1036c08_9": "如是菩薩雖知天、人、阿素洛等皆悉敗壞，而於其中無敗壞想，達一切種皆如幻故。",
    "T07n0220_587:1036c10_10": "如是菩薩方便善巧，求證無上正等菩提，欲為有情說寂靜法，謂雖種種名句、文身方便宣說一切法性，而法本性皆不可說。",
    "T07n0220_587:1036c14_0": "「又，滿慈子！",
    "T07n0220_587:1036c14_1": "一切法性不可顯示、不可宣說。",
    "T07n0220_587:1036c14_2": "菩薩證得大菩提時，雖為有情說諸法性，而作是念：『我於菩提都無所得，亦常於法不為有情有所宣說。",
    "T07n0220_587:1036c17_3": "我雖證得無上菩提，而此菩提實不可證；我雖宣說一切法性，而諸法性實不可說。",
    "T07n0220_587:1036c19_4": "能說、所說俱無自性，能證、所證亦不可得。』",
    "T07n0220_587:1036c20_5": "是故菩薩摩訶薩眾欲證無上正等菩提，於諸法中不應執著，雖無執著而不退轉，由無退轉心不沈沒，由不沈沒攝受精進，是為精進波羅蜜多。",
    "T07n0220_587:1036c23_6": "復以精進波羅蜜多，迴向趣求一切智智，圓滿淨戒波羅蜜多。",
    "T07n0220_587:1036c24_7": "復以淨戒波羅蜜多，迴向趣求一切智智，令此淨戒波羅蜜多轉勝、轉增、轉明、轉淨。",
    "T07n0220_587:1036c26_8": "如是菩薩修學淨戒波羅蜜多，速得圓滿增、勝、明、淨，皆由菩薩迴向趣求一切智智。」",
    "T07n0220_587:1036c28_9": "時，滿慈子便問具壽舍利子言：「若一切法皆如幻事都非實有，云何菩薩迴向趣求一切智智而得成立？」",
    "T07n0220_587:1037a02_10": "舍利子言：「若一切法少分實有非如幻事，則諸菩薩畢竟不能迴向趣求一切智智；以一切法無少實有非如幻事故，諸菩薩迴向趣求一切智智。",
    "T07n0220_587:1037a05_11": "如是菩薩有所堪能迴向趣求一切智智精勤無倦，皆由了達諸法非實、如幻、如化有所堪能，當知即是菩薩精進波羅蜜多。」",
    "T07n0220_587:1037a08_12": "滿慈子言：「如是菩薩有所堪能迴向趣求一切智智精勤無倦，是何法業而說堪能？",
    "T07n0220_587:1037a10_13": "即是精進如何修學如是堪能？」",
    "T07n0220_587:1037a10_14": "舍利子言：「堪能即是方便善巧之所作業。",
    "T07n0220_587:1037a11_15": "菩薩要依方便善巧，知一切法皆如幻事。",
    "T07n0220_587:1037a12_16": "菩薩安住方便善巧，不怖法空、不墮實際。",
    "T07n0220_587:1037a13_17": "譬如有人住高山頂，兩手堅執輕固傘蓋，臨山峯刃翹足引頸，俯觀巖下險絕深坑；傘蓋承風力所持御，雖臨險岸而不墮落；如是菩薩方便善巧大悲般若力所任持，雖如實觀諸法如幻虛妄顯現本性空寂，而心都無下劣怖畏，於法實際亦不證入。",
    "T07n0220_587:1037a19_18": "何以故？",
    "T07n0220_587:1037a19_19": "滿慈子！",
    "T07n0220_587:1037a19_20": "是諸菩薩方便善巧，大悲般若力所任持，不怖法空、不證實際。",
    "T07n0220_587:1037a21_21": "如持傘蓋俯峻峯巖，觀險絕坑無怖無墮；如是菩薩摩訶薩眾被戴堅固甲冑，攝受方便善巧，成就第一圓滿淨戒波羅蜜多為所依止，雖求無上正等菩提，而不見法已正、當證。",
    "T07n0220_587:1037a25_22": "應知如是菩薩淨戒波羅蜜多，一切皆由方便善巧所攝受故，能至無上正等菩提。",
    "T07n0220_587:1037a27_23": "如是菩薩方便善巧所攝受故，常不遠離所學六種波羅蜜多，是諸菩薩由不遠離所學六種波羅蜜多，漸次隣近一切智智，超勝一切聲聞、獨覺，何以故？",
    "T07n0220_587:1037b01_24": "滿慈子！",
    "T07n0220_587:1037b01_25": "是諸菩薩專意趣求如無價寶一切智故。",
    "T07n0220_587:1037b03_0": "「又，滿慈子！",
    "T07n0220_587:1037b03_1": "如有二人作大方便，入深山窟求無價寶。",
    "T07n0220_587:1037b04_2": "彼入未久便見兩邊。",
    "T07n0220_587:1037b04_3": "有諸少價金銀等寶，俱見不取漸次前行；復見兩邊有多價寶，一見貪著荷負而還，一見不取更復前進，至極勝處獲無價寶，恣意持還多所饒益。",
    "T07n0220_587:1037b07_4": "如是菩薩作大方便，求證無上正等菩提，欲為有情作大饒益，趣入佛法略有二種：一、有菩薩無方便善巧故，雖聞世間種種善法心不貪染，而聞二乘所有功德心便愛味，由愛味故精勤攝受，遠離所求一切智智，退失無上正等覺心；如彼初人見少價寶雖不貪著，而見多價貪著持還失無價寶。",
    "T07n0220_587:1037b14_5": "二、有菩薩有方便善巧故，初聞世間種種善法心不貪染，次聞二乘所有功德亦不愛味，由不愛味便不思惟，由不思惟便不修習，既不修習方便厭捨。",
    "T07n0220_587:1037b18_6": "所以者何？",
    "T07n0220_587:1037b18_7": "此諸菩薩知世善法多諸過患，不能究竟自利利他，障礙所求一切智智；聲聞、獨覺功德善根，雖出世間而但自利，不能普利一切有情，亦障所求一切智智，故不愛味亦不思惟，於彼善根不樂修習。",
    "T07n0220_587:1037b22_8": "由斯超越彼二乘地，勤求無上正等菩提，漸次證得一切智智；如彼後人見少價寶及多價寶俱不貪著，漸次深入至極勝處，獲無價寶恣意持還，與諸有情作大饒益。",
    "T07n0220_587:1037b26_9": "「如是菩薩方便善巧，既不貪染世間善法，於二乘法亦不愛味，由斯漸次趣大菩提，修多百千難行苦行，供養恭敬無量如來，成熟有情、嚴淨佛土，至極圓滿得一切智，利益安樂無量有情，如無價寶多所饒益。",
    "T07n0220_587:1037c02_10": "如是菩薩方便善巧，雖聞二乘種種功德，而能了達皆非究竟，雖能取證而深厭捨，雖深厭捨而能巧說，方便饒益彼類有情，令善修行證涅槃樂。",
    "T07n0220_587:1037c05_11": "如是菩薩方便善巧，能不攝受二乘功德，精進修行諸菩薩行，趣證無上正等菩提，作諸有情利益安樂。」",
    "T07n0220_587:1037c08_0": "爾時，滿慈子問舍利子言：「若諸菩薩住不退位，於何等行不應味著？」",
    "T07n0220_587:1037c09_1": "舍利子言：「彼於六種波羅蜜多不應味著。",
    "T07n0220_587:1037c10_2": "何以故？",
    "T07n0220_587:1037c10_3": "滿慈子！",
    "T07n0220_587:1037c10_4": "若深味著布施、淨戒、安忍、精進、靜慮、般若波羅蜜多，心便雜染，不能如實利樂有情，亦復不能嚴淨佛土，由斯經久乃能證得所求無上正等菩提，故彼菩薩應作是念：『我於六種波羅蜜多，雖應精勤勇猛修習，時無間斷如救頭然，而於其中不應味著。』",
    "T07n0220_587:1037c16_5": "「又，滿慈子！",
    "T07n0220_587:1037c16_6": "彼諸菩薩不應味著種種空觀。",
    "T07n0220_587:1037c17_7": "何以故？",
    "T07n0220_587:1037c17_8": "滿慈子！",
    "T07n0220_587:1037c17_9": "若深味著內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空觀，心便雜染，不能如實利樂有情，亦復不能嚴淨佛土，由斯經久乃能證得所求無上正等菩提，故彼菩薩應作是念：『我於如是種種空觀，雖應精勤勇猛修習，時無間斷如救頭然，而於其中不應味著。』",
    "T07n0220_587:1037c25_10": "「又，滿慈子！",
    "T07n0220_587:1037c26_0": "彼諸菩薩不應味著真如等觀。",
    "T07n0220_587:1037c26_1": "何以故？",
    "T07n0220_587:1037c26_2": "滿慈子！",
    "T07n0220_587:1037c27_3": "若深味著諸法真如、法界、法性，不虛妄性、不變異性、平等性、離生性、法定、法住、實際、虛空界、不思議界觀，心便雜染，不能如實利樂有情，亦復不能嚴淨佛土，由斯經久乃能證得所求無上正等菩提，故彼菩薩應作是念：『我於如是真如等觀，雖應精勤勇猛修習，時無間斷如救頭然，而於其中不應味著。』",
    "T07n0220_587:1038a04_4": "「又，滿慈子！",
    "T07n0220_587:1038a05_5": "彼諸菩薩不應味著諸緣起觀。",
    "T07n0220_587:1038a05_6": "何以故？",
    "T07n0220_587:1038a05_7": "滿慈子！",
    "T07n0220_587:1038a06_8": "若深味著，無明緣行，行緣識，識緣名色，名色緣六處，六處緣觸，觸緣受，受緣愛，愛緣取，取緣有，有緣生，生緣老死，無明滅故行滅，乃至生滅故老死滅觀，心便雜染，不能如實利樂有情，亦復不能嚴淨佛土，由斯經久乃能證得所求無上正等菩提，故彼菩薩應作是念：『我於如是諸緣起觀，雖應精勤勇猛修習，時無間斷如救頭然，而於其中不應味著。』",
    "T07n0220_587:1038a14_9": "「又，滿慈子！",
    "T07n0220_587:1038a14_10": "彼諸菩薩不應味著諸聖諦觀。",
    "T07n0220_587:1038a15_0": "何以故？",
    "T07n0220_587:1038a15_1": "滿慈子！",
    "T07n0220_587:1038a15_2": "若深味著苦、集、滅、道四聖諦觀，心便雜染，不能如實利樂有情，亦復不能嚴淨佛土，由斯經久乃能證得所求無上正等菩提，故彼菩薩應作是念：『我於如是諸聖諦觀，雖應精勤勇猛修習，時無間斷如救頭然，而於其中不應味著。』",
    "T07n0220_587:1038a20_3": "「又，滿慈子！",
    "T07n0220_587:1038a20_4": "彼諸菩薩不應味著助菩提分。",
    "T07n0220_587:1038a21_5": "何以故？",
    "T07n0220_587:1038a21_6": "滿慈子！",
    "T07n0220_587:1038a21_7": "若深味著四念住、四正斷、四神足、五根、五力、七等覺支、八聖道支，心便雜染，不能如實利樂有情，亦復不能嚴淨佛土，由斯經久乃能證得所求無上正等菩提，故彼菩薩應作是念：『我於如是助菩提分，雖應精勤勇猛修習，時無間斷如救頭然，而於其中不應味著。』",
    "T07n0220_587:1038a27_8": "「又，滿慈子！",
    "T07n0220_587:1038a27_9": "彼諸菩薩不應味著三解脫門。",
    "T07n0220_587:1038a28_10": "何以故？",
    "T07n0220_587:1038a28_11": "滿慈子！",
    "T07n0220_587:1038a28_12": "若深味著空、無相、無願解脫門，心便雜染，不能如實利樂有情，亦復不能嚴淨佛土，由斯經久乃能證得所求無上正等菩提，故彼菩薩應作是念：『我於如是三解脫門，雖應精勤勇猛修習，時無間斷如救頭然，而於其中不應味著。』",
    "T07n0220_587:1038b04_13": "「又，滿慈子！",
    "T07n0220_587:1038b04_14": "彼諸菩薩不應味著陀羅尼門、三摩地門。",
    "T07n0220_587:1038b05_15": "何以故？",
    "T07n0220_587:1038b05_16": "滿慈子！",
    "T07n0220_587:1038b05_17": "若深味著陀羅尼門、三摩地門，心便雜染，不能如實利樂有情，亦復不能嚴淨佛土，由斯經久乃能證得所求無上正等菩提，故彼菩薩應作是念：『我於如是陀羅尼門、三摩地門，雖應精勤勇猛修習，時無間斷如救頭然，而於其中不應味著。』",
    "T07n0220_587:1038b10_18": "「又，滿慈子！",
    "T07n0220_587:1038b11_19": "彼諸菩薩不應味著靜慮、無量、等至、解脫。",
    "T07n0220_587:1038b12_20": "何以故？",
    "T07n0220_587:1038b12_21": "滿慈子！",
    "T07n0220_587:1038b12_22": "若深味著靜慮、無量、等至、解脫，心便雜染，不能如實利樂有情，亦復不能嚴淨佛土，由斯經久乃能證得所求無上正等菩提，故彼菩薩應作是念：『我於如是靜慮、無量、等至、解脫，雖應精勤勇猛修習，時無間斷如救頭然，而於其中不應味著。』",
    "T07n0220_587:1038b17_23": "「又，滿慈子！",
    "T07n0220_587:1038b18_24": "彼諸菩薩不應味著勝處、遍處、九次第定。",
    "T07n0220_587:1038b19_0": "何以故？",
    "T07n0220_587:1038b19_1": "滿慈子！",
    "T07n0220_587:1038b19_2": "若深味著勝處、遍處、九次第定，心便雜染，不能如實利樂有情，亦復不能嚴淨佛土，由斯經久乃能證得所求無上正等菩提，故彼菩薩應作是念：『我於如是勝處、遍處、九次第定，雖應精勤勇猛修習，時無間斷如救頭然，而於其中不應味著。』",
    "T07n0220_587:1038b24_3": "「又，滿慈子！",
    "T07n0220_587:1038b25_0": "彼諸菩薩不應味著修諸地智。",
    "T07n0220_587:1038b25_1": "何以故？",
    "T07n0220_587:1038b25_2": "滿慈子！",
    "T07n0220_587:1038b26_3": "若深味著修諸地智，心便雜染，不能如實利樂有情，亦復不能嚴淨佛土，由斯經久乃能證得所求無上正等菩提，故彼菩薩應作是念：『我於如是修諸地智，雖應精勤勇猛修習，時無間斷如救頭然，而於其中不應味著。』",
    "T07n0220_587:1038c02_4": "「又，滿慈子！",
    "T07n0220_587:1038c02_5": "彼諸菩薩不應味著五眼、六神通。",
    "T07n0220_587:1038c03_6": "何以故？",
    "T07n0220_587:1038c03_7": "滿慈子！",
    "T07n0220_587:1038c03_8": "若深味著五眼、六神通，心便雜染，不能如實利樂有情，亦復不能嚴淨佛土，由斯經久乃能證得所求無上正等菩提，故彼菩薩應作是念：『我於如是五眼、六神通，雖應精勤勇猛修習，時無間斷如救頭然，而於其中不應味著。』",
    "T07n0220_587:1038c08_9": "「又，滿慈子！",
    "T07n0220_587:1038c08_10": "彼諸菩薩不應味著如來十力、四無所畏、四無礙解。",
    "T07n0220_587:1038c10_11": "何以故？",
    "T07n0220_587:1038c10_12": "滿慈子！",
    "T07n0220_587:1038c10_13": "若深味著如來十力、四無所畏、四無礙解，心便雜染，不能如實利樂有情，亦復不能嚴淨佛土，由斯經久乃能證得所求無上正等菩提，故彼菩薩應作是念：『我於如是如來十力、四無所畏、四無礙解，雖應精勤勇猛修習，時無間斷如救頭然，而於其中不應味著。』",
    "T07n0220_587:1038c16_14": "「又，滿慈子！",
    "T07n0220_587:1038c16_15": "彼諸菩薩不應味著大慈、大悲、大喜、大捨。",
    "T07n0220_587:1038c17_16": "何以故？",
    "T07n0220_587:1038c17_17": "滿慈子！",
    "T07n0220_587:1038c17_18": "若深味著大慈、大悲、大喜、大捨，心便雜染，不能如實利樂有情，亦復不能嚴淨佛土，由斯經久乃能證得所求無上正等菩提，故彼菩薩應作是念：『我於如是大慈、大悲、大喜、大捨，雖應精勤勇猛修習，時無間斷如救頭然，而於其中不應味著。』",
    "T07n0220_587:1038c23_19": "「又，滿慈子！",
    "T07n0220_587:1038c23_20": "彼諸菩薩不應味著十八佛不共法。",
    "T07n0220_587:1038c24_21": "何以故？",
    "T07n0220_587:1038c24_22": "滿慈子！",
    "T07n0220_587:1038c24_23": "若深味著十八佛不共法，心便雜染，不能如實利樂有情，亦復不能嚴淨佛土，由斯經久乃能證得所求無上正等菩提，故彼菩薩應作是念：『我於如是十八佛不共法，雖應精勤勇猛修習，時無間斷如救頭然，而於其中不應味著。』",
    "T07n0220_587:1038c29_24": "「又，滿慈子！",
    "T07n0220_587:1039a01_25": "彼諸菩薩不應味著無忘失法、恒住捨性。",
    "T07n0220_587:1039a02_0": "何以故？",
    "T07n0220_587:1039a02_1": "滿慈子！",
    "T07n0220_587:1039a02_2": "若深味著無忘失法、恒住捨性，心便雜染，不能如實利樂有情，亦復不能嚴淨佛土，由斯經久乃能證得所求無上正等菩提，故彼菩薩應作是念：『我於如是無忘失法、恒住捨性，雖應精勤勇猛修習，時無間斷如救頭然，而於其中不應味著。』",
    "T07n0220_587:1039a07_3": "「又，滿慈子！",
    "T07n0220_587:1039a08_0": "彼諸菩薩不應味著一切智、道相智、一切相智。",
    "T07n0220_587:1039a09_0": "何以故？",
    "T07n0220_587:1039a09_1": "滿慈子！",
    "T07n0220_587:1039a09_2": "若深味著一切智、道相智、一切相智，心便雜染，不能如實利樂有情，亦復不能嚴淨佛土，由斯經久乃能證得所求無上正等菩提，故彼菩薩應作是念：『我於如是一切智、道相智、一切相智，雖應精勤勇猛修習，時無間斷如救頭然，而於其中不應味著。』",
    "T07n0220_587:1039a15_0": "「又，滿慈子！",
    "T07n0220_587:1039a15_1": "若諸菩薩欲證無上正等菩提，不應現行如是分別：『我由如是菩薩淨戒，攝受諸相及諸隨好。』",
    "T07n0220_587:1039a17_2": "若諸菩薩現行如是分別心者，應知名為犯菩薩戒。",
    "T07n0220_587:1039a18_3": "是故菩薩不應貪求諸相隨好求趣無上正等菩提。",
    "T07n0220_587:1039a19_4": "若諸菩薩取著相好受持淨戒，應知名為取著淨戒有所毀犯；若諸菩薩取著淨戒有所毀犯，定不能證所求無上正等菩提。」",
    "T07n0220_587:1039a23_0": "大般若波羅蜜多經卷第五百八十七"
}