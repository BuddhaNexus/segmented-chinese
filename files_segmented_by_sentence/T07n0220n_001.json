[
    {
        "source_sentence": "15 會大般若經第十五會靜慮波羅蜜",
        "from": "T07n0220n_001:1055b02_0",
        "context_with_next_sentence": true
    },
    {
        "source_sentence": "多分序序",
        "from": "T07n0220n_001:1055b03_0",
        "context_with_next_sentence": true
    },
    {
        "source_sentence": "西明寺沙門玄則撰",
        "from": "T07n0220n_001:1055b05_0",
        "context_with_next_sentence": true
    },
    {
        "source_sentence": "夫心之用也，其大矣哉！",
        "from": "T07n0220n_001:1055b06_10",
        "context_with_next_sentence": true
    },
    {
        "source_sentence": "動之則舛競聿興，靜之則眾變幾息，大之則充乎法界，細之則入於隣虛，故海嶽環區，心之影也；",
        "from": "T07n0220n_001:1055b08_14",
        "context_with_next_sentence": true
    },
    {
        "source_sentence": "形骸耳目，心之候也；",
        "from": "T07n0220n_001:1055b09_4",
        "context_with_next_sentence": true
    },
    {
        "source_sentence": "生死邅迴，心之迷也；",
        "from": "T07n0220n_001:1055b09_14",
        "context_with_next_sentence": true
    },
    {
        "source_sentence": "菩提昭曠，心之悟也。",
        "from": "T07n0220n_001:1055b10_4",
        "context_with_next_sentence": true
    },
    {
        "source_sentence": "三界唯此，寔曰難調；",
        "from": "T07n0220n_001:1055b10_14",
        "context_with_next_sentence": true
    },
    {
        "source_sentence": "一處制之，斯無不辦。",
        "from": "T07n0220n_001:1055b11_3",
        "context_with_next_sentence": true
    },
    {
        "source_sentence": "所以仍給孤之勝集、開等持之妙門，明夫定品克遷，心源允晏；",
        "from": "T07n0220n_001:1055b12_11",
        "context_with_next_sentence": true
    },
    {
        "source_sentence": "沈掉雙斥，止觀兩澄。",
        "from": "T07n0220n_001:1055b13_3",
        "context_with_next_sentence": true
    },
    {
        "source_sentence": "朋棲欲界之表、孤騫有頂之外，境焰滅而逾明、因枝翦而更肅，湛乎累盡，動與德會。",
        "from": "T07n0220n_001:1055b15_1",
        "context_with_next_sentence": true
    },
    {
        "source_sentence": "故統之則一如，權之則二相，敝之則三脫，依之則四神，行之則五印，檢之則六念，聚之則七善，流之則八解，階之則九次，肆之則十遍。",
        "from": "T07n0220n_001:1055b18_1",
        "context_with_next_sentence": true
    },
    {
        "source_sentence": "其餘四念、四等之儔，五根、五力之類，莫不亘諸禪地，蒨萰乎根本；",
        "from": "T07n0220n_001:1055b19_10",
        "context_with_next_sentence": true
    },
    {
        "source_sentence": "儲之定瀲，磊砢乎邊際。",
        "from": "T07n0220n_001:1055b20_1",
        "context_with_next_sentence": true
    },
    {
        "source_sentence": "譬泥之在均、金之在鍛，唯所用耳，豈有限哉！",
        "from": "T07n0220n_001:1055b21_1",
        "context_with_next_sentence": true
    },
    {
        "source_sentence": "故能力味精通、神妙揮忽，日月上掩、川嶽下搖，身遍十方、聲覃六趣，水火交質、金土易形，殫變化之塗、出思議之表，具微妙定，不受快己之勝生；",
        "from": "T07n0220n_001:1055b24_5",
        "context_with_next_sentence": true
    },
    {
        "source_sentence": "關惡趣門，而甘利他之獄苦。",
        "from": "T07n0220n_001:1055b24_18",
        "context_with_next_sentence": true
    },
    {
        "source_sentence": "至有八禪分用、三昧異名，日旋星光、月愛花德，遊戲奮迅、清淨照明，或百或千，難階難極，咸資說力，具啟詞編。",
        "from": "T07n0220n_001:1055b27_8",
        "context_with_next_sentence": true
    },
    {
        "source_sentence": "凡勒成兩卷，亦未經再譯。",
        "from": "T07n0220n_001:1055b27_20",
        "context_with_next_sentence": true
    },
    {
        "source_sentence": "罣入禪祕，其誰捨諸！",
        "from": "T07n0220n_001:1055b28_9",
        "context_with_next_sentence": true
    }
]