{
    "T13n0397_032:0219b21_0": "大方等大集經卷第三十二",
    "T13n0397_032:0219b23_0": "北涼天竺三藏曇無讖譯",
    "T13n0397_032:0219b24_0": "日密分中四方菩薩集品第二之二",
    "T13n0397_032:0219b25_0": "爾時，西方過四十恒河沙等諸佛世界，有佛世界名曰堅幢，具足五滓。",
    "T13n0397_032:0219b26_1": "其土有佛，名高貴德王如來、應供、正遍知、明行足、善逝、世間解、無上士、調御丈夫、天人師、佛、世尊，今現在，宣說法要教化眾生。",
    "T13n0397_032:0219b29_2": "彼大眾中有一菩薩，名光密功德，仰瞻虛空見諸菩薩從西方來趣於東方。",
    "T13n0397_032:0219c02_3": "見已，白佛言：「世尊！",
    "T13n0397_032:0219c02_4": "何因緣故無量菩薩從西方來趣於東方？」",
    "T13n0397_032:0219c03_5": "佛言：「善男子！",
    "T13n0397_032:0219c03_6": "東方去此四十恒河沙等世界，彼有世界名曰娑婆，具足五滓。",
    "T13n0397_032:0219c05_7": "釋迦如來以是因緣，為諸眾生宣說妙法名曰大集，分別三乘為不斷絕三寶性故，破魔界故竪法幢故。",
    "T13n0397_032:0219c07_8": "一切十方無量諸佛悉集彼國，咸共宣說寶幢陀羅尼，說已各各還本住處，釋迦如來為諸菩薩及聲聞眾，敷揚宣說四無礙智清淨梵行。",
    "T13n0397_032:0219c10_9": "「善男子！",
    "T13n0397_032:0219c11_0": "汝今頗欲詣彼世界見彼佛不？",
    "T13n0397_032:0219c11_1": "我今亦欲與彼佛欲，所謂斷業陀羅尼，隨無願定，成就具足無量功德，能斷欲貪色無色貪、憍慢、慢慢、我慢，乃至盡智無生智，得阿耨多羅三藐三菩提。」",
    "T13n0397_032:0219c15_2": "爾時，世尊即說陀羅尼句：「舍那舍[(口*皮)/女](一)　摩舍那舍[(口*皮)/女](二)　阿[(口*皮)/女]叉舍(三)　叉颼舍[(口*皮)/女](四)　遮颼舍[(口*皮)/女](五)　輸盧多舍[(口*皮)/女](六)　其浪那舍[(口*皮)/女](七)　視貺[(口*皮)/女](八)　迦蛇舍[(口*皮)/女](九)　摩那舍[(口*皮)/女](十)　叉[(口*皮)/女]邲陀(十一)　遮颼卑利癡比叉[(口*皮)/女](十二)　輸盧多阿[(口*皮)/女]叉[(口*皮)/女](十三)　其浪那汦祇叉[(口*皮)/女](十四)　視貺[(口*皮)/女]由叉[(口*皮)/女](十五)　迦蛇迦邏摩叉[(口*皮)/女](十六)　摩那烏闍叉婆(十七)　阿路迦若蛇叉婆(十八)　頻闍散迦羅摩叉婆(十九)　安仇邏却伽叉婆(二十)　三摩流波脾蛇叉婆(二十一)　舍摩迦闍叉婆(二十二)　叉蛇邏婆叉婆(二十三)　扇多脾娑邏叉婆(二十四)　那奴那(二十五)　泥那奴那(二十六)　阿婆泥那奴那(二十七)　那蛇波那移那奴那(二十八)　伊槃都頭呿寫莎呵(二十九)」爾時，佛告光密功德言：「善男子！",
    "T13n0397_032:0219c28_3": "汝持是持至彼世界，先問起居然後說之。」",
    "T13n0397_032:0219c29_4": "時諸菩薩白佛言：「世尊！",
    "T13n0397_032:0220a01_5": "我已受持是陀羅尼，我雖欲往然生畏想。",
    "T13n0397_032:0220a02_6": "何以故？",
    "T13n0397_032:0220a02_7": "曾從佛聞，彼土眾生惡見成就，多貪恚癡隨女人語，能速造作阿鼻獄業。」",
    "T13n0397_032:0220a04_8": "佛言：「善男子！",
    "T13n0397_032:0220a04_9": "汝非彼土諸四天下二界中間二十一日大金翅鳥，恐怖大海六萬四千億諸大龍王，令得歸依佛法僧寶發菩提心耶？」",
    "T13n0397_032:0220a07_10": "「世尊！",
    "T13n0397_032:0220a07_11": "實如聖教。」",
    "T13n0397_032:0220a07_12": "「善男子！",
    "T13n0397_032:0220a07_13": "國土亢旱，汝非象龍、馬龍、金翅鳥龍，於七日中降注大雨，令諸惡龍生恐怖耶？」",
    "T13n0397_032:0220a09_14": "「世尊！",
    "T13n0397_032:0220a09_15": "實如所言。」",
    "T13n0397_032:0220a09_16": "「善男子！",
    "T13n0397_032:0220a10_17": "汝於如是諸惡龍中猶不生畏，何緣而今生怖畏耶？」",
    "T13n0397_032:0220a11_18": "「世尊！",
    "T13n0397_032:0220a11_19": "譬如智人聞於他處多有寶藏，是人即往以抓把之。",
    "T13n0397_032:0220a12_20": "把已，漸見心生歡喜，竟無疲厭。",
    "T13n0397_032:0220a13_21": "我亦如是，因問如來，得聞如是實語；因聞是語，得大勢力，能執佛印調伏彼土。」",
    "T13n0397_032:0220a15_22": "佛言：「善哉，善哉！",
    "T13n0397_032:0220a15_23": "善男子！",
    "T13n0397_032:0220a15_24": "我當施汝大神良咒，能淨諸業，淨於因緣，淨於調伏，淨於欲，淨增長，淨平等，淨惡風，淨行，淨無明，淨生死，淨一切煩惱，淨一切三界有為之法，淨於彼此，是名曰呪。",
    "T13n0397_032:0220a19_25": "「善男子！",
    "T13n0397_032:0220a19_26": "如是神呪彼國聞已，上中下結皆悉微薄，色無色有亦復如是，皆得超越恒河沙等劫中諸業，一切五有身口意惡，皆能令淨。",
    "T13n0397_032:0220a22_27": "「善男子！",
    "T13n0397_032:0220a22_28": "若有人能聽受是呪，持諷誦讀乃至七日至心不忘，當知是人一切惡罪皆悉消滅，除五逆罪、謗方等經、毀呰聖人、犯四重禁。",
    "T13n0397_032:0220a25_29": "是人所求，乃至菩提隨意即得。",
    "T13n0397_032:0220a26_30": "若欲修行檀波羅蜜亦得成就，乃至般若波羅蜜亦復如是。",
    "T13n0397_032:0220a27_31": "「善男子！",
    "T13n0397_032:0220a27_32": "娑婆世界所有眾生，無有因緣得呵責法。",
    "T13n0397_032:0220a28_33": "何以故？",
    "T13n0397_032:0220a29_34": "十方世界所可擯遣諸惡眾生，皆往生彼娑婆世界，是故能作五逆惡罪、謗方等經、毀呰聖人、犯四重禁。",
    "T13n0397_032:0220b02_35": "是人以是業因緣故，多生惡道受無量苦，既受苦已，又不能得十善之法，以是因緣復還生於娑婆世界。",
    "T13n0397_032:0220b04_36": "是人若本修集信根乃至慧根，終不生於弊惡國土，以修如是惡法因緣故，生於惡國諸根殘缺、不具人身無有念心，飲食衣被臥具醫藥、嚴身資生所須難得，壽命促短不得安眠，智慧善根福德不具，吉事尠少無有慈心，樂行惡業樂修惡見，樂讀邪書樂信惡友樂發惡願，多諸病苦多惡遽務，常憙增長三惡道法，敬事邪神受性弊惡，調戲嫉妬，具足成就諸不善業，樂謗三寶樂行三惡道。",
    "T13n0397_032:0220b13_37": "「善男子！",
    "T13n0397_032:0220b13_38": "是惡眾生聞是呪已，於生死法而生悔心，離三惡道，修集信根乃至慧根，亦樂修行六波羅蜜清淨梵行，增壽益算除惡病苦，智慧熾盛親厚無損，一切善法無有耗減，具足成就十善之法，長益三寶樂修法行，令諸眾生具足如是無量善法。",
    "T13n0397_032:0220b19_39": "「善男子！",
    "T13n0397_032:0220b19_40": "釋迦如來娑婆世界，若有眾生受持禁戒，敬信三寶諮啟妙法讀誦書寫得歡喜心，以是因緣，即得過於三惡道業。",
    "T13n0397_032:0220b22_41": "若有未來重惡之罪，即現在受苦，小遇頭痛，若失財物、眷屬離壞、惡名遠聞，若被打罵則得除滅。",
    "T13n0397_032:0220b24_42": "「善男子！",
    "T13n0397_032:0220b24_43": "如是神呪成就具足無量功德，能壞一切所有惡業，能為眾生作大利益，能浣眾生無量惡心，作大光明，得大念心作大寂靜。",
    "T13n0397_032:0220b27_44": "是人常為十方諸佛菩薩、聲聞緣覺、諸天、龍鬼人王之所擁護。",
    "T13n0397_032:0220b28_45": "是人臨死得見十方無量諸佛，聞佛所說，諸佛讚言：『善哉，善哉！",
    "T13n0397_032:0220c01_46": "善男子！",
    "T13n0397_032:0220c01_47": "汝來生我淨妙國土，我能令汝速住十地。』",
    "T13n0397_032:0220c02_48": "是人尋時生歡喜心，歡喜心故則得深信，以是因緣則得生於淨妙國土，生已即階十住正位，得阿耨多羅三藐三菩提。",
    "T13n0397_032:0220c05_49": "「善男子！",
    "T13n0397_032:0220c05_50": "汝可受持如是神呪讀誦通利，向娑婆世界先往問訊釋迦如來，然後宣說。」",
    "T13n0397_032:0220c07_51": "爾時，世尊即說此陀羅尼：「却伽波利車陀(一)　竭婆叉斯(二)　竭婆呤(三)　邲陀波邏婆伽差(四)　叉婆俞岐(五)　波邏提呵呤(六)　舍摩那思迦提(七)　三摩咩伽受蓰(八)　阿叉蛇那汦(九)　叉婆[(口*皮)/女]祇(十)　尼陀那闍蓰(十一)　三摩那闍蓰(十二)　阿陀舍蛇闍蓰(十三)　比波邏[(口*皮)/女]闍蓰(十四)　斯叉闍蓰(十五)　斯若闍婆闍蓰(十六)　娑利羅仇呵闍蓰(十七)　沙羅仇呵闍蓰(十八)　廁婆那拘施(十九)　婆陀那拘薄(二十)　思婆陀那緹(二十一)　比婆波邏羅汦(二十二)　優波迦羅摩那緹(二十三)　阿那婆哆羅[口*企](二十四)　波羅提迦邏咩那(二十五)　婆迦咃施(二十六)　婆盧遮那[(口*皮)/女]咩迦羅咃陀呤(二十七)　迦摩娑施(二十八)　阿舍却岐(二十九)　那蛇軍祇(三十)　邲陀[(口*皮)/女]濘(三十一)　基離那婆濘(三十二)　留遮婆濘(三十三)　婆咩摩迦呤(三十四)　舍利蛇[(口*皮)/女]濘(三十五)　摩伽闍蓰(三十六)　訶利拘那婆(三十七)　那蛇那目[口*企](三十八)　婆羅叉拘羅(三十九)　那蛇那受呤(四十)　因陀羅[(口*皮)/女]娑濘(四十一)　烏阿(四十二)　阿婆阿(四十三)　阿邏[(口*皮)/女]阿(四十四)　[(口*皮)/女]邏阿[(口*皮)/女]邏(四十五)　婆咩伽豆佉尼提羅涅槃希(四十六)　莎呵(四十七)」爾時，彼佛說此陀羅尼已，時彼會中復有無量菩薩大眾同聲讚言：「善哉，善哉！",
    "T13n0397_032:0220c27_52": "我等今日亦欲往彼。」",
    "T13n0397_032:0220c28_53": "彼佛告言：「宜知是時。",
    "T13n0397_032:0220c28_54": "汝若往者，一切變身為那羅延像。」",
    "T13n0397_032:0220c29_55": "皆言：「如是，世尊！」",
    "T13n0397_032:0221a01_0": "爾時，光密菩薩與諸大眾，一切化為那羅延像，俱共發來至娑婆界。",
    "T13n0397_032:0221a02_1": "既至此已，於虛空中雨細金沙，持以供養釋迦如來。",
    "T13n0397_032:0221a03_2": "既供養已，從空而下頭面敬禮，右遶三匝，却住一面。",
    "T13n0397_032:0221a06_0": "爾時，北方過於八萬恒河沙等諸佛世界，彼有世界名普香身，具足五滓。",
    "T13n0397_032:0221a07_1": "是中有佛，號德華密如來、應供、正遍知、明行足、善逝、世間解、無上士、調御丈夫、天人師、佛、世尊，今現在，為諸眾生宣說法化。",
    "T13n0397_032:0221a10_2": "彼大眾中有一菩薩名虛空密，在會聽法，仰瞻虛空見諸菩薩其數無量，從北方來趣於南方，即白佛言：「世尊！",
    "T13n0397_032:0221a12_3": "何因緣故，無量菩薩從北方來趣於南方？」",
    "T13n0397_032:0221a13_4": "佛言：「善男子！",
    "T13n0397_032:0221a14_5": "南方過於八萬恒河沙等諸佛世界，彼有世界名曰娑婆，具足五滓。",
    "T13n0397_032:0221a15_6": "有佛世尊名釋迦牟尼，今現在世，為諸眾生宣說妙法，分別三乘竪大法幢廣說法聚，十方諸佛悉集彼國，為諸菩薩解說寶幢陀羅尼已，各各還歸本所住處。",
    "T13n0397_032:0221a19_7": "釋迦如來故為大眾菩薩聲聞宣說法要，多有祕密甘露之語，若欲聽者可往彼國。",
    "T13n0397_032:0221a21_8": "釋迦如來常發大願：『若有十方諸菩薩等來聽我語，即得十八不共之法。』",
    "T13n0397_032:0221a22_9": "又復願言：『我成佛已，願我土地具足上味。』",
    "T13n0397_032:0221a23_10": "彼佛世界所有菩薩有大念心，精進持戒智慧具足，猶如諸佛清淨世界；修集禪定成就具足，若入禪定其身放光，或如一燈或如百千無量日月，悉共集會聽佛說法。",
    "T13n0397_032:0221a27_11": "若有十方諸菩薩等來至彼者，皆從定起往至彼國，覲見釋迦牟尼如來及其大會，聽陀羅尼遊戲神通。",
    "T13n0397_032:0221a29_12": "「善男子！",
    "T13n0397_032:0221b01_13": "汝若欲往娑婆世界，彼土眾生壽命短促多諸惡病，智慧善根福德善行皆悉薄少，於三惡道不生怖畏，貪著財物心不清淨，多懷嫉妬無有慚愧樂行十惡，是諸眾生或有雜行。",
    "T13n0397_032:0221b05_14": "捨是身已，即於其國作大惡鬼，乃至作惡迦那富單那。",
    "T13n0397_032:0221b06_15": "作惡鬼已收取地味，乃至一切果蓏穀米草木等味，若有食者身得惡病無有勢力。",
    "T13n0397_032:0221b08_16": "是諸惡鬼常伺眾生初生長大能斷其命，是故其土眾生短壽。",
    "T13n0397_032:0221b09_17": "「善男子！",
    "T13n0397_032:0221b09_18": "我本修集菩提道時，亦常發願，願我來世常勤精進不休不息，恭敬供養無量諸佛，聽受正法問難深義，我當云何護處胎者，令其母子產生安隱？",
    "T13n0397_032:0221b13_19": "若天、龍、鬼、若羅剎鬼、若阿修羅、若迦樓羅、若緊那羅、若摩睺羅伽、若拘辯荼、若荔[卄/梨]多、若毘舍遮、若富單那、若迦多富單那、若受多羅、若阿衛末羅、若一行乃至四行、若起死屍鬼、若毒蠱道、若惡藥、若觸身心，如是等事，不能為是母子作惡，乃至生已乳哺飲食長養大時，不能作惡令其心濁，乃至夢中亦復如是，常行十善樂施樂戒，於三惡道心生怖畏。",
    "T13n0397_032:0221b21_20": "世尊！",
    "T13n0397_032:0221b21_21": "有何呪藥能辦是事？",
    "T13n0397_032:0221b22_22": "時無量佛即時施我淨陀羅尼，以是持力令我於往無量世中，調伏無量無數眾生，勸之令行六波羅蜜。",
    "T13n0397_032:0221b24_23": "我於無量無數世中，常念何處有是妊身諸女人等，防遮惡鬼乃至惡藥。",
    "T13n0397_032:0221b26_24": "是故我往先教三歸，教三歸已，一切惡眾及諸毒藥無能加害，是兒生已常得善心，智慧具足身體無缺。",
    "T13n0397_032:0221b28_25": "若遊行時，常為無量善神擁護，面貌端正眾生樂見，樂修慈悲，布施持戒忍辱精進，處在寂靜樂修禪定，近善知識具足智慧壞諸苦惱，一切天鬼樂為供養，厭離生死甘樂涅槃。",
    "T13n0397_032:0221c03_26": "若發無上菩提之心即得阿耨多羅三藐三菩提，若發辟支佛心即得辟支佛道，若發聲聞心即得如實忍，是諸眾生永離惡趣常行善道。」",
    "T13n0397_032:0221c06_27": "「善男子！",
    "T13n0397_032:0221c07_0": "我以如是無量方便調伏眾生，為阿耨多羅三藐三菩提。",
    "T13n0397_032:0221c08_1": "善男子！",
    "T13n0397_032:0221c08_2": "若有眾生遇大重病，取師子皮以呪呪之持與病者；如其無皮，若肉若骨；若無肉骨，若取糞塗及屎處土；若無糞土，以呪結索，或作符書以與病者病，即除愈。",
    "T13n0397_032:0221c12_3": "若樹無華果，以呪雨水持以溉灌便得華果。",
    "T13n0397_032:0221c13_4": "若亢旱時求覓龜心，五返呪之置龍泉中，則降大雨。",
    "T13n0397_032:0221c14_5": "若多雨時，壞敗穀麥城邑聚落，求蠎蛇皮七返呪之，置龍泉中霖雨即止。",
    "T13n0397_032:0221c15_6": "若其國土多有怪異，惡風惡雨惡星日月，應於七日中淨自洗浴，服食乳糜，七日之中讀誦是呪，諸惡異怪尋即消滅。",
    "T13n0397_032:0221c18_7": "「善男子！",
    "T13n0397_032:0221c18_8": "若有人聞是陀羅尼，所有煩惱尋即薄少入正定聚。",
    "T13n0397_032:0221c20_9": "「善男子！",
    "T13n0397_032:0221c20_10": "我以如是無量方便調伏眾生，令得修集六波羅蜜，乃至得阿耨多羅三藐三菩提。",
    "T13n0397_032:0221c22_11": "「善男子！",
    "T13n0397_032:0221c22_12": "是陀羅尼，能為眾生作大利益，能斷一切諸惡重病，能護一切妊身女人，及處胎者滅一切結知陰入界，摧伏四魔所有境界，能令一切諸天歡喜。",
    "T13n0397_032:0221c25_13": "令諸惡鬼生知足想，能令惡龍心大怖畏，能壞一切惡邪諸論。",
    "T13n0397_032:0221c27_14": "令諸四姓心生歡喜，能令女人貪心自除。",
    "T13n0397_032:0221c28_15": "令多聞者念心堅牢，坐禪之人心得善寂，能壞一切國土惡相。",
    "T13n0397_032:0221c29_16": "令三寶種無有斷絕，能令法果增長無減，能令佛法廣普流布，能壞一切無明癡聚，能得盡智及無生智。」",
    "T13n0397_032:0222a03_0": "爾時，世尊即說此陀羅尼句：「摩那叉(一)　阿[(口*皮)/女]叉(二)　伽羅婆叉(三)　闍羅叉(四)　摩摩那叉(五)　叉婆叉(六)　摩陀叉(七)　那茶叉(八)　那茶羅休(九)　比婆那吒(十)　却伽那吒(十一)　阿吒那吒(十二)　究那吒(十三)　波利究婆那吒(十四)　那茶那吒(十五)　富利迦那吒(十六)　遮凡婆羅那吒(十七)　却鉗[(口*皮)/女]羅那吒(十八)　佛迦羅那吒(十九)　帝婆留陀邏那吒(二十)　三摩羅蛇那吒(二十一)　尸利拘婆那吒(二十二)　憍多吒(二十三)　多茶羅婆(二十四)　摩留多却婆(二十五)　提休叉(二十六)　婆提邏酬(二十七)　挫摩那酬(二十八)　婆呵那富置(二十九)　散提邏闍婆(三十)　阿摩摩闍婆(三十一)　摩休羅伽闍羅(三十二)　阿涅那(三十三)　阿涅那邏婆(三十四)　阿涅那叉(三十五)　阿[(口*皮)/女]呵末力伽涅那叉(三十六)　伊槃都豆呿寫(三十七)　莎呵(三十八)「畢竟盡苦是名為呪。」",
    "T13n0397_032:0222a17_1": "說是呪時，彼大眾中六萬億人得如法忍，復有六萬人入正定聚。",
    "T13n0397_032:0222a18_2": "「善男子！",
    "T13n0397_032:0222a19_3": "我今以是淨陀羅尼與彼佛欲，汝當受持諷讀誦寫。」",
    "T13n0397_032:0222a20_4": "時虛空密菩薩摩訶薩敬承佛教，受持讀寫是陀羅尼，與無量菩薩俱共發來至娑婆界，悉自變其身為轉輪王，以種種寶供養如來頭面敬禮，右遶三匝，却坐一面。",
    "T13n0397_032:0222a25_0": "大方等大集經日密分中分別說欲品第三爾時，頻婆娑羅王見無量菩薩，或作梵像及帝釋像、那羅延像、轉輪王像，從座而起，敬意合掌，在一面立。",
    "T13n0397_032:0222a28_1": "爾時，日密菩薩摩訶薩即於佛前，以偈讚歎：「於諸足中最殊勝，　　施諸惡見大光明，　行正道者施法印，　　摧滅惡龍及四魔。",
    "T13n0397_032:0222b03_0": "　堅竪法幢施解脫，　　以大法炬壞眾闇，　親近善友修集定，　　愍眾生故說福田。",
    "T13n0397_032:0222b05_0": "　佛法僧寶甚難得，　　人身信心亦復難，　雖得人身善友難，　　得善友者壞煩惱。",
    "T13n0397_032:0222b07_0": "　眾生闇行沒結河，　　如來船師能拔濟，　四方諸佛遣我來，　　今於大會說與欲。」",
    "T13n0397_032:0222b09_0": "日密菩薩說是偈已，如其本土所教誡事悉皆說之。",
    "T13n0397_032:0222b10_1": "爾時，世尊告舍利弗：「是陀羅尼四方諸佛所與欲也，為欲利益此土眾生。",
    "T13n0397_032:0222b11_2": "舍利弗！",
    "T13n0397_032:0222b12_0": "汝當受持讀誦書寫是陀羅尼，於四眾中廣分別說。」",
    "T13n0397_032:0222b13_1": "時虛空密菩薩摩訶薩復以偈，讚於佛：「如來真實知法界，　　示魔眾生正直道，　若有真實生信心，　　是則能破三惡道。",
    "T13n0397_032:0222b17_0": "　供養如來一香華，　　無量世受無上樂，　無量世中身具足，　　亦得無上真智慧。",
    "T13n0397_032:0222b19_0": "　若能一聞是總持，　　即得摧滅諸煩惱，　一切人天所供養，　　獲得無生及盡智。」",
    "T13n0397_032:0222b21_0": "大方等大集經日密分中分別品第四",
    "T13n0397_032:0222b22_0": "爾時，世尊告四大菩薩：「善男子！",
    "T13n0397_032:0222b22_1": "汝若住此世界者，隨意修集所有善法。」",
    "T13n0397_032:0222b23_2": "時四菩薩及其大眾，即便各各隨意入定，既入定已，身出光明猶如一燈，乃至猶如無量日月。",
    "T13n0397_032:0222b25_3": "爾時，大德阿若憍陳如，承佛神力即作是念：「我今若問如來一義，如來因是或當分別廣說如是四陀羅尼。",
    "T13n0397_032:0222b28_4": "如來說時其聲必聞娑婆世界，眾生聞已疑網心壞，於向法中得大光明，度於彼岸到正定聚不墮惡道，一切悉行純善之法。」",
    "T13n0397_032:0222c02_5": "作是念已，即從座起，敬意默然合掌而立。",
    "T13n0397_032:0222c03_6": "爾時佛告阿若憍陳如：「汝將不欲問大義耶？」",
    "T13n0397_032:0222c04_7": "「如是，世尊！",
    "T13n0397_032:0222c04_8": "實欲諮啟，惟願聽許。」",
    "T13n0397_032:0222c04_9": "佛言：「憍陳如！",
    "T13n0397_032:0222c05_10": "汝今知時，我當破壞一切疑網。」",
    "T13n0397_032:0222c05_11": "憍陳如言：「如佛經中說有二種：所謂愛與士夫行於生死。",
    "T13n0397_032:0222c07_12": "云何名愛？",
    "T13n0397_032:0222c07_13": "云何士夫？",
    "T13n0397_032:0222c07_14": "何故如來說是二種行於生死？」",
    "T13n0397_032:0222c08_15": "佛言：「善哉，善哉！",
    "T13n0397_032:0222c08_16": "憍陳如！",
    "T13n0397_032:0222c08_17": "快發斯問，能大利益無量眾生，是知時問是如法問。",
    "T13n0397_032:0222c10_18": "諦聽，諦聽！",
    "T13n0397_032:0222c10_19": "吾當為汝分別解說。",
    "T13n0397_032:0222c10_20": "「憍陳如！",
    "T13n0397_032:0222c10_21": "愛有三種：所謂欲愛、色無、色愛。",
    "T13n0397_032:0222c11_22": "復有三種：所謂有愛、斷愛、法愛。",
    "T13n0397_032:0222c12_23": "「憍陳如！",
    "T13n0397_032:0222c12_24": "云何欲愛？",
    "T13n0397_032:0222c12_25": "所言欲者名為放逸，放逸因緣則為貪觸，以觸因緣則生樂想，樂想因緣則焦身心，焦身心故樂行十惡，十惡因緣則能增長三惡道苦。",
    "T13n0397_032:0222c16_0": "若受人身貧窮困苦，貪因緣故五道受生，生在羊中多受苦惱，雖受是苦心無慙愧不生悔恨。",
    "T13n0397_032:0222c18_1": "若因少善還得人身愛心增長，愛增長故身口不淨，造作無量諸重惡業乃至五逆，以是因緣復於地獄受大苦惱。",
    "T13n0397_032:0222c20_2": "一切受苦皆因愛心，是故如來為愛解脫，宣說正法呵責欲法。",
    "T13n0397_032:0222c22_3": "「若有眾生得聞如是呵責欲已，觀欲如果如大毒樹，毒盆行廁如刀如賊，如旃陀羅如熱鐵丸，如惡雹雨如惡暴風，毒蛇怨家空野羅剎如殺害人，如糞如塚。",
    "T13n0397_032:0222c25_4": "若有人能作如是觀，是人所有愛之與貪，愛膩、愛著、愛宅、愛熱、愛憎等法尋即除滅。",
    "T13n0397_032:0222c27_5": "滅已，念法樂法，學法受法取法，勤求於法，財法藏法淨法行法，歸依於法，是人臨死獲得法念。",
    "T13n0397_032:0222c29_6": "「因法念故，尋得聞於十方諸佛宣說法要教化眾生，既聞法已心生歡喜，生歡喜故即得覩見諸佛色身。",
    "T13n0397_032:0223a03_7": "是人捨身生淨國土無三惡道，常與善人遊止共俱具足智慧，捨施精進修集慈悲，調伏眾生斷煩惱習，具足無量莊嚴功德。",
    "T13n0397_032:0223a06_8": "譬如香篋以盛衣服，衣服皆香篋香不減。",
    "T13n0397_032:0223a07_0": "「憍陳如！",
    "T13n0397_032:0223a07_1": "若諸眾生善願力故生淨國土，共善眾生同共事業，亦復如是，自增諸善彼善無減。",
    "T13n0397_032:0223a09_2": "「憍陳如！",
    "T13n0397_032:0223a09_3": "是故善男子、善女人，若欲自利、利他、共利，常當勤求依於善友。",
    "T13n0397_032:0223a10_4": "憍陳如！",
    "T13n0397_032:0223a10_5": "若人能作如是觀察欲性之相，當知是人不久當得阿耨多羅三藐三菩提。」",
    "T13n0397_032:0223a12_6": "「世尊！",
    "T13n0397_032:0223a12_7": "云何善友？」",
    "T13n0397_032:0223a12_8": "「憍陳如！",
    "T13n0397_032:0223a13_9": "夫善友者，所謂諸佛菩薩諸阿羅漢；又善友者即我身是。",
    "T13n0397_032:0223a14_10": "何以故？",
    "T13n0397_032:0223a14_11": "我常憐愍一切眾生，能說諸欲所有過患，是故大眾應受我語。",
    "T13n0397_032:0223a16_0": "我所出語終無有二，言不虛妄不兩舌語，非無義語非麁惡語，所言誠實慈語悲語安眾生語。",
    "T13n0397_032:0223a18_1": "我今當說諸欲罪過，汝等應當一心受持，既受持已，脫三惡道疾得阿耨多羅三藐三菩提。」",
    "T13n0397_032:0223a20_2": "爾時，娑婆世界一切眾生同發聲言：「世尊！",
    "T13n0397_032:0223a21_3": "唯願宣說欲之罪過，我等今當至心受持。」",
    "T13n0397_032:0223a22_4": "佛言：「諸善男子！",
    "T13n0397_032:0223a22_5": "有四種欲：一者、色欲；二者、形欲；三者、天欲；四者、欲欲，是名為四。",
    "T13n0397_032:0223a24_6": "「云何色欲？",
    "T13n0397_032:0223a24_7": "四大造色，凡夫不見無我，眾生生顛倒想，見男女想、上下色想，是色可愛是色可惡，因是顛倒見男女相故，令貪欲未生便生、生已增長，是人因是遠離善根及善知識，不能善護身口意業，是故名為惡法之聚。",
    "T13n0397_032:0223a29_0": "何以故？",
    "T13n0397_032:0223a29_1": "不能觀察欲解脫故，以是義故增三惡道，受於地獄、餓鬼、畜生，無量世中受大苦惱皆由貪欲，貪欲因緣令欲增長。",
    "T13n0397_032:0223b02_2": "若有智者觀察女色，見不淨相皮膚肌肉筋骨血脈，見已心樂修集是想，如女身男身亦爾，如近遠亦如是，如此彼亦如是，如他自亦如是。",
    "T13n0397_032:0223b05_3": "是人若能修集是心，即於貪愛疾得解脫，觀是身骨筋節相連，心隨身行。",
    "T13n0397_032:0223b07_4": "爾時繫心在於額上，如棗許處，心樂修集如是相已，身得寂靜不見惡相，不見惡事不見惡緣，是則名為奢摩他，名心寂靜。",
    "T13n0397_032:0223b10_5": "「云何復名身寂靜耶？",
    "T13n0397_032:0223b11_0": "是人入定滅於入息，既無入息何有出息？",
    "T13n0397_032:0223b11_1": "是則名為身心寂靜。",
    "T13n0397_032:0223b12_2": "身心寂靜即舍摩他之因緣也。",
    "T13n0397_032:0223b13_3": "是人觀身所有骨節，離散如沙為風所吹，見已即生空無物想，觀於虛空，是則名為身心寂靜，是名因於舍摩他定而得解脫。」",
    "T13n0397_032:0223b16_0": "「世尊！",
    "T13n0397_032:0223b16_1": "虛空相者，是有為相不？」",
    "T13n0397_032:0223b16_2": "「憍陳如！",
    "T13n0397_032:0223b16_3": "是有為相。」",
    "T13n0397_032:0223b17_4": "「世尊！",
    "T13n0397_032:0223b17_5": "虛空若是有為相者，為是自相是他相耶？」",
    "T13n0397_032:0223b18_6": "「憍陳如！",
    "T13n0397_032:0223b18_7": "若能觀察一切法界及有為界，是名為自相。",
    "T13n0397_032:0223b19_8": "何以故？",
    "T13n0397_032:0223b19_9": "若能觀察色寂靜者即見佛身。",
    "T13n0397_032:0223b20_10": "所以者何？",
    "T13n0397_032:0223b20_11": "若人觀骨能令如沙為風所吹，是人能破色貪色欲。",
    "T13n0397_032:0223b21_12": "能深觀察色之實性，是人所見皆如虛空，十方諸色空如琉璃，於中復見無量諸佛，乃至十方亦復如是。",
    "T13n0397_032:0223b24_13": "復見如來三十二相、八十種好，十方世界亦復如是。",
    "T13n0397_032:0223b25_14": "是人若得悔生死法，即自思惟：『我當問佛，如是虛空誰之所作？",
    "T13n0397_032:0223b26_15": "當云何滅？』",
    "T13n0397_032:0223b27_0": "作是念已，我已問已、我已知已，『虛空之性無有作者，當云何滅？",
    "T13n0397_032:0223b28_1": "言虛空者，無有覺觀無物無數，無有相貌無出無滅，一切諸法亦復如是。』",
    "T13n0397_032:0223c01_2": "作是觀時得阿那含果。",
    "T13n0397_032:0223c01_3": "是阿那含悉斷一切貪欲之心，唯有五事未能除斷：一者、色愛；二者、無色愛；三、恌；四、慢；五者、無明。",
    "T13n0397_032:0223c03_4": "是人若得見如來身，便作是念：『我當知數，是人爾時觀少見少觀多見多。』",
    "T13n0397_032:0223c05_5": "復作是念：『如是諸佛從何處來？』",
    "T13n0397_032:0223c06_6": "復作是念：『如是諸佛，無所從來去無所至，我三界心是心因身，我隨覺觀欲多見多欲少見少，諸佛如來即是我心。』",
    "T13n0397_032:0223c08_7": "何以故？",
    "T13n0397_032:0223c09_8": "隨心見故心即我身我即虛空，我因覺觀見無量佛，我以覺心見佛知佛，心不見心心不知心，我觀法界性無堅牢，一切諸法皆從覺觀因緣而生，是故一切所有性相即是虛空，虛空之性亦復是空。",
    "T13n0397_032:0223c13_9": "若有初發菩提心者，當觀無量諸法因緣。",
    "T13n0397_032:0223c14_10": "是人若發求聲聞心，爾時即得無相三昧，令彼無明永滅寂靜，亦復獲得隨順空忍。",
    "T13n0397_032:0223c16_11": "是人若見虛空是空，爾時即得身心寂靜，是則名為空解脫門，取阿羅漢則為不難。",
    "T13n0397_032:0223c18_12": "若復修行滅定解脫，為滅無量諸法因緣。」",
    "T13n0397_032:0223c19_13": "說是法時，九萬九千億眾生得修定忍，八萬四千眾生得修空忍，六萬眾生得空三昧解脫門，二萬眾生悉得現見諸佛三昧，八萬四千眾生得阿羅漢果，無量眾生得須陀洹果。",
    "T13n0397_032:0223c23_14": "「復次，憍陳如！",
    "T13n0397_032:0223c23_15": "若有比丘自觀己身作不淨想，不能調伏自己心者，是人次應諦觀死屍。",
    "T13n0397_032:0223c25_16": "若青色、若爛壞、若赤色、若膖脹、若離散、若骨白如貝，當深觀心樂住何處？",
    "T13n0397_032:0223c26_17": "知已，即取如觀外色自身亦爾，若青色乃至如貝；如晝夜亦如是，如夜晝亦如是；如去來亦如是，如來去亦如是。",
    "T13n0397_032:0223c29_18": "「爾時，若見外物樹木人畜雜物皆作骨想，作是觀已，乃至命終不生貪心，是人現在能離於欲，他世未能。",
    "T13n0397_032:0224a02_19": "是人若能獲得修空陀羅尼者，即能觀骨作離散相如沙微塵。",
    "T13n0397_032:0224a04_20": "若自、若他不見色相如一微塵，即時獲得虛空之相，見一切色如青琉璃。",
    "T13n0397_032:0224a05_21": "見已，復觀虛空黃色，能觀黃色、赤色、白色、雜色、琉璃色。",
    "T13n0397_032:0224a06_22": "若見地水亦如琉璃，是人能觀一切大地如四指許。",
    "T13n0397_032:0224a08_23": "若欲動者，即以足指躡之令動隨意久近，乃至大地樹木山河悉為之動。",
    "T13n0397_032:0224a09_24": "若觀諸水作種種色，或分陀利華、優鉢羅華、拘物頭華、波頭摩華，於一切水行住坐臥，觀一切山作種種色，其形細軟如兜羅綿，而於其中行住坐臥。",
    "T13n0397_032:0224a13_25": "「又自觀身輕漂如風，作是觀已，能遊虛空行住坐臥。",
    "T13n0397_032:0224a14_26": "是人復入火光三昧，身放種種妙色光明。",
    "T13n0397_032:0224a15_27": "又復遊入焰摩迦定，身上出水身下出火。",
    "T13n0397_032:0224a16_28": "作如是等大神變已，復作是念：『我當云何得見諸佛？』",
    "T13n0397_032:0224a17_29": "爾時，隨其所觀方面悉得見佛，多觀多見、少觀少見。",
    "T13n0397_032:0224a18_30": "見已復念：『諸佛世尊無所從來去無所至，我三界心是心因身，我隨覺觀欲多見多欲少見少。",
    "T13n0397_032:0224a20_31": "諸佛如來即是我心。",
    "T13n0397_032:0224a21_32": "何以故？",
    "T13n0397_032:0224a21_33": "隨心見故。",
    "T13n0397_032:0224a21_34": "心即我身，我即虛空，我因覺觀見無量佛，我以覺心見佛、知佛，心不見心、心不知心。",
    "T13n0397_032:0224a23_35": "我觀法界性無堅牢，一切諸法皆從覺觀因緣而生。",
    "T13n0397_032:0224a24_36": "是故法性即是虛空，虛空之性亦復是空。",
    "T13n0397_032:0224a25_37": "我因是心見青黃赤白雜色虛空，作神變已，所見如風無有真實，是則名為共凡夫人如實陀羅尼。』",
    "T13n0397_032:0224a27_38": "「是人復作是念：『若有虛空即是無取，無有覺觀不可宣說，如我心離觀虛空相，亦觀心相不作遠離，離一切作不作發心，設發尋滅，以心緣滅故，是心便滅，淨身口意修集滅定，是人長夜繫心在定。",
    "T13n0397_032:0224b03_39": "從滅定起，捨其壽命入於涅槃，是名不共凡夫如實陀羅尼。』",
    "T13n0397_032:0224b04_40": "「云何名為共凡夫人如實陀羅尼？",
    "T13n0397_032:0224b05_41": "若有能作如是思惟：『我隨意觀，色即是見，色即是我心，我心即色，如我遠離一切色相，觀虛空相。』",
    "T13n0397_032:0224b07_42": "是人爾時修虛空相，是則名為共凡夫人如實陀羅尼。",
    "T13n0397_032:0224b08_43": "若有能作如是觀，色即是虛空，我以如是色因緣故得觀虛空，虛空之性名無障礙，是風住處，如是風者因四大生，我是色相亦復如是因四大起，虛空風色等無差別；一切法性性自空寂，觀自他性亦復如是。",
    "T13n0397_032:0224b13_44": "虛空者，即是無生無滅。",
    "T13n0397_032:0224b14_45": "作是觀時繫念如來，作是念已見虛空中有無量佛，即時獲得阿那含果，是名不共凡夫如實陀羅尼也。",
    "T13n0397_032:0224b16_46": "「復作是念：『言虛空者，即是我也，即是淨我，即是我心。",
    "T13n0397_032:0224b17_47": "我者無色如空無邊，我亦如是。』",
    "T13n0397_032:0224b18_48": "是名共凡夫如實陀羅尼。",
    "T13n0397_032:0224b19_49": "若有能觀一切法中無我無我所，言空處者即是無我色無有我。",
    "T13n0397_032:0224b20_50": "若念如來，若觀如來即是我也。",
    "T13n0397_032:0224b21_51": "我見佛已，得沙門果乃至阿羅漢果，是名不共凡夫如實陀羅尼也。",
    "T13n0397_032:0224b22_52": "若觀淨我者，即是空處空即我心。",
    "T13n0397_032:0224b23_53": "若能永斷一切煩惱，即是淨心。",
    "T13n0397_032:0224b24_54": "若能修集八直正道，是名淨心。",
    "T13n0397_032:0224b25_0": "能如是修，即能獲得須陀洹果乃至阿羅漢果，是名不共凡夫如實陀羅尼。",
    "T13n0397_032:0224b26_1": "復有觀色，觀色相者即分別相。",
    "T13n0397_032:0224b27_2": "分別相者即是瞋相。",
    "T13n0397_032:0224b27_3": "瞋恚相者即生死相，我今為斷生死相故，觀心相空，是名共凡夫如實陀羅尼。",
    "T13n0397_032:0224b29_4": "又復，觀我即是寂靜，我今亦未斷於覺觀。",
    "T13n0397_032:0224c01_5": "若我觀我，我如虛空，我我者即是苦，苦所從生即名為集，如是苦集是可斷法是名為滅；觀苦集滅是名為道；得須陀洹果乃至阿羅漢，是名不共凡夫如實陀羅尼。",
    "T13n0397_032:0224c05_6": "「又復念言：『我何以故觀於虛空？』",
    "T13n0397_032:0224c06_7": "空者即我，我若遠離虛空觀者；次觀識處如虛空觀，識觀亦爾，如空無邊心亦如是，是名共凡夫如實陀羅尼。",
    "T13n0397_032:0224c08_8": "若能觀識即是苦者，知苦所從名之為集；若集可斷是名為滅；觀苦集滅是名為道；得須陀洹果乃至阿羅漢果，是名不共凡夫如實陀羅尼。",
    "T13n0397_032:0224c11_9": "「若觀識處即是覺觀瘡疣煩惱，如我遠離空處識處修無想處，是人修無想已得無想定，是名共凡夫人如實陀羅尼。",
    "T13n0397_032:0224c14_10": "若觀識處，即是瘡疣苦惱之法，如我遠離觀於識相，次觀無想相，言無想者即是無我無我所相。",
    "T13n0397_032:0224c16_11": "作是觀已，即得須陀洹果乃至阿羅漢果，是名不共凡夫如實陀羅尼。",
    "T13n0397_032:0224c18_12": "若有能觀無想處者，即是細想；如我遠離是無想處，觀非有想非無想處，是名共凡夫人如實陀羅尼。",
    "T13n0397_032:0224c20_13": "若觀非想非非想處即是大苦，是處可斷可得解脫。",
    "T13n0397_032:0224c21_14": "作是觀時，得須陀洹果乃至阿羅漢果，永斷一切欲貪色貪，離凡夫名得聖人號，永斷一切三惡道因，是名如實陀羅尼也。",
    "T13n0397_032:0224c24_15": "是彼諸佛之所遣來，日密菩薩所齎持，欲能斷一切諸結煩惱，一切惡見、我見、取見、戒見、常見、斷見、命見、作見、士夫見、受見、色見、觸見、出見、四大見，能斷如是等見，是陀羅尼善能了達陰入界等，能淨諸見能令受者永受安樂，沮壞眾魔，調伏惡龍，令諸天喜，壞阿修羅調迦樓羅，能喜剎利、婆羅門、毘舍、首陀，能斷惡欲。",
    "T13n0397_032:0225a02_16": "令坐禪者貪樂寂靜，能療一切諸惡重病，能防一切諸惡鬪訟，能增法界能護三寶，能得盡智及無生智壞無明聚。」",
    "T13n0397_032:0225a05_17": "如來說是陀羅尼時，無量眾生得須陀洹果，無量眾生得阿羅漢果，無量眾生獲得是持，無量眾生發阿耨多羅三藐三菩提心，無量眾生得無生忍。",
    "T13n0397_032:0225a08_18": "◎大方等大集經卷第三十二"
}