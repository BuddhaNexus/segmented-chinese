[
    {
        "source_sentence": "佛說天王太子辟羅經",
        "from": "T15n0596_001:0130b22_0",
        "context_with_next_sentence": true
    },
    {
        "source_sentence": "僧祐錄云關中異經今附秦錄",
        "from": "T15n0596_001:0130b24_0",
        "context_with_next_sentence": true
    },
    {
        "source_sentence": "聞如是：一時佛在舍衛國祇樹給孤獨園。天",
        "from": "T15n0596_001:0130b25_0",
        "context_with_next_sentence": true
    },
    {
        "source_sentence": "王太子，名曰辟羅，飛從天來，下至佛所，五體投地，稽首足下，却叉手住，問佛言：",
        "from": "T15n0596_001:0130b27_17",
        "context_with_next_sentence": true
    },
    {
        "source_sentence": "「普世之人，皆求衣食，七寶諸樂，官爵國土，寧有寶行求人不乎？",
        "from": "T15n0596_001:0130b29_6",
        "context_with_next_sentence": true
    },
    {
        "source_sentence": "」世尊歎曰：",
        "from": "T15n0596_001:0130b29_12",
        "context_with_next_sentence": true
    },
    {
        "source_sentence": "「大哉問也！",
        "from": "T15n0596_001:0130b29_18",
        "context_with_next_sentence": true
    },
    {
        "source_sentence": "亦有國土、珍寶、諸欲行求索人。",
        "from": "T15n0596_001:0130c01_12",
        "context_with_next_sentence": true
    },
    {
        "source_sentence": "」辟羅又曰：",
        "from": "T15n0596_001:0130c01_18",
        "context_with_next_sentence": true
    },
    {
        "source_sentence": "「可意之願行求人者，其義云何？",
        "from": "T15n0596_001:0130c02_11",
        "context_with_next_sentence": true
    },
    {
        "source_sentence": "」世尊即曰：",
        "from": "T15n0596_001:0130c02_17",
        "context_with_next_sentence": true
    },
    {
        "source_sentence": "「凡有二行——行善有福，行惡有殃——殃福追人，猶影隨形。",
        "from": "T15n0596_001:0130c04_2",
        "context_with_next_sentence": true
    },
    {
        "source_sentence": "」辟羅言：",
        "from": "T15n0596_001:0130c04_7",
        "context_with_next_sentence": true
    },
    {
        "source_sentence": "「善哉，善哉！",
        "from": "T15n0596_001:0130c04_14",
        "context_with_next_sentence": true
    },
    {
        "source_sentence": "實如佛教。",
        "from": "T15n0596_001:0130c04_19",
        "context_with_next_sentence": true
    },
    {
        "source_sentence": "惟我前世，處世為王，念命無常，意欲布施，群臣普會，王曰：",
        "from": "T15n0596_001:0130c06_4",
        "context_with_next_sentence": true
    },
    {
        "source_sentence": "『吾欲作大鼓，令其音震聞百里，能有為之者乎？",
        "from": "T15n0596_001:0130c07_4",
        "context_with_next_sentence": true
    },
    {
        "source_sentence": "』眾臣僉曰：",
        "from": "T15n0596_001:0130c07_10",
        "context_with_next_sentence": true
    },
    {
        "source_sentence": "『臣等無能為者。",
        "from": "T15n0596_001:0130c07_18",
        "context_with_next_sentence": true
    },
    {
        "source_sentence": "』有一臣名曰匡上，常忠於上，慈濟國民，前對曰：",
        "from": "T15n0596_001:0130c08_19",
        "context_with_next_sentence": true
    },
    {
        "source_sentence": "『臣能為之，當須資費。",
        "from": "T15n0596_001:0130c09_10",
        "context_with_next_sentence": true
    },
    {
        "source_sentence": "』王曰：",
        "from": "T15n0596_001:0130c09_14",
        "context_with_next_sentence": true
    },
    {
        "source_sentence": "『大善！",
        "from": "T15n0596_001:0130c09_18",
        "context_with_next_sentence": true
    },
    {
        "source_sentence": "』即開藏付之。",
        "from": "T15n0596_001:0130c10_1",
        "context_with_next_sentence": true
    },
    {
        "source_sentence": "因輦寶於王宮門，鳴鼓令之：",
        "from": "T15n0596_001:0130c10_14",
        "context_with_next_sentence": true
    },
    {
        "source_sentence": "『今天仁之王施無蓋慈，欲濟黎民之窮乏，供道士之衣食；",
        "from": "T15n0596_001:0130c12_1",
        "context_with_next_sentence": true
    },
    {
        "source_sentence": "若有乏者，悉詣宮門。",
        "from": "T15n0596_001:0130c12_11",
        "context_with_next_sentence": true
    },
    {
        "source_sentence": "』四國乏者，襁負相扶填國塞路，仰天歎曰：",
        "from": "T15n0596_001:0130c13_10",
        "context_with_next_sentence": true
    },
    {
        "source_sentence": "『人民窮者，今得活哉。",
        "from": "T15n0596_001:0130c14_1",
        "context_with_next_sentence": true
    },
    {
        "source_sentence": "』「一歲之後，王有詔曰：",
        "from": "T15n0596_001:0130c14_13",
        "context_with_next_sentence": true
    },
    {
        "source_sentence": "『鼓成未乎？",
        "from": "T15n0596_001:0130c14_19",
        "context_with_next_sentence": true
    },
    {
        "source_sentence": "』對曰：",
        "from": "T15n0596_001:0130c14_23",
        "context_with_next_sentence": true
    },
    {
        "source_sentence": "『已成。",
        "from": "T15n0596_001:0130c15_1",
        "context_with_next_sentence": true
    },
    {
        "source_sentence": "』王言：",
        "from": "T15n0596_001:0130c15_5",
        "context_with_next_sentence": true
    },
    {
        "source_sentence": "『何故不聞其聲？",
        "from": "T15n0596_001:0130c15_13",
        "context_with_next_sentence": true
    },
    {
        "source_sentence": "』臣白言：",
        "from": "T15n0596_001:0130c15_18",
        "context_with_next_sentence": true
    },
    {
        "source_sentence": "『願明王勞屈聖體，出臨國內，聽佛法鼓，聲震十方。",
        "from": "T15n0596_001:0130c16_18",
        "context_with_next_sentence": true
    },
    {
        "source_sentence": "』王即嚴駕，出行國中。",
        "from": "T15n0596_001:0130c17_8",
        "context_with_next_sentence": true
    },
    {
        "source_sentence": "其民比肩，王曰：",
        "from": "T15n0596_001:0130c17_16",
        "context_with_next_sentence": true
    },
    {
        "source_sentence": "『民多乎！",
        "from": "T15n0596_001:0130c17_21",
        "context_with_next_sentence": true
    },
    {
        "source_sentence": "』對曰：",
        "from": "T15n0596_001:0130c18_2",
        "context_with_next_sentence": true
    },
    {
        "source_sentence": "『王前勅臣，令作大鼓，使聞百里，欲以揚德聲于四遠。",
        "from": "T15n0596_001:0130c19_6",
        "context_with_next_sentence": true
    },
    {
        "source_sentence": "臣念枯木死皮，不能揚王之德譽。",
        "from": "T15n0596_001:0130c20_2",
        "context_with_next_sentence": true
    },
    {
        "source_sentence": "臣所受寶，供沙門梵志之衣食，以濟國民之窮乏也。",
        "from": "T15n0596_001:0130c21_6",
        "context_with_next_sentence": true
    },
    {
        "source_sentence": "布告之來，四隣歸潤，猶飢子之慕慈母。",
        "from": "T15n0596_001:0130c22_5",
        "context_with_next_sentence": true
    },
    {
        "source_sentence": "』王問民曰：",
        "from": "T15n0596_001:0130c22_11",
        "context_with_next_sentence": true
    },
    {
        "source_sentence": "『爾從來乎？",
        "from": "T15n0596_001:0130c22_17",
        "context_with_next_sentence": true
    },
    {
        "source_sentence": "』民稽首曰：",
        "from": "T15n0596_001:0130c22_23",
        "context_with_next_sentence": true
    },
    {
        "source_sentence": "『百里來者，二百里、萬里外來者。",
        "from": "T15n0596_001:0130c23_15",
        "context_with_next_sentence": true
    },
    {
        "source_sentence": "』咸曰：",
        "from": "T15n0596_001:0130c23_19",
        "context_with_next_sentence": true
    },
    {
        "source_sentence": "『明王大潤，四國欣澤，是以去舊土之所生，慕潤澤以自濟也。",
        "from": "T15n0596_001:0130c25_5",
        "context_with_next_sentence": true
    },
    {
        "source_sentence": "』王曰：",
        "from": "T15n0596_001:0130c25_9",
        "context_with_next_sentence": true
    },
    {
        "source_sentence": "『善哉！",
        "from": "T15n0596_001:0130c25_13",
        "context_with_next_sentence": true
    },
    {
        "source_sentence": "吾著矣。",
        "from": "T15n0596_001:0130c25_17",
        "context_with_next_sentence": true
    },
    {
        "source_sentence": "國之不安，猶身有病，吾救之以藥，臣飼之以糜粥。",
        "from": "T15n0596_001:0130c26_17",
        "context_with_next_sentence": true
    },
    {
        "source_sentence": "』王曰：",
        "from": "T15n0596_001:0130c27_1",
        "context_with_next_sentence": true
    },
    {
        "source_sentence": "『黎民所求恣之，無啟聞矣。",
        "from": "T15n0596_001:0130c27_14",
        "context_with_next_sentence": true
    },
    {
        "source_sentence": "』「王後壽終，魂靈上生天上，作天妙王。",
        "from": "T15n0596_001:0130c28_10",
        "context_with_next_sentence": true
    },
    {
        "source_sentence": "天上壽盡，下生世間，位為飛行皇帝，安所出入，七寶飛行，導從前後。",
        "from": "T15n0596_001:0131a01_3",
        "context_with_next_sentence": true
    },
    {
        "source_sentence": "今復上天為天王太子。",
        "from": "T15n0596_001:0131a01_13",
        "context_with_next_sentence": true
    },
    {
        "source_sentence": "所以然者，自身持戒，覆濟眾生之所致也。",
        "from": "T15n0596_001:0131a02_13",
        "context_with_next_sentence": true
    },
    {
        "source_sentence": "奉佛教戒，正身心行，無不獲其福者矣。",
        "from": "T15n0596_001:0131a03_12",
        "context_with_next_sentence": true
    },
    {
        "source_sentence": "」佛告辟羅：",
        "from": "T15n0596_001:0131a03_18",
        "context_with_next_sentence": true
    },
    {
        "source_sentence": "「凡人作行，譬若影之隨身，響之應聲，無不報答矣。",
        "from": "T15n0596_001:0131a04_20",
        "context_with_next_sentence": true
    },
    {
        "source_sentence": "」辟羅歡喜，作禮而去。",
        "from": "T15n0596_001:0131a05_9",
        "context_with_next_sentence": true
    },
    {
        "source_sentence": "佛說天王太子辟羅經",
        "from": "T15n0596_001:0131a06_100",
        "context_with_next_sentence": false
    }
]