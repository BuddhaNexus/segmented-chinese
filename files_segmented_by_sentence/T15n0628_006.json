[
    {
        "source_sentence": "佛說未曾有正法經卷第六",
        "from": "T15n0628_006:0445c13_0",
        "context_with_next_sentence": true
    },
    {
        "source_sentence": "西天譯經三藏朝奉大夫試鴻臚卿",
        "from": "T15n0628_006:0445c15_0",
        "context_with_next_sentence": true
    },
    {
        "source_sentence": "傳教大師臣法天奉　詔譯",
        "from": "T15n0628_006:0445c16_0",
        "context_with_next_sentence": true
    },
    {
        "source_sentence": "爾時，尊者舍利子見造殺業人歸佛出家得證聖果如是希有事已，前白佛言：",
        "from": "T15n0628_006:0445c18_14",
        "context_with_next_sentence": true
    },
    {
        "source_sentence": "「希有，世尊！",
        "from": "T15n0628_006:0445c18_21",
        "context_with_next_sentence": true
    },
    {
        "source_sentence": "如來大慈，善巧方便宣說正法。",
        "from": "T15n0628_006:0445c19_13",
        "context_with_next_sentence": true
    },
    {
        "source_sentence": "所有造殺業者罪根深重，如來於剎那間善為救度，令得解脫，斯乃諸佛、如來方便之力。",
        "from": "T15n0628_006:0445c21_14",
        "context_with_next_sentence": true
    },
    {
        "source_sentence": "其所說法皆是諸佛境界，唯妙吉祥大士及諸菩薩被精進鎧者而善了知，非是我等聲聞、緣覺境界。",
        "from": "T15n0628_006:0445c23_19",
        "context_with_next_sentence": true
    },
    {
        "source_sentence": "何以故？",
        "from": "T15n0628_006:0445c24_3",
        "context_with_next_sentence": true
    },
    {
        "source_sentence": "諸聲聞人智慧狹劣，尚不能分別眾生機宜，豈能解了方便之法？",
        "from": "T15n0628_006:0445c25_12",
        "context_with_next_sentence": true
    },
    {
        "source_sentence": "」佛言：",
        "from": "T15n0628_006:0445c25_16",
        "context_with_next_sentence": true
    },
    {
        "source_sentence": "「如是，如是。",
        "from": "T15n0628_006:0445c25_23",
        "context_with_next_sentence": true
    },
    {
        "source_sentence": "舍利子！",
        "from": "T15n0628_006:0445c26_3",
        "context_with_next_sentence": true
    },
    {
        "source_sentence": "諸佛境界，唯諸菩薩得忍法具足者而能趣入。",
        "from": "T15n0628_006:0445c27_4",
        "context_with_next_sentence": true
    },
    {
        "source_sentence": "汝聲聞人雖離補特伽羅之見，唯樂趣求自利涅盤；",
        "from": "T15n0628_006:0445c28_7",
        "context_with_next_sentence": true
    },
    {
        "source_sentence": "雖復修習頭陀功德，亦唯樂求戒、定、慧具足，不樂修學諸佛之法。",
        "from": "T15n0628_006:0445c29_18",
        "context_with_next_sentence": true
    },
    {
        "source_sentence": "諸所施作有相、有礙，是故，於佛境界莫能思議。",
        "from": "T15n0628_006:0446a01_19",
        "context_with_next_sentence": true
    },
    {
        "source_sentence": "「舍利子！",
        "from": "T15n0628_006:0446a02_2",
        "context_with_next_sentence": true
    },
    {
        "source_sentence": "汝今當知：",
        "from": "T15n0628_006:0446a02_7",
        "context_with_next_sentence": true
    },
    {
        "source_sentence": "適所化度造殺業者，此人已曾於五百佛所恭敬供養種諸善根，亦曾得聞如是之法。",
        "from": "T15n0628_006:0446a04_5",
        "context_with_next_sentence": true
    },
    {
        "source_sentence": "是故，此人今於我前聞說正法，以宿善根力得見諸法真實之理，如法解脫。",
        "from": "T15n0628_006:0446a05_18",
        "context_with_next_sentence": true
    },
    {
        "source_sentence": "「復次，舍利子！",
        "from": "T15n0628_006:0446a06_7",
        "context_with_next_sentence": true
    },
    {
        "source_sentence": "若人於此正法得聞一四句偈者，是人不墮惡趣，離苦解脫，決定成佛一切智。",
        "from": "T15n0628_006:0446a08_1",
        "context_with_next_sentence": true
    },
    {
        "source_sentence": "何況受持、讀誦、如法修行？",
        "from": "T15n0628_006:0446a08_14",
        "context_with_next_sentence": true
    },
    {
        "source_sentence": "是人所獲功德無量無邊。",
        "from": "T15n0628_006:0446a09_4",
        "context_with_next_sentence": true
    },
    {
        "source_sentence": "」爾時，妙吉祥菩薩與諸菩薩摩訶薩眾，及迦葉等諸大聲聞，摩伽陀國王并其官屬，同時還詣鷲峯山中釋迦牟尼佛會。",
        "from": "T15n0628_006:0446a12_12",
        "context_with_next_sentence": true
    },
    {
        "source_sentence": "到佛會已，各禮佛足退住一面。",
        "from": "T15n0628_006:0446a13_7",
        "context_with_next_sentence": true
    },
    {
        "source_sentence": "爾時，尊者舍利子即謂摩伽陀王言：",
        "from": "T15n0628_006:0446a14_15",
        "context_with_next_sentence": true
    },
    {
        "source_sentence": "「汝所愛樂大乘希有之法，妙吉祥菩薩已廣為汝開示演說。",
        "from": "T15n0628_006:0446a16_3",
        "context_with_next_sentence": true
    },
    {
        "source_sentence": "汝於是法實了解不？",
        "from": "T15n0628_006:0446a16_12",
        "context_with_next_sentence": true
    },
    {
        "source_sentence": "」王言：",
        "from": "T15n0628_006:0446a16_16",
        "context_with_next_sentence": true
    },
    {
        "source_sentence": "「尊者！",
        "from": "T15n0628_006:0446a16_20",
        "context_with_next_sentence": true
    },
    {
        "source_sentence": "我已解了希有之法。",
        "from": "T15n0628_006:0446a17_7",
        "context_with_next_sentence": true
    },
    {
        "source_sentence": "」舍利子言：",
        "from": "T15n0628_006:0446a17_13",
        "context_with_next_sentence": true
    },
    {
        "source_sentence": "「汝當如何作了解耶？",
        "from": "T15n0628_006:0446a18_2",
        "context_with_next_sentence": true
    },
    {
        "source_sentence": "」答曰：",
        "from": "T15n0628_006:0446a18_6",
        "context_with_next_sentence": true
    },
    {
        "source_sentence": "「如我意者，於一切法離諸染著，無得、無失，非取、非捨，非心境界，無所得相，是真實法。",
        "from": "T15n0628_006:0446a20_2",
        "context_with_next_sentence": true
    },
    {
        "source_sentence": "如是了知，疑惑永滅，一切障累無所從生。",
        "from": "T15n0628_006:0446a21_1",
        "context_with_next_sentence": true
    },
    {
        "source_sentence": "」爾時，舍利子白佛言：",
        "from": "T15n0628_006:0446a22_9",
        "context_with_next_sentence": true
    },
    {
        "source_sentence": "「世尊！",
        "from": "T15n0628_006:0446a22_13",
        "context_with_next_sentence": true
    },
    {
        "source_sentence": "此摩伽陀王善根成熟，愛樂大乘甚深法味。",
        "from": "T15n0628_006:0446a23_11",
        "context_with_next_sentence": true
    },
    {
        "source_sentence": "見法無生，盡諸業障，為實滅盡？",
        "from": "T15n0628_006:0446a24_6",
        "context_with_next_sentence": true
    },
    {
        "source_sentence": "為有餘耶？",
        "from": "T15n0628_006:0446a24_11",
        "context_with_next_sentence": true
    },
    {
        "source_sentence": "是事云何？",
        "from": "T15n0628_006:0446a24_16",
        "context_with_next_sentence": true
    },
    {
        "source_sentence": "願佛為說。",
        "from": "T15n0628_006:0446a24_21",
        "context_with_next_sentence": true
    },
    {
        "source_sentence": "」佛言：",
        "from": "T15n0628_006:0446a25_2",
        "context_with_next_sentence": true
    },
    {
        "source_sentence": "「舍利子！",
        "from": "T15n0628_006:0446a25_7",
        "context_with_next_sentence": true
    },
    {
        "source_sentence": "此王所有業障皆悉滅盡，無餘可得。",
        "from": "T15n0628_006:0446a26_3",
        "context_with_next_sentence": true
    },
    {
        "source_sentence": "舍利子！",
        "from": "T15n0628_006:0446a26_7",
        "context_with_next_sentence": true
    },
    {
        "source_sentence": "譬如芥子，其量微小，須彌山王能摧滅不？",
        "from": "T15n0628_006:0446a27_5",
        "context_with_next_sentence": true
    },
    {
        "source_sentence": "汝今當知：",
        "from": "T15n0628_006:0446a27_10",
        "context_with_next_sentence": true
    },
    {
        "source_sentence": "王之業障猶如芥子，我所宣說甚深之法如彼山王。",
        "from": "T15n0628_006:0446a28_12",
        "context_with_next_sentence": true
    },
    {
        "source_sentence": "是故，此王聞甚深法，豈有障累不滅盡耶？",
        "from": "T15n0628_006:0446a29_12",
        "context_with_next_sentence": true
    },
    {
        "source_sentence": "」舍利子言：",
        "from": "T15n0628_006:0446a29_18",
        "context_with_next_sentence": true
    },
    {
        "source_sentence": "「希有，世尊！",
        "from": "T15n0628_006:0446b01_2",
        "context_with_next_sentence": true
    },
    {
        "source_sentence": "此王利根明達而能聞法解了，滅盡諸障。",
        "from": "T15n0628_006:0446b02_1",
        "context_with_next_sentence": true
    },
    {
        "source_sentence": "如佛所言，誠不虛耳。",
        "from": "T15n0628_006:0446b02_11",
        "context_with_next_sentence": true
    },
    {
        "source_sentence": "」佛言：",
        "from": "T15n0628_006:0446b02_15",
        "context_with_next_sentence": true
    },
    {
        "source_sentence": "「舍利子！",
        "from": "T15n0628_006:0446b02_20",
        "context_with_next_sentence": true
    },
    {
        "source_sentence": "此王曾於過去七十二俱胝佛所恭敬供養、種諸善根，於彼佛所已聞正法，由是善根當來決定得證阿耨多羅三藐三菩提。",
        "from": "T15n0628_006:0446b05_12",
        "context_with_next_sentence": true
    },
    {
        "source_sentence": "」復次，佛告舍利子：",
        "from": "T15n0628_006:0446b06_8",
        "context_with_next_sentence": true
    },
    {
        "source_sentence": "「汝見此妙吉祥菩薩不？",
        "from": "T15n0628_006:0446b06_19",
        "context_with_next_sentence": true
    },
    {
        "source_sentence": "」答曰：",
        "from": "T15n0628_006:0446b07_1",
        "context_with_next_sentence": true
    },
    {
        "source_sentence": "「已見。",
        "from": "T15n0628_006:0446b07_5",
        "context_with_next_sentence": true
    },
    {
        "source_sentence": "」佛言：",
        "from": "T15n0628_006:0446b07_9",
        "context_with_next_sentence": true
    },
    {
        "source_sentence": "「今此摩伽陀王與妙吉祥菩薩有大因緣。",
        "from": "T15n0628_006:0446b08_4",
        "context_with_next_sentence": true
    },
    {
        "source_sentence": "舍利子！",
        "from": "T15n0628_006:0446b08_8",
        "context_with_next_sentence": true
    },
    {
        "source_sentence": "過去有劫名為無垢，有佛出世，號曰妙臂。",
        "from": "T15n0628_006:0446b09_7",
        "context_with_next_sentence": true
    },
    {
        "source_sentence": "於彼劫中復有三俱胝佛出現於世，如是諸佛皆因妙吉祥菩薩開發道心。",
        "from": "T15n0628_006:0446b11_1",
        "context_with_next_sentence": true
    },
    {
        "source_sentence": "彼諸如來壽命長遠，轉大法輪利益眾生。",
        "from": "T15n0628_006:0446b11_19",
        "context_with_next_sentence": true
    },
    {
        "source_sentence": "此摩伽陀王於彼劫中已得值遇妙吉祥菩薩教化，發於阿耨多羅三藐三菩提心。",
        "from": "T15n0628_006:0446b13_16",
        "context_with_next_sentence": true
    },
    {
        "source_sentence": "王發心已，於如是等佛、世尊所種諸善根，聽受大乘希有之法。",
        "from": "T15n0628_006:0446b15_5",
        "context_with_next_sentence": true
    },
    {
        "source_sentence": "以是因緣，善根深厚。",
        "from": "T15n0628_006:0446b15_15",
        "context_with_next_sentence": true
    },
    {
        "source_sentence": "「舍利子！",
        "from": "T15n0628_006:0446b15_20",
        "context_with_next_sentence": true
    },
    {
        "source_sentence": "汝今當知：",
        "from": "T15n0628_006:0446b16_3",
        "context_with_next_sentence": true
    },
    {
        "source_sentence": "摩伽陀王此命終後，於上方界過四百佛剎，有佛剎名曰莊嚴，其佛號寶聚如來、應供、正等正覺。",
        "from": "T15n0628_006:0446b18_7",
        "context_with_next_sentence": true
    },
    {
        "source_sentence": "此王生於彼中，亦見妙吉祥菩薩，聽受甚深之法，聞已解了，證無生法忍。",
        "from": "T15n0628_006:0446b19_20",
        "context_with_next_sentence": true
    },
    {
        "source_sentence": "乃至當來慈氏菩薩於此娑婆世界成正覺已，此摩伽陀王從彼莊嚴佛剎而來生此，於慈氏如來法中得為菩薩，號曰無動，是時亦得見妙吉祥菩薩。",
        "from": "T15n0628_006:0446b23_7",
        "context_with_next_sentence": true
    },
    {
        "source_sentence": "爾時，慈氏如來為無動菩薩如其過去所聞之法重宣說已，告彼眾言：",
        "from": "T15n0628_006:0446b24_18",
        "context_with_next_sentence": true
    },
    {
        "source_sentence": "『汝等見無動菩薩不？",
        "from": "T15n0628_006:0446b25_9",
        "context_with_next_sentence": true
    },
    {
        "source_sentence": "此菩薩者豈異人乎？",
        "from": "T15n0628_006:0446b25_18",
        "context_with_next_sentence": true
    },
    {
        "source_sentence": "即過去釋迦牟尼佛法中摩伽陀國王是。",
        "from": "T15n0628_006:0446b26_15",
        "context_with_next_sentence": true
    },
    {
        "source_sentence": "此人於彼妙吉祥菩薩所聽受正法，獲得無生法忍。",
        "from": "T15n0628_006:0446b28_2",
        "context_with_next_sentence": true
    },
    {
        "source_sentence": "』」佛告舍利子：",
        "from": "T15n0628_006:0446b29_5",
        "context_with_next_sentence": true
    },
    {
        "source_sentence": "「彼慈氏如來為無動菩薩說妙法時，會中有八千菩薩得無生法忍，二萬四千諸小菩薩進入初地。",
        "from": "T15n0628_006:0446c02_9",
        "context_with_next_sentence": true
    },
    {
        "source_sentence": "「舍利子！",
        "from": "T15n0628_006:0446c02_14",
        "context_with_next_sentence": true
    },
    {
        "source_sentence": "彼無動菩薩從是已後於八百阿僧祇劫中修行，淨諸佛剎，教化眾生令趣聲聞、緣覺、菩薩之地，令諸眾生滅一切障，解悟正法，不生疑惑。",
        "from": "T15n0628_006:0446c05_16",
        "context_with_next_sentence": true
    },
    {
        "source_sentence": "「彼無動菩薩過是八百阿僧祇劫已，即於無染世界證阿耨多羅三藐三菩提，號曰清淨境界如來、應供、正等正覺，十號具足。",
        "from": "T15n0628_006:0446c08_14",
        "context_with_next_sentence": true
    },
    {
        "source_sentence": "其佛壽命四中劫，正法住世一俱胝歲，有七十萬聲聞之眾，皆悉具足三明六通、得八解脫，有十二俱胝大菩薩眾而悉具足智慧方便，彼土所有眾生皆悉愛樂甚深之法。",
        "from": "T15n0628_006:0446c12_9",
        "context_with_next_sentence": true
    },
    {
        "source_sentence": "彼佛、如來廣為宣說，而諸眾生聞法悟解，離諸煩惱，身心清淨，各各不起我見之想。",
        "from": "T15n0628_006:0446c14_7",
        "context_with_next_sentence": true
    },
    {
        "source_sentence": "」爾時，釋迦牟尼佛為舍利子說摩伽陀王當成佛事。",
        "from": "T15n0628_006:0446c16_3",
        "context_with_next_sentence": true
    },
    {
        "source_sentence": "時會中有三萬二千天子發阿耨多羅三藐三菩提心，皆發願言：",
        "from": "T15n0628_006:0446c17_12",
        "context_with_next_sentence": true
    },
    {
        "source_sentence": "「願我當得生彼無染世界，見彼清淨境界如來成正覺道。",
        "from": "T15n0628_006:0446c18_17",
        "context_with_next_sentence": true
    },
    {
        "source_sentence": "」釋迦牟尼佛即記之曰：",
        "from": "T15n0628_006:0446c19_8",
        "context_with_next_sentence": true
    },
    {
        "source_sentence": "「汝等當得生彼世界，見彼如來成正覺道。",
        "from": "T15n0628_006:0446c20_7",
        "context_with_next_sentence": true
    },
    {
        "source_sentence": "」爾時，摩伽陀王有一太子名月吉祥，年始八歲，先隨父王至於佛會。",
        "from": "T15n0628_006:0446c22_10",
        "context_with_next_sentence": true
    },
    {
        "source_sentence": "聞說法已，即自解頸真珠、瓔珞持以奉佛，作是願言：",
        "from": "T15n0628_006:0446c23_14",
        "context_with_next_sentence": true
    },
    {
        "source_sentence": "「我今以此供佛善根迴向阿耨多羅三藐三菩提，願我當來生彼清淨境界如來剎中為金輪王。",
        "from": "T15n0628_006:0446c25_15",
        "context_with_next_sentence": true
    },
    {
        "source_sentence": "乃至命盡，以其四事供養彼佛及苾芻眾。",
        "from": "T15n0628_006:0446c26_14",
        "context_with_next_sentence": true
    },
    {
        "source_sentence": "至彼佛滅後，我當收其舍利恭敬供養。",
        "from": "T15n0628_006:0446c27_12",
        "context_with_next_sentence": true
    },
    {
        "source_sentence": "願我相繼即於彼剎證得阿耨多羅三藐三菩提。",
        "from": "T15n0628_006:0446c28_13",
        "context_with_next_sentence": true
    },
    {
        "source_sentence": "」是時月吉祥太子發誓願已，由佛威神力故，所獻瓔珞住虛空中，在彼佛上變成七寶樓閣，中有七寶之座，其上有佛結跏趺坐，相好具足、種種莊嚴。",
        "from": "T15n0628_006:0447a03_2",
        "context_with_next_sentence": true
    },
    {
        "source_sentence": "爾時，世尊從其面門放眾色光——所謂青、黃、赤、白、紅、紫、碧、綠——如是光明普照無邊世界，上至梵世，光明晃曜，暎日月光而悉不現。",
        "from": "T15n0628_006:0447a06_16",
        "context_with_next_sentence": true
    },
    {
        "source_sentence": "其光復還，繞佛三匝，從佛、世尊頂門而入。",
        "from": "T15n0628_006:0447a07_16",
        "context_with_next_sentence": true
    },
    {
        "source_sentence": "爾時，尊者阿難從座而起，偏袒右肩，右膝著地，向佛合掌說伽陀曰：",
        "from": "T15n0628_006:0447a09_10",
        "context_with_next_sentence": true
    },
    {
        "source_sentence": "「已到彼岸大牟尼，　　具足一切勝功德，",
        "from": "T15n0628_006:0447a10_0",
        "context_with_next_sentence": true
    },
    {
        "source_sentence": "天人世間共所尊，　　一切智者離諸著。",
        "from": "T15n0628_006:0447a11_17",
        "context_with_next_sentence": true
    },
    {
        "source_sentence": "眾生心行及根性，　　如來一一皆了知，",
        "from": "T15n0628_006:0447a12_0",
        "context_with_next_sentence": true
    },
    {
        "source_sentence": "宣說妙法利群生，　　一切世間為最勝。",
        "from": "T15n0628_006:0447a13_17",
        "context_with_next_sentence": true
    },
    {
        "source_sentence": "所放希有大光明，　　普照十方一切剎，",
        "from": "T15n0628_006:0447a14_0",
        "context_with_next_sentence": true
    },
    {
        "source_sentence": "俱胝那由他眾生，　　蒙光照者獲安隱。",
        "from": "T15n0628_006:0447a15_17",
        "context_with_next_sentence": true
    },
    {
        "source_sentence": "善逝已具於十力，　　念慧圓滿出世間，",
        "from": "T15n0628_006:0447a16_0",
        "context_with_next_sentence": true
    },
    {
        "source_sentence": "善別眾生心所行，　　說法斷疑無與等。",
        "from": "T15n0628_006:0447a17_17",
        "context_with_next_sentence": true
    },
    {
        "source_sentence": "所有梵王并帝釋、　　日月星辰及諸天，",
        "from": "T15n0628_006:0447a18_0",
        "context_with_next_sentence": true
    },
    {
        "source_sentence": "聞佛宣說妙法門，　　離諸煩惱得安隱。",
        "from": "T15n0628_006:0447a19_17",
        "context_with_next_sentence": true
    },
    {
        "source_sentence": "如來一切眾中尊，　　眾生有疑悉開決，",
        "from": "T15n0628_006:0447a20_0",
        "context_with_next_sentence": true
    },
    {
        "source_sentence": "今日何緣放是光？",
        "from": "T15n0628_006:0447a21_7",
        "context_with_next_sentence": true
    },
    {
        "source_sentence": "　　願佛慈悲為我說。",
        "from": "T15n0628_006:0447a21_17",
        "context_with_next_sentence": true
    },
    {
        "source_sentence": "」爾時，世尊告阿難言：",
        "from": "T15n0628_006:0447a22_9",
        "context_with_next_sentence": true
    },
    {
        "source_sentence": "「汝見此月吉祥太子不？",
        "from": "T15n0628_006:0447a22_20",
        "context_with_next_sentence": true
    },
    {
        "source_sentence": "」阿難白佛言：",
        "from": "T15n0628_006:0447a23_5",
        "context_with_next_sentence": true
    },
    {
        "source_sentence": "「唯然，已見。",
        "from": "T15n0628_006:0447a23_12",
        "context_with_next_sentence": true
    },
    {
        "source_sentence": "」佛言：",
        "from": "T15n0628_006:0447a23_16",
        "context_with_next_sentence": true
    },
    {
        "source_sentence": "「阿難！",
        "from": "T15n0628_006:0447a23_20",
        "context_with_next_sentence": true
    },
    {
        "source_sentence": "今此太子於過去世中已修菩薩之行、供養於我，深種善根。",
        "from": "T15n0628_006:0447a25_2",
        "context_with_next_sentence": true
    },
    {
        "source_sentence": "由是機緣而已成熟，今於我前發阿耨多羅三藐三菩提心，起大誓願。",
        "from": "T15n0628_006:0447a26_13",
        "context_with_next_sentence": true
    },
    {
        "source_sentence": "以是緣故，放斯光明。",
        "from": "T15n0628_006:0447a27_3",
        "context_with_next_sentence": true
    },
    {
        "source_sentence": "「阿難！",
        "from": "T15n0628_006:0447a27_7",
        "context_with_next_sentence": true
    },
    {
        "source_sentence": "此太子當來生於無染世界清淨境界如來法中為金輪王，供養彼佛及苾芻眾。",
        "from": "T15n0628_006:0447a29_2",
        "context_with_next_sentence": true
    },
    {
        "source_sentence": "至彼佛滅後，收其舍利恭敬供養。",
        "from": "T15n0628_006:0447a29_17",
        "context_with_next_sentence": true
    },
    {
        "source_sentence": "是人於彼命終已後生兜率天，至滿一劫生無染世界，證於阿耨多羅三藐三菩提，名為日幢如來、應供、正等正覺，十號具足。",
        "from": "T15n0628_006:0447b03_15",
        "context_with_next_sentence": true
    },
    {
        "source_sentence": "彼佛、世尊及菩薩、聲聞之眾，所有壽量皆悉同等。",
        "from": "T15n0628_006:0447b04_16",
        "context_with_next_sentence": true
    },
    {
        "source_sentence": "」爾時，他方來會諸菩薩眾聞授月吉祥太子記已，俱白佛言：",
        "from": "T15n0628_006:0447b06_7",
        "context_with_next_sentence": true
    },
    {
        "source_sentence": "「世尊！",
        "from": "T15n0628_006:0447b06_11",
        "context_with_next_sentence": true
    },
    {
        "source_sentence": "今釋迦牟尼佛與妙吉祥菩薩於一切方處作大佛事，利益眾生無有空過。",
        "from": "T15n0628_006:0447b08_3",
        "context_with_next_sentence": true
    },
    {
        "source_sentence": "何以故？",
        "from": "T15n0628_006:0447b08_7",
        "context_with_next_sentence": true
    },
    {
        "source_sentence": "佛及菩薩以大悲心起諸方便，於國城、郡邑乃至聚落，處處為諸眾生說法教化，令諸眾生聞法解脫，離諸怖畏，斷除一切煩惱重障。",
        "from": "T15n0628_006:0447b11_6",
        "context_with_next_sentence": true
    },
    {
        "source_sentence": "我等今日得於此地聞佛及妙吉祥菩薩宣說妙法及見放光希有之事，利益眾生，誠無空過。",
        "from": "T15n0628_006:0447b13_9",
        "context_with_next_sentence": true
    },
    {
        "source_sentence": "」爾時，世尊告諸菩薩言：",
        "from": "T15n0628_006:0447b14_10",
        "context_with_next_sentence": true
    },
    {
        "source_sentence": "「善男子！",
        "from": "T15n0628_006:0447b14_15",
        "context_with_next_sentence": true
    },
    {
        "source_sentence": "如是，如是。",
        "from": "T15n0628_006:0447b14_21",
        "context_with_next_sentence": true
    },
    {
        "source_sentence": "若佛、菩薩於諸方處為諸眾生宣說正法、施作佛事，當觀是處如佛塔廟。",
        "from": "T15n0628_006:0447b16_11",
        "context_with_next_sentence": true
    },
    {
        "source_sentence": "何以故？",
        "from": "T15n0628_006:0447b16_15",
        "context_with_next_sentence": true
    },
    {
        "source_sentence": "我於過去世中值遇燃燈如來時，我以信重心故，垂髮布地承彼佛足，我時獲得無生法忍。",
        "from": "T15n0628_006:0447b18_15",
        "context_with_next_sentence": true
    },
    {
        "source_sentence": "彼燃燈如來知我已得忍法具足，即為我授阿耨多羅三藐三菩提記，作如是言：",
        "from": "T15n0628_006:0447b20_12",
        "context_with_next_sentence": true
    },
    {
        "source_sentence": "『汝於來世過阿僧祇劫當得作佛，號釋迦牟尼如來、應供、正等正覺，十號具足。",
        "from": "T15n0628_006:0447b22_7",
        "context_with_next_sentence": true
    },
    {
        "source_sentence": "』彼燃燈佛授我記已，告彼苾芻眾言：",
        "from": "T15n0628_006:0447b23_3",
        "context_with_next_sentence": true
    },
    {
        "source_sentence": "『汝等宜於此地起尊重想，勿生輕慢。",
        "from": "T15n0628_006:0447b23_20",
        "context_with_next_sentence": true
    },
    {
        "source_sentence": "何以故？",
        "from": "T15n0628_006:0447b24_3",
        "context_with_next_sentence": true
    },
    {
        "source_sentence": "此地有善男子垂髮布地承世尊足，以殊勝力故即得忍法具足。",
        "from": "T15n0628_006:0447b25_11",
        "context_with_next_sentence": true
    },
    {
        "source_sentence": "是故此地，所有天人瞻敬如佛塔廟而無有異。",
        "from": "T15n0628_006:0447b26_12",
        "context_with_next_sentence": true
    },
    {
        "source_sentence": "』燃燈如來作是言時，有八十俱胝天人異口同音白佛言：",
        "from": "T15n0628_006:0447b27_18",
        "context_with_next_sentence": true
    },
    {
        "source_sentence": "『世尊！",
        "from": "T15n0628_006:0447b28_3",
        "context_with_next_sentence": true
    },
    {
        "source_sentence": "我等今於此地起尊敬想，如佛塔廟。",
        "from": "T15n0628_006:0447b28_19",
        "context_with_next_sentence": true
    },
    {
        "source_sentence": "』「是時有一長者名曰賢天，在彼會中即白燃燈佛言：",
        "from": "T15n0628_006:0447c01_2",
        "context_with_next_sentence": true
    },
    {
        "source_sentence": "『我今於此造七寶塔，使諸眾生瞻禮獲福。",
        "from": "T15n0628_006:0447c02_1",
        "context_with_next_sentence": true
    },
    {
        "source_sentence": "』時彼長者即如其言，起希有心，集諸珍寶造立一塔，高廣妙好，種種莊嚴，其功殊麗，不日而成。",
        "from": "T15n0628_006:0447c04_3",
        "context_with_next_sentence": true
    },
    {
        "source_sentence": "是時長者既造塔已，即詣燃燈佛所白言：",
        "from": "T15n0628_006:0447c05_2",
        "context_with_next_sentence": true
    },
    {
        "source_sentence": "『世尊！",
        "from": "T15n0628_006:0447c05_6",
        "context_with_next_sentence": true
    },
    {
        "source_sentence": "我已造立七寶妙塔，於當來世得幾所福？",
        "from": "T15n0628_006:0447c06_3",
        "context_with_next_sentence": true
    },
    {
        "source_sentence": "』佛言：",
        "from": "T15n0628_006:0447c06_7",
        "context_with_next_sentence": true
    },
    {
        "source_sentence": "『長者！",
        "from": "T15n0628_006:0447c06_11",
        "context_with_next_sentence": true
    },
    {
        "source_sentence": "若有善男子於菩薩摩訶薩證無生法忍之地墾取其土，下至水際，當持此土恭敬供養，所得福聚尚如供養諸佛塔廟，等無有異，何況汝今起淨信心造七寶塔？",
        "from": "T15n0628_006:0447c10_1",
        "context_with_next_sentence": true
    },
    {
        "source_sentence": "所獲福聚倍勝於前，無量無邊，不可較量。",
        "from": "T15n0628_006:0447c10_20",
        "context_with_next_sentence": true
    },
    {
        "source_sentence": "』是時燃燈如來復告賢天長者言：",
        "from": "T15n0628_006:0447c11_13",
        "context_with_next_sentence": true
    },
    {
        "source_sentence": "『汝今於此深種善根，於未來世中釋迦牟尼佛所得授阿耨多羅三藐三菩提記。",
        "from": "T15n0628_006:0447c13_10",
        "context_with_next_sentence": true
    },
    {
        "source_sentence": "』」爾時，釋迦牟尼佛為他方來會諸大菩薩說是往昔受記因緣。",
        "from": "T15n0628_006:0447c15_7",
        "context_with_next_sentence": true
    },
    {
        "source_sentence": "復告諸菩薩言：",
        "from": "T15n0628_006:0447c15_14",
        "context_with_next_sentence": true
    },
    {
        "source_sentence": "「汝今當知：",
        "from": "T15n0628_006:0447c15_20",
        "context_with_next_sentence": true
    },
    {
        "source_sentence": "我往昔時於燃燈佛所種善根已，今得成佛。",
        "from": "T15n0628_006:0447c16_18",
        "context_with_next_sentence": true
    },
    {
        "source_sentence": "彼時我得忍法之地，彼諸天人敬如佛塔；",
        "from": "T15n0628_006:0447c17_17",
        "context_with_next_sentence": true
    },
    {
        "source_sentence": "汝等今日於此地中亦應如是起尊敬想。",
        "from": "T15n0628_006:0447c18_15",
        "context_with_next_sentence": true
    },
    {
        "source_sentence": "「復次，諸菩薩！",
        "from": "T15n0628_006:0447c19_3",
        "context_with_next_sentence": true
    },
    {
        "source_sentence": "汝等當知：",
        "from": "T15n0628_006:0447c19_8",
        "context_with_next_sentence": true
    },
    {
        "source_sentence": "彼時賢天長者豈異人乎？",
        "from": "T15n0628_006:0447c19_19",
        "context_with_next_sentence": true
    },
    {
        "source_sentence": "即今賢天長者是。",
        "from": "T15n0628_006:0447c20_7",
        "context_with_next_sentence": true
    },
    {
        "source_sentence": "於彼法中亦名賢天，此人於未來世當得成佛，號曰善現如來、應供、正等正覺，十號具足。",
        "from": "T15n0628_006:0447c22_8",
        "context_with_next_sentence": true
    },
    {
        "source_sentence": "「復次，諸菩薩！",
        "from": "T15n0628_006:0447c22_16",
        "context_with_next_sentence": true
    },
    {
        "source_sentence": "我此所說甚深之法，若有苾芻、苾芻尼、優婆塞、優婆夷能聽、受、讀、誦、為他演說者，是人所居之地，天人瞻敬，如佛塔廟等無有異。",
        "from": "T15n0628_006:0447c25_11",
        "context_with_next_sentence": true
    },
    {
        "source_sentence": "「復次，諸菩薩！",
        "from": "T15n0628_006:0447c26_7",
        "context_with_next_sentence": true
    },
    {
        "source_sentence": "若有善男子、善女人修施行者，聚以七寶滿三千大千世界，於晝夜六時供養諸佛及苾芻眾，如是乃至劫盡；",
        "from": "T15n0628_006:0447c28_14",
        "context_with_next_sentence": true
    },
    {
        "source_sentence": "不如於此未曾有正法聽、受、讀、誦一四句偈，是人所獲功德倍勝於前。",
        "from": "T15n0628_006:0448a01_6",
        "context_with_next_sentence": true
    },
    {
        "source_sentence": "「又復，若人修戒行者，於一劫中持佛戒法無有缺犯，圓滿一切淨戒功德；",
        "from": "T15n0628_006:0448a03_12",
        "context_with_next_sentence": true
    },
    {
        "source_sentence": "不如於此正法聽、受、讀、誦，比前功德千分不及一。",
        "from": "T15n0628_006:0448a04_17",
        "context_with_next_sentence": true
    },
    {
        "source_sentence": "「又復，若人修忍行者，於一劫中常行忍辱，於一切眾生不生恚害，如是獲得忍行圓滿；",
        "from": "T15n0628_006:0448a06_17",
        "context_with_next_sentence": true
    },
    {
        "source_sentence": "不如於此正法聽、受、讀、誦、如法修行，獲得法忍具足功德，如是而為最上。",
        "from": "T15n0628_006:0448a08_11",
        "context_with_next_sentence": true
    },
    {
        "source_sentence": "「又復，若人修精進者，於一劫中勤行教化一切眾生而不暫起懈怠之心，如是獲得精進圓滿；",
        "from": "T15n0628_006:0448a11_2",
        "context_with_next_sentence": true
    },
    {
        "source_sentence": "不如於此正法聽、受、讀、誦，所獲功德倍勝於前。",
        "from": "T15n0628_006:0448a12_3",
        "context_with_next_sentence": true
    },
    {
        "source_sentence": "「又復，若人修禪定者，於一劫中住三摩地，一心專注，離諸散亂，如是獲得定行圓滿；",
        "from": "T15n0628_006:0448a14_17",
        "context_with_next_sentence": true
    },
    {
        "source_sentence": "不如於此正法聽、受、讀、誦，所獲功德倍勝於前。",
        "from": "T15n0628_006:0448a15_20",
        "context_with_next_sentence": true
    },
    {
        "source_sentence": "「又復，若人修智慧者，於一劫中修諸智慧方便，如是獲得智慧圓滿；",
        "from": "T15n0628_006:0448a17_10",
        "context_with_next_sentence": true
    },
    {
        "source_sentence": "不如於此正法聽、受、讀、誦，所獲功德廣大無量，速能圓滿一切智果。",
        "from": "T15n0628_006:0448a19_1",
        "context_with_next_sentence": true
    },
    {
        "source_sentence": "」爾時，他方來會諸大菩薩聞釋迦牟尼佛宣說此法甚深功德，各白佛言：",
        "from": "T15n0628_006:0448a21_12",
        "context_with_next_sentence": true
    },
    {
        "source_sentence": "「世尊！",
        "from": "T15n0628_006:0448a21_16",
        "context_with_next_sentence": true
    },
    {
        "source_sentence": "我等聽受此法，還於本土為人演說，宣通流布，使諸眾生各獲利益。",
        "from": "T15n0628_006:0448a23_5",
        "context_with_next_sentence": true
    },
    {
        "source_sentence": "」釋迦牟尼佛言：",
        "from": "T15n0628_006:0448a23_13",
        "context_with_next_sentence": true
    },
    {
        "source_sentence": "「善哉，善哉。",
        "from": "T15n0628_006:0448a23_20",
        "context_with_next_sentence": true
    },
    {
        "source_sentence": "諸善男子！",
        "from": "T15n0628_006:0448a24_2",
        "context_with_next_sentence": true
    },
    {
        "source_sentence": "汝等宜應宣布此法，廣為眾生施作佛事。",
        "from": "T15n0628_006:0448a25_1",
        "context_with_next_sentence": true
    },
    {
        "source_sentence": "」是時諸來菩薩即散妙花滿三千大千世界，供養釋迦牟尼佛及妙吉祥菩薩，作如是言：",
        "from": "T15n0628_006:0448a27_1",
        "context_with_next_sentence": true
    },
    {
        "source_sentence": "「願此正法久住閻浮提中利益一切眾生。",
        "from": "T15n0628_006:0448a27_19",
        "context_with_next_sentence": true
    },
    {
        "source_sentence": "願釋迦牟尼佛及妙吉祥菩薩久住世間，放法光明照諸眾生。",
        "from": "T15n0628_006:0448a29_7",
        "context_with_next_sentence": true
    },
    {
        "source_sentence": "我等今者得入此會見佛、世尊、聞說妙法，皆因妙吉祥菩薩而為勸導。",
        "from": "T15n0628_006:0448b01_19",
        "context_with_next_sentence": true
    },
    {
        "source_sentence": "假使我等捨其頭、目、手、足而以奉施，猶不能報菩薩之恩；",
        "from": "T15n0628_006:0448b03_5",
        "context_with_next_sentence": true
    },
    {
        "source_sentence": "今此散花而亦未為報恩供養。",
        "from": "T15n0628_006:0448b03_18",
        "context_with_next_sentence": true
    },
    {
        "source_sentence": "是故，若有善男子、善女人得見諸佛、聞正法者，假使捨其頭、目、手、足，終不能報諸佛之恩。",
        "from": "T15n0628_006:0448b05_22",
        "context_with_next_sentence": true
    },
    {
        "source_sentence": "是故，當須於佛、菩薩及諸經法起淨信心，尊敬供養，勿生輕易及疑惑想——起是想者，獲大重罪。",
        "from": "T15n0628_006:0448b08_2",
        "context_with_next_sentence": true
    },
    {
        "source_sentence": "」爾時，他方來會諸大菩薩說是語已，禮世尊足，右繞三匝，即於會中隱身不現，還本佛土，各各住於彼彼佛前，作如是言：",
        "from": "T15n0628_006:0448b11_13",
        "context_with_next_sentence": true
    },
    {
        "source_sentence": "「我於娑婆世界聞釋迦牟尼佛及妙吉祥菩薩宣說正法，我已受持，於此宣布為眾生說，令諸眾生決定證得阿耨多羅三藐三菩提。",
        "from": "T15n0628_006:0448b14_12",
        "context_with_next_sentence": true
    },
    {
        "source_sentence": "」爾時，尊者大迦葉白佛言：",
        "from": "T15n0628_006:0448b15_11",
        "context_with_next_sentence": true
    },
    {
        "source_sentence": "「世尊！",
        "from": "T15n0628_006:0448b15_15",
        "context_with_next_sentence": true
    },
    {
        "source_sentence": "今此正法甚為希有。",
        "from": "T15n0628_006:0448b16_3",
        "context_with_next_sentence": true
    },
    {
        "source_sentence": "如我所見：",
        "from": "T15n0628_006:0448b16_8",
        "context_with_next_sentence": true
    },
    {
        "source_sentence": "妙吉祥菩薩於摩伽陀王宮中受食供養，菩薩為王宣說此法，時王證得無生法忍。",
        "from": "T15n0628_006:0448b18_5",
        "context_with_next_sentence": true
    },
    {
        "source_sentence": "我亦隨喜聽受此法，深自剋責，生大歡喜。",
        "from": "T15n0628_006:0448b19_4",
        "context_with_next_sentence": true
    },
    {
        "source_sentence": "世尊！",
        "from": "T15n0628_006:0448b19_7",
        "context_with_next_sentence": true
    },
    {
        "source_sentence": "於後末世，若有眾生聞此正法心生正解者，是人乃能知法自性，斷諸疑惑，當來決定成等正覺。",
        "from": "T15n0628_006:0448b21_10",
        "context_with_next_sentence": true
    },
    {
        "source_sentence": "」佛言：",
        "from": "T15n0628_006:0448b21_14",
        "context_with_next_sentence": true
    },
    {
        "source_sentence": "「迦葉！",
        "from": "T15n0628_006:0448b21_18",
        "context_with_next_sentence": true
    },
    {
        "source_sentence": "善哉，善哉，善說此語。",
        "from": "T15n0628_006:0448b22_6",
        "context_with_next_sentence": true
    },
    {
        "source_sentence": "若諸眾生聞是法已，當來決證佛菩提果。",
        "from": "T15n0628_006:0448b23_4",
        "context_with_next_sentence": true
    },
    {
        "source_sentence": "」爾時，佛告慈氏菩薩言：",
        "from": "T15n0628_006:0448b24_10",
        "context_with_next_sentence": true
    },
    {
        "source_sentence": "「汝今受持此法，於後末世為諸眾生宣布演說，使諸眾生皆獲利益，得大快樂。",
        "from": "T15n0628_006:0448b26_6",
        "context_with_next_sentence": true
    },
    {
        "source_sentence": "」慈氏菩薩白佛言：",
        "from": "T15n0628_006:0448b26_15",
        "context_with_next_sentence": true
    },
    {
        "source_sentence": "「如世尊勅，我當受持。",
        "from": "T15n0628_006:0448b27_3",
        "context_with_next_sentence": true
    },
    {
        "source_sentence": "世尊！",
        "from": "T15n0628_006:0448b27_6",
        "context_with_next_sentence": true
    },
    {
        "source_sentence": "我於過去佛所亦曾聽受此法，今於佛前又復得聞，深自慶幸。",
        "from": "T15n0628_006:0448b28_13",
        "context_with_next_sentence": true
    },
    {
        "source_sentence": "我於當來護助宣通，令法久住。",
        "from": "T15n0628_006:0448b29_8",
        "context_with_next_sentence": true
    },
    {
        "source_sentence": "乃至我此命終生兜率天，而彼天中若有根熟樂大乘者，我亦為其開示演說，令發道心，於南閻浮提不令斷絕。",
        "from": "T15n0628_006:0448c02_18",
        "context_with_next_sentence": true
    },
    {
        "source_sentence": "又，末世之中，若有男子、女人受、持、讀、誦此正法者，若為諸魔之所嬈亂，我於彼時密往其中而為護助，使諸魔眾不得其便。",
        "from": "T15n0628_006:0448c05_13",
        "context_with_next_sentence": true
    },
    {
        "source_sentence": "又復，世尊！",
        "from": "T15n0628_006:0448c05_19",
        "context_with_next_sentence": true
    },
    {
        "source_sentence": "末世之中，若有得聞是法，聽、受、讀、誦、如法修行者，當知是佛威神之所建立。",
        "from": "T15n0628_006:0448c07_12",
        "context_with_next_sentence": true
    },
    {
        "source_sentence": "」爾時，佛告帝釋天主言：",
        "from": "T15n0628_006:0448c08_10",
        "context_with_next_sentence": true
    },
    {
        "source_sentence": "「憍尸迦！",
        "from": "T15n0628_006:0448c08_15",
        "context_with_next_sentence": true
    },
    {
        "source_sentence": "汝今受持、記念我此正法，於後末世而為護助。",
        "from": "T15n0628_006:0448c09_14",
        "context_with_next_sentence": true
    },
    {
        "source_sentence": "何以故？",
        "from": "T15n0628_006:0448c09_18",
        "context_with_next_sentence": true
    },
    {
        "source_sentence": "此法能斷一切疑、能淨諸業障，與諸法平等，又復有大威力。",
        "from": "T15n0628_006:0448c11_5",
        "context_with_next_sentence": true
    },
    {
        "source_sentence": "帝釋當知：",
        "from": "T15n0628_006:0448c11_10",
        "context_with_next_sentence": true
    },
    {
        "source_sentence": "汝若與彼阿修羅鬪戰之時，汝當記念此法，爾時得勝，彼當退敗。",
        "from": "T15n0628_006:0448c12_20",
        "context_with_next_sentence": true
    },
    {
        "source_sentence": "「又復，若人於王難、賊難、虎、狼、蟲、獸、惡人等難中，若能思惟記念此法者，是人即得遠離諸難。",
        "from": "T15n0628_006:0448c15_1",
        "context_with_next_sentence": true
    },
    {
        "source_sentence": "」時帝釋天主白佛言：",
        "from": "T15n0628_006:0448c15_11",
        "context_with_next_sentence": true
    },
    {
        "source_sentence": "「如世尊勅，我當護持。",
        "from": "T15n0628_006:0448c15_22",
        "context_with_next_sentence": true
    },
    {
        "source_sentence": "於後末世，若國城、郡邑乃至聚落有是法處，我當往彼恭敬供養；",
        "from": "T15n0628_006:0448c17_8",
        "context_with_next_sentence": true
    },
    {
        "source_sentence": "若有持是法者，我乃護助。",
        "from": "T15n0628_006:0448c18_1",
        "context_with_next_sentence": true
    },
    {
        "source_sentence": "」爾時，佛告尊者阿難言：",
        "from": "T15n0628_006:0448c19_10",
        "context_with_next_sentence": true
    },
    {
        "source_sentence": "「汝今受持我此正法，於後末世為諸眾生宣布演說。",
        "from": "T15n0628_006:0448c20_12",
        "context_with_next_sentence": true
    },
    {
        "source_sentence": "何以故？",
        "from": "T15n0628_006:0448c20_16",
        "context_with_next_sentence": true
    },
    {
        "source_sentence": "此法甚深，昔未曾有。",
        "from": "T15n0628_006:0448c21_7",
        "context_with_next_sentence": true
    },
    {
        "source_sentence": "若男子、女人受持此法者，彼得離諸疑惑，滅除一切煩惱罪垢。",
        "from": "T15n0628_006:0448c22_14",
        "context_with_next_sentence": true
    },
    {
        "source_sentence": "是故，汝當記念、受持。",
        "from": "T15n0628_006:0448c23_5",
        "context_with_next_sentence": true
    },
    {
        "source_sentence": "」阿難白佛言：",
        "from": "T15n0628_006:0448c23_12",
        "context_with_next_sentence": true
    },
    {
        "source_sentence": "「世尊！",
        "from": "T15n0628_006:0448c23_16",
        "context_with_next_sentence": true
    },
    {
        "source_sentence": "我以佛神力之所加護，於末世中宣布此法，令諸眾生皆獲利益。",
        "from": "T15n0628_006:0448c25_2",
        "context_with_next_sentence": true
    },
    {
        "source_sentence": "世尊！",
        "from": "T15n0628_006:0448c25_5",
        "context_with_next_sentence": true
    },
    {
        "source_sentence": "此經何名？",
        "from": "T15n0628_006:0448c25_10",
        "context_with_next_sentence": true
    },
    {
        "source_sentence": "我等云何奉持？",
        "from": "T15n0628_006:0448c25_17",
        "context_with_next_sentence": true
    },
    {
        "source_sentence": "」佛告阿難：",
        "from": "T15n0628_006:0448c26_2",
        "context_with_next_sentence": true
    },
    {
        "source_sentence": "「是經名為『未曾有正法』，如是受持。",
        "from": "T15n0628_006:0448c26_20",
        "context_with_next_sentence": true
    },
    {
        "source_sentence": "」爾時，世尊付囑菩薩、聲聞及帝釋已，即於會中佛身左右放大光明，普照十方一切世界。",
        "from": "T15n0628_006:0448c28_18",
        "context_with_next_sentence": true
    },
    {
        "source_sentence": "於其光中出微妙聲，普告大眾：",
        "from": "T15n0628_006:0448c29_13",
        "context_with_next_sentence": true
    },
    {
        "source_sentence": "「如來、應供、正等正覺所說正法，乃至劫壞大海枯竭，此法不壞，能為眾生作大利益。",
        "from": "T15n0628_006:0449a02_11",
        "context_with_next_sentence": true
    },
    {
        "source_sentence": "」是時光中發其聲已，所放光明旋還佛身。",
        "from": "T15n0628_006:0449a03_10",
        "context_with_next_sentence": true
    },
    {
        "source_sentence": "是時世尊復告阿難言：",
        "from": "T15n0628_006:0449a04_1",
        "context_with_next_sentence": true
    },
    {
        "source_sentence": "「汝持佛語，慎勿忘失，於後末世宣通此法，廣為利樂一切眾生。",
        "from": "T15n0628_006:0449a05_8",
        "context_with_next_sentence": true
    },
    {
        "source_sentence": "」釋迦牟尼佛說是未曾有正法時，有九萬六千天人遠塵離垢，得法眼淨；",
        "from": "T15n0628_006:0449a07_2",
        "context_with_next_sentence": true
    },
    {
        "source_sentence": "七百八十萬人發阿耨多羅三藐三菩提心；",
        "from": "T15n0628_006:0449a08_2",
        "context_with_next_sentence": true
    },
    {
        "source_sentence": "三萬二千菩薩得無生法忍；",
        "from": "T15n0628_006:0449a08_14",
        "context_with_next_sentence": true
    },
    {
        "source_sentence": "八十萬苾芻不受諸法，漏盡意解。",
        "from": "T15n0628_006:0449a09_10",
        "context_with_next_sentence": true
    },
    {
        "source_sentence": "即時三千大千世界六種震動，欲色界天於虛空中奏百千天樂，供養世尊及所說法。",
        "from": "T15n0628_006:0449a11_10",
        "context_with_next_sentence": true
    },
    {
        "source_sentence": "釋迦牟尼佛說此正法時，所有一切天魔外道聞已驚怖，皆悉歸佛——如佛初轉法輪降伏天魔，今日無異。",
        "from": "T15n0628_006:0449a13_19",
        "context_with_next_sentence": true
    },
    {
        "source_sentence": "「此法是諸佛印、是大法印、是解脫印，諸有智者當如是學、如是修行。",
        "from": "T15n0628_006:0449a15_9",
        "context_with_next_sentence": true
    },
    {
        "source_sentence": "」佛說此經已，摩伽陀國王及其眷屬，妙吉祥等諸大菩薩，大迦葉、阿難、舍利子、目乾連等諸大聲聞，乃至世間天、人、阿修羅、乾闥婆等一切大眾，聞佛所說，皆大歡喜，信受奉行。",
        "from": "T15n0628_006:0449a19_8",
        "context_with_next_sentence": true
    },
    {
        "source_sentence": "佛說未曾有正法經卷第六",
        "from": "T15n0628_006:0449a20_100",
        "context_with_next_sentence": false
    }
]