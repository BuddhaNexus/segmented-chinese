[
    {
        "source_sentence": "佛說聖法印經天竺名阿遮曇摩文圖",
        "from": "T02n0103_001:0500a04_0",
        "context_with_next_sentence": true
    },
    {
        "source_sentence": "西晉月氏國三藏竺法護譯",
        "from": "T02n0103_001:0500a06_0",
        "context_with_next_sentence": true
    },
    {
        "source_sentence": "聞如是：一時佛在舍衛國祇樹給孤獨園。是",
        "from": "T02n0103_001:0500a07_0",
        "context_with_next_sentence": true
    },
    {
        "source_sentence": "時佛告諸比丘：",
        "from": "T02n0103_001:0500a08_6",
        "context_with_next_sentence": true
    },
    {
        "source_sentence": "「聽！",
        "from": "T02n0103_001:0500a08_9",
        "context_with_next_sentence": true
    },
    {
        "source_sentence": "」諸比丘：",
        "from": "T02n0103_001:0500a08_14",
        "context_with_next_sentence": true
    },
    {
        "source_sentence": "「唯諾受教。",
        "from": "T02n0103_001:0500a08_20",
        "context_with_next_sentence": true
    },
    {
        "source_sentence": "」佛言：",
        "from": "T02n0103_001:0500a08_24",
        "context_with_next_sentence": true
    },
    {
        "source_sentence": "「當為汝說聖法印，所應威儀，現清淨行。",
        "from": "T02n0103_001:0500a09_18",
        "context_with_next_sentence": true
    },
    {
        "source_sentence": "諦聽，善思念之。",
        "from": "T02n0103_001:0500a10_6",
        "context_with_next_sentence": true
    },
    {
        "source_sentence": "」佛言：",
        "from": "T02n0103_001:0500a10_10",
        "context_with_next_sentence": true
    },
    {
        "source_sentence": "「比丘！",
        "from": "T02n0103_001:0500a10_14",
        "context_with_next_sentence": true
    },
    {
        "source_sentence": "假使有人，說不求空，不用無想，欲使興發至不自大禪定之業，未之有也。",
        "from": "T02n0103_001:0500a12_4",
        "context_with_next_sentence": true
    },
    {
        "source_sentence": "設使有人，慕樂空法，志在無想，興發至要，消除自大憍慢之心，禪定之業此可致矣，輒如道願，普有所見。",
        "from": "T02n0103_001:0500a14_13",
        "context_with_next_sentence": true
    },
    {
        "source_sentence": "所以者何？",
        "from": "T02n0103_001:0500a14_18",
        "context_with_next_sentence": true
    },
    {
        "source_sentence": "慕樂於空，欲得無想，無慢自大見，於慧業皆可致矣。",
        "from": "T02n0103_001:0500a16_3",
        "context_with_next_sentence": true
    },
    {
        "source_sentence": "何謂比丘聖法印者？",
        "from": "T02n0103_001:0500a16_12",
        "context_with_next_sentence": true
    },
    {
        "source_sentence": "其聖法印，所可更習，至清淨見。",
        "from": "T02n0103_001:0500a17_7",
        "context_with_next_sentence": true
    },
    {
        "source_sentence": "假使比丘，處於閑居，若坐樹下空閑之處，解色無常，見色本無，已解無常，解至空無，皆為怳惚，無我、無欲心則休息，自然清淨而得解脫，是名曰空，尚未得捨憍慢自大，禪定清淨所見業也。",
        "from": "T02n0103_001:0500a21_15",
        "context_with_next_sentence": true
    },
    {
        "source_sentence": "雖爾得致柔順之定，即時輒見除諸色想、聲想、香想，以故謂言至於無想，故曰無欲，尚未得消自大憍慢，至於禪定清淨見也。",
        "from": "T02n0103_001:0500a24_12",
        "context_with_next_sentence": true
    },
    {
        "source_sentence": "其心續存柔順之定，彼則見除所有貪婬瞋恚愚癡，是故名曰無欲之定，尚未得除自大憍慢，至於禪定清淨見也。",
        "from": "T02n0103_001:0500a27_4",
        "context_with_next_sentence": true
    },
    {
        "source_sentence": "心自念言：",
        "from": "T02n0103_001:0500a27_9",
        "context_with_next_sentence": true
    },
    {
        "source_sentence": "『吾我起滅，從何所興？",
        "from": "T02n0103_001:0500a27_20",
        "context_with_next_sentence": true
    },
    {
        "source_sentence": "』思惟解知：",
        "from": "T02n0103_001:0500a28_4",
        "context_with_next_sentence": true
    },
    {
        "source_sentence": "『其吾我者，所因習味分別諸識，皆從因緣而致此業，從是因緣致有神識。",
        "from": "T02n0103_001:0500a29_16",
        "context_with_next_sentence": true
    },
    {
        "source_sentence": "』復自念言：",
        "from": "T02n0103_001:0500b01_2",
        "context_with_next_sentence": true
    },
    {
        "source_sentence": "『此諸因緣，為有常乎為無常耶？",
        "from": "T02n0103_001:0500b01_17",
        "context_with_next_sentence": true
    },
    {
        "source_sentence": "』復自念言：",
        "from": "T02n0103_001:0500b02_1",
        "context_with_next_sentence": true
    },
    {
        "source_sentence": "『因緣所合致神識者，此皆無常，無有根本。",
        "from": "T02n0103_001:0500b03_1",
        "context_with_next_sentence": true
    },
    {
        "source_sentence": "此神識者，依猗無常而有妄想，故有緣起十二因也，皆歸於盡、無常、苦、空、毀壞、別離、離欲、滅盡。",
        "from": "T02n0103_001:0500b05_5",
        "context_with_next_sentence": true
    },
    {
        "source_sentence": "』曉了是者，乃知無本，得至降伏，消一切起，得入道行，是乃逮致除於自大無慢放逸，禪定之業，現清淨行。",
        "from": "T02n0103_001:0500b07_13",
        "context_with_next_sentence": true
    },
    {
        "source_sentence": "是則名曰由聖法印，清淨之業，從始至終，究竟本末。",
        "from": "T02n0103_001:0500b08_18",
        "context_with_next_sentence": true
    },
    {
        "source_sentence": "」佛說如是。",
        "from": "T02n0103_001:0500b09_3",
        "context_with_next_sentence": true
    },
    {
        "source_sentence": "諸比丘聞莫不歡喜，作禮而去。",
        "from": "T02n0103_001:0500b09_17",
        "context_with_next_sentence": true
    },
    {
        "source_sentence": "佛說聖法印經元康四年十二月二十五日，月支菩薩沙門曇法護，於酒泉演出此經，弟子竺法首筆受，令此深法普流十方大乘常光。",
        "from": "T02n0103_001:0500b13_15",
        "context_with_next_sentence": true
    }
]