{
    "T11n0316_011:0804b02_0": "佛說大乘菩薩藏正法經卷",
    "T11n0316_011:0804b03_0": "第十一",
    "T11n0316_011:0804b05_0": "譯經三藏朝散大夫試光祿卿",
    "T11n0316_011:0804b06_0": "光梵大師賜紫沙門臣惟淨",
    "T11n0316_011:0804b07_0": "等奉　詔譯",
    "T11n0316_011:0804b08_0": "如來不思議品第四之五",
    "T11n0316_011:0804b09_0": "「復次舍利子！",
    "T11n0316_011:0804b09_1": "云何名為如來種種信解智力？",
    "T11n0316_011:0804b10_0": "謂佛如來於諸眾生諸補特伽羅所有信解種種差別，如來一一如實了知。",
    "T11n0316_011:0804b11_1": "若諸眾生本住貪愛、於瞋起解、廣如經說。",
    "T11n0316_011:0804b12_2": "若諸眾生本住著癡、於瞋起解，如來一一如實了知。",
    "T11n0316_011:0804b13_3": "若諸眾生本住不善之法，於不善法起解，如來一一如實了知。",
    "T11n0316_011:0804b15_4": "若諸眾生本住善法、於善法起解、如來一一如實了知。",
    "T11n0316_011:0804b16_5": "若諸眾生修下劣行、於殊勝法而起信解，如來悉如實知。",
    "T11n0316_011:0804b17_6": "若諸眾生修殊勝行、於下劣法而起信解，如來悉如實知。",
    "T11n0316_011:0804b19_7": "若諸眾生修下劣行、於殊勝分位而起信解，如來悉如實知。",
    "T11n0316_011:0804b20_8": "若諸眾生修殊勝行、起下劣解，如來悉如實知。",
    "T11n0316_011:0804b21_9": "若諸眾生於邪定聚而起信解，取彼定法，如來悉如實知。",
    "T11n0316_011:0804b22_10": "若諸眾生於正定聚而起信解，取彼定法，如來悉如實知。",
    "T11n0316_011:0804b24_11": "若諸眾生於正定聚取彼解脫，如來悉如實知。",
    "T11n0316_011:0804b25_12": "若諸眾生信解欲界定法，從欲界入，如來悉如實知。",
    "T11n0316_011:0804b26_13": "若諸眾生信解色界定法，從色界入，如來悉如實知。",
    "T11n0316_011:0804b27_14": "若諸眾生信解無色界定法，從無色界入，如來悉如實知。",
    "T11n0316_011:0804b28_15": "若諸眾生信解三界定法，遍三界入，如來悉如實知。",
    "T11n0316_011:0804b29_16": "若諸眾生本住下劣分位而得殊勝之法，如來悉如實知。",
    "T11n0316_011:0804c02_17": "若諸眾生本住殊勝分位而得下劣之法，如來悉如實知。",
    "T11n0316_011:0804c03_18": "若諸眾生起種種信解、種種色相、種種受用、種種領納，如來悉如實知。",
    "T11n0316_011:0804c05_19": "若諸眾生信解以先業故當感墜墮，如來悉如實知。",
    "T11n0316_011:0804c06_20": "若諸眾生信解脫之法取彼解脫，如來悉如實知。",
    "T11n0316_011:0804c07_21": "如來如是如實知已，隨其所應即為說法。",
    "T11n0316_011:0804c09_0": "「舍利子！",
    "T11n0316_011:0804c09_1": "此是如來信解智力，無有邊際與虛空等。",
    "T11n0316_011:0804c10_2": "若諸住信菩薩於佛如來種種信解最勝智力，聞已淨信，超越分別、離諸疑惑，後復生起身喜心喜適悅之相，發希有想。」",
    "T11n0316_011:0804c13_0": "爾時世尊重明斯義說伽陀曰：「世間種種信解法，　　過未現在無限量，　即彼信解如所思，　　佛人中尊皆曉了。",
    "T11n0316_011:0804c16_0": "　若於貪法起信解，　　而本住著瞋分位，　若瞋若癡義亦然，　　佛隨信解皆明了。",
    "T11n0316_011:0804c18_0": "　住貪住癡等諸法，　　隨心所持難思度，　相續無間遍所行，　　能仁勝智皆明了。",
    "T11n0316_011:0804c20_0": "　若諸眾生下劣行，　　還復信解廣大法，　行勝解劣義亦然，　　佛調御尊皆明了。",
    "T11n0316_011:0804c22_0": "　若眾生取邪定聚，　　來還所起亦復然，　所有三界解脫門，　　佛隨信解皆明了。",
    "T11n0316_011:0804c24_0": "　所生色相種種異，　　受用差別亦復然，　隨先業故報無差，　　二足勝尊皆明了。",
    "T11n0316_011:0804c26_0": "　隨其信解了知已，　　如其所應為說法，　第三勝解智力門，　　佛子當生清淨信。",
    "T11n0316_011:0804c28_0": "「舍利子！",
    "T11n0316_011:0804c28_1": "如是如來第三信解智力。",
    "T11n0316_011:0804c28_2": "如來、應供、正等正覺以具勝智力故了知勝處，於大眾中能師子吼轉妙梵輪，一切世間天人魔梵悉不能轉，無與如來同其法者。",
    "T11n0316_011:0805a03_0": "「復次舍利子！",
    "T11n0316_011:0805a03_1": "云何如來種種界智力？",
    "T11n0316_011:0805a03_2": "謂佛如來於種種界如實了知。",
    "T11n0316_011:0805a04_3": "若諸眾生於諸世間以諸福行而為長養，如來悉能如實了知。",
    "T11n0316_011:0805a05_4": "若諸眾生以非福行而為長養，如來悉如實知。",
    "T11n0316_011:0805a07_0": "若諸眾生以不動行而為長養，如來悉如實知。",
    "T11n0316_011:0805a08_1": "若諸眾生修出離行，如來悉如實知。",
    "T11n0316_011:0805a08_2": "又舍利子！",
    "T11n0316_011:0805a09_3": "如來如實了知眼界、色界、眼識界。",
    "T11n0316_011:0805a09_4": "云何能知？",
    "T11n0316_011:0805a10_5": "謂佛了知內空、外空、內外空故。",
    "T11n0316_011:0805a10_6": "乃至意界、法界、意識界悉如實知。",
    "T11n0316_011:0805a11_7": "云何能知？",
    "T11n0316_011:0805a11_8": "謂佛了知內空、外空、內外空故。",
    "T11n0316_011:0805a12_9": "又舍利子！",
    "T11n0316_011:0805a12_10": "如來了知地界、水界、火界、風界及虛空界，悉如實知。",
    "T11n0316_011:0805a13_11": "云何能知？",
    "T11n0316_011:0805a14_12": "謂如虛空故亦然了知。",
    "T11n0316_011:0805a14_13": "如來悉知欲界、色界及無色界分別所起，知有為界是造作相，知無為界是無造作相，知雜染界是客塵煩惱相，知清淨界是自性明亮相，知諸行界是不如理作意無明相，知涅槃界是如理作意明智相。",
    "T11n0316_011:0805a20_0": "「又舍利子！",
    "T11n0316_011:0805a20_1": "若諸界依止、諸界安住、諸界隨順、諸界建立、諸界作用、諸界意趣、諸界寂定、諸界住著，如來一一如實了知，隨所知已即為說法。",
    "T11n0316_011:0805a23_2": "舍利子！",
    "T11n0316_011:0805a23_3": "此是如來種種界智力，如是勝力無有邊際。",
    "T11n0316_011:0805a24_4": "若諸住信菩薩於佛如來如是智力，聞已淨信，超越分別、離諸疑惑，後復生起身喜心喜適悅之相，發希有想。」",
    "T11n0316_011:0805a27_0": "爾時世尊重明斯義說伽陀曰：「一切世間諸眾生，　　以種種界為依止，　隨轉界趣義亦然，　　佛無上尊皆明了。",
    "T11n0316_011:0805b01_0": "　福非福及不動行，　　諸出離界義亦然，　隨諸界趣安住心，　　涅槃無動常寂靜。",
    "T11n0316_011:0805b03_0": "　所有眼界及色界，　　彼眼識界亦復然，　耳鼻舌身意界中，　　如來如實皆明了。",
    "T11n0316_011:0805b05_0": "　於其法界了知已，　　彼意識界亦復然，　了知諸法內外空，　　此即能仁大智力。",
    "T11n0316_011:0805b07_0": "　地界水界及火界，　　而彼風界亦復然，　如是諸界遍了知，　　猶如虛空等無異。",
    "T11n0316_011:0805b09_0": "　所有欲界及色界，　　彼無色界亦復然，　如來如是遍了知，　　及彼分別所起等。",
    "T11n0316_011:0805b11_0": "　而彼虛空無邊際，　　諸界無邊亦復然，　佛於一切雖遍知，　　不起我心能了解。",
    "T11n0316_011:0805b13_0": "　了知諸界無所生，　　亦知諸界無所滅，　如是諸界寂靜心，　　無上丈夫皆明了。",
    "T11n0316_011:0805b15_0": "　如其虛空無邊際，　　佛智無邊亦復然，　以無礙智悉了知，　　種種信解皆解脫。",
    "T11n0316_011:0805b17_0": "　知心所起信解已，　　俱胝眾生悉調伏，　如來第四力圓成，　　佛子當生清淨信。",
    "T11n0316_011:0805b19_0": "「舍利子！",
    "T11n0316_011:0805b19_1": "如是如來第四智力，廣說乃至無與如來同其法者。",
    "T11n0316_011:0805b21_0": "「復次舍利子！",
    "T11n0316_011:0805b21_1": "云何名為如來根勝劣智力？",
    "T11n0316_011:0805b21_2": "謂諸眾生所有根性若勝若劣，如來一一如實了知。",
    "T11n0316_011:0805b23_3": "云何能知？",
    "T11n0316_011:0805b23_4": "謂下根、中根及彼利根，亦復遍知殊勝諸根，乃至積集分別從貪所起諸業根性、從瞋所起諸業根性、從癡所起諸業根性，如來悉如實知。",
    "T11n0316_011:0805b26_5": "如是分別諸業虛妄所起貪瞋癡等，皆如實知。",
    "T11n0316_011:0805b27_6": "如是分別諸根從貪瞋癡少分所起者，如來悉如實知。",
    "T11n0316_011:0805b28_7": "分別諸根從貪瞋癡廣大所起者，亦如實知。",
    "T11n0316_011:0805b29_8": "分別諸根從貪瞋癡執著所起者，亦如實知。",
    "T11n0316_011:0805c01_9": "若善因根性、若不善因根性、若不動因根性、若出離因根性，如來悉如實知。",
    "T11n0316_011:0805c04_0": "「又舍利子！",
    "T11n0316_011:0805c04_1": "如來遍知一切眾生眼根、耳根、鼻根、舌根、身根、意根，女根、男根、命根，苦根、樂根、憂根、喜根、捨根，信根、精進根、念根、定根、慧根，未知當知根、已知根、具知根，如是二十二根，如來悉如實知。",
    "T11n0316_011:0805c08_2": "又諸根中，若眼根因通耳根分位，非鼻根、舌根、身根，如來悉如實知。",
    "T11n0316_011:0805c09_3": "若耳根因通鼻根分位，若鼻根因通舌根分位，若舌根因通身根分位，若身根因通眼根分位，如是諸根因及分位，如來悉如實知。",
    "T11n0316_011:0805c12_4": "若諸眾生有布施根性修持戒行，如來了知自他根故，即為宣說布施之法。",
    "T11n0316_011:0805c14_5": "若諸眾生有持戒根性修布施行，如來了知自他根故，即為宣說持戒之法。",
    "T11n0316_011:0805c16_6": "若諸眾生有忍辱根性修精進行，如來了知自他根故，即為宣說忍辱之法。",
    "T11n0316_011:0805c17_7": "若諸眾生有精進根性修忍辱行，如來了知自他根故，即為宣說精進之法。",
    "T11n0316_011:0805c19_8": "若諸眾生有禪定根性修勝慧行，如來了知自他根故，即為宣說禪定之法。",
    "T11n0316_011:0805c21_9": "若諸眾生有勝慧根性修禪定行，如來了知自他根故，即為宣說勝慧之法。",
    "T11n0316_011:0805c23_10": "總略乃至諸菩提分法，亦如是說。",
    "T11n0316_011:0805c23_11": "若諸眾生具聲聞根性修緣覺乘行，如來了知自他根故，即為宣說聲聞乘法。",
    "T11n0316_011:0805c25_12": "若諸眾生具緣覺根性修聲聞乘行，如來了知自他根故，即為宣說緣覺乘法。",
    "T11n0316_011:0805c27_13": "若諸眾生具大乘根性而修聲聞緣覺乘行，如來了知自他根故，即為宣說大乘之法。",
    "T11n0316_011:0805c29_14": "若諸眾生具最上乘根性修大乘行，如來了知自他根故，即為宣說最上乘法。",
    "T11n0316_011:0806a02_15": "若諸眾生具不堪任非法器根性，如來了知無所堪任非法器已，即當捐棄。",
    "T11n0316_011:0806a03_16": "若諸眾生有所堪任是法器者，如來即為宣說正法。",
    "T11n0316_011:0806a04_17": "舍利子！",
    "T11n0316_011:0806a05_18": "如來於一切眾生中，若觀察諸根而悉了知，不觀察諸根亦悉了知；若出離根者而悉了知，不出離根者亦悉了知。",
    "T11n0316_011:0806a07_19": "隨諸眾生何等根性，若諸行法、若意樂因、若緣若障、若究竟處、若最後根，如來一一皆如實知。」",
    "T11n0316_011:0806a10_0": "爾時世尊重明斯義說伽陀曰：「趣向彼岸諸根性，　　知眾生性及意樂，　世間諸根遍了知，　　人中師子宣正法。",
    "T11n0316_011:0806a13_0": "　普觀下中上根器，　　未曾有智而遍轉，　知解脫器諸眾生，　　智宣勝法令開曉。",
    "T11n0316_011:0806a15_0": "　決定煩惱諸所起，　　隨眾生根少或多，　如諸根性遍了知，　　隨順宣說智行法。",
    "T11n0316_011:0806a17_0": "　若諸眾生具善根，　　或具不善諸根者，　眼耳鼻舌身意根，　　苦樂憂喜捨根性，　信進念定慧根等，　　男女命根亦復然，　如其宣說彼信根，　　餘根勝義亦如是。",
    "T11n0316_011:0806a21_0": "　根性所行及諸相，　　隨眾生意而遍轉，　應根宣說勝法門，　　智善明了諸苦法。",
    "T11n0316_011:0806a23_0": "　聲聞諸根難解脫，　　唯佛菩提善出離，　聲聞不知佛智因，　　為說菩提最勝力。",
    "T11n0316_011:0806a25_0": "「舍利子！",
    "T11n0316_011:0806a25_1": "此是如來第五智力，廣說乃至無與如來同其法者。",
    "T11n0316_011:0806a27_0": "「復次舍利子！",
    "T11n0316_011:0806a27_1": "云何名為如來至處道智力？",
    "T11n0316_011:0806a27_2": "謂佛如來遍一切處所向之道，皆如實知。",
    "T11n0316_011:0806a28_3": "云何能知？",
    "T11n0316_011:0806a29_4": "若眾生界住正定聚者、住不定聚者、住邪定聚者，一一了知。",
    "T11n0316_011:0806b01_5": "若住正定聚眾生界者，所有因力及彼先行，而悉具足開明利根。",
    "T11n0316_011:0806b02_6": "如來知彼有所堪任是解脫器，隨昔因力而為說法。",
    "T11n0316_011:0806b04_7": "若住不定聚眾生界者，以彼緣力成熟相故，隨其所應說法教授即得解脫。",
    "T11n0316_011:0806b05_8": "若緣力未熟即不解脫，如來俟其因緣和合，值佛出世即為說法。",
    "T11n0316_011:0806b07_9": "彼於佛所得聞法已，深固勤行乃得勝果。",
    "T11n0316_011:0806b08_10": "若住邪定聚眾生界者，不修正業、根性癡暗、非其正器，如來不為說法。",
    "T11n0316_011:0806b09_11": "以其無所堪任非解脫器，如來知已即當損棄。",
    "T11n0316_011:0806b10_12": "是故諸菩薩應當勤行被精進鎧。",
    "T11n0316_011:0806b11_13": "又舍利子！",
    "T11n0316_011:0806b11_14": "如來了知三種貪處，謂有貪處善相所起，復有貪處邊際相所起，復有貪處先因所起。",
    "T11n0316_011:0806b13_15": "如來了知三種瞋處，謂有瞋處惱害相所起，復有瞋處貪不滿意所起，復有瞋處宿習所起。",
    "T11n0316_011:0806b15_16": "如來了知三種癡處，謂有癡處無明因所起，復有癡處有身見因所起，復有癡處疑惑因所起。",
    "T11n0316_011:0806b18_0": "如來一一如實了知。",
    "T11n0316_011:0806b18_1": "又舍利子！",
    "T11n0316_011:0806b18_2": "如來於諸苦處，以迅速神通而能了知，以其利根故。",
    "T11n0316_011:0806b19_3": "或於苦處以遲緩神通而能了知，以其柔軟根故。",
    "T11n0316_011:0806b21_4": "又復如來於諸樂處，以迅速神通而能了知，以其利根故。",
    "T11n0316_011:0806b22_5": "或於樂處，以遲緩神通而能了知，以其柔軟根故。",
    "T11n0316_011:0806b23_6": "又於遲緩處，以遲緩神通而能了知，以障道故。",
    "T11n0316_011:0806b24_7": "於遲緩處，以迅速神通而能了知，令得輕安故。",
    "T11n0316_011:0806b25_8": "於迅速處，以遲緩神通而能了知，以無畢竟安隱故。",
    "T11n0316_011:0806b26_9": "於迅速處，以迅速神通而能了知，以無別異故。",
    "T11n0316_011:0806b27_10": "又復有處，得決擇力圓滿非修習力，有得修習力圓滿非決擇力，有修習力及決擇力皆得圓滿，有修習力及決擇力皆不圓滿，如來一一如實了知。",
    "T11n0316_011:0806c02_11": "又復有處，意樂具足行不具足，有行具足意樂不具足，有意樂具足行亦具足，有意樂不具足行亦不具足，如來一一如實了知。",
    "T11n0316_011:0806c05_12": "又復有處，身業清淨非語非心；又復有處，心業清淨非身非語；又復有處，身語心業皆不清淨；又復有處，身語心業皆悉清淨；如來一一如實了知。",
    "T11n0316_011:0806c09_0": "「舍利子！",
    "T11n0316_011:0806c09_1": "所有一切眾生於一切處，所作因業若動若寂，如來以無礙智隨眾生轉。",
    "T11n0316_011:0806c10_2": "舍利子！",
    "T11n0316_011:0806c11_0": "如是如來至處道智力，無其邊際與虛空等。",
    "T11n0316_011:0806c12_0": "諸住信菩薩聞已淨信，超越分別、離諸疑惑，後復生起身喜心喜適悅之相，發希有想。」",
    "T11n0316_011:0806c13_1": "◎佛說大乘菩薩藏正法經卷第十一"
}