[
    {
        "source_sentence": "阿毘達磨順正理論卷第六十三",
        "from": "T29n1562_063:0687b05_0",
        "context_with_next_sentence": true
    },
    {
        "source_sentence": "尊者眾賢造",
        "from": "T29n1562_063:0687b07_0",
        "context_with_next_sentence": true
    },
    {
        "source_sentence": "三藏法師玄奘奉　詔譯",
        "from": "T29n1562_063:0687b08_0",
        "context_with_next_sentence": true
    },
    {
        "source_sentence": "7 七辯賢聖品第六之七如是已破上座所宗唯執八心名諦現觀。",
        "from": "T29n1562_063:0687b10_16",
        "context_with_next_sentence": true
    },
    {
        "source_sentence": "餘部於此有作是言：",
        "from": "T29n1562_063:0687b11_7",
        "context_with_next_sentence": true
    },
    {
        "source_sentence": "諸聖諦中唯頓現觀。",
        "from": "T29n1562_063:0687b11_16",
        "context_with_next_sentence": true
    },
    {
        "source_sentence": "彼言既總，理或無違，以諦現觀總有三種。",
        "from": "T29n1562_063:0687b12_16",
        "context_with_next_sentence": true
    },
    {
        "source_sentence": "其三者何？",
        "from": "T29n1562_063:0687b13_2",
        "context_with_next_sentence": true
    },
    {
        "source_sentence": "謂見、緣、事。",
        "from": "T29n1562_063:0687b13_9",
        "context_with_next_sentence": true
    },
    {
        "source_sentence": "唯無漏慧於諸諦境如實覺了，名見現觀，是即由見分明現前，如實而觀四諦境義。",
        "from": "T29n1562_063:0687b15_4",
        "context_with_next_sentence": true
    },
    {
        "source_sentence": "即無漏慧并餘相應同一所緣，名緣現觀，是即由見等心心所法同能取所緣四諦境義。",
        "from": "T29n1562_063:0687b17_4",
        "context_with_next_sentence": true
    },
    {
        "source_sentence": "即諸能緣并餘俱有同一事業，名事現觀，是即由見等心心所法，并餘俱有戒及生相等，於諸諦中同所作義。",
        "from": "T29n1562_063:0687b19_15",
        "context_with_next_sentence": true
    },
    {
        "source_sentence": "戒生相等是現觀因，於現觀中彼有事用，故亦於彼立現觀名。",
        "from": "T29n1562_063:0687b21_4",
        "context_with_next_sentence": true
    },
    {
        "source_sentence": "如是應知，非相應法唯一現觀，除慧所餘心心所法有二現觀，唯無漏慧具足有三。",
        "from": "T29n1562_063:0687b23_2",
        "context_with_next_sentence": true
    },
    {
        "source_sentence": "諸說名為頓現觀者，謂於一諦得現觀時，於餘諦中亦得現觀。",
        "from": "T29n1562_063:0687b24_10",
        "context_with_next_sentence": true
    },
    {
        "source_sentence": "故於前說頓現觀察，應審推徵依何現觀？",
        "from": "T29n1562_063:0687b25_10",
        "context_with_next_sentence": true
    },
    {
        "source_sentence": "若言依事應讚言善，以於苦諦得現觀時，於苦具三於餘唯事。",
        "from": "T29n1562_063:0687b26_19",
        "context_with_next_sentence": true
    },
    {
        "source_sentence": "謂初觀見苦聖諦時，盡煩惱故即名斷集，得擇滅故即名證滅，起對治故即名修道。",
        "from": "T29n1562_063:0687b28_16",
        "context_with_next_sentence": true
    },
    {
        "source_sentence": "以見苦位於集等三，有斷、證、修事現觀故，約事現觀名頓無失。",
        "from": "T29n1562_063:0687c01_5",
        "context_with_next_sentence": true
    },
    {
        "source_sentence": "若言依見應撥言非，此現觀必漸，諸諦相別故，一見理無多行相故。",
        "from": "T29n1562_063:0687c02_16",
        "context_with_next_sentence": true
    },
    {
        "source_sentence": "隨彼自相一一諦中，世尊說言各各見故。",
        "from": "T29n1562_063:0687c03_14",
        "context_with_next_sentence": true
    },
    {
        "source_sentence": "如契經說：",
        "from": "T29n1562_063:0687c03_19",
        "context_with_next_sentence": true
    },
    {
        "source_sentence": "正見云何？",
        "from": "T29n1562_063:0687c04_4",
        "context_with_next_sentence": true
    },
    {
        "source_sentence": "謂聖出世無漏無取，廣說乃至，諸聖弟子以苦行相思惟於苦，以集行相思惟於集，以滅行相思惟於滅，以道行相思惟於道。",
        "from": "T29n1562_063:0687c07_1",
        "context_with_next_sentence": true
    },
    {
        "source_sentence": "無漏作意相應擇法，一見理無非一行相，故必無有別相諦中隨其自相俱時見理，由此定應許漸現觀。",
        "from": "T29n1562_063:0687c09_7",
        "context_with_next_sentence": true
    },
    {
        "source_sentence": "若謂以一無我行相頓觀四諦，理必不然，此不應名無漏慧故。",
        "from": "T29n1562_063:0687c10_16",
        "context_with_next_sentence": true
    },
    {
        "source_sentence": "謂無漏慧於諸諦中，一一別觀方名見諦，異此應說以非我行相思惟苦等，不應說言以苦等行相思惟苦等。",
        "from": "T29n1562_063:0687c13_6",
        "context_with_next_sentence": true
    },
    {
        "source_sentence": "又彼應說非我現觀，能治何等迷三諦惑？",
        "from": "T29n1562_063:0687c14_5",
        "context_with_next_sentence": true
    },
    {
        "source_sentence": "非謗集等惑非我觀能治，以二行相都不相違，由此不應名真現觀。",
        "from": "T29n1562_063:0687c15_15",
        "context_with_next_sentence": true
    },
    {
        "source_sentence": "如迷諦惑別有四門，現觀亦應如彼有別。",
        "from": "T29n1562_063:0687c16_14",
        "context_with_next_sentence": true
    },
    {
        "source_sentence": "唯迷苦境有我執生，唯悟此生非我行相能為對治，非頓總緣。",
        "from": "T29n1562_063:0687c18_3",
        "context_with_next_sentence": true
    },
    {
        "source_sentence": "若頓總觀諸法非我，如何於諦能別了知愛真有因、滅真寂靜、道真出離？",
        "from": "T29n1562_063:0687c19_16",
        "context_with_next_sentence": true
    },
    {
        "source_sentence": "若不了知如是等相，何名見諦？",
        "from": "T29n1562_063:0687c20_10",
        "context_with_next_sentence": true
    },
    {
        "source_sentence": "若觀滅道如苦行相，應名邪智，非如實知。",
        "from": "T29n1562_063:0687c21_9",
        "context_with_next_sentence": true
    },
    {
        "source_sentence": "是故但緣苦為非我可名現觀，非一切緣。",
        "from": "T29n1562_063:0687c22_8",
        "context_with_next_sentence": true
    },
    {
        "source_sentence": "又若見苦時斷迷道等惑，修所斷惑何不能斷？",
        "from": "T29n1562_063:0687c23_8",
        "context_with_next_sentence": true
    },
    {
        "source_sentence": "若爾，於苦得現觀時，應於一切所作已辦；",
        "from": "T29n1562_063:0687c24_7",
        "context_with_next_sentence": true
    },
    {
        "source_sentence": "既非所許，故理不然。",
        "from": "T29n1562_063:0687c24_17",
        "context_with_next_sentence": true
    },
    {
        "source_sentence": "若謂數修能對治道，方能漸斷修所斷惑，非治頓起可名數修，亦應要由解道等見方能永斷迷道等惑，非解苦時名解道等，如何能斷迷道等惑？",
        "from": "T29n1562_063:0687c28_3",
        "context_with_next_sentence": true
    },
    {
        "source_sentence": "又由佛說非四諦中總相頓觀成真現觀，故有設難：",
        "from": "T29n1562_063:0687c29_7",
        "context_with_next_sentence": true
    },
    {
        "source_sentence": "諦應如蘊一時總觀成真現觀。",
        "from": "T29n1562_063:0688a01_1",
        "context_with_next_sentence": true
    },
    {
        "source_sentence": "若異此者，法相無邊，現觀應無究竟時者唐捐其功。",
        "from": "T29n1562_063:0688a02_4",
        "context_with_next_sentence": true
    },
    {
        "source_sentence": "如《善授經》佛告長者：",
        "from": "T29n1562_063:0688a02_15",
        "context_with_next_sentence": true
    },
    {
        "source_sentence": "於四聖諦非頓現觀，必漸現觀，廣說乃至，無處無容於苦聖諦未現觀已能現觀集，如是乃至，無處無容於滅聖諦未現觀已能現觀道。",
        "from": "T29n1562_063:0688a05_13",
        "context_with_next_sentence": true
    },
    {
        "source_sentence": "如是慶喜及一苾芻，二經所言意皆同此，二經一一各有別喻。",
        "from": "T29n1562_063:0688a07_3",
        "context_with_next_sentence": true
    },
    {
        "source_sentence": "若言我等不誦此經，理不應然，如向所引分明顯示漸現觀經、頓現觀經不可得故。",
        "from": "T29n1562_063:0688a09_1",
        "context_with_next_sentence": true
    },
    {
        "source_sentence": "謂若汝等不誦此經，復無別經分明顯說必頓非漸是汝所誦，可為定量非撥此經，豈無分明說現觀教？",
        "from": "T29n1562_063:0688a11_7",
        "context_with_next_sentence": true
    },
    {
        "source_sentence": "是故汝等應誦此經，此經不違諸餘聖教及法性故，不可非撥。",
        "from": "T29n1562_063:0688a12_15",
        "context_with_next_sentence": true
    },
    {
        "source_sentence": "又共所誦《轉法輪經》說現觀中別觀四諦，如彼經說：",
        "from": "T29n1562_063:0688a13_20",
        "context_with_next_sentence": true
    },
    {
        "source_sentence": "此苦聖諦是先未聞法，應如理思惟，廣說乃至，此道聖諦是先未聞法，應如理思惟。",
        "from": "T29n1562_063:0688a15_18",
        "context_with_next_sentence": true
    },
    {
        "source_sentence": "不可判為初修業地，說此無間證等覺故，更不別說現觀位故。",
        "from": "T29n1562_063:0688a17_6",
        "context_with_next_sentence": true
    },
    {
        "source_sentence": "若判此為初修業地，應言何處說入真現觀時？",
        "from": "T29n1562_063:0688a18_7",
        "context_with_next_sentence": true
    },
    {
        "source_sentence": "既更無文，此即現觀，故漸現觀不違教理。",
        "from": "T29n1562_063:0688a19_6",
        "context_with_next_sentence": true
    },
    {
        "source_sentence": "又應詰彼頓現觀宗，執頓現觀依何教理？",
        "from": "T29n1562_063:0688a20_5",
        "context_with_next_sentence": true
    },
    {
        "source_sentence": "具依教理。",
        "from": "T29n1562_063:0688a20_10",
        "context_with_next_sentence": true
    },
    {
        "source_sentence": "且教者何？",
        "from": "T29n1562_063:0688a20_15",
        "context_with_next_sentence": true
    },
    {
        "source_sentence": "如契經言：",
        "from": "T29n1562_063:0688a21_1",
        "context_with_next_sentence": true
    },
    {
        "source_sentence": "諸聖弟子入諦現觀故，俱時斷三結。",
        "from": "T29n1562_063:0688a21_17",
        "context_with_next_sentence": true
    },
    {
        "source_sentence": "此中不見說漸次言。",
        "from": "T29n1562_063:0688a22_6",
        "context_with_next_sentence": true
    },
    {
        "source_sentence": "又契經說：",
        "from": "T29n1562_063:0688a22_11",
        "context_with_next_sentence": true
    },
    {
        "source_sentence": "於觀四諦應知慧根。",
        "from": "T29n1562_063:0688a23_1",
        "context_with_next_sentence": true
    },
    {
        "source_sentence": "此既總說觀四諦言，知頓現觀。",
        "from": "T29n1562_063:0688a23_15",
        "context_with_next_sentence": true
    },
    {
        "source_sentence": "又契經說：",
        "from": "T29n1562_063:0688a23_20",
        "context_with_next_sentence": true
    },
    {
        "source_sentence": "修非常想斷諸欲貪，乃至廣說。",
        "from": "T29n1562_063:0688a24_13",
        "context_with_next_sentence": true
    },
    {
        "source_sentence": "非漸現觀，唯非常想能斷一切欲貪等結。",
        "from": "T29n1562_063:0688a25_11",
        "context_with_next_sentence": true
    },
    {
        "source_sentence": "又契經說：",
        "from": "T29n1562_063:0688a25_16",
        "context_with_next_sentence": true
    },
    {
        "source_sentence": "若斷一切疑，由知薩因苦。",
        "from": "T29n1562_063:0688a26_10",
        "context_with_next_sentence": true
    },
    {
        "source_sentence": "薩是并義，此經意言遍知有取苦，并遍知苦集，顯頓現觀。",
        "from": "T29n1562_063:0688a27_16",
        "context_with_next_sentence": true
    },
    {
        "source_sentence": "又契經說：",
        "from": "T29n1562_063:0688a28_2",
        "context_with_next_sentence": true
    },
    {
        "source_sentence": "若於苦無疑，於集滅道即亦得無疑。",
        "from": "T29n1562_063:0688a28_18",
        "context_with_next_sentence": true
    },
    {
        "source_sentence": "既頓捨疑，非漸現觀。",
        "from": "T29n1562_063:0688a29_8",
        "context_with_next_sentence": true
    },
    {
        "source_sentence": "如是謂教。",
        "from": "T29n1562_063:0688a29_13",
        "context_with_next_sentence": true
    },
    {
        "source_sentence": "其理者何？",
        "from": "T29n1562_063:0688a29_18",
        "context_with_next_sentence": true
    },
    {
        "source_sentence": "謂見苦時斷所斷集，為見故斷、為不見耶？",
        "from": "T29n1562_063:0688b01_17",
        "context_with_next_sentence": true
    },
    {
        "source_sentence": "若見，如何遮苦集諦俱時現觀？",
        "from": "T29n1562_063:0688b02_12",
        "context_with_next_sentence": true
    },
    {
        "source_sentence": "若不見者，見苦諦時不應斷集，經說聖慧見時斷故。",
        "from": "T29n1562_063:0688b03_15",
        "context_with_next_sentence": true
    },
    {
        "source_sentence": "又如頓取五種色衣，謂如頓觀五色衣者，總取衣上五種顯色。",
        "from": "T29n1562_063:0688b05_4",
        "context_with_next_sentence": true
    },
    {
        "source_sentence": "如是總以一種行相，頓觀苦等別諦理成。",
        "from": "T29n1562_063:0688b06_3",
        "context_with_next_sentence": true
    },
    {
        "source_sentence": "又如日船，燈體雖一，而能頓起種種功能，聖慧亦然，其體雖一，作四事業亦無有過。",
        "from": "T29n1562_063:0688b08_1",
        "context_with_next_sentence": true
    },
    {
        "source_sentence": "謂日出時一剎那頃，除冷遣闇生煖發光，船於一念捨此趣彼負重截流，燈亦一時發時破闇盡油燒炷。",
        "from": "T29n1562_063:0688b10_7",
        "context_with_next_sentence": true
    },
    {
        "source_sentence": "又斷見苦所斷惑時，若即得初果，應頓觀四諦。",
        "from": "T29n1562_063:0688b11_9",
        "context_with_next_sentence": true
    },
    {
        "source_sentence": "若未得果，則斷一切見斷惑時亦應未得，差別因緣不可得故。",
        "from": "T29n1562_063:0688b12_16",
        "context_with_next_sentence": true
    },
    {
        "source_sentence": "又執於諦漸現觀者，既必定許於苦等諦，一時頓具知斷證修，亦必應許頓皆通達。",
        "from": "T29n1562_063:0688b14_15",
        "context_with_next_sentence": true
    },
    {
        "source_sentence": "如說於苦為通達遍知，乃至於道為通達修習。",
        "from": "T29n1562_063:0688b15_16",
        "context_with_next_sentence": true
    },
    {
        "source_sentence": "故約見現觀，頓現觀理成。",
        "from": "T29n1562_063:0688b16_9",
        "context_with_next_sentence": true
    },
    {
        "source_sentence": "如是所言，皆不成證。",
        "from": "T29n1562_063:0688b16_19",
        "context_with_next_sentence": true
    },
    {
        "source_sentence": "且彼引教說俱時聲，為證不成，有別義故。",
        "from": "T29n1562_063:0688b17_17",
        "context_with_next_sentence": true
    },
    {
        "source_sentence": "見於無間亦說俱聲，如曼馱多俱時墮落，然非此說一剎那心，但說現觀故俱時斷三結。",
        "from": "T29n1562_063:0688b19_16",
        "context_with_next_sentence": true
    },
    {
        "source_sentence": "謂於四諦漸現觀故，爾時便能永斷三結，故非由此頓現觀成。",
        "from": "T29n1562_063:0688b21_5",
        "context_with_next_sentence": true
    },
    {
        "source_sentence": "或俱時聲顯俱有義，如世間說有一母驢，與其十子俱時負駄。",
        "from": "T29n1562_063:0688b22_13",
        "context_with_next_sentence": true
    },
    {
        "source_sentence": "此則顯示永斷三結，與諦現觀俱時有義，非唯於苦得現觀故，便能一時永斷三結。",
        "from": "T29n1562_063:0688b24_11",
        "context_with_next_sentence": true
    },
    {
        "source_sentence": "世間亦見有說俱聲，而不唯顯一剎那義，如說動足俱時時財，又說入城俱時富貴。",
        "from": "T29n1562_063:0688b26_10",
        "context_with_next_sentence": true
    },
    {
        "source_sentence": "引慧根教，證亦不成，如信等根，慧亦爾故。",
        "from": "T29n1562_063:0688b27_9",
        "context_with_next_sentence": true
    },
    {
        "source_sentence": "如契經說：",
        "from": "T29n1562_063:0688b27_14",
        "context_with_next_sentence": true
    },
    {
        "source_sentence": "於四證淨應知信根，非緣佛信即緣僧等。",
        "from": "T29n1562_063:0688b28_12",
        "context_with_next_sentence": true
    },
    {
        "source_sentence": "又如經說：",
        "from": "T29n1562_063:0688b28_17",
        "context_with_next_sentence": true
    },
    {
        "source_sentence": "於四念住，應知念根，非緣身念，即緣受等慧根亦爾，非緣苦慧即緣集等。",
        "from": "T29n1562_063:0688c01_10",
        "context_with_next_sentence": true
    },
    {
        "source_sentence": "此言意顯於一一諦有一慧根，故此無能證頓現觀。",
        "from": "T29n1562_063:0688c02_13",
        "context_with_next_sentence": true
    },
    {
        "source_sentence": "非常想教，證亦不成，此於餘諦理不能現觀故。",
        "from": "T29n1562_063:0688c03_14",
        "context_with_next_sentence": true
    },
    {
        "source_sentence": "由非常想唯以苦諦為所緣境，非四諦故。",
        "from": "T29n1562_063:0688c04_13",
        "context_with_next_sentence": true
    },
    {
        "source_sentence": "若觀苦諦修非常想，爾時即名觀四諦者，苦應即四、四應即苦，如是便成非所愛過。",
        "from": "T29n1562_063:0688c06_11",
        "context_with_next_sentence": true
    },
    {
        "source_sentence": "故緣一諦修非常想，必定不能現觀四諦。",
        "from": "T29n1562_063:0688c07_10",
        "context_with_next_sentence": true
    },
    {
        "source_sentence": "然詳經意，說有學者修非常想斷諸欲貪，及能蠲除順上分結，謂說修位起緣苦道斷修所斷三界繫貪、掉慢無明，非說見道，如何引此證頓現觀？",
        "from": "T29n1562_063:0688c10_17",
        "context_with_next_sentence": true
    },
    {
        "source_sentence": "薩因苦教，證亦不成，見次第中亦言薩故。",
        "from": "T29n1562_063:0688c11_16",
        "context_with_next_sentence": true
    },
    {
        "source_sentence": "如言薩子提婆達多，然此薩聲亦顯有義，此即顯示知有因苦，非知苦位即知苦因。",
        "from": "T29n1562_063:0688c13_13",
        "context_with_next_sentence": true
    },
    {
        "source_sentence": "或復相違行相別故，非苦行相即能知集。",
        "from": "T29n1562_063:0688c14_12",
        "context_with_next_sentence": true
    },
    {
        "source_sentence": "或復相違故知有因，苦聖諦位非即知集。",
        "from": "T29n1562_063:0688c15_11",
        "context_with_next_sentence": true
    },
    {
        "source_sentence": "此意顯苦非無有因，理必應然，由此經說知有因苦，曾無餘經世尊於集說知言故。",
        "from": "T29n1562_063:0688c17_9",
        "context_with_next_sentence": true
    },
    {
        "source_sentence": "由此為證，知此經中非說知因，但說知苦。",
        "from": "T29n1562_063:0688c18_9",
        "context_with_next_sentence": true
    },
    {
        "source_sentence": "又若見說知并因苦，即言苦集一時現觀。",
        "from": "T29n1562_063:0688c19_7",
        "context_with_next_sentence": true
    },
    {
        "source_sentence": "此既不言并知滅道，應許現觀非頓理成。",
        "from": "T29n1562_063:0688c20_6",
        "context_with_next_sentence": true
    },
    {
        "source_sentence": "又理無容頓斷疑故，謂無容見有因苦時，迷滅道疑亦皆頓斷。",
        "from": "T29n1562_063:0688c21_14",
        "context_with_next_sentence": true
    },
    {
        "source_sentence": "經何故說斷一切疑？",
        "from": "T29n1562_063:0688c22_4",
        "context_with_next_sentence": true
    },
    {
        "source_sentence": "今此經中言一切者，唯顯見此所斷諸疑。",
        "from": "T29n1562_063:0688c23_3",
        "context_with_next_sentence": true
    },
    {
        "source_sentence": "謂此契經說前後際所有緣起，有情於彼愚因果故生多疑惑，謂我過去為曾有等。",
        "from": "T29n1562_063:0688c25_1",
        "context_with_next_sentence": true
    },
    {
        "source_sentence": "乘此契經作如是說，知薩因苦斷一切疑。",
        "from": "T29n1562_063:0688c25_19",
        "context_with_next_sentence": true
    },
    {
        "source_sentence": "或此縱說斷一切疑，如何便能證唯頓斷？",
        "from": "T29n1562_063:0688c26_17",
        "context_with_next_sentence": true
    },
    {
        "source_sentence": "由此或可顯隣近義，謂顯苦時知有因苦，便極隣近斷一切疑，是一切疑必當斷義。",
        "from": "T29n1562_063:0688c28_16",
        "context_with_next_sentence": true
    },
    {
        "source_sentence": "如言汝等若無憤發，則為證得究竟涅槃。",
        "from": "T29n1562_063:0688c29_15",
        "context_with_next_sentence": true
    },
    {
        "source_sentence": "是故此經顯初現觀，不可引證唯頓非漸。",
        "from": "T29n1562_063:0689a01_14",
        "context_with_next_sentence": true
    },
    {
        "source_sentence": "由此已釋若於苦無疑，於集滅道亦得無疑教，以時促故、定當斷故、不出觀故說亦得言，非見苦時一切疑斷。",
        "from": "T29n1562_063:0689a04_4",
        "context_with_next_sentence": true
    },
    {
        "source_sentence": "或依至果密說此言，以至果時並無疑故。",
        "from": "T29n1562_063:0689a05_4",
        "context_with_next_sentence": true
    },
    {
        "source_sentence": "有作是誦：",
        "from": "T29n1562_063:0689a05_9",
        "context_with_next_sentence": true
    },
    {
        "source_sentence": "若於道無疑，於苦集滅亦得無疑。",
        "from": "T29n1562_063:0689a06_5",
        "context_with_next_sentence": true
    },
    {
        "source_sentence": "故已通其教，理亦不然，且見苦時斷所斷集，由無常等四種行相隨一現前見彼故斷，苦集二物無差別故。",
        "from": "T29n1562_063:0689a08_13",
        "context_with_next_sentence": true
    },
    {
        "source_sentence": "以約行相苦集智別，非約所緣有差別故，見苦所斷集可如是斷，見集所斷集斷則不然，以離因等四種行相，了知集諦則不能斷，以說於集為通達永斷，乃至於道為通達修習。",
        "from": "T29n1562_063:0689a12_13",
        "context_with_next_sentence": true
    },
    {
        "source_sentence": "若異此者，經但應言：",
        "from": "T29n1562_063:0689a13_4",
        "context_with_next_sentence": true
    },
    {
        "source_sentence": "集應永斷，乃至廣說。",
        "from": "T29n1562_063:0689a13_14",
        "context_with_next_sentence": true
    },
    {
        "source_sentence": "此即證成現觀非頓。",
        "from": "T29n1562_063:0689a14_3",
        "context_with_next_sentence": true
    },
    {
        "source_sentence": "然非要見方能斷集，勿修道中緣滅道智不能永斷修所斷集。",
        "from": "T29n1562_063:0689a15_10",
        "context_with_next_sentence": true
    },
    {
        "source_sentence": "經言聖慧見時斷者，說見時能斷非見所斷法，如所證修，非要由見所證修法，勿修道位苦集智起無所證修；",
        "from": "T29n1562_063:0689a18_1",
        "context_with_next_sentence": true
    },
    {
        "source_sentence": "斷亦應然，非要由見。",
        "from": "T29n1562_063:0689a18_11",
        "context_with_next_sentence": true
    },
    {
        "source_sentence": "言如頓取五種色衣，理亦不然，於一剎那分明取五，非所許故。",
        "from": "T29n1562_063:0689a19_18",
        "context_with_next_sentence": true
    },
    {
        "source_sentence": "眼識總取五色衣時，不能了別青黃等異，唯能總作顯行相轉。",
        "from": "T29n1562_063:0689a21_6",
        "context_with_next_sentence": true
    },
    {
        "source_sentence": "意識隨後次第了別，由行相速生增上慢，謂於一時頓取五色。",
        "from": "T29n1562_063:0689a22_14",
        "context_with_next_sentence": true
    },
    {
        "source_sentence": "然必無有現觀起時，不能分明了苦等異，唯於四諦總行相轉，如不明了總緣眼識，故不應引喻頓現觀。",
        "from": "T29n1562_063:0689a25_2",
        "context_with_next_sentence": true
    },
    {
        "source_sentence": "雖亦許有總相緣智，頓緣別相多境而起，然不能了多境別相，於真現觀為喻不成。",
        "from": "T29n1562_063:0689a27_1",
        "context_with_next_sentence": true
    },
    {
        "source_sentence": "如日船燈亦不應理，一體多業此不成故。",
        "from": "T29n1562_063:0689a27_19",
        "context_with_next_sentence": true
    },
    {
        "source_sentence": "以總日中煖觸除冷，光色遣闇煖光自類，後從前生非從一起，既無一體作四事業，故此無能喻頓現觀。",
        "from": "T29n1562_063:0689b01_6",
        "context_with_next_sentence": true
    },
    {
        "source_sentence": "又日初出無遍除遣諸冷闇能，故非頓喻，燈不成喻類此應知，盡油燒炷非別用故。",
        "from": "T29n1562_063:0689b03_4",
        "context_with_next_sentence": true
    },
    {
        "source_sentence": "船之捨趣亦無有別，負重截流各非全分，故亦無喻頓現觀能。",
        "from": "T29n1562_063:0689b04_12",
        "context_with_next_sentence": true
    },
    {
        "source_sentence": "雖有多能同依一體，而非現觀可與彼同，四行相殊互相違故。",
        "from": "T29n1562_063:0689b06_1",
        "context_with_next_sentence": true
    },
    {
        "source_sentence": "況此三喻體皆非一，如何可引證頓現觀？",
        "from": "T29n1562_063:0689b06_19",
        "context_with_next_sentence": true
    },
    {
        "source_sentence": "引得果證，理亦不然，如斷上惑成應果故，如漸斷上界一切煩惱成阿羅漢果無有過失，如是應知漸斷一切見所斷惑成預流果。",
        "from": "T29n1562_063:0689b09_16",
        "context_with_next_sentence": true
    },
    {
        "source_sentence": "又如學位同而有差別故，如預流等學位雖同，而於其中非無差別，如是第八類亦應然。",
        "from": "T29n1562_063:0689b11_17",
        "context_with_next_sentence": true
    },
    {
        "source_sentence": "又修道中亦應徵責，斷下下道所斷惑時，若即得一來應，頓斷六品。",
        "from": "T29n1562_063:0689b13_9",
        "context_with_next_sentence": true
    },
    {
        "source_sentence": "若許爾者，修斷不成。",
        "from": "T29n1562_063:0689b13_19",
        "context_with_next_sentence": true
    },
    {
        "source_sentence": "若未得一來，後亦不應得，無別因故，餘位亦然。",
        "from": "T29n1562_063:0689b14_20",
        "context_with_next_sentence": true
    },
    {
        "source_sentence": "故彼所言無能證用。",
        "from": "T29n1562_063:0689b15_8",
        "context_with_next_sentence": true
    },
    {
        "source_sentence": "說於苦諦為通達等，不違我宗，有別義故。",
        "from": "T29n1562_063:0689b16_8",
        "context_with_next_sentence": true
    },
    {
        "source_sentence": "於苦至道為通達言，顯見道前四善根位，於四聖諦欣樂別觀，從此便能入見道位。",
        "from": "T29n1562_063:0689b18_6",
        "context_with_next_sentence": true
    },
    {
        "source_sentence": "如其次第，於四諦中正能遍知乃至修習，此意為顯漸次現觀。",
        "from": "T29n1562_063:0689b19_14",
        "context_with_next_sentence": true
    },
    {
        "source_sentence": "如是所說，豈違我宗。",
        "from": "T29n1562_063:0689b20_4",
        "context_with_next_sentence": true
    },
    {
        "source_sentence": "然通達言正顯見道，於四諦迹樂欲見者，必應先起求通達心，故此位中說為通達。",
        "from": "T29n1562_063:0689b22_2",
        "context_with_next_sentence": true
    },
    {
        "source_sentence": "或為通達即是見道，為達諦理見道生故，恐唯見諦即謂事成，顯見諦時別有所作，故次復說遍知等言。",
        "from": "T29n1562_063:0689b24_8",
        "context_with_next_sentence": true
    },
    {
        "source_sentence": "或此經應言：",
        "from": "T29n1562_063:0689b24_14",
        "context_with_next_sentence": true
    },
    {
        "source_sentence": "於苦等諦由通達遍知，乃至修習顯所作事由慧故成。",
        "from": "T29n1562_063:0689b25_18",
        "context_with_next_sentence": true
    },
    {
        "source_sentence": "若不許然，不應重說，通達、遍知義無別故。",
        "from": "T29n1562_063:0689b26_19",
        "context_with_next_sentence": true
    },
    {
        "source_sentence": "此所引教，但如其文，足能證成漸現觀義，以說於苦為通達遍知，乃至於道為通達修習，分明顯說漸現觀義。",
        "from": "T29n1562_063:0689b29_7",
        "context_with_next_sentence": true
    },
    {
        "source_sentence": "若異此者，不應別說。",
        "from": "T29n1562_063:0689b29_17",
        "context_with_next_sentence": true
    },
    {
        "source_sentence": "既一一別說為通達言，故四聖諦境相各別，故唯一慧體，一剎那中無容決了四別相故，如諦別相審覺了時方能斷迷別相惑故，證知現觀非頓必漸。",
        "from": "T29n1562_063:0689c04_5",
        "context_with_next_sentence": true
    },
    {
        "source_sentence": "今正詳彼所引契經，顯由四見力成四事現觀，非顯由一見四事現觀成，不應引來證頓現觀。",
        "from": "T29n1562_063:0689c06_7",
        "context_with_next_sentence": true
    },
    {
        "source_sentence": "已辯現觀具十六心。",
        "from": "T29n1562_063:0689c06_16",
        "context_with_next_sentence": true
    },
    {
        "source_sentence": "此十六心為依何地？",
        "from": "T29n1562_063:0689c07_6",
        "context_with_next_sentence": true
    },
    {
        "source_sentence": "頌曰：",
        "from": "T29n1562_063:0689c07_9",
        "context_with_next_sentence": true
    },
    {
        "source_sentence": "皆與世第一，　　同依於一地。",
        "from": "T29n1562_063:0689c08_13",
        "context_with_next_sentence": true
    },
    {
        "source_sentence": "論曰：",
        "from": "T29n1562_063:0689c09_2",
        "context_with_next_sentence": true
    },
    {
        "source_sentence": "隨世第一所依諸地，應知即此十六心依。",
        "from": "T29n1562_063:0689c10_1",
        "context_with_next_sentence": true
    },
    {
        "source_sentence": "彼依六地如先已說，謂四靜慮、未至、中間。",
        "from": "T29n1562_063:0689c10_21",
        "context_with_next_sentence": true
    },
    {
        "source_sentence": "何緣必有如是忍智，前後次第相雜而起？",
        "from": "T29n1562_063:0689c11_17",
        "context_with_next_sentence": true
    },
    {
        "source_sentence": "頌曰：",
        "from": "T29n1562_063:0689c12_1",
        "context_with_next_sentence": true
    },
    {
        "source_sentence": "忍智如次第，　　無間解脫道。",
        "from": "T29n1562_063:0689c13_13",
        "context_with_next_sentence": true
    },
    {
        "source_sentence": "論曰：",
        "from": "T29n1562_063:0689c14_2",
        "context_with_next_sentence": true
    },
    {
        "source_sentence": "十六心中，四法類忍名無間道，四法類智名解脫道，名如前說。",
        "from": "T29n1562_063:0689c15_10",
        "context_with_next_sentence": true
    },
    {
        "source_sentence": "能忍可先來未見欲苦初念無漏慧，名苦法忍，以契經中世尊自說：",
        "from": "T29n1562_063:0689c17_1",
        "context_with_next_sentence": true
    },
    {
        "source_sentence": "若於此法以下劣慧或增上慧審察忍可，名隨信行隨法行故。",
        "from": "T29n1562_063:0689c18_8",
        "context_with_next_sentence": true
    },
    {
        "source_sentence": "應知此忍即無間道。",
        "from": "T29n1562_063:0689c18_17",
        "context_with_next_sentence": true
    },
    {
        "source_sentence": "何處說此無間道名？",
        "from": "T29n1562_063:0689c19_7",
        "context_with_next_sentence": true
    },
    {
        "source_sentence": "經說一法難可通達，名為無間心等持故。",
        "from": "T29n1562_063:0689c20_6",
        "context_with_next_sentence": true
    },
    {
        "source_sentence": "又世尊說：",
        "from": "T29n1562_063:0689c20_11",
        "context_with_next_sentence": true
    },
    {
        "source_sentence": "有苦法智、有苦類智，乃至廣說。",
        "from": "T29n1562_063:0689c21_6",
        "context_with_next_sentence": true
    },
    {
        "source_sentence": "非此二智同緣三界苦等境起，如先已辯，故於苦法忍所見欲苦中決斷解生，名苦法智。",
        "from": "T29n1562_063:0689c23_6",
        "context_with_next_sentence": true
    },
    {
        "source_sentence": "前忍能斷十煩惱得，後智能與彼離繫得俱生。",
        "from": "T29n1562_063:0689c24_6",
        "context_with_next_sentence": true
    },
    {
        "source_sentence": "經說智生隨於前忍，故知後智名解脫道，從此無間忍色無色未曾見苦，第三剎那無漏慧生名苦類忍，是見欲苦忍種類故。",
        "from": "T29n1562_063:0689c27_4",
        "context_with_next_sentence": true
    },
    {
        "source_sentence": "次於苦類忍所觀上苦中決斷解生，名苦類智。",
        "from": "T29n1562_063:0689c28_6",
        "context_with_next_sentence": true
    },
    {
        "source_sentence": "忍智如次斷煩惱得名無間道，離繫得俱名解脫道，准前應說。",
        "from": "T29n1562_063:0689c29_13",
        "context_with_next_sentence": true
    },
    {
        "source_sentence": "於餘三諦，准苦應知。",
        "from": "T29n1562_063:0690a01_3",
        "context_with_next_sentence": true
    },
    {
        "source_sentence": "故前八忍名無間道，後之八智名解脫道。",
        "from": "T29n1562_063:0690a02_2",
        "context_with_next_sentence": true
    },
    {
        "source_sentence": "復以何緣說斷對治名無間道，說離繫得俱時起智名解脫道？",
        "from": "T29n1562_063:0690a03_9",
        "context_with_next_sentence": true
    },
    {
        "source_sentence": "經主釋言：",
        "from": "T29n1562_063:0690a03_14",
        "context_with_next_sentence": true
    },
    {
        "source_sentence": "約斷惑得無能隔礙故名為無間道，已脫惑得與離繫得俱時起故名解脫道。",
        "from": "T29n1562_063:0690a05_9",
        "context_with_next_sentence": true
    },
    {
        "source_sentence": "若爾，解脫道亦應名無間，約與離繫得俱亦無能隔礙故。",
        "from": "T29n1562_063:0690a06_15",
        "context_with_next_sentence": true
    },
    {
        "source_sentence": "應作是釋：",
        "from": "T29n1562_063:0690a07_1",
        "context_with_next_sentence": true
    },
    {
        "source_sentence": "無間隔故名為無間，無間即道名無間道，是無同類道能為間隔，令於解脫道不為緣義，諸無間道唯一剎那，諸解脫道或相續故。",
        "from": "T29n1562_063:0690a09_19",
        "context_with_next_sentence": true
    },
    {
        "source_sentence": "於自所治諸煩惱得已得解脫，與彼斷得俱時起道名解脫道。",
        "from": "T29n1562_063:0690a11_7",
        "context_with_next_sentence": true
    },
    {
        "source_sentence": "自所治言欲顯何義？",
        "from": "T29n1562_063:0690a11_16",
        "context_with_next_sentence": true
    },
    {
        "source_sentence": "苦類忍等諸無間道，亦與他所治離繫得俱生，勿彼亦名解脫道故。",
        "from": "T29n1562_063:0690a13_7",
        "context_with_next_sentence": true
    },
    {
        "source_sentence": "若苦法忍後即有苦類忍，與前忍果斷得俱生，餘位亦然，斯有何失？",
        "from": "T29n1562_063:0690a14_18",
        "context_with_next_sentence": true
    },
    {
        "source_sentence": "若爾，此位緣欲苦等，已斷疑智應不得生。",
        "from": "T29n1562_063:0690a15_17",
        "context_with_next_sentence": true
    },
    {
        "source_sentence": "許此不生，復有何過？",
        "from": "T29n1562_063:0690a16_7",
        "context_with_next_sentence": true
    },
    {
        "source_sentence": "則於後修位，我已知苦等，諸決定智應不得生，於苦等境中先未生智故。",
        "from": "T29n1562_063:0690a17_18",
        "context_with_next_sentence": true
    },
    {
        "source_sentence": "若於先位未有智生，後已知言便成無義。",
        "from": "T29n1562_063:0690a18_17",
        "context_with_next_sentence": true
    },
    {
        "source_sentence": "若見道位唯忍能斷惑，應與本論九結聚相違，以本論中說四法類智及修所斷為九結聚故。",
        "from": "T29n1562_063:0690a21_1",
        "context_with_next_sentence": true
    },
    {
        "source_sentence": "此不相違，以依諸忍是智眷屬密意說故。",
        "from": "T29n1562_063:0690a21_19",
        "context_with_next_sentence": true
    },
    {
        "source_sentence": "此十六心皆見諦理，一切皆說見道攝耶？",
        "from": "T29n1562_063:0690a22_17",
        "context_with_next_sentence": true
    },
    {
        "source_sentence": "頌曰：",
        "from": "T29n1562_063:0690a22_20",
        "context_with_next_sentence": true
    },
    {
        "source_sentence": "前十五見道，　　見未曾見故。",
        "from": "T29n1562_063:0690a23_13",
        "context_with_next_sentence": true
    },
    {
        "source_sentence": "論曰：",
        "from": "T29n1562_063:0690a24_2",
        "context_with_next_sentence": true
    },
    {
        "source_sentence": "見未曾見四聖諦理名為見道。",
        "from": "T29n1562_063:0690a24_15",
        "context_with_next_sentence": true
    },
    {
        "source_sentence": "故於現觀十六心中，前十五心是見道攝，道類忍位於諸諦中見圓滿故。",
        "from": "T29n1562_063:0690a26_8",
        "context_with_next_sentence": true
    },
    {
        "source_sentence": "至第十六道類智時，雖亦有一先未知諦，而無一諦先未見者，以一切忍皆見性故，由此爾時不名見道。",
        "from": "T29n1562_063:0690a28_15",
        "context_with_next_sentence": true
    },
    {
        "source_sentence": "豈不亦見曾未見諦，謂道類智見道類忍，相應俱有一念道故。",
        "from": "T29n1562_063:0690b01_4",
        "context_with_next_sentence": true
    },
    {
        "source_sentence": "諸有唯見曾未見者名為見道，爾時通見曾未曾見，故無此失。",
        "from": "T29n1562_063:0690b02_12",
        "context_with_next_sentence": true
    },
    {
        "source_sentence": "或此約諦不約剎那，非爾時觀未曾見諦。",
        "from": "T29n1562_063:0690b03_11",
        "context_with_next_sentence": true
    },
    {
        "source_sentence": "非於一諦多剎那中未見一剎那可名未見。",
        "from": "T29n1562_063:0690b04_10",
        "context_with_next_sentence": true
    },
    {
        "source_sentence": "諦如刈畦稻唯餘一科，不可名為此畦未刈。",
        "from": "T29n1562_063:0690b05_11",
        "context_with_next_sentence": true
    },
    {
        "source_sentence": "故見未見名為見道，是見道相義善成立。",
        "from": "T29n1562_063:0690b06_10",
        "context_with_next_sentence": true
    },
    {
        "source_sentence": "故我宗說，現觀後邊道類智品是修道攝，兼修異境智行相故。",
        "from": "T29n1562_063:0690b07_17",
        "context_with_next_sentence": true
    },
    {
        "source_sentence": "謂見道位唯修未來自同類境智及行相道類智位，如餘修道通修未來同異類境智及行相，故修道攝。",
        "from": "T29n1562_063:0690b10_6",
        "context_with_next_sentence": true
    },
    {
        "source_sentence": "若謂見道有種種類，如或有時唯修無漏，有時通修有漏無漏，如是應許有時唯修自同類境智及行相，有時通修同異類境智及行相。",
        "from": "T29n1562_063:0690b13_7",
        "context_with_next_sentence": true
    },
    {
        "source_sentence": "此例不然，唯修同境種種類故，若許便有太過失故。",
        "from": "T29n1562_063:0690b14_11",
        "context_with_next_sentence": true
    },
    {
        "source_sentence": "謂於見道極成剎那，唯約能修與自同境智及行相名種種類，然道類智未來所修，如餘極成修道位故，決定不可以見道中有未來修餘種種類故，例亦更有餘種種類修。",
        "from": "T29n1562_063:0690b18_8",
        "context_with_next_sentence": true
    },
    {
        "source_sentence": "若許例然，應盡智等亦見道攝。",
        "from": "T29n1562_063:0690b19_3",
        "context_with_next_sentence": true
    },
    {
        "source_sentence": "所以者何？",
        "from": "T29n1562_063:0690b19_8",
        "context_with_next_sentence": true
    },
    {
        "source_sentence": "所立見道種種類因無差別故。",
        "from": "T29n1562_063:0690b20_2",
        "context_with_next_sentence": true
    },
    {
        "source_sentence": "謂亦可例，如見道中苦法智等亦見亦智，忍唯是見，名種種類。",
        "from": "T29n1562_063:0690b21_11",
        "context_with_next_sentence": true
    },
    {
        "source_sentence": "如是應許無學位中無學正見亦見亦智，盡無生智唯智非見，有種種故，亦見道攝。",
        "from": "T29n1562_063:0690b23_8",
        "context_with_next_sentence": true
    },
    {
        "source_sentence": "既不許然，則不應許以修同境種種類故，亦修同異境種種智行相。",
        "from": "T29n1562_063:0690b24_17",
        "context_with_next_sentence": true
    },
    {
        "source_sentence": "故先所言道類智品，兼修異境智行相故，是修道攝，理無傾動。",
        "from": "T29n1562_063:0690b26_7",
        "context_with_next_sentence": true
    },
    {
        "source_sentence": "又見道應依色無色身故，謂先離欲入離生者，道類智時證不還果，彼命終已生色無色，乃至未得阿羅漢果，成道類智無捨因故。",
        "from": "T29n1562_063:0690b29_5",
        "context_with_next_sentence": true
    },
    {
        "source_sentence": "既不許彼成就見道，故道類智是修道攝。",
        "from": "T29n1562_063:0690c01_4",
        "context_with_next_sentence": true
    },
    {
        "source_sentence": "若許生在色無色界成就見道，斯有何失？",
        "from": "T29n1562_063:0690c02_3",
        "context_with_next_sentence": true
    },
    {
        "source_sentence": "有應生彼入離生失，以見道位一一剎那皆是所入離生性故。",
        "from": "T29n1562_063:0690c03_10",
        "context_with_next_sentence": true
    },
    {
        "source_sentence": "若謂生彼雖成不行，此但有言，無行障故。",
        "from": "T29n1562_063:0690c04_11",
        "context_with_next_sentence": true
    },
    {
        "source_sentence": "若謂生彼行無用故雖成不行，如已獲得勝進道者果行無用，應生彼聖棄背聖道，以若獲得增上道時於下劣道可生棄背。",
        "from": "T29n1562_063:0690c07_6",
        "context_with_next_sentence": true
    },
    {
        "source_sentence": "既未獲得增上聖道，生彼重起，斯有何過？",
        "from": "T29n1562_063:0690c08_6",
        "context_with_next_sentence": true
    },
    {
        "source_sentence": "又於爾時現觀已滿，見道現前成無用故。",
        "from": "T29n1562_063:0690c09_4",
        "context_with_next_sentence": true
    },
    {
        "source_sentence": "謂起見道為成現觀，道類智位現觀已成，見道現前都無勝用，此現起故，非見道攝。",
        "from": "T29n1562_063:0690c11_2",
        "context_with_next_sentence": true
    },
    {
        "source_sentence": "既是修道攝未得勝果道，生上二界應容現行。",
        "from": "T29n1562_063:0690c12_3",
        "context_with_next_sentence": true
    },
    {
        "source_sentence": "又道類智品已知根攝故，謂餘極成修位攝道已知根攝，此道類智既許攝在已知根中，勿有一聖成二根失，非極成見道許是已知根。",
        "from": "T29n1562_063:0690c15_5",
        "context_with_next_sentence": true
    },
    {
        "source_sentence": "是故聖道若一根攝，亦應許是一道所收，故道類智是修道攝。",
        "from": "T29n1562_063:0690c16_13",
        "context_with_next_sentence": true
    },
    {
        "source_sentence": "又成彼聖者得差別名故，謂成修道補特伽羅，名信勝解或名見至，成道類智補特伽羅亦得此名，故非見道必無極成。",
        "from": "T29n1562_063:0690c19_7",
        "context_with_next_sentence": true
    },
    {
        "source_sentence": "成見道者得信勝解見至二名，是故一名所目聖道，應知皆是一道所收，故道類智是修道攝。",
        "from": "T29n1562_063:0690c21_10",
        "context_with_next_sentence": true
    },
    {
        "source_sentence": "又遮見道中修他心智故，謂道類智如餘極成，修道所攝諸解脫道，亦有能修他心智者，然本論說見道位中決定不能修他心智，故道類智如餘修道是修道攝，修彼智故。",
        "from": "T29n1562_063:0690c25_8",
        "context_with_next_sentence": true
    },
    {
        "source_sentence": "又成此位中有練根等故，等言為顯容相續起，命終受生捨前道等，故道類智是修道攝、非見道攝，其理極成。",
        "from": "T29n1562_063:0690c27_17",
        "context_with_next_sentence": true
    },
    {
        "source_sentence": "或有欲令是見道攝，一諦現觀最後心故，如緣三諦現觀後心。",
        "from": "T29n1562_063:0690c29_5",
        "context_with_next_sentence": true
    },
    {
        "source_sentence": "謂現觀中於四聖諦，一一各有四剎那心，三最後心即見道攝，故道類智定是見道。",
        "from": "T29n1562_063:0691a02_3",
        "context_with_next_sentence": true
    },
    {
        "source_sentence": "此亦非理，道類智忍時見道已滿故。",
        "from": "T29n1562_063:0691a02_19",
        "context_with_next_sentence": true
    },
    {
        "source_sentence": "謂第十六道類智時，無一諦理未見今見，如後念故非見道攝。",
        "from": "T29n1562_063:0691a04_7",
        "context_with_next_sentence": true
    },
    {
        "source_sentence": "見道中間苦等七智，有餘諦理當應見故，未息求見阿世耶故，不可判為非見道攝。",
        "from": "T29n1562_063:0691a06_5",
        "context_with_next_sentence": true
    },
    {
        "source_sentence": "道類智忍雖有一諦未知當知，而於諸諦見已圓滿，是見道最後故得已滿名。",
        "from": "T29n1562_063:0691a08_1",
        "context_with_next_sentence": true
    },
    {
        "source_sentence": "由此中間苦等七智，見中間轉故是見道所攝，非道類智可與彼同越見相故是修所攝。",
        "from": "T29n1562_063:0691a10_1",
        "context_with_next_sentence": true
    },
    {
        "source_sentence": "或如餘別應有別故，謂如三諦現觀後心，能於未來修世俗智，非緣道諦現觀後心，如是亦應許彼三智是見道攝非道類智。",
        "from": "T29n1562_063:0691a12_15",
        "context_with_next_sentence": true
    },
    {
        "source_sentence": "又道類智是沙門果，見後邊起隔生成就，諸未來所修非定不生法，餘三類智則不如是，故應唯彼是見道攝。",
        "from": "T29n1562_063:0691a15_6",
        "context_with_next_sentence": true
    },
    {
        "source_sentence": "故彼所說如緣三諦現觀後心，此亦後心應見道攝，定為非理。",
        "from": "T29n1562_063:0691a16_15",
        "context_with_next_sentence": true
    },
    {
        "source_sentence": "若爾，應言此道類智，非數習故是見道攝。",
        "from": "T29n1562_063:0691a17_13",
        "context_with_next_sentence": true
    },
    {
        "source_sentence": "謂鈍根者起修道時要由數習，由彼聖道數習起故得修道名。",
        "from": "T29n1562_063:0691a19_2",
        "context_with_next_sentence": true
    },
    {
        "source_sentence": "此道類智，設鈍根者亦能頓起不由數習，猶如前位見道剎那，故應如前是見道攝。",
        "from": "T29n1562_063:0691a20_19",
        "context_with_next_sentence": true
    },
    {
        "source_sentence": "此亦非理，以鈍根者起盡智時亦唯頓故，與金剛喻定一加行起故。",
        "from": "T29n1562_063:0691a22_9",
        "context_with_next_sentence": true
    },
    {
        "source_sentence": "或彼應說盡智如何由數習生非道類智？",
        "from": "T29n1562_063:0691a23_8",
        "context_with_next_sentence": true
    },
    {
        "source_sentence": "如彼盡智同類數數現在前故許修道攝，此道類智例亦應然，不應判為見道所攝。",
        "from": "T29n1562_063:0691a25_6",
        "context_with_next_sentence": true
    },
    {
        "source_sentence": "有餘師說：",
        "from": "T29n1562_063:0691a25_11",
        "context_with_next_sentence": true
    },
    {
        "source_sentence": "此道類智必不退故是見道攝。",
        "from": "T29n1562_063:0691a26_5",
        "context_with_next_sentence": true
    },
    {
        "source_sentence": "謂鈍根者於道類智亦必無退，有退修道，故定應許是見道攝。",
        "from": "T29n1562_063:0691a27_13",
        "context_with_next_sentence": true
    },
    {
        "source_sentence": "此亦不然，由忍所斷必無重起，故此不退。",
        "from": "T29n1562_063:0691a28_12",
        "context_with_next_sentence": true
    },
    {
        "source_sentence": "謂道類智設許退者，必由見斷煩惱現前。",
        "from": "T29n1562_063:0691a29_11",
        "context_with_next_sentence": true
    },
    {
        "source_sentence": "設諸鈍根見斷已斷，必無重起，故此不退。",
        "from": "T29n1562_063:0691b01_11",
        "context_with_next_sentence": true
    },
    {
        "source_sentence": "又無退住無間道中，若退道類智，必退道類忍。",
        "from": "T29n1562_063:0691b02_11",
        "context_with_next_sentence": true
    },
    {
        "source_sentence": "然現觀忍許必無退，故道類智定無退理。",
        "from": "T29n1562_063:0691b03_10",
        "context_with_next_sentence": true
    },
    {
        "source_sentence": "又道類智以能任持見道所斷煩惱斷故，雖鈍根者亦無有退。",
        "from": "T29n1562_063:0691b04_18",
        "context_with_next_sentence": true
    },
    {
        "source_sentence": "若謂由此應見道攝，此難不然，一來果等亦應同此見道攝故。",
        "from": "T29n1562_063:0691b06_7",
        "context_with_next_sentence": true
    },
    {
        "source_sentence": "謂彼後時捨預流果，至一來等解脫道中，亦能任持見斷法斷，彼亦應是見道所攝。",
        "from": "T29n1562_063:0691b08_5",
        "context_with_next_sentence": true
    },
    {
        "source_sentence": "若謂後位亦能任持修斷法斷無斯過者，理亦不然，應二性故。",
        "from": "T29n1562_063:0691b09_14",
        "context_with_next_sentence": true
    },
    {
        "source_sentence": "或不應說以能任持見斷斷故應見道攝，彼此別因不可得故。",
        "from": "T29n1562_063:0691b11_2",
        "context_with_next_sentence": true
    },
    {
        "source_sentence": "謂有何理，一來等位俱能任持二斷法斷，但名修道非見道攝？",
        "from": "T29n1562_063:0691b12_10",
        "context_with_next_sentence": true
    },
    {
        "source_sentence": "是故不可約能任持煩惱斷故立見修道。",
        "from": "T29n1562_063:0691b13_8",
        "context_with_next_sentence": true
    },
    {
        "source_sentence": "或見法性有種種故，非由不退便見道攝。",
        "from": "T29n1562_063:0691b14_7",
        "context_with_next_sentence": true
    },
    {
        "source_sentence": "謂見諸聖有退墮者，然非聖者一切可退。",
        "from": "T29n1562_063:0691b15_6",
        "context_with_next_sentence": true
    },
    {
        "source_sentence": "見諸鈍根有退墮者，然非鈍根一切皆退。",
        "from": "T29n1562_063:0691b16_5",
        "context_with_next_sentence": true
    },
    {
        "source_sentence": "見退法性有退墮者，然非退法一切皆退。",
        "from": "T29n1562_063:0691b17_4",
        "context_with_next_sentence": true
    },
    {
        "source_sentence": "雖有從果勝果道退，而非一切皆有退理。",
        "from": "T29n1562_063:0691b18_3",
        "context_with_next_sentence": true
    },
    {
        "source_sentence": "謂漸次退非超越者不經生退，非經生者如彼容退有不退者，此亦應然，何偏固執。",
        "from": "T29n1562_063:0691b20_1",
        "context_with_next_sentence": true
    },
    {
        "source_sentence": "謂雖許有從修道退，而非一切，除初剎那，餘修退時不必見退，故容有退；",
        "from": "T29n1562_063:0691b21_13",
        "context_with_next_sentence": true
    },
    {
        "source_sentence": "初修若退亦必退見，故無退理，以必定無退見道故，非不退故是見道攝。",
        "from": "T29n1562_063:0691b23_6",
        "context_with_next_sentence": true
    },
    {
        "source_sentence": "有餘師說：",
        "from": "T29n1562_063:0691b23_11",
        "context_with_next_sentence": true
    },
    {
        "source_sentence": "此由見道加行成故是見道攝。",
        "from": "T29n1562_063:0691b24_5",
        "context_with_next_sentence": true
    },
    {
        "source_sentence": "謂道類智即由見道加行所成，如餘見道不應說為修道所攝。",
        "from": "T29n1562_063:0691b25_12",
        "context_with_next_sentence": true
    },
    {
        "source_sentence": "此亦非理，若期心不出第十七等心亦應同故。",
        "from": "T29n1562_063:0691b26_13",
        "context_with_next_sentence": true
    },
    {
        "source_sentence": "若謂不定故，理亦不然，雖不定有者，修道攝故。",
        "from": "T29n1562_063:0691b27_17",
        "context_with_next_sentence": true
    },
    {
        "source_sentence": "謂有見道加行所生非見道攝，由此見道加行成故非決定因。",
        "from": "T29n1562_063:0691b29_4",
        "context_with_next_sentence": true
    },
    {
        "source_sentence": "又應此因有太過失，謂世第一既與見道一加行生，應見道攝。",
        "from": "T29n1562_063:0691c01_12",
        "context_with_next_sentence": true
    },
    {
        "source_sentence": "又諸解脫與無間道一加行生，應無間攝。",
        "from": "T29n1562_063:0691c02_11",
        "context_with_next_sentence": true
    },
    {
        "source_sentence": "故彼所立非定證因。",
        "from": "T29n1562_063:0691c03_1",
        "context_with_next_sentence": true
    },
    {
        "source_sentence": "有餘師言：",
        "from": "T29n1562_063:0691c03_6",
        "context_with_next_sentence": true
    },
    {
        "source_sentence": "別有至教顯道類智是見道攝，如本論說有九結聚。",
        "from": "T29n1562_063:0691c04_8",
        "context_with_next_sentence": true
    },
    {
        "source_sentence": "若道類智是修道攝，彼所斷結應名修斷，不應復立修斷結聚。",
        "from": "T29n1562_063:0691c05_16",
        "context_with_next_sentence": true
    },
    {
        "source_sentence": "或應見斷結聚唯七，然第八結理必應是道類智斷，以解脫道與無間道同所作故，如說九根得預流果。",
        "from": "T29n1562_063:0691c08_4",
        "context_with_next_sentence": true
    },
    {
        "source_sentence": "此亦非理，教意別故。",
        "from": "T29n1562_063:0691c08_14",
        "context_with_next_sentence": true
    },
    {
        "source_sentence": "以本論中說見斷結，是諸忍斷非智斷故。",
        "from": "T29n1562_063:0691c09_12",
        "context_with_next_sentence": true
    },
    {
        "source_sentence": "又以正理證道類智正所斷結，非見所斷，以聖教中說二結聚，一見所斷、二修所斷。",
        "from": "T29n1562_063:0691c11_11",
        "context_with_next_sentence": true
    },
    {
        "source_sentence": "然無漏慧有三類別，一唯是見、二唯是智、三通二種。",
        "from": "T29n1562_063:0691c12_14",
        "context_with_next_sentence": true
    },
    {
        "source_sentence": "於此三中唯是智者不能斷結，唯見斷者名見所斷，通二斷者名修所斷。",
        "from": "T29n1562_063:0691c14_6",
        "context_with_next_sentence": true
    },
    {
        "source_sentence": "不爾，立名應無有義，道類智體既通智見，故彼所斷非見斷攝。",
        "from": "T29n1562_063:0691c15_14",
        "context_with_next_sentence": true
    },
    {
        "source_sentence": "然非所立九結聚名全無有義，為顯無間是解脫道助伴攝故。",
        "from": "T29n1562_063:0691c17_3",
        "context_with_next_sentence": true
    },
    {
        "source_sentence": "顯此復何用？",
        "from": "T29n1562_063:0691c17_9",
        "context_with_next_sentence": true
    },
    {
        "source_sentence": "證成本論中所說八十九有為沙門果，以無間道是沙門故，此力引生解脫道故。",
        "from": "T29n1562_063:0691c19_5",
        "context_with_next_sentence": true
    },
    {
        "source_sentence": "若無間道不斷結得，則解脫道無容得生。",
        "from": "T29n1562_063:0691c20_4",
        "context_with_next_sentence": true
    },
    {
        "source_sentence": "如臣剪除諸怨賊處，王方自在安住其中。",
        "from": "T29n1562_063:0691c21_3",
        "context_with_next_sentence": true
    },
    {
        "source_sentence": "或由智故忍有差別，故於忍所斷論者說智名。",
        "from": "T29n1562_063:0691c22_4",
        "context_with_next_sentence": true
    },
    {
        "source_sentence": "或復何勞方便通釋？",
        "from": "T29n1562_063:0691c22_13",
        "context_with_next_sentence": true
    },
    {
        "source_sentence": "此文正應說法類智忍斷，然不說者略中間言。",
        "from": "T29n1562_063:0691c23_14",
        "context_with_next_sentence": true
    },
    {
        "source_sentence": "所說九根得預流義，如辯根處已具思擇，不可由斯證道類智如道類忍是見道攝。",
        "from": "T29n1562_063:0691c25_11",
        "context_with_next_sentence": true
    },
    {
        "source_sentence": "故見道位唯十五心。",
        "from": "T29n1562_063:0691c26_2",
        "context_with_next_sentence": true
    },
    {
        "source_sentence": "說一切有部順正理論卷第六十三",
        "from": "T29n1562_063:0691c27_100",
        "context_with_next_sentence": false
    }
]