[
    {
        "source_sentence": "佛說觀佛三昧海經卷第六",
        "from": "T15n0643_006:0674b02_0",
        "context_with_next_sentence": true
    },
    {
        "source_sentence": "東晉天竺三藏佛陀跋陀羅譯",
        "from": "T15n0643_006:0674b04_0",
        "context_with_next_sentence": true
    },
    {
        "source_sentence": "5 觀四無量心品(六)觀四無量心品第五",
        "from": "T15n0643_006:0674b05_0",
        "context_with_next_sentence": true
    },
    {
        "source_sentence": "爾時世尊說是語時，佛心力故，十種白光從佛心出，其光遍照十方世界，一一光中無量化佛乘寶蓮華。",
        "from": "T15n0643_006:0674b08_6",
        "context_with_next_sentence": true
    },
    {
        "source_sentence": "時會大眾見佛光明，如頗梨水或見如乳，見諸化佛從佛胸出入於佛臍，遊佛心間乘大寶船，經往五道受罪人所，一一罪人見諸化佛，如己父母善友所親，漸漸為說出世間法。",
        "from": "T15n0643_006:0674b12_8",
        "context_with_next_sentence": true
    },
    {
        "source_sentence": "是時空中有大音聲告諸大眾：",
        "from": "T15n0643_006:0674b13_3",
        "context_with_next_sentence": true
    },
    {
        "source_sentence": "「汝等今者應觀佛心，諸佛心者是大慈也，大慈所緣緣苦眾生。",
        "from": "T15n0643_006:0674b14_11",
        "context_with_next_sentence": true
    },
    {
        "source_sentence": "」佛告阿難：",
        "from": "T15n0643_006:0674b15_4",
        "context_with_next_sentence": true
    },
    {
        "source_sentence": "「云何名慈心？",
        "from": "T15n0643_006:0674b15_11",
        "context_with_next_sentence": true
    },
    {
        "source_sentence": "慈心者：",
        "from": "T15n0643_006:0674b15_15",
        "context_with_next_sentence": true
    },
    {
        "source_sentence": "應當繫念緣苦眾生。",
        "from": "T15n0643_006:0674b16_4",
        "context_with_next_sentence": true
    },
    {
        "source_sentence": "苦眾生者，謂三惡道極苦惱者。",
        "from": "T15n0643_006:0674b16_18",
        "context_with_next_sentence": true
    },
    {
        "source_sentence": "」佛說是語，時會大眾，見於地獄、餓鬼、畜生，解脫相三昧力故，令諸眾生自識宿命，見受苦者皆是前世無量劫中，父母師徒諸善親友，見已啼泣，為佛作禮白言：",
        "from": "T15n0643_006:0674b20_13",
        "context_with_next_sentence": true
    },
    {
        "source_sentence": "「世尊！",
        "from": "T15n0643_006:0674b20_17",
        "context_with_next_sentence": true
    },
    {
        "source_sentence": "我等今者因佛力故見苦眾生，悉是我等父母師長。",
        "from": "T15n0643_006:0674b21_17",
        "context_with_next_sentence": true
    },
    {
        "source_sentence": "」佛告大眾：",
        "from": "T15n0643_006:0674b22_3",
        "context_with_next_sentence": true
    },
    {
        "source_sentence": "「三界眾生輪迴六趣，如旋火輪，或為父母、兄弟、宗親，三界一切無不是汝所親之者，云何起意生殺嫉心？",
        "from": "T15n0643_006:0674b24_11",
        "context_with_next_sentence": true
    },
    {
        "source_sentence": "」作是語已，淨飯王等一切大眾白佛言：",
        "from": "T15n0643_006:0674b25_8",
        "context_with_next_sentence": true
    },
    {
        "source_sentence": "「世尊！",
        "from": "T15n0643_006:0674b25_12",
        "context_with_next_sentence": true
    },
    {
        "source_sentence": "云何名為慈心三昧，惟願世尊為我略說。",
        "from": "T15n0643_006:0674b26_10",
        "context_with_next_sentence": true
    },
    {
        "source_sentence": "」佛告大眾：",
        "from": "T15n0643_006:0674b27_4",
        "context_with_next_sentence": true
    },
    {
        "source_sentence": "「夫慈心者，應當起想先緣所親，繫念之時念己父母受諸苦惱有不孝者；",
        "from": "T15n0643_006:0674b28_15",
        "context_with_next_sentence": true
    },
    {
        "source_sentence": "念己妻子、所愛眾生受諸苦惱；",
        "from": "T15n0643_006:0674b29_12",
        "context_with_next_sentence": true
    },
    {
        "source_sentence": "有見眾生，癩病㿈瘡。",
        "from": "T15n0643_006:0674c01_2",
        "context_with_next_sentence": true
    },
    {
        "source_sentence": "見已作念：",
        "from": "T15n0643_006:0674c01_7",
        "context_with_next_sentence": true
    },
    {
        "source_sentence": "『當云何救？",
        "from": "T15n0643_006:0674c01_13",
        "context_with_next_sentence": true
    },
    {
        "source_sentence": "』一想成已應作二想；",
        "from": "T15n0643_006:0674c02_1",
        "context_with_next_sentence": true
    },
    {
        "source_sentence": "二想成已應作三想；",
        "from": "T15n0643_006:0674c02_10",
        "context_with_next_sentence": true
    },
    {
        "source_sentence": "三想成已滿一室想；",
        "from": "T15n0643_006:0674c02_19",
        "context_with_next_sentence": true
    },
    {
        "source_sentence": "一室想成已滿於僧坊；",
        "from": "T15n0643_006:0674c03_9",
        "context_with_next_sentence": true
    },
    {
        "source_sentence": "一僧坊成已滿一由旬；",
        "from": "T15n0643_006:0674c04_1",
        "context_with_next_sentence": true
    },
    {
        "source_sentence": "一由旬成已滿一閻浮提；",
        "from": "T15n0643_006:0674c04_12",
        "context_with_next_sentence": true
    },
    {
        "source_sentence": "閻浮提成已滿弗婆提；",
        "from": "T15n0643_006:0674c05_3",
        "context_with_next_sentence": true
    },
    {
        "source_sentence": "弗婆提成已滿三天下，如是漸廣滿十方界。",
        "from": "T15n0643_006:0674c06_3",
        "context_with_next_sentence": true
    },
    {
        "source_sentence": "「見東方眾生盡是其父；",
        "from": "T15n0643_006:0674c07_10",
        "context_with_next_sentence": true
    },
    {
        "source_sentence": "見西方眾生悉是其母；",
        "from": "T15n0643_006:0674c08_1",
        "context_with_next_sentence": true
    },
    {
        "source_sentence": "見南方眾生悉是其兄；",
        "from": "T15n0643_006:0674c08_11",
        "context_with_next_sentence": true
    },
    {
        "source_sentence": "見北方眾生悉是其弟；",
        "from": "T15n0643_006:0674c09_2",
        "context_with_next_sentence": true
    },
    {
        "source_sentence": "見下方眾生悉是妻子；",
        "from": "T15n0643_006:0674c09_12",
        "context_with_next_sentence": true
    },
    {
        "source_sentence": "見上方眾生悉是師長；",
        "from": "T15n0643_006:0674c10_3",
        "context_with_next_sentence": true
    },
    {
        "source_sentence": "其餘四維悉是沙門、婆羅門等。",
        "from": "T15n0643_006:0674c10_17",
        "context_with_next_sentence": true
    },
    {
        "source_sentence": "見是眾生皆受苦惱，或遇重病；",
        "from": "T15n0643_006:0674c11_11",
        "context_with_next_sentence": true
    },
    {
        "source_sentence": "或見在於刀山劍樹火車爐炭。",
        "from": "T15n0643_006:0674c12_5",
        "context_with_next_sentence": true
    },
    {
        "source_sentence": "一切苦事見已悲泣，欲拔其苦自作我想，乘寶蓮華詣諸人所，調身按摩為洗癩瘡，見地獄火憂悲雨淚欲滅其火。",
        "from": "T15n0643_006:0674c14_16",
        "context_with_next_sentence": true
    },
    {
        "source_sentence": "見諸餓鬼，刺身出血化作乳想，供給餓鬼令得飽滿，既飽滿已為其說法，讚佛、讚法、讚比丘僧，作是讚已益更憂悲心無暫捨。",
        "from": "T15n0643_006:0674c17_12",
        "context_with_next_sentence": true
    },
    {
        "source_sentence": "如是慈心極令通利，事事廣說如慈三昧，如是慈心名習慈者。",
        "from": "T15n0643_006:0674c19_2",
        "context_with_next_sentence": true
    },
    {
        "source_sentence": "「既習慈已次當行悲，悲者見眾受苦，如箭入心如破眼目，心極悲苦遍體雨血欲拔彼苦，如此悲者有百億門，廣說如大悲三昧。",
        "from": "T15n0643_006:0674c22_1",
        "context_with_next_sentence": true
    },
    {
        "source_sentence": "「行慈悲已次行大喜，見諸眾生安隱受樂，心生歡喜如己無異。",
        "from": "T15n0643_006:0674c23_8",
        "context_with_next_sentence": true
    },
    {
        "source_sentence": "「既生喜已次行捨法，是諸眾生無來去相從心想生（心想生者，因緣和合假名為心）。",
        "from": "T15n0643_006:0674c25_7",
        "context_with_next_sentence": true
    },
    {
        "source_sentence": "如此心想猶如狂華從顛倒起，苦從想起、樂從想生，心如芭蕉中無堅實，廣說如經十譬。",
        "from": "T15n0643_006:0674c27_6",
        "context_with_next_sentence": true
    },
    {
        "source_sentence": "作是觀時不見身心，見一切法同如實性，是名菩薩身、受、心、法。",
        "from": "T15n0643_006:0674c28_17",
        "context_with_next_sentence": true
    },
    {
        "source_sentence": "依因此法廣修三十七助菩提分，若取證者是聲聞法，不取證者是菩薩法。",
        "from": "T15n0643_006:0675a01_8",
        "context_with_next_sentence": true
    },
    {
        "source_sentence": "」作是語已佛心光明益更明顯，從佛心端諸光明中生諸寶華，一一寶華恒沙寶華以為眷屬；",
        "from": "T15n0643_006:0675a03_10",
        "context_with_next_sentence": true
    },
    {
        "source_sentence": "一一華上無量無邊微妙化佛，方身丈六如釋迦文。",
        "from": "T15n0643_006:0675a04_14",
        "context_with_next_sentence": true
    },
    {
        "source_sentence": "此相現時，佛身毛孔八萬四千諸寶蓮華；",
        "from": "T15n0643_006:0675a05_12",
        "context_with_next_sentence": true
    },
    {
        "source_sentence": "一一華上八萬四千諸大化佛身量無邊，如是化佛身諸毛孔，及心光明亦如向說。",
        "from": "T15n0643_006:0675a07_11",
        "context_with_next_sentence": true
    },
    {
        "source_sentence": "如是光明遍照十方，從佛頂入從佛眉間白毫相出；",
        "from": "T15n0643_006:0675a09_3",
        "context_with_next_sentence": true
    },
    {
        "source_sentence": "從白毫出遍照十方猶如金幢，令十方地作真金色，卷諸化佛入佛口中從佛口出，亦照十方來入佛胸；",
        "from": "T15n0643_006:0675a11_12",
        "context_with_next_sentence": true
    },
    {
        "source_sentence": "從佛胸出復照十方來入佛臍。",
        "from": "T15n0643_006:0675a12_6",
        "context_with_next_sentence": true
    },
    {
        "source_sentence": "此光入時，佛身之內如琉璃水澄清不動，三界五道一切眾生映現佛心，見諸化佛乘大寶臺，猶如寶船遊佛心間，一一化佛讚說不殺、讚歎念佛、讚歎念法、讚歎念僧、讚歎念戒、讚歎念施、讚歎念天、讚六和敬、讚慈三昧。",
        "from": "T15n0643_006:0675a17_6",
        "context_with_next_sentence": true
    },
    {
        "source_sentence": "「如此六念能生善法，此六念者是諸佛因，佛心者是六念心，因六和敬而得此法，欲成佛道當學佛心。",
        "from": "T15n0643_006:0675a19_11",
        "context_with_next_sentence": true
    },
    {
        "source_sentence": "」說是語已，如來身光倍更明顯，佛身化佛及寶蓮華數不可知，一一華光如雜華說。",
        "from": "T15n0643_006:0675a21_16",
        "context_with_next_sentence": true
    },
    {
        "source_sentence": "「如是觀者名為正觀，若異觀者名為邪觀。",
        "from": "T15n0643_006:0675a22_15",
        "context_with_next_sentence": true
    },
    {
        "source_sentence": "佛滅度後佛諸弟子，修六念者名念佛心。",
        "from": "T15n0643_006:0675a23_14",
        "context_with_next_sentence": true
    },
    {
        "source_sentence": "念佛心者除十二億劫生死之罪，作是觀者生生之處，終不邪見心不僻謬，恒得值遇無生菩薩。",
        "from": "T15n0643_006:0675a25_17",
        "context_with_next_sentence": true
    },
    {
        "source_sentence": "如是之人若生邊地無佛法處，念佛功力自然悟解成辟支佛。",
        "from": "T15n0643_006:0675a27_6",
        "context_with_next_sentence": true
    },
    {
        "source_sentence": "」爾時世尊說是語已，還攝身光如本無異。",
        "from": "T15n0643_006:0675a28_5",
        "context_with_next_sentence": true
    },
    {
        "source_sentence": "佛告父王：",
        "from": "T15n0643_006:0675a29_4",
        "context_with_next_sentence": true
    },
    {
        "source_sentence": "「如大人相白毫光明及一切相，有能逆觀、順觀、分別觀者，全觀圓光及丈六者，但發是心如見不見除却眾罪，如向所說。",
        "from": "T15n0643_006:0675b02_17",
        "context_with_next_sentence": true
    },
    {
        "source_sentence": "設有施主具五神通，得如意珠飛遍十方，十方世界一一世界，眾生之數不可得知，但以無量無邊總為其數。",
        "from": "T15n0643_006:0675b05_8",
        "context_with_next_sentence": true
    },
    {
        "source_sentence": "如是眾生皆是羅漢，是大施主盡算數劫，供養賢聖四事無乏，是人得福寧為多不？",
        "from": "T15n0643_006:0675b07_6",
        "context_with_next_sentence": true
    },
    {
        "source_sentence": "」父王白言：",
        "from": "T15n0643_006:0675b07_12",
        "context_with_next_sentence": true
    },
    {
        "source_sentence": "「但使供養一方羅漢得福無量，何況十方無量羅漢！",
        "from": "T15n0643_006:0675b08_14",
        "context_with_next_sentence": true
    },
    {
        "source_sentence": "」佛告父王：",
        "from": "T15n0643_006:0675b09_4",
        "context_with_next_sentence": true
    },
    {
        "source_sentence": "「正使有人成熟邪見眾生，數如上說，皆令彼人得羅漢道、三明六通具八解脫，不如發心趣向佛慧，念佛須臾。",
        "from": "T15n0643_006:0675b11_13",
        "context_with_next_sentence": true
    },
    {
        "source_sentence": "」佛說是語時，釋子眾中一億釋子，發阿耨多羅三藐三菩提心，自誓不求聲聞、辟支佛道，白佛言：",
        "from": "T15n0643_006:0675b13_18",
        "context_with_next_sentence": true
    },
    {
        "source_sentence": "「世尊！",
        "from": "T15n0643_006:0675b13_22",
        "context_with_next_sentence": true
    },
    {
        "source_sentence": "諸佛身分乃至一毛無量化佛，諸聲聞身如燋敗種，為何所益？",
        "from": "T15n0643_006:0675b15_8",
        "context_with_next_sentence": true
    },
    {
        "source_sentence": "」6 觀四威儀品(六-七)1觀四威儀品第六之一爾時世尊於大眾中，即便起行足步虛空，父王觀見心甚歡喜亦隨佛行。",
        "from": "T15n0643_006:0675b18_11",
        "context_with_next_sentence": true
    },
    {
        "source_sentence": "佛舉足時足下千輻相輪，一一輪相皆雨八萬四千眾寶蓮華；",
        "from": "T15n0643_006:0675b20_1",
        "context_with_next_sentence": true
    },
    {
        "source_sentence": "一一蓮華復化八萬四千億那由他華；",
        "from": "T15n0643_006:0675b20_17",
        "context_with_next_sentence": true
    },
    {
        "source_sentence": "一一蓮華化為一臺；",
        "from": "T15n0643_006:0675b21_7",
        "context_with_next_sentence": true
    },
    {
        "source_sentence": "一一華臺一一華葉，遍覆十方無量世界；",
        "from": "T15n0643_006:0675b22_6",
        "context_with_next_sentence": true
    },
    {
        "source_sentence": "一一蓮華八萬四千葉，釋迦牟尼足步虛空悉雨寶華，如是眾華復有無量微塵數佛足步虛空。",
        "from": "T15n0643_006:0675b24_9",
        "context_with_next_sentence": true
    },
    {
        "source_sentence": "父王見已心大歡喜得阿那含，五體投地為佛作禮。",
        "from": "T15n0643_006:0675b25_13",
        "context_with_next_sentence": true
    },
    {
        "source_sentence": "時會大眾皆覩此事白佛：",
        "from": "T15n0643_006:0675b26_5",
        "context_with_next_sentence": true
    },
    {
        "source_sentence": "「世尊！",
        "from": "T15n0643_006:0675b26_9",
        "context_with_next_sentence": true
    },
    {
        "source_sentence": "十方世界無數化佛，何者真佛？",
        "from": "T15n0643_006:0675b27_3",
        "context_with_next_sentence": true
    },
    {
        "source_sentence": "誰是化佛？",
        "from": "T15n0643_006:0675b27_8",
        "context_with_next_sentence": true
    },
    {
        "source_sentence": "」佛告大眾：",
        "from": "T15n0643_006:0675b28_4",
        "context_with_next_sentence": true
    },
    {
        "source_sentence": "「諸佛如來入空寂處，解脫三昧隨意自在，無有真、化。",
        "from": "T15n0643_006:0675b29_9",
        "context_with_next_sentence": true
    },
    {
        "source_sentence": "所以者何？",
        "from": "T15n0643_006:0675b29_14",
        "context_with_next_sentence": true
    },
    {
        "source_sentence": "佛心空寂，復入空寂解脫光明王三昧。",
        "from": "T15n0643_006:0675c01_9",
        "context_with_next_sentence": true
    },
    {
        "source_sentence": "此定力故，諸佛如來化無邊身，無邊身者是薩婆若；",
        "from": "T15n0643_006:0675c02_13",
        "context_with_next_sentence": true
    },
    {
        "source_sentence": "薩婆若者名無著三昧；",
        "from": "T15n0643_006:0675c03_4",
        "context_with_next_sentence": true
    },
    {
        "source_sentence": "無著三昧故如來現行，若現乞食、若或經行，如是二法饒益眾生。",
        "from": "T15n0643_006:0675c04_13",
        "context_with_next_sentence": true
    },
    {
        "source_sentence": "若有眾生，佛在世時見佛行者，步步之中見千輻輪相，除却千劫極重惡罪。",
        "from": "T15n0643_006:0675c06_7",
        "context_with_next_sentence": true
    },
    {
        "source_sentence": "佛去世後，三昧正受想佛行者，亦除千劫極重惡業，雖不想行見佛跡者、見像行者，步步亦除千劫極重惡業。",
        "from": "T15n0643_006:0675c08_17",
        "context_with_next_sentence": true
    },
    {
        "source_sentence": "」佛告阿難：",
        "from": "T15n0643_006:0675c09_2",
        "context_with_next_sentence": true
    },
    {
        "source_sentence": "「汝從今日持如來語遍告弟子：",
        "from": "T15n0643_006:0675c09_16",
        "context_with_next_sentence": true
    },
    {
        "source_sentence": "『佛滅度後，造好形像令身相足，亦作無量化佛色像，及通身光及畫佛跡，以微妙彩及頗梨珠安白毫處，令諸眾生得見是相，但見此相心生歡喜，此人除却百億那由他恒河沙劫生死之罪。",
        "from": "T15n0643_006:0675c14_3",
        "context_with_next_sentence": true
    },
    {
        "source_sentence": "』」說此語已如來還坐。",
        "from": "T15n0643_006:0675c14_14",
        "context_with_next_sentence": true
    },
    {
        "source_sentence": "父王復問佛：",
        "from": "T15n0643_006:0675c15_5",
        "context_with_next_sentence": true
    },
    {
        "source_sentence": "「出世間有何利事，能令眾生得安樂耶？",
        "from": "T15n0643_006:0675c16_3",
        "context_with_next_sentence": true
    },
    {
        "source_sentence": "」爾時世尊告大王言：",
        "from": "T15n0643_006:0675c16_13",
        "context_with_next_sentence": true
    },
    {
        "source_sentence": "「舍衛城中須達長者，有一老母名毘低羅，謹勤家業，長者勅使守執庫鑰，出內取與一切委之。",
        "from": "T15n0643_006:0675c18_16",
        "context_with_next_sentence": true
    },
    {
        "source_sentence": "須達長者請佛及僧，供給所須。",
        "from": "T15n0643_006:0675c19_12",
        "context_with_next_sentence": true
    },
    {
        "source_sentence": "時病比丘多所求索，老母慳貪瞋嫌佛法及與眾僧，而作是言：",
        "from": "T15n0643_006:0675c21_1",
        "context_with_next_sentence": true
    },
    {
        "source_sentence": "『我家長者愚癡迷惑受沙門術，是諸乞士多求無厭，何道之有？",
        "from": "T15n0643_006:0675c22_9",
        "context_with_next_sentence": true
    },
    {
        "source_sentence": "』作是語已復發惡願：",
        "from": "T15n0643_006:0675c22_19",
        "context_with_next_sentence": true
    },
    {
        "source_sentence": "『何時當得不聞佛名、不聞僧名、不見剃髮染衣之人？",
        "from": "T15n0643_006:0675c24_2",
        "context_with_next_sentence": true
    },
    {
        "source_sentence": "』如是惡聲一人聞已，復聞二人，展轉遍滿舍衛城中。",
        "from": "T15n0643_006:0675c25_6",
        "context_with_next_sentence": true
    },
    {
        "source_sentence": "「末利夫人聞此語已，而作是言：",
        "from": "T15n0643_006:0675c26_1",
        "context_with_next_sentence": true
    },
    {
        "source_sentence": "『云何須達如好蓮華人所樂見？",
        "from": "T15n0643_006:0675c26_15",
        "context_with_next_sentence": true
    },
    {
        "source_sentence": "云何復有毒蛇護之？",
        "from": "T15n0643_006:0675c27_4",
        "context_with_next_sentence": true
    },
    {
        "source_sentence": "』作是語已勅須達言：",
        "from": "T15n0643_006:0675c27_14",
        "context_with_next_sentence": true
    },
    {
        "source_sentence": "『遣汝婦來，吾欲與語。",
        "from": "T15n0643_006:0675c28_3",
        "context_with_next_sentence": true
    },
    {
        "source_sentence": "』阿那邠坻馳詣王宮，到作禮畢却住一面，末利夫人命令就座，坐已語言：",
        "from": "T15n0643_006:0675c29_16",
        "context_with_next_sentence": true
    },
    {
        "source_sentence": "『汝家老婢惡口誹謗，何不驅擯？",
        "from": "T15n0643_006:0676a01_11",
        "context_with_next_sentence": true
    },
    {
        "source_sentence": "』阿那邠坻跪白：",
        "from": "T15n0643_006:0676a01_19",
        "context_with_next_sentence": true
    },
    {
        "source_sentence": "『夫人！",
        "from": "T15n0643_006:0676a02_3",
        "context_with_next_sentence": true
    },
    {
        "source_sentence": "佛日出世多所潤益，鴦掘摩羅大惡之人，尼提賤人氣噓栴陀羅，佛能調伏，何況老婢而不能調？",
        "from": "T15n0643_006:0676a04_7",
        "context_with_next_sentence": true
    },
    {
        "source_sentence": "』末利夫人聞是語已，心大歡喜：",
        "from": "T15n0643_006:0676a05_2",
        "context_with_next_sentence": true
    },
    {
        "source_sentence": "『我欲請佛，汝遣婢來，明日食時，請佛及僧，於宮供養。",
        "from": "T15n0643_006:0676a06_6",
        "context_with_next_sentence": true
    },
    {
        "source_sentence": "』長者遣婢持滿瓶金摩尼珠蓋，勸助王家供養眾僧，告言：",
        "from": "T15n0643_006:0676a07_13",
        "context_with_next_sentence": true
    },
    {
        "source_sentence": "『可信，汝持此物貢上王家。",
        "from": "T15n0643_006:0676a08_5",
        "context_with_next_sentence": true
    },
    {
        "source_sentence": "』婢聞是語，歡喜踊躍持寶瓶走。",
        "from": "T15n0643_006:0676a08_20",
        "context_with_next_sentence": true
    },
    {
        "source_sentence": "末利夫人見彼婢來：",
        "from": "T15n0643_006:0676a09_8",
        "context_with_next_sentence": true
    },
    {
        "source_sentence": "『此邪見人佛當教化，我見此人受化之時必獲法利。",
        "from": "T15n0643_006:0676a10_11",
        "context_with_next_sentence": true
    },
    {
        "source_sentence": "』「爾時世尊從正門入，難陀在左，阿難在右，羅睺佛後，老母見佛心驚毛竪：",
        "from": "T15n0643_006:0676a12_13",
        "context_with_next_sentence": true
    },
    {
        "source_sentence": "『可惡此人隨我後至。",
        "from": "T15n0643_006:0676a13_4",
        "context_with_next_sentence": true
    },
    {
        "source_sentence": "』即時欲退，從狗竇出，狗竇即閉，四方小巷一時閉塞，惟正路開，老母覆面以扇自障不憙見佛。",
        "from": "T15n0643_006:0676a15_7",
        "context_with_next_sentence": true
    },
    {
        "source_sentence": "佛在其前，令扇如鏡無所障礙。",
        "from": "T15n0643_006:0676a16_2",
        "context_with_next_sentence": true
    },
    {
        "source_sentence": "迴頭東視東方有佛；",
        "from": "T15n0643_006:0676a16_11",
        "context_with_next_sentence": true
    },
    {
        "source_sentence": "南視南方有佛；",
        "from": "T15n0643_006:0676a16_18",
        "context_with_next_sentence": true
    },
    {
        "source_sentence": "西視西方有佛；",
        "from": "T15n0643_006:0676a17_6",
        "context_with_next_sentence": true
    },
    {
        "source_sentence": "北視北方有佛；",
        "from": "T15n0643_006:0676a17_13",
        "context_with_next_sentence": true
    },
    {
        "source_sentence": "舉頭仰看上方有佛；",
        "from": "T15n0643_006:0676a18_3",
        "context_with_next_sentence": true
    },
    {
        "source_sentence": "低頭伏地地化為佛；",
        "from": "T15n0643_006:0676a18_12",
        "context_with_next_sentence": true
    },
    {
        "source_sentence": "以手覆面時手十指皆化為佛。",
        "from": "T15n0643_006:0676a19_6",
        "context_with_next_sentence": true
    },
    {
        "source_sentence": "老母閉目心眼即開，見虛空中一切化佛滿十方界。",
        "from": "T15n0643_006:0676a20_9",
        "context_with_next_sentence": true
    },
    {
        "source_sentence": "「此相現時舍衛城中，有二十五旃陀羅女，五十婆羅門女及諸雜類，并末利夫人宮中合五百女，心生誹謗不信佛法，見佛如來足步虛空，為於老母現無數身，心大歡喜裂邪見網，頭腦頂禮世尊足下。",
        "from": "T15n0643_006:0676a25_1",
        "context_with_next_sentence": true
    },
    {
        "source_sentence": "「爾時世尊！",
        "from": "T15n0643_006:0676a26_5",
        "context_with_next_sentence": true
    },
    {
        "source_sentence": "以梵音聲，安慰諸女告言：",
        "from": "T15n0643_006:0676a26_17",
        "context_with_next_sentence": true
    },
    {
        "source_sentence": "『諸女！",
        "from": "T15n0643_006:0676a26_21",
        "context_with_next_sentence": true
    },
    {
        "source_sentence": "汝今可稱釋迦牟尼，稱我名故觀我身相可得解脫。",
        "from": "T15n0643_006:0676a28_3",
        "context_with_next_sentence": true
    },
    {
        "source_sentence": "』作是語已諸女同聲稱：",
        "from": "T15n0643_006:0676a28_14",
        "context_with_next_sentence": true
    },
    {
        "source_sentence": "『南無佛！",
        "from": "T15n0643_006:0676a28_19",
        "context_with_next_sentence": true
    },
    {
        "source_sentence": "』佛放眉間白毫相光照諸女心，女見佛行威儀詳序，足下雨華猶如華蓋，化佛如林不可稱計，諸女見已發阿耨多羅三藐三菩提心。",
        "from": "T15n0643_006:0676b02_15",
        "context_with_next_sentence": true
    },
    {
        "source_sentence": "老母見佛邪見不信，猶能除却八十萬億劫生死之罪，況復善意恭敬禮拜？",
        "from": "T15n0643_006:0676b04_11",
        "context_with_next_sentence": true
    },
    {
        "source_sentence": "「爾時老母，以得見佛巷陌還開，疾走歸家白大家言：",
        "from": "T15n0643_006:0676b05_14",
        "context_with_next_sentence": true
    },
    {
        "source_sentence": "『我於今日遇大惡對沙門瞿曇，在王宮門多眾之前，作諸妖幻。",
        "from": "T15n0643_006:0676b07_3",
        "context_with_next_sentence": true
    },
    {
        "source_sentence": "身如金山眾華映飾，目踰青蓮有萬億光不可具見，沙門善幻世間無比，大家年少可不憙見。",
        "from": "T15n0643_006:0676b09_5",
        "context_with_next_sentence": true
    },
    {
        "source_sentence": "』作是語已入木籠中，以百張皮覆木籠上，白㲲纏頭却臥闇處。",
        "from": "T15n0643_006:0676b10_13",
        "context_with_next_sentence": true
    },
    {
        "source_sentence": "「爾時世尊還祇陀林，末利夫人白言：",
        "from": "T15n0643_006:0676b11_11",
        "context_with_next_sentence": true
    },
    {
        "source_sentence": "『世尊！",
        "from": "T15n0643_006:0676b11_15",
        "context_with_next_sentence": true
    },
    {
        "source_sentence": "願化邪女莫還精舍。",
        "from": "T15n0643_006:0676b12_3",
        "context_with_next_sentence": true
    },
    {
        "source_sentence": "』佛告末利：",
        "from": "T15n0643_006:0676b12_9",
        "context_with_next_sentence": true
    },
    {
        "source_sentence": "『此女罪重於佛無緣，於羅睺羅有大因緣，佛今日行為其除罪。",
        "from": "T15n0643_006:0676b13_15",
        "context_with_next_sentence": true
    },
    {
        "source_sentence": "』作是語已即還精舍，告羅睺羅：",
        "from": "T15n0643_006:0676b14_10",
        "context_with_next_sentence": true
    },
    {
        "source_sentence": "『汝詣須達大長者家度惡老母。",
        "from": "T15n0643_006:0676b15_4",
        "context_with_next_sentence": true
    },
    {
        "source_sentence": "』作是語時千二百五十沙門皆作是言：",
        "from": "T15n0643_006:0676b16_2",
        "context_with_next_sentence": true
    },
    {
        "source_sentence": "『我等今日願欲隨從。",
        "from": "T15n0643_006:0676b16_12",
        "context_with_next_sentence": true
    },
    {
        "source_sentence": "』「爾時羅睺承佛威神入如意定，禮拜既畢遶佛七匝，即自化身作轉輪聖王，阿難侍左、難陀侍右，千二百五十比丘化為千子。",
        "from": "T15n0643_006:0676b19_15",
        "context_with_next_sentence": true
    },
    {
        "source_sentence": "阿難為典藏臣，難陀為主兵臣，七寶四兵皆悉具足。",
        "from": "T15n0643_006:0676b21_1",
        "context_with_next_sentence": true
    },
    {
        "source_sentence": "時金輪寶在虛空中乘蓮華臺，徑往須達大長者家。",
        "from": "T15n0643_006:0676b22_4",
        "context_with_next_sentence": true
    },
    {
        "source_sentence": "夜叉唱言：",
        "from": "T15n0643_006:0676b22_9",
        "context_with_next_sentence": true
    },
    {
        "source_sentence": "『聖王出世，擯諸惡人，宣揚善法。",
        "from": "T15n0643_006:0676b23_3",
        "context_with_next_sentence": true
    },
    {
        "source_sentence": "』老母聞已心大歡喜：",
        "from": "T15n0643_006:0676b23_13",
        "context_with_next_sentence": true
    },
    {
        "source_sentence": "『聖王出者有如意珠，無所求索此當可言。",
        "from": "T15n0643_006:0676b24_12",
        "context_with_next_sentence": true
    },
    {
        "source_sentence": "』「爾時聖王椎鍾鳴鼓乘大寶輿至須達家，老母見已甚大歡喜：",
        "from": "T15n0643_006:0676b26_7",
        "context_with_next_sentence": true
    },
    {
        "source_sentence": "『聖王出世多所潤益，識別善惡，必當不為沙門所惑。",
        "from": "T15n0643_006:0676b27_11",
        "context_with_next_sentence": true
    },
    {
        "source_sentence": "』從木籠出敬禮聖王。",
        "from": "T15n0643_006:0676b28_1",
        "context_with_next_sentence": true
    },
    {
        "source_sentence": "聖王即遣主寶藏臣往至女所告言：",
        "from": "T15n0643_006:0676b28_16",
        "context_with_next_sentence": true
    },
    {
        "source_sentence": "『姊妹！",
        "from": "T15n0643_006:0676b28_20",
        "context_with_next_sentence": true
    },
    {
        "source_sentence": "汝宿有福應王者相，聖王今者欲以姊妹為玉女寶。",
        "from": "T15n0643_006:0676c01_3",
        "context_with_next_sentence": true
    },
    {
        "source_sentence": "』老母白言：",
        "from": "T15n0643_006:0676c01_9",
        "context_with_next_sentence": true
    },
    {
        "source_sentence": "『我身卑賤猶如糞穢，聖王顧問喜慶無量，何所堪任應玉女寶？",
        "from": "T15n0643_006:0676c02_15",
        "context_with_next_sentence": true
    },
    {
        "source_sentence": "若見念者勅我大家，放我令脫所賜已多。",
        "from": "T15n0643_006:0676c03_15",
        "context_with_next_sentence": true
    },
    {
        "source_sentence": "』「爾時聖王告須達言：",
        "from": "T15n0643_006:0676c04_9",
        "context_with_next_sentence": true
    },
    {
        "source_sentence": "『卿家老女眾相巍巍，吾今欲以充玉女寶。",
        "from": "T15n0643_006:0676c05_7",
        "context_with_next_sentence": true
    },
    {
        "source_sentence": "』須達白言：",
        "from": "T15n0643_006:0676c05_13",
        "context_with_next_sentence": true
    },
    {
        "source_sentence": "『惟命是從，願上大王。",
        "from": "T15n0643_006:0676c06_3",
        "context_with_next_sentence": true
    },
    {
        "source_sentence": "』老婢聞放喜悅非常。",
        "from": "T15n0643_006:0676c06_13",
        "context_with_next_sentence": true
    },
    {
        "source_sentence": "聖王即便以如意珠照耀女面，令女自見如玉女寶，倍大歡喜而作是言：",
        "from": "T15n0643_006:0676c08_6",
        "context_with_next_sentence": true
    },
    {
        "source_sentence": "『諸沙門等高談大語，自言有道無一效驗。",
        "from": "T15n0643_006:0676c09_5",
        "context_with_next_sentence": true
    },
    {
        "source_sentence": "聖王出世弘利處多，令我老弊如玉女寶。",
        "from": "T15n0643_006:0676c10_5",
        "context_with_next_sentence": true
    },
    {
        "source_sentence": "』作是語已五體投地禮於聖王。",
        "from": "T15n0643_006:0676c11_1",
        "context_with_next_sentence": true
    },
    {
        "source_sentence": "時典藏臣宣王優令揚十善法，女聞十善心大歡喜，即作是念：",
        "from": "T15n0643_006:0676c12_10",
        "context_with_next_sentence": true
    },
    {
        "source_sentence": "『聖王所說義無不善。",
        "from": "T15n0643_006:0676c13_1",
        "context_with_next_sentence": true
    },
    {
        "source_sentence": "』為王作禮，悔過自責心即調伏。",
        "from": "T15n0643_006:0676c13_16",
        "context_with_next_sentence": true
    },
    {
        "source_sentence": "「時羅睺羅還復本身，老母舉頭見千二百五十比丘，即作此言：",
        "from": "T15n0643_006:0676c15_4",
        "context_with_next_sentence": true
    },
    {
        "source_sentence": "『佛法清淨不捨眾生，如我弊惡猶尚化度。",
        "from": "T15n0643_006:0676c16_3",
        "context_with_next_sentence": true
    },
    {
        "source_sentence": "』作是語已求受五戒。",
        "from": "T15n0643_006:0676c16_13",
        "context_with_next_sentence": true
    },
    {
        "source_sentence": "時羅睺羅為說三歸受五戒法，母聞此法未舉頭頃成須陀洹。",
        "from": "T15n0643_006:0676c18_1",
        "context_with_next_sentence": true
    },
    {
        "source_sentence": "地神歡喜從地踊出告須達言：",
        "from": "T15n0643_006:0676c18_14",
        "context_with_next_sentence": true
    },
    {
        "source_sentence": "『善哉長者！",
        "from": "T15n0643_006:0676c19_1",
        "context_with_next_sentence": true
    },
    {
        "source_sentence": "裂邪見網，如來出世正為此耳！",
        "from": "T15n0643_006:0676c19_15",
        "context_with_next_sentence": true
    },
    {
        "source_sentence": "』「時羅睺羅將此老母詣祇陀林，到已見佛身相紫金，歡喜合掌為佛作禮，懺悔前罪求佛出家。",
        "from": "T15n0643_006:0676c22_3",
        "context_with_next_sentence": true
    },
    {
        "source_sentence": "佛告羅睺：",
        "from": "T15n0643_006:0676c22_8",
        "context_with_next_sentence": true
    },
    {
        "source_sentence": "『汝將此母詣憍曇彌。",
        "from": "T15n0643_006:0676c22_18",
        "context_with_next_sentence": true
    },
    {
        "source_sentence": "』未至中間，羅睺為說苦、空、非常、無我等法，老母聞已頭髮自落成比丘尼，三明六通具八解脫，身昇虛空作十八變。",
        "from": "T15n0643_006:0676c25_10",
        "context_with_next_sentence": true
    },
    {
        "source_sentence": "「波斯匿王末利夫人，見此變化心大歡喜：",
        "from": "T15n0643_006:0676c26_8",
        "context_with_next_sentence": true
    },
    {
        "source_sentence": "『善哉！",
        "from": "T15n0643_006:0676c26_12",
        "context_with_next_sentence": true
    },
    {
        "source_sentence": "佛日出現世間破無明闇，能令邪見得應真道。",
        "from": "T15n0643_006:0676c27_12",
        "context_with_next_sentence": true
    },
    {
        "source_sentence": "』作是語已為佛作禮白言：",
        "from": "T15n0643_006:0676c28_4",
        "context_with_next_sentence": true
    },
    {
        "source_sentence": "『世尊！",
        "from": "T15n0643_006:0676c28_8",
        "context_with_next_sentence": true
    },
    {
        "source_sentence": "如此老母宿有何罪，生卑賤處為人婢使；",
        "from": "T15n0643_006:0676c29_6",
        "context_with_next_sentence": true
    },
    {
        "source_sentence": "復何福慶值遇世尊，如好白㲲易受染色，應時即得阿羅漢道？",
        "from": "T15n0643_006:0677a01_15",
        "context_with_next_sentence": true
    },
    {
        "source_sentence": "』」「佛告大王：",
        "from": "T15n0643_006:0677a02_5",
        "context_with_next_sentence": true
    },
    {
        "source_sentence": "『諦聽諦聽，善思念之！",
        "from": "T15n0643_006:0677a02_16",
        "context_with_next_sentence": true
    },
    {
        "source_sentence": "如來為王分別解說。",
        "from": "T15n0643_006:0677a03_3",
        "context_with_next_sentence": true
    },
    {
        "source_sentence": "過去久遠無數劫時，有佛世尊名一寶蓋燈王如來，十號具足。",
        "from": "T15n0643_006:0677a04_11",
        "context_with_next_sentence": true
    },
    {
        "source_sentence": "彼佛滅後於像法中，有王名曰雜寶華光，其王有子名曰快見，求欲出家父即聽許，王子詣山到僧坊中求欲出家。",
        "from": "T15n0643_006:0677a07_3",
        "context_with_next_sentence": true
    },
    {
        "source_sentence": "時有比丘聰明多智深解實相，受為弟子。",
        "from": "T15n0643_006:0677a08_3",
        "context_with_next_sentence": true
    },
    {
        "source_sentence": "復有比丘名德華光，善說法要誘進初學。",
        "from": "T15n0643_006:0677a09_2",
        "context_with_next_sentence": true
    },
    {
        "source_sentence": "王子比丘雖復出家猶懷憍慢，和上為說甚深妙法般若波羅蜜大空之義，王子聞已謬解邪說，比丘滅後即作此言：",
        "from": "T15n0643_006:0677a11_15",
        "context_with_next_sentence": true
    },
    {
        "source_sentence": "「我大和上空無智慧，但能讚歎虛無空事，願我後生不樂見也；",
        "from": "T15n0643_006:0677a13_4",
        "context_with_next_sentence": true
    },
    {
        "source_sentence": "我阿闍梨智慧辯才，願於生生為善知識。",
        "from": "T15n0643_006:0677a14_3",
        "context_with_next_sentence": true
    },
    {
        "source_sentence": "」王子比丘作是語已，法說非法、非法說法，教諸徒眾皆行邪見，雖持禁戒威儀不缺，以謬解故命終之後，如射箭頃墮阿鼻獄，八十億劫恒受苦惱，罪畢乃出為貧賤人，五百身中聾癡無目，千二百身恒為人婢。",
        "from": "T15n0643_006:0677a18_16",
        "context_with_next_sentence": true
    },
    {
        "source_sentence": "』佛說是時，末利夫人有五百婢，懺悔自責發菩提心，願於來世解深空法。",
        "from": "T15n0643_006:0677a20_10",
        "context_with_next_sentence": true
    },
    {
        "source_sentence": "「佛告大王：",
        "from": "T15n0643_006:0677a21_5",
        "context_with_next_sentence": true
    },
    {
        "source_sentence": "『爾時和上者今我身是！",
        "from": "T15n0643_006:0677a21_16",
        "context_with_next_sentence": true
    },
    {
        "source_sentence": "阿闍梨者今羅睺羅是！",
        "from": "T15n0643_006:0677a22_5",
        "context_with_next_sentence": true
    },
    {
        "source_sentence": "王子比丘此老母是！",
        "from": "T15n0643_006:0677a22_14",
        "context_with_next_sentence": true
    },
    {
        "source_sentence": "徒眾弟子，今日邪見女等，發菩提心者是！",
        "from": "T15n0643_006:0677a23_13",
        "context_with_next_sentence": true
    },
    {
        "source_sentence": "』佛說此時，舍衛城中二萬優婆塞，發菩提心得念佛定，常於定中見佛說法。",
        "from": "T15n0643_006:0677a25_8",
        "context_with_next_sentence": true
    },
    {
        "source_sentence": "」佛告父王：",
        "from": "T15n0643_006:0677a25_14",
        "context_with_next_sentence": true
    },
    {
        "source_sentence": "「邪見惡人見佛行時，尚得如此無量福德，何況觀佛行及像行者？",
        "from": "T15n0643_006:0677a27_3",
        "context_with_next_sentence": true
    },
    {
        "source_sentence": "」父王白佛：",
        "from": "T15n0643_006:0677a28_4",
        "context_with_next_sentence": true
    },
    {
        "source_sentence": "「佛母摩耶生忉利天，佛今光相神通具足，云何當往為母說法？",
        "from": "T15n0643_006:0677a29_12",
        "context_with_next_sentence": true
    },
    {
        "source_sentence": "」佛告大王：",
        "from": "T15n0643_006:0677a29_18",
        "context_with_next_sentence": true
    },
    {
        "source_sentence": "「如來當如轉輪聖王足行之法，從閻浮提上忉利天，問訊檀越為說妙法。",
        "from": "T15n0643_006:0677b02_11",
        "context_with_next_sentence": true
    },
    {
        "source_sentence": "」爾時會中有菩薩摩訶薩，名曰持地，即從座起，入首楞嚴三昧，三昧力故從金剛際，金剛為輪、金剛為根、金剛為花，花花相次出閻浮提。",
        "from": "T15n0643_006:0677b06_1",
        "context_with_next_sentence": true
    },
    {
        "source_sentence": "時四龍王：",
        "from": "T15n0643_006:0677b06_6",
        "context_with_next_sentence": true
    },
    {
        "source_sentence": "難陀、跋難陀、阿耨達多、娑伽羅龍王等，各持七寶詣持地所，奉上七寶，為佛世尊作三道寶階，左白銀、右頗梨、中黃金。",
        "from": "T15n0643_006:0677b08_19",
        "context_with_next_sentence": true
    },
    {
        "source_sentence": "從閻浮提金剛地際上忉利宮，一一寶階七重欄楯，是諸欄楯百億寶成，百億光明；",
        "from": "T15n0643_006:0677b10_16",
        "context_with_next_sentence": true
    },
    {
        "source_sentence": "一一光明百億寶花；",
        "from": "T15n0643_006:0677b11_6",
        "context_with_next_sentence": true
    },
    {
        "source_sentence": "一一花中無量樂器自然踊出。",
        "from": "T15n0643_006:0677b12_1",
        "context_with_next_sentence": true
    },
    {
        "source_sentence": "爾時持地以恒河沙七寶蓮華敷佛蹈處，於階道側竪諸寶幢，無量寶幡懸其幢頭，百億寶蓋彌覆其上，忉利諸天雨曼陀羅華、摩訶曼陀羅華、曼殊沙華、摩訶曼殊沙華，嚴飾其間。",
        "from": "T15n0643_006:0677b16_4",
        "context_with_next_sentence": true
    },
    {
        "source_sentence": "時梵天王手擎香爐，與萬梵俱侍立階側；",
        "from": "T15n0643_006:0677b17_3",
        "context_with_next_sentence": true
    },
    {
        "source_sentence": "一一香烟如琉璃雲，彌滿虛空，於其雲中百千妓樂不鼓自鳴。",
        "from": "T15n0643_006:0677b18_11",
        "context_with_next_sentence": true
    },
    {
        "source_sentence": "難陀龍等，持海此岸栴檀末香漫散道中，香光上出如金光焰，高一多羅樹化為金臺：",
        "from": "T15n0643_006:0677b20_11",
        "context_with_next_sentence": true
    },
    {
        "source_sentence": "無量諸天，持天瓔珞嚴飾階道，如是供具不可稱計。",
        "from": "T15n0643_006:0677b21_15",
        "context_with_next_sentence": true
    },
    {
        "source_sentence": "爾時世尊於閻浮提執持三衣，告勅阿難、難陀、羅睺羅等五百比丘，足步大地，始舉足時地六種動；",
        "from": "T15n0643_006:0677b24_4",
        "context_with_next_sentence": true
    },
    {
        "source_sentence": "下足之時，地生寶宮如梵王宮，宮宮相次懸在空中，隨映佛後在階道側。",
        "from": "T15n0643_006:0677b25_16",
        "context_with_next_sentence": true
    },
    {
        "source_sentence": "持地菩薩并彌勒等一千菩薩一時合掌，以萬億音歌詠如來無量德行。",
        "from": "T15n0643_006:0677b27_9",
        "context_with_next_sentence": true
    },
    {
        "source_sentence": "爾時梵王無數百千諸梵天等，手擎香爐無量妓樂，以供養佛立侍左階；",
        "from": "T15n0643_006:0677b29_4",
        "context_with_next_sentence": true
    },
    {
        "source_sentence": "釋提桓因無數天子百千天女，鼓樂絃歌亦立左階；",
        "from": "T15n0643_006:0677c01_7",
        "context_with_next_sentence": true
    },
    {
        "source_sentence": "無數聲聞菩薩大眾侍立右階。",
        "from": "T15n0643_006:0677c02_2",
        "context_with_next_sentence": true
    },
    {
        "source_sentence": "爾時世尊放大光明照階道邊，其光如雲百千億色猶如重閣，佛處其中八萬四千化佛圍繞，五百分身諸佛與佛政等，執持衣鉢威儀詳序，分身諸佛，亦有阿難、難陀以為侍者。",
        "from": "T15n0643_006:0677c06_4",
        "context_with_next_sentence": true
    },
    {
        "source_sentence": "時魔波旬，於虛空中與諸魔眾，讚誦妙偈歎如來功德。",
        "from": "T15n0643_006:0677c07_9",
        "context_with_next_sentence": true
    },
    {
        "source_sentence": "釋提桓因白摩耶言：",
        "from": "T15n0643_006:0677c07_18",
        "context_with_next_sentence": true
    },
    {
        "source_sentence": "「如來世雄，為報恩故來至此處。",
        "from": "T15n0643_006:0677c08_14",
        "context_with_next_sentence": true
    },
    {
        "source_sentence": "」摩耶夫人聞佛已來，遣諸天女持諸天寶及天妓樂、曼陀羅華，在階道邊以迎世尊。",
        "from": "T15n0643_006:0677c10_12",
        "context_with_next_sentence": true
    },
    {
        "source_sentence": "爾時如來舉足下足無數宮殿，一一宮殿五百化佛結加趺坐；",
        "from": "T15n0643_006:0677c12_7",
        "context_with_next_sentence": true
    },
    {
        "source_sentence": "一一如來五百菩薩以為侍者。",
        "from": "T15n0643_006:0677c13_2",
        "context_with_next_sentence": true
    },
    {
        "source_sentence": "爾時五百分身諸釋迦文入忉利天宮，諸天歡喜而說此偈：",
        "from": "T15n0643_006:0677c15_6",
        "context_with_next_sentence": true
    },
    {
        "source_sentence": "「毘婆尸佛！",
        "from": "T15n0643_006:0677c16_5",
        "context_with_next_sentence": true
    },
    {
        "source_sentence": "　　吉祥中尊；",
        "from": "T15n0643_006:0677c16_12",
        "context_with_next_sentence": true
    },
    {
        "source_sentence": "　　亦放光明，來至此處。",
        "from": "T15n0643_006:0677c17_4",
        "context_with_next_sentence": true
    },
    {
        "source_sentence": "　　尸棄如來！",
        "from": "T15n0643_006:0677c17_11",
        "context_with_next_sentence": true
    },
    {
        "source_sentence": "　　大吉祥尊；",
        "from": "T15n0643_006:0677c17_18",
        "context_with_next_sentence": true
    },
    {
        "source_sentence": "化身無數，　　來至此處。",
        "from": "T15n0643_006:0677c18_11",
        "context_with_next_sentence": true
    },
    {
        "source_sentence": "　　毘舍滿月！",
        "from": "T15n0643_006:0677c18_18",
        "context_with_next_sentence": true
    },
    {
        "source_sentence": "放白毫光；",
        "from": "T15n0643_006:0677c19_4",
        "context_with_next_sentence": true
    },
    {
        "source_sentence": "　　普照一切，　　來至此處。",
        "from": "T15n0643_006:0677c19_18",
        "context_with_next_sentence": true
    },
    {
        "source_sentence": "拘樓孫佛！",
        "from": "T15n0643_006:0677c20_4",
        "context_with_next_sentence": true
    },
    {
        "source_sentence": "　　面門出光；",
        "from": "T15n0643_006:0677c20_11",
        "context_with_next_sentence": true
    },
    {
        "source_sentence": "　　照十方界，來至此處。",
        "from": "T15n0643_006:0677c21_4",
        "context_with_next_sentence": true
    },
    {
        "source_sentence": "　　迦那含佛！",
        "from": "T15n0643_006:0677c21_11",
        "context_with_next_sentence": true
    },
    {
        "source_sentence": "　　化身無數，放大光明；",
        "from": "T15n0643_006:0677c22_4",
        "context_with_next_sentence": true
    },
    {
        "source_sentence": "　　來至此處。",
        "from": "T15n0643_006:0677c22_11",
        "context_with_next_sentence": true
    },
    {
        "source_sentence": "　　迦葉世尊！",
        "from": "T15n0643_006:0677c22_18",
        "context_with_next_sentence": true
    },
    {
        "source_sentence": "身如寶臺；",
        "from": "T15n0643_006:0677c23_4",
        "context_with_next_sentence": true
    },
    {
        "source_sentence": "　　足步虛空，　　來至此處。",
        "from": "T15n0643_006:0677c23_18",
        "context_with_next_sentence": true
    },
    {
        "source_sentence": "釋迦牟尼！",
        "from": "T15n0643_006:0677c24_4",
        "context_with_next_sentence": true
    },
    {
        "source_sentence": "　　分身五百，　　無數化佛；",
        "from": "T15n0643_006:0677c24_18",
        "context_with_next_sentence": true
    },
    {
        "source_sentence": "照耀一切，　　來至此處。",
        "from": "T15n0643_006:0677c25_11",
        "context_with_next_sentence": true
    },
    {
        "source_sentence": "彌勒菩薩！",
        "from": "T15n0643_006:0677c26_4",
        "context_with_next_sentence": true
    },
    {
        "source_sentence": "　　賢劫尊者！",
        "from": "T15n0643_006:0677c26_11",
        "context_with_next_sentence": true
    },
    {
        "source_sentence": "　　亦放光明，當至此處；",
        "from": "T15n0643_006:0677c27_4",
        "context_with_next_sentence": true
    },
    {
        "source_sentence": "　　此處吉祥，　　安隱無為。",
        "from": "T15n0643_006:0677c27_18",
        "context_with_next_sentence": true
    },
    {
        "source_sentence": "諸佛所遊，　　牟尼生地；",
        "from": "T15n0643_006:0677c28_11",
        "context_with_next_sentence": true
    },
    {
        "source_sentence": "　　名涅槃窟，慧者智度。",
        "from": "T15n0643_006:0677c29_4",
        "context_with_next_sentence": true
    },
    {
        "source_sentence": "」爾時世尊入忉利宮，即放眉間白毫相光，其光化作七寶大蓋覆摩耶上，七寶飾床奉摩耶坐。",
        "from": "T15n0643_006:0678a03_2",
        "context_with_next_sentence": true
    },
    {
        "source_sentence": "佛母摩耶見佛入宮，合掌恭敬為佛作禮，五百化佛一時申手，諸天扶持不聽禮敬，八萬四千諸化如來皆悉起立。",
        "from": "T15n0643_006:0678a05_12",
        "context_with_next_sentence": true
    },
    {
        "source_sentence": "爾時摩耶夫人宮中，自然踊出五百億光，此光明中有大寶臺，一一臺上有十方佛。",
        "from": "T15n0643_006:0678a07_11",
        "context_with_next_sentence": true
    },
    {
        "source_sentence": "如是諸佛，自說名字安慰佛母。",
        "from": "T15n0643_006:0678a08_5",
        "context_with_next_sentence": true
    },
    {
        "source_sentence": "東方善德佛，持妙寶花散釋迦牟尼及摩耶上，化成花蓋，此花蓋中百億化佛，合掌起立問訊佛母；",
        "from": "T15n0643_006:0678a10_10",
        "context_with_next_sentence": true
    },
    {
        "source_sentence": "南方栴檀德佛，持寶蓮花散釋迦牟尼及散佛母上，化成花蓋，於花蓋中無數化佛，合掌起立問訊佛母；",
        "from": "T15n0643_006:0678a12_16",
        "context_with_next_sentence": true
    },
    {
        "source_sentence": "西方無量明佛，以寶蓮花散釋迦牟尼及佛母上，化成花蓋，無數化佛合掌起立問訊佛母；",
        "from": "T15n0643_006:0678a14_17",
        "context_with_next_sentence": true
    },
    {
        "source_sentence": "北方相德佛，以寶蓮花散釋迦牟尼及佛母上，化成花蓋，無數化佛合掌起立問訊佛母。",
        "from": "T15n0643_006:0678a16_17",
        "context_with_next_sentence": true
    },
    {
        "source_sentence": "東南方無憂德佛、西南方寶施佛、西北方花德佛、東北方三乘行佛、上方廣眾德佛、下方明德佛，如是等佛各以寶花，散釋迦牟尼佛上及散佛母，化成花蓋，一一蓋中無數化佛，合掌起立問訊佛母。",
        "from": "T15n0643_006:0678a21_8",
        "context_with_next_sentence": true
    },
    {
        "source_sentence": "時忉利宮滿中化佛，佛母摩耶頂上自然出眾供具，無量幢幡供養諸佛。",
        "from": "T15n0643_006:0678a23_2",
        "context_with_next_sentence": true
    },
    {
        "source_sentence": "時幢幡中有妙音聲，讚佛、讚法、讚比丘僧。",
        "from": "T15n0643_006:0678a24_1",
        "context_with_next_sentence": true
    },
    {
        "source_sentence": "佛告阿難：",
        "from": "T15n0643_006:0678a24_6",
        "context_with_next_sentence": true
    },
    {
        "source_sentence": "「是名如來從閻浮提昇忉利宮，色相光明諸神化事。",
        "from": "T15n0643_006:0678a25_8",
        "context_with_next_sentence": true
    },
    {
        "source_sentence": "佛滅度後佛諸弟子，若如是觀是名正觀，若異觀者名為邪觀。",
        "from": "T15n0643_006:0678a26_16",
        "context_with_next_sentence": true
    },
    {
        "source_sentence": "作此觀者，除一億劫生死之罪，臨命終時見十方佛，必生他方淨佛國土」。",
        "from": "T15n0643_006:0678a28_13",
        "context_with_next_sentence": true
    },
    {
        "source_sentence": "佛告阿難：",
        "from": "T15n0643_006:0678a28_18",
        "context_with_next_sentence": true
    },
    {
        "source_sentence": "「汝持是語，為未來世諸眾生等當廣宣說，聞此語者、思是義者，當知是人十方諸佛之所覆護，命終必當生諸佛前。",
        "from": "T15n0643_006:0678b02_10",
        "context_with_next_sentence": true
    },
    {
        "source_sentence": "」佛告父王：",
        "from": "T15n0643_006:0678b03_4",
        "context_with_next_sentence": true
    },
    {
        "source_sentence": "「云何名如來從忉利天下閻浮提時光相變應？",
        "from": "T15n0643_006:0678b04_5",
        "context_with_next_sentence": true
    },
    {
        "source_sentence": "我初下時，無數天子百千天女侍從世尊，獨見一佛圓光一尋放千光明，足步虛空躡階而下。",
        "from": "T15n0643_006:0678b06_7",
        "context_with_next_sentence": true
    },
    {
        "source_sentence": "時佛光中七佛像現，從佛光出導佛前行。",
        "from": "T15n0643_006:0678b07_7",
        "context_with_next_sentence": true
    },
    {
        "source_sentence": "時優填王，戀慕世尊鑄金為像，聞佛當下，象載金像來迎世尊！",
        "from": "T15n0643_006:0678b08_17",
        "context_with_next_sentence": true
    },
    {
        "source_sentence": "蓮華色比丘尼化作瑠璃山，結加趺坐在山窟中，無量供具奉迎世尊！",
        "from": "T15n0643_006:0678b10_8",
        "context_with_next_sentence": true
    },
    {
        "source_sentence": "爾時金像，從象上下猶如生佛，足步虛空足下雨華，亦放光明來迎世尊！",
        "from": "T15n0643_006:0678b12_2",
        "context_with_next_sentence": true
    },
    {
        "source_sentence": "時鑄金像，合掌叉手為佛作禮。",
        "from": "T15n0643_006:0678b12_16",
        "context_with_next_sentence": true
    },
    {
        "source_sentence": "爾時世尊！",
        "from": "T15n0643_006:0678b13_2",
        "context_with_next_sentence": true
    },
    {
        "source_sentence": "亦復長跪合掌向像，時虛空中百千化佛，亦皆合掌長跪向像。",
        "from": "T15n0643_006:0678b14_10",
        "context_with_next_sentence": true
    },
    {
        "source_sentence": "「爾時世尊而語像言：",
        "from": "T15n0643_006:0678b15_9",
        "context_with_next_sentence": true
    },
    {
        "source_sentence": "『汝於來世大作佛事，我滅度後，我諸弟子以付囑汝。",
        "from": "T15n0643_006:0678b16_13",
        "context_with_next_sentence": true
    },
    {
        "source_sentence": "』空中化佛，異口同音咸作是言：",
        "from": "T15n0643_006:0678b17_8",
        "context_with_next_sentence": true
    },
    {
        "source_sentence": "『若有眾生於佛滅後造立形像，幡、花、眾香持用供養，是人來世必得念佛清淨三昧。",
        "from": "T15n0643_006:0678b19_7",
        "context_with_next_sentence": true
    },
    {
        "source_sentence": "若有眾生知佛下時種種相貌，繫念思惟必自得見。",
        "from": "T15n0643_006:0678b20_11",
        "context_with_next_sentence": true
    },
    {
        "source_sentence": "』」佛告阿難：",
        "from": "T15n0643_006:0678b20_18",
        "context_with_next_sentence": true
    },
    {
        "source_sentence": "「佛滅度後佛諸弟子，知佛如來下忉利天及見佛像，除却千劫極重惡業。",
        "from": "T15n0643_006:0678b22_11",
        "context_with_next_sentence": true
    },
    {
        "source_sentence": "如是觀者名為正觀，若異觀者名為邪觀。",
        "from": "T15n0643_006:0678b23_10",
        "context_with_next_sentence": true
    },
    {
        "source_sentence": "」佛說觀佛三昧海經卷第六",
        "from": "T15n0643_006:0678b24_100",
        "context_with_next_sentence": false
    }
]