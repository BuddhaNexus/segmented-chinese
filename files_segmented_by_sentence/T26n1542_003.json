{
    "T26n1542_003:0700a02_0": "阿毘達磨品類足論卷第三",
    "T26n1542_003:0700a04_0": "尊者世友造",
    "T26n1542_003:0700a05_0": "三藏法師玄奘奉　詔譯",
    "T26n1542_003:0700a06_0": "辯七事品第四之餘",
    "T26n1542_003:0700a07_0": "信云何？",
    "T26n1542_003:0700a07_1": "謂信性增上信性、忍可欲作、欲為欲造、心澄淨性，是名為信。",
    "T26n1542_003:0700a08_2": "勤云何？",
    "T26n1542_003:0700a08_3": "謂勤精進、勇健勢猛、熾盛難制、勵意不息、心勇悍性，是名勤。",
    "T26n1542_003:0700a10_4": "慚云何？",
    "T26n1542_003:0700a10_5": "謂慚等慚各別慚、羞等羞各別羞、厭等厭各別厭、毀等毀各別毀，有尊有敬、有所自在、有自在轉、有所畏忌、不自在行，是名為慚。",
    "T26n1542_003:0700a13_6": "愧云何？",
    "T26n1542_003:0700a13_7": "謂愧等愧各別愧、恥等恥各別恥、厭等厭各別厭、毀等毀各別毀，怖罪懼罪、於罪見怖，是名為愧。",
    "T26n1542_003:0700a15_8": "無貪云何？",
    "T26n1542_003:0700a15_9": "謂有心所與心相應能對治貪，是名無貪。",
    "T26n1542_003:0700a16_10": "無瞋云何？",
    "T26n1542_003:0700a17_11": "謂有心所與心相應能對治瞋，是名無瞋。",
    "T26n1542_003:0700a18_0": "輕安云何？",
    "T26n1542_003:0700a18_1": "謂身輕安、心輕安，已輕安、輕安類，是名輕安。",
    "T26n1542_003:0700a19_2": "捨云何？",
    "T26n1542_003:0700a19_3": "謂身平等心平等、身正直心正直、無警覺寂靜住，是名為捨。",
    "T26n1542_003:0700a20_4": "不放逸云何？",
    "T26n1542_003:0700a21_5": "謂於斷惡法具足善法中，堅作常作修習不捨，名不放逸。",
    "T26n1542_003:0700a22_6": "不害云何？",
    "T26n1542_003:0700a22_7": "謂於有情不毀不損、不傷不害、不惱不觸、不令墮苦，是名不害。",
    "T26n1542_003:0700a25_0": "不信云何？",
    "T26n1542_003:0700a25_1": "謂不信不信性增上不信性、不忍、不可、不欲作、不欲為、不欲造，心不澄淨性，是名不信。",
    "T26n1542_003:0700a27_2": "懈怠云何？",
    "T26n1542_003:0700a27_3": "謂下劣精進、微弱精進、羸惙精進、退怯精進、憩息精進，心不勇悍性，是名懈怠。",
    "T26n1542_003:0700a29_4": "失念云何？",
    "T26n1542_003:0700a29_5": "謂虛念空念、忘念失念，心外念性，是名失念。",
    "T26n1542_003:0700b01_6": "心亂云何？",
    "T26n1542_003:0700b01_7": "謂心亂心散、心流轉心飄蕩、心不一趣不住一緣，是名心亂。",
    "T26n1542_003:0700b03_8": "無明云何？",
    "T26n1542_003:0700b03_9": "謂三界無知性。",
    "T26n1542_003:0700b03_10": "不正知云何？",
    "T26n1542_003:0700b03_11": "謂非理所引慧。",
    "T26n1542_003:0700b04_12": "非理作意云何？",
    "T26n1542_003:0700b04_13": "謂染污作意。",
    "T26n1542_003:0700b04_14": "邪勝解云何？",
    "T26n1542_003:0700b05_15": "謂染污作意相應心，正勝解已勝解當勝解，是名邪勝解。",
    "T26n1542_003:0700b06_16": "掉舉云何？",
    "T26n1542_003:0700b06_17": "謂心不寂靜、心不憺怕、心不寧謐掉動飄舉，心躁擾性，是名掉舉。",
    "T26n1542_003:0700b08_18": "放逸云何？",
    "T26n1542_003:0700b08_19": "謂於斷惡法具足善法中，不修不習不別修習、不堅作不常作，不勤修習性，是名放逸。",
    "T26n1542_003:0700b11_0": "忿云何？",
    "T26n1542_003:0700b11_1": "謂忿等忿、遍忿極忿、已正當忿，是名為忿。",
    "T26n1542_003:0700b12_2": "恨云何？",
    "T26n1542_003:0700b12_3": "謂心結怨、已正當恨，是名為恨。",
    "T26n1542_003:0700b13_4": "覆云何？",
    "T26n1542_003:0700b13_5": "謂隱藏自罪。",
    "T26n1542_003:0700b13_6": "惱云何？",
    "T26n1542_003:0700b13_7": "謂心佷悷、已正當惱，是名為惱。",
    "T26n1542_003:0700b14_8": "嫉云何？",
    "T26n1542_003:0700b14_9": "謂心妬忌。",
    "T26n1542_003:0700b14_10": "慳云何？",
    "T26n1542_003:0700b15_11": "謂心鄙悋。",
    "T26n1542_003:0700b15_12": "誑云何？",
    "T26n1542_003:0700b15_13": "謂幻惑他。",
    "T26n1542_003:0700b15_14": "諂云何？",
    "T26n1542_003:0700b16_0": "謂心矯曲。",
    "T26n1542_003:0700b16_1": "憍云何？",
    "T26n1542_003:0700b16_2": "謂憍醉極憍醉、迷悶極迷悶、慢緩極慢緩，心傲誕性，是名為憍。",
    "T26n1542_003:0700b17_3": "害云何？",
    "T26n1542_003:0700b18_4": "謂於有情能為毀損傷害惱觸，逼令墮苦，是名為害。",
    "T26n1542_003:0700b19_5": "欲貪云何？",
    "T26n1542_003:0700b19_6": "謂於諸欲起貪等貪，執藏防護、耽著愛樂，是名欲貪。",
    "T26n1542_003:0700b20_7": "色貪云何？",
    "T26n1542_003:0700b20_8": "謂於諸色起貪等貪，執藏防護、耽著愛樂，是名色貪。",
    "T26n1542_003:0700b22_9": "無色貪云何？",
    "T26n1542_003:0700b22_10": "謂於無色起貪等貪，執藏防護、耽著愛樂，是名無色貪。",
    "T26n1542_003:0700b23_11": "瞋云何？",
    "T26n1542_003:0700b23_12": "謂於有情心懷憤恚，根裁對礙、憎怒凶悖、猛烈暴惡、已正當瞋，是名為瞋。",
    "T26n1542_003:0700b25_13": "疑云何？",
    "T26n1542_003:0700b25_14": "謂於諦猶豫。",
    "T26n1542_003:0700b26_0": "有對觸云何？",
    "T26n1542_003:0700b26_1": "謂五識身相應觸。",
    "T26n1542_003:0700b26_2": "增語觸云何？",
    "T26n1542_003:0700b27_0": "謂意識身相應觸。",
    "T26n1542_003:0700b27_1": "明觸云何？",
    "T26n1542_003:0700b27_2": "謂無漏觸。",
    "T26n1542_003:0700b27_3": "無明觸云何？",
    "T26n1542_003:0700b28_4": "謂染污觸。",
    "T26n1542_003:0700b28_5": "非明非無明觸云何？",
    "T26n1542_003:0700b28_6": "謂不染污有漏觸。",
    "T26n1542_003:0700c01_0": "有身見云何？",
    "T26n1542_003:0700c01_1": "謂於五取蘊等隨觀執我或我所，由此起忍樂慧觀見，是名有身見。",
    "T26n1542_003:0700c02_2": "邊執見云何？",
    "T26n1542_003:0700c03_3": "謂於五取蘊等隨觀執或斷或常，由此起忍樂慧觀見，是名邊執見。",
    "T26n1542_003:0700c04_4": "邪見云何？",
    "T26n1542_003:0700c04_5": "謂謗因謗果、或謗作用、或壞實事，由此起忍樂慧觀見，是名邪見。",
    "T26n1542_003:0700c06_6": "見取云何？",
    "T26n1542_003:0700c06_7": "謂於五取蘊等隨觀執為最為勝、為上為極，由此起忍樂慧觀見，是名見取。",
    "T26n1542_003:0700c08_8": "戒禁取云何？",
    "T26n1542_003:0700c08_9": "謂於五取蘊等隨觀執為能清淨、為能解脫、為能出離，由此起忍樂慧觀見，是名戒禁取。",
    "T26n1542_003:0700c11_0": "樂根云何？",
    "T26n1542_003:0700c11_1": "謂順樂受觸所觸時，所起身樂心樂平等受，受所攝，是名樂根。",
    "T26n1542_003:0700c12_2": "苦根云何？",
    "T26n1542_003:0700c12_3": "謂順苦受觸所觸時，所起身苦不平等受，受所攝，是名苦根。",
    "T26n1542_003:0700c14_4": "喜根云何？",
    "T26n1542_003:0700c14_5": "謂順喜受觸所觸時，所起心喜平等受，受所攝，是名喜根。",
    "T26n1542_003:0700c15_6": "憂根云何？",
    "T26n1542_003:0700c16_0": "謂順憂受觸所觸時，所起心憂不平等受，受所攝，是名憂根。",
    "T26n1542_003:0700c17_1": "捨根云何？",
    "T26n1542_003:0700c17_2": "謂順捨受觸所觸時，所起身捨心捨非平等非不平等受，受所攝，是名捨根。",
    "T26n1542_003:0700c20_0": "尋云何？",
    "T26n1542_003:0700c20_1": "謂心尋求遍尋求、搆度極搆度現前搆度、推究追尋極思惟思惟性，令心麁動，是名為尋。",
    "T26n1542_003:0700c22_2": "伺云何？",
    "T26n1542_003:0700c22_3": "謂心伺察遍伺察隨遍伺察、隨轉隨流隨屬於尋，令心細動，是名為伺。",
    "T26n1542_003:0700c23_4": "識云何？",
    "T26n1542_003:0700c24_5": "謂六識身，即眼識乃至意識。",
    "T26n1542_003:0700c24_6": "無慚云何？",
    "T26n1542_003:0700c25_0": "謂不慚不等慚不各別慚、不羞不等羞不各別羞、不厭不等厭不各別厭、不毀不等毀不各別毀，無尊無敬、無所自在、無自在轉、無所畏忌自在而行，是名無慚。",
    "T26n1542_003:0700c28_1": "無愧云何？",
    "T26n1542_003:0700c28_2": "謂不愧不等愧不各別愧、不恥不等恥不各別恥、不厭不等厭不各別厭、不毀不等毀不各別毀，不怖罪不懼罪於罪不見怖，是名無愧。",
    "T26n1542_003:0701a03_0": "眼識云何？",
    "T26n1542_003:0701a03_1": "謂眼及色為緣生眼識。",
    "T26n1542_003:0701a03_2": "如是眼為增上、色為所緣，於眼所識色諸已正當了別，是名眼識。",
    "T26n1542_003:0701a05_3": "耳、鼻、舌、身、意識亦爾。",
    "T26n1542_003:0701a05_4": "眼觸云何？",
    "T26n1542_003:0701a06_0": "謂眼及色為緣生眼識，三和合故觸。",
    "T26n1542_003:0701a06_1": "如是眼為增上、色為所緣，於眼所識色，諸觸等觸、觸性等觸性、已觸、觸類，是名眼觸。",
    "T26n1542_003:0701a08_2": "耳、鼻、舌、身、意觸亦爾。",
    "T26n1542_003:0701a09_3": "眼觸所生受云何？",
    "T26n1542_003:0701a09_4": "謂眼及色為緣生眼識，三和合故觸，觸為緣故受。",
    "T26n1542_003:0701a10_5": "如是眼為增上、色為所緣，眼觸為因為集為類為生，眼觸所生作意相應，於眼所識色，諸受等受各別等受、已受、受類，是名眼觸所生受。",
    "T26n1542_003:0701a13_6": "耳、鼻、舌、身、意觸所生受亦爾。",
    "T26n1542_003:0701a14_7": "眼觸所生想云何？",
    "T26n1542_003:0701a14_8": "謂眼及色為緣生眼識，三和合故觸，觸為緣故想。",
    "T26n1542_003:0701a16_0": "如是眼為增上、色為所緣，眼觸為因為集為類為生，眼觸所生作意相應，於眼所識色，諸想等想增上等想、已想、想類，是名眼觸所生想。",
    "T26n1542_003:0701a19_1": "耳、鼻、舌、身、意觸所生想亦爾。",
    "T26n1542_003:0701a19_2": "眼觸所生思云何？",
    "T26n1542_003:0701a20_3": "謂眼及色為緣生眼識，三和合故觸，觸為緣故思。",
    "T26n1542_003:0701a21_4": "如是眼為增上、色為所緣，眼觸為因為集為類為生，眼觸所生作意相應，於眼所識色，諸思等思增上等思、已思、思類，心作意業，是名眼觸所生思。",
    "T26n1542_003:0701a24_5": "耳、鼻、舌、身、意觸所生思亦爾。",
    "T26n1542_003:0701a25_6": "眼觸所生愛云何？",
    "T26n1542_003:0701a25_7": "謂眼及色為緣生眼識，三和合故觸，觸為緣故愛。",
    "T26n1542_003:0701a26_8": "如是眼為增上、色為所緣，於眼所識色，諸貪等貪，執藏防護耽著愛樂，是名眼觸所生愛。",
    "T26n1542_003:0701a28_9": "耳、鼻、舌、身、意觸所生愛亦爾。",
    "T26n1542_003:0701b01_0": "眼界，幾界幾處幾蘊攝？",
    "T26n1542_003:0701b01_1": "眼界所攝法，幾界幾處幾蘊攝？",
    "T26n1542_003:0701b02_2": "眼界所不攝法，幾界幾處幾蘊攝？",
    "T26n1542_003:0701b03_0": "眼界所攝不攝法，幾界幾處幾蘊攝？",
    "T26n1542_003:0701b03_1": "除眼界所攝法餘法，幾界幾處幾蘊攝？",
    "T26n1542_003:0701b04_2": "除眼界所不攝法餘法，幾界幾處幾蘊攝？",
    "T26n1542_003:0701b05_3": "除眼界所攝不攝法餘法，幾界幾處幾蘊攝？",
    "T26n1542_003:0701b06_4": "乃至意觸所生愛，為問亦爾。",
    "T26n1542_003:0701b08_0": "答：眼界，一界一處一蘊攝，不攝十七界十一處五蘊。",
    "T26n1542_003:0701b09_1": "眼界所攝法，一界一處一蘊攝，不攝十七界十一處五蘊。",
    "T26n1542_003:0701b10_2": "眼界所不攝法，十七界十一處五蘊攝，不攝一界一處一蘊。",
    "T26n1542_003:0701b11_3": "眼界所攝不攝法，十八界十二處五蘊攝，無界無處無蘊不攝。",
    "T26n1542_003:0701b13_4": "除眼界所攝法餘法，十七界十一處五蘊攝，不攝一界一處一蘊。",
    "T26n1542_003:0701b14_5": "除眼界所不攝法餘法，一界一處一蘊攝，不攝十七界十一處五蘊。",
    "T26n1542_003:0701b16_6": "除眼界所攝不攝法，所問餘法，無事空論，以一切法皆被除故。",
    "T26n1542_003:0701b17_7": "如眼界，九有色界、十有色處，應知亦爾。",
    "T26n1542_003:0701b18_8": "眼識界，二界一處一蘊攝，不攝十七界十二處五蘊。",
    "T26n1542_003:0701b19_9": "如眼識界，耳鼻舌身意識界、六識身，應知亦爾。",
    "T26n1542_003:0701b20_10": "意界，七界一處一蘊攝，不攝十一界十一處四蘊。",
    "T26n1542_003:0701b21_11": "如意界，意處、識蘊、識法，應知亦爾。",
    "T26n1542_003:0701b22_12": "法界，一界一處四蘊攝，不攝十七界十一處二蘊。",
    "T26n1542_003:0701b23_13": "法處亦爾。",
    "T26n1542_003:0701b24_0": "色蘊，十一界十一處一蘊攝，不攝八界二處四蘊。",
    "T26n1542_003:0701b25_1": "受蘊，一界一處一蘊攝，不攝十八界十二處四蘊。",
    "T26n1542_003:0701b26_2": "如受蘊，想蘊、行蘊、大地法中受想，應知亦爾。",
    "T26n1542_003:0701b27_3": "色取蘊，十一界十一處一蘊攝，不攝八界二處五蘊。",
    "T26n1542_003:0701b28_4": "受取蘊，一界一處一蘊攝，不攝十八界十二處五蘊。",
    "T26n1542_003:0701b29_5": "如受取蘊，想取蘊、行取蘊、五有色界、八大地法、十大善地法、十大煩惱地法、十小煩惱地法、五煩惱、五觸、五見、五根四法、後五六身，應知亦爾。",
    "T26n1542_003:0701c03_6": "識取蘊，七界一處一蘊攝，不攝十三界十二處五蘊。",
    "T26n1542_003:0701c04_7": "識界亦爾。",
    "T26n1542_003:0701c06_0": "眼識界，一界一處三蘊相應，十八界十二處五蘊不相應。",
    "T26n1542_003:0701c07_1": "如眼識界，耳鼻舌身意識界、識取蘊、識界、六識身，應知亦爾。",
    "T26n1542_003:0701c08_2": "意界，一界一處三蘊相應，十八界十二處三蘊不相應。",
    "T26n1542_003:0701c09_3": "如意界，意處、識蘊、識法，應知亦爾。",
    "T26n1542_003:0701c10_4": "法界，八界二處四蘊相應，十一界十一處二蘊不相應。",
    "T26n1542_003:0701c11_5": "如法界，法處、行蘊、八大地法，應知亦爾。",
    "T26n1542_003:0701c12_6": "受蘊，八界二處三蘊相應，十一界十一處三蘊不相應。",
    "T26n1542_003:0701c14_0": "如受蘊，想蘊、大地法中受想，應知亦爾。",
    "T26n1542_003:0701c14_1": "受取蘊，八界二處三蘊相應，十三界十二處五蘊不相應。",
    "T26n1542_003:0701c16_2": "想取蘊亦爾。",
    "T26n1542_003:0701c16_3": "行取蘊，八界二處四蘊相應，十三界十二處五蘊不相應。",
    "T26n1542_003:0701c17_4": "尋、伺法亦爾。",
    "T26n1542_003:0701c18_5": "信，八界二處四蘊相應，十八界十二處五蘊不相應。",
    "T26n1542_003:0701c19_6": "如信，餘九大善地法、十大煩惱地法、欲貪、瞋、無明觸、非明非無明觸、無慚、無愧，應知亦爾。",
    "T26n1542_003:0701c21_7": "忿，三界二處四蘊相應，十八界十二處五蘊不相應。",
    "T26n1542_003:0701c22_8": "如忿，餘九小煩惱地法、無色貪、疑、明觸、五見、六愛身，應知亦爾。",
    "T26n1542_003:0701c23_9": "色貪，六界二處四蘊相應，十八界十二處五蘊不相應。",
    "T26n1542_003:0701c25_10": "有對觸，七界二處四蘊相應，十三界十二處五蘊不相應。",
    "T26n1542_003:0701c26_11": "增語觸，三界三處四蘊相應，十七界十二處五蘊不相應。",
    "T26n1542_003:0701c27_12": "六觸身、六思身亦爾。",
    "T26n1542_003:0701c28_13": "樂根，八界二處三蘊相應，十八界十二處五蘊不相應。",
    "T26n1542_003:0701c29_14": "捨根亦爾。",
    "T26n1542_003:0701c29_15": "苦根，七界二處三蘊相應，十八界十二處五蘊不相應。",
    "T26n1542_003:0702a01_16": "喜根，三界二處三蘊相應，十八界十二處五蘊不相應。",
    "T26n1542_003:0702a03_17": "憂根亦爾。",
    "T26n1542_003:0702a03_18": "眼觸所生受，三界二處三蘊相應，十七界十二處五蘊不相應。",
    "T26n1542_003:0702a04_19": "如眼觸所生受，耳鼻舌身意觸所生受、六想身，應知亦爾。",
    "T26n1542_003:0702a07_0": "品類足論辯隨眠品第五之一",
    "T26n1542_003:0702a08_0": "九十八隨眠，幾欲界繫、幾色界繫、幾無色界繫？",
    "T26n1542_003:0702a09_1": "答：三十六欲界繫，三十一色界繫，三十一無色界繫。",
    "T26n1542_003:0702a10_2": "此九十八隨眠，幾見所斷、幾修所斷？",
    "T26n1542_003:0702a11_3": "答八十八見所斷，十修所斷。",
    "T26n1542_003:0702a11_4": "欲界繫三十六隨眠，幾見所斷、幾修所斷？",
    "T26n1542_003:0702a12_5": "答：三十二見所斷，四修所斷。",
    "T26n1542_003:0702a13_6": "色界繫三十一隨眠，幾見所斷、幾修所斷？",
    "T26n1542_003:0702a14_7": "答：二十八見所斷，三修所斷。",
    "T26n1542_003:0702a14_8": "無色界繫三十一隨眠亦爾。",
    "T26n1542_003:0702a15_9": "此九十八隨眠，幾見苦所斷、幾見集滅道、修所斷？",
    "T26n1542_003:0702a16_10": "答：二十八見苦所斷，十九見集所斷，十九見滅所斷，二十二見道所斷，十修所斷。",
    "T26n1542_003:0702a18_11": "欲界繫三十六隨眠，幾見苦所斷、幾見集滅道、修所斷？",
    "T26n1542_003:0702a19_12": "答：十見苦所斷，七見集所斷，七見滅所斷，八見道所斷，四修所斷。",
    "T26n1542_003:0702a21_13": "色界繫三十一隨眠，幾見苦所斷、幾見集滅道、修所斷？",
    "T26n1542_003:0702a22_14": "答：九見苦所斷，六見集所斷，六見滅所斷，七見道所斷，三修所斷。",
    "T26n1542_003:0702a23_15": "無色界繫三十一隨眠亦爾。",
    "T26n1542_003:0702a24_16": "隨眠是何義？",
    "T26n1542_003:0702a24_17": "答：微細義是隨眠義、隨增義是隨眠義、隨逐義是隨眠義、隨縛義是隨眠義。",
    "T26n1542_003:0702a26_18": "如是隨眠，若未斷未遍知，由二事故隨增，謂所緣故、相應故。",
    "T26n1542_003:0702a27_19": "如是隨增，於自界非他界有十二隨眠，謂欲貪隨眠、瞋恚隨眠、色貪隨眠、無色貪隨眠、慢隨眠、無明隨眠、有身見隨眠、邊執見隨眠、邪見隨眠、見取隨眠、戒禁取隨眠、疑隨眠。",
    "T26n1542_003:0702b02_20": "云何欲貪隨眠隨增？",
    "T26n1542_003:0702b03_21": "謂可愛故、可樂故、可戀故、可意故。",
    "T26n1542_003:0702b04_22": "云何瞋恚隨眠隨增？",
    "T26n1542_003:0702b04_23": "謂不可愛故、不可樂故、不可戀故、不可意故。",
    "T26n1542_003:0702b05_24": "云何色貪隨眠隨增？",
    "T26n1542_003:0702b06_0": "謂可愛故、可樂故、可憙故、可意故。",
    "T26n1542_003:0702b06_1": "云何無色貪隨眠隨增？",
    "T26n1542_003:0702b07_2": "謂可愛故、可樂故、可意故。",
    "T26n1542_003:0702b07_3": "云何慢隨眠隨增？",
    "T26n1542_003:0702b08_4": "謂高舉故、輕篾故。",
    "T26n1542_003:0702b08_5": "云何無明隨眠隨增？",
    "T26n1542_003:0702b09_6": "謂無知故、闇昧故、愚癡故。",
    "T26n1542_003:0702b09_7": "云何有身見隨眠隨增？",
    "T26n1542_003:0702b10_8": "謂我故、我所故。",
    "T26n1542_003:0702b10_9": "云何邊執見隨眠隨增？",
    "T26n1542_003:0702b11_10": "謂斷故、常故。",
    "T26n1542_003:0702b11_11": "云何邪見隨眠隨增？",
    "T26n1542_003:0702b12_12": "謂無因故、無用故、誹謗故。",
    "T26n1542_003:0702b12_13": "云何見取隨眠隨增？",
    "T26n1542_003:0702b13_14": "謂最故勝故、上故極故。",
    "T26n1542_003:0702b13_15": "云何戒禁取隨眠隨增？",
    "T26n1542_003:0702b14_16": "謂能清淨故、能解脫故、能出離故。",
    "T26n1542_003:0702b15_0": "云何疑隨眠隨增？",
    "T26n1542_003:0702b15_1": "謂惑故、疑故、猶豫故。",
    "T26n1542_003:0702b15_2": "云何起欲貪隨眠乃至云何起疑隨眠？",
    "T26n1542_003:0702b16_3": "答：欲貪隨眠由三處起：一者欲貪隨眠未斷未遍知故；二者順欲貪纏法現在前故；三者於彼處有非理作意故。",
    "T26n1542_003:0702b19_4": "乃至疑隨眠亦由三處起：一者疑隨眠未斷未遍知故；二者順疑纏法現在前故；三者於彼處有非理作意故。",
    "T26n1542_003:0702b21_5": "有七隨眠十二隨眠，為七攝十二、十二攝七耶？",
    "T26n1542_003:0702b22_6": "答：互相攝，隨其事。",
    "T26n1542_003:0702b23_7": "謂欲貪隨眠攝欲貪隨眠，瞋隨眠攝瞋恚隨眠，有貪隨眠攝色無色貪隨眠，慢隨眠攝慢隨眠，無明隨眠攝無明隨眠，見隨眠攝五見隨眠，疑隨眠攝疑隨眠。",
    "T26n1542_003:0702b26_8": "七隨眠九十八隨眠，為七攝九十八、九十八攝七耶？",
    "T26n1542_003:0702b27_9": "答：互相攝，隨其事。",
    "T26n1542_003:0702b28_10": "謂欲貪瞋隨眠各攝五，有貪隨眠攝十，慢、無明隨眠各攝十五，見隨眠攝三十六，疑隨眠攝十二。",
    "T26n1542_003:0702c01_11": "十二隨眠九十八隨眠，為十二攝九十八、九十八攝十二耶？",
    "T26n1542_003:0702c02_12": "答：互相攝，隨其事。",
    "T26n1542_003:0702c03_13": "謂欲貪、瞋、色無色貪隨眠各攝五，慢、無明隨眠各攝十五，有身見、邊執見隨眠各攝三，邪見、見取、疑隨眠各攝十二，戒禁取隨眠攝六。",
    "T26n1542_003:0702c07_0": "九十八隨眠，幾是遍行、幾非遍行？",
    "T26n1542_003:0702c07_1": "答：二十七是遍行，六十五非遍行，六應分別。",
    "T26n1542_003:0702c08_2": "謂見苦集所斷無明隨眠，或是遍行、或非遍行。",
    "T26n1542_003:0702c09_3": "云何是遍行？",
    "T26n1542_003:0702c10_4": "謂見苦集所斷非遍行隨眠不相應無明。",
    "T26n1542_003:0702c11_5": "云何非遍行？",
    "T26n1542_003:0702c11_6": "謂見苦集所斷非遍行隨眠相應無明。",
    "T26n1542_003:0702c12_7": "欲界繫三十六隨眠，幾是遍行、幾非遍行？",
    "T26n1542_003:0702c13_8": "答：九是遍行，二十五非遍行，二應分別。",
    "T26n1542_003:0702c14_9": "謂欲界繫見苦集所斷無明隨眠，或是遍行、或非遍行。",
    "T26n1542_003:0702c15_10": "云何是遍行？",
    "T26n1542_003:0702c15_11": "謂欲界繫見苦集所斷非遍行隨眠不相應無明。",
    "T26n1542_003:0702c16_12": "云何非遍行？",
    "T26n1542_003:0702c17_0": "謂欲界繫見苦集所斷非遍行隨眠相應無明。",
    "T26n1542_003:0702c18_0": "色界繫三十一隨眠，幾是遍行、幾非遍行？",
    "T26n1542_003:0702c18_1": "答：九是遍行，二十非遍行，二應分別。",
    "T26n1542_003:0702c19_2": "謂色界繫見苦集所斷無明隨眠，或是遍行、或非遍行。",
    "T26n1542_003:0702c21_0": "云何是遍行？",
    "T26n1542_003:0702c21_1": "謂色界繫見苦集所斷非遍行隨眠不相應無明。",
    "T26n1542_003:0702c22_2": "云何非遍行？",
    "T26n1542_003:0702c22_3": "謂色界繫見苦集所斷非遍行隨眠相應無明。",
    "T26n1542_003:0702c23_4": "無色界繫三十一隨眠亦爾。",
    "T26n1542_003:0702c24_5": "九十八隨眠，幾是遍行修所斷、幾非遍行非修所斷。",
    "T26n1542_003:0702c25_6": "答：三十七是遍行修所斷，五十五非遍行非修所斷，六應分別。",
    "T26n1542_003:0702c27_0": "謂見苦集所斷無明隨眠，或是遍行、或非遍行。",
    "T26n1542_003:0702c28_1": "云何是遍行？",
    "T26n1542_003:0702c28_2": "謂見苦集所斷非遍行隨眠不相應無明。",
    "T26n1542_003:0702c29_3": "云何非遍行？",
    "T26n1542_003:0702c29_4": "謂見苦集所斷非遍行隨眠相應無明。",
    "T26n1542_003:0703a01_5": "欲界三十六隨眠，幾是遍行修所斷、幾非遍行非修所斷？",
    "T26n1542_003:0703a02_6": "答：十三是遍行修所斷，二十一非遍行非修所斷，二應分別。",
    "T26n1542_003:0703a04_7": "謂欲界繫見苦集所斷無明隨眠，或是遍行、或非遍行。",
    "T26n1542_003:0703a05_8": "云何是遍行？",
    "T26n1542_003:0703a05_9": "謂欲界繫見苦集所斷非遍行隨眠不相應無明。",
    "T26n1542_003:0703a06_10": "云何非遍行？",
    "T26n1542_003:0703a07_11": "謂欲界繫見苦集所斷非遍行隨眠相應無明。",
    "T26n1542_003:0703a08_12": "色界三十一隨眠，幾是遍行修所斷、幾非遍行非修所斷？",
    "T26n1542_003:0703a09_13": "答：十二是遍行修所斷，十七非遍行非修所斷，二應分別。",
    "T26n1542_003:0703a10_14": "謂色界繫見苦集所斷無明隨眠，或是遍行、或非遍行。",
    "T26n1542_003:0703a11_15": "云何是遍行？",
    "T26n1542_003:0703a12_16": "謂色界繫見苦集所斷非遍行隨眠不相應無明。",
    "T26n1542_003:0703a13_17": "云何非遍行？",
    "T26n1542_003:0703a13_18": "謂色界繫見苦集所斷非遍行隨眠相應無明。",
    "T26n1542_003:0703a14_19": "無色界繫三十一隨眠亦爾。",
    "T26n1542_003:0703a16_0": "九十八隨眠，幾有漏緣、幾無漏緣？",
    "T26n1542_003:0703a16_1": "答：八十有漏緣，十二無漏緣，六應分別。",
    "T26n1542_003:0703a17_2": "謂見滅道所斷無明隨眠，或有漏緣、或無漏緣。",
    "T26n1542_003:0703a18_3": "云何有漏緣？",
    "T26n1542_003:0703a19_0": "謂見滅道所斷有漏緣隨眠相應無明。",
    "T26n1542_003:0703a19_1": "云何無漏緣？",
    "T26n1542_003:0703a20_2": "謂見滅道所斷有漏緣隨眠不相應無明。",
    "T26n1542_003:0703a21_3": "欲界繫三十六隨眠，幾有漏緣、幾無漏緣？",
    "T26n1542_003:0703a22_4": "答：三十有漏緣，四無漏緣，二應分別。",
    "T26n1542_003:0703a22_5": "謂欲界繫見滅道所斷無明隨眠，或有漏緣、或無漏緣。",
    "T26n1542_003:0703a24_6": "云何有漏緣？",
    "T26n1542_003:0703a24_7": "謂欲界繫見滅道所斷有漏緣隨眠相應無明。",
    "T26n1542_003:0703a25_8": "云何無漏緣？",
    "T26n1542_003:0703a25_9": "謂欲界繫見滅道所斷有漏緣隨眠不相應無明。",
    "T26n1542_003:0703a26_10": "色界繫三十一隨眠，幾有漏緣、幾無漏緣？",
    "T26n1542_003:0703a27_11": "答：二十五有漏緣，四無漏緣，二應分別。",
    "T26n1542_003:0703a28_12": "謂色界繫見滅道所斷無明隨眠，或有漏緣、或無漏緣。",
    "T26n1542_003:0703a29_13": "云何有漏緣？",
    "T26n1542_003:0703b01_14": "謂色界繫見滅道所斷有漏緣隨眠相應無明。",
    "T26n1542_003:0703b02_15": "云何無漏緣？",
    "T26n1542_003:0703b02_16": "謂色界繫見滅道所斷有漏緣隨眠不相應無明。",
    "T26n1542_003:0703b03_17": "無色界繫三十一隨眠亦爾。",
    "T26n1542_003:0703b05_0": "九十八隨眠，幾有為緣、幾無為緣？",
    "T26n1542_003:0703b05_1": "答：八十九有為緣，六無為緣，三應分別。",
    "T26n1542_003:0703b06_2": "謂見滅所斷無明隨眠，或有為緣、或無為緣。",
    "T26n1542_003:0703b07_3": "云何有為緣？",
    "T26n1542_003:0703b07_4": "謂見滅所斷有為緣隨眠相應無明。",
    "T26n1542_003:0703b08_5": "云何無為緣？",
    "T26n1542_003:0703b09_6": "謂見滅所斷有為緣隨眠不相應無明。",
    "T26n1542_003:0703b09_7": "欲界繫三十六隨眠，幾有為緣、幾無為緣？",
    "T26n1542_003:0703b10_8": "答：三十三有為緣，二無為緣，一應分別。",
    "T26n1542_003:0703b11_9": "謂欲界繫見滅所斷無明隨眠，或有為緣、或無為緣。",
    "T26n1542_003:0703b12_10": "云何有為緣？",
    "T26n1542_003:0703b13_11": "謂欲界繫見滅所斷有為緣隨眠相應無明。",
    "T26n1542_003:0703b14_12": "云何無為緣？",
    "T26n1542_003:0703b14_13": "謂欲界繫見滅所斷有為緣隨眠不相應無明。",
    "T26n1542_003:0703b15_14": "色界繫三十一隨眠，幾有為緣、幾無為緣？",
    "T26n1542_003:0703b16_15": "答：二十八有為緣，二無為緣，一應分別。",
    "T26n1542_003:0703b17_16": "謂色界繫見滅所斷無明隨眠，或有為緣、或無為緣。",
    "T26n1542_003:0703b18_17": "云何有為緣？",
    "T26n1542_003:0703b18_18": "謂色界繫見滅所斷有為緣隨眠相應無明。",
    "T26n1542_003:0703b19_19": "云何無為緣？",
    "T26n1542_003:0703b20_20": "謂色界繫見滅所斷有為緣隨眠不相應無明。",
    "T26n1542_003:0703b21_21": "無色界繫三十一隨眠亦爾。",
    "T26n1542_003:0703b22_0": "九十八隨眠，幾所緣故隨增非相應故、幾相應故隨增非所緣故、幾所緣故隨增亦相應故、幾非所緣故隨增非相應故？",
    "T26n1542_003:0703b24_1": "答：所緣故隨增非相應故者，無相應故。",
    "T26n1542_003:0703b25_2": "隨增非所緣故者，謂無漏緣隨眠。",
    "T26n1542_003:0703b26_3": "所緣故隨增亦相應故者，謂有漏緣隨眠。",
    "T26n1542_003:0703b27_4": "非所緣故隨增非相應故者，無。",
    "T26n1542_003:0703b28_0": "如不定繫，欲界繫、色界繫、無色界繫亦爾。",
    "T26n1542_003:0703b29_0": "有二十法，謂見苦所斷法、見集所斷法、見滅所斷法、見道所斷法、修所斷法。",
    "T26n1542_003:0703c01_1": "如不定繫，欲界繫、色界繫、無色界繫亦爾。",
    "T26n1542_003:0703c02_2": "於見苦所斷法，幾隨眠隨增？",
    "T26n1542_003:0703c03_3": "答：見苦所斷一切，及見集所斷遍行隨眠。",
    "T26n1542_003:0703c04_4": "於見集所斷法，幾隨眠隨增？",
    "T26n1542_003:0703c04_5": "答：見集所斷一切，及見苦所斷遍行隨眠。",
    "T26n1542_003:0703c05_6": "於見滅所斷法，幾隨眠隨增？",
    "T26n1542_003:0703c06_7": "答：見滅所斷一切，及遍行隨眠。",
    "T26n1542_003:0703c07_8": "於見道所斷法，幾隨眠隨增？",
    "T26n1542_003:0703c07_9": "答：見道所斷一切，及遍行隨眠。",
    "T26n1542_003:0703c08_10": "於修所斷法，幾隨眠隨增？",
    "T26n1542_003:0703c09_11": "答：修所斷一切，及遍行隨眠。",
    "T26n1542_003:0703c09_12": "如不定繫，欲界繫、色界繫、無色界繫亦爾。",
    "T26n1542_003:0703c11_0": "於見苦所斷法，幾隨眠所緣故隨增非相應故，幾隨眠相應故隨增非所緣故，幾隨眠所緣故隨增亦相應故，幾隨眠非所緣故隨增非相應故？",
    "T26n1542_003:0703c14_1": "答：所緣故隨增非相應故者，謂見集所斷遍行隨眠。",
    "T26n1542_003:0703c15_2": "相應故隨增非所緣故者，無。",
    "T26n1542_003:0703c16_3": "所緣故隨增亦相應故者，謂見苦所斷一切隨眠。",
    "T26n1542_003:0703c17_4": "非所緣故隨增非相應故者，謂見集所斷非遍行，及見滅道修所斷一切隨眠。",
    "T26n1542_003:0703c19_0": "於見集所斷法，幾隨眠所緣故隨增非相應故、幾隨眠相應故隨增非所緣故、幾隨眠所緣故隨增亦相應故、幾隨眠非所緣故隨增非相應故？",
    "T26n1542_003:0703c22_1": "答：所緣故隨增非相應故者，謂見苦所斷遍行隨眠。",
    "T26n1542_003:0703c23_2": "相應故隨增非所緣故者，無。",
    "T26n1542_003:0703c24_3": "所緣故隨增亦相應故者，謂見集所斷一切隨眠。",
    "T26n1542_003:0703c25_4": "非所緣故隨增非相應故者，謂見苦所斷非遍行，及見滅道修所斷一切隨眠。",
    "T26n1542_003:0703c26_5": "於見滅所斷法，幾隨眠所緣故隨增非相應故、幾隨眠相應故隨增非所緣故、幾隨眠所緣故隨增亦相應故、幾隨眠非所緣故隨增非相應故？",
    "T26n1542_003:0704a01_6": "答：所緣故隨增非相應故者，謂遍行隨眠。",
    "T26n1542_003:0704a02_7": "相應故隨增非所緣故者，謂見滅所斷無漏緣隨眠。",
    "T26n1542_003:0704a03_8": "所緣故隨增亦相應故者，謂見滅所斷有漏緣隨眠。",
    "T26n1542_003:0704a04_9": "非所緣故隨增非相應故者，謂見苦集所斷非遍行，及見道修所斷一切隨眠。",
    "T26n1542_003:0704a06_10": "於見道所斷法，幾隨眠所緣故隨增非相應故、幾隨眠相應故隨眠非所緣故、幾隨眠所緣故隨增亦相應故、幾隨眠非所緣故隨增非相應故？",
    "T26n1542_003:0704a09_11": "答：所緣故隨增非相應故者，謂遍行隨眠。",
    "T26n1542_003:0704a10_12": "相應故隨增非所緣故者，謂見道所斷無漏緣隨眠。",
    "T26n1542_003:0704a11_13": "所緣故隨增亦相應故者，謂見道所斷有漏緣隨眠。",
    "T26n1542_003:0704a12_14": "非所緣故隨增非相應故者，謂見苦集所斷非遍行，及見滅修所斷一切隨眠。",
    "T26n1542_003:0704a14_15": "於修所斷法，幾隨眠所緣故隨增非相應故、幾隨眠相應故隨增非所緣故、幾隨眠所緣故隨增亦相應故、幾隨眠非所緣故隨增非相應故？",
    "T26n1542_003:0704a17_16": "答：所緣故隨增非相應故者，謂遍行隨眠。",
    "T26n1542_003:0704a18_17": "相應故隨增非所緣故者，無。",
    "T26n1542_003:0704a19_18": "所緣故隨增亦相應故者，謂修所斷一切隨眠。",
    "T26n1542_003:0704a20_19": "非所緣故隨增非相應故者，謂見苦集所斷非遍行，及見滅道所斷一切隨眠。",
    "T26n1542_003:0704a22_20": "如不定繫，欲界繫、色界繫、無色界繫亦爾。",
    "T26n1542_003:0704a23_0": "說一切有部品類足論卷第三"
}