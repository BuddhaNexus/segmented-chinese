[
    {
        "source_sentence": "4阿毘達磨俱舍論卷第十一",
        "from": "T29n1558_011:0057a02_0",
        "context_with_next_sentence": true
    },
    {
        "source_sentence": "尊者世親造",
        "from": "T29n1558_011:0057a04_0",
        "context_with_next_sentence": true
    },
    {
        "source_sentence": "三藏法師玄奘奉　詔譯",
        "from": "T29n1558_011:0057a05_0",
        "context_with_next_sentence": true
    },
    {
        "source_sentence": "分別世品第三之四如是已說有情世間。",
        "from": "T29n1558_011:0057a07_8",
        "context_with_next_sentence": true
    },
    {
        "source_sentence": "器世間今當說。",
        "from": "T29n1558_011:0057a07_15",
        "context_with_next_sentence": true
    },
    {
        "source_sentence": "頌曰：",
        "from": "T29n1558_011:0057a07_18",
        "context_with_next_sentence": true
    },
    {
        "source_sentence": "安立器世間，　　風輪最居下，",
        "from": "T29n1558_011:0057a08_0",
        "context_with_next_sentence": true
    },
    {
        "source_sentence": "其量廣無數，　　厚十六洛叉，",
        "from": "T29n1558_011:0057a09_0",
        "context_with_next_sentence": true
    },
    {
        "source_sentence": "次上水輪深，　　十一億二萬，",
        "from": "T29n1558_011:0057a10_0",
        "context_with_next_sentence": true
    },
    {
        "source_sentence": "下八洛叉水，　　餘凝結成金，",
        "from": "T29n1558_011:0057a11_0",
        "context_with_next_sentence": true
    },
    {
        "source_sentence": "此水金輪廣，　　徑十二洛叉，",
        "from": "T29n1558_011:0057a12_0",
        "context_with_next_sentence": true
    },
    {
        "source_sentence": "三千四百半，　　周圍此三倍。",
        "from": "T29n1558_011:0057a13_13",
        "context_with_next_sentence": true
    },
    {
        "source_sentence": "論曰：",
        "from": "T29n1558_011:0057a14_2",
        "context_with_next_sentence": true
    },
    {
        "source_sentence": "許此三千大千世界如是安立形量不同。",
        "from": "T29n1558_011:0057a15_2",
        "context_with_next_sentence": true
    },
    {
        "source_sentence": "謂諸有情業增上力，先於最下依止虛空有風輪生，廣無數、厚十六億踰繕那。",
        "from": "T29n1558_011:0057a16_18",
        "context_with_next_sentence": true
    },
    {
        "source_sentence": "如是風輪其體堅密，假設有一大諾健那，以金剛輪奮威懸擊，金剛有碎風輪無損。",
        "from": "T29n1558_011:0057a18_17",
        "context_with_next_sentence": true
    },
    {
        "source_sentence": "又諸有情業增上力，起大雲雨澍風輪上，滴如車軸積水成輪。",
        "from": "T29n1558_011:0057a20_8",
        "context_with_next_sentence": true
    },
    {
        "source_sentence": "如是水輪於未凝結位，深十一億二萬踰繕那。",
        "from": "T29n1558_011:0057a21_11",
        "context_with_next_sentence": true
    },
    {
        "source_sentence": "如何水輪不傍流散？",
        "from": "T29n1558_011:0057a22_1",
        "context_with_next_sentence": true
    },
    {
        "source_sentence": "有餘師說：",
        "from": "T29n1558_011:0057a22_6",
        "context_with_next_sentence": true
    },
    {
        "source_sentence": "一切有情業力所持令不流散。",
        "from": "T29n1558_011:0057a23_1",
        "context_with_next_sentence": true
    },
    {
        "source_sentence": "如所飲食未熟變時，終不流移墮於熟藏。",
        "from": "T29n1558_011:0057a24_2",
        "context_with_next_sentence": true
    },
    {
        "source_sentence": "有餘部說：",
        "from": "T29n1558_011:0057a24_7",
        "context_with_next_sentence": true
    },
    {
        "source_sentence": "由風所持令不流散，如篅持穀。",
        "from": "T29n1558_011:0057a25_2",
        "context_with_next_sentence": true
    },
    {
        "source_sentence": "有情業力感別風起，搏擊此水上結成金，如熟乳停上凝成膜，故水輪減唯厚八洛叉，餘轉成金，厚三億二萬。",
        "from": "T29n1558_011:0057a27_14",
        "context_with_next_sentence": true
    },
    {
        "source_sentence": "二輪廣量其數是同，謂徑十二億三千四百半。",
        "from": "T29n1558_011:0057a28_14",
        "context_with_next_sentence": true
    },
    {
        "source_sentence": "周圍其邊數成三倍，謂周圍量成三十六億一萬三百五十踰繕那。",
        "from": "T29n1558_011:0057b01_5",
        "context_with_next_sentence": true
    },
    {
        "source_sentence": "頌曰：",
        "from": "T29n1558_011:0057b01_8",
        "context_with_next_sentence": true
    },
    {
        "source_sentence": "蘇迷盧處中，　　次踰健達羅，",
        "from": "T29n1558_011:0057b02_0",
        "context_with_next_sentence": true
    },
    {
        "source_sentence": "伊沙馱羅山，　　朅地洛迦山，",
        "from": "T29n1558_011:0057b03_0",
        "context_with_next_sentence": true
    },
    {
        "source_sentence": "蘇達梨舍那，　　頞濕縛羯拏，",
        "from": "T29n1558_011:0057b04_0",
        "context_with_next_sentence": true
    },
    {
        "source_sentence": "毘那怛迦山，　　尼民達羅山，",
        "from": "T29n1558_011:0057b05_0",
        "context_with_next_sentence": true
    },
    {
        "source_sentence": "於大洲等外，　　有鐵輪圍山，",
        "from": "T29n1558_011:0057b06_0",
        "context_with_next_sentence": true
    },
    {
        "source_sentence": "前七金所成，　　蘇迷盧四寶，",
        "from": "T29n1558_011:0057b07_0",
        "context_with_next_sentence": true
    },
    {
        "source_sentence": "入水皆八萬，　　妙高出亦然，",
        "from": "T29n1558_011:0057b08_0",
        "context_with_next_sentence": true
    },
    {
        "source_sentence": "餘八半半下，　　廣皆等高量。",
        "from": "T29n1558_011:0057b09_13",
        "context_with_next_sentence": true
    },
    {
        "source_sentence": "論曰：",
        "from": "T29n1558_011:0057b10_2",
        "context_with_next_sentence": true
    },
    {
        "source_sentence": "於金輪上有九大山，妙高山王處中而住，餘八周匝繞妙高山。",
        "from": "T29n1558_011:0057b11_11",
        "context_with_next_sentence": true
    },
    {
        "source_sentence": "於八山中前七名內，第七山外有大洲等。",
        "from": "T29n1558_011:0057b12_11",
        "context_with_next_sentence": true
    },
    {
        "source_sentence": "此外復有鐵輪圍山，周匝如輪圍一世界。",
        "from": "T29n1558_011:0057b13_11",
        "context_with_next_sentence": true
    },
    {
        "source_sentence": "持雙等七唯金所成。",
        "from": "T29n1558_011:0057b14_2",
        "context_with_next_sentence": true
    },
    {
        "source_sentence": "妙高山王四寶為體，謂如次四面北、東、南、西，金、銀、吠琉璃、頗胝迦寶。",
        "from": "T29n1558_011:0057b15_16",
        "context_with_next_sentence": true
    },
    {
        "source_sentence": "隨寶威德色顯於空，故贍部洲空似吠琉璃色。",
        "from": "T29n1558_011:0057b16_14",
        "context_with_next_sentence": true
    },
    {
        "source_sentence": "如是寶等從何而生？",
        "from": "T29n1558_011:0057b17_5",
        "context_with_next_sentence": true
    },
    {
        "source_sentence": "亦諸有情業增上力。",
        "from": "T29n1558_011:0057b17_14",
        "context_with_next_sentence": true
    },
    {
        "source_sentence": "復大雲起雨金輪上滴如車軸，積水奔濤，其水即為眾寶種藏。",
        "from": "T29n1558_011:0057b19_4",
        "context_with_next_sentence": true
    },
    {
        "source_sentence": "由具種種威德猛風鑽擊變生眾寶類等。",
        "from": "T29n1558_011:0057b20_4",
        "context_with_next_sentence": true
    },
    {
        "source_sentence": "如是變水生寶等時，因滅果生，體不俱有，非如數論轉變所成。",
        "from": "T29n1558_011:0057b21_13",
        "context_with_next_sentence": true
    },
    {
        "source_sentence": "數論云何執轉變義？",
        "from": "T29n1558_011:0057b22_4",
        "context_with_next_sentence": true
    },
    {
        "source_sentence": "謂執有法自性常存，有餘法生、有餘法滅。",
        "from": "T29n1558_011:0057b23_4",
        "context_with_next_sentence": true
    },
    {
        "source_sentence": "如是轉變何理相違？",
        "from": "T29n1558_011:0057b23_13",
        "context_with_next_sentence": true
    },
    {
        "source_sentence": "謂必無容有法常住，可執別有法滅法生。",
        "from": "T29n1558_011:0057b24_13",
        "context_with_next_sentence": true
    },
    {
        "source_sentence": "誰言法外別有有法？",
        "from": "T29n1558_011:0057b25_4",
        "context_with_next_sentence": true
    },
    {
        "source_sentence": "唯即此法於轉變時異相所依名為有法。",
        "from": "T29n1558_011:0057b26_4",
        "context_with_next_sentence": true
    },
    {
        "source_sentence": "此亦非理。",
        "from": "T29n1558_011:0057b26_9",
        "context_with_next_sentence": true
    },
    {
        "source_sentence": "非理者何？",
        "from": "T29n1558_011:0057b26_14",
        "context_with_next_sentence": true
    },
    {
        "source_sentence": "即是此物而不如此，如是言義曾所未聞。",
        "from": "T29n1558_011:0057b27_13",
        "context_with_next_sentence": true
    },
    {
        "source_sentence": "如是變生金寶等已，復由業力引起別風，簡別寶等攝令聚集成山成洲，分水甘醎令別成立內海外海。",
        "from": "T29n1558_011:0057c01_6",
        "context_with_next_sentence": true
    },
    {
        "source_sentence": "如是九山住金輪上，入水量皆等八萬踰繕那，蘇迷盧山出水亦爾。",
        "from": "T29n1558_011:0057c02_17",
        "context_with_next_sentence": true
    },
    {
        "source_sentence": "餘八出水半半漸卑，謂初持雙出水四萬，乃至最後鐵輪圍山出水三百一十二半。",
        "from": "T29n1558_011:0057c04_14",
        "context_with_next_sentence": true
    },
    {
        "source_sentence": "如是九山一一廣量，各各與自出水量同。",
        "from": "T29n1558_011:0057c05_14",
        "context_with_next_sentence": true
    },
    {
        "source_sentence": "頌曰：",
        "from": "T29n1558_011:0057c05_17",
        "context_with_next_sentence": true
    },
    {
        "source_sentence": "山間有八海，　　前七名為內，",
        "from": "T29n1558_011:0057c06_0",
        "context_with_next_sentence": true
    },
    {
        "source_sentence": "最初廣八萬，　　四邊各三倍，",
        "from": "T29n1558_011:0057c07_0",
        "context_with_next_sentence": true
    },
    {
        "source_sentence": "餘六半半陿，　　第八名為外，",
        "from": "T29n1558_011:0057c08_0",
        "context_with_next_sentence": true
    },
    {
        "source_sentence": "三洛叉二萬，　　二千踰繕那。",
        "from": "T29n1558_011:0057c09_13",
        "context_with_next_sentence": true
    },
    {
        "source_sentence": "論曰：",
        "from": "T29n1558_011:0057c10_2",
        "context_with_next_sentence": true
    },
    {
        "source_sentence": "妙高為初、輪圍最後，中間八海，前七名內。",
        "from": "T29n1558_011:0057c11_1",
        "context_with_next_sentence": true
    },
    {
        "source_sentence": "七中皆具八功德水：",
        "from": "T29n1558_011:0057c11_10",
        "context_with_next_sentence": true
    },
    {
        "source_sentence": "一甘、二冷、三軟、四輕、五清淨、六不臭、七飲時不損喉、八飲已不傷腹。",
        "from": "T29n1558_011:0057c13_3",
        "context_with_next_sentence": true
    },
    {
        "source_sentence": "如是七海初廣八萬，約持雙山內邊周量，於其四面數各三倍，謂各成二億四萬踰繕那。",
        "from": "T29n1558_011:0057c15_5",
        "context_with_next_sentence": true
    },
    {
        "source_sentence": "其餘六海量半半陿，謂第二海量廣四萬，乃至第七量廣一千二百五十。",
        "from": "T29n1558_011:0057c16_17",
        "context_with_next_sentence": true
    },
    {
        "source_sentence": "此等不說周圍量者，以煩多故。",
        "from": "T29n1558_011:0057c17_12",
        "context_with_next_sentence": true
    },
    {
        "source_sentence": "第八名外，醎水盈滿，量廣三億二萬二千。",
        "from": "T29n1558_011:0057c18_13",
        "context_with_next_sentence": true
    },
    {
        "source_sentence": "頌曰：",
        "from": "T29n1558_011:0057c18_16",
        "context_with_next_sentence": true
    },
    {
        "source_sentence": "於中大洲相，　　南贍部如車，",
        "from": "T29n1558_011:0057c19_0",
        "context_with_next_sentence": true
    },
    {
        "source_sentence": "三邊各二千，　　南邊有三半；",
        "from": "T29n1558_011:0057c20_13",
        "context_with_next_sentence": true
    },
    {
        "source_sentence": "東毘提訶洲，　　其相如半月，",
        "from": "T29n1558_011:0057c21_0",
        "context_with_next_sentence": true
    },
    {
        "source_sentence": "三邊如贍部，　　東邊三百半；",
        "from": "T29n1558_011:0057c22_13",
        "context_with_next_sentence": true
    },
    {
        "source_sentence": "西瞿陀尼洲，　　其相圓無缺，",
        "from": "T29n1558_011:0057c23_0",
        "context_with_next_sentence": true
    },
    {
        "source_sentence": "徑二千五百，　　周圍此三倍；",
        "from": "T29n1558_011:0057c24_13",
        "context_with_next_sentence": true
    },
    {
        "source_sentence": "北俱盧畟方，　　面各二千等，",
        "from": "T29n1558_011:0057c25_0",
        "context_with_next_sentence": true
    },
    {
        "source_sentence": "中洲復有八，　　四洲邊各二。",
        "from": "T29n1558_011:0057c26_13",
        "context_with_next_sentence": true
    },
    {
        "source_sentence": "論曰：",
        "from": "T29n1558_011:0057c27_2",
        "context_with_next_sentence": true
    },
    {
        "source_sentence": "於外海中大洲有四，謂於四面對妙高山。",
        "from": "T29n1558_011:0057c28_2",
        "context_with_next_sentence": true
    },
    {
        "source_sentence": "南贍部洲北廣南陿，三邊量等，其相如車。",
        "from": "T29n1558_011:0057c29_1",
        "context_with_next_sentence": true
    },
    {
        "source_sentence": "南邊唯廣三踰繕那半，三邊各有二千踰繕那。",
        "from": "T29n1558_011:0058a01_2",
        "context_with_next_sentence": true
    },
    {
        "source_sentence": "唯此洲中有金剛座，上窮地際下據金輪，一切菩薩將登正覺皆坐此座上起金剛喻定，以無餘依及餘處所有堅固力能持此故。",
        "from": "T29n1558_011:0058a04_4",
        "context_with_next_sentence": true
    },
    {
        "source_sentence": "東勝身洲東陿西廣，三邊量等，形如半月。",
        "from": "T29n1558_011:0058a05_3",
        "context_with_next_sentence": true
    },
    {
        "source_sentence": "東三百五十，三邊各二千。",
        "from": "T29n1558_011:0058a05_15",
        "context_with_next_sentence": true
    },
    {
        "source_sentence": "西牛貨洲圓如滿月，徑二千五百，周圍七千半。",
        "from": "T29n1558_011:0058a06_16",
        "context_with_next_sentence": true
    },
    {
        "source_sentence": "北俱盧洲形如方座，四邊量等，面各二千。",
        "from": "T29n1558_011:0058a07_15",
        "context_with_next_sentence": true
    },
    {
        "source_sentence": "等言為明無少增減。",
        "from": "T29n1558_011:0058a08_5",
        "context_with_next_sentence": true
    },
    {
        "source_sentence": "隨其洲相人面亦然。",
        "from": "T29n1558_011:0058a08_14",
        "context_with_next_sentence": true
    },
    {
        "source_sentence": "復有八中洲，是大洲眷屬，謂四大洲側各有二中洲。",
        "from": "T29n1558_011:0058a09_19",
        "context_with_next_sentence": true
    },
    {
        "source_sentence": "贍部洲邊二中洲者，一遮末羅洲、二筏羅遮末羅洲。",
        "from": "T29n1558_011:0058a11_3",
        "context_with_next_sentence": true
    },
    {
        "source_sentence": "勝身洲邊二中洲者，一提訶洲、二毘提訶洲。",
        "from": "T29n1558_011:0058a12_4",
        "context_with_next_sentence": true
    },
    {
        "source_sentence": "牛貨洲邊二中洲者，一舍搋洲、二嗢怛羅漫怛里拏洲。",
        "from": "T29n1558_011:0058a13_8",
        "context_with_next_sentence": true
    },
    {
        "source_sentence": "俱盧洲邊二中洲者，一矩拉婆洲、二憍拉婆洲。",
        "from": "T29n1558_011:0058a14_10",
        "context_with_next_sentence": true
    },
    {
        "source_sentence": "此一切洲皆人所住。",
        "from": "T29n1558_011:0058a14_19",
        "context_with_next_sentence": true
    },
    {
        "source_sentence": "有說：",
        "from": "T29n1558_011:0058a15_2",
        "context_with_next_sentence": true
    },
    {
        "source_sentence": "唯一邏剎娑居。",
        "from": "T29n1558_011:0058a15_9",
        "context_with_next_sentence": true
    },
    {
        "source_sentence": "頌曰：",
        "from": "T29n1558_011:0058a15_12",
        "context_with_next_sentence": true
    },
    {
        "source_sentence": "此北九黑山，　　雪香醉山內，",
        "from": "T29n1558_011:0058a16_0",
        "context_with_next_sentence": true
    },
    {
        "source_sentence": "無熱池縱廣，　　五十踰繕那。",
        "from": "T29n1558_011:0058a17_13",
        "context_with_next_sentence": true
    },
    {
        "source_sentence": "論曰：",
        "from": "T29n1558_011:0058a18_2",
        "context_with_next_sentence": true
    },
    {
        "source_sentence": "此贍部洲從中向北，三處各有三重黑山。",
        "from": "T29n1558_011:0058a19_2",
        "context_with_next_sentence": true
    },
    {
        "source_sentence": "有大雪山在黑山北，大雪山北有香醉山。",
        "from": "T29n1558_011:0058a20_2",
        "context_with_next_sentence": true
    },
    {
        "source_sentence": "雪北香南有大池水，名無熱惱，出四大河：",
        "from": "T29n1558_011:0058a21_2",
        "context_with_next_sentence": true
    },
    {
        "source_sentence": "一殑伽河、二信度河、三徙多河、四縛芻河。",
        "from": "T29n1558_011:0058a22_1",
        "context_with_next_sentence": true
    },
    {
        "source_sentence": "無熱惱池縱廣正等，面各五十踰繕那量，八功德水盈滿其中，非得通人無由能至。",
        "from": "T29n1558_011:0058a23_17",
        "context_with_next_sentence": true
    },
    {
        "source_sentence": "於此池側有贍部林，樹形高大其果甘美，依此林故名贍部洲，或依此果以立洲號。",
        "from": "T29n1558_011:0058a26_1",
        "context_with_next_sentence": true
    },
    {
        "source_sentence": "復於何處置㮈落迦、大㮈落迦？",
        "from": "T29n1558_011:0058a26_15",
        "context_with_next_sentence": true
    },
    {
        "source_sentence": "何量有幾？",
        "from": "T29n1558_011:0058a27_1",
        "context_with_next_sentence": true
    },
    {
        "source_sentence": "頌曰：",
        "from": "T29n1558_011:0058a27_4",
        "context_with_next_sentence": true
    },
    {
        "source_sentence": "此下過二萬，　　無間深廣同，",
        "from": "T29n1558_011:0058a28_0",
        "context_with_next_sentence": true
    },
    {
        "source_sentence": "上七㮈落迦，　　八增皆十六。",
        "from": "T29n1558_011:0058a29_13",
        "context_with_next_sentence": true
    },
    {
        "source_sentence": "謂煻煨屍糞，　　鋒刃烈河增，",
        "from": "T29n1558_011:0058b01_0",
        "context_with_next_sentence": true
    },
    {
        "source_sentence": "各住彼四方，　　餘八寒地獄。",
        "from": "T29n1558_011:0058b02_13",
        "context_with_next_sentence": true
    },
    {
        "source_sentence": "論曰：",
        "from": "T29n1558_011:0058b03_2",
        "context_with_next_sentence": true
    },
    {
        "source_sentence": "此贍部洲下過二萬，有阿鼻旨大㮈落迦。",
        "from": "T29n1558_011:0058b04_1",
        "context_with_next_sentence": true
    },
    {
        "source_sentence": "深廣同前，謂各二萬故。",
        "from": "T29n1558_011:0058b04_12",
        "context_with_next_sentence": true
    },
    {
        "source_sentence": "彼底去此四萬踰繕那。",
        "from": "T29n1558_011:0058b05_3",
        "context_with_next_sentence": true
    },
    {
        "source_sentence": "以於其中受苦無間，非如餘七大㮈落迦受苦非恒，故名無間。",
        "from": "T29n1558_011:0058b06_13",
        "context_with_next_sentence": true
    },
    {
        "source_sentence": "且如等活㮈落迦中，諸有情身雖被種種斫刺磨擣，而彼暫遇涼風所吹還活如本，由斯理故立等活名。",
        "from": "T29n1558_011:0058b09_4",
        "context_with_next_sentence": true
    },
    {
        "source_sentence": "阿鼻旨中無如是事。",
        "from": "T29n1558_011:0058b09_13",
        "context_with_next_sentence": true
    },
    {
        "source_sentence": "有餘師說：",
        "from": "T29n1558_011:0058b09_18",
        "context_with_next_sentence": true
    },
    {
        "source_sentence": "阿鼻旨中無樂間苦故名無間，餘地獄中有樂間起，雖無異熟而有等流。",
        "from": "T29n1558_011:0058b11_13",
        "context_with_next_sentence": true
    },
    {
        "source_sentence": "七㮈落迦在無間上重累而住。",
        "from": "T29n1558_011:0058b12_8",
        "context_with_next_sentence": true
    },
    {
        "source_sentence": "其七者何？",
        "from": "T29n1558_011:0058b12_13",
        "context_with_next_sentence": true
    },
    {
        "source_sentence": "一者極熱、二者炎熱、三者大叫、四者號叫、五者眾合、六者黑繩、七者等活。",
        "from": "T29n1558_011:0058b14_8",
        "context_with_next_sentence": true
    },
    {
        "source_sentence": "有說：",
        "from": "T29n1558_011:0058b14_11",
        "context_with_next_sentence": true
    },
    {
        "source_sentence": "此七在無間傍。",
        "from": "T29n1558_011:0058b14_18",
        "context_with_next_sentence": true
    },
    {
        "source_sentence": "八㮈落迦增各十六，故薄伽梵說此頌言：",
        "from": "T29n1558_011:0058b15_16",
        "context_with_next_sentence": true
    },
    {
        "source_sentence": "此八㮈落迦，　　我說甚難越，",
        "from": "T29n1558_011:0058b16_0",
        "context_with_next_sentence": true
    },
    {
        "source_sentence": "以熱鐵為地，　　周匝有鐵牆，",
        "from": "T29n1558_011:0058b17_0",
        "context_with_next_sentence": true
    },
    {
        "source_sentence": "四面有四門，　　關閉以鐵扇，",
        "from": "T29n1558_011:0058b18_0",
        "context_with_next_sentence": true
    },
    {
        "source_sentence": "巧安布分量，　　各有十六增，",
        "from": "T29n1558_011:0058b19_0",
        "context_with_next_sentence": true
    },
    {
        "source_sentence": "多百踰繕那，　　滿中造惡者，",
        "from": "T29n1558_011:0058b20_0",
        "context_with_next_sentence": true
    },
    {
        "source_sentence": "周遍焰交徹，　　猛火恒洞然。",
        "from": "T29n1558_011:0058b21_13",
        "context_with_next_sentence": true
    },
    {
        "source_sentence": "十六增者，八㮈落迦四面門外各有四所：",
        "from": "T29n1558_011:0058b22_17",
        "context_with_next_sentence": true
    },
    {
        "source_sentence": "一煻煨增，謂此增內煻煨沒膝，有情遊彼纔下足時，皮肉與血俱燋爛墜，舉足還生平復如本。",
        "from": "T29n1558_011:0058b25_2",
        "context_with_next_sentence": true
    },
    {
        "source_sentence": "二屍糞增，謂此增內屍糞泥滿，於中多有娘矩吒蟲，𭪿利如針身白頭黑，有情遊彼皆為此蟲鑽皮破骨𠯗食其髓。",
        "from": "T29n1558_011:0058b27_13",
        "context_with_next_sentence": true
    },
    {
        "source_sentence": "三鋒刃增，謂此增內復有三種：",
        "from": "T29n1558_011:0058b28_10",
        "context_with_next_sentence": true
    },
    {
        "source_sentence": "一刀刃路，謂於此中仰布刀刃以為大道，有情遊彼纔下足時，皮肉與血俱斷碎墜，舉足還生平復如本。",
        "from": "T29n1558_011:0058c02_1",
        "context_with_next_sentence": true
    },
    {
        "source_sentence": "二劍葉林，謂此林上純以銛利劍刃為葉，有情遊彼風吹葉墜，斬刺支體骨肉零落，有烏駁狗摣掣食之。",
        "from": "T29n1558_011:0058c04_11",
        "context_with_next_sentence": true
    },
    {
        "source_sentence": "三鐵刺林，謂此林上有利鐵刺長十六指，有情被逼上下樹時，其刺銛鋒下上鑱刺，有鐵𭪿鳥探啄有情眼睛心肝爭競而食。",
        "from": "T29n1558_011:0058c07_10",
        "context_with_next_sentence": true
    },
    {
        "source_sentence": "刀刃路等三種雖殊，而鐵杖同故一增攝。",
        "from": "T29n1558_011:0058c08_10",
        "context_with_next_sentence": true
    },
    {
        "source_sentence": "四烈河增，謂此增量廣，滿中熱醎水，有情入中或浮或沒，或逆或順或橫或轉，被蒸被煮骨肉糜爛。",
        "from": "T29n1558_011:0058c10_15",
        "context_with_next_sentence": true
    },
    {
        "source_sentence": "如大鑊中滿盛灰汁置麻米等，猛火下燃，麻等於中上下迴轉舉體糜爛，有情亦然。",
        "from": "T29n1558_011:0058c12_14",
        "context_with_next_sentence": true
    },
    {
        "source_sentence": "設欲逃亡，於兩岸上有諸獄卒，手執刀槍禦捍令迴，無由得出。",
        "from": "T29n1558_011:0058c14_4",
        "context_with_next_sentence": true
    },
    {
        "source_sentence": "此河如塹，前三似園，四面各四增，故言皆十六。",
        "from": "T29n1558_011:0058c15_7",
        "context_with_next_sentence": true
    },
    {
        "source_sentence": "此是增上被刑害所，故說名增，本地獄中適被害已重遭害故。",
        "from": "T29n1558_011:0058c16_15",
        "context_with_next_sentence": true
    },
    {
        "source_sentence": "有說：",
        "from": "T29n1558_011:0058c16_18",
        "context_with_next_sentence": true
    },
    {
        "source_sentence": "有情從地獄出更遭此苦，故說為增。",
        "from": "T29n1558_011:0058c17_15",
        "context_with_next_sentence": true
    },
    {
        "source_sentence": "今於此中因論生論。",
        "from": "T29n1558_011:0058c18_6",
        "context_with_next_sentence": true
    },
    {
        "source_sentence": "諸地獄卒是有情不？",
        "from": "T29n1558_011:0058c18_15",
        "context_with_next_sentence": true
    },
    {
        "source_sentence": "有說：",
        "from": "T29n1558_011:0058c18_18",
        "context_with_next_sentence": true
    },
    {
        "source_sentence": "非情。",
        "from": "T29n1558_011:0058c19_2",
        "context_with_next_sentence": true
    },
    {
        "source_sentence": "如何動作？",
        "from": "T29n1558_011:0058c19_7",
        "context_with_next_sentence": true
    },
    {
        "source_sentence": "有情業力，如成劫風。",
        "from": "T29n1558_011:0058c19_17",
        "context_with_next_sentence": true
    },
    {
        "source_sentence": "若爾，云何通彼大德法善現說？",
        "from": "T29n1558_011:0058c20_10",
        "context_with_next_sentence": true
    },
    {
        "source_sentence": "如彼頌言：",
        "from": "T29n1558_011:0058c20_15",
        "context_with_next_sentence": true
    },
    {
        "source_sentence": "心常懷忿毒，　　好集諸惡業，",
        "from": "T29n1558_011:0058c21_0",
        "context_with_next_sentence": true
    },
    {
        "source_sentence": "見他苦欣悅，　　死作琰魔卒。",
        "from": "T29n1558_011:0058c22_13",
        "context_with_next_sentence": true
    },
    {
        "source_sentence": "琰魔王使諸邏剎娑擲諸有情置地獄者名琰魔卒。",
        "from": "T29n1558_011:0058c24_4",
        "context_with_next_sentence": true
    },
    {
        "source_sentence": "是實有情非地獄中害有情者，故地獄卒非實有情。",
        "from": "T29n1558_011:0058c25_8",
        "context_with_next_sentence": true
    },
    {
        "source_sentence": "有說：",
        "from": "T29n1558_011:0058c25_11",
        "context_with_next_sentence": true
    },
    {
        "source_sentence": "有情。",
        "from": "T29n1558_011:0058c25_14",
        "context_with_next_sentence": true
    },
    {
        "source_sentence": "若爾，此惡業何處受異熟？",
        "from": "T29n1558_011:0058c26_5",
        "context_with_next_sentence": true
    },
    {
        "source_sentence": "即地獄中，以地獄中尚容無間所感異熟，此何理遮？",
        "from": "T29n1558_011:0058c27_10",
        "context_with_next_sentence": true
    },
    {
        "source_sentence": "若爾，何緣火不燒彼？",
        "from": "T29n1558_011:0058c28_1",
        "context_with_next_sentence": true
    },
    {
        "source_sentence": "此定由業力所隔礙故，或感異大種故不被燒。",
        "from": "T29n1558_011:0058c29_3",
        "context_with_next_sentence": true
    },
    {
        "source_sentence": "熱㮈落迦已說有八。",
        "from": "T29n1558_011:0058c29_12",
        "context_with_next_sentence": true
    },
    {
        "source_sentence": "復有餘八寒㮈落迦。",
        "from": "T29n1558_011:0059a01_3",
        "context_with_next_sentence": true
    },
    {
        "source_sentence": "其八者何？",
        "from": "T29n1558_011:0059a01_8",
        "context_with_next_sentence": true
    },
    {
        "source_sentence": "一頞部陀、二尼剌部陀、三頞唽吒、四臛臛婆、五虎虎婆、六嗢鉢羅、七鉢特摩、八摩訶鉢特摩。",
        "from": "T29n1558_011:0059a03_9",
        "context_with_next_sentence": true
    },
    {
        "source_sentence": "此中有情嚴寒所逼，隨身聲變以立其名。",
        "from": "T29n1558_011:0059a04_8",
        "context_with_next_sentence": true
    },
    {
        "source_sentence": "此八并居贍部洲下，如前所說大地獄傍。",
        "from": "T29n1558_011:0059a05_8",
        "context_with_next_sentence": true
    },
    {
        "source_sentence": "此贍部洲其量無幾，下寧容受無間等耶？",
        "from": "T29n1558_011:0059a06_8",
        "context_with_next_sentence": true
    },
    {
        "source_sentence": "洲如穀聚，上尖下闊，是故大海漸陿漸深。",
        "from": "T29n1558_011:0059a07_8",
        "context_with_next_sentence": true
    },
    {
        "source_sentence": "如上所論十六地獄，一切有情增上業感。",
        "from": "T29n1558_011:0059a08_8",
        "context_with_next_sentence": true
    },
    {
        "source_sentence": "餘孤地獄各別業招，或多或二或一所止，差別多種、處所不定，或近江河山邊曠野，或在地下空及餘處。",
        "from": "T29n1558_011:0059a10_15",
        "context_with_next_sentence": true
    },
    {
        "source_sentence": "諸地獄器安布如是，本處在下、支𣲖不定。",
        "from": "T29n1558_011:0059a11_15",
        "context_with_next_sentence": true
    },
    {
        "source_sentence": "傍生住處謂水陸空，本處大海，後流餘處。",
        "from": "T29n1558_011:0059a12_15",
        "context_with_next_sentence": true
    },
    {
        "source_sentence": "諸鬼本處琰魔王國，於此贍部洲下過五百踰繕那有琰魔王國，縱廣量亦爾，從此展轉散居餘處。",
        "from": "T29n1558_011:0059a15_3",
        "context_with_next_sentence": true
    },
    {
        "source_sentence": "或有端嚴具大威德，受諸富樂自在如天，或有飢羸顏貌醜陋，如是等類廣說如經。",
        "from": "T29n1558_011:0059a17_3",
        "context_with_next_sentence": true
    },
    {
        "source_sentence": "日月所居量等義者，頌曰：",
        "from": "T29n1558_011:0059a17_15",
        "context_with_next_sentence": true
    },
    {
        "source_sentence": "日月迷盧半，　　五十一五十，",
        "from": "T29n1558_011:0059a18_0",
        "context_with_next_sentence": true
    },
    {
        "source_sentence": "夜半日沒中，　　日出四洲等。",
        "from": "T29n1558_011:0059a19_13",
        "context_with_next_sentence": true
    },
    {
        "source_sentence": "雨際第二月，　　後九夜漸增，",
        "from": "T29n1558_011:0059a20_0",
        "context_with_next_sentence": true
    },
    {
        "source_sentence": "寒第四亦然，　　夜減晝翻此。",
        "from": "T29n1558_011:0059a21_13",
        "context_with_next_sentence": true
    },
    {
        "source_sentence": "晝夜增臘縛，　　行南北路時，",
        "from": "T29n1558_011:0059a22_0",
        "context_with_next_sentence": true
    },
    {
        "source_sentence": "近日自影覆，　　故見月輪缺。",
        "from": "T29n1558_011:0059a23_13",
        "context_with_next_sentence": true
    },
    {
        "source_sentence": "論曰：",
        "from": "T29n1558_011:0059a24_2",
        "context_with_next_sentence": true
    },
    {
        "source_sentence": "日月眾星依何而住？",
        "from": "T29n1558_011:0059a24_11",
        "context_with_next_sentence": true
    },
    {
        "source_sentence": "依風而住。",
        "from": "T29n1558_011:0059a24_16",
        "context_with_next_sentence": true
    },
    {
        "source_sentence": "謂諸有情業增上力共引風起，繞妙高山空中旋環，運持日等令不停墜。",
        "from": "T29n1558_011:0059a26_8",
        "context_with_next_sentence": true
    },
    {
        "source_sentence": "彼所住去此幾踰繕那？",
        "from": "T29n1558_011:0059a27_1",
        "context_with_next_sentence": true
    },
    {
        "source_sentence": "持雙山頂齊妙高山半。",
        "from": "T29n1558_011:0059a27_11",
        "context_with_next_sentence": true
    },
    {
        "source_sentence": "日月徑量幾踰繕那？",
        "from": "T29n1558_011:0059a28_1",
        "context_with_next_sentence": true
    },
    {
        "source_sentence": "日五十一，月唯五十。",
        "from": "T29n1558_011:0059a28_11",
        "context_with_next_sentence": true
    },
    {
        "source_sentence": "星最小者唯一俱盧舍，其最大者十六踰繕那。",
        "from": "T29n1558_011:0059a29_11",
        "context_with_next_sentence": true
    },
    {
        "source_sentence": "日輪下面頗胝迦寶火珠所成，能熱能照；",
        "from": "T29n1558_011:0059b01_10",
        "context_with_next_sentence": true
    },
    {
        "source_sentence": "月輪下面頗胝迦寶水珠所成，能冷能照。",
        "from": "T29n1558_011:0059b02_9",
        "context_with_next_sentence": true
    },
    {
        "source_sentence": "隨有情業增上所生，能於眼身果花稼穡藥草等物，如其所應為益為損。",
        "from": "T29n1558_011:0059b04_3",
        "context_with_next_sentence": true
    },
    {
        "source_sentence": "唯一日月普於四洲作所作事、一日所作事為四洲同時不？",
        "from": "T29n1558_011:0059b05_10",
        "context_with_next_sentence": true
    },
    {
        "source_sentence": "不爾。",
        "from": "T29n1558_011:0059b05_13",
        "context_with_next_sentence": true
    },
    {
        "source_sentence": "云何？",
        "from": "T29n1558_011:0059b05_16",
        "context_with_next_sentence": true
    },
    {
        "source_sentence": "北洲夜半東洲日沒，南洲日中西洲日出。",
        "from": "T29n1558_011:0059b06_15",
        "context_with_next_sentence": true
    },
    {
        "source_sentence": "此四時等，餘例應知。",
        "from": "T29n1558_011:0059b07_6",
        "context_with_next_sentence": true
    },
    {
        "source_sentence": "日行此洲路有差別，故令晝夜有減有增。",
        "from": "T29n1558_011:0059b08_5",
        "context_with_next_sentence": true
    },
    {
        "source_sentence": "從雨際第二月後半第九日夜漸增，從寒際第四月後半第九日夜漸減，晝增減位與此相違。",
        "from": "T29n1558_011:0059b10_7",
        "context_with_next_sentence": true
    },
    {
        "source_sentence": "夜漸增時晝便漸減，夜若漸減晝則漸增。",
        "from": "T29n1558_011:0059b11_6",
        "context_with_next_sentence": true
    },
    {
        "source_sentence": "晝夜增時一晝夜增幾？",
        "from": "T29n1558_011:0059b11_16",
        "context_with_next_sentence": true
    },
    {
        "source_sentence": "增一臘縛。",
        "from": "T29n1558_011:0059b12_2",
        "context_with_next_sentence": true
    },
    {
        "source_sentence": "晝夜減亦然。",
        "from": "T29n1558_011:0059b12_8",
        "context_with_next_sentence": true
    },
    {
        "source_sentence": "日行此洲向南向北，如其次第夜增晝增。",
        "from": "T29n1558_011:0059b13_7",
        "context_with_next_sentence": true
    },
    {
        "source_sentence": "何故月輪於黑半末白半初位見有缺耶？",
        "from": "T29n1558_011:0059b14_6",
        "context_with_next_sentence": true
    },
    {
        "source_sentence": "世施設中作如是釋：",
        "from": "T29n1558_011:0059b14_15",
        "context_with_next_sentence": true
    },
    {
        "source_sentence": "以月宮殿行近日輪，月被日輪光所侵照，餘邊發影自覆月輪，令於爾時見不圓滿。",
        "from": "T29n1558_011:0059b16_15",
        "context_with_next_sentence": true
    },
    {
        "source_sentence": "先舊師釋：",
        "from": "T29n1558_011:0059b17_2",
        "context_with_next_sentence": true
    },
    {
        "source_sentence": "由日月輪行度不同現有圓缺。",
        "from": "T29n1558_011:0059b17_15",
        "context_with_next_sentence": true
    },
    {
        "source_sentence": "日等宮殿何有情居？",
        "from": "T29n1558_011:0059b18_6",
        "context_with_next_sentence": true
    },
    {
        "source_sentence": "四大天王所部天眾。",
        "from": "T29n1558_011:0059b18_15",
        "context_with_next_sentence": true
    },
    {
        "source_sentence": "是諸天眾唯住此耶？",
        "from": "T29n1558_011:0059b19_5",
        "context_with_next_sentence": true
    },
    {
        "source_sentence": "若空居天唯住如是日等宮殿，若地居天住妙高山諸層級等。",
        "from": "T29n1558_011:0059b20_14",
        "context_with_next_sentence": true
    },
    {
        "source_sentence": "有幾層級？",
        "from": "T29n1558_011:0059b21_1",
        "context_with_next_sentence": true
    },
    {
        "source_sentence": "其量云何？",
        "from": "T29n1558_011:0059b21_6",
        "context_with_next_sentence": true
    },
    {
        "source_sentence": "何等諸天住何層級？",
        "from": "T29n1558_011:0059b21_15",
        "context_with_next_sentence": true
    },
    {
        "source_sentence": "頌曰：",
        "from": "T29n1558_011:0059b21_18",
        "context_with_next_sentence": true
    },
    {
        "source_sentence": "妙高層有四，　　相去各十千，",
        "from": "T29n1558_011:0059b22_0",
        "context_with_next_sentence": true
    },
    {
        "source_sentence": "傍出十六千，　　八四二千量。",
        "from": "T29n1558_011:0059b23_13",
        "context_with_next_sentence": true
    },
    {
        "source_sentence": "堅手及持鬘，　　恒憍大王眾，",
        "from": "T29n1558_011:0059b24_0",
        "context_with_next_sentence": true
    },
    {
        "source_sentence": "如次居四級，　　亦住餘七山。",
        "from": "T29n1558_011:0059b25_13",
        "context_with_next_sentence": true
    },
    {
        "source_sentence": "論曰：",
        "from": "T29n1558_011:0059b26_2",
        "context_with_next_sentence": true
    },
    {
        "source_sentence": "蘇迷盧山有四層級，始從水際盡第一層相去十千踰繕那量，如是乃至從第三層盡第四層亦十千量。",
        "from": "T29n1558_011:0059b28_10",
        "context_with_next_sentence": true
    },
    {
        "source_sentence": "此四層級從妙高山傍出圍繞盡其下半，最初層級出十六千，第二、第三、第四層級，如其次第八、四、二千。",
        "from": "T29n1558_011:0059c02_1",
        "context_with_next_sentence": true
    },
    {
        "source_sentence": "有藥叉神名為堅手住初層級，有名持鬘住第二級，有名恒憍住第三級，此三皆是四大天王所部天眾，第四層級四大天王及諸眷屬共所居止故，經依此說四大王眾天。",
        "from": "T29n1558_011:0059c06_3",
        "context_with_next_sentence": true
    },
    {
        "source_sentence": "如妙高山四外層級四大王眾及眷屬居，如是持雙、持軸山等七金山上亦有天居，是四大王所部封邑，是名依地住四大王眾天。",
        "from": "T29n1558_011:0059c09_3",
        "context_with_next_sentence": true
    },
    {
        "source_sentence": "於欲天中此天最廣。",
        "from": "T29n1558_011:0059c09_12",
        "context_with_next_sentence": true
    },
    {
        "source_sentence": "三十三天住在何處？",
        "from": "T29n1558_011:0059c10_3",
        "context_with_next_sentence": true
    },
    {
        "source_sentence": "頌曰：",
        "from": "T29n1558_011:0059c10_6",
        "context_with_next_sentence": true
    },
    {
        "source_sentence": "妙高頂八萬，　　三十三天居，",
        "from": "T29n1558_011:0059c11_0",
        "context_with_next_sentence": true
    },
    {
        "source_sentence": "四角有四峯，　　金剛手所住。",
        "from": "T29n1558_011:0059c12_13",
        "context_with_next_sentence": true
    },
    {
        "source_sentence": "中宮名善見，　　周萬踰繕那，",
        "from": "T29n1558_011:0059c13_0",
        "context_with_next_sentence": true
    },
    {
        "source_sentence": "高一半金城，　　雜飾地柔軟。",
        "from": "T29n1558_011:0059c14_13",
        "context_with_next_sentence": true
    },
    {
        "source_sentence": "中有殊勝殿，　　周千踰繕那，",
        "from": "T29n1558_011:0059c15_0",
        "context_with_next_sentence": true
    },
    {
        "source_sentence": "外四苑莊嚴，　　眾車麁雜喜。",
        "from": "T29n1558_011:0059c16_13",
        "context_with_next_sentence": true
    },
    {
        "source_sentence": "妙池居四方，　　相去各二十，",
        "from": "T29n1558_011:0059c17_0",
        "context_with_next_sentence": true
    },
    {
        "source_sentence": "東北圓生樹，　　西南善法堂。",
        "from": "T29n1558_011:0059c18_13",
        "context_with_next_sentence": true
    },
    {
        "source_sentence": "論曰：",
        "from": "T29n1558_011:0059c19_2",
        "context_with_next_sentence": true
    },
    {
        "source_sentence": "三十三天住迷盧頂，其頂四面各八十千，與下四邊其量無別。",
        "from": "T29n1558_011:0059c20_10",
        "context_with_next_sentence": true
    },
    {
        "source_sentence": "有餘師說：",
        "from": "T29n1558_011:0059c20_15",
        "context_with_next_sentence": true
    },
    {
        "source_sentence": "周八十千，別說四邊各唯二萬。",
        "from": "T29n1558_011:0059c21_10",
        "context_with_next_sentence": true
    },
    {
        "source_sentence": "山頂四角各有一峯，其高廣量各有五百。",
        "from": "T29n1558_011:0059c22_10",
        "context_with_next_sentence": true
    },
    {
        "source_sentence": "有藥叉神名金剛手，於中止住守護諸天。",
        "from": "T29n1558_011:0059c23_10",
        "context_with_next_sentence": true
    },
    {
        "source_sentence": "於山頂中有宮名善見，面二千半，周萬踰繕那，金城量高一踰繕那半，其地平坦亦真金所成，俱用百一雜寶嚴飾，地觸柔軟如妬羅綿，於踐躡時隨足高下，是天帝釋所都大城。",
        "from": "T29n1558_011:0059c27_12",
        "context_with_next_sentence": true
    },
    {
        "source_sentence": "於其城中有殊勝殿，種種妙寶具足莊嚴，蔽餘天宮故名殊勝，面二百五十，周千踰繕那。",
        "from": "T29n1558_011:0059c29_15",
        "context_with_next_sentence": true
    },
    {
        "source_sentence": "是謂城中諸可愛事。",
        "from": "T29n1558_011:0060a01_5",
        "context_with_next_sentence": true
    },
    {
        "source_sentence": "城外四面四苑莊嚴，是彼諸天共遊戲處：",
        "from": "T29n1558_011:0060a02_4",
        "context_with_next_sentence": true
    },
    {
        "source_sentence": "一眾車苑、二麁惡苑、三雜林苑、四喜林苑，此為外飾莊嚴大城。",
        "from": "T29n1558_011:0060a03_12",
        "context_with_next_sentence": true
    },
    {
        "source_sentence": "四苑四邊有四妙池，中間各去苑二十踰繕那，是彼諸天勝遊戲處，諸天於彼捔勝歡娛。",
        "from": "T29n1558_011:0060a05_14",
        "context_with_next_sentence": true
    },
    {
        "source_sentence": "城外東北有圓生樹，是三十三天受欲樂勝所。",
        "from": "T29n1558_011:0060a06_16",
        "context_with_next_sentence": true
    },
    {
        "source_sentence": "盤根深廣五十踰繕那，聳幹上昇枝條傍布，高廣量等百踰繕那，挺葉開花妙香芬馥，順風熏滿百踰繕那，若逆風時猶遍五十。",
        "from": "T29n1558_011:0060a09_15",
        "context_with_next_sentence": true
    },
    {
        "source_sentence": "順風可爾，云何逆熏？",
        "from": "T29n1558_011:0060a10_6",
        "context_with_next_sentence": true
    },
    {
        "source_sentence": "有餘師言：",
        "from": "T29n1558_011:0060a10_11",
        "context_with_next_sentence": true
    },
    {
        "source_sentence": "香無逆熏義，依不越樹界故說逆熏。",
        "from": "T29n1558_011:0060a11_7",
        "context_with_next_sentence": true
    },
    {
        "source_sentence": "理實圓生有如是德，所流香氣能逆風熏，雖天和風力所擁遏。",
        "from": "T29n1558_011:0060a12_16",
        "context_with_next_sentence": true
    },
    {
        "source_sentence": "然能相續流趣餘方，漸劣漸微近處便歇，非能遠至如順風熏。",
        "from": "T29n1558_011:0060a14_5",
        "context_with_next_sentence": true
    },
    {
        "source_sentence": "如是花香，為依自地隨風相續轉至餘方、為但熏風別生香氣？",
        "from": "T29n1558_011:0060a15_14",
        "context_with_next_sentence": true
    },
    {
        "source_sentence": "此義無定，諸軌範師於此二門俱許無失。",
        "from": "T29n1558_011:0060a16_14",
        "context_with_next_sentence": true
    },
    {
        "source_sentence": "若爾，何故薄伽梵言：",
        "from": "T29n1558_011:0060a17_5",
        "context_with_next_sentence": true
    },
    {
        "source_sentence": "花香不能逆風熏，　　根莖等香亦復爾；",
        "from": "T29n1558_011:0060a18_17",
        "context_with_next_sentence": true
    },
    {
        "source_sentence": "善士功德香芬馥，　　逆風流美遍諸方。",
        "from": "T29n1558_011:0060a19_17",
        "context_with_next_sentence": true
    },
    {
        "source_sentence": "據人間香故作是說，以世共了無如是能。",
        "from": "T29n1558_011:0060a21_1",
        "context_with_next_sentence": true
    },
    {
        "source_sentence": "化地部經說此香氣，順風熏滿百踰繕那，若無風時唯遍五十。",
        "from": "T29n1558_011:0060a22_8",
        "context_with_next_sentence": true
    },
    {
        "source_sentence": "外西南角有善法堂，三十三天時集於彼詳論如法不如法事。",
        "from": "T29n1558_011:0060a23_16",
        "context_with_next_sentence": true
    },
    {
        "source_sentence": "如是已辯三十三天所居外器，餘有色天眾所住器云何？",
        "from": "T29n1558_011:0060a25_4",
        "context_with_next_sentence": true
    },
    {
        "source_sentence": "頌曰：",
        "from": "T29n1558_011:0060a25_7",
        "context_with_next_sentence": true
    },
    {
        "source_sentence": "此上有色天，　　住依空宮殿。",
        "from": "T29n1558_011:0060a26_13",
        "context_with_next_sentence": true
    },
    {
        "source_sentence": "論曰：",
        "from": "T29n1558_011:0060a27_2",
        "context_with_next_sentence": true
    },
    {
        "source_sentence": "此前所說三十三天上有色諸天，住依空宮殿。",
        "from": "T29n1558_011:0060a28_3",
        "context_with_next_sentence": true
    },
    {
        "source_sentence": "云何名上有色諸天？",
        "from": "T29n1558_011:0060a28_12",
        "context_with_next_sentence": true
    },
    {
        "source_sentence": "謂夜摩天、覩史多天、樂變化天、他化自在天。",
        "from": "T29n1558_011:0060a29_14",
        "context_with_next_sentence": true
    },
    {
        "source_sentence": "及前所說梵眾天等有十六處，并前合有二十二天，皆依外器。",
        "from": "T29n1558_011:0060b02_3",
        "context_with_next_sentence": true
    },
    {
        "source_sentence": "如是所說諸天眾中，頌曰：",
        "from": "T29n1558_011:0060b02_15",
        "context_with_next_sentence": true
    },
    {
        "source_sentence": "六受欲交抱，　　執手笑視婬。",
        "from": "T29n1558_011:0060b03_13",
        "context_with_next_sentence": true
    },
    {
        "source_sentence": "論曰：",
        "from": "T29n1558_011:0060b04_2",
        "context_with_next_sentence": true
    },
    {
        "source_sentence": "唯六欲天受妙欲境，於中初二依地居天，形交成婬與人無別。",
        "from": "T29n1558_011:0060b05_11",
        "context_with_next_sentence": true
    },
    {
        "source_sentence": "然風氣泄熱惱便除，非如人間有餘不淨。",
        "from": "T29n1558_011:0060b06_11",
        "context_with_next_sentence": true
    },
    {
        "source_sentence": "夜摩天眾纔抱成婬，覩史多天但由執手，樂變化天唯相向笑，他化自在相視成婬。",
        "from": "T29n1558_011:0060b08_11",
        "context_with_next_sentence": true
    },
    {
        "source_sentence": "毘婆沙師作如是釋：",
        "from": "T29n1558_011:0060b09_2",
        "context_with_next_sentence": true
    },
    {
        "source_sentence": "六天皆以形交成婬。",
        "from": "T29n1558_011:0060b09_11",
        "context_with_next_sentence": true
    },
    {
        "source_sentence": "世施設中說相抱等，但為顯彼時量差別。",
        "from": "T29n1558_011:0060b10_11",
        "context_with_next_sentence": true
    },
    {
        "source_sentence": "以上諸天欲境轉妙、貪心轉捷故使之然。",
        "from": "T29n1558_011:0060b11_10",
        "context_with_next_sentence": true
    },
    {
        "source_sentence": "隨彼諸天男女膝上，有童男童女欻爾化生，即說為彼天所生男女。",
        "from": "T29n1558_011:0060b13_1",
        "context_with_next_sentence": true
    },
    {
        "source_sentence": "初生天眾身量云何？",
        "from": "T29n1558_011:0060b13_10",
        "context_with_next_sentence": true
    },
    {
        "source_sentence": "頌曰：",
        "from": "T29n1558_011:0060b13_13",
        "context_with_next_sentence": true
    },
    {
        "source_sentence": "初如五至十，　　色圓滿有衣。",
        "from": "T29n1558_011:0060b14_13",
        "context_with_next_sentence": true
    },
    {
        "source_sentence": "論曰：",
        "from": "T29n1558_011:0060b15_2",
        "context_with_next_sentence": true
    },
    {
        "source_sentence": "且六欲諸天初生，如次如五六七八九十歲人，生已身形速得成滿。",
        "from": "T29n1558_011:0060b16_12",
        "context_with_next_sentence": true
    },
    {
        "source_sentence": "色界天眾於初生時，身量周圓具妙衣服。",
        "from": "T29n1558_011:0060b17_11",
        "context_with_next_sentence": true
    },
    {
        "source_sentence": "一切天眾皆作聖言，謂彼言詞同中印度。",
        "from": "T29n1558_011:0060b18_10",
        "context_with_next_sentence": true
    },
    {
        "source_sentence": "欲樂生別云何應知？",
        "from": "T29n1558_011:0060b19_1",
        "context_with_next_sentence": true
    },
    {
        "source_sentence": "頌曰：",
        "from": "T29n1558_011:0060b19_4",
        "context_with_next_sentence": true
    },
    {
        "source_sentence": "欲生三人天，　　樂生三九處。",
        "from": "T29n1558_011:0060b20_13",
        "context_with_next_sentence": true
    },
    {
        "source_sentence": "論曰：",
        "from": "T29n1558_011:0060b21_2",
        "context_with_next_sentence": true
    },
    {
        "source_sentence": "欲生三者，有諸有情樂受現前諸妙欲境，彼於如是現欲境中自在而轉，謂全人趣及下四天。",
        "from": "T29n1558_011:0060b23_5",
        "context_with_next_sentence": true
    },
    {
        "source_sentence": "有諸有情樂受自化諸妙欲境，彼於自化妙欲境中自在而轉，謂唯第五樂變化天。",
        "from": "T29n1558_011:0060b25_3",
        "context_with_next_sentence": true
    },
    {
        "source_sentence": "有諸有情樂受他化諸妙欲境，彼於他化妙欲境中自在而轉，謂第六他化自在天。",
        "from": "T29n1558_011:0060b27_2",
        "context_with_next_sentence": true
    },
    {
        "source_sentence": "依受如生現前欲境故，依受如樂自化欲境故，依受如樂他化欲境故，於欲界中分別欲生差別三種。",
        "from": "T29n1558_011:0060b29_10",
        "context_with_next_sentence": true
    },
    {
        "source_sentence": "樂生三者，三靜慮中於九處生受三種樂，謂彼安住離生喜樂、定生喜樂，離喜樂故，長時安住、長時離苦、長時受樂，故名樂生。",
        "from": "T29n1558_011:0060c03_11",
        "context_with_next_sentence": true
    },
    {
        "source_sentence": "生靜慮中間都無喜樂應思，何故亦號樂生天？",
        "from": "T29n1558_011:0060c04_12",
        "context_with_next_sentence": true
    },
    {
        "source_sentence": "所說諸天二十二處，上下相去其量云何？",
        "from": "T29n1558_011:0060c05_12",
        "context_with_next_sentence": true
    },
    {
        "source_sentence": "頌曰：",
        "from": "T29n1558_011:0060c05_15",
        "context_with_next_sentence": true
    },
    {
        "source_sentence": "如彼去下量，　　去上數亦然。",
        "from": "T29n1558_011:0060c06_13",
        "context_with_next_sentence": true
    },
    {
        "source_sentence": "論曰：",
        "from": "T29n1558_011:0060c07_2",
        "context_with_next_sentence": true
    },
    {
        "source_sentence": "一一中間踰繕那量，非易可數，但可總舉彼去下量，去上例然。",
        "from": "T29n1558_011:0060c08_11",
        "context_with_next_sentence": true
    },
    {
        "source_sentence": "隨從何天去下海量，彼上所至與去下同。",
        "from": "T29n1558_011:0060c09_11",
        "context_with_next_sentence": true
    },
    {
        "source_sentence": "謂妙高山從第四層級去下大海四萬踰繕那，是四大王本所住處，從彼上去三十三天，亦如彼天去下海量。",
        "from": "T29n1558_011:0060c12_3",
        "context_with_next_sentence": true
    },
    {
        "source_sentence": "如三十三天去下大海，上去夜摩天其量亦爾。",
        "from": "T29n1558_011:0060c13_5",
        "context_with_next_sentence": true
    },
    {
        "source_sentence": "如是乃至如善見天去下大海踰繕那量，從彼上去色究竟天亦與彼天去下海等。",
        "from": "T29n1558_011:0060c15_5",
        "context_with_next_sentence": true
    },
    {
        "source_sentence": "從此向上無復所居，此處最高名色究竟。",
        "from": "T29n1558_011:0060c16_5",
        "context_with_next_sentence": true
    },
    {
        "source_sentence": "有餘師說：",
        "from": "T29n1558_011:0060c16_10",
        "context_with_next_sentence": true
    },
    {
        "source_sentence": "彼名礙究竟天。",
        "from": "T29n1558_011:0060c16_17",
        "context_with_next_sentence": true
    },
    {
        "source_sentence": "彼謂礙名目積集色至彼礙盡，得究竟名。",
        "from": "T29n1558_011:0060c17_16",
        "context_with_next_sentence": true
    },
    {
        "source_sentence": "於下處生昇見上不？",
        "from": "T29n1558_011:0060c18_7",
        "context_with_next_sentence": true
    },
    {
        "source_sentence": "頌曰：",
        "from": "T29n1558_011:0060c18_10",
        "context_with_next_sentence": true
    },
    {
        "source_sentence": "離通力依他，　　下無昇見上。",
        "from": "T29n1558_011:0060c19_13",
        "context_with_next_sentence": true
    },
    {
        "source_sentence": "論曰：",
        "from": "T29n1558_011:0060c20_2",
        "context_with_next_sentence": true
    },
    {
        "source_sentence": "三十三天由自通力，能從本處昇夜摩天；",
        "from": "T29n1558_011:0060c21_2",
        "context_with_next_sentence": true
    },
    {
        "source_sentence": "或復依他，謂得通者及上天眾接往夜摩。",
        "from": "T29n1558_011:0060c22_1",
        "context_with_next_sentence": true
    },
    {
        "source_sentence": "所餘諸天昇上例爾，若來若至下見上天。",
        "from": "T29n1558_011:0060c23_1",
        "context_with_next_sentence": true
    },
    {
        "source_sentence": "然下眼不能覩上界上地，非其境界故。",
        "from": "T29n1558_011:0060c23_18",
        "context_with_next_sentence": true
    },
    {
        "source_sentence": "如不覺彼觸，是故從上地來下地時非自身來，要作下地化。",
        "from": "T29n1558_011:0060c25_9",
        "context_with_next_sentence": true
    },
    {
        "source_sentence": "有餘部說：",
        "from": "T29n1558_011:0060c25_14",
        "context_with_next_sentence": true
    },
    {
        "source_sentence": "彼下地天隨樂亦能見上地色，如生此界下見上天。",
        "from": "T29n1558_011:0060c26_16",
        "context_with_next_sentence": true
    },
    {
        "source_sentence": "夜摩等天宮依處量有幾？",
        "from": "T29n1558_011:0060c27_10",
        "context_with_next_sentence": true
    },
    {
        "source_sentence": "有餘師說：",
        "from": "T29n1558_011:0060c27_15",
        "context_with_next_sentence": true
    },
    {
        "source_sentence": "此上四天依處，量同妙高山頂。",
        "from": "T29n1558_011:0060c28_10",
        "context_with_next_sentence": true
    },
    {
        "source_sentence": "有餘師說：",
        "from": "T29n1558_011:0060c28_15",
        "context_with_next_sentence": true
    },
    {
        "source_sentence": "上倍倍增。",
        "from": "T29n1558_011:0060c28_20",
        "context_with_next_sentence": true
    },
    {
        "source_sentence": "有餘師言：",
        "from": "T29n1558_011:0060c29_4",
        "context_with_next_sentence": true
    },
    {
        "source_sentence": "初靜慮地宮殿依處等一四洲，第二靜慮等小千界，第三靜慮等中千界，第四靜慮等大千界。",
        "from": "T29n1558_011:0061a02_6",
        "context_with_next_sentence": true
    },
    {
        "source_sentence": "有餘師言：",
        "from": "T29n1558_011:0061a02_11",
        "context_with_next_sentence": true
    },
    {
        "source_sentence": "下三靜慮如次量等小中大千，第四靜慮量無邊際。",
        "from": "T29n1558_011:0061a03_14",
        "context_with_next_sentence": true
    },
    {
        "source_sentence": "齊何量說小中大千？",
        "from": "T29n1558_011:0061a04_5",
        "context_with_next_sentence": true
    },
    {
        "source_sentence": "頌曰：",
        "from": "T29n1558_011:0061a04_8",
        "context_with_next_sentence": true
    },
    {
        "source_sentence": "四大洲日月，　　蘇迷盧欲天，",
        "from": "T29n1558_011:0061a05_0",
        "context_with_next_sentence": true
    },
    {
        "source_sentence": "梵世各一千，　　名一小千界；",
        "from": "T29n1558_011:0061a06_13",
        "context_with_next_sentence": true
    },
    {
        "source_sentence": "此小千千倍，　　說名一中千；",
        "from": "T29n1558_011:0061a07_13",
        "context_with_next_sentence": true
    },
    {
        "source_sentence": "此千倍大千，　　皆同一成壞。",
        "from": "T29n1558_011:0061a08_13",
        "context_with_next_sentence": true
    },
    {
        "source_sentence": "論曰：",
        "from": "T29n1558_011:0061a09_2",
        "context_with_next_sentence": true
    },
    {
        "source_sentence": "千四大洲乃至梵世，如是總說為一小千，千倍小千名一中千界，千中千界總名一大千，如是大千同成同壞。",
        "from": "T29n1558_011:0061a11_11",
        "context_with_next_sentence": true
    },
    {
        "source_sentence": "同成壞相後當廣辯。",
        "from": "T29n1558_011:0061a12_1",
        "context_with_next_sentence": true
    },
    {
        "source_sentence": "如外器量別，身量亦別耶？",
        "from": "T29n1558_011:0061a12_13",
        "context_with_next_sentence": true
    },
    {
        "source_sentence": "亦別。",
        "from": "T29n1558_011:0061a12_16",
        "context_with_next_sentence": true
    },
    {
        "source_sentence": "云何？",
        "from": "T29n1558_011:0061a12_19",
        "context_with_next_sentence": true
    },
    {
        "source_sentence": "頌曰：",
        "from": "T29n1558_011:0061a13_1",
        "context_with_next_sentence": true
    },
    {
        "source_sentence": "贍部洲人量，　　三肘半四肘；",
        "from": "T29n1558_011:0061a14_13",
        "context_with_next_sentence": true
    },
    {
        "source_sentence": "東西北洲人，　　倍倍增如次。",
        "from": "T29n1558_011:0061a15_13",
        "context_with_next_sentence": true
    },
    {
        "source_sentence": "欲天俱盧舍，　　四分一一增；",
        "from": "T29n1558_011:0061a16_13",
        "context_with_next_sentence": true
    },
    {
        "source_sentence": "色天踰繕那，　　初四增半半；",
        "from": "T29n1558_011:0061a17_13",
        "context_with_next_sentence": true
    },
    {
        "source_sentence": "此上增倍倍，　　唯無雲減三。",
        "from": "T29n1558_011:0061a18_13",
        "context_with_next_sentence": true
    },
    {
        "source_sentence": "論曰：",
        "from": "T29n1558_011:0061a19_2",
        "context_with_next_sentence": true
    },
    {
        "source_sentence": "贍部洲人身多長三肘半，於中少分有長四肘。",
        "from": "T29n1558_011:0061a20_3",
        "context_with_next_sentence": true
    },
    {
        "source_sentence": "東勝身人身長八肘，西牛貨人長十六肘，北俱盧人三十二肘。",
        "from": "T29n1558_011:0061a21_11",
        "context_with_next_sentence": true
    },
    {
        "source_sentence": "欲界六天最下身量一俱盧舍四分之一，如是後後一一分增，至第六天身一俱盧舍半。",
        "from": "T29n1558_011:0061a23_10",
        "context_with_next_sentence": true
    },
    {
        "source_sentence": "色天身量初梵眾天半踰繕那，梵輔全一，大梵一半，少光二全，此上餘天皆增倍倍，唯無雲減三踰繕那，謂無量光天倍增二至四，乃至色究竟增滿萬六千。",
        "from": "T29n1558_011:0061a27_2",
        "context_with_next_sentence": true
    },
    {
        "source_sentence": "身量既殊，壽量別不？",
        "from": "T29n1558_011:0061a27_12",
        "context_with_next_sentence": true
    },
    {
        "source_sentence": "亦別。",
        "from": "T29n1558_011:0061a27_15",
        "context_with_next_sentence": true
    },
    {
        "source_sentence": "云何？",
        "from": "T29n1558_011:0061a27_18",
        "context_with_next_sentence": true
    },
    {
        "source_sentence": "頌曰：",
        "from": "T29n1558_011:0061a27_21",
        "context_with_next_sentence": true
    },
    {
        "source_sentence": "北洲定千年，　　西東半半減，",
        "from": "T29n1558_011:0061a28_0",
        "context_with_next_sentence": true
    },
    {
        "source_sentence": "此洲壽不定，　　後十初叵量。",
        "from": "T29n1558_011:0061a29_13",
        "context_with_next_sentence": true
    },
    {
        "source_sentence": "人間五十年，　　下天一晝夜，",
        "from": "T29n1558_011:0061b01_0",
        "context_with_next_sentence": true
    },
    {
        "source_sentence": "乘斯壽五百，　　上五倍倍增。",
        "from": "T29n1558_011:0061b02_13",
        "context_with_next_sentence": true
    },
    {
        "source_sentence": "色無晝夜殊，　　劫數等身量，",
        "from": "T29n1558_011:0061b03_0",
        "context_with_next_sentence": true
    },
    {
        "source_sentence": "無色初二萬，　　後後二二增，",
        "from": "T29n1558_011:0061b04_0",
        "context_with_next_sentence": true
    },
    {
        "source_sentence": "少光上下天，　　大全半為劫。",
        "from": "T29n1558_011:0061b05_13",
        "context_with_next_sentence": true
    },
    {
        "source_sentence": "論曰：",
        "from": "T29n1558_011:0061b06_2",
        "context_with_next_sentence": true
    },
    {
        "source_sentence": "北俱盧人定壽千歲，西牛貨人壽五百歲，東勝身人壽二百五十歲，南贍部人壽無定限。",
        "from": "T29n1558_011:0061b08_2",
        "context_with_next_sentence": true
    },
    {
        "source_sentence": "劫減最後極壽十年，於劫初時人壽無量，百千等數不能計量。",
        "from": "T29n1558_011:0061b09_10",
        "context_with_next_sentence": true
    },
    {
        "source_sentence": "已說人間壽量長短。",
        "from": "T29n1558_011:0061b10_1",
        "context_with_next_sentence": true
    },
    {
        "source_sentence": "要先建立天上晝夜，方可算計天壽短長。",
        "from": "T29n1558_011:0061b11_1",
        "context_with_next_sentence": true
    },
    {
        "source_sentence": "天上云何建立晝夜？",
        "from": "T29n1558_011:0061b11_10",
        "context_with_next_sentence": true
    },
    {
        "source_sentence": "人五十歲為六天中最在下天一晝一夜，乘斯晝夜三十為月，十二月為歲，彼壽五百年。",
        "from": "T29n1558_011:0061b13_11",
        "context_with_next_sentence": true
    },
    {
        "source_sentence": "上五欲天漸俱增倍，謂人百歲為第二天一晝一夜，乘此晝夜成月及年彼壽千歲。",
        "from": "T29n1558_011:0061b15_8",
        "context_with_next_sentence": true
    },
    {
        "source_sentence": "夜摩等四隨次如人，二四八百千六百歲為一晝夜，乘此晝夜成月及年，如次彼壽二四八千萬六千歲。",
        "from": "T29n1558_011:0061b17_17",
        "context_with_next_sentence": true
    },
    {
        "source_sentence": "持雙以上日月並無，彼天云何建立晝夜及光明事？",
        "from": "T29n1558_011:0061b19_2",
        "context_with_next_sentence": true
    },
    {
        "source_sentence": "依何得成？",
        "from": "T29n1558_011:0061b19_7",
        "context_with_next_sentence": true
    },
    {
        "source_sentence": "依花開合建立晝夜，如拘物陀、鉢特摩等。",
        "from": "T29n1558_011:0061b20_8",
        "context_with_next_sentence": true
    },
    {
        "source_sentence": "又依諸鳥鳴靜差別，或依天眾寤寐不同，依自身光明成外光明事。",
        "from": "T29n1558_011:0061b22_1",
        "context_with_next_sentence": true
    },
    {
        "source_sentence": "已說欲界天壽短長。",
        "from": "T29n1558_011:0061b22_10",
        "context_with_next_sentence": true
    },
    {
        "source_sentence": "色界天中無晝夜別，但以劫數知壽短長。",
        "from": "T29n1558_011:0061b23_10",
        "context_with_next_sentence": true
    },
    {
        "source_sentence": "彼劫壽短長與身量數等，謂若身量半踰繕那，壽量半劫；",
        "from": "T29n1558_011:0061b24_17",
        "context_with_next_sentence": true
    },
    {
        "source_sentence": "若彼身量一踰繕那，壽量一劫；",
        "from": "T29n1558_011:0061b25_11",
        "context_with_next_sentence": true
    },
    {
        "source_sentence": "乃至身量長萬六千，壽量亦同萬六千劫。",
        "from": "T29n1558_011:0061b26_10",
        "context_with_next_sentence": true
    },
    {
        "source_sentence": "已說色界天壽短長。",
        "from": "T29n1558_011:0061b26_19",
        "context_with_next_sentence": true
    },
    {
        "source_sentence": "無色四天從下如次壽量二四六八萬劫。",
        "from": "T29n1558_011:0061b27_16",
        "context_with_next_sentence": true
    },
    {
        "source_sentence": "上所說劫其量云何？",
        "from": "T29n1558_011:0061b28_7",
        "context_with_next_sentence": true
    },
    {
        "source_sentence": "為壞為成？",
        "from": "T29n1558_011:0061b28_12",
        "context_with_next_sentence": true
    },
    {
        "source_sentence": "為中為大？",
        "from": "T29n1558_011:0061b28_17",
        "context_with_next_sentence": true
    },
    {
        "source_sentence": "少光以上大全為劫，自下諸天大半為劫。",
        "from": "T29n1558_011:0061b29_16",
        "context_with_next_sentence": true
    },
    {
        "source_sentence": "即由此故，說大梵王過梵輔天壽一劫半。",
        "from": "T29n1558_011:0061c01_16",
        "context_with_next_sentence": true
    },
    {
        "source_sentence": "謂以成住壞各二十中劫，六十中劫為一劫半，故以大半四十中劫為下三天所壽劫量。",
        "from": "T29n1558_011:0061c03_16",
        "context_with_next_sentence": true
    },
    {
        "source_sentence": "已說善趣壽量短長。",
        "from": "T29n1558_011:0061c04_8",
        "context_with_next_sentence": true
    },
    {
        "source_sentence": "惡趣云何？",
        "from": "T29n1558_011:0061c04_13",
        "context_with_next_sentence": true
    },
    {
        "source_sentence": "頌曰：",
        "from": "T29n1558_011:0061c04_16",
        "context_with_next_sentence": true
    },
    {
        "source_sentence": "等活等上六，　　如次以欲天，",
        "from": "T29n1558_011:0061c05_0",
        "context_with_next_sentence": true
    },
    {
        "source_sentence": "壽為一晝夜，　　壽量亦同彼。",
        "from": "T29n1558_011:0061c06_13",
        "context_with_next_sentence": true
    },
    {
        "source_sentence": "極熱半中劫，　　無間中劫全，",
        "from": "T29n1558_011:0061c07_0",
        "context_with_next_sentence": true
    },
    {
        "source_sentence": "傍生極一中，　　鬼月日五百，",
        "from": "T29n1558_011:0061c08_0",
        "context_with_next_sentence": true
    },
    {
        "source_sentence": "頞部陀壽量，　　如一婆訶麻，",
        "from": "T29n1558_011:0061c09_0",
        "context_with_next_sentence": true
    },
    {
        "source_sentence": "百年除一盡，　　後後倍二十。",
        "from": "T29n1558_011:0061c10_13",
        "context_with_next_sentence": true
    },
    {
        "source_sentence": "論曰：",
        "from": "T29n1558_011:0061c11_2",
        "context_with_next_sentence": true
    },
    {
        "source_sentence": "四大王等六欲天壽，如其次第為等活等六㮈落迦一晝一夜，壽量如次亦同彼天。",
        "from": "T29n1558_011:0061c13_2",
        "context_with_next_sentence": true
    },
    {
        "source_sentence": "謂四大王壽量五百，於等活地獄為一晝一夜，乘此晝夜成月及年，以如是年彼壽五百。",
        "from": "T29n1558_011:0061c15_4",
        "context_with_next_sentence": true
    },
    {
        "source_sentence": "乃至他化壽萬六千，於炎熱地獄為一晝一夜，乘此晝夜成月及年，彼壽如斯萬六千歲。",
        "from": "T29n1558_011:0061c17_5",
        "context_with_next_sentence": true
    },
    {
        "source_sentence": "極熱地獄壽半中劫，無間地獄壽一中劫。",
        "from": "T29n1558_011:0061c18_4",
        "context_with_next_sentence": true
    },
    {
        "source_sentence": "傍生壽量多無定限，若壽極長亦一中劫，謂難陀等諸大龍王。",
        "from": "T29n1558_011:0061c19_12",
        "context_with_next_sentence": true
    },
    {
        "source_sentence": "故世尊言：",
        "from": "T29n1558_011:0061c19_17",
        "context_with_next_sentence": true
    },
    {
        "source_sentence": "大龍有八，皆住一劫能持大地。",
        "from": "T29n1558_011:0061c20_11",
        "context_with_next_sentence": true
    },
    {
        "source_sentence": "鬼以人間一月為一日，乘此成月歲壽五百年。",
        "from": "T29n1558_011:0061c21_13",
        "context_with_next_sentence": true
    },
    {
        "source_sentence": "寒那落迦云何壽量？",
        "from": "T29n1558_011:0061c22_4",
        "context_with_next_sentence": true
    },
    {
        "source_sentence": "世尊寄喻顯彼壽言：",
        "from": "T29n1558_011:0061c22_13",
        "context_with_next_sentence": true
    },
    {
        "source_sentence": "如此人間佉梨二十成摩揭陀國一麻婆訶量，有置巨勝平滿其中，設復有能百年除一。",
        "from": "T29n1558_011:0061c24_15",
        "context_with_next_sentence": true
    },
    {
        "source_sentence": "如是巨勝易有盡期，生頞部陀壽量難盡。",
        "from": "T29n1558_011:0061c25_15",
        "context_with_next_sentence": true
    },
    {
        "source_sentence": "此二十倍為第二壽，如是後後二十倍增，是謂八寒地獄壽量。",
        "from": "T29n1558_011:0061c27_6",
        "context_with_next_sentence": true
    },
    {
        "source_sentence": "此諸壽量有中夭耶？",
        "from": "T29n1558_011:0061c27_15",
        "context_with_next_sentence": true
    },
    {
        "source_sentence": "頌曰：",
        "from": "T29n1558_011:0061c27_18",
        "context_with_next_sentence": true
    },
    {
        "source_sentence": "諸處有中夭，　　除北俱盧洲。",
        "from": "T29n1558_011:0061c28_13",
        "context_with_next_sentence": true
    },
    {
        "source_sentence": "論曰：",
        "from": "T29n1558_011:0061c29_2",
        "context_with_next_sentence": true
    },
    {
        "source_sentence": "諸處壽量皆有中夭，唯北俱盧定壽千歲。",
        "from": "T29n1558_011:0062a01_1",
        "context_with_next_sentence": true
    },
    {
        "source_sentence": "此約處說，非別有情，有別有情不中夭故。",
        "from": "T29n1558_011:0062a02_2",
        "context_with_next_sentence": true
    },
    {
        "source_sentence": "謂住覩史多天一生所繫菩薩，及最後有佛記佛使隨信法行菩薩輪王，母懷彼二胎時，此等如應皆無中夭。",
        "from": "T29n1558_011:0062a04_13",
        "context_with_next_sentence": true
    },
    {
        "source_sentence": "說一切有部俱舍論卷第十一",
        "from": "T29n1558_011:0062a05_100",
        "context_with_next_sentence": false
    }
]