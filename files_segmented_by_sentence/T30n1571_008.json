[
    {
        "source_sentence": "大乘廣百論釋論卷第八",
        "from": "T30n1571_008:0229c23_0",
        "context_with_next_sentence": true
    },
    {
        "source_sentence": "聖天菩薩本　護法菩薩釋",
        "from": "T30n1571_008:0229c25_0",
        "context_with_next_sentence": true
    },
    {
        "source_sentence": "三藏法師玄奘奉　詔譯",
        "from": "T30n1571_008:0229c26_0",
        "context_with_next_sentence": true
    },
    {
        "source_sentence": "6 破邊執品破邊執品第六如是已辨根境皆虛，復為滌除非真句義邊執垢穢，故說頌曰：",
        "from": "T30n1571_008:0229c29_8",
        "context_with_next_sentence": true
    },
    {
        "source_sentence": "「諸法若實有，　　應不依他成；",
        "from": "T30n1571_008:0230a01_14",
        "context_with_next_sentence": true
    },
    {
        "source_sentence": "既必依他成，　　定知非實有。",
        "from": "T30n1571_008:0230a02_13",
        "context_with_next_sentence": true
    },
    {
        "source_sentence": "」論曰：",
        "from": "T30n1571_008:0230a03_2",
        "context_with_next_sentence": true
    },
    {
        "source_sentence": "若一切法性相實有，應不依他而得成立。",
        "from": "T30n1571_008:0230a04_1",
        "context_with_next_sentence": true
    },
    {
        "source_sentence": "既色等法必依他成，如此彼岸定非實有。",
        "from": "T30n1571_008:0230a04_19",
        "context_with_next_sentence": true
    },
    {
        "source_sentence": "鵂鶹所執實等句義，有等為因而得顯了；",
        "from": "T30n1571_008:0230a05_17",
        "context_with_next_sentence": true
    },
    {
        "source_sentence": "有等句義復因實等，為自所依方可了別。",
        "from": "T30n1571_008:0230a06_16",
        "context_with_next_sentence": true
    },
    {
        "source_sentence": "又色等法待自因緣及光明等而得顯現，不見少法自體為依，故色等塵皆非實有。",
        "from": "T30n1571_008:0230a08_14",
        "context_with_next_sentence": true
    },
    {
        "source_sentence": "若言相待雖立別名，而此彼岸其體實有，即色等故，同喻不成。",
        "from": "T30n1571_008:0230a10_3",
        "context_with_next_sentence": true
    },
    {
        "source_sentence": "此說不然。",
        "from": "T30n1571_008:0230a10_8",
        "context_with_next_sentence": true
    },
    {
        "source_sentence": "色等相待體相無異，此彼兩岸相待有殊，故此彼岸非即色等，其體非實，同喻得成。",
        "from": "T30n1571_008:0230a12_6",
        "context_with_next_sentence": true
    },
    {
        "source_sentence": "又彼所宗實等句義，若無因立應似空花，若有因成應同幻事，故不可執其體實有。",
        "from": "T30n1571_008:0230a14_3",
        "context_with_next_sentence": true
    },
    {
        "source_sentence": "數論宗中色等諸法，不離樂等依樂等成，樂等亦應依他而立。",
        "from": "T30n1571_008:0230a15_11",
        "context_with_next_sentence": true
    },
    {
        "source_sentence": "若不爾者，轉變應無。",
        "from": "T30n1571_008:0230a16_1",
        "context_with_next_sentence": true
    },
    {
        "source_sentence": "有因無因，類同前說。",
        "from": "T30n1571_008:0230a16_11",
        "context_with_next_sentence": true
    },
    {
        "source_sentence": "是故色等其體非真。",
        "from": "T30n1571_008:0230a16_20",
        "context_with_next_sentence": true
    },
    {
        "source_sentence": "復次諸外道宗執有瓶等，即色離色皆不得成，以必依他瓶等可了，如前同喻，其體非真。",
        "from": "T30n1571_008:0230a18_20",
        "context_with_next_sentence": true
    },
    {
        "source_sentence": "不可說言瓶等即色瓶依色了，故不依他。",
        "from": "T30n1571_008:0230a19_17",
        "context_with_next_sentence": true
    },
    {
        "source_sentence": "所以者何？",
        "from": "T30n1571_008:0230a20_3",
        "context_with_next_sentence": true
    },
    {
        "source_sentence": "故次頌曰：",
        "from": "T30n1571_008:0230a20_8",
        "context_with_next_sentence": true
    },
    {
        "source_sentence": "「非即色有瓶。",
        "from": "T30n1571_008:0230a21_6",
        "context_with_next_sentence": true
    },
    {
        "source_sentence": "」論曰：",
        "from": "T30n1571_008:0230a22_2",
        "context_with_next_sentence": true
    },
    {
        "source_sentence": "非即色體可立有瓶，聲等亦成瓶自性故。",
        "from": "T30n1571_008:0230a23_1",
        "context_with_next_sentence": true
    },
    {
        "source_sentence": "色非聲等為其自性，如何可立色即是瓶？",
        "from": "T30n1571_008:0230a23_19",
        "context_with_next_sentence": true
    },
    {
        "source_sentence": "聲等亦應非即瓶體，義同色破，故不別論。",
        "from": "T30n1571_008:0230a24_18",
        "context_with_next_sentence": true
    },
    {
        "source_sentence": "又一一瓶多法為體，色等不爾，如何即瓶？",
        "from": "T30n1571_008:0230a25_17",
        "context_with_next_sentence": true
    },
    {
        "source_sentence": "色等即瓶應如瓶一，瓶即色等應如彼多，故不可言瓶與色等體俱實有相即而成。",
        "from": "T30n1571_008:0230a27_13",
        "context_with_next_sentence": true
    },
    {
        "source_sentence": "若謂色體散時，體非瓶聚即轉為瓶；",
        "from": "T30n1571_008:0230a28_11",
        "context_with_next_sentence": true
    },
    {
        "source_sentence": "亦應色體散時，體是色聚轉成非色。",
        "from": "T30n1571_008:0230a29_7",
        "context_with_next_sentence": true
    },
    {
        "source_sentence": "若色聚時亦瓶亦色，是則一法應有二相，此前已破體應成多，是故瓶等非即色等。",
        "from": "T30n1571_008:0230b02_5",
        "context_with_next_sentence": true
    },
    {
        "source_sentence": "有作是說：",
        "from": "T30n1571_008:0230b02_10",
        "context_with_next_sentence": true
    },
    {
        "source_sentence": "離色有瓶，德實異故，應無此失。",
        "from": "T30n1571_008:0230b03_4",
        "context_with_next_sentence": true
    },
    {
        "source_sentence": "瓶依有等方可了知，是假非真已如前說。",
        "from": "T30n1571_008:0230b04_3",
        "context_with_next_sentence": true
    },
    {
        "source_sentence": "又不可執離色有瓶。",
        "from": "T30n1571_008:0230b04_12",
        "context_with_next_sentence": true
    },
    {
        "source_sentence": "所以者何？",
        "from": "T30n1571_008:0230b04_17",
        "context_with_next_sentence": true
    },
    {
        "source_sentence": "故次頌曰：",
        "from": "T30n1571_008:0230b05_2",
        "context_with_next_sentence": true
    },
    {
        "source_sentence": "「非離色有瓶。",
        "from": "T30n1571_008:0230b06_6",
        "context_with_next_sentence": true
    },
    {
        "source_sentence": "」論曰：",
        "from": "T30n1571_008:0230b07_2",
        "context_with_next_sentence": true
    },
    {
        "source_sentence": "非離色等別有實句，瓶衣等物為色等依。",
        "from": "T30n1571_008:0230b08_1",
        "context_with_next_sentence": true
    },
    {
        "source_sentence": "所以者何？",
        "from": "T30n1571_008:0230b08_6",
        "context_with_next_sentence": true
    },
    {
        "source_sentence": "瓶衣等物若非色等，應如空等非色等依。",
        "from": "T30n1571_008:0230b09_4",
        "context_with_next_sentence": true
    },
    {
        "source_sentence": "是則應無瓶衣等物，以不共德無故如意。",
        "from": "T30n1571_008:0230b10_3",
        "context_with_next_sentence": true
    },
    {
        "source_sentence": "意必是無，非無常故，如先所破我虛空等，是故瓶等非離色等。",
        "from": "T30n1571_008:0230b11_12",
        "context_with_next_sentence": true
    },
    {
        "source_sentence": "若即若離，義既不成。",
        "from": "T30n1571_008:0230b12_2",
        "context_with_next_sentence": true
    },
    {
        "source_sentence": "瓶等皆虛，理應成立。",
        "from": "T30n1571_008:0230b12_12",
        "context_with_next_sentence": true
    },
    {
        "source_sentence": "復次瓶等色等互相依成，理俱不然，故次頌曰：",
        "from": "T30n1571_008:0230b14_1",
        "context_with_next_sentence": true
    },
    {
        "source_sentence": "「非依瓶有色，　　非有瓶依色。",
        "from": "T30n1571_008:0230b15_14",
        "context_with_next_sentence": true
    },
    {
        "source_sentence": "」論曰：",
        "from": "T30n1571_008:0230b16_2",
        "context_with_next_sentence": true
    },
    {
        "source_sentence": "瓶等色等體皆非實，如何定立能依所依？",
        "from": "T30n1571_008:0230b17_1",
        "context_with_next_sentence": true
    },
    {
        "source_sentence": "此中依言或表因義，欲顯實德因果不成。",
        "from": "T30n1571_008:0230b17_19",
        "context_with_next_sentence": true
    },
    {
        "source_sentence": "鵂鶹子執依瓶等因有色等果，此違比量。",
        "from": "T30n1571_008:0230b18_17",
        "context_with_next_sentence": true
    },
    {
        "source_sentence": "謂非色等瓶等為因，是色等聲所詮表故，取色等心所緣境故，如色性等常故無因。",
        "from": "T30n1571_008:0230b20_15",
        "context_with_next_sentence": true
    },
    {
        "source_sentence": "數論師執依色等因有瓶等果，亦違比量。",
        "from": "T30n1571_008:0230b21_14",
        "context_with_next_sentence": true
    },
    {
        "source_sentence": "謂非瓶等色等為因，不離彼故，樂等性故，即如色等。",
        "from": "T30n1571_008:0230b22_19",
        "context_with_next_sentence": true
    },
    {
        "source_sentence": "彼執色等與其有性非即非離，非即有故，應如兔角，非瓶等因。",
        "from": "T30n1571_008:0230b24_7",
        "context_with_next_sentence": true
    },
    {
        "source_sentence": "若言色等即是有性，應同有性，體無差別。",
        "from": "T30n1571_008:0230b25_6",
        "context_with_next_sentence": true
    },
    {
        "source_sentence": "若言色等樂等為性，既許體同無斯過者，此亦不然，違汝自宗根境別故。",
        "from": "T30n1571_008:0230b26_18",
        "context_with_next_sentence": true
    },
    {
        "source_sentence": "復大過失，樂苦癡三有性亦同，應無異故。",
        "from": "T30n1571_008:0230b27_17",
        "context_with_next_sentence": true
    },
    {
        "source_sentence": "若言樂等非是有性，應如兔角其體都無，色等亦應同彼非有，不相離故。",
        "from": "T30n1571_008:0230b29_11",
        "context_with_next_sentence": true
    },
    {
        "source_sentence": "如樂等三，是即一切皆非實有，故非色等為瓶等因。",
        "from": "T30n1571_008:0230c01_14",
        "context_with_next_sentence": true
    },
    {
        "source_sentence": "復次勝論者言：",
        "from": "T30n1571_008:0230c02_6",
        "context_with_next_sentence": true
    },
    {
        "source_sentence": "彼立同性與諸法一，有斯過者；",
        "from": "T30n1571_008:0230c03_1",
        "context_with_next_sentence": true
    },
    {
        "source_sentence": "我立同性與諸法異。",
        "from": "T30n1571_008:0230c03_10",
        "context_with_next_sentence": true
    },
    {
        "source_sentence": "由相異故，應無此失。",
        "from": "T30n1571_008:0230c03_20",
        "context_with_next_sentence": true
    },
    {
        "source_sentence": "諸法相望有同有異，法體局別，所以名異；",
        "from": "T30n1571_008:0230c04_18",
        "context_with_next_sentence": true
    },
    {
        "source_sentence": "有性該通，所以名同。",
        "from": "T30n1571_008:0230c05_8",
        "context_with_next_sentence": true
    },
    {
        "source_sentence": "通局既殊，故相有異。",
        "from": "T30n1571_008:0230c05_18",
        "context_with_next_sentence": true
    },
    {
        "source_sentence": "由相異故，異外有同。",
        "from": "T30n1571_008:0230c06_7",
        "context_with_next_sentence": true
    },
    {
        "source_sentence": "若如是者，同異句義應異性外別立有同，有同異故，如所同法。",
        "from": "T30n1571_008:0230c07_15",
        "context_with_next_sentence": true
    },
    {
        "source_sentence": "若言不爾，此同異性境界異故，異外無同。",
        "from": "T30n1571_008:0230c08_13",
        "context_with_next_sentence": true
    },
    {
        "source_sentence": "其所同法，境界一故，法外有同。",
        "from": "T30n1571_008:0230c09_8",
        "context_with_next_sentence": true
    },
    {
        "source_sentence": "若爾諸法應有異性。",
        "from": "T30n1571_008:0230c09_17",
        "context_with_next_sentence": true
    },
    {
        "source_sentence": "所以者何？",
        "from": "T30n1571_008:0230c10_2",
        "context_with_next_sentence": true
    },
    {
        "source_sentence": "故次頌曰：",
        "from": "T30n1571_008:0230c10_7",
        "context_with_next_sentence": true
    },
    {
        "source_sentence": "「若見二相異，　　謂離瓶有同；",
        "from": "T30n1571_008:0230c11_14",
        "context_with_next_sentence": true
    },
    {
        "source_sentence": "二相既有殊，　　應離瓶有異。",
        "from": "T30n1571_008:0230c12_13",
        "context_with_next_sentence": true
    },
    {
        "source_sentence": "」論曰：",
        "from": "T30n1571_008:0230c13_2",
        "context_with_next_sentence": true
    },
    {
        "source_sentence": "若見諸法同異相異，即於法外別立有同。",
        "from": "T30n1571_008:0230c14_1",
        "context_with_next_sentence": true
    },
    {
        "source_sentence": "既見諸法同異相殊，應於法外別立有異。",
        "from": "T30n1571_008:0230c14_19",
        "context_with_next_sentence": true
    },
    {
        "source_sentence": "同異二相俱遍諸法，異應如同離法別有。",
        "from": "T30n1571_008:0230c15_17",
        "context_with_next_sentence": true
    },
    {
        "source_sentence": "設許法外有異有同，此復應有餘同異性。",
        "from": "T30n1571_008:0230c16_16",
        "context_with_next_sentence": true
    },
    {
        "source_sentence": "如是展轉同異無窮，則不可知二相差別，二皆遍故，俱無窮故。",
        "from": "T30n1571_008:0230c18_6",
        "context_with_next_sentence": true
    },
    {
        "source_sentence": "異應如同名同非異，同應如異名異非同，是故法外無別同異。",
        "from": "T30n1571_008:0230c19_13",
        "context_with_next_sentence": true
    },
    {
        "source_sentence": "又若實等與有性別，應不能知實等是有。",
        "from": "T30n1571_008:0230c20_12",
        "context_with_next_sentence": true
    },
    {
        "source_sentence": "帶別相智不能審知餘別相法，前已具辨，如何世間於非有性實等法上起有智耶？",
        "from": "T30n1571_008:0230c22_10",
        "context_with_next_sentence": true
    },
    {
        "source_sentence": "若言實等雖非有性，與有合故起有智者，則實等法假名為有，體非真有應說為無，如邊鄙人立飡立溺，便痢不洗、不嚼楊枝，假號為牛，非真牛犢。",
        "from": "T30n1571_008:0230c25_19",
        "context_with_next_sentence": true
    },
    {
        "source_sentence": "實等亦爾，假有真無。",
        "from": "T30n1571_008:0230c26_9",
        "context_with_next_sentence": true
    },
    {
        "source_sentence": "又汝應言。",
        "from": "T30n1571_008:0230c26_14",
        "context_with_next_sentence": true
    },
    {
        "source_sentence": "何者真有餘與有合假說有耶？",
        "from": "T30n1571_008:0230c27_7",
        "context_with_next_sentence": true
    },
    {
        "source_sentence": "若言有性是真有者，其理不然，無差別故。",
        "from": "T30n1571_008:0230c28_7",
        "context_with_next_sentence": true
    },
    {
        "source_sentence": "有與實等齊有智緣，如何可言一真一假？",
        "from": "T30n1571_008:0230c29_5",
        "context_with_next_sentence": true
    },
    {
        "source_sentence": "又真有假，有應非一，智緣真假相別故，如王與王使。",
        "from": "T30n1571_008:0231a01_9",
        "context_with_next_sentence": true
    },
    {
        "source_sentence": "又言實等其體各異，有性是同，故與有別。",
        "from": "T30n1571_008:0231a02_8",
        "context_with_next_sentence": true
    },
    {
        "source_sentence": "此亦不然。",
        "from": "T30n1571_008:0231a02_13",
        "context_with_next_sentence": true
    },
    {
        "source_sentence": "實等真體亦無有異，但可功能相等有別。",
        "from": "T30n1571_008:0231a03_11",
        "context_with_next_sentence": true
    },
    {
        "source_sentence": "有性亦爾，功用有殊，云何定執有異實等？",
        "from": "T30n1571_008:0231a04_10",
        "context_with_next_sentence": true
    },
    {
        "source_sentence": "所以者何？",
        "from": "T30n1571_008:0231a04_15",
        "context_with_next_sentence": true
    },
    {
        "source_sentence": "俱所知故，竝非無故，同有用故，應互相似皆異皆同，是故有性非離實等。",
        "from": "T30n1571_008:0231a06_7",
        "context_with_next_sentence": true
    },
    {
        "source_sentence": "復次今應問彼：",
        "from": "T30n1571_008:0231a07_6",
        "context_with_next_sentence": true
    },
    {
        "source_sentence": "法外有性，以何為喻知實有耶？",
        "from": "T30n1571_008:0231a08_1",
        "context_with_next_sentence": true
    },
    {
        "source_sentence": "若言如一所依實等，其相各別不生數智。",
        "from": "T30n1571_008:0231a08_19",
        "context_with_next_sentence": true
    },
    {
        "source_sentence": "一數是同能生數智，法與數合名一瓶等。",
        "from": "T30n1571_008:0231a09_17",
        "context_with_next_sentence": true
    },
    {
        "source_sentence": "由相異故，實等非一，有與法殊，此為同喻。",
        "from": "T30n1571_008:0231a10_18",
        "context_with_next_sentence": true
    },
    {
        "source_sentence": "若爾瓶等非一智知，體非一故，如二三等。",
        "from": "T30n1571_008:0231a11_16",
        "context_with_next_sentence": true
    },
    {
        "source_sentence": "若言瓶等體雖非一，而一合故名為一者，是則此一雖非瓶等，與瓶等合應名瓶等。",
        "from": "T30n1571_008:0231a13_13",
        "context_with_next_sentence": true
    },
    {
        "source_sentence": "為顯此義，故次頌曰：",
        "from": "T30n1571_008:0231a14_3",
        "context_with_next_sentence": true
    },
    {
        "source_sentence": "「若一不名瓶，　　瓶應不名一。",
        "from": "T30n1571_008:0231a15_14",
        "context_with_next_sentence": true
    },
    {
        "source_sentence": "」論曰：",
        "from": "T30n1571_008:0231a16_2",
        "context_with_next_sentence": true
    },
    {
        "source_sentence": "譬如一數與實等合，不名實等；",
        "from": "T30n1571_008:0231a16_16",
        "context_with_next_sentence": true
    },
    {
        "source_sentence": "如是實等雖與一合，應不名一。",
        "from": "T30n1571_008:0231a17_10",
        "context_with_next_sentence": true
    },
    {
        "source_sentence": "更互相合，義無別故，世間不應名一瓶等。",
        "from": "T30n1571_008:0231a18_8",
        "context_with_next_sentence": true
    },
    {
        "source_sentence": "或復實等與一合時，為成一相？",
        "from": "T30n1571_008:0231a19_3",
        "context_with_next_sentence": true
    },
    {
        "source_sentence": "為當不爾？",
        "from": "T30n1571_008:0231a19_8",
        "context_with_next_sentence": true
    },
    {
        "source_sentence": "若成一相，應捐實等，一數相非實等體故。",
        "from": "T30n1571_008:0231a20_6",
        "context_with_next_sentence": true
    },
    {
        "source_sentence": "若捐實等，一數應無，以數必依實等成故。",
        "from": "T30n1571_008:0231a21_5",
        "context_with_next_sentence": true
    },
    {
        "source_sentence": "若言實等不成一相，應非一智一言所了。",
        "from": "T30n1571_008:0231a22_4",
        "context_with_next_sentence": true
    },
    {
        "source_sentence": "雖與彼合，體非彼故，如空合人智言各別。",
        "from": "T30n1571_008:0231a23_3",
        "context_with_next_sentence": true
    },
    {
        "source_sentence": "若如槊等與人合故，雖與人異而得人名。",
        "from": "T30n1571_008:0231a24_2",
        "context_with_next_sentence": true
    },
    {
        "source_sentence": "其理不然，彼假說故。",
        "from": "T30n1571_008:0231a24_12",
        "context_with_next_sentence": true
    },
    {
        "source_sentence": "若言實等名為一者，亦是假說；",
        "from": "T30n1571_008:0231a25_6",
        "context_with_next_sentence": true
    },
    {
        "source_sentence": "理又不然，無真一故。",
        "from": "T30n1571_008:0231a25_16",
        "context_with_next_sentence": true
    },
    {
        "source_sentence": "若言一數是真一者，理亦不然，智言同故。",
        "from": "T30n1571_008:0231a26_15",
        "context_with_next_sentence": true
    },
    {
        "source_sentence": "若言一數遍該實等，實等不爾，故非真一。",
        "from": "T30n1571_008:0231a27_14",
        "context_with_next_sentence": true
    },
    {
        "source_sentence": "理亦不然，前已破故。",
        "from": "T30n1571_008:0231a28_3",
        "context_with_next_sentence": true
    },
    {
        "source_sentence": "謂不應為一智所緣，實等亦應非真有異。",
        "from": "T30n1571_008:0231a29_2",
        "context_with_next_sentence": true
    },
    {
        "source_sentence": "於實等上起數智言既說為假，於其數上實等智言例亦應爾。",
        "from": "T30n1571_008:0231b01_10",
        "context_with_next_sentence": true
    },
    {
        "source_sentence": "相待智言二無別故，如何可說一假一真？",
        "from": "T30n1571_008:0231b02_10",
        "context_with_next_sentence": true
    },
    {
        "source_sentence": "故立量言，所執實等非真實等，數智數言所行境故，如一二等。",
        "from": "T30n1571_008:0231b03_18",
        "context_with_next_sentence": true
    },
    {
        "source_sentence": "所執一等非真數體，實等智言所行境故，猶如實等。",
        "from": "T30n1571_008:0231b05_2",
        "context_with_next_sentence": true
    },
    {
        "source_sentence": "是故一切其體非真。",
        "from": "T30n1571_008:0231b05_11",
        "context_with_next_sentence": true
    },
    {
        "source_sentence": "又數與實曾無合時，云何乃言瓶與一合，說瓶為一？",
        "from": "T30n1571_008:0231b06_15",
        "context_with_next_sentence": true
    },
    {
        "source_sentence": "所以者何？",
        "from": "T30n1571_008:0231b06_20",
        "context_with_next_sentence": true
    },
    {
        "source_sentence": "故次頌曰：",
        "from": "T30n1571_008:0231b07_4",
        "context_with_next_sentence": true
    },
    {
        "source_sentence": "「瓶一曾無合，　　瓶應無一名。",
        "from": "T30n1571_008:0231b08_14",
        "context_with_next_sentence": true
    },
    {
        "source_sentence": "」論曰：",
        "from": "T30n1571_008:0231b09_2",
        "context_with_next_sentence": true
    },
    {
        "source_sentence": "實居空處、一在實中，處既不同，豈得名合？",
        "from": "T30n1571_008:0231b10_1",
        "context_with_next_sentence": true
    },
    {
        "source_sentence": "則應一數不表一瓶，由處不同，如二等數。",
        "from": "T30n1571_008:0231b10_20",
        "context_with_next_sentence": true
    },
    {
        "source_sentence": "若作是說：",
        "from": "T30n1571_008:0231b11_4",
        "context_with_next_sentence": true
    },
    {
        "source_sentence": "能依所依體互相遍故名為合。",
        "from": "T30n1571_008:0231b11_17",
        "context_with_next_sentence": true
    },
    {
        "source_sentence": "此亦不然，故次頌曰：",
        "from": "T30n1571_008:0231b12_8",
        "context_with_next_sentence": true
    },
    {
        "source_sentence": "「若色遍於實，　　色應得大名；",
        "from": "T30n1571_008:0231b13_14",
        "context_with_next_sentence": true
    },
    {
        "source_sentence": "敵論若非他，　　應申自宗義。",
        "from": "T30n1571_008:0231b14_13",
        "context_with_next_sentence": true
    },
    {
        "source_sentence": "」論曰：",
        "from": "T30n1571_008:0231b15_2",
        "context_with_next_sentence": true
    },
    {
        "source_sentence": "若色等德遍所依實，應如實體亦得大名。",
        "from": "T30n1571_008:0231b16_1",
        "context_with_next_sentence": true
    },
    {
        "source_sentence": "地等處廣既得大名，色等亦然，如何非大？",
        "from": "T30n1571_008:0231b16_20",
        "context_with_next_sentence": true
    },
    {
        "source_sentence": "又色等德應有形礙，稱地等故，猶如地等。",
        "from": "T30n1571_008:0231b17_18",
        "context_with_next_sentence": true
    },
    {
        "source_sentence": "是則色等不依他成，有形礙故。",
        "from": "T30n1571_008:0231b18_12",
        "context_with_next_sentence": true
    },
    {
        "source_sentence": "如所依實俱有形礙，處應不同，實之與德應非因果。",
        "from": "T30n1571_008:0231b19_16",
        "context_with_next_sentence": true
    },
    {
        "source_sentence": "如是等類，過失眾多，汝所立宗便為散壞。",
        "from": "T30n1571_008:0231b20_15",
        "context_with_next_sentence": true
    },
    {
        "source_sentence": "若言色等德句所攝故無形礙。",
        "from": "T30n1571_008:0231b21_8",
        "context_with_next_sentence": true
    },
    {
        "source_sentence": "此亦不然。",
        "from": "T30n1571_008:0231b21_13",
        "context_with_next_sentence": true
    },
    {
        "source_sentence": "敵論非他，應申宗義，對他敵論自敘唐捐。",
        "from": "T30n1571_008:0231b22_12",
        "context_with_next_sentence": true
    },
    {
        "source_sentence": "我佛法中聰叡勇猛見真理者，於汝所宗六種句義，如狂寱語無承敬心，徒引何益？",
        "from": "T30n1571_008:0231b24_11",
        "context_with_next_sentence": true
    },
    {
        "source_sentence": "或復色等依地等時為一分轉？",
        "from": "T30n1571_008:0231b25_5",
        "context_with_next_sentence": true
    },
    {
        "source_sentence": "猶如樂等為遍轉耶？",
        "from": "T30n1571_008:0231b25_14",
        "context_with_next_sentence": true
    },
    {
        "source_sentence": "若一分轉，應一實上有德無德有青無青如是等過。",
        "from": "T30n1571_008:0231b26_18",
        "context_with_next_sentence": true
    },
    {
        "source_sentence": "若言遍轉，色等諸德應亦名大，與實處同，猶如地等。",
        "from": "T30n1571_008:0231b28_3",
        "context_with_next_sentence": true
    },
    {
        "source_sentence": "實在空中、德居實上，所據各別，如何處同？",
        "from": "T30n1571_008:0231b29_2",
        "context_with_next_sentence": true
    },
    {
        "source_sentence": "我意不言同依一處，但言德實其體相遍，據空量等故說處同。",
        "from": "T30n1571_008:0231c01_11",
        "context_with_next_sentence": true
    },
    {
        "source_sentence": "德若名大，應更有德。",
        "from": "T30n1571_008:0231c02_1",
        "context_with_next_sentence": true
    },
    {
        "source_sentence": "然德無德，故不名大。",
        "from": "T30n1571_008:0231c02_11",
        "context_with_next_sentence": true
    },
    {
        "source_sentence": "敵論非他應申宗義，對他敵論自敘唐捐。",
        "from": "T30n1571_008:0231c03_10",
        "context_with_next_sentence": true
    },
    {
        "source_sentence": "或復此中言雖難德，同實名大而意難實，同德無形以其處同，猶如色等。",
        "from": "T30n1571_008:0231c05_3",
        "context_with_next_sentence": true
    },
    {
        "source_sentence": "我宗地等皆有形質，如何同德無形礙耶？",
        "from": "T30n1571_008:0231c06_2",
        "context_with_next_sentence": true
    },
    {
        "source_sentence": "敵論非他應申宗義，對他敵論自敘唐捐。",
        "from": "T30n1571_008:0231c07_1",
        "context_with_next_sentence": true
    },
    {
        "source_sentence": "或復色等與其果實，同依因實和合而生。",
        "from": "T30n1571_008:0231c07_19",
        "context_with_next_sentence": true
    },
    {
        "source_sentence": "諸因實中果體皆遍，處無別故，德應如實亦立大名，實應如德不立大稱。",
        "from": "T30n1571_008:0231c09_12",
        "context_with_next_sentence": true
    },
    {
        "source_sentence": "若言我宗實大非德不可相類，其理不然。",
        "from": "T30n1571_008:0231c10_11",
        "context_with_next_sentence": true
    },
    {
        "source_sentence": "敵論非他應申宗義，對他敵論自敘唐捐。",
        "from": "T30n1571_008:0231c11_10",
        "context_with_next_sentence": true
    },
    {
        "source_sentence": "或復彼宗極微量小，眾微和合起麁果時，麁果與因處無別故，極微與色應成麁大，色與麁果應成極微。",
        "from": "T30n1571_008:0231c13_16",
        "context_with_next_sentence": true
    },
    {
        "source_sentence": "若言我宗因小果大色無形量，理亦不然。",
        "from": "T30n1571_008:0231c14_15",
        "context_with_next_sentence": true
    },
    {
        "source_sentence": "敵論非他應申宗義，對他敵論自敘唐捐。",
        "from": "T30n1571_008:0231c15_14",
        "context_with_next_sentence": true
    },
    {
        "source_sentence": "如是已說有數色等離實有體多諸過難，其同異性如有應遮，共德如數，餘不共德及業差別，如色等破，於諸實中各別轉故。",
        "from": "T30n1571_008:0231c18_16",
        "context_with_next_sentence": true
    },
    {
        "source_sentence": "勝論所執唯有爾所，為心言因顯諸法有。",
        "from": "T30n1571_008:0231c19_14",
        "context_with_next_sentence": true
    },
    {
        "source_sentence": "以理推究，皆不得成，故不應執。",
        "from": "T30n1571_008:0231c20_9",
        "context_with_next_sentence": true
    },
    {
        "source_sentence": "又說頌曰：",
        "from": "T30n1571_008:0231c20_14",
        "context_with_next_sentence": true
    },
    {
        "source_sentence": "「有數等能相，　　顯所相不成；",
        "from": "T30n1571_008:0231c21_14",
        "context_with_next_sentence": true
    },
    {
        "source_sentence": "除此更無因，　　故諸法非有。",
        "from": "T30n1571_008:0231c22_13",
        "context_with_next_sentence": true
    },
    {
        "source_sentence": "」論曰：",
        "from": "T30n1571_008:0231c23_2",
        "context_with_next_sentence": true
    },
    {
        "source_sentence": "已辨有性數及色等不能顯有自所依法，除此無有餘決定因可證諸法其體實有。",
        "from": "T30n1571_008:0231c24_18",
        "context_with_next_sentence": true
    },
    {
        "source_sentence": "不可無因立有諸法，勿有所立一切皆成，故不可言諸法實有。",
        "from": "T30n1571_008:0231c26_7",
        "context_with_next_sentence": true
    },
    {
        "source_sentence": "應隨世俗假說非無，唯此無愆堪任推究，異此違越世俗己宗。",
        "from": "T30n1571_008:0231c27_15",
        "context_with_next_sentence": true
    },
    {
        "source_sentence": "鵂鶹所宗實等非有，非有性故，猶若空花。",
        "from": "T30n1571_008:0231c28_15",
        "context_with_next_sentence": true
    },
    {
        "source_sentence": "有性亦無，非實等故，猶如兔角，是故皆虛。",
        "from": "T30n1571_008:0231c29_14",
        "context_with_next_sentence": true
    },
    {
        "source_sentence": "復次數論者言：",
        "from": "T30n1571_008:0232a01_6",
        "context_with_next_sentence": true
    },
    {
        "source_sentence": "諸法不待有性數等而可了知，故先諸失於我無過。",
        "from": "T30n1571_008:0232a02_10",
        "context_with_next_sentence": true
    },
    {
        "source_sentence": "為破彼言，復說頌曰：",
        "from": "T30n1571_008:0232a03_1",
        "context_with_next_sentence": true
    },
    {
        "source_sentence": "「離別相無瓶，　　故瓶體非一；",
        "from": "T30n1571_008:0232a04_14",
        "context_with_next_sentence": true
    },
    {
        "source_sentence": "一一非瓶故，　　瓶體亦非多。",
        "from": "T30n1571_008:0232a05_13",
        "context_with_next_sentence": true
    },
    {
        "source_sentence": "」論曰：",
        "from": "T30n1571_008:0232a06_2",
        "context_with_next_sentence": true
    },
    {
        "source_sentence": "色香味等體相不同，別根所行非餘根境，離彼諸法無別有瓶，故如色等瓶體非一。",
        "from": "T30n1571_008:0232a07_19",
        "context_with_next_sentence": true
    },
    {
        "source_sentence": "既不許一，瓶體應多，一一非瓶如何多體？",
        "from": "T30n1571_008:0232a08_18",
        "context_with_next_sentence": true
    },
    {
        "source_sentence": "色等性相展轉不同，豈得各成一類瓶體？",
        "from": "T30n1571_008:0232a09_16",
        "context_with_next_sentence": true
    },
    {
        "source_sentence": "若一一法其體皆瓶，共和合時可名多體。",
        "from": "T30n1571_008:0232a10_15",
        "context_with_next_sentence": true
    },
    {
        "source_sentence": "既無此義，瓶體非多。",
        "from": "T30n1571_008:0232a11_6",
        "context_with_next_sentence": true
    },
    {
        "source_sentence": "亦不應言瓶體實有，而不可說為一為多，兔角龜毛非實有故。",
        "from": "T30n1571_008:0232a12_13",
        "context_with_next_sentence": true
    },
    {
        "source_sentence": "豈不色等合成軍林說名一多，瓶亦應爾。",
        "from": "T30n1571_008:0232a13_12",
        "context_with_next_sentence": true
    },
    {
        "source_sentence": "此唯世俗假說軍林，其中都無軍林實體。",
        "from": "T30n1571_008:0232a14_11",
        "context_with_next_sentence": true
    },
    {
        "source_sentence": "若執實有，應如瓶破，汝亦不說別有軍林。",
        "from": "T30n1571_008:0232a15_10",
        "context_with_next_sentence": true
    },
    {
        "source_sentence": "又色香等無共合義，故不可說和合為瓶。",
        "from": "T30n1571_008:0232a16_8",
        "context_with_next_sentence": true
    },
    {
        "source_sentence": "所以者何？",
        "from": "T30n1571_008:0232a16_13",
        "context_with_next_sentence": true
    },
    {
        "source_sentence": "故次頌曰：",
        "from": "T30n1571_008:0232a16_18",
        "context_with_next_sentence": true
    },
    {
        "source_sentence": "「非無有觸體，　　與有觸體合；",
        "from": "T30n1571_008:0232a17_14",
        "context_with_next_sentence": true
    },
    {
        "source_sentence": "故色等諸法，　　不可合為瓶。",
        "from": "T30n1571_008:0232a18_13",
        "context_with_next_sentence": true
    },
    {
        "source_sentence": "」論曰：",
        "from": "T30n1571_008:0232a19_2",
        "context_with_next_sentence": true
    },
    {
        "source_sentence": "合謂其體展轉相觸。",
        "from": "T30n1571_008:0232a19_11",
        "context_with_next_sentence": true
    },
    {
        "source_sentence": "此唯有觸，謂地水等色聲香味非觸所攝，如何相觸或觸觸耶？",
        "from": "T30n1571_008:0232a20_18",
        "context_with_next_sentence": true
    },
    {
        "source_sentence": "既無有觸，合義不成，如無觸思終無合義。",
        "from": "T30n1571_008:0232a21_18",
        "context_with_next_sentence": true
    },
    {
        "source_sentence": "若言色等有相觸義，應觸所攝，猶如地等。",
        "from": "T30n1571_008:0232a22_17",
        "context_with_next_sentence": true
    },
    {
        "source_sentence": "則唯觸體同類相合，色等諸塵定無合理，合則便失色等性故。",
        "from": "T30n1571_008:0232a24_5",
        "context_with_next_sentence": true
    },
    {
        "source_sentence": "設許色等聚集名合，而色等性終非實瓶。",
        "from": "T30n1571_008:0232a25_5",
        "context_with_next_sentence": true
    },
    {
        "source_sentence": "所以者何？",
        "from": "T30n1571_008:0232a25_10",
        "context_with_next_sentence": true
    },
    {
        "source_sentence": "故次頌曰：",
        "from": "T30n1571_008:0232a25_15",
        "context_with_next_sentence": true
    },
    {
        "source_sentence": "「色是瓶一分，　　故色體非瓶；",
        "from": "T30n1571_008:0232a26_14",
        "context_with_next_sentence": true
    },
    {
        "source_sentence": "有分既為無，　　一分如何有？",
        "from": "T30n1571_008:0232a27_13",
        "context_with_next_sentence": true
    },
    {
        "source_sentence": "」論曰：",
        "from": "T30n1571_008:0232a28_2",
        "context_with_next_sentence": true
    },
    {
        "source_sentence": "色等聚集總說為瓶，色唯一分，理非瓶體。",
        "from": "T30n1571_008:0232a29_1",
        "context_with_next_sentence": true
    },
    {
        "source_sentence": "不可以瓶為瓶一分，如是聲等例亦應然。",
        "from": "T30n1571_008:0232a29_19",
        "context_with_next_sentence": true
    },
    {
        "source_sentence": "一一非瓶，皆瓶分故。",
        "from": "T30n1571_008:0232b01_9",
        "context_with_next_sentence": true
    },
    {
        "source_sentence": "如是瓶分，理亦不成。",
        "from": "T30n1571_008:0232b01_19",
        "context_with_next_sentence": true
    },
    {
        "source_sentence": "有分既無，分為誰分？",
        "from": "T30n1571_008:0232b02_9",
        "context_with_next_sentence": true
    },
    {
        "source_sentence": "色等一一其體非瓶，除此更無真實瓶體。",
        "from": "T30n1571_008:0232b03_7",
        "context_with_next_sentence": true
    },
    {
        "source_sentence": "瓶體無故，瓶分亦無，豈色等塵實為瓶分？",
        "from": "T30n1571_008:0232b04_6",
        "context_with_next_sentence": true
    },
    {
        "source_sentence": "軍林等物假說為有，分與有分即離難思，應隨世間所見而說，不可委細推究其真。",
        "from": "T30n1571_008:0232b06_4",
        "context_with_next_sentence": true
    },
    {
        "source_sentence": "又若色等體實是瓶，一切應瓶。",
        "from": "T30n1571_008:0232b06_18",
        "context_with_next_sentence": true
    },
    {
        "source_sentence": "故次頌曰：",
        "from": "T30n1571_008:0232b07_3",
        "context_with_next_sentence": true
    },
    {
        "source_sentence": "「一切色等性，　　色等相無差；",
        "from": "T30n1571_008:0232b08_14",
        "context_with_next_sentence": true
    },
    {
        "source_sentence": "唯一類是瓶，　　餘非有何理？",
        "from": "T30n1571_008:0232b09_13",
        "context_with_next_sentence": true
    },
    {
        "source_sentence": "」論曰：",
        "from": "T30n1571_008:0232b10_2",
        "context_with_next_sentence": true
    },
    {
        "source_sentence": "瓶衣車等所依事中，色等能依性相無別。",
        "from": "T30n1571_008:0232b11_1",
        "context_with_next_sentence": true
    },
    {
        "source_sentence": "若色等體皆實是瓶，衣等亦應皆是瓶體，即色等故，如共許瓶。",
        "from": "T30n1571_008:0232b12_9",
        "context_with_next_sentence": true
    },
    {
        "source_sentence": "或所執瓶應非瓶體，即色等故，如衣車等。",
        "from": "T30n1571_008:0232b13_8",
        "context_with_next_sentence": true
    },
    {
        "source_sentence": "色等不應同而有異，依之建立瓶等類殊。",
        "from": "T30n1571_008:0232b14_6",
        "context_with_next_sentence": true
    },
    {
        "source_sentence": "汝宗更無同異性故，不由細分安布差別，令其瓶等其相有異。",
        "from": "T30n1571_008:0232b15_14",
        "context_with_next_sentence": true
    },
    {
        "source_sentence": "同以色等為自性故，瓶等不應異於色等，違自所執因果一故。",
        "from": "T30n1571_008:0232b17_3",
        "context_with_next_sentence": true
    },
    {
        "source_sentence": "如瓶衣等有不異失，色等亦然，即一瓶故。",
        "from": "T30n1571_008:0232b18_3",
        "context_with_next_sentence": true
    },
    {
        "source_sentence": "又不應說色異味等不異瓶等，故次頌曰：",
        "from": "T30n1571_008:0232b19_2",
        "context_with_next_sentence": true
    },
    {
        "source_sentence": "「若色異味等，　　不異於瓶等；",
        "from": "T30n1571_008:0232b20_14",
        "context_with_next_sentence": true
    },
    {
        "source_sentence": "瓶等即味等，　　色何即瓶等？",
        "from": "T30n1571_008:0232b21_13",
        "context_with_next_sentence": true
    },
    {
        "source_sentence": "」論曰：",
        "from": "T30n1571_008:0232b22_2",
        "context_with_next_sentence": true
    },
    {
        "source_sentence": "瓶等即用味等為體，應如味等與色有異，故不可言色異味等不異瓶等，理相違故。",
        "from": "T30n1571_008:0232b23_19",
        "context_with_next_sentence": true
    },
    {
        "source_sentence": "亦不應言味等一一與色等異不異瓶等，瓶等即用色等諸法以為自體，無別性故。",
        "from": "T30n1571_008:0232b25_15",
        "context_with_next_sentence": true
    },
    {
        "source_sentence": "如是已辨色等諸法與瓶等一其義不成。",
        "from": "T30n1571_008:0232b26_13",
        "context_with_next_sentence": true
    },
    {
        "source_sentence": "今當顯說與瓶等異理亦不成。",
        "from": "T30n1571_008:0232b27_8",
        "context_with_next_sentence": true
    },
    {
        "source_sentence": "故次頌曰：",
        "from": "T30n1571_008:0232b27_13",
        "context_with_next_sentence": true
    },
    {
        "source_sentence": "「瓶等既無因，　　體應不成果；",
        "from": "T30n1571_008:0232b28_14",
        "context_with_next_sentence": true
    },
    {
        "source_sentence": "故若異色等，　　瓶等定為無。",
        "from": "T30n1571_008:0232b29_13",
        "context_with_next_sentence": true
    },
    {
        "source_sentence": "」論曰：",
        "from": "T30n1571_008:0232c01_2",
        "context_with_next_sentence": true
    },
    {
        "source_sentence": "地等大體攬色等成，故五大因即五唯量，謂攬聲量成於空大，更加觸量成於風大，復加色量成於火大，又加味量成於水大，總攬五量成於地大。",
        "from": "T30n1571_008:0232c04_7",
        "context_with_next_sentence": true
    },
    {
        "source_sentence": "大望瓶等同體相成，如量能成，同類果故。",
        "from": "T30n1571_008:0232c05_7",
        "context_with_next_sentence": true
    },
    {
        "source_sentence": "若異色等，瓶等無因。",
        "from": "T30n1571_008:0232c05_17",
        "context_with_next_sentence": true
    },
    {
        "source_sentence": "既無有因，體應非果，以一切果待因成故。",
        "from": "T30n1571_008:0232c06_16",
        "context_with_next_sentence": true
    },
    {
        "source_sentence": "是故若言瓶等異色，即應瓶等非果非因，非色等故，如龜毛等。",
        "from": "T30n1571_008:0232c08_4",
        "context_with_next_sentence": true
    },
    {
        "source_sentence": "又非根境，非因果故。",
        "from": "T30n1571_008:0232c08_14",
        "context_with_next_sentence": true
    },
    {
        "source_sentence": "色根所行無非因果，此非因果根所不行。",
        "from": "T30n1571_008:0232c09_12",
        "context_with_next_sentence": true
    },
    {
        "source_sentence": "或復應無瓶等諸法，非因果故，如石女兒。",
        "from": "T30n1571_008:0232c10_12",
        "context_with_next_sentence": true
    },
    {
        "source_sentence": "自性許因、思我許果，根所顯故，無不定失。",
        "from": "T30n1571_008:0232c11_11",
        "context_with_next_sentence": true
    },
    {
        "source_sentence": "如是數論所立瓶等，若一若異皆不得成。",
        "from": "T30n1571_008:0232c12_8",
        "context_with_next_sentence": true
    },
    {
        "source_sentence": "復次勝論者言：",
        "from": "T30n1571_008:0232c13_6",
        "context_with_next_sentence": true
    },
    {
        "source_sentence": "瓦等細分生瓶等故，瓶等有因。",
        "from": "T30n1571_008:0232c14_1",
        "context_with_next_sentence": true
    },
    {
        "source_sentence": "既有其因，體即是果。",
        "from": "T30n1571_008:0232c14_11",
        "context_with_next_sentence": true
    },
    {
        "source_sentence": "有因是果，其體非無。",
        "from": "T30n1571_008:0232c15_1",
        "context_with_next_sentence": true
    },
    {
        "source_sentence": "此亦不然，故次頌曰：",
        "from": "T30n1571_008:0232c15_11",
        "context_with_next_sentence": true
    },
    {
        "source_sentence": "「瓶等因若有，　　可為瓶等因；",
        "from": "T30n1571_008:0232c16_14",
        "context_with_next_sentence": true
    },
    {
        "source_sentence": "瓶等因既無，　　如何生瓶等？",
        "from": "T30n1571_008:0232c17_13",
        "context_with_next_sentence": true
    },
    {
        "source_sentence": "」論曰：",
        "from": "T30n1571_008:0232c18_2",
        "context_with_next_sentence": true
    },
    {
        "source_sentence": "瓦等細分依餘法成，何能為因生於瓶等？",
        "from": "T30n1571_008:0232c19_1",
        "context_with_next_sentence": true
    },
    {
        "source_sentence": "不見世間依他而立，非自有法能作他因，豈不種等雖依他立而能為因生於芽等？",
        "from": "T30n1571_008:0232c20_16",
        "context_with_next_sentence": true
    },
    {
        "source_sentence": "此同有難，非救前失。",
        "from": "T30n1571_008:0232c21_8",
        "context_with_next_sentence": true
    },
    {
        "source_sentence": "世所共知，何容致難。",
        "from": "T30n1571_008:0232c21_18",
        "context_with_next_sentence": true
    },
    {
        "source_sentence": "汝之所執異世所知，故於此中同彼有難。",
        "from": "T30n1571_008:0232c22_15",
        "context_with_next_sentence": true
    },
    {
        "source_sentence": "世所知法，依他生已，不復重生。",
        "from": "T30n1571_008:0232c23_11",
        "context_with_next_sentence": true
    },
    {
        "source_sentence": "不依他立，由自有力能作他因。",
        "from": "T30n1571_008:0232c24_5",
        "context_with_next_sentence": true
    },
    {
        "source_sentence": "汝執不然，依他成法，乃至未滅恒依他住，因若滅無果即隨滅。",
        "from": "T30n1571_008:0232c25_13",
        "context_with_next_sentence": true
    },
    {
        "source_sentence": "故汝所執異世所知，無體無能豈生他果？",
        "from": "T30n1571_008:0232c26_12",
        "context_with_next_sentence": true
    },
    {
        "source_sentence": "或有因法有體有能，可能生他餘有因法。",
        "from": "T30n1571_008:0232c27_11",
        "context_with_next_sentence": true
    },
    {
        "source_sentence": "汝執瓦等極微為因或餘為因，此竝非有。",
        "from": "T30n1571_008:0232c28_10",
        "context_with_next_sentence": true
    },
    {
        "source_sentence": "以無因故，瓦等體無。",
        "from": "T30n1571_008:0232c29_1",
        "context_with_next_sentence": true
    },
    {
        "source_sentence": "無體無力，何能生果？",
        "from": "T30n1571_008:0232c29_11",
        "context_with_next_sentence": true
    },
    {
        "source_sentence": "彼論宗中，因有二種俱能生果，謂常無常。",
        "from": "T30n1571_008:0233a01_9",
        "context_with_next_sentence": true
    },
    {
        "source_sentence": "諸無常因，必依常立；",
        "from": "T30n1571_008:0233a01_19",
        "context_with_next_sentence": true
    },
    {
        "source_sentence": "常非有故，無常亦無。",
        "from": "T30n1571_008:0233a02_8",
        "context_with_next_sentence": true
    },
    {
        "source_sentence": "無無常因，果由何有？",
        "from": "T30n1571_008:0233a02_18",
        "context_with_next_sentence": true
    },
    {
        "source_sentence": "故彼因果皆不得成。",
        "from": "T30n1571_008:0233a03_6",
        "context_with_next_sentence": true
    },
    {
        "source_sentence": "復次有作是言：",
        "from": "T30n1571_008:0233a04_6",
        "context_with_next_sentence": true
    },
    {
        "source_sentence": "瓶等瓦等諸和合物，從本以來同類因果展轉相續隨類不同，其體實有一而可見。",
        "from": "T30n1571_008:0233a06_4",
        "context_with_next_sentence": true
    },
    {
        "source_sentence": "此亦不然，諸和合物漸次分析歸於色等，色等如前已辨非有，云何依彼有和合物？",
        "from": "T30n1571_008:0233a08_2",
        "context_with_next_sentence": true
    },
    {
        "source_sentence": "此和合物一及可見皆如前破，不應重執。",
        "from": "T30n1571_008:0233a09_1",
        "context_with_next_sentence": true
    },
    {
        "source_sentence": "又色等法共和合時無有一體，故次頌曰：",
        "from": "T30n1571_008:0233a10_1",
        "context_with_next_sentence": true
    },
    {
        "source_sentence": "「色等和合時，　　終不成香等；",
        "from": "T30n1571_008:0233a11_14",
        "context_with_next_sentence": true
    },
    {
        "source_sentence": "故和合一體，　　應如瓶等無。",
        "from": "T30n1571_008:0233a12_13",
        "context_with_next_sentence": true
    },
    {
        "source_sentence": "」論曰：",
        "from": "T30n1571_008:0233a13_2",
        "context_with_next_sentence": true
    },
    {
        "source_sentence": "色等合時，終不展轉變成香等，故雖和合不成一體，勿捨別相失色等名。",
        "from": "T30n1571_008:0233a14_14",
        "context_with_next_sentence": true
    },
    {
        "source_sentence": "由是因緣，和合一體應如瓶等，其體實無，謂如瓶等離色等法無別體故。",
        "from": "T30n1571_008:0233a16_7",
        "context_with_next_sentence": true
    },
    {
        "source_sentence": "一體不成和合亦然，非離色等有別體故，體不成一。",
        "from": "T30n1571_008:0233a17_11",
        "context_with_next_sentence": true
    },
    {
        "source_sentence": "又和合時一一細分非和合故，應如未合不合成一細分，不應各名和合。",
        "from": "T30n1571_008:0233a19_4",
        "context_with_next_sentence": true
    },
    {
        "source_sentence": "勿一合內有多合體，是故和合體非實有。",
        "from": "T30n1571_008:0233a20_3",
        "context_with_next_sentence": true
    },
    {
        "source_sentence": "又和合物必依色成，色體尚無，和合焉有？",
        "from": "T30n1571_008:0233a21_2",
        "context_with_next_sentence": true
    },
    {
        "source_sentence": "色體無者，如次頌曰：",
        "from": "T30n1571_008:0233a21_12",
        "context_with_next_sentence": true
    },
    {
        "source_sentence": "「如離於色等，　　瓶體實為無；",
        "from": "T30n1571_008:0233a22_14",
        "context_with_next_sentence": true
    },
    {
        "source_sentence": "色體亦應然，　　離風等非有。",
        "from": "T30n1571_008:0233a23_13",
        "context_with_next_sentence": true
    },
    {
        "source_sentence": "」論曰：",
        "from": "T30n1571_008:0233a24_2",
        "context_with_next_sentence": true
    },
    {
        "source_sentence": "應知此中四大造色俱名為色，變壞相故。",
        "from": "T30n1571_008:0233a25_1",
        "context_with_next_sentence": true
    },
    {
        "source_sentence": "變壞色相大造合成，故離大造無實有性。",
        "from": "T30n1571_008:0233a25_19",
        "context_with_next_sentence": true
    },
    {
        "source_sentence": "不可此中唯一是色，勿唯此一變壞非餘。",
        "from": "T30n1571_008:0233a26_17",
        "context_with_next_sentence": true
    },
    {
        "source_sentence": "又亦不應一切是色，勿一切色皆同一體，體若有殊應失色性。",
        "from": "T30n1571_008:0233a28_6",
        "context_with_next_sentence": true
    },
    {
        "source_sentence": "不可一性有眾多體，勿一切法皆同一性，是故色名無實有體，唯依風等假立色名。",
        "from": "T30n1571_008:0233b01_4",
        "context_with_next_sentence": true
    },
    {
        "source_sentence": "如色體虛，受等亦爾，領納等相推體實無，唯有世間虛假名相。",
        "from": "T30n1571_008:0233b02_12",
        "context_with_next_sentence": true
    },
    {
        "source_sentence": "若無大造，如何世間有火等物燒煮等用？",
        "from": "T30n1571_008:0233b03_10",
        "context_with_next_sentence": true
    },
    {
        "source_sentence": "又若一切皆無所有，諸所安立應不得成。",
        "from": "T30n1571_008:0233b04_10",
        "context_with_next_sentence": true
    },
    {
        "source_sentence": "我不言無諸法體用，但說汝論所立皆無，謂世所知色受等體燒煮等用一切非無。",
        "from": "T30n1571_008:0233b06_7",
        "context_with_next_sentence": true
    },
    {
        "source_sentence": "若諸愚夫分別倒見所執體用，我說為無。",
        "from": "T30n1571_008:0233b07_7",
        "context_with_next_sentence": true
    },
    {
        "source_sentence": "非諸聖人見此為有，妄情所執都無有故。",
        "from": "T30n1571_008:0233b08_5",
        "context_with_next_sentence": true
    },
    {
        "source_sentence": "復次勝論者說：",
        "from": "T30n1571_008:0233b09_6",
        "context_with_next_sentence": true
    },
    {
        "source_sentence": "火是能燒、地是所燒，其體真實，燒煮等用亦真實有，熟變色等現可知故。",
        "from": "T30n1571_008:0233b10_19",
        "context_with_next_sentence": true
    },
    {
        "source_sentence": "今應詰問：",
        "from": "T30n1571_008:0233b11_4",
        "context_with_next_sentence": true
    },
    {
        "source_sentence": "火何所燒？",
        "from": "T30n1571_008:0233b11_9",
        "context_with_next_sentence": true
    },
    {
        "source_sentence": "為煖為餘？",
        "from": "T30n1571_008:0233b11_14",
        "context_with_next_sentence": true
    },
    {
        "source_sentence": "汝應審答。",
        "from": "T30n1571_008:0233b11_19",
        "context_with_next_sentence": true
    },
    {
        "source_sentence": "竝許何失？",
        "from": "T30n1571_008:0233b12_3",
        "context_with_next_sentence": true
    },
    {
        "source_sentence": "二俱不然。",
        "from": "T30n1571_008:0233b12_8",
        "context_with_next_sentence": true
    },
    {
        "source_sentence": "所以者何？",
        "from": "T30n1571_008:0233b12_13",
        "context_with_next_sentence": true
    },
    {
        "source_sentence": "故次頌曰：",
        "from": "T30n1571_008:0233b12_18",
        "context_with_next_sentence": true
    },
    {
        "source_sentence": "「煖即是火性，　　非煖如何燒？",
        "from": "T30n1571_008:0233b13_14",
        "context_with_next_sentence": true
    },
    {
        "source_sentence": "故薪體為無，　　離此火非有。",
        "from": "T30n1571_008:0233b14_13",
        "context_with_next_sentence": true
    },
    {
        "source_sentence": "」論曰：",
        "from": "T30n1571_008:0233b15_2",
        "context_with_next_sentence": true
    },
    {
        "source_sentence": "煖非所燒，即火性故，於自有用現事相違，又汝宗中所燒非煖，故不應執煖為所燒。",
        "from": "T30n1571_008:0233b16_19",
        "context_with_next_sentence": true
    },
    {
        "source_sentence": "亦不應言所燒是地，非煖性故，猶如水風。",
        "from": "T30n1571_008:0233b17_18",
        "context_with_next_sentence": true
    },
    {
        "source_sentence": "薪是所燒，所燒無故，薪體非有。",
        "from": "T30n1571_008:0233b18_13",
        "context_with_next_sentence": true
    },
    {
        "source_sentence": "薪體既無，火依何立？",
        "from": "T30n1571_008:0233b19_3",
        "context_with_next_sentence": true
    },
    {
        "source_sentence": "火必依薪而得生起，所燒薪盡，火便無故。",
        "from": "T30n1571_008:0233b20_2",
        "context_with_next_sentence": true
    },
    {
        "source_sentence": "能燒所燒既竝非有，熟變色等豈實有耶？",
        "from": "T30n1571_008:0233b21_1",
        "context_with_next_sentence": true
    },
    {
        "source_sentence": "故執實有能燒所燒燒煮等用，皆不應理。",
        "from": "T30n1571_008:0233b21_19",
        "context_with_next_sentence": true
    },
    {
        "source_sentence": "有說此頌不唯破彼勝論外道地是所燒，但總破言地等諸法，非煖性故非所煖體。",
        "from": "T30n1571_008:0233b23_16",
        "context_with_next_sentence": true
    },
    {
        "source_sentence": "此說不然。",
        "from": "T30n1571_008:0233b24_3",
        "context_with_next_sentence": true
    },
    {
        "source_sentence": "非煖性故，既無同喻應不成因。",
        "from": "T30n1571_008:0233b24_17",
        "context_with_next_sentence": true
    },
    {
        "source_sentence": "不可說言如未燒位，地等色聚非是所燒，於彼聚中常有煖性，異相隨故亦名所燒。",
        "from": "T30n1571_008:0233b26_14",
        "context_with_next_sentence": true
    },
    {
        "source_sentence": "苦樂等法隨所依身，由火變異亦名所燒。",
        "from": "T30n1571_008:0233b27_13",
        "context_with_next_sentence": true
    },
    {
        "source_sentence": "無色界法前世下地所牽引故，亦名所燒，故非此因所引同喻。",
        "from": "T30n1571_008:0233b29_2",
        "context_with_next_sentence": true
    },
    {
        "source_sentence": "設為同喻，理亦不然。",
        "from": "T30n1571_008:0233b29_12",
        "context_with_next_sentence": true
    },
    {
        "source_sentence": "燒非燒名，唯有觸物世間共許，非餘法故。",
        "from": "T30n1571_008:0233c01_10",
        "context_with_next_sentence": true
    },
    {
        "source_sentence": "此非燒名，雖通餘法而局同類，如非實言。",
        "from": "T30n1571_008:0233c02_9",
        "context_with_next_sentence": true
    },
    {
        "source_sentence": "又小乘人不執實有所燒等法，何用破為？",
        "from": "T30n1571_008:0233c03_8",
        "context_with_next_sentence": true
    },
    {
        "source_sentence": "若言破彼世俗所燒，便違世間，何成比量？",
        "from": "T30n1571_008:0233c04_7",
        "context_with_next_sentence": true
    },
    {
        "source_sentence": "復次離繫外道作如是言：",
        "from": "T30n1571_008:0233c05_10",
        "context_with_next_sentence": true
    },
    {
        "source_sentence": "地大極微及餘果物，雖非是火而與火合，由雜火故似煖相現，然彼地等真實非燒，異煖性故；",
        "from": "T30n1571_008:0233c07_13",
        "context_with_next_sentence": true
    },
    {
        "source_sentence": "亦非非燒，似煖相故。",
        "from": "T30n1571_008:0233c08_3",
        "context_with_next_sentence": true
    },
    {
        "source_sentence": "雖俱不可說，而實是所燒。",
        "from": "T30n1571_008:0233c08_15",
        "context_with_next_sentence": true
    },
    {
        "source_sentence": "此亦不然，故次頌曰：",
        "from": "T30n1571_008:0233c09_6",
        "context_with_next_sentence": true
    },
    {
        "source_sentence": "「餘煖雜故成，　　如何不成火？",
        "from": "T30n1571_008:0233c10_14",
        "context_with_next_sentence": true
    },
    {
        "source_sentence": "若餘不成煖，　　由火法應無。",
        "from": "T30n1571_008:0233c11_13",
        "context_with_next_sentence": true
    },
    {
        "source_sentence": "」論曰：",
        "from": "T30n1571_008:0233c12_2",
        "context_with_next_sentence": true
    },
    {
        "source_sentence": "若地大等由火雜故真成煖性，應令成火，煖觸攝故，如實火大。",
        "from": "T30n1571_008:0233c13_11",
        "context_with_next_sentence": true
    },
    {
        "source_sentence": "若彼火雜不成煖性，由火為因所生熟變異觸諸法亦應無有，如火不能生餘煖觸。",
        "from": "T30n1571_008:0233c15_7",
        "context_with_next_sentence": true
    },
    {
        "source_sentence": "若無熟變色等諸法，誰能燒煮？",
        "from": "T30n1571_008:0233c16_2",
        "context_with_next_sentence": true
    },
    {
        "source_sentence": "燒煮於誰？",
        "from": "T30n1571_008:0233c16_7",
        "context_with_next_sentence": true
    },
    {
        "source_sentence": "故燒煮等皆非實有。",
        "from": "T30n1571_008:0233c16_16",
        "context_with_next_sentence": true
    },
    {
        "source_sentence": "火非實能燒，觸所攝故，如地大等。",
        "from": "T30n1571_008:0233c17_12",
        "context_with_next_sentence": true
    },
    {
        "source_sentence": "地非實所燒，觸所攝故，如火大等。",
        "from": "T30n1571_008:0233c18_7",
        "context_with_next_sentence": true
    },
    {
        "source_sentence": "能煮所煮准此應破，故彼所執其理不成。",
        "from": "T30n1571_008:0233c19_5",
        "context_with_next_sentence": true
    },
    {
        "source_sentence": "復次應重審問食米齊宗：",
        "from": "T30n1571_008:0233c20_10",
        "context_with_next_sentence": true
    },
    {
        "source_sentence": "諸火極微為有薪不？",
        "from": "T30n1571_008:0233c21_1",
        "context_with_next_sentence": true
    },
    {
        "source_sentence": "無且非理。",
        "from": "T30n1571_008:0233c21_6",
        "context_with_next_sentence": true
    },
    {
        "source_sentence": "故次頌曰：",
        "from": "T30n1571_008:0233c21_11",
        "context_with_next_sentence": true
    },
    {
        "source_sentence": "「若火微無薪，　　應離薪有火。",
        "from": "T30n1571_008:0233c22_14",
        "context_with_next_sentence": true
    },
    {
        "source_sentence": "」論曰：",
        "from": "T30n1571_008:0233c23_2",
        "context_with_next_sentence": true
    },
    {
        "source_sentence": "若火極微離薪而有，麁火同彼應不託薪。",
        "from": "T30n1571_008:0233c24_1",
        "context_with_next_sentence": true
    },
    {
        "source_sentence": "若不託薪即應無有燒煮等用，如火極微。",
        "from": "T30n1571_008:0233c24_19",
        "context_with_next_sentence": true
    },
    {
        "source_sentence": "若爾即應失於火性，無燒煮用，如地水風。",
        "from": "T30n1571_008:0233c25_18",
        "context_with_next_sentence": true
    },
    {
        "source_sentence": "不見世間有如是火，無燒煮用及離於薪，故火極微必依薪有，如現見火依附於薪。",
        "from": "T30n1571_008:0233c27_15",
        "context_with_next_sentence": true
    },
    {
        "source_sentence": "或應信知極微非火，無火用故，猶若龜毛。",
        "from": "T30n1571_008:0233c28_15",
        "context_with_next_sentence": true
    },
    {
        "source_sentence": "有亦不然，故次頌曰：",
        "from": "T30n1571_008:0233c29_6",
        "context_with_next_sentence": true
    },
    {
        "source_sentence": "「火微有薪者，　　應無火極微。",
        "from": "T30n1571_008:0234a01_14",
        "context_with_next_sentence": true
    },
    {
        "source_sentence": "」論曰：",
        "from": "T30n1571_008:0234a02_2",
        "context_with_next_sentence": true
    },
    {
        "source_sentence": "若火極微恒與薪合，應名麁火，何謂極微？",
        "from": "T30n1571_008:0234a03_1",
        "context_with_next_sentence": true
    },
    {
        "source_sentence": "於一切時與薪合故，應如麁火失極微性。",
        "from": "T30n1571_008:0234a03_19",
        "context_with_next_sentence": true
    },
    {
        "source_sentence": "地與彼合亦不成微，餘亦應然，種類同故，則應決定無一極微。",
        "from": "T30n1571_008:0234a05_7",
        "context_with_next_sentence": true
    },
    {
        "source_sentence": "色法既然，心法亦爾，心與心法俱生滅故。",
        "from": "T30n1571_008:0234a06_6",
        "context_with_next_sentence": true
    },
    {
        "source_sentence": "又一切法一體不成。",
        "from": "T30n1571_008:0234a06_15",
        "context_with_next_sentence": true
    },
    {
        "source_sentence": "所以者何？",
        "from": "T30n1571_008:0234a07_1",
        "context_with_next_sentence": true
    },
    {
        "source_sentence": "故次頌曰：",
        "from": "T30n1571_008:0234a07_6",
        "context_with_next_sentence": true
    },
    {
        "source_sentence": "「審觀諸法時，　　無一體實有。",
        "from": "T30n1571_008:0234a08_14",
        "context_with_next_sentence": true
    },
    {
        "source_sentence": "」論曰：",
        "from": "T30n1571_008:0234a09_2",
        "context_with_next_sentence": true
    },
    {
        "source_sentence": "諸有為法待因緣成，積集而生、積集而滅，無有一法其體獨存。",
        "from": "T30n1571_008:0234a10_10",
        "context_with_next_sentence": true
    },
    {
        "source_sentence": "於一體中復漸分析，乃至極細猶有眾分。",
        "from": "T30n1571_008:0234a11_8",
        "context_with_next_sentence": true
    },
    {
        "source_sentence": "若諸法體非一應多，此亦不然。",
        "from": "T30n1571_008:0234a12_3",
        "context_with_next_sentence": true
    },
    {
        "source_sentence": "故次頌曰：",
        "from": "T30n1571_008:0234a12_8",
        "context_with_next_sentence": true
    },
    {
        "source_sentence": "「一體既非有，　　多體亦應無。",
        "from": "T30n1571_008:0234a13_14",
        "context_with_next_sentence": true
    },
    {
        "source_sentence": "」論曰：",
        "from": "T30n1571_008:0234a14_2",
        "context_with_next_sentence": true
    },
    {
        "source_sentence": "要先有一，後積成多；",
        "from": "T30n1571_008:0234a14_12",
        "context_with_next_sentence": true
    },
    {
        "source_sentence": "一體尚無，多體焉有？",
        "from": "T30n1571_008:0234a15_1",
        "context_with_next_sentence": true
    },
    {
        "source_sentence": "又汝執一藉緣生多，一體既無，多體豈有？",
        "from": "T30n1571_008:0234a15_20",
        "context_with_next_sentence": true
    },
    {
        "source_sentence": "一體非有，前已具論，是故定無真實多體。",
        "from": "T30n1571_008:0234a16_18",
        "context_with_next_sentence": true
    },
    {
        "source_sentence": "雖彼所執一我獨存，而體周圓與多我合。",
        "from": "T30n1571_008:0234a17_16",
        "context_with_next_sentence": true
    },
    {
        "source_sentence": "又多法合一體不成，一既不成，多由何立？",
        "from": "T30n1571_008:0234a18_16",
        "context_with_next_sentence": true
    },
    {
        "source_sentence": "豈不空等獨一無二，世咸共了是一體耶？",
        "from": "T30n1571_008:0234a19_14",
        "context_with_next_sentence": true
    },
    {
        "source_sentence": "世共所知是假非實，汝所執實非世所知，如何得知空等一體唯是假有？",
        "from": "T30n1571_008:0234a21_7",
        "context_with_next_sentence": true
    },
    {
        "source_sentence": "故次頌曰：",
        "from": "T30n1571_008:0234a21_12",
        "context_with_next_sentence": true
    },
    {
        "source_sentence": "「若法更無餘，　　汝謂為一體；",
        "from": "T30n1571_008:0234a22_14",
        "context_with_next_sentence": true
    },
    {
        "source_sentence": "諸法皆三性，　　故一體為無。",
        "from": "T30n1571_008:0234a23_13",
        "context_with_next_sentence": true
    },
    {
        "source_sentence": "」論曰：",
        "from": "T30n1571_008:0234a24_2",
        "context_with_next_sentence": true
    },
    {
        "source_sentence": "若謂諸法更無餘伴，唯一獨存說名為一。",
        "from": "T30n1571_008:0234a25_1",
        "context_with_next_sentence": true
    },
    {
        "source_sentence": "空等諸法一一體上皆有三性，謂有、一、物，有謂大有，一謂一數，物謂物類，即實、德、業三中隨一，故虛空等一一法上皆有三性。",
        "from": "T30n1571_008:0234a27_16",
        "context_with_next_sentence": true
    },
    {
        "source_sentence": "若不爾者，虛空等上有一智言應不得起。",
        "from": "T30n1571_008:0234a28_15",
        "context_with_next_sentence": true
    },
    {
        "source_sentence": "由是無有一法獨存，如何可言實有一體？",
        "from": "T30n1571_008:0234a29_14",
        "context_with_next_sentence": true
    },
    {
        "source_sentence": "若言有一皆表實等，故唯實等名有一物，是則有一無有一故，應不能起有一智言。",
        "from": "T30n1571_008:0234b02_12",
        "context_with_next_sentence": true
    },
    {
        "source_sentence": "若言假說無斯過者，此亦不然，前已破故。",
        "from": "T30n1571_008:0234b03_12",
        "context_with_next_sentence": true
    },
    {
        "source_sentence": "謂智言等誰假誰真？",
        "from": "T30n1571_008:0234b04_1",
        "context_with_next_sentence": true
    },
    {
        "source_sentence": "應竝為真、或俱是假。",
        "from": "T30n1571_008:0234b04_11",
        "context_with_next_sentence": true
    },
    {
        "source_sentence": "又一切法其相雖殊，應得實名或德或業，是故假說。",
        "from": "T30n1571_008:0234b05_13",
        "context_with_next_sentence": true
    },
    {
        "source_sentence": "其過彌深，終不能除。",
        "from": "T30n1571_008:0234b06_3",
        "context_with_next_sentence": true
    },
    {
        "source_sentence": "一成三失，一有三性一體不成，一既不成三亦非有，是故諸法非一非多，而言一多是假非實。",
        "from": "T30n1571_008:0234b08_5",
        "context_with_next_sentence": true
    },
    {
        "source_sentence": "或有異釋一法成三，謂一法言簡異非一，非一極略所謂二種，簡二及前即成二性，根本法體以為第三，故一切法皆有三性。",
        "from": "T30n1571_008:0234b11_2",
        "context_with_next_sentence": true
    },
    {
        "source_sentence": "今應徵問：",
        "from": "T30n1571_008:0234b11_7",
        "context_with_next_sentence": true
    },
    {
        "source_sentence": "簡二取一，乃是自心分別有異，如何令法成三性耶？",
        "from": "T30n1571_008:0234b12_11",
        "context_with_next_sentence": true
    },
    {
        "source_sentence": "又簡前二彌成其一，非二非多名為一故，是則立一反破其三，何名以三而破其一？",
        "from": "T30n1571_008:0234b14_10",
        "context_with_next_sentence": true
    },
    {
        "source_sentence": "復有異釋一法成三，簡去來今三非有故，如無君等簡異立名，此簡三無故成三性。",
        "from": "T30n1571_008:0234b16_7",
        "context_with_next_sentence": true
    },
    {
        "source_sentence": "此釋非理。",
        "from": "T30n1571_008:0234b16_12",
        "context_with_next_sentence": true
    },
    {
        "source_sentence": "所以者何？",
        "from": "T30n1571_008:0234b16_17",
        "context_with_next_sentence": true
    },
    {
        "source_sentence": "異類無邊豈唯三種，簡無立有，無不唯三；",
        "from": "T30n1571_008:0234b17_16",
        "context_with_next_sentence": true
    },
    {
        "source_sentence": "簡有立名，有過千數。",
        "from": "T30n1571_008:0234b18_6",
        "context_with_next_sentence": true
    },
    {
        "source_sentence": "如何但說一法成三？",
        "from": "T30n1571_008:0234b18_15",
        "context_with_next_sentence": true
    },
    {
        "source_sentence": "又相簡別唯在自心或在名言，何關法體？",
        "from": "T30n1571_008:0234b19_13",
        "context_with_next_sentence": true
    },
    {
        "source_sentence": "是故此釋於破無能。",
        "from": "T30n1571_008:0234b20_3",
        "context_with_next_sentence": true
    },
    {
        "source_sentence": "復有釋言：",
        "from": "T30n1571_008:0234b20_8",
        "context_with_next_sentence": true
    },
    {
        "source_sentence": "常先已破，今此唯破執有無常。",
        "from": "T30n1571_008:0234b21_2",
        "context_with_next_sentence": true
    },
    {
        "source_sentence": "所執無常皆有三性，謂生、住、滅，顯在諸經。",
        "from": "T30n1571_008:0234b22_1",
        "context_with_next_sentence": true
    },
    {
        "source_sentence": "此亦不然，生住滅相時分各異，如苦樂捨必不同時。",
        "from": "T30n1571_008:0234b23_4",
        "context_with_next_sentence": true
    },
    {
        "source_sentence": "時既不同，體相亦別，何名一法其性有三？",
        "from": "T30n1571_008:0234b24_3",
        "context_with_next_sentence": true
    },
    {
        "source_sentence": "又若說生無間即滅，應言二性，何得論三？",
        "from": "T30n1571_008:0234b25_2",
        "context_with_next_sentence": true
    },
    {
        "source_sentence": "又生滅時前後各異，如去來世不名一法，如何難言一法二性？",
        "from": "T30n1571_008:0234b26_10",
        "context_with_next_sentence": true
    },
    {
        "source_sentence": "是故此釋理亦不成。",
        "from": "T30n1571_008:0234b26_19",
        "context_with_next_sentence": true
    },
    {
        "source_sentence": "復有釋言：",
        "from": "T30n1571_008:0234b27_4",
        "context_with_next_sentence": true
    },
    {
        "source_sentence": "諸有為法極於一念，於一念中有多剎那時分性故，如臘縛等。",
        "from": "T30n1571_008:0234b28_12",
        "context_with_next_sentence": true
    },
    {
        "source_sentence": "言三性者，顯性非一，不唯有三。",
        "from": "T30n1571_008:0234b29_7",
        "context_with_next_sentence": true
    },
    {
        "source_sentence": "此亦不然，時分前後非一法故，如何可說一法有三？",
        "from": "T30n1571_008:0234c01_10",
        "context_with_next_sentence": true
    },
    {
        "source_sentence": "是故如前釋為最勝。",
        "from": "T30n1571_008:0234c01_19",
        "context_with_next_sentence": true
    },
    {
        "source_sentence": "諸法一一非一非多，隨世俗言有多有一，世俗諸法隨世俗情假立為有，不任推究。",
        "from": "T30n1571_008:0234c03_16",
        "context_with_next_sentence": true
    },
    {
        "source_sentence": "諸有智人於世俗法，應隨說有勿固尋思。",
        "from": "T30n1571_008:0234c04_15",
        "context_with_next_sentence": true
    },
    {
        "source_sentence": "若有尋思世俗諸法求其性相，不異有人手執燈炬入於闇室求闇性相。",
        "from": "T30n1571_008:0234c06_8",
        "context_with_next_sentence": true
    },
    {
        "source_sentence": "所以者何？",
        "from": "T30n1571_008:0234c06_13",
        "context_with_next_sentence": true
    },
    {
        "source_sentence": "世俗諸法猶如幻闇，眾緣所成不任思求，求即散壞。",
        "from": "T30n1571_008:0234c07_17",
        "context_with_next_sentence": true
    },
    {
        "source_sentence": "復次為顯世間所執諸法皆非真實，及顯外道所執不同，故次頌曰：",
        "from": "T30n1571_008:0234c09_10",
        "context_with_next_sentence": true
    },
    {
        "source_sentence": "「有非有俱非，　　一非一雙泯；",
        "from": "T30n1571_008:0234c10_14",
        "context_with_next_sentence": true
    },
    {
        "source_sentence": "隨次應配屬，　　智者達非真。",
        "from": "T30n1571_008:0234c11_13",
        "context_with_next_sentence": true
    },
    {
        "source_sentence": "」論曰：",
        "from": "T30n1571_008:0234c12_2",
        "context_with_next_sentence": true
    },
    {
        "source_sentence": "一切世間色等句義，名言所表、心慧所知，情執不同略有四種，謂有、非有、俱許、俱非。",
        "from": "T30n1571_008:0234c13_22",
        "context_with_next_sentence": true
    },
    {
        "source_sentence": "隨次應知配四邪執，謂一、非一、雙許、雙非。",
        "from": "T30n1571_008:0234c14_20",
        "context_with_next_sentence": true
    },
    {
        "source_sentence": "數論外道執有等性，與諸法一即當有句。",
        "from": "T30n1571_008:0234c15_16",
        "context_with_next_sentence": true
    },
    {
        "source_sentence": "此執非真。",
        "from": "T30n1571_008:0234c16_2",
        "context_with_next_sentence": true
    },
    {
        "source_sentence": "所以者何？",
        "from": "T30n1571_008:0234c16_7",
        "context_with_next_sentence": true
    },
    {
        "source_sentence": "若青等色與色性一，應如色性其體皆同。",
        "from": "T30n1571_008:0234c17_5",
        "context_with_next_sentence": true
    },
    {
        "source_sentence": "五樂等聲與聲性一，應如聲性其體皆同，香味觸等類亦應爾。",
        "from": "T30n1571_008:0234c18_13",
        "context_with_next_sentence": true
    },
    {
        "source_sentence": "眼等諸根與根性一，應如根性其體皆同，應一一根取一切境，應一一境對一切根。",
        "from": "T30n1571_008:0234c20_11",
        "context_with_next_sentence": true
    },
    {
        "source_sentence": "又一切法與有性一，應如有性其體皆同。",
        "from": "T30n1571_008:0234c21_10",
        "context_with_next_sentence": true
    },
    {
        "source_sentence": "又樂苦癡及與思我與有性一，應如有性其體皆同。",
        "from": "T30n1571_008:0234c22_13",
        "context_with_next_sentence": true
    },
    {
        "source_sentence": "是則汝宗所立差別皆不成就，故彼所執決定非真。",
        "from": "T30n1571_008:0234c23_16",
        "context_with_next_sentence": true
    },
    {
        "source_sentence": "勝論外道說有等性與法非一，當非有句。",
        "from": "T30n1571_008:0234c24_15",
        "context_with_next_sentence": true
    },
    {
        "source_sentence": "此亦非真。",
        "from": "T30n1571_008:0234c25_1",
        "context_with_next_sentence": true
    },
    {
        "source_sentence": "所以者何？",
        "from": "T30n1571_008:0234c25_6",
        "context_with_next_sentence": true
    },
    {
        "source_sentence": "若青等色與色性異，應如聲等非眼所行。",
        "from": "T30n1571_008:0234c26_4",
        "context_with_next_sentence": true
    },
    {
        "source_sentence": "聲等亦然，異聲等性應如色等，非耳等境。",
        "from": "T30n1571_008:0234c27_3",
        "context_with_next_sentence": true
    },
    {
        "source_sentence": "又一切法非有性者，應如兔角，其體本無。",
        "from": "T30n1571_008:0234c28_2",
        "context_with_next_sentence": true
    },
    {
        "source_sentence": "是則應同空無我論，或同餘道邪見師宗。",
        "from": "T30n1571_008:0234c29_1",
        "context_with_next_sentence": true
    },
    {
        "source_sentence": "豈不有性非即諸法，法雖非有而有有耶？",
        "from": "T30n1571_008:0234c29_19",
        "context_with_next_sentence": true
    },
    {
        "source_sentence": "所依法無，能依豈有？",
        "from": "T30n1571_008:0235a01_9",
        "context_with_next_sentence": true
    },
    {
        "source_sentence": "又有性上無別有性，應不名有所餘諸法。",
        "from": "T30n1571_008:0235a02_7",
        "context_with_next_sentence": true
    },
    {
        "source_sentence": "雖有有性非有性故，其體應無。",
        "from": "T30n1571_008:0235a03_2",
        "context_with_next_sentence": true
    },
    {
        "source_sentence": "是則一切所立句義皆不得成，便同撥無邪見外道，故彼所執決定非真。",
        "from": "T30n1571_008:0235a04_14",
        "context_with_next_sentence": true
    },
    {
        "source_sentence": "無慚外道執有等性與彼諸法亦一亦異，當於亦有亦非有句。",
        "from": "T30n1571_008:0235a06_3",
        "context_with_next_sentence": true
    },
    {
        "source_sentence": "此亦非真。",
        "from": "T30n1571_008:0235a06_8",
        "context_with_next_sentence": true
    },
    {
        "source_sentence": "所以者何？",
        "from": "T30n1571_008:0235a06_13",
        "context_with_next_sentence": true
    },
    {
        "source_sentence": "若有等性與色等一，同數論過。",
        "from": "T30n1571_008:0235a07_7",
        "context_with_next_sentence": true
    },
    {
        "source_sentence": "與色等異，同勝論失。",
        "from": "T30n1571_008:0235a07_17",
        "context_with_next_sentence": true
    },
    {
        "source_sentence": "一異二種性相相違，而言體同，理不成立。",
        "from": "T30n1571_008:0235a08_15",
        "context_with_next_sentence": true
    },
    {
        "source_sentence": "一應非一，即異故如異。",
        "from": "T30n1571_008:0235a09_5",
        "context_with_next_sentence": true
    },
    {
        "source_sentence": "異應非異，即一故如一。",
        "from": "T30n1571_008:0235a09_16",
        "context_with_next_sentence": true
    },
    {
        "source_sentence": "一異既不成，有非有焉立？",
        "from": "T30n1571_008:0235a10_8",
        "context_with_next_sentence": true
    },
    {
        "source_sentence": "一異相異而言體同，則一切法皆應無異。",
        "from": "T30n1571_008:0235a11_6",
        "context_with_next_sentence": true
    },
    {
        "source_sentence": "異相既無，一相何有？",
        "from": "T30n1571_008:0235a11_16",
        "context_with_next_sentence": true
    },
    {
        "source_sentence": "一異二相，相待立故。",
        "from": "T30n1571_008:0235a12_6",
        "context_with_next_sentence": true
    },
    {
        "source_sentence": "若謂一法待對不同名一異者，即應一異二竝非真，或隨一假，一法二相互相乖違，俱言是真必不應理，故彼所執決定非真。",
        "from": "T30n1571_008:0235a15_2",
        "context_with_next_sentence": true
    },
    {
        "source_sentence": "邪命外道執有等性與彼諸法非一非異，當於非有非非有句。",
        "from": "T30n1571_008:0235a16_10",
        "context_with_next_sentence": true
    },
    {
        "source_sentence": "此亦非真。",
        "from": "T30n1571_008:0235a16_15",
        "context_with_next_sentence": true
    },
    {
        "source_sentence": "所以者何？",
        "from": "T30n1571_008:0235a16_20",
        "context_with_next_sentence": true
    },
    {
        "source_sentence": "若有等性與法非一，同勝論過。",
        "from": "T30n1571_008:0235a17_13",
        "context_with_next_sentence": true
    },
    {
        "source_sentence": "與法非異，同數論失。",
        "from": "T30n1571_008:0235a18_3",
        "context_with_next_sentence": true
    },
    {
        "source_sentence": "又一異相世共知有，汝獨撥無，違世間失。",
        "from": "T30n1571_008:0235a19_2",
        "context_with_next_sentence": true
    },
    {
        "source_sentence": "又汝所說非一異言，為但是遮？",
        "from": "T30n1571_008:0235a19_16",
        "context_with_next_sentence": true
    },
    {
        "source_sentence": "為偏有表？",
        "from": "T30n1571_008:0235a20_1",
        "context_with_next_sentence": true
    },
    {
        "source_sentence": "若偏有表，應不雙非。",
        "from": "T30n1571_008:0235a20_11",
        "context_with_next_sentence": true
    },
    {
        "source_sentence": "若但是遮，應無所執。",
        "from": "T30n1571_008:0235a21_1",
        "context_with_next_sentence": true
    },
    {
        "source_sentence": "有遮有表，理互相違；",
        "from": "T30n1571_008:0235a21_11",
        "context_with_next_sentence": true
    },
    {
        "source_sentence": "無表無遮，言成戲論。",
        "from": "T30n1571_008:0235a21_21",
        "context_with_next_sentence": true
    },
    {
        "source_sentence": "汝執諸法性相非空而說雙非，但為避過，此雙非語亦不應論，違汝所宗法性相故。",
        "from": "T30n1571_008:0235a23_16",
        "context_with_next_sentence": true
    },
    {
        "source_sentence": "若諸法性一一俱非，此俱非言亦不應說，舉言必有俱非性故。",
        "from": "T30n1571_008:0235a25_5",
        "context_with_next_sentence": true
    },
    {
        "source_sentence": "是則汝曹應常結舌，發言便壞自論所宗。",
        "from": "T30n1571_008:0235a26_4",
        "context_with_next_sentence": true
    },
    {
        "source_sentence": "默亦不成，以俱非故，語默俱失。",
        "from": "T30n1571_008:0235a26_19",
        "context_with_next_sentence": true
    },
    {
        "source_sentence": "一何苦哉！",
        "from": "T30n1571_008:0235a27_3",
        "context_with_next_sentence": true
    },
    {
        "source_sentence": "誰有智人而不悲愍？",
        "from": "T30n1571_008:0235a27_12",
        "context_with_next_sentence": true
    },
    {
        "source_sentence": "故彼所執決定非真。",
        "from": "T30n1571_008:0235a28_2",
        "context_with_next_sentence": true
    },
    {
        "source_sentence": "如是世間四種外道，邪論惡見擾壞其心，虛妄推尋諸法性相，皆不中理。",
        "from": "T30n1571_008:0235a29_15",
        "context_with_next_sentence": true
    },
    {
        "source_sentence": "競執紛紜，於諸法中起四種謗，謂有、非有、雙許、雙非，增益損減相違戲論，是故世間所執非實。",
        "from": "T30n1571_008:0235b02_16",
        "context_with_next_sentence": true
    },
    {
        "source_sentence": "復次外道餘乘，弊魔惡友邪論惡見擾壞其心，於其世間虛偽諸法，種種思搆妄執為真，於相續假謂是真常，積集假中執為實有。",
        "from": "T30n1571_008:0235b05_17",
        "context_with_next_sentence": true
    },
    {
        "source_sentence": "為顯此義，復說頌曰：",
        "from": "T30n1571_008:0235b06_8",
        "context_with_next_sentence": true
    },
    {
        "source_sentence": "「於相續假法，　　惡見謂真常；",
        "from": "T30n1571_008:0235b07_14",
        "context_with_next_sentence": true
    },
    {
        "source_sentence": "積集假法中，　　邪執言實有。",
        "from": "T30n1571_008:0235b08_13",
        "context_with_next_sentence": true
    },
    {
        "source_sentence": "」論曰：",
        "from": "T30n1571_008:0235b09_2",
        "context_with_next_sentence": true
    },
    {
        "source_sentence": "有為諸行前滅後生，無始時來展轉相續，生滅變異微細難知，因果連綿其狀如一。",
        "from": "T30n1571_008:0235b11_1",
        "context_with_next_sentence": true
    },
    {
        "source_sentence": "愚夫惡見謂是真常，邪執糺紛遞相誹斥。",
        "from": "T30n1571_008:0235b11_19",
        "context_with_next_sentence": true
    },
    {
        "source_sentence": "色等諸法恃託因緣，虛假集成都無實體，微細積聚密合難分，眾分和同冥然似一。",
        "from": "T30n1571_008:0235b13_16",
        "context_with_next_sentence": true
    },
    {
        "source_sentence": "愚夫僻執言有實體，各據一途互興諍論。",
        "from": "T30n1571_008:0235b14_15",
        "context_with_next_sentence": true
    },
    {
        "source_sentence": "又於相續積集假中，不達諸門分位假有，橫計種種義類不同，執一法中有多實性。",
        "from": "T30n1571_008:0235b16_13",
        "context_with_next_sentence": true
    },
    {
        "source_sentence": "如是所迷自性差別，皆由惡見邪執而生，緣此輪迴諸趣諸有，備受眾苦未有出期。",
        "from": "T30n1571_008:0235b18_11",
        "context_with_next_sentence": true
    },
    {
        "source_sentence": "是故應除惡見邪執，信解諸法因緣集成是假非真無顛倒理。",
        "from": "T30n1571_008:0235b20_1",
        "context_with_next_sentence": true
    },
    {
        "source_sentence": "復次為顯諸法眾緣所成，非一非常無我無法，猶如幻化，情有理無，是俗非真。",
        "from": "T30n1571_008:0235b22_16",
        "context_with_next_sentence": true
    },
    {
        "source_sentence": "復說頌曰：",
        "from": "T30n1571_008:0235b23_1",
        "context_with_next_sentence": true
    },
    {
        "source_sentence": "「諸法眾緣成，　　性羸無自在；",
        "from": "T30n1571_008:0235b24_14",
        "context_with_next_sentence": true
    },
    {
        "source_sentence": "虛假依他立，　　故我法皆無。",
        "from": "T30n1571_008:0235b25_13",
        "context_with_next_sentence": true
    },
    {
        "source_sentence": "」論曰：",
        "from": "T30n1571_008:0235b26_2",
        "context_with_next_sentence": true
    },
    {
        "source_sentence": "諸法虛假眾緣所成，起住依他體無自在，念念生滅眾分集成，非一非常猶如幻化。",
        "from": "T30n1571_008:0235b27_19",
        "context_with_next_sentence": true
    },
    {
        "source_sentence": "愚夫執有，智者達無，故於其中無我無法。",
        "from": "T30n1571_008:0235b28_18",
        "context_with_next_sentence": true
    },
    {
        "source_sentence": "一切外道及所餘乘，計一計常為我為法。",
        "from": "T30n1571_008:0235b29_16",
        "context_with_next_sentence": true
    },
    {
        "source_sentence": "一常非有、我法定無，故辨緣成顯二無我。",
        "from": "T30n1571_008:0235c01_16",
        "context_with_next_sentence": true
    },
    {
        "source_sentence": "復次有作是言：",
        "from": "T30n1571_008:0235c02_6",
        "context_with_next_sentence": true
    },
    {
        "source_sentence": "字名句合詮表自心，所欲說義一一各別雖不能詮，而和合時能有所表。",
        "from": "T30n1571_008:0235c03_18",
        "context_with_next_sentence": true
    },
    {
        "source_sentence": "若義非有，詮亦應無；",
        "from": "T30n1571_008:0235c04_9",
        "context_with_next_sentence": true
    },
    {
        "source_sentence": "既有能詮，定應有義。",
        "from": "T30n1571_008:0235c04_19",
        "context_with_next_sentence": true
    },
    {
        "source_sentence": "為破彼執，故次頌曰：",
        "from": "T30n1571_008:0235c05_8",
        "context_with_next_sentence": true
    },
    {
        "source_sentence": "「果眾緣合成，　　離緣無別果；",
        "from": "T30n1571_008:0235c06_14",
        "context_with_next_sentence": true
    },
    {
        "source_sentence": "如是合與果，　　諸聖達皆無。",
        "from": "T30n1571_008:0235c07_13",
        "context_with_next_sentence": true
    },
    {
        "source_sentence": "」論曰：",
        "from": "T30n1571_008:0235c08_2",
        "context_with_next_sentence": true
    },
    {
        "source_sentence": "此頌意言，諸無為法非緣成故，猶若空花體用都無，如前廣說。",
        "from": "T30n1571_008:0235c09_10",
        "context_with_next_sentence": true
    },
    {
        "source_sentence": "諸有為法眾緣所成，如幻所為無實體用，緣合成果、果不離緣，如樹成林、林非異樹。",
        "from": "T30n1571_008:0235c11_9",
        "context_with_next_sentence": true
    },
    {
        "source_sentence": "攬緣成果順世俗言，勝義理中無如是事，故諸聖者了達皆無。",
        "from": "T30n1571_008:0235c12_16",
        "context_with_next_sentence": true
    },
    {
        "source_sentence": "所以者何？",
        "from": "T30n1571_008:0235c13_2",
        "context_with_next_sentence": true
    },
    {
        "source_sentence": "名之與句竝字所成，字復攬於眾分為體，字一一分多剎那成，前後剎那無和合義，要前念滅後念方生。",
        "from": "T30n1571_008:0235c15_8",
        "context_with_next_sentence": true
    },
    {
        "source_sentence": "生有滅無其理決定，無之與有合義不成。",
        "from": "T30n1571_008:0235c16_7",
        "context_with_next_sentence": true
    },
    {
        "source_sentence": "前後二時有亦不合，時分異故，猶如去來。",
        "from": "T30n1571_008:0235c17_7",
        "context_with_next_sentence": true
    },
    {
        "source_sentence": "合義既無，字分焉有？",
        "from": "T30n1571_008:0235c17_17",
        "context_with_next_sentence": true
    },
    {
        "source_sentence": "尚無字分，字體豈成？",
        "from": "T30n1571_008:0235c18_6",
        "context_with_next_sentence": true
    },
    {
        "source_sentence": "字體既無，名句非有。",
        "from": "T30n1571_008:0235c18_16",
        "context_with_next_sentence": true
    },
    {
        "source_sentence": "無字名句，合義不成，如何可言字名句合能詮表義？",
        "from": "T30n1571_008:0235c19_19",
        "context_with_next_sentence": true
    },
    {
        "source_sentence": "然諸世間隨自心變，謂有眾字和合為名，復謂眾名和合為句，謂此名句能有所詮。",
        "from": "T30n1571_008:0235c21_16",
        "context_with_next_sentence": true
    },
    {
        "source_sentence": "能詮所詮皆自心變，諸心所變情有理無，聖者於中如實知見。",
        "from": "T30n1571_008:0235c23_5",
        "context_with_next_sentence": true
    },
    {
        "source_sentence": "云何知見？",
        "from": "T30n1571_008:0235c23_10",
        "context_with_next_sentence": true
    },
    {
        "source_sentence": "謂見彼法皆是愚夫虛妄識心分別所作，假而非實俗有真無。",
        "from": "T30n1571_008:0235c24_17",
        "context_with_next_sentence": true
    },
    {
        "source_sentence": "隨順世間權說為有，是故一切能詮所詮，俗有真無，不應固執。",
        "from": "T30n1571_008:0235c26_7",
        "context_with_next_sentence": true
    },
    {
        "source_sentence": "復次於諸所緣空無我見，能速成辦自利利他。",
        "from": "T30n1571_008:0235c28_1",
        "context_with_next_sentence": true
    },
    {
        "source_sentence": "所以者何？",
        "from": "T30n1571_008:0235c28_6",
        "context_with_next_sentence": true
    },
    {
        "source_sentence": "愚夫於境執我我所，生死輪迴。",
        "from": "T30n1571_008:0235c28_20",
        "context_with_next_sentence": true
    },
    {
        "source_sentence": "聖者於中達空無我，速證常樂，能巧利他。",
        "from": "T30n1571_008:0235c29_18",
        "context_with_next_sentence": true
    },
    {
        "source_sentence": "是故應修空無我見，令自利滿妙用無窮。",
        "from": "T30n1571_008:0236a01_16",
        "context_with_next_sentence": true
    },
    {
        "source_sentence": "為顯此見是利自他正真要道，故說頌曰：",
        "from": "T30n1571_008:0236a02_15",
        "context_with_next_sentence": true
    },
    {
        "source_sentence": "「識為諸有種，　　境是識所行；",
        "from": "T30n1571_008:0236a03_14",
        "context_with_next_sentence": true
    },
    {
        "source_sentence": "見境無我時，　　諸有種皆滅。",
        "from": "T30n1571_008:0236a04_13",
        "context_with_next_sentence": true
    },
    {
        "source_sentence": "」論曰：",
        "from": "T30n1571_008:0236a05_2",
        "context_with_next_sentence": true
    },
    {
        "source_sentence": "識能發生諸煩惱業，由此三有生死輪迴，故說識心為諸有種，能牽後有得識食名。",
        "from": "T30n1571_008:0236a06_19",
        "context_with_next_sentence": true
    },
    {
        "source_sentence": "如是識心緣色等起，無所緣境識必不生。",
        "from": "T30n1571_008:0236a07_17",
        "context_with_next_sentence": true
    },
    {
        "source_sentence": "若能正觀境為無我，所緣無故能緣亦無。",
        "from": "T30n1571_008:0236a08_16",
        "context_with_next_sentence": true
    },
    {
        "source_sentence": "能所既亡眾苦隨滅，證寂無影清涼涅槃，至此位時名自利滿。",
        "from": "T30n1571_008:0236a10_5",
        "context_with_next_sentence": true
    },
    {
        "source_sentence": "諸有本願為利益他，住此位中化用無盡，亦令有識證此涅槃。",
        "from": "T30n1571_008:0236a11_13",
        "context_with_next_sentence": true
    },
    {
        "source_sentence": "是故欲求自他勝利真方便者，應正勤修空無我見。",
        "from": "T30n1571_008:0236a12_16",
        "context_with_next_sentence": true
    },
    {
        "source_sentence": "復有別釋：",
        "from": "T30n1571_008:0236a13_2",
        "context_with_next_sentence": true
    },
    {
        "source_sentence": "識為諸有種者，謂宅識中種種熏成，諸業習氣無明有愛所隨增故，能感三有生死輪迴，識為所依故說為識。",
        "from": "T30n1571_008:0236a15_11",
        "context_with_next_sentence": true
    },
    {
        "source_sentence": "境是識所行者，識中習氣由執色等境界熏成，隨縛境界是所依故，名曰所行。",
        "from": "T30n1571_008:0236a17_7",
        "context_with_next_sentence": true
    },
    {
        "source_sentence": "見境無我時者，謂無我見觀一切境性相空時，諸有種皆滅者，由無我見永斷一切無明有愛二種隨眠。",
        "from": "T30n1571_008:0236a19_12",
        "context_with_next_sentence": true
    },
    {
        "source_sentence": "由此二種是發業因，及能潤業令生果故。",
        "from": "T30n1571_008:0236a20_12",
        "context_with_next_sentence": true
    },
    {
        "source_sentence": "斷此二種業果不生，爾時所有諸戲論事及煩惱事種子俱斷，故名皆滅，非一切種識等皆無。",
        "from": "T30n1571_008:0236a22_15",
        "context_with_next_sentence": true
    },
    {
        "source_sentence": "所以者何？",
        "from": "T30n1571_008:0236a22_20",
        "context_with_next_sentence": true
    },
    {
        "source_sentence": "由聖道起，但滅一切虛妄分別戲論習氣，令有漏法畢竟不生。",
        "from": "T30n1571_008:0236a24_7",
        "context_with_next_sentence": true
    },
    {
        "source_sentence": "一類有情，諸無漏法無所依故，亦皆斷滅。",
        "from": "T30n1571_008:0236a25_7",
        "context_with_next_sentence": true
    },
    {
        "source_sentence": "一類有情，由本願力所任持故，無漏諸識相續不斷，能為殊勝廣大甚深無礙辯等無邊功德所依止處。",
        "from": "T30n1571_008:0236a27_13",
        "context_with_next_sentence": true
    },
    {
        "source_sentence": "又由識等增上力故，圓滿究竟神通作用，窮未來際任運相續。",
        "from": "T30n1571_008:0236a29_3",
        "context_with_next_sentence": true
    },
    {
        "source_sentence": "如是皆由本願行力所引發故，自利利他功德無盡，令諸有情成熟解脫，盡未來際妙用無窮。",
        "from": "T30n1571_008:0236b02_6",
        "context_with_next_sentence": true
    },
    {
        "source_sentence": "是故應修空無我觀，捨諸邊執。",
        "from": "T30n1571_008:0236b03_1",
        "context_with_next_sentence": true
    },
    {
        "source_sentence": "大乘廣百論釋論卷第八",
        "from": "T30n1571_008:0236b04_100",
        "context_with_next_sentence": false
    }
]