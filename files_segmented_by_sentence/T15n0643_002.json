[
    {
        "source_sentence": "2佛說觀佛三昧海經卷第二",
        "from": "T15n0643_002:0650c25_0",
        "context_with_next_sentence": true
    },
    {
        "source_sentence": "東晉天竺三藏佛陀跋陀羅譯",
        "from": "T15n0643_002:0650c27_0",
        "context_with_next_sentence": true
    },
    {
        "source_sentence": "觀相品第三之二",
        "from": "T15n0643_002:0650c28_0",
        "context_with_next_sentence": true
    },
    {
        "source_sentence": "佛告父王：",
        "from": "T15n0643_002:0650c29_4",
        "context_with_next_sentence": true
    },
    {
        "source_sentence": "「云何名菩薩降魔時白毫相光？",
        "from": "T15n0643_002:0650c29_18",
        "context_with_next_sentence": true
    },
    {
        "source_sentence": "魔王波旬遙以天眼觀閻浮提，見釋迦子棄國如唾，坐道樹下肌骨枯槁，形體羸瘠如久病人；",
        "from": "T15n0643_002:0651a03_4",
        "context_with_next_sentence": true
    },
    {
        "source_sentence": "唯有金色光明益顯，其眼陷黑如井底星，骨節相跓失蟠龍文。",
        "from": "T15n0643_002:0651a04_12",
        "context_with_next_sentence": true
    },
    {
        "source_sentence": "波旬喜曰：",
        "from": "T15n0643_002:0651a04_17",
        "context_with_next_sentence": true
    },
    {
        "source_sentence": "『瞿曇體羸骨如腐草，雖有光色餘命無幾，曼道未成，宜往敗之。",
        "from": "T15n0643_002:0651a06_7",
        "context_with_next_sentence": true
    },
    {
        "source_sentence": "』瞋目大怒勅諸夜叉速集軍眾：",
        "from": "T15n0643_002:0651a07_1",
        "context_with_next_sentence": true
    },
    {
        "source_sentence": "『吾今欲行下閻浮提往征瞿曇。",
        "from": "T15n0643_002:0651a07_15",
        "context_with_next_sentence": true
    },
    {
        "source_sentence": "』「是時魔子名薩多羅，長跪白父：",
        "from": "T15n0643_002:0651a08_9",
        "context_with_next_sentence": true
    },
    {
        "source_sentence": "『淨飯王子其生之時，萬神侍御光徹眾天，其人慈悲普覆一切，今為群生坐於道樹，父王云何興惡逆意？",
        "from": "T15n0643_002:0651a10_16",
        "context_with_next_sentence": true
    },
    {
        "source_sentence": "』魔即怒曰：",
        "from": "T15n0643_002:0651a11_3",
        "context_with_next_sentence": true
    },
    {
        "source_sentence": "『汝幼無知，乃言瞿曇有勝道德。",
        "from": "T15n0643_002:0651a11_18",
        "context_with_next_sentence": true
    },
    {
        "source_sentence": "瞿曇身羸如枯骨人，竟何所能而言慈悲？",
        "from": "T15n0643_002:0651a12_16",
        "context_with_next_sentence": true
    },
    {
        "source_sentence": "』子復白言：",
        "from": "T15n0643_002:0651a13_3",
        "context_with_next_sentence": true
    },
    {
        "source_sentence": "『瞿曇體羸不食故爾，觀其光色如金剛山紫焰流出，恬坐六年心無傾搖；",
        "from": "T15n0643_002:0651a14_15",
        "context_with_next_sentence": true
    },
    {
        "source_sentence": "觀其面貌曾無畏色。",
        "from": "T15n0643_002:0651a15_6",
        "context_with_next_sentence": true
    },
    {
        "source_sentence": "唯願大王！",
        "from": "T15n0643_002:0651a15_11",
        "context_with_next_sentence": true
    },
    {
        "source_sentence": "且住天宮不願往攻。",
        "from": "T15n0643_002:0651a16_2",
        "context_with_next_sentence": true
    },
    {
        "source_sentence": "』波旬復言：",
        "from": "T15n0643_002:0651a16_8",
        "context_with_next_sentence": true
    },
    {
        "source_sentence": "『汝但默然，何須多云？",
        "from": "T15n0643_002:0651a16_19",
        "context_with_next_sentence": true
    },
    {
        "source_sentence": "』「時夜叉主名曰翅陀，即至魔所，頭面著地為魔作禮，白言天王：",
        "from": "T15n0643_002:0651a18_4",
        "context_with_next_sentence": true
    },
    {
        "source_sentence": "『何所勅令？",
        "from": "T15n0643_002:0651a18_10",
        "context_with_next_sentence": true
    },
    {
        "source_sentence": "』波旬告曰：",
        "from": "T15n0643_002:0651a18_16",
        "context_with_next_sentence": true
    },
    {
        "source_sentence": "『汝以我聲遍勅六天，告下鬼王并諸八部，及曠野鬼、十八地獄閻羅王神，一切皆集往瞿曇所。",
        "from": "T15n0643_002:0651a20_15",
        "context_with_next_sentence": true
    },
    {
        "source_sentence": "』「是時諸鬼，猶如雲起從四面集，或有諸鬼首如牛頭有四十耳，於其耳中生諸鐵箭，赤焰上起高一由旬，有十八角角端擎山，山上有龍，銜熱鐵丸。",
        "from": "T15n0643_002:0651a24_3",
        "context_with_next_sentence": true
    },
    {
        "source_sentence": "復有諸鬼首如狐頭，有十千眼，眼睫長大如霹靂炎，項上有口口吐熾火，身上諸毛猶如劍樹。",
        "from": "T15n0643_002:0651a26_6",
        "context_with_next_sentence": true
    },
    {
        "source_sentence": "復有諸鬼倒住空中有十二脚，於其足跟有千刀輪，頭如太山，於其頭上五百劍樹，樹頭火起。",
        "from": "T15n0643_002:0651a28_10",
        "context_with_next_sentence": true
    },
    {
        "source_sentence": "復有諸鬼，婉轉腹行，負鐵圍山穹脊而至。",
        "from": "T15n0643_002:0651a29_10",
        "context_with_next_sentence": true
    },
    {
        "source_sentence": "復有諸鬼，一頸多頭口有千舌，於其舌上生棘刺樹，毛鬣上衝毛端雨血，吐刺疾走騰空而至。",
        "from": "T15n0643_002:0651b02_12",
        "context_with_next_sentence": true
    },
    {
        "source_sentence": "「毘舍闍鬼發大惡聲，氣踊如雲雨熱鐵丸倏忽而到；",
        "from": "T15n0643_002:0651b03_16",
        "context_with_next_sentence": true
    },
    {
        "source_sentence": "鳩槃茶鬼蹲踞土埵現其醜形；",
        "from": "T15n0643_002:0651b04_11",
        "context_with_next_sentence": true
    },
    {
        "source_sentence": "富單那鬼其形黑瘦，頭戴大鑊盛熱鐵丸，手執刀輪，左脚踏狗，右脚踏狼，奔走而至；",
        "from": "T15n0643_002:0651b06_13",
        "context_with_next_sentence": true
    },
    {
        "source_sentence": "諸羅剎王背黑如漆，胸白如月，眼如盛火，頭髮蓬亂如縛刺束，狗牙上出，狀如銏劍，手十指爪利如鋒芒，脚有十爪縱橫如劍，以鐵羈頭疾走而至；",
        "from": "T15n0643_002:0651b10_2",
        "context_with_next_sentence": true
    },
    {
        "source_sentence": "曠野鬼神大將軍等，一頸六頭胸有六面，膝頭兩面，舉體生毛狀如箭鏃，奮身射人，張眼焰赤血出流下，與諸兇類疾走而到。",
        "from": "T15n0643_002:0651b13_1",
        "context_with_next_sentence": true
    },
    {
        "source_sentence": "「復有諸鬼，首如虎頭有十二眼，鼻如象鼻有十三鼻，左肩擔山右肩負火，手捉利劍脚躡師子，哮吼而至。",
        "from": "T15n0643_002:0651b15_8",
        "context_with_next_sentence": true
    },
    {
        "source_sentence": "復有諸鬼其身如雲，霹靂火起如團雲頭，於團雲邊有百千萬龍，不見其身但見吐毒，於十方面，一切惡事如雲而集；",
        "from": "T15n0643_002:0651b18_2",
        "context_with_next_sentence": true
    },
    {
        "source_sentence": "鬼子母神將其諸子，各執一石壁方十里，巖崿可畏競馳而至。",
        "from": "T15n0643_002:0651b19_12",
        "context_with_next_sentence": true
    },
    {
        "source_sentence": "復有諸鬼捲脊挾尾，以鼻嗅地鼻出諸火，火焰上化化生諸鬼，擔面而走。",
        "from": "T15n0643_002:0651b21_7",
        "context_with_next_sentence": true
    },
    {
        "source_sentence": "「是時魔王，顧視夜叉告令諸鬼：",
        "from": "T15n0643_002:0651b22_2",
        "context_with_next_sentence": true
    },
    {
        "source_sentence": "『今者鬼兵既已雲集，瞿曇善人，或能知呪，當興四兵。",
        "from": "T15n0643_002:0651b23_7",
        "context_with_next_sentence": true
    },
    {
        "source_sentence": "』以魔王珠化作四兵，象馬車步列仗如林，甚可怖畏，直從空下至道樹邊。",
        "from": "T15n0643_002:0651b25_1",
        "context_with_next_sentence": true
    },
    {
        "source_sentence": "「魔復更念：",
        "from": "T15n0643_002:0651b25_7",
        "context_with_next_sentence": true
    },
    {
        "source_sentence": "『如此軍眾或不能淹降伏瞿曇。",
        "from": "T15n0643_002:0651b26_1",
        "context_with_next_sentence": true
    },
    {
        "source_sentence": "』復脫寶冠持擬地下，其冠光明逕至下方，當閻羅王化人宮上，高聲大呼告勅諸鬼：",
        "from": "T15n0643_002:0651b27_19",
        "context_with_next_sentence": true
    },
    {
        "source_sentence": "『汝等獄卒及閻羅王，阿鼻地獄刀輪劍戟、火車鑪炭，一切都舉向閻浮提，欲滅瞿曇擲置其中。",
        "from": "T15n0643_002:0651c01_2",
        "context_with_next_sentence": true
    },
    {
        "source_sentence": "』「阿鼻地獄縱廣正等八萬由旬，七重鐵城，下十八鬲，四面劍林亦十八行，東方復有十八小地獄，以為圍遶；",
        "from": "T15n0643_002:0651c03_12",
        "context_with_next_sentence": true
    },
    {
        "source_sentence": "南方十八鬲以為圍遶；",
        "from": "T15n0643_002:0651c04_3",
        "context_with_next_sentence": true
    },
    {
        "source_sentence": "西方十八鬲以為圍遶；",
        "from": "T15n0643_002:0651c04_13",
        "context_with_next_sentence": true
    },
    {
        "source_sentence": "北方十八鬲以為圍遶。",
        "from": "T15n0643_002:0651c05_4",
        "context_with_next_sentence": true
    },
    {
        "source_sentence": "地下自然有熾猛火，燒然鐵城鐵網俱熾，一切熱焰周迴還旋，下過十八鬲。",
        "from": "T15n0643_002:0651c07_1",
        "context_with_next_sentence": true
    },
    {
        "source_sentence": "若有眾生犯五逆者，身滿其中受如此苦，晝夜不息間無空缺，劫欲盡時四門自開。",
        "from": "T15n0643_002:0651c08_17",
        "context_with_next_sentence": true
    },
    {
        "source_sentence": "諸罪人等見東門外一切劍林，如清涼林，從下鬲起至第二鬲，第二鬲起至第三鬲，乃至於上走趣東門。",
        "from": "T15n0643_002:0651c11_7",
        "context_with_next_sentence": true
    },
    {
        "source_sentence": "羅剎獄卒以熱鐵叉逆刺其眼，精如融銅流出于地，即時躄倒遍滿十八鬲中，其心迷悶滿一小劫，爾乃還起復向南門。",
        "from": "T15n0643_002:0651c14_2",
        "context_with_next_sentence": true
    },
    {
        "source_sentence": "如是四方如前無異，晝夜受苦逕一大劫，劫盡更生餘小地獄。",
        "from": "T15n0643_002:0651c15_10",
        "context_with_next_sentence": true
    },
    {
        "source_sentence": "其餘眾獄形狀大小受報輕重，形類好醜一切雜報，慈三昧中當復廣說。",
        "from": "T15n0643_002:0651c17_3",
        "context_with_next_sentence": true
    },
    {
        "source_sentence": "「時諸獄卒，城東八千，三方亦爾。",
        "from": "T15n0643_002:0651c17_19",
        "context_with_next_sentence": true
    },
    {
        "source_sentence": "一一獄卒頭髮如山，生刀輪劍戟，耳如驢耳有百千種，一一耳中烟焰俱起，脣口牙齒過於羅剎百千萬倍，角如牛角角端生劍，五方異見，身體赤黑如癩病狗，有四百尾。",
        "from": "T15n0643_002:0651c21_13",
        "context_with_next_sentence": true
    },
    {
        "source_sentence": "於其尾頭濃血沸屎，有鐵𭉨蟲纏其身體，手捉鐵叉脚下踏輪，刀輪上刺直徹心髓，駛疾如風，各以鐵叉叉罪人腰，直上而走，阿鼻地獄如影隨形，逐罪人來。",
        "from": "T15n0643_002:0651c25_7",
        "context_with_next_sentence": true
    },
    {
        "source_sentence": "「俄頃之間到道樹邊，一時雲集欲興惡逆。",
        "from": "T15n0643_002:0651c26_5",
        "context_with_next_sentence": true
    },
    {
        "source_sentence": "菩薩是時儼然不動，入勝意慈。",
        "from": "T15n0643_002:0651c26_19",
        "context_with_next_sentence": true
    },
    {
        "source_sentence": "魔王譸張奮武振吼，勅諸兵眾：",
        "from": "T15n0643_002:0651c27_13",
        "context_with_next_sentence": true
    },
    {
        "source_sentence": "『汝等速疾逼害瞿曇。",
        "from": "T15n0643_002:0651c28_4",
        "context_with_next_sentence": true
    },
    {
        "source_sentence": "』上震天雷雨熱鐵丸，刀輪武器更相加積交橫空中，四面諸鬼同時俱作，然其火箭不近菩薩。",
        "from": "T15n0643_002:0652a01_6",
        "context_with_next_sentence": true
    },
    {
        "source_sentence": "「是時菩薩，徐舉右臂申眉間毛，下向用擬阿鼻地獄，令諸罪人見白毛中流出眾水，澍如車軸雨大火上，大火暫滅唯烟氣在，令受罪人心得小悟，自憶前世百生、千生、百千萬生所作諸罪。",
        "from": "T15n0643_002:0652a05_11",
        "context_with_next_sentence": true
    },
    {
        "source_sentence": "諸獄卒等持大鐵叉舉起罪人，盡其身力不能得動。",
        "from": "T15n0643_002:0652a06_14",
        "context_with_next_sentence": true
    },
    {
        "source_sentence": "忽然自見大鐵叉頭如白銀山，龕室千萬，有白師子盤身為座，於其座上生白蓮華，有妙菩薩入勝意慈，如是莊嚴如須彌山。",
        "from": "T15n0643_002:0652a09_11",
        "context_with_next_sentence": true
    },
    {
        "source_sentence": "放叉擲地，有七寶華生叉根下，有白色光明，照諸地獄及獄卒身，令閻羅王及諸獄卒作白銀山，猶如電光暫時得見。",
        "from": "T15n0643_002:0652a12_5",
        "context_with_next_sentence": true
    },
    {
        "source_sentence": "諸受罪人，六情諸根猛火速起，節頭火然筋脈生釘，暫得一起，合掌叉手向白毫相，即時心開。",
        "from": "T15n0643_002:0652a14_11",
        "context_with_next_sentence": true
    },
    {
        "source_sentence": "見白毛中人如己無異，坐蓮華林，以水澆灌諸罪人頂，令心熱惱暫得清涼，即皆同時稱：",
        "from": "T15n0643_002:0652a16_13",
        "context_with_next_sentence": true
    },
    {
        "source_sentence": "『南無佛』。",
        "from": "T15n0643_002:0652a16_19",
        "context_with_next_sentence": true
    },
    {
        "source_sentence": "以是因緣，受罪畢訖直生人中，諸情完具正見出家，既出家已，破二十億洞然之結，成須陀洹。",
        "from": "T15n0643_002:0652a19_2",
        "context_with_next_sentence": true
    },
    {
        "source_sentence": "「魔見是相，憔悴懊惱却臥床上。",
        "from": "T15n0643_002:0652a19_17",
        "context_with_next_sentence": true
    },
    {
        "source_sentence": "魔有三女，長名悅彼，中名喜心，小名多媚。",
        "from": "T15n0643_002:0652a20_17",
        "context_with_next_sentence": true
    },
    {
        "source_sentence": "時魔三女至父王所，長跪叉手為父作禮，啟言：",
        "from": "T15n0643_002:0652a21_18",
        "context_with_next_sentence": true
    },
    {
        "source_sentence": "『父王！",
        "from": "T15n0643_002:0652a22_3",
        "context_with_next_sentence": true
    },
    {
        "source_sentence": "今日何故愁悴乃爾！",
        "from": "T15n0643_002:0652a22_12",
        "context_with_next_sentence": true
    },
    {
        "source_sentence": "』其父答言：",
        "from": "T15n0643_002:0652a22_18",
        "context_with_next_sentence": true
    },
    {
        "source_sentence": "『沙門瞿曇結誓深重，今坐道樹要壞我民，是故愁耳！",
        "from": "T15n0643_002:0652a24_1",
        "context_with_next_sentence": true
    },
    {
        "source_sentence": "』女白父言：",
        "from": "T15n0643_002:0652a24_7",
        "context_with_next_sentence": true
    },
    {
        "source_sentence": "『我能往亂，願父莫愁。",
        "from": "T15n0643_002:0652a24_18",
        "context_with_next_sentence": true
    },
    {
        "source_sentence": "』即自莊飾著雜寶冠，容媚挺特過踰魔后百千萬倍。",
        "from": "T15n0643_002:0652a25_17",
        "context_with_next_sentence": true
    },
    {
        "source_sentence": "眄目作姿現諸妖冶，瓔珞晃耀光翳六天，乘羽寶車，安施寶帳垂諸天華，於華鬚頭諸化玉女，手執樂器鼓樂絃歌，聲萬種音凡在世人之所憙樂。",
        "from": "T15n0643_002:0652a29_7",
        "context_with_next_sentence": true
    },
    {
        "source_sentence": "一一玉女從五百女以為侍御，繒蓋幢幡如雲而下，身毛孔中香烟芬馥有百千色，玄黃昱爍甚適人目，安庠徐步至菩薩所，下車合掌禮敬菩薩，旋遶七匝，白菩薩言：",
        "from": "T15n0643_002:0652b04_7",
        "context_with_next_sentence": true
    },
    {
        "source_sentence": "『太子生時，萬神侍御七寶來臻，何棄天位來此樹下？",
        "from": "T15n0643_002:0652b05_11",
        "context_with_next_sentence": true
    },
    {
        "source_sentence": "我是天女盛美無比，顏貌紅輝六天無雙，今以微身奉上太子，供給左右可備灑掃。",
        "from": "T15n0643_002:0652b07_10",
        "context_with_next_sentence": true
    },
    {
        "source_sentence": "我等善能調身按摩，今欲親附願遂下情。",
        "from": "T15n0643_002:0652b08_10",
        "context_with_next_sentence": true
    },
    {
        "source_sentence": "太子坐樹身體疲懈，宜須偃息服食甘露。",
        "from": "T15n0643_002:0652b09_10",
        "context_with_next_sentence": true
    },
    {
        "source_sentence": "』即以寶器獻天百味。",
        "from": "T15n0643_002:0652b10_1",
        "context_with_next_sentence": true
    },
    {
        "source_sentence": "「太子寂然身心不動，以白毫擬，令天三女自見身內膿囊涕唾、九孔筋脈一切根本，大腸小腸、生藏熟藏，於其中間，迴伏婉轉踊生諸蟲，其數滿足有八千戶，戶有九億諸小蟲等，蟲遊戲時走入小腸，皆有四口張口上向，大蟲遊戲入大腸中，從大腸出復入胃中。",
        "from": "T15n0643_002:0652b16_3",
        "context_with_next_sentence": true
    },
    {
        "source_sentence": "冷病起時胃管閉塞，蟲不得入，故食不消。",
        "from": "T15n0643_002:0652b17_3",
        "context_with_next_sentence": true
    },
    {
        "source_sentence": "脾、腎、肝、肺、心、膽、喉嚨，肺腴肝鬲，如是中間復生四蟲，如四蛇合，上下同時唼食諸藏，滓盡汁出，入眼為淚，入鼻為涕，聚口成唾，放口涎流。",
        "from": "T15n0643_002:0652b20_8",
        "context_with_next_sentence": true
    },
    {
        "source_sentence": "薄皮厚皮，筋髓諸脈悉生諸蟲，細於秋毫數甚眾多不可具說。",
        "from": "T15n0643_002:0652b21_16",
        "context_with_next_sentence": true
    },
    {
        "source_sentence": "「其女見此即便嘔吐從口而出，無有窮盡。",
        "from": "T15n0643_002:0652b22_16",
        "context_with_next_sentence": true
    },
    {
        "source_sentence": "即自見身，左生蛇頭，右生狐頭，中首狗頭，頭上化生九色死屍，如九相觀。",
        "from": "T15n0643_002:0652b24_10",
        "context_with_next_sentence": true
    },
    {
        "source_sentence": "「九相觀者：",
        "from": "T15n0643_002:0652b24_16",
        "context_with_next_sentence": true
    },
    {
        "source_sentence": "一者、新死相：",
        "from": "T15n0643_002:0652b25_2",
        "context_with_next_sentence": true
    },
    {
        "source_sentence": "或見死人，身體正直無所復知，想我此身亦當復爾，與此無異，故曰新死相。",
        "from": "T15n0643_002:0652b26_16",
        "context_with_next_sentence": true
    },
    {
        "source_sentence": "二者、青瘀相：",
        "from": "T15n0643_002:0652b27_2",
        "context_with_next_sentence": true
    },
    {
        "source_sentence": "或見死人，一日至于七日，身體青膖瘀黑相，我所愛身亦當復爾，與此無異，故曰青瘀相。",
        "from": "T15n0643_002:0652b29_4",
        "context_with_next_sentence": true
    },
    {
        "source_sentence": "三者、膿血相：",
        "from": "T15n0643_002:0652b29_11",
        "context_with_next_sentence": true
    },
    {
        "source_sentence": "或見死人，身已爛壞血流塗漫，極為可惡不可瞻視，我所愛身亦當復爾，故曰膿血相。",
        "from": "T15n0643_002:0652c02_12",
        "context_with_next_sentence": true
    },
    {
        "source_sentence": "四者、絳汁相：",
        "from": "T15n0643_002:0652c02_19",
        "context_with_next_sentence": true
    },
    {
        "source_sentence": "或見死人，身體縱橫黃水流出狀似絳汁，我所愛身亦當復爾，故曰絳汁相。",
        "from": "T15n0643_002:0652c04_14",
        "context_with_next_sentence": true
    },
    {
        "source_sentence": "五者、食不消相：",
        "from": "T15n0643_002:0652c05_2",
        "context_with_next_sentence": true
    },
    {
        "source_sentence": "或見死人，為烏鳥所食，蟲狼所噉，為蠅所蛆，其肉欲盡或半身在，我所愛身亦當復爾，故曰食不消相。",
        "from": "T15n0643_002:0652c07_10",
        "context_with_next_sentence": true
    },
    {
        "source_sentence": "六者、筋纏束薪相：",
        "from": "T15n0643_002:0652c07_19",
        "context_with_next_sentence": true
    },
    {
        "source_sentence": "或見死人，皮肉已盡止有筋骨相連，譬似束薪，由是得成而不解散，我所愛身亦當復爾，故曰筋纏束薪相。",
        "from": "T15n0643_002:0652c10_9",
        "context_with_next_sentence": true
    },
    {
        "source_sentence": "七者、骨節分離相：",
        "from": "T15n0643_002:0652c10_18",
        "context_with_next_sentence": true
    },
    {
        "source_sentence": "或見死人，筋已爛壞骨節縱橫不在一處，我所愛身亦當復爾，故曰骨節分離相。",
        "from": "T15n0643_002:0652c12_14",
        "context_with_next_sentence": true
    },
    {
        "source_sentence": "八者、燒燋可惡相：",
        "from": "T15n0643_002:0652c13_3",
        "context_with_next_sentence": true
    },
    {
        "source_sentence": "或見死人，為家火所燒，野火所焚，燋縮在地，極為可惡不可瞻視，我所愛身亦當復爾，故曰燒燋可惡相。",
        "from": "T15n0643_002:0652c15_11",
        "context_with_next_sentence": true
    },
    {
        "source_sentence": "九者、故骨相：",
        "from": "T15n0643_002:0652c15_18",
        "context_with_next_sentence": true
    },
    {
        "source_sentence": "或見久昔乾骨，若五十歲，至百歲、二百歲、三百歲時，骨還變白，日曝徹中，火從骨上焰焰而起，火燒之後風吹入地還歸于土。",
        "from": "T15n0643_002:0652c18_15",
        "context_with_next_sentence": true
    },
    {
        "source_sentence": "是名略說九相，是為菩薩始在樹下初開不淨觀門。",
        "from": "T15n0643_002:0652c20_1",
        "context_with_next_sentence": true
    },
    {
        "source_sentence": "「時三魔女，自見背上，復負老母，髮白面皺，脣口喎僻，手脚繚戾，顏色津黑猶如僵尸。",
        "from": "T15n0643_002:0652c22_3",
        "context_with_next_sentence": true
    },
    {
        "source_sentence": "胸前復抱一死小兒，於六竅中流出諸膿，膿中生蟲正似蚘蟲。",
        "from": "T15n0643_002:0652c23_11",
        "context_with_next_sentence": true
    },
    {
        "source_sentence": "諸女見此愕然驚嘷，却行而去，低頭視臍，臍生六龍，龍吐水火，耳出諸風，體堅如鐵。",
        "from": "T15n0643_002:0652c25_12",
        "context_with_next_sentence": true
    },
    {
        "source_sentence": "自見女形，醜狀鄙穢，乃當如是。",
        "from": "T15n0643_002:0652c26_7",
        "context_with_next_sentence": true
    },
    {
        "source_sentence": "於其鄙處有諸小蟲，蟲有四頭二上二下，唼食女身。",
        "from": "T15n0643_002:0652c27_11",
        "context_with_next_sentence": true
    },
    {
        "source_sentence": "口出五毒，毒有五脈，上至心下乃至咽喉，從六根中生諸脈根，九十有九，直下流注至諸蟲頂，共相灌注徹諸蟲心。",
        "from": "T15n0643_002:0653a01_5",
        "context_with_next_sentence": true
    },
    {
        "source_sentence": "諸女人等，從無數世造諸邪行，惡業因緣獲得如是不淨醜身。",
        "from": "T15n0643_002:0653a02_12",
        "context_with_next_sentence": true
    },
    {
        "source_sentence": "復有諸蟲如手臂釧，團欒相持而有眾口，口生五毒唼食女根。",
        "from": "T15n0643_002:0653a04_2",
        "context_with_next_sentence": true
    },
    {
        "source_sentence": "諸女人等先世之時，邪婬行故，獲臭惡身以為莊嚴。",
        "from": "T15n0643_002:0653a05_7",
        "context_with_next_sentence": true
    },
    {
        "source_sentence": "「諸女見已心極酸苦如箭入心，却行之時匍匐而去，如羸駝步，初舉足時節節火起，其髮黃黑如刺棘林，以自纏身，呼嗟歎息至魔王前。",
        "from": "T15n0643_002:0653a08_11",
        "context_with_next_sentence": true
    },
    {
        "source_sentence": "魔王心怒，奮劍竪色即欲直前，魔子諫曰：",
        "from": "T15n0643_002:0653a09_11",
        "context_with_next_sentence": true
    },
    {
        "source_sentence": "『父王無辜自招瘡疣，菩薩行淨難動如地，云何可壞？",
        "from": "T15n0643_002:0653a10_16",
        "context_with_next_sentence": true
    },
    {
        "source_sentence": "』「作是諫時，菩薩復以白毫光擬，令魔眷屬身心安樂，譬如比丘入第三禪。",
        "from": "T15n0643_002:0653a12_10",
        "context_with_next_sentence": true
    },
    {
        "source_sentence": "餓鬼見白毛，毛端皆有百千萬億諸大菩薩，是諸菩薩亦入勝意慈心三昧，各以右手將左指頭，爪端生乳灑滅猛火，猛火滅已即得清涼，自然飽滿身心踊悅，發菩提心，因是心故捨餓鬼苦。",
        "from": "T15n0643_002:0653a16_19",
        "context_with_next_sentence": true
    },
    {
        "source_sentence": "是諸鬼等自見其身，如似白玉，似瑠璃山、似頗梨山、似黃金山、似馬瑙山、身諸毛孔似真珠貫，眼目明淨似明月珠，身諸烟焰如雜寶雲，所執刀杖似七寶臺，七寶臺內重鋪綩綖安置丹枕，左右自然有化梵王。",
        "from": "T15n0643_002:0653a21_16",
        "context_with_next_sentence": true
    },
    {
        "source_sentence": "見化菩薩坐於花臺，各各異說諸罪人報：",
        "from": "T15n0643_002:0653a22_16",
        "context_with_next_sentence": true
    },
    {
        "source_sentence": "『汝等前世坐作惡業故，獲如此可惡之形。",
        "from": "T15n0643_002:0653a23_16",
        "context_with_next_sentence": true
    },
    {
        "source_sentence": "』說是語時，是諸鬼神有發無上菩提心者；",
        "from": "T15n0643_002:0653a24_15",
        "context_with_next_sentence": true
    },
    {
        "source_sentence": "有種聲聞辟支佛因緣者；",
        "from": "T15n0643_002:0653a25_7",
        "context_with_next_sentence": true
    },
    {
        "source_sentence": "有於來世當生人天勝樂處者。",
        "from": "T15n0643_002:0653a26_3",
        "context_with_next_sentence": true
    },
    {
        "source_sentence": "「是時魔王忽然還宮，白毫隨從直至六天。",
        "from": "T15n0643_002:0653a27_3",
        "context_with_next_sentence": true
    },
    {
        "source_sentence": "於其中間，無數天子天女，見白毛孔通中皆空，團圓可愛如梵王幢。",
        "from": "T15n0643_002:0653a28_14",
        "context_with_next_sentence": true
    },
    {
        "source_sentence": "於其空間，有百千萬恒河沙微塵諸寶蓮華，一一蓮華，無量無邊諸妙白色以為其臺，臺上有化菩薩，放白毫大人相光，亦復如是！",
        "from": "T15n0643_002:0653b03_14",
        "context_with_next_sentence": true
    },
    {
        "source_sentence": "諸菩薩頂有妙蓮華，其華金色，過去七佛在其華上，是諸化佛自說名字，與修多羅等無差別。",
        "from": "T15n0643_002:0653b05_16",
        "context_with_next_sentence": true
    },
    {
        "source_sentence": "「復有諸天宿善根者，見化菩薩一毛孔中生一菩薩，菩薩頂上皆有化佛，如前不異。",
        "from": "T15n0643_002:0653b07_16",
        "context_with_next_sentence": true
    },
    {
        "source_sentence": "時諸化佛眉間出華，百寶莊嚴，諸天世間無色可比。",
        "from": "T15n0643_002:0653b09_1",
        "context_with_next_sentence": true
    },
    {
        "source_sentence": "有化光臺，臺上化佛如前不異。",
        "from": "T15n0643_002:0653b09_15",
        "context_with_next_sentence": true
    },
    {
        "source_sentence": "諸化菩薩身毛孔中，化出一切十方眾生所希見事。",
        "from": "T15n0643_002:0653b11_1",
        "context_with_next_sentence": true
    },
    {
        "source_sentence": "化人足下有化光臺，生諸天宮，勝過六欲魔王宮殿，亦勝大梵儼身之宮。",
        "from": "T15n0643_002:0653b12_14",
        "context_with_next_sentence": true
    },
    {
        "source_sentence": "諸梵頂相從化菩薩足輞間生。",
        "from": "T15n0643_002:0653b13_9",
        "context_with_next_sentence": true
    },
    {
        "source_sentence": "如是白毛上至無色，遍照一切無量無邊諸天世界，皆如白寶頗梨明鏡。",
        "from": "T15n0643_002:0653b15_3",
        "context_with_next_sentence": true
    },
    {
        "source_sentence": "「諸天見此勝瑞相已，不樂天樂發菩提心，魔王八萬四千天女，視波旬身狀如死狗，亦似燋木。",
        "from": "T15n0643_002:0653b17_7",
        "context_with_next_sentence": true
    },
    {
        "source_sentence": "但瞻菩薩白毫相光，心意悅樂無以為譬，怒恚波旬：",
        "from": "T15n0643_002:0653b18_11",
        "context_with_next_sentence": true
    },
    {
        "source_sentence": "『前所為事，規欲壞他自失軍眾。",
        "from": "T15n0643_002:0653b19_5",
        "context_with_next_sentence": true
    },
    {
        "source_sentence": "』作是語時，百千無數天子天女，復發無上菩提道意。",
        "from": "T15n0643_002:0653b20_10",
        "context_with_next_sentence": true
    },
    {
        "source_sentence": "」佛告大王：",
        "from": "T15n0643_002:0653b20_16",
        "context_with_next_sentence": true
    },
    {
        "source_sentence": "「如是種種諸勝相事，但從菩薩眉間白毫而生此耳！",
        "from": "T15n0643_002:0653b21_17",
        "context_with_next_sentence": true
    },
    {
        "source_sentence": "不勞其餘身分功德。",
        "from": "T15n0643_002:0653b22_7",
        "context_with_next_sentence": true
    },
    {
        "source_sentence": "「佛滅度後諸四部眾，若能暫時捨離散亂，繫心正觀菩薩降魔白毫相者，滅無數劫黑業惡障，亦除十惡諸煩惱障，能於現世見佛影像了了分明，如是種種觀相境界不可具說。",
        "from": "T15n0643_002:0653b26_7",
        "context_with_next_sentence": true
    },
    {
        "source_sentence": "「如我滅後，欲觀如來降伏魔時白毛相者，當作此觀，如是觀者名為正觀，若異觀者名為邪觀」。",
        "from": "T15n0643_002:0653b28_11",
        "context_with_next_sentence": true
    },
    {
        "source_sentence": "「云何名為如來成佛時大人相、覺人相、不動人相、解脫人相、光明人相、滿智慧人相、具足諸波羅蜜相、首楞嚴等諸三昧海相？",
        "from": "T15n0643_002:0653c03_17",
        "context_with_next_sentence": true
    },
    {
        "source_sentence": "菩薩摩訶薩，從勝意慈三昧起，入滅意定；",
        "from": "T15n0643_002:0653c04_17",
        "context_with_next_sentence": true
    },
    {
        "source_sentence": "從滅意定起，還入首楞嚴；",
        "from": "T15n0643_002:0653c05_10",
        "context_with_next_sentence": true
    },
    {
        "source_sentence": "從首楞嚴起，入慧炬三昧；",
        "from": "T15n0643_002:0653c06_2",
        "context_with_next_sentence": true
    },
    {
        "source_sentence": "從慧炬三昧起，入諸法相三昧；",
        "from": "T15n0643_002:0653c06_16",
        "context_with_next_sentence": true
    },
    {
        "source_sentence": "從諸法相三昧起，入光明相三昧；",
        "from": "T15n0643_002:0653c07_11",
        "context_with_next_sentence": true
    },
    {
        "source_sentence": "從光明相三昧起，入師子音聲三昧；",
        "from": "T15n0643_002:0653c08_7",
        "context_with_next_sentence": true
    },
    {
        "source_sentence": "從師子音聲三昧起，入師子奮迅三昧；",
        "from": "T15n0643_002:0653c09_6",
        "context_with_next_sentence": true
    },
    {
        "source_sentence": "從師子奮迅三昧起，入海意三昧；",
        "from": "T15n0643_002:0653c10_2",
        "context_with_next_sentence": true
    },
    {
        "source_sentence": "從海意三昧起，入普智三昧；",
        "from": "T15n0643_002:0653c10_15",
        "context_with_next_sentence": true
    },
    {
        "source_sentence": "從普智三昧起，入陀羅尼印相三昧；",
        "from": "T15n0643_002:0653c11_11",
        "context_with_next_sentence": true
    },
    {
        "source_sentence": "從陀羅尼印相三昧起，入普現色身三昧；",
        "from": "T15n0643_002:0653c12_10",
        "context_with_next_sentence": true
    },
    {
        "source_sentence": "從普現色身三昧起，入法界性三昧；",
        "from": "T15n0643_002:0653c13_6",
        "context_with_next_sentence": true
    },
    {
        "source_sentence": "從法界性三昧起，入師子吼力王三昧；",
        "from": "T15n0643_002:0653c14_5",
        "context_with_next_sentence": true
    },
    {
        "source_sentence": "從師子吼力王三昧起，入滅諸魔相三昧；",
        "from": "T15n0643_002:0653c15_4",
        "context_with_next_sentence": true
    },
    {
        "source_sentence": "從滅諸魔相三昧起，入空慧三昧；",
        "from": "T15n0643_002:0653c15_19",
        "context_with_next_sentence": true
    },
    {
        "source_sentence": "從空慧三昧起，入解空相三昧；",
        "from": "T15n0643_002:0653c16_13",
        "context_with_next_sentence": true
    },
    {
        "source_sentence": "從解空相三昧起，入大空智三昧；",
        "from": "T15n0643_002:0653c17_10",
        "context_with_next_sentence": true
    },
    {
        "source_sentence": "從大空智三昧起，入遍一切處色身三昧；",
        "from": "T15n0643_002:0653c18_9",
        "context_with_next_sentence": true
    },
    {
        "source_sentence": "從遍一切處色身三昧起，入寂心相三昧；",
        "from": "T15n0643_002:0653c19_9",
        "context_with_next_sentence": true
    },
    {
        "source_sentence": "從寂心相三昧起，入菩薩摩訶薩金剛相三昧；",
        "from": "T15n0643_002:0653c20_10",
        "context_with_next_sentence": true
    },
    {
        "source_sentence": "從金剛相三昧起，入金剛頂三昧；",
        "from": "T15n0643_002:0653c21_8",
        "context_with_next_sentence": true
    },
    {
        "source_sentence": "從金剛頂三昧起，入一切三昧海；",
        "from": "T15n0643_002:0653c22_4",
        "context_with_next_sentence": true
    },
    {
        "source_sentence": "從一切三昧海起，入一切陀羅尼海三昧；",
        "from": "T15n0643_002:0653c23_3",
        "context_with_next_sentence": true
    },
    {
        "source_sentence": "從一切陀羅尼海三昧起，入一切佛境界海三昧；",
        "from": "T15n0643_002:0653c24_5",
        "context_with_next_sentence": true
    },
    {
        "source_sentence": "從一切佛境界海三昧起，入一切諸佛解脫、解脫知見海三昧；",
        "from": "T15n0643_002:0653c25_13",
        "context_with_next_sentence": true
    },
    {
        "source_sentence": "從解脫、解脫知見海三昧起，然後方入無量微塵數諸三昧海門；",
        "from": "T15n0643_002:0653c27_3",
        "context_with_next_sentence": true
    },
    {
        "source_sentence": "從諸三昧海門起，入寂意滅意三昧；",
        "from": "T15n0643_002:0653c27_19",
        "context_with_next_sentence": true
    },
    {
        "source_sentence": "從寂意滅意三昧起，入金剛譬定大解脫三昧相門。",
        "from": "T15n0643_002:0654a01_4",
        "context_with_next_sentence": true
    },
    {
        "source_sentence": "「爾時道場地化似金剛，滿八十里其色正白，不可具見。",
        "from": "T15n0643_002:0654a03_4",
        "context_with_next_sentence": true
    },
    {
        "source_sentence": "此相現時，菩薩眉間白毫相光，端潔正直矗然東向，長一丈五尺，有十楞現。",
        "from": "T15n0643_002:0654a04_19",
        "context_with_next_sentence": true
    },
    {
        "source_sentence": "彌迦女人同類五女，無數萬億天、龍、鬼神，彌勒賢劫諸菩薩等、跋陀婆羅等，無量無邊阿僧祇微塵數諸大菩薩，亦見此相。",
        "from": "T15n0643_002:0654a07_14",
        "context_with_next_sentence": true
    },
    {
        "source_sentence": "「此相現時，佛菩提樹，白毛力故根下自然化生寶華，縱廣正等四十由旬，其華金色金剛為臺。",
        "from": "T15n0643_002:0654a09_16",
        "context_with_next_sentence": true
    },
    {
        "source_sentence": "佛眉間光照此華臺，其光直下至金剛際，於金剛際自然化生二金剛座，互相掁觸，聲振三千大千世界，令此大地六種振動。",
        "from": "T15n0643_002:0654a12_15",
        "context_with_next_sentence": true
    },
    {
        "source_sentence": "其金剛座上衝蓮華，至蓮華根，其蓮華根亦是金剛，三種金剛共相掁觸，直還下過至金剛際往旋十返，白毫光明圍遶十匝，令金剛座鏗然不動。",
        "from": "T15n0643_002:0654a16_6",
        "context_with_next_sentence": true
    },
    {
        "source_sentence": "「佛坐此坐，消除三障成菩提道，佛心境界說不可盡，若廣說者，一切眾生至十地菩薩，亦不能知亦非所解。",
        "from": "T15n0643_002:0654a18_15",
        "context_with_next_sentence": true
    },
    {
        "source_sentence": "是故於此白毫相中，隱而不說。",
        "from": "T15n0643_002:0654a19_10",
        "context_with_next_sentence": true
    },
    {
        "source_sentence": "「如是白毛光明力故，令菩提樹，金剛為莖，根亦金剛，楷七寶成，楷上生光，各各有七圍遶佛身，化成寶縵，樹葉金色，華百寶色，華上有光百千寶色，諸天寶光不得為譬，果白寶色，夜摩天上微妙白寶不得為比，其果光明化摩尼網彌覆樹上，於其網間猶如白絲，婉轉下垂，化成寶鈴。",
        "from": "T15n0643_002:0654a26_6",
        "context_with_next_sentence": true
    },
    {
        "source_sentence": "「鈴四角頭有大寶臺，其臺高顯過於上方無量世界。",
        "from": "T15n0643_002:0654a28_3",
        "context_with_next_sentence": true
    },
    {
        "source_sentence": "過是界已，復更化成諸大寶臺，其臺高妙不可具說，光顯微妙。",
        "from": "T15n0643_002:0654a29_13",
        "context_with_next_sentence": true
    },
    {
        "source_sentence": "譬如和合百千萬億諸須彌山，於其臺上有大寶蓋純金剛成，雜色間錯微妙光明，光明下垂化成幡帳。",
        "from": "T15n0643_002:0654b03_2",
        "context_with_next_sentence": true
    },
    {
        "source_sentence": "於幡帳中雨寶蓋雲，寶蓋雲中雨幢幡雲，幢幡雲中雨妓樂雲，妓樂雲中雨寶光雲，寶光雲中雨諸香雲，諸香雲中雨師子座雲，師子座雲中雨華鬘雲，華鬘雲中雨妙音雲，妙音雲中雨偈頌雲，偈頌雲中雨諸珍寶供養具雲。",
        "from": "T15n0643_002:0654b08_6",
        "context_with_next_sentence": true
    },
    {
        "source_sentence": "如是等種種供具，皆從菩提樹白毫相光明中出。",
        "from": "T15n0643_002:0654b09_8",
        "context_with_next_sentence": true
    },
    {
        "source_sentence": "「時白毛光下垂照地，令道場邊金剛地上化作七池，池生德水，水有七色，七色分明，色有十光上照樹王。",
        "from": "T15n0643_002:0654b11_18",
        "context_with_next_sentence": true
    },
    {
        "source_sentence": "其池四岸眾寶合成，一岸百寶所共合成，一寶流出百億光明，池底純是金剛摩尼以為底沙。",
        "from": "T15n0643_002:0654b14_2",
        "context_with_next_sentence": true
    },
    {
        "source_sentence": "水生諸華純黃金葉，葉上千光化成光輪。",
        "from": "T15n0643_002:0654b15_1",
        "context_with_next_sentence": true
    },
    {
        "source_sentence": "池有七渠水自湧出，池口生華葉葉相次，於蓮華鬚流出諸水，如琉璃珠映徹分明。",
        "from": "T15n0643_002:0654b17_2",
        "context_with_next_sentence": true
    },
    {
        "source_sentence": "於渠兩邊列生諸華，八萬四千，眾寶嚴飾。",
        "from": "T15n0643_002:0654b18_2",
        "context_with_next_sentence": true
    },
    {
        "source_sentence": "此渠中水更相灌注，當水流時光亦隨轉，映菩提樹。",
        "from": "T15n0643_002:0654b19_6",
        "context_with_next_sentence": true
    },
    {
        "source_sentence": "此樹光中，一一葉上生寶蓮華，其華遍布一切世界，於其華上化白寶臺，遍至十方無量世界，其白毫光從佛眉間出，寶蓮華團圓正等滿一由旬。",
        "from": "T15n0643_002:0654b22_14",
        "context_with_next_sentence": true
    },
    {
        "source_sentence": "如是相次過於上方，無量無邊不可算數微塵世界。",
        "from": "T15n0643_002:0654b24_1",
        "context_with_next_sentence": true
    },
    {
        "source_sentence": "華華相次，一一華上見一佛坐，身黃金色方身丈六，結加趺坐坐蓮華臺，其金剛座及菩提樹，如上所說等無有異，乃至十方亦復如是！",
        "from": "T15n0643_002:0654b27_6",
        "context_with_next_sentence": true
    },
    {
        "source_sentence": "「於白毫中復出寶華，勝前寶華百億萬倍，華上有佛，如釋迦文等無有異，一華鬚頭復有一佛身亦丈六，入深禪定心不傾動。",
        "from": "T15n0643_002:0654c01_5",
        "context_with_next_sentence": true
    },
    {
        "source_sentence": "「如是光明，照於東方無量無數百千世界，令諸世界皆作金色。",
        "from": "T15n0643_002:0654c02_14",
        "context_with_next_sentence": true
    },
    {
        "source_sentence": "彼眾生見化佛毛孔開現光明，亦復如是出無量百千寶光，一一光中，復有無量百億化佛。",
        "from": "T15n0643_002:0654c04_17",
        "context_with_next_sentence": true
    },
    {
        "source_sentence": "「時諸天、龍、鬼神、夜叉、乾闥婆等，覩此光明遶佛千匝，照十方國見十方國，高下大小了了分明，如執明鏡自見面像。",
        "from": "T15n0643_002:0654c07_11",
        "context_with_next_sentence": true
    },
    {
        "source_sentence": "是諸大眾，波旬眷屬八萬億眾，諸鬼神、天、龍、夜叉等，各見白毫端直丈五，十方光見，映蔽眾目如萬億日，不可具見。",
        "from": "T15n0643_002:0654c10_8",
        "context_with_next_sentence": true
    },
    {
        "source_sentence": "但於光中，見無量無數百億千萬化釋迦文，眉間白毛正長丈五，一一毛中出無量光，一一光中無量化佛，化佛眉間亦復如是！",
        "from": "T15n0643_002:0654c13_7",
        "context_with_next_sentence": true
    },
    {
        "source_sentence": "是白毫光輪郭之中，流出眾光上至佛額，顯發額廣平正之相，額上諸毛毛皆上靡，其毛根下梵摩尼色，適眾生心，毛端流光如融紫金，光相上靡入於髮際，婉轉垂下至耳輪邊，然後布散上入髮間，圍遶䗍文數百千匝，從枕骨生，如金蓮華葉日照開敷，蓮華葉間及蓮華鬚，如帝釋畫了了分明，眾色異現。",
        "from": "T15n0643_002:0654c20_11",
        "context_with_next_sentence": true
    },
    {
        "source_sentence": "於其色間無量化佛，一佛七菩薩諸天以為侍者，手執寶華白中白者，華有五光五色分明，隨從化佛不失其所，此名如來初成佛時白毫相光。",
        "from": "T15n0643_002:0654c23_17",
        "context_with_next_sentence": true
    },
    {
        "source_sentence": "「因白毫光初生項光，生王宮時此光如日，見不了了，圓光一尋別自當說。",
        "from": "T15n0643_002:0654c25_13",
        "context_with_next_sentence": true
    },
    {
        "source_sentence": "時諸八部覩白毫光所見不同，有見白毛猶如諸佛；",
        "from": "T15n0643_002:0654c26_16",
        "context_with_next_sentence": true
    },
    {
        "source_sentence": "有見白毫如諸菩薩；",
        "from": "T15n0643_002:0654c27_7",
        "context_with_next_sentence": true
    },
    {
        "source_sentence": "有見白毛如己父母，一切世間可尊敬事，悉於毛端了了得見，見已歡喜。",
        "from": "T15n0643_002:0654c29_2",
        "context_with_next_sentence": true
    },
    {
        "source_sentence": "有發無上菩提心者；",
        "from": "T15n0643_002:0654c29_11",
        "context_with_next_sentence": true
    },
    {
        "source_sentence": "有發聲聞、緣覺心者，如是諸鬼見白毛者，自然慈心無諸惡意。",
        "from": "T15n0643_002:0655a02_1",
        "context_with_next_sentence": true
    },
    {
        "source_sentence": "」佛告父王：",
        "from": "T15n0643_002:0655a02_7",
        "context_with_next_sentence": true
    },
    {
        "source_sentence": "「如來白毛，自從初生乃至成佛，於其中間微細小事可得觀見。",
        "from": "T15n0643_002:0655a03_14",
        "context_with_next_sentence": true
    },
    {
        "source_sentence": "既成佛已，白毫光明眾相具足，諸修多羅中佛已廣說，白毫相光究竟之處，十地菩薩爾乃得見，先說小者，應諸世間此事易見。",
        "from": "T15n0643_002:0655a06_12",
        "context_with_next_sentence": true
    },
    {
        "source_sentence": "」佛告父王及勅阿難：",
        "from": "T15n0643_002:0655a07_8",
        "context_with_next_sentence": true
    },
    {
        "source_sentence": "「諦聽諦聽，善思念之！",
        "from": "T15n0643_002:0655a07_19",
        "context_with_next_sentence": true
    },
    {
        "source_sentence": "傳語後世諸弟子等皆令得知，若我滅後諸比丘等，若問是事，此白毫相菩薩本昔修何行得？",
        "from": "T15n0643_002:0655a10_3",
        "context_with_next_sentence": true
    },
    {
        "source_sentence": "汝當答言：",
        "from": "T15n0643_002:0655a10_8",
        "context_with_next_sentence": true
    },
    {
        "source_sentence": "『佛白毫相從無量劫捨心不慳，不見前相不憶財物，心無封著而行布施，以身心法攝身威儀，護持禁戒如愛雙目，然其心內豁然虛寂，不見犯起及捨墮法，心安如地無有動搖。",
        "from": "T15n0643_002:0655a14_11",
        "context_with_next_sentence": true
    },
    {
        "source_sentence": "設有一人，以百千刀屠截其身；",
        "from": "T15n0643_002:0655a15_7",
        "context_with_next_sentence": true
    },
    {
        "source_sentence": "設復有人，以諸棘刺鞭撻其身，菩薩初無一念瞋恚；",
        "from": "T15n0643_002:0655a16_11",
        "context_with_next_sentence": true
    },
    {
        "source_sentence": "設復有人頭有千舌舌出千言，種種異辭罵辱，菩薩顏色不變，如淨蓮華，心無所著身心不懈，無疲惓意如救頭然。",
        "from": "T15n0643_002:0655a19_5",
        "context_with_next_sentence": true
    },
    {
        "source_sentence": "如身毛孔生那利瘡，求覓良醫晝夜精進，心無染污如琉璃珠表裏俱淨，攝身斂意，閉目叉手端坐正受，其心如海湛然不動，如金剛山不可沮壞。",
        "from": "T15n0643_002:0655a22_13",
        "context_with_next_sentence": true
    },
    {
        "source_sentence": "雖作是意不隨禪生，灰心滅智，無所適莫，亦無覺觀非不觀法，心智猛利攝諸方便，不見有法若大若小，有細微相，如是眾多名波羅蜜。",
        "from": "T15n0643_002:0655a25_16",
        "context_with_next_sentence": true
    },
    {
        "source_sentence": "亦從三十七助菩提法，復從十力、四無所畏、大慈大悲三念處諸妙功德，得此白毫。",
        "from": "T15n0643_002:0655a27_15",
        "context_with_next_sentence": true
    },
    {
        "source_sentence": "』「若我滅後佛諸弟子，捨離諸惡，去憒閙相，樂少語法，不務多事，晝夜六時，能於一時，於一時中分為少分，少分之中能須臾間，念佛白毫令心了了，無謬亂想分明正住，注意不息念白毫者，若見相好若不得見，如是等人，除却九十六億那由他恒河沙微塵數劫生死之罪。",
        "from": "T15n0643_002:0655b05_5",
        "context_with_next_sentence": true
    },
    {
        "source_sentence": "「設復有人，但聞白毛心不驚疑，歡喜信受，此人亦除却八十億劫生死之罪。",
        "from": "T15n0643_002:0655b07_13",
        "context_with_next_sentence": true
    },
    {
        "source_sentence": "若諸比丘比丘尼、優婆塞優婆夷，犯四根本罪，不如等罪及五逆罪，除謗方等，如是眾人若欲懺悔，晝夜六時身心不懈。",
        "from": "T15n0643_002:0655b10_11",
        "context_with_next_sentence": true
    },
    {
        "source_sentence": "譬如人在深草中行，四面火起，猛風吹來欲燒其身，此人作念：",
        "from": "T15n0643_002:0655b12_1",
        "context_with_next_sentence": true
    },
    {
        "source_sentence": "『若火燒我，未死之間支節解散，我當云何得滅此火？",
        "from": "T15n0643_002:0655b13_5",
        "context_with_next_sentence": true
    },
    {
        "source_sentence": "若不設計命必不濟，誰有智者多諸方便能救我命？",
        "from": "T15n0643_002:0655b14_8",
        "context_with_next_sentence": true
    },
    {
        "source_sentence": "設命全濟於彼人所無所悋惜？",
        "from": "T15n0643_002:0655b15_3",
        "context_with_next_sentence": true
    },
    {
        "source_sentence": "』作是思惟已，如太山崩，五體投地號泣雨淚，合掌向佛，讚歎如來種種德行。",
        "from": "T15n0643_002:0655b16_18",
        "context_with_next_sentence": true
    },
    {
        "source_sentence": "作是讚已，誦懺悔法，繫念在前，念佛眉間白毫相光，一日至七日，前四種罪可得輕微，三七日時罪相漸滅，七七日後，然後羯磨，事在他經。",
        "from": "T15n0643_002:0655b20_4",
        "context_with_next_sentence": true
    },
    {
        "source_sentence": "若比丘，犯不如罪，觀白毫光闇黑不現，應當入塔觀像眉間，一日至三日，合掌啼泣一心諦觀，然後入僧說前罪事，此名滅罪。",
        "from": "T15n0643_002:0655b23_4",
        "context_with_next_sentence": true
    },
    {
        "source_sentence": "前五種罪，念白毫光經八百日，然後復有別羯磨法。",
        "from": "T15n0643_002:0655b24_8",
        "context_with_next_sentence": true
    },
    {
        "source_sentence": "」佛告父王：",
        "from": "T15n0643_002:0655b25_4",
        "context_with_next_sentence": true
    },
    {
        "source_sentence": "「如來有無量相好，一一相中，八萬四千諸小相好，如是相好不及白毫少分功德。",
        "from": "T15n0643_002:0655b27_1",
        "context_with_next_sentence": true
    },
    {
        "source_sentence": "是故今日，為於來世諸惡眾生，說白毫相大慧光明消惡觀法。",
        "from": "T15n0643_002:0655b28_9",
        "context_with_next_sentence": true
    },
    {
        "source_sentence": "若有邪見極重惡人，聞此觀法具足相貌，生瞋恨心，無有是處。",
        "from": "T15n0643_002:0655b29_18",
        "context_with_next_sentence": true
    },
    {
        "source_sentence": "縱使生瞋，白毫相光亦復覆護，暫聞是語除三劫罪，後身生處生諸佛前，如是種種百千億種，觀諸光明微妙境界，不可悉說，念白毫時自然當生。",
        "from": "T15n0643_002:0655c04_7",
        "context_with_next_sentence": true
    },
    {
        "source_sentence": "如此觀者名為正觀，若異觀者名為邪觀。",
        "from": "T15n0643_002:0655c05_6",
        "context_with_next_sentence": true
    },
    {
        "source_sentence": "「云何名觀額廣平正額廣平正相？",
        "from": "T15n0643_002:0655c06_14",
        "context_with_next_sentence": true
    },
    {
        "source_sentence": "二輪光明，光明輪郭，千輻轂輞，成摩尼珠，形如毘紐羯磨天畫。",
        "from": "T15n0643_002:0655c08_3",
        "context_with_next_sentence": true
    },
    {
        "source_sentence": "於畫中流出上妙金色之光，來入白毫，遶毫七匝，上入額上諸毛孔中，乃至髮際諸色相中，婉轉下垂至于耳輪，上散入髮，遶髮七匝。",
        "from": "T15n0643_002:0655c11_7",
        "context_with_next_sentence": true
    },
    {
        "source_sentence": "從枕骨出遶前蓮華相，團圓七匝七畫分明，畫有七色色生七華，華有一佛有七菩薩以為侍者，恭敬圍遶右旋而轉。",
        "from": "T15n0643_002:0655c14_2",
        "context_with_next_sentence": true
    },
    {
        "source_sentence": "如是額廣平正三相：",
        "from": "T15n0643_002:0655c14_11",
        "context_with_next_sentence": true
    },
    {
        "source_sentence": "髮際相、頭諸毛孔相、腦中相。",
        "from": "T15n0643_002:0655c15_6",
        "context_with_next_sentence": true
    },
    {
        "source_sentence": "腦中亦有十四光，現諸脈中，中外俱徹明顯可愛，踊出白光紅紫間錯，其色微細從枕骨出，亦遶前者三匝。",
        "from": "T15n0643_002:0655c17_14",
        "context_with_next_sentence": true
    },
    {
        "source_sentence": "一一畫間有一佛坐，有二菩薩以為侍者，益更明顯勝前數倍。",
        "from": "T15n0643_002:0655c19_4",
        "context_with_next_sentence": true
    },
    {
        "source_sentence": "「云何觀如來眉相？",
        "from": "T15n0643_002:0655c20_8",
        "context_with_next_sentence": true
    },
    {
        "source_sentence": "左右二眉形如月初，卷生諸毛稀稠得所隨月形轉，其色艶紫，毛端紺青，琉璃妙光色無與比，眉光兩靡散入諸髮，既入髮已上至髮杪，其光䗍起，蜂翠孔雀色無以類。",
        "from": "T15n0643_002:0655c24_6",
        "context_with_next_sentence": true
    },
    {
        "source_sentence": "猶如聚墨比琉璃光，亦復下垂從枕骨出，右旋宛轉遶光四匝，一一畫中出一化佛，有二菩薩及二比丘翼侍左右，皆悉住立蓮華鬚上，明顯可愛勝前數倍。",
        "from": "T15n0643_002:0655c27_17",
        "context_with_next_sentence": true
    },
    {
        "source_sentence": "眉下三畫及眼眶中，旋生四光青黃赤白，上向艶出入眉骨中，出眉毛端亦如前法。",
        "from": "T15n0643_002:0655c29_16",
        "context_with_next_sentence": true
    },
    {
        "source_sentence": "從枕骨出遶光四匝，四色分明：",
        "from": "T15n0643_002:0656a01_12",
        "context_with_next_sentence": true
    },
    {
        "source_sentence": "黃色化佛身黃金色，白色化佛身白銀色，青色化佛身金精色，赤色化佛身車𤦲色。",
        "from": "T15n0643_002:0656a03_11",
        "context_with_next_sentence": true
    },
    {
        "source_sentence": "如是右旋益更明顯勝前數倍。",
        "from": "T15n0643_002:0656a04_5",
        "context_with_next_sentence": true
    },
    {
        "source_sentence": "「云何觀如來眼睫相？",
        "from": "T15n0643_002:0656a05_9",
        "context_with_next_sentence": true
    },
    {
        "source_sentence": "如來眼睫上下各生有五百毛，柔軟可愛如優曇華鬚，於其毛端流出一光，如頗梨色入前眾相，光明色中遶頭一匝，從枕骨生圍遶前光，純生微妙諸青蓮華，蓮華臺上有青色蓋，有梵天王手執是蓋。",
        "from": "T15n0643_002:0656a10_2",
        "context_with_next_sentence": true
    },
    {
        "source_sentence": "此相現時佛眼青白，白者過於白寶百億萬倍；",
        "from": "T15n0643_002:0656a11_4",
        "context_with_next_sentence": true
    },
    {
        "source_sentence": "青者勝青蓮華及紺琉璃百億萬倍。",
        "from": "T15n0643_002:0656a12_1",
        "context_with_next_sentence": true
    },
    {
        "source_sentence": "上下俱眴如牛王眼，眼雙眥頭旋出二光，如青蓮華極為微細，遶髮一匝從枕骨出，映飾諸華令華開敷，光明益顯，如是勝相無量功德，名如來眼。",
        "from": "T15n0643_002:0656a15_8",
        "context_with_next_sentence": true
    },
    {
        "source_sentence": "「若有欲觀如來眼者，當作此觀，作此觀者減損諸惡。",
        "from": "T15n0643_002:0656a16_11",
        "context_with_next_sentence": true
    },
    {
        "source_sentence": "閉目端坐正觀佛眼，一日至七日，於未來世常得見佛，終不盲冥，亦不生於邊地邪見無佛法處，慧眼恒開不生愚癡。",
        "from": "T15n0643_002:0656a19_4",
        "context_with_next_sentence": true
    },
    {
        "source_sentence": "」佛告父王：",
        "from": "T15n0643_002:0656a19_10",
        "context_with_next_sentence": true
    },
    {
        "source_sentence": "「是故智者為除盲冥，當觀佛眼。",
        "from": "T15n0643_002:0656a20_4",
        "context_with_next_sentence": true
    },
    {
        "source_sentence": "佛有五眼，此觀法中先說肉眼。",
        "from": "T15n0643_002:0656a20_18",
        "context_with_next_sentence": true
    },
    {
        "source_sentence": "明淨光現觀眼心利，傍生境界不可具說，諦觀佛眼於少時間及觀像眼，未來世中經五生處，眼常明淨眼根無病，除却七劫生死之罪。",
        "from": "T15n0643_002:0656a24_3",
        "context_with_next_sentence": true
    },
    {
        "source_sentence": "」佛告阿難勅諸四眾：",
        "from": "T15n0643_002:0656a24_13",
        "context_with_next_sentence": true
    },
    {
        "source_sentence": "「勤觀佛眼慎勿休廢，觀佛眼者必獲無量微妙功德。",
        "from": "T15n0643_002:0656a25_15",
        "context_with_next_sentence": true
    },
    {
        "source_sentence": "髮際額廣及髮䗍文，眼眶眼眉，眼睫眼畫，如是等眾相光明，若能暫見，除六十劫生死之罪。",
        "from": "T15n0643_002:0656a27_19",
        "context_with_next_sentence": true
    },
    {
        "source_sentence": "未來生處必見彌勒，賢劫千佛威光所護，心如蓮華而無所著，終不墮於三塗八難。",
        "from": "T15n0643_002:0656a29_16",
        "context_with_next_sentence": true
    },
    {
        "source_sentence": "若坐不見當入塔觀，入塔觀時，亦當作此諸光明想，至心合掌䠒跪諦觀，一日至三日心不錯亂，命終之後生兜率天，面見彌勒菩薩色身端嚴，應感化導，既得見已身心歡喜入正法位。",
        "from": "T15n0643_002:0656b05_3",
        "context_with_next_sentence": true
    },
    {
        "source_sentence": "」佛告父王：",
        "from": "T15n0643_002:0656b05_9",
        "context_with_next_sentence": true
    },
    {
        "source_sentence": "「如是觀者名為正觀，若異觀者名為邪觀。",
        "from": "T15n0643_002:0656b06_6",
        "context_with_next_sentence": true
    },
    {
        "source_sentence": "」佛說觀佛三昧海經卷第二",
        "from": "T15n0643_002:0656b07_100",
        "context_with_next_sentence": false
    }
]