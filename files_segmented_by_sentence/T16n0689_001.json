[
    {
        "source_sentence": "甚希有經",
        "from": "T16n0689_001:0782a07_0",
        "context_with_next_sentence": true
    },
    {
        "source_sentence": "大唐三藏法師玄奘奉　詔譯",
        "from": "T16n0689_001:0782a09_0",
        "context_with_next_sentence": true
    },
    {
        "source_sentence": "如是我聞：一時，薄伽梵在王舍城，住鷲峯山，",
        "from": "T16n0689_001:0782a10_0",
        "context_with_next_sentence": true
    },
    {
        "source_sentence": "與大苾芻眾千二百五十人俱，及無量菩薩諸天人等。",
        "from": "T16n0689_001:0782a12_4",
        "context_with_next_sentence": true
    },
    {
        "source_sentence": "爾時，尊者阿難於日初分為乞食故，著衣持鉢入王舍城，次第行乞。",
        "from": "T16n0689_001:0782a13_15",
        "context_with_next_sentence": true
    },
    {
        "source_sentence": "遙見一所有大層閣，營構初成、嚴麗綺飾，甚可愛樂。",
        "from": "T16n0689_001:0782a14_19",
        "context_with_next_sentence": true
    },
    {
        "source_sentence": "既見是已，內自思惟：",
        "from": "T16n0689_001:0782a15_8",
        "context_with_next_sentence": true
    },
    {
        "source_sentence": "「若有諸善男子或善女人，能造如是高廣層閣，嚴麗綺飾甚可愛樂，奉施四方大德僧眾。",
        "from": "T16n0689_001:0782a17_7",
        "context_with_next_sentence": true
    },
    {
        "source_sentence": "復有諸善男子或善女人，於諸如來般涅槃後，起窣堵波，其量下如阿摩洛果，以佛馱都如芥子許安置其中，樹以表剎量如大針，上安相輪如小棗葉，或造佛像下如穬麥。",
        "from": "T16n0689_001:0782a21_6",
        "context_with_next_sentence": true
    },
    {
        "source_sentence": "如是二種所生福聚，何者為多？",
        "from": "T16n0689_001:0782a22_1",
        "context_with_next_sentence": true
    },
    {
        "source_sentence": "」爾時，尊者阿難即作是念，於王舍城次第乞已，出還本處。",
        "from": "T16n0689_001:0782a23_8",
        "context_with_next_sentence": true
    },
    {
        "source_sentence": "飯食訖，收衣鉢洗足已，於食後時往如來所。",
        "from": "T16n0689_001:0782a24_7",
        "context_with_next_sentence": true
    },
    {
        "source_sentence": "到已，頂禮世尊雙足，却住一面，白佛言：",
        "from": "T16n0689_001:0782a25_6",
        "context_with_next_sentence": true
    },
    {
        "source_sentence": "「世尊！",
        "from": "T16n0689_001:0782a25_10",
        "context_with_next_sentence": true
    },
    {
        "source_sentence": "惟我向者於日初分，為乞食故著衣持鉢，入王舍城次第行乞。",
        "from": "T16n0689_001:0782a26_16",
        "context_with_next_sentence": true
    },
    {
        "source_sentence": "遙見一所有大層閣，營構初成、嚴麗綺飾，甚可愛樂，既見是已，內自思惟：",
        "from": "T16n0689_001:0782a28_11",
        "context_with_next_sentence": true
    },
    {
        "source_sentence": "『若有諸善男子或善女人，能造如是高廣層閣，嚴麗綺飾甚可愛樂，奉施四方大德僧眾；",
        "from": "T16n0689_001:0782b01_11",
        "context_with_next_sentence": true
    },
    {
        "source_sentence": "復有諸善男子或善女人，於諸如來般涅槃後起窣堵波，其量下如阿摩洛果，以佛駄都如芥子許安置其中，樹以表剎量如大針，上安相輪如小棗葉，或造佛像下如穬麥。",
        "from": "T16n0689_001:0782b05_8",
        "context_with_next_sentence": true
    },
    {
        "source_sentence": "如是二種所生福聚，何者為多？",
        "from": "T16n0689_001:0782b06_3",
        "context_with_next_sentence": true
    },
    {
        "source_sentence": "』故我今者請問世尊，惟願如來哀愍為說。",
        "from": "T16n0689_001:0782b07_2",
        "context_with_next_sentence": true
    },
    {
        "source_sentence": "」爾時，世尊以妙梵音告阿難曰：",
        "from": "T16n0689_001:0782b08_13",
        "context_with_next_sentence": true
    },
    {
        "source_sentence": "「善哉，善哉！",
        "from": "T16n0689_001:0782b08_20",
        "context_with_next_sentence": true
    },
    {
        "source_sentence": "汝今為欲利益安樂無量眾生，哀愍世間諸天人等，令得大義利益安樂，請問如來如是大義。",
        "from": "T16n0689_001:0782b11_1",
        "context_with_next_sentence": true
    },
    {
        "source_sentence": "汝今諦聽，極善思惟，吾當為汝分別解說。",
        "from": "T16n0689_001:0782b11_20",
        "context_with_next_sentence": true
    },
    {
        "source_sentence": "」阿難白佛：",
        "from": "T16n0689_001:0782b12_4",
        "context_with_next_sentence": true
    },
    {
        "source_sentence": "「唯然，世尊！",
        "from": "T16n0689_001:0782b12_11",
        "context_with_next_sentence": true
    },
    {
        "source_sentence": "願樂欲聞。",
        "from": "T16n0689_001:0782b12_16",
        "context_with_next_sentence": true
    },
    {
        "source_sentence": "」爾時，世尊告阿難曰：",
        "from": "T16n0689_001:0782b13_9",
        "context_with_next_sentence": true
    },
    {
        "source_sentence": "「即於此方南贍部洲，縱廣周匝七千踰繕那，北闊南狹，形如車箱，人面亦爾。",
        "from": "T16n0689_001:0782b15_4",
        "context_with_next_sentence": true
    },
    {
        "source_sentence": "假使於中合為一段，或甘蔗林，或蘆葦林，或竹林等，或復稻田、胡麻田等，側塞充滿無有間隙。",
        "from": "T16n0689_001:0782b17_7",
        "context_with_next_sentence": true
    },
    {
        "source_sentence": "如是假使遍贍部洲，或預流果、或一來果、或不還果、或阿羅漢、或諸獨覺，側塞充滿亦無間隙如甘蔗等。",
        "from": "T16n0689_001:0782b19_14",
        "context_with_next_sentence": true
    },
    {
        "source_sentence": "若有一家於彼聖眾，盡形恭敬承事供養，奉施上妙衣服、飲食、臥具、醫藥及諸資緣，於彼一一般涅槃後，如法焚身收其遺骨，起窣堵波高廣嚴飾，塗香、末香、熏香、花鬘，上妙幡蓋寶幢音樂，燈炬光明讚歎供養。",
        "from": "T16n0689_001:0782b24_10",
        "context_with_next_sentence": true
    },
    {
        "source_sentence": "汝意云何？",
        "from": "T16n0689_001:0782b24_15",
        "context_with_next_sentence": true
    },
    {
        "source_sentence": "由是因緣，彼所生福寧為多不？",
        "from": "T16n0689_001:0782b25_10",
        "context_with_next_sentence": true
    },
    {
        "source_sentence": "」阿難白佛：",
        "from": "T16n0689_001:0782b25_16",
        "context_with_next_sentence": true
    },
    {
        "source_sentence": "「甚多。",
        "from": "T16n0689_001:0782b25_20",
        "context_with_next_sentence": true
    },
    {
        "source_sentence": "世尊！",
        "from": "T16n0689_001:0782b25_23",
        "context_with_next_sentence": true
    },
    {
        "source_sentence": "甚多。",
        "from": "T16n0689_001:0782b26_2",
        "context_with_next_sentence": true
    },
    {
        "source_sentence": "善逝！",
        "from": "T16n0689_001:0782b26_5",
        "context_with_next_sentence": true
    },
    {
        "source_sentence": "」爾時，世尊復告阿難：",
        "from": "T16n0689_001:0782b26_16",
        "context_with_next_sentence": true
    },
    {
        "source_sentence": "「且置此方南贍部洲，於此東方毘提訶洲，縱廣周匝八千踰繕那，形如半月，人面亦爾。",
        "from": "T16n0689_001:0782b28_14",
        "context_with_next_sentence": true
    },
    {
        "source_sentence": "假使於中合為一段，或甘蔗林，或蘆葦林，或竹林等，或復稻田、胡麻田等，側塞充滿無有間隙。",
        "from": "T16n0689_001:0782c01_16",
        "context_with_next_sentence": true
    },
    {
        "source_sentence": "如是假使遍彼東方毘提訶洲，或預流果、或一來果、或不還果、或阿羅漢、或諸獨覺，側塞充滿亦無間隙如甘蔗等。",
        "from": "T16n0689_001:0782c04_7",
        "context_with_next_sentence": true
    },
    {
        "source_sentence": "若有一家於彼聖眾，盡形恭敬承事供養，奉施上妙衣服、飲食、臥具、醫藥及諸資緣，於彼一一般涅槃後，如法焚身收其遺骨，起窣堵波高廣嚴飾，塗香、末香、熏香、花鬘，上妙幡蓋寶幢音樂，燈炬光明讚歎供養。",
        "from": "T16n0689_001:0782c09_3",
        "context_with_next_sentence": true
    },
    {
        "source_sentence": "汝意云何？",
        "from": "T16n0689_001:0782c09_8",
        "context_with_next_sentence": true
    },
    {
        "source_sentence": "由是因緣，彼所生福寧為多不？",
        "from": "T16n0689_001:0782c10_2",
        "context_with_next_sentence": true
    },
    {
        "source_sentence": "」阿難白佛：",
        "from": "T16n0689_001:0782c10_8",
        "context_with_next_sentence": true
    },
    {
        "source_sentence": "「甚多。",
        "from": "T16n0689_001:0782c10_12",
        "context_with_next_sentence": true
    },
    {
        "source_sentence": "世尊！",
        "from": "T16n0689_001:0782c10_15",
        "context_with_next_sentence": true
    },
    {
        "source_sentence": "甚多。",
        "from": "T16n0689_001:0782c10_18",
        "context_with_next_sentence": true
    },
    {
        "source_sentence": "善逝！",
        "from": "T16n0689_001:0782c10_21",
        "context_with_next_sentence": true
    },
    {
        "source_sentence": "」爾時，世尊復告阿難：",
        "from": "T16n0689_001:0782c11_9",
        "context_with_next_sentence": true
    },
    {
        "source_sentence": "「且置東方毘提訶洲，於此西方瞿陀尼洲，縱廣周匝九千踰繕那，形如日輪人面亦爾。",
        "from": "T16n0689_001:0782c13_7",
        "context_with_next_sentence": true
    },
    {
        "source_sentence": "假使於中合成一段，或甘蔗林，或蘆葦林，或竹林等，或復稻田、胡麻田等，側塞充滿無有間隙。",
        "from": "T16n0689_001:0782c15_10",
        "context_with_next_sentence": true
    },
    {
        "source_sentence": "如是假使遍彼西方瞿陀尼洲，或預流果、或一來果、或不還果、或阿羅漢、或諸獨覺，側塞充滿亦無間隙如甘蔗等。",
        "from": "T16n0689_001:0782c18_2",
        "context_with_next_sentence": true
    },
    {
        "source_sentence": "若有一家於彼聖眾，盡形恭敬承事供養，奉施上妙衣服、飲食、臥具、醫藥及諸資緣，於彼一一般涅槃後，如法焚身收其遺骨，起窣堵波高廣嚴飾，塗香、末香、薰香、花鬘，上妙幡蓋寶幢音樂，燈炬光明讚歎供養。",
        "from": "T16n0689_001:0782c22_16",
        "context_with_next_sentence": true
    },
    {
        "source_sentence": "汝意云何？",
        "from": "T16n0689_001:0782c23_2",
        "context_with_next_sentence": true
    },
    {
        "source_sentence": "由是因緣，彼所生福寧為多不？",
        "from": "T16n0689_001:0782c23_16",
        "context_with_next_sentence": true
    },
    {
        "source_sentence": "」阿難白佛：",
        "from": "T16n0689_001:0782c24_1",
        "context_with_next_sentence": true
    },
    {
        "source_sentence": "「甚多。",
        "from": "T16n0689_001:0782c24_5",
        "context_with_next_sentence": true
    },
    {
        "source_sentence": "世尊！",
        "from": "T16n0689_001:0782c24_8",
        "context_with_next_sentence": true
    },
    {
        "source_sentence": "甚多。",
        "from": "T16n0689_001:0782c24_11",
        "context_with_next_sentence": true
    },
    {
        "source_sentence": "善逝！",
        "from": "T16n0689_001:0782c24_14",
        "context_with_next_sentence": true
    },
    {
        "source_sentence": "」爾時，世尊復告阿難：",
        "from": "T16n0689_001:0782c25_9",
        "context_with_next_sentence": true
    },
    {
        "source_sentence": "「且置西方瞿陀尼洲，於此北方大俱盧洲，縱廣周匝十千踰繕那，地形四方人面亦爾。",
        "from": "T16n0689_001:0782c27_7",
        "context_with_next_sentence": true
    },
    {
        "source_sentence": "假使於中合成一段，或甘蔗林，或蘆葦林，或竹林等，或復稻田、胡麻田等，側塞充滿無有間隙。",
        "from": "T16n0689_001:0782c29_10",
        "context_with_next_sentence": true
    },
    {
        "source_sentence": "如是假使遍彼北方大俱盧洲，或預流果、或一來果、或不還果、或阿羅漢、或諸獨覺，側塞充滿亦無間隙如甘蔗等。",
        "from": "T16n0689_001:0783a03_2",
        "context_with_next_sentence": true
    },
    {
        "source_sentence": "若有一家於彼聖眾，盡形恭敬承事供養，奉施上妙衣服、飲食、臥具、醫藥及諸資緣，於彼一一般涅槃後，如法焚身收其遺骨，起窣堵波高廣嚴飾，塗香、末香、薰香、花鬘，上妙幡蓋寶幢音樂，燈炬光明讚歎供養。",
        "from": "T16n0689_001:0783a07_15",
        "context_with_next_sentence": true
    },
    {
        "source_sentence": "汝意云何？",
        "from": "T16n0689_001:0783a08_1",
        "context_with_next_sentence": true
    },
    {
        "source_sentence": "由是因緣，彼所生福寧為多不？",
        "from": "T16n0689_001:0783a08_15",
        "context_with_next_sentence": true
    },
    {
        "source_sentence": "」阿難白佛：",
        "from": "T16n0689_001:0783a08_21",
        "context_with_next_sentence": true
    },
    {
        "source_sentence": "「甚多。",
        "from": "T16n0689_001:0783a09_3",
        "context_with_next_sentence": true
    },
    {
        "source_sentence": "世尊！",
        "from": "T16n0689_001:0783a09_6",
        "context_with_next_sentence": true
    },
    {
        "source_sentence": "甚多。",
        "from": "T16n0689_001:0783a09_9",
        "context_with_next_sentence": true
    },
    {
        "source_sentence": "善逝！",
        "from": "T16n0689_001:0783a09_12",
        "context_with_next_sentence": true
    },
    {
        "source_sentence": "」爾時，世尊復告阿難：",
        "from": "T16n0689_001:0783a10_9",
        "context_with_next_sentence": true
    },
    {
        "source_sentence": "「且置北方大俱盧洲，天主帝釋有大層臺，其臺依止八萬四千眾妙寶柱，一一寶柱，籠以種種天青琉璃、妙寶、珠網，布以金砂，灑以香水。",
        "from": "T16n0689_001:0783a13_11",
        "context_with_next_sentence": true
    },
    {
        "source_sentence": "此臺周匝八萬四千妙寶窓牖，一一窓牖，垂以種種天青琉璃、妙寶、珠簾，布以金砂，灑以香水。",
        "from": "T16n0689_001:0783a15_17",
        "context_with_next_sentence": true
    },
    {
        "source_sentence": "此臺復有八萬四千眾妙寶敵，一一寶敵覆以種種天青琉璃、妙寶、珠網，布以金砂，灑以香水。",
        "from": "T16n0689_001:0783a17_20",
        "context_with_next_sentence": true
    },
    {
        "source_sentence": "假使若有諸善男子或善女人，造妙層閣高廣嚴麗，似天帝釋妙寶層臺，奉施四方大德僧眾。",
        "from": "T16n0689_001:0783a20_1",
        "context_with_next_sentence": true
    },
    {
        "source_sentence": "汝意云何？",
        "from": "T16n0689_001:0783a20_6",
        "context_with_next_sentence": true
    },
    {
        "source_sentence": "是善男子或善女人，由此因緣，彼所生福寧為多不？",
        "from": "T16n0689_001:0783a21_10",
        "context_with_next_sentence": true
    },
    {
        "source_sentence": "」阿難白佛：",
        "from": "T16n0689_001:0783a21_16",
        "context_with_next_sentence": true
    },
    {
        "source_sentence": "「甚多。",
        "from": "T16n0689_001:0783a21_20",
        "context_with_next_sentence": true
    },
    {
        "source_sentence": "世尊！",
        "from": "T16n0689_001:0783a21_23",
        "context_with_next_sentence": true
    },
    {
        "source_sentence": "甚多。",
        "from": "T16n0689_001:0783a22_2",
        "context_with_next_sentence": true
    },
    {
        "source_sentence": "善逝！",
        "from": "T16n0689_001:0783a22_5",
        "context_with_next_sentence": true
    },
    {
        "source_sentence": "」爾時，世尊告阿難曰：",
        "from": "T16n0689_001:0783a23_9",
        "context_with_next_sentence": true
    },
    {
        "source_sentence": "「且置四洲及天帝釋大寶層臺，假使若有諸善男子或善女人，能造百千俱胝層閣，高廣嚴麗皆如帝釋妙寶層臺，奉施四方大德僧眾。",
        "from": "T16n0689_001:0783a26_10",
        "context_with_next_sentence": true
    },
    {
        "source_sentence": "復有諸善男子或善女人，於諸如來般涅槃後起窣堵波，其量下如阿摩洛果，以佛駄都如芥子許安置其中，樹以表剎量如大針，上安相輪如小棗葉，或造佛像下如穬麥。",
        "from": "T16n0689_001:0783b01_8",
        "context_with_next_sentence": true
    },
    {
        "source_sentence": "以前福聚比此福聚，於百分中不及其一，於千分中亦不及一，於百千分、數分、算分、計分、喻分，乃至鄔波尼殺曇分亦不及一。",
        "from": "T16n0689_001:0783b04_4",
        "context_with_next_sentence": true
    },
    {
        "source_sentence": "何以故？",
        "from": "T16n0689_001:0783b04_8",
        "context_with_next_sentence": true
    },
    {
        "source_sentence": "阿難！",
        "from": "T16n0689_001:0783b04_11",
        "context_with_next_sentence": true
    },
    {
        "source_sentence": "如前福聚其量雖多，然不及者，為諸如來於三大劫阿僧仚耶修集無量勝戒、定、慧，及以解脫、解脫知見皆圓滿故；",
        "from": "T16n0689_001:0783b07_2",
        "context_with_next_sentence": true
    },
    {
        "source_sentence": "如來無量慈悲喜捨，十方六趣教化神通皆圓滿故，如來無量布施、持戒、忍辱、精進、靜慮、智慧，及餘功德皆圓滿故。",
        "from": "T16n0689_001:0783b09_14",
        "context_with_next_sentence": true
    },
    {
        "source_sentence": "以是當知，造佛形像及窣堵波，所獲福聚不可思議不可比喻。",
        "from": "T16n0689_001:0783b11_2",
        "context_with_next_sentence": true
    },
    {
        "source_sentence": "」爾時，世尊告阿難曰：",
        "from": "T16n0689_001:0783b12_9",
        "context_with_next_sentence": true
    },
    {
        "source_sentence": "「汝當敬受如是法門。",
        "from": "T16n0689_001:0783b12_19",
        "context_with_next_sentence": true
    },
    {
        "source_sentence": "」阿難白佛：",
        "from": "T16n0689_001:0783b13_3",
        "context_with_next_sentence": true
    },
    {
        "source_sentence": "「我已敬受。",
        "from": "T16n0689_001:0783b13_9",
        "context_with_next_sentence": true
    },
    {
        "source_sentence": "未審如是所說法門，其名何等我當奉持？",
        "from": "T16n0689_001:0783b14_7",
        "context_with_next_sentence": true
    },
    {
        "source_sentence": "」佛告阿難：",
        "from": "T16n0689_001:0783b14_13",
        "context_with_next_sentence": true
    },
    {
        "source_sentence": "「今此法門名『甚希有』，能令眾生種植一切圓淨白法，以是名字汝當奉持。",
        "from": "T16n0689_001:0783b16_5",
        "context_with_next_sentence": true
    },
    {
        "source_sentence": "阿難當知，我自昔來，數數曾為天、龍、藥叉廣說，乃至人非人等宣說開示如是法門。",
        "from": "T16n0689_001:0783b18_4",
        "context_with_next_sentence": true
    },
    {
        "source_sentence": "何以故？",
        "from": "T16n0689_001:0783b18_8",
        "context_with_next_sentence": true
    },
    {
        "source_sentence": "世尊欲令如是種類諸眾生等，於如來所無倒恭敬種諸善根，長夜獲得利益安樂，速成無上佛菩提故。",
        "from": "T16n0689_001:0783b20_14",
        "context_with_next_sentence": true
    },
    {
        "source_sentence": "」時薄伽梵說是經已，尊者阿難、大苾芻眾、無量菩薩，及諸天、人、阿素洛等，聞佛所說，皆大歡喜，信受奉行。",
        "from": "T16n0689_001:0783b23_7",
        "context_with_next_sentence": true
    },
    {
        "source_sentence": "甚希有經",
        "from": "T16n0689_001:0783b24_100",
        "context_with_next_sentence": false
    }
]