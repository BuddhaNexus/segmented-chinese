[
    {
        "source_sentence": "佛說三品弟子經",
        "from": "T17n0767_001:0700c12_0",
        "context_with_next_sentence": true
    },
    {
        "source_sentence": "吳月氏國居士支謙譯",
        "from": "T17n0767_001:0700c14_0",
        "context_with_next_sentence": true
    },
    {
        "source_sentence": "聞如是：一時佛在舍衛國祇樹給孤獨園，與",
        "from": "T17n0767_001:0700c15_0",
        "context_with_next_sentence": true
    },
    {
        "source_sentence": "比丘千二百五十人共會說經。",
        "from": "T17n0767_001:0700c16_12",
        "context_with_next_sentence": true
    },
    {
        "source_sentence": "賢者阿難從坐起，白佛言：",
        "from": "T17n0767_001:0700c17_6",
        "context_with_next_sentence": true
    },
    {
        "source_sentence": "「願欲有所問，唯天中天解說，欲決狐疑！",
        "from": "T17n0767_001:0700c18_4",
        "context_with_next_sentence": true
    },
    {
        "source_sentence": "」佛言：",
        "from": "T17n0767_001:0700c18_8",
        "context_with_next_sentence": true
    },
    {
        "source_sentence": "「善哉！",
        "from": "T17n0767_001:0700c18_12",
        "context_with_next_sentence": true
    },
    {
        "source_sentence": "恣所問。",
        "from": "T17n0767_001:0700c18_16",
        "context_with_next_sentence": true
    },
    {
        "source_sentence": "多陀竭當為汝解說之。",
        "from": "T17n0767_001:0700c19_4",
        "context_with_next_sentence": true
    },
    {
        "source_sentence": "」阿難問佛言：",
        "from": "T17n0767_001:0700c19_11",
        "context_with_next_sentence": true
    },
    {
        "source_sentence": "「優婆塞學道，有上、中、下輩。",
        "from": "T17n0767_001:0700c20_4",
        "context_with_next_sentence": true
    },
    {
        "source_sentence": "願佛解之！",
        "from": "T17n0767_001:0700c20_9",
        "context_with_next_sentence": true
    },
    {
        "source_sentence": "」佛語阿難：",
        "from": "T17n0767_001:0700c20_15",
        "context_with_next_sentence": true
    },
    {
        "source_sentence": "「汝乃為當來後世發此問，如來當為汝說之。",
        "from": "T17n0767_001:0700c21_12",
        "context_with_next_sentence": true
    },
    {
        "source_sentence": "諦聽受，內著心中！",
        "from": "T17n0767_001:0700c22_2",
        "context_with_next_sentence": true
    },
    {
        "source_sentence": "」阿難言：",
        "from": "T17n0767_001:0700c22_7",
        "context_with_next_sentence": true
    },
    {
        "source_sentence": "「諾，受教。",
        "from": "T17n0767_001:0700c22_13",
        "context_with_next_sentence": true
    },
    {
        "source_sentence": "」佛言：",
        "from": "T17n0767_001:0700c22_17",
        "context_with_next_sentence": true
    },
    {
        "source_sentence": "「上輩優婆塞、優婆夷受持五戒，不犯如毛髮者。",
        "from": "T17n0767_001:0700c23_13",
        "context_with_next_sentence": true
    },
    {
        "source_sentence": "若行教授開解人者，皆令發菩薩心。",
        "from": "T17n0767_001:0700c24_10",
        "context_with_next_sentence": true
    },
    {
        "source_sentence": "何謂菩薩心者？",
        "from": "T17n0767_001:0700c24_17",
        "context_with_next_sentence": true
    },
    {
        "source_sentence": "念十方人如視赤子，度人入道，作摩訶衍行；",
        "from": "T17n0767_001:0700c25_18",
        "context_with_next_sentence": true
    },
    {
        "source_sentence": "具足教授，無所希望，不求供養衣被、飯食、珍寶、錢財之物；",
        "from": "T17n0767_001:0700c27_4",
        "context_with_next_sentence": true
    },
    {
        "source_sentence": "不為小道，以度人為本。",
        "from": "T17n0767_001:0700c27_15",
        "context_with_next_sentence": true
    },
    {
        "source_sentence": "」「何謂小道？",
        "from": "T17n0767_001:0700c28_1",
        "context_with_next_sentence": true
    },
    {
        "source_sentence": "」佛言：",
        "from": "T17n0767_001:0700c28_5",
        "context_with_next_sentence": true
    },
    {
        "source_sentence": "「以入大法作摩訶衍行，求須陀洹、斯陀含、阿那含、阿羅漢、辟支佛。",
        "from": "T17n0767_001:0700c29_15",
        "context_with_next_sentence": true
    },
    {
        "source_sentence": "是為小道，非菩薩。",
        "from": "T17n0767_001:0701a01_2",
        "context_with_next_sentence": true
    },
    {
        "source_sentence": "菩薩法者，教授一切，使入般若波羅蜜，解漚惒拘舍羅，得薩芸若慧。",
        "from": "T17n0767_001:0701a02_14",
        "context_with_next_sentence": true
    },
    {
        "source_sentence": "當知是人作行來久，是過去佛時人，供養師父如佛無異。",
        "from": "T17n0767_001:0701a03_19",
        "context_with_next_sentence": true
    },
    {
        "source_sentence": "如是行者，為上優婆塞、優婆夷也。",
        "from": "T17n0767_001:0701a04_15",
        "context_with_next_sentence": true
    },
    {
        "source_sentence": "「中輩優婆塞、優婆夷者，亦受五戒，不犯如毛髮者；",
        "from": "T17n0767_001:0701a05_18",
        "context_with_next_sentence": true
    },
    {
        "source_sentence": "亦是過去佛時人。",
        "from": "T17n0767_001:0701a06_5",
        "context_with_next_sentence": true
    },
    {
        "source_sentence": "本學道，不值明師，不聞般若波羅蜜，不曉漚惒拘舍羅，但行一波羅蜜，布施、持戒、忍辱、精進、一心，不於經法中見慧。",
        "from": "T17n0767_001:0701a08_19",
        "context_with_next_sentence": true
    },
    {
        "source_sentence": "逮前功德，得入人道，頗有宿識，得生法門，守戒完具，視於師父如佛無異，終不犯戒。",
        "from": "T17n0767_001:0701a10_15",
        "context_with_next_sentence": true
    },
    {
        "source_sentence": "如是行者，為是中輩優婆塞、優婆夷。",
        "from": "T17n0767_001:0701a11_13",
        "context_with_next_sentence": true
    },
    {
        "source_sentence": "「下輩優婆塞、優婆夷者，雖受五戒，悉還犯之。",
        "from": "T17n0767_001:0701a12_13",
        "context_with_next_sentence": true
    },
    {
        "source_sentence": "若見明師、曉法賢者，便從受問法要。",
        "from": "T17n0767_001:0701a13_9",
        "context_with_next_sentence": true
    },
    {
        "source_sentence": "當時歡喜，向其悔過罪，更精進五戒，尤無反復。",
        "from": "T17n0767_001:0701a14_10",
        "context_with_next_sentence": true
    },
    {
        "source_sentence": "懷恊欲意，不復持佛戒。",
        "from": "T17n0767_001:0701a15_1",
        "context_with_next_sentence": true
    },
    {
        "source_sentence": "自貢高，還自憎明師、賢者，謗說長短：",
        "from": "T17n0767_001:0701a15_19",
        "context_with_next_sentence": true
    },
    {
        "source_sentence": "『我更見明師戒深慧，當護方便！",
        "from": "T17n0767_001:0701a16_12",
        "context_with_next_sentence": true
    },
    {
        "source_sentence": "』不知是師但食供養，反信受其言，不精經、戒。",
        "from": "T17n0767_001:0701a17_14",
        "context_with_next_sentence": true
    },
    {
        "source_sentence": "是優婆塞、優婆夷為擔死人種，不當與共會同坐起。",
        "from": "T17n0767_001:0701a18_15",
        "context_with_next_sentence": true
    },
    {
        "source_sentence": "壞人好心行，開化人民，受其法戒，希望供養，欲得錢財、穀帛給活妻子。",
        "from": "T17n0767_001:0701a20_10",
        "context_with_next_sentence": true
    },
    {
        "source_sentence": "假佛威神，心不念十方五道中人，欲令度脫，反為受者作想，不語摩訶衍慧。",
        "from": "T17n0767_001:0701a22_4",
        "context_with_next_sentence": true
    },
    {
        "source_sentence": "是為不精佛正真之法，語受經人言：",
        "from": "T17n0767_001:0701a23_1",
        "context_with_next_sentence": true
    },
    {
        "source_sentence": "『當避世間人因緣，多少飲酒。",
        "from": "T17n0767_001:0701a23_15",
        "context_with_next_sentence": true
    },
    {
        "source_sentence": "佛有百味之食，不斷人酒。",
        "from": "T17n0767_001:0701a24_6",
        "context_with_next_sentence": true
    },
    {
        "source_sentence": "家不持戒者，若僮客、奴婢，請使他人平殺生耳，起手莫為。",
        "from": "T17n0767_001:0701a25_12",
        "context_with_next_sentence": true
    },
    {
        "source_sentence": "』非佛弟子，復限佛功德。",
        "from": "T17n0767_001:0701a26_5",
        "context_with_next_sentence": true
    },
    {
        "source_sentence": "」「何等為限佛功德？",
        "from": "T17n0767_001:0701a26_15",
        "context_with_next_sentence": true
    },
    {
        "source_sentence": "」佛言：",
        "from": "T17n0767_001:0701a26_19",
        "context_with_next_sentence": true
    },
    {
        "source_sentence": "「既行開授人民，不欲令四輩聞知。",
        "from": "T17n0767_001:0701a27_12",
        "context_with_next_sentence": true
    },
    {
        "source_sentence": "」阿難長跪問佛：",
        "from": "T17n0767_001:0701a27_20",
        "context_with_next_sentence": true
    },
    {
        "source_sentence": "「何為不欲令四輩聞知？",
        "from": "T17n0767_001:0701a28_10",
        "context_with_next_sentence": true
    },
    {
        "source_sentence": "」「是優婆塞、優婆夷愚心不解，自謂為黠，實不曉了經中深要之慧。",
        "from": "T17n0767_001:0701a29_19",
        "context_with_next_sentence": true
    },
    {
        "source_sentence": "不恥不知，反為新學賢者作限礙，不欲令見明解好師。",
        "from": "T17n0767_001:0701b02_4",
        "context_with_next_sentence": true
    },
    {
        "source_sentence": "所以者何？",
        "from": "T17n0767_001:0701b02_9",
        "context_with_next_sentence": true
    },
    {
        "source_sentence": "欲得獨供養，反蔽障大道。",
        "from": "T17n0767_001:0701b03_2",
        "context_with_next_sentence": true
    },
    {
        "source_sentence": "是優婆塞、優婆夷雖為度人，不見般若波羅蜜，不解漚惒拘舍羅。",
        "from": "T17n0767_001:0701b04_12",
        "context_with_next_sentence": true
    },
    {
        "source_sentence": "是為盲冥專行小道，或教人作福，無四等心，施不普及。",
        "from": "T17n0767_001:0701b05_18",
        "context_with_next_sentence": true
    },
    {
        "source_sentence": "請彼置此，道法不使。",
        "from": "T17n0767_001:0701b06_8",
        "context_with_next_sentence": true
    },
    {
        "source_sentence": "爾四天王太子使者、護佛道神，一一記之，稍稍去離之，勅伺命計集、積累其罪，條疏名，錄白上帝。",
        "from": "T17n0767_001:0701b08_13",
        "context_with_next_sentence": true
    },
    {
        "source_sentence": "年壽未盡，頓遣惡神，因其犯戒之間奪其餘命。",
        "from": "T17n0767_001:0701b09_14",
        "context_with_next_sentence": true
    },
    {
        "source_sentence": "自然墮落泥犁中，當更十八獄罪，至天地燒乃出，或墮一禽獸中，或入人道。",
        "from": "T17n0767_001:0701b11_11",
        "context_with_next_sentence": true
    },
    {
        "source_sentence": "若在人道者，當在愚癡，不見法家生。",
        "from": "T17n0767_001:0701b12_8",
        "context_with_next_sentence": true
    },
    {
        "source_sentence": "」佛言：",
        "from": "T17n0767_001:0701b12_12",
        "context_with_next_sentence": true
    },
    {
        "source_sentence": "「阿難！",
        "from": "T17n0767_001:0701b12_16",
        "context_with_next_sentence": true
    },
    {
        "source_sentence": "道宜數數聚會講說，法義不可不障，愚人道當得斷法，滅佛教罪。",
        "from": "T17n0767_001:0701b14_2",
        "context_with_next_sentence": true
    },
    {
        "source_sentence": "」諸弟子聞佛說經，莫不戰慄，皆正心受教，為佛作禮。",
        "from": "T17n0767_001:0701b15_6",
        "context_with_next_sentence": true
    },
    {
        "source_sentence": "佛說三品弟子經",
        "from": "T17n0767_001:0701b16_100",
        "context_with_next_sentence": false
    }
]