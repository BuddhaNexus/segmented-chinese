[
    {
        "source_sentence": "力莊嚴三昧經卷上",
        "from": "T15n0647_001:0711a21_0",
        "context_with_next_sentence": true
    },
    {
        "source_sentence": "隋天竺三藏那連提耶舍譯",
        "from": "T15n0647_001:0711a23_0",
        "context_with_next_sentence": true
    },
    {
        "source_sentence": "如是我聞：一時婆伽婆住舍婆提城祇陀林",
        "from": "T15n0647_001:0711a24_0",
        "context_with_next_sentence": true
    },
    {
        "source_sentence": "樹給孤獨園，與比丘眾五百人俱，一切皆是大阿羅漢，諸漏已盡，無復煩惱，心得好解脫、慧得好解脫，其心柔和猶調伏象，內外清淨，究竟斷除五陰重擔，所作已辦、不受後有，猶如諸佛解脫無為，不為有為、生死遷動——唯除一人在於學地，所謂長老阿難比丘——一切皆得寂滅之法、一切皆得調伏之法、一切具足最勝之法、一切不住於意識中、一切皆得種種解脫、一切皆得自在神通。",
        "from": "T15n0647_001:0711b04_14",
        "context_with_next_sentence": true
    },
    {
        "source_sentence": "復有八十百千菩薩摩訶薩等而為上首，所謂：",
        "from": "T15n0647_001:0711b06_1",
        "context_with_next_sentence": true
    },
    {
        "source_sentence": "文殊師利童子、智輪大海辯才童子、蓮華藏光一切眾生眼童子、無邊心廣義慧童子、天寶炎光善照耀幢童子、難可譬喻善色愛見童子、觀諸眾生眼視不瞬童子、大願不虛見童子、深遠雷震鼓音響聲童子、離障礙一切眾生眼童子、寶藏炎輪廣德童子、多福德眾生見勝幢童子、勝妙無邊香光童子、無邊力精進善大奮迅童子、牢固精進無邊智光幢童子、一切差別德勝智童子、不可破壞能常最勝童子、成就一切自在導師童子、相好莊嚴清淨福行善名稱童子、一切眾生最愛樂童子。",
        "from": "T15n0647_001:0711b17_3",
        "context_with_next_sentence": true
    },
    {
        "source_sentence": "如是等眾諸童子俱，一切皆得不退轉道，以金剛鎧大願莊嚴，心常寂靜，盡諸有邊，不壞法中得大清淨、最勝清淨、彼岸清淨、一切清淨行皆清淨。",
        "from": "T15n0647_001:0711b20_8",
        "context_with_next_sentence": true
    },
    {
        "source_sentence": "爾時，世尊於彼後夜第一分中入于三昧，此之三昧名力莊嚴。",
        "from": "T15n0647_001:0711b22_7",
        "context_with_next_sentence": true
    },
    {
        "source_sentence": "入三昧已，悉知過去、現在、未來一切眾生生死業行。",
        "from": "T15n0647_001:0711b23_12",
        "context_with_next_sentence": true
    },
    {
        "source_sentence": "佛神力故，是時此處祇陀樹園地及虛空一切皆滿天衣、寶帳，交絡網縵；",
        "from": "T15n0647_001:0711b25_7",
        "context_with_next_sentence": true
    },
    {
        "source_sentence": "天蓋、幢幡閦塞周遍；",
        "from": "T15n0647_001:0711b25_17",
        "context_with_next_sentence": true
    },
    {
        "source_sentence": "又垂種種雜妙流蘇、細蘂，天花繽紛亂墜；",
        "from": "T15n0647_001:0711b26_16",
        "context_with_next_sentence": true
    },
    {
        "source_sentence": "林樹間錯七寶廁填，種種莊嚴布散於地；",
        "from": "T15n0647_001:0711b27_14",
        "context_with_next_sentence": true
    },
    {
        "source_sentence": "天諸香葉、天彌那羅、天桂欝金及熏香等，煙雲微密，靉靆氛氳，時卷、時舒，可愛、可樂。",
        "from": "T15n0647_001:0711b29_15",
        "context_with_next_sentence": true
    },
    {
        "source_sentence": "時祇陀樹如是種種天寶莊嚴，廣博淨故，有大威德、具眾光明，照耀虛空，盡十方面。",
        "from": "T15n0647_001:0711c02_11",
        "context_with_next_sentence": true
    },
    {
        "source_sentence": "現此難量諸莊嚴已，有師子座自然而出，殊特妙好、勝天報成。",
        "from": "T15n0647_001:0711c03_18",
        "context_with_next_sentence": true
    },
    {
        "source_sentence": "以座莊嚴光因緣故，令此三千大千世界一切赫耀皆光照明，譬如夜中然大炬火，一切暗冥悉滅無餘。",
        "from": "T15n0647_001:0711c06_6",
        "context_with_next_sentence": true
    },
    {
        "source_sentence": "爾時，此三千大千世界娑婆國土所有穢惡、丘陵、埠阜、崖岸、川原、礫石、土砂、高下坑坎、陂池溝壑、泉、井、江、湖、小河、大河、小海、大海、須彌海島、尼民陀羅仙聖所居十寶諸山、斫迦婆羅及大斫迦婆羅山等悉皆平坦，無諸荊棘并餘叢林，清淨端平如琉璃掌；",
        "from": "T15n0647_001:0711c12_14",
        "context_with_next_sentence": true
    },
    {
        "source_sentence": "又有種種七寶莊嚴，天曼陀花遍覆於地，天葉藕根、天多摩羅、天桂欝金香熏雲氣，普皆周遍繞虛空中；",
        "from": "T15n0647_001:0711c15_3",
        "context_with_next_sentence": true
    },
    {
        "source_sentence": "又有諸天無量音樂百千萬億那由他種自然出聲，悉說妙法。",
        "from": "T15n0647_001:0711c16_11",
        "context_with_next_sentence": true
    },
    {
        "source_sentence": "時此三千大千世界滿虛空中種種七寶蓮花莊嚴，最勝香光皆作金色、純青琉璃用以為莖、臺廣七肘皆高七尋，蓮花開敷甚可喜樂；",
        "from": "T15n0647_001:0711c20_1",
        "context_with_next_sentence": true
    },
    {
        "source_sentence": "天栴檀樹、曼陀花樹、天龍花樹，其樹各各高七多羅，枝葉扶疎，色香具足，青、黃、赤、白皆如蓮花。",
        "from": "T15n0647_001:0711c22_3",
        "context_with_next_sentence": true
    },
    {
        "source_sentence": "如是莊嚴三千大千——一切地界至有頂天——悉如天宮淨妙國土。",
        "from": "T15n0647_001:0711c23_12",
        "context_with_next_sentence": true
    },
    {
        "source_sentence": "現是變已，是時一切無量眾生，以佛力加故無障礙，此彼徹見猶淨琉璃——難可思量佛境界故。",
        "from": "T15n0647_001:0711c25_14",
        "context_with_next_sentence": true
    },
    {
        "source_sentence": "爾時，此三千大千世界地住諸天，乃至一切迦膩吒天，并及五百羅漢比丘、八十百千菩薩眾等，作如是念：",
        "from": "T15n0647_001:0711c28_3",
        "context_with_next_sentence": true
    },
    {
        "source_sentence": "「此是如來力莊嚴力、此是如來人中師子、此是如來最大奮迅、此是如來師子奮迅、此是如來大大師子奮迅踊躍、此是如來大大神通莊嚴之事，不可思議、不可讚歎。",
        "from": "T15n0647_001:0712a02_19",
        "context_with_next_sentence": true
    },
    {
        "source_sentence": "」如是見已，天及聲聞、諸菩薩等一切大眾，皆於佛所生大信心，胡跪合掌，一心低頭供養而住。",
        "from": "T15n0647_001:0712a05_2",
        "context_with_next_sentence": true
    },
    {
        "source_sentence": "爾時，東方過如恒河沙等世界，彼有佛剎名一切光，其中有佛號無邊光多陀阿伽度、阿羅呵、三藐三佛陀，與大比丘眾八千萬、比丘尼三千萬、菩薩摩訶薩八十百千萬、優婆塞八十八萬、優婆夷七十千萬，亦有最大威德天人，皆於彼眾圍遶佛座，聽說法要。",
        "from": "T15n0647_001:0712a10_18",
        "context_with_next_sentence": true
    },
    {
        "source_sentence": "爾時，南方過如恒河沙等世界，彼有佛剎名曰大光，其中有佛號無邊精進多陀阿伽度、阿羅呵、三藐三佛陀，與大比丘眾十千萬人俱、菩薩摩訶薩四十千萬、優婆塞六十千萬，亦有最大威德天人，皆於彼眾圍遶佛座，聽說法要。",
        "from": "T15n0647_001:0712a16_3",
        "context_with_next_sentence": true
    },
    {
        "source_sentence": "爾時，西方過如恒河沙等世界，彼有佛剎名曰普光，其中有佛號曰普見多陀阿伽度、阿羅呵、三藐三佛陀，與大比丘二億眾俱、三億比丘尼、九億六千萬菩薩摩訶薩眾、八億優婆塞、六億優婆夷，亦有最大威德天人，皆於彼眾圍遶佛座，聽說法要。",
        "from": "T15n0647_001:0712a22_12",
        "context_with_next_sentence": true
    },
    {
        "source_sentence": "爾時，北方過如恒河沙等世界，彼有佛剎名曰大燈，其中有佛號曰作光多陀阿伽度、阿羅呵、三藐三佛陀，與大比丘六億眾俱、四萬比丘尼、八億菩薩摩訶薩眾、九億優婆塞、八億優婆夷，亦有最大威德天人，皆於彼眾圍遶佛座，聽說法要。",
        "from": "T15n0647_001:0712a28_9",
        "context_with_next_sentence": true
    },
    {
        "source_sentence": "爾時，東北方過如恒河沙等世界，彼有佛剎名曰金光照耀，其中有佛號金色光多陀阿伽度、阿羅呵、三藐三佛陀，與大比丘七億眾俱、三億比丘尼、八億菩薩摩訶薩眾、九億優婆塞、八億優婆夷，亦有最大威德天人，皆於彼眾圍遶佛座，聽說法要。",
        "from": "T15n0647_001:0712b05_12",
        "context_with_next_sentence": true
    },
    {
        "source_sentence": "爾時，東南方過如恒河沙等世界，彼有佛剎名大炬光，其中有佛號不可思議日光多陀阿伽度、阿羅呵、三藐三佛陀，與大比丘八億四千萬、一億八千萬比丘尼、九億六千萬菩薩摩訶薩、八億八千萬優婆塞、八億優婆夷，亦有最大威德天人，皆於彼眾圍遶佛座，聽說法要。",
        "from": "T15n0647_001:0712b12_3",
        "context_with_next_sentence": true
    },
    {
        "source_sentence": "爾時，西南方過如恒河沙等世界，彼有佛剎名善勝光，其中有佛號曰大光多陀阿伽度、阿羅呵、三藐三佛陀，與大比丘眾九億六千萬、八億比丘尼、九億二千萬菩薩摩訶薩、九億優婆塞、九億六千萬優婆夷，亦有最大威德天人，皆於彼眾圍遶佛座，聽說法要。",
        "from": "T15n0647_001:0712b18_18",
        "context_with_next_sentence": true
    },
    {
        "source_sentence": "爾時，西北方過如恒河沙等世界，彼有佛剎名寶智意，其中有佛號寶藏光多陀阿伽度、阿羅呵、三藐三佛陀，與大比丘八億眾俱、二億比丘尼、八億菩薩摩訶薩眾、八億八千萬優婆塞、七億優婆夷，亦有最大威德天人，皆於彼眾圍遶佛座，聽說法要。",
        "from": "T15n0647_001:0712b24_13",
        "context_with_next_sentence": true
    },
    {
        "source_sentence": "爾時，上方過如恒河沙等世界，彼有佛剎名日月光，其中有佛號月幢光多陀阿伽度、阿羅呵、三藐三佛陀，與大比丘十億眾俱、三億比丘尼、八億菩薩摩訶薩眾、九億二千萬優婆塞、九億優婆夷，亦有最大威德天人，皆於彼眾圍遶佛座，聽說法要。",
        "from": "T15n0647_001:0712c01_13",
        "context_with_next_sentence": true
    },
    {
        "source_sentence": "爾時，下方過如恒河沙等世界，彼有佛剎名離垢光，其中有佛號普眼見多陀阿伽度、阿羅呵、三藐三佛陀，與大比丘眾九億六千萬、四億比丘尼、九億四千萬菩薩摩訶薩、八億優婆塞、七億優婆夷，亦有最大威德天人，皆於彼眾圍遶佛座，聽說法要。",
        "from": "T15n0647_001:0712c07_12",
        "context_with_next_sentence": true
    },
    {
        "source_sentence": "爾時，文殊師利童子及一切眾生最愛樂童子，如是眾等二十童子，一時俱起到於佛所。",
        "from": "T15n0647_001:0712c09_19",
        "context_with_next_sentence": true
    },
    {
        "source_sentence": "到佛所已，時釋迦佛在三昧中，百福莊嚴，寂然不動。",
        "from": "T15n0647_001:0712c11_3",
        "context_with_next_sentence": true
    },
    {
        "source_sentence": "時諸童子各各默然，偏袒右臂頂禮佛足，右遶如來遶三匝已，譬如壯士屈伸臂頃各往十方。",
        "from": "T15n0647_001:0712c13_5",
        "context_with_next_sentence": true
    },
    {
        "source_sentence": "爾時，文殊師利童子、智輪大海辯才童子，向於東方度如恒河沙等國土，彼有世界名一切光，其中有佛號無邊光如來、應供、正遍知——十號具足——為諸大眾說微妙法。",
        "from": "T15n0647_001:0712c17_14",
        "context_with_next_sentence": true
    },
    {
        "source_sentence": "時二童子到彼剎已，為佛作禮，坐於眾中。",
        "from": "T15n0647_001:0712c18_13",
        "context_with_next_sentence": true
    },
    {
        "source_sentence": "爾時，蓮花藏光一切眾生眼童子、無邊心廣義慧童子等，向於南方度如恒河沙等國土，彼有世界名曰大光，其中有佛號無邊精進如來、應供、正遍知——十號具足——為諸大眾說微妙法。",
        "from": "T15n0647_001:0712c23_2",
        "context_with_next_sentence": true
    },
    {
        "source_sentence": "時二童子到彼剎已，為佛作禮，坐於眾中。",
        "from": "T15n0647_001:0712c24_1",
        "context_with_next_sentence": true
    },
    {
        "source_sentence": "爾時，天寶炎光善照耀幢童子、難可譬喻善色愛見童子等，向於西方度如恒河沙等國土，彼有世界名曰普光，其中有佛號曰普見如來、應供、正遍知——十號具足——為諸大眾說微妙法。",
        "from": "T15n0647_001:0712c29_2",
        "context_with_next_sentence": true
    },
    {
        "source_sentence": "時二童子到彼剎已，為佛作禮，坐於眾中。",
        "from": "T15n0647_001:0713a01_2",
        "context_with_next_sentence": true
    },
    {
        "source_sentence": "爾時，觀諸眾生眼視不瞬童子、大願不虛見童子等，向於北方度如恒河沙等國土，彼有世界名曰大燈，其中有佛號曰光作如來、應供、正遍知——十號具足——為諸大眾說微妙法。",
        "from": "T15n0647_001:0713a05_21",
        "context_with_next_sentence": true
    },
    {
        "source_sentence": "時二童子到彼剎已，為佛作禮，坐於眾中。",
        "from": "T15n0647_001:0713a06_17",
        "context_with_next_sentence": true
    },
    {
        "source_sentence": "爾時，深遠雷震鼓音響聲童子、離障礙一切眾生眼童子等，向東北方度如恒河沙等國土，彼有世界名金光照，其中有佛號金色光如來、應供、正遍知——十號具足——為諸大眾說微妙法。",
        "from": "T15n0647_001:0713a11_3",
        "context_with_next_sentence": true
    },
    {
        "source_sentence": "時二童子到彼剎已，為佛作禮，坐於眾中。",
        "from": "T15n0647_001:0713a12_2",
        "context_with_next_sentence": true
    },
    {
        "source_sentence": "爾時，寶藏炎輪廣德童子、多福德眾生見勝幢童子等，向東南方度如恒河沙等國土，彼有世界號大炬光，其中有佛號不可思議日光如來、應供、正遍知——十號具足——為諸大眾說微妙法。",
        "from": "T15n0647_001:0713a17_3",
        "context_with_next_sentence": true
    },
    {
        "source_sentence": "時二童子到彼剎已，為佛作禮，坐於眾中。",
        "from": "T15n0647_001:0713a18_2",
        "context_with_next_sentence": true
    },
    {
        "source_sentence": "爾時，勝妙無邊香光童子、無邊力精進善大奮迅童子等，向西南方度如恒河沙等國土，彼有世界名善勝光，其中有佛號曰大光如來、應供、正遍知——十號具足——為諸大眾說微妙法。",
        "from": "T15n0647_001:0713a23_1",
        "context_with_next_sentence": true
    },
    {
        "source_sentence": "時二童子到彼剎已，為佛作禮，坐於眾中。",
        "from": "T15n0647_001:0713a24_1",
        "context_with_next_sentence": true
    },
    {
        "source_sentence": "爾時，牢固精進無邊智光幢童子、一切差別德勝智童子等，向西北方度如恒河沙等國土，彼有世界名寶意慧，其中有佛號寶藏光如來、應供、正遍知——十號具足——為諸大眾說微妙法。",
        "from": "T15n0647_001:0713a29_2",
        "context_with_next_sentence": true
    },
    {
        "source_sentence": "時二童子到彼剎已，為佛作禮，坐於眾中。",
        "from": "T15n0647_001:0713b01_1",
        "context_with_next_sentence": true
    },
    {
        "source_sentence": "爾時，不可破壞能常最勝童子、成就一切自在導師童子等，向於上方度如恒河沙等國土，彼有世界名日月光，其中有佛號寶幢光如來、應供、正遍知——十號具足——為諸大眾說微妙法。",
        "from": "T15n0647_001:0713b06_2",
        "context_with_next_sentence": true
    },
    {
        "source_sentence": "時二童子到彼剎已，為佛作禮，坐於眾中。",
        "from": "T15n0647_001:0713b07_1",
        "context_with_next_sentence": true
    },
    {
        "source_sentence": "爾時，相好莊嚴清淨福行善名稱童子、一切眾生最愛樂童子等，向於下方度如恒河沙等國土，彼有世界名離垢光，其中有佛號普眼見如來、應供、正遍知——十號具足——為諸大眾說微妙法。",
        "from": "T15n0647_001:0713b12_4",
        "context_with_next_sentence": true
    },
    {
        "source_sentence": "時二童子到彼剎已，為佛作禮，坐於眾中。",
        "from": "T15n0647_001:0713b13_3",
        "context_with_next_sentence": true
    },
    {
        "source_sentence": "爾時，無邊光如來、應、正遍知，為諸大眾知而故問文殊師利童子、智輪大海辯才童子等言：",
        "from": "T15n0647_001:0713b16_1",
        "context_with_next_sentence": true
    },
    {
        "source_sentence": "「汝二大士從何所來？",
        "from": "T15n0647_001:0713b16_11",
        "context_with_next_sentence": true
    },
    {
        "source_sentence": "」時二童子報彼佛言：",
        "from": "T15n0647_001:0713b17_1",
        "context_with_next_sentence": true
    },
    {
        "source_sentence": "「世尊！",
        "from": "T15n0647_001:0713b17_5",
        "context_with_next_sentence": true
    },
    {
        "source_sentence": "此剎西方過如恒河沙等世界，國名娑婆，佛號釋迦牟尼如來、多陀阿伽度、阿羅呵、三藐三佛陀，以大莊嚴入于三昧，我等從彼佛、世尊所恭敬頂禮三遶畢來。",
        "from": "T15n0647_001:0713b20_16",
        "context_with_next_sentence": true
    },
    {
        "source_sentence": "」爾時，無邊精進如來、應供、正遍知，為諸大眾知而故問蓮華藏光一切眾生眼童子、無邊心廣義慧童子等言：",
        "from": "T15n0647_001:0713b23_8",
        "context_with_next_sentence": true
    },
    {
        "source_sentence": "「汝二大士從何所來？",
        "from": "T15n0647_001:0713b23_18",
        "context_with_next_sentence": true
    },
    {
        "source_sentence": "」時二童子報彼佛言：",
        "from": "T15n0647_001:0713b24_8",
        "context_with_next_sentence": true
    },
    {
        "source_sentence": "「世尊！",
        "from": "T15n0647_001:0713b24_12",
        "context_with_next_sentence": true
    },
    {
        "source_sentence": "此剎北方過如恒河沙等世界，國名娑婆，佛號釋迦牟尼如來、多陀阿伽度、阿羅呵、三藐三佛陀，以大莊嚴入于三昧，我等從彼佛、世尊所恭敬頂禮三遶畢來。",
        "from": "T15n0647_001:0713b28_3",
        "context_with_next_sentence": true
    },
    {
        "source_sentence": "」爾時普見如來、應、正遍知，為諸大眾知而故問天寶炎光善照曜幢童子、難可譬喻善色愛見童子等言：",
        "from": "T15n0647_001:0713c02_6",
        "context_with_next_sentence": true
    },
    {
        "source_sentence": "「汝二大士從何所來？",
        "from": "T15n0647_001:0713c02_16",
        "context_with_next_sentence": true
    },
    {
        "source_sentence": "」時二童子報彼佛言：",
        "from": "T15n0647_001:0713c03_5",
        "context_with_next_sentence": true
    },
    {
        "source_sentence": "「世尊！",
        "from": "T15n0647_001:0713c03_9",
        "context_with_next_sentence": true
    },
    {
        "source_sentence": "此剎東方過如恒河沙等世界，國名娑婆，佛號釋迦牟尼如來、多陀阿伽度、阿羅呵、三藐三佛陀，以大莊嚴入于三昧，我等從彼佛、世尊所恭敬頂禮三遶畢來。",
        "from": "T15n0647_001:0713c07_1",
        "context_with_next_sentence": true
    },
    {
        "source_sentence": "」爾時大燈如來、應、正遍知，為諸大眾知而故問觀諸眾生眼視不瞬童子、大願不虛見童子等言：",
        "from": "T15n0647_001:0713c10_3",
        "context_with_next_sentence": true
    },
    {
        "source_sentence": "「汝二大士從何所來？",
        "from": "T15n0647_001:0713c10_13",
        "context_with_next_sentence": true
    },
    {
        "source_sentence": "」時二童子報彼佛言：",
        "from": "T15n0647_001:0713c11_2",
        "context_with_next_sentence": true
    },
    {
        "source_sentence": "「世尊！",
        "from": "T15n0647_001:0713c11_6",
        "context_with_next_sentence": true
    },
    {
        "source_sentence": "此剎南方過如恒河沙等世界，國名娑婆，佛號釋迦牟尼如來、多陀阿伽度、阿羅呵、三藐三佛陀，以大莊嚴入于三昧，我等從彼佛、世尊所恭敬頂禮三遶畢來。",
        "from": "T15n0647_001:0713c14_16",
        "context_with_next_sentence": true
    },
    {
        "source_sentence": "」爾時，金色光如來、應、正遍知，為諸大眾知而故問深遠雷震鼓音響聲童子、離障礙一切眾生眼童子等言：",
        "from": "T15n0647_001:0713c17_7",
        "context_with_next_sentence": true
    },
    {
        "source_sentence": "「汝二大士從何所來？",
        "from": "T15n0647_001:0713c17_17",
        "context_with_next_sentence": true
    },
    {
        "source_sentence": "」時二童子報彼佛言：",
        "from": "T15n0647_001:0713c18_6",
        "context_with_next_sentence": true
    },
    {
        "source_sentence": "「世尊！",
        "from": "T15n0647_001:0713c18_10",
        "context_with_next_sentence": true
    },
    {
        "source_sentence": "此剎西南方過如恒河沙等世界，國名娑婆，佛號釋迦牟尼如來、多陀阿伽度、阿羅呵、三藐三佛陀，以大莊嚴入于三昧，我等從彼佛、世尊所恭敬頂禮三遶畢來。",
        "from": "T15n0647_001:0713c22_3",
        "context_with_next_sentence": true
    },
    {
        "source_sentence": "」爾時，不可思議日光如來、應、正遍知，為諸大眾知而故問寶藏炎輪廣德童子、多福德眾生見勝幢童子等言：",
        "from": "T15n0647_001:0713c25_8",
        "context_with_next_sentence": true
    },
    {
        "source_sentence": "「汝二大士從何所來？",
        "from": "T15n0647_001:0713c25_18",
        "context_with_next_sentence": true
    },
    {
        "source_sentence": "」時二童子報彼佛言：",
        "from": "T15n0647_001:0713c26_8",
        "context_with_next_sentence": true
    },
    {
        "source_sentence": "「世尊！",
        "from": "T15n0647_001:0713c26_12",
        "context_with_next_sentence": true
    },
    {
        "source_sentence": "此剎西北方過如恒河沙等世界，國名娑婆，佛號釋迦牟尼如來、多陀阿伽度、阿羅呵、三藐三佛陀，以大莊嚴入于三昧，我等從彼佛、世尊所恭敬頂禮三遶畢來。",
        "from": "T15n0647_001:0714a01_6",
        "context_with_next_sentence": true
    },
    {
        "source_sentence": "」爾時，善光如來、應、正遍知，為諸大眾知而故問勝妙無邊香光童子、無邊力精進善大奮迅童子等言：",
        "from": "T15n0647_001:0714a04_5",
        "context_with_next_sentence": true
    },
    {
        "source_sentence": "「汝二大士從何所來？",
        "from": "T15n0647_001:0714a04_15",
        "context_with_next_sentence": true
    },
    {
        "source_sentence": "」時二童子報彼佛言：",
        "from": "T15n0647_001:0714a05_4",
        "context_with_next_sentence": true
    },
    {
        "source_sentence": "「世尊！",
        "from": "T15n0647_001:0714a05_8",
        "context_with_next_sentence": true
    },
    {
        "source_sentence": "此剎東北方過如恒河沙等世界，國名娑婆，佛號釋迦牟尼如來、多陀阿伽度、阿羅呵、三藐三佛陀，以大莊嚴入于三昧，我等從彼佛、世尊所恭敬頂禮三遶畢來。",
        "from": "T15n0647_001:0714a09_1",
        "context_with_next_sentence": true
    },
    {
        "source_sentence": "」爾時，寶藏光如來、應、正遍知，為諸大眾知而故問牢固精進無邊智光幢童子、一切差別德勝智童子等言：",
        "from": "T15n0647_001:0714a12_7",
        "context_with_next_sentence": true
    },
    {
        "source_sentence": "「汝二大士從何所來？",
        "from": "T15n0647_001:0714a12_17",
        "context_with_next_sentence": true
    },
    {
        "source_sentence": "」時二童子報彼佛言：",
        "from": "T15n0647_001:0714a13_6",
        "context_with_next_sentence": true
    },
    {
        "source_sentence": "「世尊！",
        "from": "T15n0647_001:0714a13_10",
        "context_with_next_sentence": true
    },
    {
        "source_sentence": "此剎東南方過如恒河沙等世界，國名娑婆，佛號釋迦牟尼如來、多陀阿伽度、阿羅呵、三藐三佛陀，以大莊嚴入于三昧，我等從彼佛、世尊所恭敬頂禮三遶畢來。",
        "from": "T15n0647_001:0714a17_3",
        "context_with_next_sentence": true
    },
    {
        "source_sentence": "」爾時，寶幢光如來、應、正遍知，為諸大眾知而故問不可破壞能常最勝童子、成就一切自在導師童子等言：",
        "from": "T15n0647_001:0714a20_7",
        "context_with_next_sentence": true
    },
    {
        "source_sentence": "「汝二大士從何所來？",
        "from": "T15n0647_001:0714a20_17",
        "context_with_next_sentence": true
    },
    {
        "source_sentence": "」時二童子報彼佛言：",
        "from": "T15n0647_001:0714a21_6",
        "context_with_next_sentence": true
    },
    {
        "source_sentence": "「世尊！",
        "from": "T15n0647_001:0714a21_10",
        "context_with_next_sentence": true
    },
    {
        "source_sentence": "此剎下方過如恒河沙等世界，國名娑婆，佛號釋迦牟尼如來、多陀阿伽度、阿羅呵、三藐三佛陀，以大莊嚴入于三昧，我等從彼佛、世尊所恭敬頂禮三遶畢來。",
        "from": "T15n0647_001:0714a25_2",
        "context_with_next_sentence": true
    },
    {
        "source_sentence": "」爾時，普眼見如來、應、正遍知，為諸大眾知而故問相好莊嚴清淨福行善名稱童子、一切眾生最愛樂童子等言：",
        "from": "T15n0647_001:0714a28_9",
        "context_with_next_sentence": true
    },
    {
        "source_sentence": "「汝二大士從何所來？",
        "from": "T15n0647_001:0714a28_19",
        "context_with_next_sentence": true
    },
    {
        "source_sentence": "」時二童子報彼佛言：",
        "from": "T15n0647_001:0714a29_8",
        "context_with_next_sentence": true
    },
    {
        "source_sentence": "「世尊！",
        "from": "T15n0647_001:0714a29_12",
        "context_with_next_sentence": true
    },
    {
        "source_sentence": "此剎上方過如恒河沙等世界，國名娑婆，佛號釋迦牟尼如來、多陀阿伽度、阿羅呵、三藐三佛陀，以大莊嚴入于三昧，我等從彼佛、世尊所恭敬頂禮三遶畢來。",
        "from": "T15n0647_001:0714b04_4",
        "context_with_next_sentence": true
    },
    {
        "source_sentence": "」爾時，十方諸佛世界聞此釋迦牟尼如來、多陀阿伽度、阿羅呵、三藐三佛陀十號名已，彼十方剎一切佛土皆大震動——動、遍動、等遍動，震、遍震、等遍震，踊、遍踊、等遍踊——如是動已，時彼十方諸佛侍者各各合掌白於佛言：",
        "from": "T15n0647_001:0714b10_1",
        "context_with_next_sentence": true
    },
    {
        "source_sentence": "「世尊！",
        "from": "T15n0647_001:0714b10_5",
        "context_with_next_sentence": true
    },
    {
        "source_sentence": "何因緣故令此三千大千世界如是大動？",
        "from": "T15n0647_001:0714b11_3",
        "context_with_next_sentence": true
    },
    {
        "source_sentence": "」時十方佛皆即告其自侍者言：",
        "from": "T15n0647_001:0714b11_17",
        "context_with_next_sentence": true
    },
    {
        "source_sentence": "「善男子！",
        "from": "T15n0647_001:0714b12_1",
        "context_with_next_sentence": true
    },
    {
        "source_sentence": "從此剎西過如恒河沙等世界，彼有國土名曰娑婆，佛號釋迦牟尼如來、多陀阿伽度、阿羅呵、三藐三佛陀，於今現在入力莊嚴三昧，為諸四眾圍遶而坐，欲說甚深平等之法。",
        "from": "T15n0647_001:0714b15_19",
        "context_with_next_sentence": true
    },
    {
        "source_sentence": "以是事故，此處三千大千世界地皆震動。",
        "from": "T15n0647_001:0714b16_17",
        "context_with_next_sentence": true
    },
    {
        "source_sentence": "」如是次第，乃至下方諸剎震動亦復如是。",
        "from": "T15n0647_001:0714b17_16",
        "context_with_next_sentence": true
    },
    {
        "source_sentence": "時十方佛復告大眾諸比丘等作如是言：",
        "from": "T15n0647_001:0714b18_16",
        "context_with_next_sentence": true
    },
    {
        "source_sentence": "「汝等當知：",
        "from": "T15n0647_001:0714b19_3",
        "context_with_next_sentence": true
    },
    {
        "source_sentence": "佛出世難，如優曇花出已值遇，倍難於是。",
        "from": "T15n0647_001:0714b20_2",
        "context_with_next_sentence": true
    },
    {
        "source_sentence": "如是難中，比此釋迦牟尼如來億倍甚難。",
        "from": "T15n0647_001:0714b21_1",
        "context_with_next_sentence": true
    },
    {
        "source_sentence": "何以故？",
        "from": "T15n0647_001:0714b21_5",
        "context_with_next_sentence": true
    },
    {
        "source_sentence": "彼佛、世尊往昔因緣誓願力故，生於雜穢五濁剎中，如是最難。",
        "from": "T15n0647_001:0714b22_13",
        "context_with_next_sentence": true
    },
    {
        "source_sentence": "「諸比丘！",
        "from": "T15n0647_001:0714b22_18",
        "context_with_next_sentence": true
    },
    {
        "source_sentence": "又，彼如來名不虛唱。",
        "from": "T15n0647_001:0714b23_7",
        "context_with_next_sentence": true
    },
    {
        "source_sentence": "若十方國佛剎之中一切眾生，聞此釋迦牟尼如來勇猛精進難行苦行，及過去世發大誓願、菩薩行中諸難作者，種種功德、名號具足，一切皆得。",
        "from": "T15n0647_001:0714b26_14",
        "context_with_next_sentence": true
    },
    {
        "source_sentence": "如是聞已，十方一切諸佛剎中不可算數無量眾生，皆得受於阿耨多羅三藐三菩提記，何況其餘得須陀洹、斯陀含、阿那含、阿羅漢果者？",
        "from": "T15n0647_001:0714b29_17",
        "context_with_next_sentence": true
    },
    {
        "source_sentence": "「是故，比丘！",
        "from": "T15n0647_001:0714c01_1",
        "context_with_next_sentence": true
    },
    {
        "source_sentence": "說此釋迦牟尼如來大名稱時，十方世界恒河沙等三千大千諸國土中一切諸佛，皆各如是讚歎釋迦牟尼如來、多陀阿伽度、阿羅呵、三藐三佛陀無量功德；",
        "from": "T15n0647_001:0714c04_11",
        "context_with_next_sentence": true
    },
    {
        "source_sentence": "其聲復聞餘處十方恒河沙等世界之外，復有國土更爾許數恒河沙等世界佛剎，是諸佛等復各出聲為其大眾稱說釋迦如來名號。",
        "from": "T15n0647_001:0714c07_11",
        "context_with_next_sentence": true
    },
    {
        "source_sentence": "」時彼佛剎諸大菩薩如是聞已，各白佛言：",
        "from": "T15n0647_001:0714c08_11",
        "context_with_next_sentence": true
    },
    {
        "source_sentence": "「希有，世尊！",
        "from": "T15n0647_001:0714c08_18",
        "context_with_next_sentence": true
    },
    {
        "source_sentence": "我今欲往娑婆世界見於釋迦牟尼如來，禮拜供養、聽所未聞。",
        "from": "T15n0647_001:0714c10_6",
        "context_with_next_sentence": true
    },
    {
        "source_sentence": "」時彼諸佛各各告其大菩薩言：",
        "from": "T15n0647_001:0714c10_20",
        "context_with_next_sentence": true
    },
    {
        "source_sentence": "「善哉，善哉！",
        "from": "T15n0647_001:0714c11_6",
        "context_with_next_sentence": true
    },
    {
        "source_sentence": "善男子！",
        "from": "T15n0647_001:0714c11_10",
        "context_with_next_sentence": true
    },
    {
        "source_sentence": "宜知是時，隨逐二大童子俱往。",
        "from": "T15n0647_001:0714c12_3",
        "context_with_next_sentence": true
    },
    {
        "source_sentence": "何以故？",
        "from": "T15n0647_001:0714c12_7",
        "context_with_next_sentence": true
    },
    {
        "source_sentence": "彼佛、世尊難遭、難覩，聞法聽受及彼眾中同會共坐甚為難矣。",
        "from": "T15n0647_001:0714c13_14",
        "context_with_next_sentence": true
    },
    {
        "source_sentence": "」爾時，釋迦牟尼多陀阿伽度、阿羅呵、三藐三佛陀從力莊嚴三昧而起，安庠徐步猶若鵝王，瞻視端平趣師子座。",
        "from": "T15n0647_001:0714c16_10",
        "context_with_next_sentence": true
    },
    {
        "source_sentence": "到已登上，手自展設於尼師壇，鋪已儼然結加趺坐，一切大眾四面圍遶。",
        "from": "T15n0647_001:0714c18_4",
        "context_with_next_sentence": true
    },
    {
        "source_sentence": "爾時，文殊師利童子、智輪大海辯才童子等從東方還，共無量阿僧祇千萬億諸大菩薩摩訶薩眾俱，來到於釋迦牟尼佛、世尊前。",
        "from": "T15n0647_001:0714c21_18",
        "context_with_next_sentence": true
    },
    {
        "source_sentence": "彼二童子及餘菩薩，各各頭面頂禮佛足，禮畢皆退坐蓮花座。",
        "from": "T15n0647_001:0714c23_6",
        "context_with_next_sentence": true
    },
    {
        "source_sentence": "爾時，蓮花藏光一切眾生眼見童子、無邊心廣義慧童子等從南方還，共無量阿僧祇千萬億諸大菩薩摩訶薩眾俱，來到於釋迦牟尼佛、世尊前。",
        "from": "T15n0647_001:0714c27_6",
        "context_with_next_sentence": true
    },
    {
        "source_sentence": "彼二童子及餘菩薩，各各頭面頂禮佛足，禮畢皆退坐蓮花座。",
        "from": "T15n0647_001:0714c28_13",
        "context_with_next_sentence": true
    },
    {
        "source_sentence": "爾時，天寶善光照耀幢童子、難可譬喻善色愛見童子等從西方還，共無量阿僧祇千萬億諸大菩薩摩訶薩眾俱，來到於釋迦牟尼佛、世尊前。",
        "from": "T15n0647_001:0715a03_5",
        "context_with_next_sentence": true
    },
    {
        "source_sentence": "彼二童子及餘菩薩，各各頭面頂禮佛足，禮畢皆退坐蓮花座。",
        "from": "T15n0647_001:0715a04_12",
        "context_with_next_sentence": true
    },
    {
        "source_sentence": "爾時，觀諸眾生眼視不瞬童子、大願不虛見童子等從北方還，共無量阿僧祇千萬億諸大菩薩摩訶薩眾俱，來到於釋迦牟尼佛、世尊前。",
        "from": "T15n0647_001:0715a08_2",
        "context_with_next_sentence": true
    },
    {
        "source_sentence": "彼二童子及餘菩薩，各各頭面頂禮佛足，禮畢皆退坐蓮花座。",
        "from": "T15n0647_001:0715a09_10",
        "context_with_next_sentence": true
    },
    {
        "source_sentence": "爾時，深遠雷震鼓音響聲童子、離障礙一切眾生眼童子等從東北還，共無量阿僧祇千萬億諸大菩薩摩訶薩眾俱，來到於釋迦牟尼佛、世尊前。",
        "from": "T15n0647_001:0715a13_6",
        "context_with_next_sentence": true
    },
    {
        "source_sentence": "彼二童子及餘菩薩，各各頭面頂禮佛足，禮畢皆退坐蓮花座。",
        "from": "T15n0647_001:0715a14_13",
        "context_with_next_sentence": true
    },
    {
        "source_sentence": "爾時，寶藏炎輪廣德童子、多福德眾生見勝幢童子等從東南還，共無量阿僧祇千萬億諸大菩薩摩訶薩眾俱，來到於釋迦牟尼佛、世尊前。",
        "from": "T15n0647_001:0715a18_3",
        "context_with_next_sentence": true
    },
    {
        "source_sentence": "彼二童子及餘菩薩，各各頭面頂禮佛足，禮畢皆退坐蓮花座。",
        "from": "T15n0647_001:0715a19_11",
        "context_with_next_sentence": true
    },
    {
        "source_sentence": "爾時，勝妙無邊香光童子、無邊力精進善大奮迅童子等從西南還，共無量阿僧祇千萬億諸大菩薩摩訶薩眾俱，來到於釋迦牟尼佛、世尊前。",
        "from": "T15n0647_001:0715a23_5",
        "context_with_next_sentence": true
    },
    {
        "source_sentence": "彼二童子及餘菩薩，各各頭面頂禮佛足，禮畢皆退坐蓮花座。",
        "from": "T15n0647_001:0715a24_12",
        "context_with_next_sentence": true
    },
    {
        "source_sentence": "爾時，牢固精進無邊智光幢童子、一切差別德勝智童子等從西北還，共無量阿僧祇千萬億諸大菩薩摩訶薩眾俱，來到於釋迦牟尼佛、世尊前。",
        "from": "T15n0647_001:0715a28_6",
        "context_with_next_sentence": true
    },
    {
        "source_sentence": "彼二童子及餘菩薩，各各頭面頂禮佛足，禮畢皆退坐蓮花座。",
        "from": "T15n0647_001:0715a29_13",
        "context_with_next_sentence": true
    },
    {
        "source_sentence": "爾時，不可破壞能常最勝童子、成就一切自在導師童子等從上方還，共無量阿僧祇千萬億諸大菩薩摩訶薩眾俱，來到於釋迦牟尼佛、世尊前。",
        "from": "T15n0647_001:0715b04_6",
        "context_with_next_sentence": true
    },
    {
        "source_sentence": "彼二童子及餘菩薩，各各頭面頂禮佛足，禮畢皆退坐蓮花座。",
        "from": "T15n0647_001:0715b05_13",
        "context_with_next_sentence": true
    },
    {
        "source_sentence": "爾時，相好莊嚴清淨福行善名稱童子、一切眾生最愛樂童子等從下方還，共無量阿僧祇千萬億諸大菩薩摩訶薩眾俱，來到於釋迦牟尼佛、世尊前。",
        "from": "T15n0647_001:0715b09_8",
        "context_with_next_sentence": true
    },
    {
        "source_sentence": "彼二童子及餘菩薩，各各頭面頂禮佛足，禮畢皆退坐蓮花座。",
        "from": "T15n0647_001:0715b10_15",
        "context_with_next_sentence": true
    },
    {
        "source_sentence": "力莊嚴三昧經卷上",
        "from": "T15n0647_001:0715b11_100",
        "context_with_next_sentence": false
    }
]