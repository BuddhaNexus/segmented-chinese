[
    {
        "source_sentence": "佛說七知經",
        "from": "T01n0027_001:0810a03_0",
        "context_with_next_sentence": true
    },
    {
        "source_sentence": "吳月支國居士支謙譯",
        "from": "T01n0027_001:0810a05_0",
        "context_with_next_sentence": true
    },
    {
        "source_sentence": "聞如是：佛遊於舍衛祇樹給孤獨園。佛告諸",
        "from": "T01n0027_001:0810a06_0",
        "context_with_next_sentence": true
    },
    {
        "source_sentence": "比丘：",
        "from": "T01n0027_001:0810a07_2",
        "context_with_next_sentence": true
    },
    {
        "source_sentence": "「比丘受教，從佛而聽。",
        "from": "T01n0027_001:0810a07_13",
        "context_with_next_sentence": true
    },
    {
        "source_sentence": "」佛告諸比丘：",
        "from": "T01n0027_001:0810a07_20",
        "context_with_next_sentence": true
    },
    {
        "source_sentence": "「有七法道弟子，現世安隱和悅多行，精進法觀令習得盡。",
        "from": "T01n0027_001:0810a09_5",
        "context_with_next_sentence": true
    },
    {
        "source_sentence": "何謂七法？",
        "from": "T01n0027_001:0810a09_10",
        "context_with_next_sentence": true
    },
    {
        "source_sentence": "一知法，二知義，三知時，四知節，五自知，六知眾，七知人。",
        "from": "T01n0027_001:0810a10_17",
        "context_with_next_sentence": true
    },
    {
        "source_sentence": "「諸比丘！",
        "from": "T01n0027_001:0810a10_22",
        "context_with_next_sentence": true
    },
    {
        "source_sentence": "何謂知法？",
        "from": "T01n0027_001:0810a11_4",
        "context_with_next_sentence": true
    },
    {
        "source_sentence": "謂能解十二部經：",
        "from": "T01n0027_001:0810a11_12",
        "context_with_next_sentence": true
    },
    {
        "source_sentence": "一曰文，二曰歌，三曰說，四曰頌，五曰譬喻，六曰本起紀，七曰事解，八曰生傳，九曰廣博，十曰自然，十一曰行，十二曰章句，是為知法。",
        "from": "T01n0027_001:0810a14_18",
        "context_with_next_sentence": true
    },
    {
        "source_sentence": "不解十二部經，為不知法。",
        "from": "T01n0027_001:0810a15_11",
        "context_with_next_sentence": true
    },
    {
        "source_sentence": "「何謂知義？",
        "from": "T01n0027_001:0810a15_17",
        "context_with_next_sentence": true
    },
    {
        "source_sentence": "彼彼所說經法，悉曉其義，是為知義。",
        "from": "T01n0027_001:0810a16_14",
        "context_with_next_sentence": true
    },
    {
        "source_sentence": "彼彼所說不曉不解，為不知義。",
        "from": "T01n0027_001:0810a17_8",
        "context_with_next_sentence": true
    },
    {
        "source_sentence": "「何謂知時？",
        "from": "T01n0027_001:0810a17_14",
        "context_with_next_sentence": true
    },
    {
        "source_sentence": "知是時可惟寂滅想，是時不惟受行想，是時可惟慎護想，是為知時。",
        "from": "T01n0027_001:0810a19_4",
        "context_with_next_sentence": true
    },
    {
        "source_sentence": "不曉時宜所行，為不知時。",
        "from": "T01n0027_001:0810a19_16",
        "context_with_next_sentence": true
    },
    {
        "source_sentence": "「何謂知節？",
        "from": "T01n0027_001:0810a20_2",
        "context_with_next_sentence": true
    },
    {
        "source_sentence": "能少飲食大小便便得消化，能節出入坐起行步，臥覺語默事從約省，是為知節。",
        "from": "T01n0027_001:0810a21_18",
        "context_with_next_sentence": true
    },
    {
        "source_sentence": "不自約省，為不知節。",
        "from": "T01n0027_001:0810a22_9",
        "context_with_next_sentence": true
    },
    {
        "source_sentence": "「何謂自知？",
        "from": "T01n0027_001:0810a22_15",
        "context_with_next_sentence": true
    },
    {
        "source_sentence": "自知己身意老多少，所信所戒、所聞所施、所慧所解、所至所入，深淺厚薄事事自知，是為自知。",
        "from": "T01n0027_001:0810a24_16",
        "context_with_next_sentence": true
    },
    {
        "source_sentence": "不知己意所入多少，為不自知。",
        "from": "T01n0027_001:0810a25_10",
        "context_with_next_sentence": true
    },
    {
        "source_sentence": "「何謂知眾？",
        "from": "T01n0027_001:0810a25_16",
        "context_with_next_sentence": true
    },
    {
        "source_sentence": "能知彼眾若君子眾、若理家眾，若梵志、若沙門眾，若或有時至彼眾，宜坐宜立、宜語宜默，知隨時宜，是為知眾。",
        "from": "T01n0027_001:0810a28_4",
        "context_with_next_sentence": true
    },
    {
        "source_sentence": "不知相彼眾隨時宜者，為不知眾。",
        "from": "T01n0027_001:0810a28_19",
        "context_with_next_sentence": true
    },
    {
        "source_sentence": "「何謂知人？",
        "from": "T01n0027_001:0810a29_5",
        "context_with_next_sentence": true
    },
    {
        "source_sentence": "如有兩人，一人信道、一人不信道，信道者可稱譽，不信者無稱譽。",
        "from": "T01n0027_001:0810b01_13",
        "context_with_next_sentence": true
    },
    {
        "source_sentence": "信道有兩輩：",
        "from": "T01n0027_001:0810b01_19",
        "context_with_next_sentence": true
    },
    {
        "source_sentence": "一人數詣道場樂沙門，一人不數詣道場智略沙門。",
        "from": "T01n0027_001:0810b03_3",
        "context_with_next_sentence": true
    },
    {
        "source_sentence": "數詣者可稱譽，不數詣者無稱譽。",
        "from": "T01n0027_001:0810b03_18",
        "context_with_next_sentence": true
    },
    {
        "source_sentence": "數詣道場有兩輩：",
        "from": "T01n0027_001:0810b04_6",
        "context_with_next_sentence": true
    },
    {
        "source_sentence": "一人愛敬沙門，一人不愛敬沙門。",
        "from": "T01n0027_001:0810b05_2",
        "context_with_next_sentence": true
    },
    {
        "source_sentence": "愛敬者可稱譽，不愛敬者無稱譽。",
        "from": "T01n0027_001:0810b05_17",
        "context_with_next_sentence": true
    },
    {
        "source_sentence": "愛敬有兩輩：",
        "from": "T01n0027_001:0810b06_3",
        "context_with_next_sentence": true
    },
    {
        "source_sentence": "一人親習沙門，一人不親習沙門。",
        "from": "T01n0027_001:0810b06_18",
        "context_with_next_sentence": true
    },
    {
        "source_sentence": "親習者可稱譽，不親習者無稱譽。",
        "from": "T01n0027_001:0810b07_13",
        "context_with_next_sentence": true
    },
    {
        "source_sentence": "親習有兩輩：",
        "from": "T01n0027_001:0810b07_19",
        "context_with_next_sentence": true
    },
    {
        "source_sentence": "一人好問經法，一人不好問經法。",
        "from": "T01n0027_001:0810b08_14",
        "context_with_next_sentence": true
    },
    {
        "source_sentence": "好問者可稱譽，不好問者無稱譽。",
        "from": "T01n0027_001:0810b09_10",
        "context_with_next_sentence": true
    },
    {
        "source_sentence": "好問有兩輩：",
        "from": "T01n0027_001:0810b09_16",
        "context_with_next_sentence": true
    },
    {
        "source_sentence": "一人側耳聽，一人不側耳聽。",
        "from": "T01n0027_001:0810b10_9",
        "context_with_next_sentence": true
    },
    {
        "source_sentence": "側耳聽者可稱譽，不側耳聽者無稱譽。",
        "from": "T01n0027_001:0810b11_6",
        "context_with_next_sentence": true
    },
    {
        "source_sentence": "側耳聽有兩輩：",
        "from": "T01n0027_001:0810b11_13",
        "context_with_next_sentence": true
    },
    {
        "source_sentence": "一人聞法受持，一人聞法不受持。",
        "from": "T01n0027_001:0810b12_9",
        "context_with_next_sentence": true
    },
    {
        "source_sentence": "聞法受持者可稱譽，不受持者無稱譽。",
        "from": "T01n0027_001:0810b13_6",
        "context_with_next_sentence": true
    },
    {
        "source_sentence": "受持有兩輩：",
        "from": "T01n0027_001:0810b13_12",
        "context_with_next_sentence": true
    },
    {
        "source_sentence": "一人聞而思義，一人聞不思義。",
        "from": "T01n0027_001:0810b14_6",
        "context_with_next_sentence": true
    },
    {
        "source_sentence": "聞而思義者可稱譽，聞而不思義者無稱譽。",
        "from": "T01n0027_001:0810b15_6",
        "context_with_next_sentence": true
    },
    {
        "source_sentence": "聞法思義有兩輩：",
        "from": "T01n0027_001:0810b15_14",
        "context_with_next_sentence": true
    },
    {
        "source_sentence": "一人如經義解，受法如法立，一人不如經義解，不受法不如法立。",
        "from": "T01n0027_001:0810b17_4",
        "context_with_next_sentence": true
    },
    {
        "source_sentence": "如經義解者可稱譽，不如經義解者無稱譽。",
        "from": "T01n0027_001:0810b18_4",
        "context_with_next_sentence": true
    },
    {
        "source_sentence": "如經義解有兩輩：",
        "from": "T01n0027_001:0810b18_12",
        "context_with_next_sentence": true
    },
    {
        "source_sentence": "一人但自安己，不安他人、不多安人、不哀世間、不利天下，一人自能安己，亦安他人多安天下，愍傷世間利寧天人。",
        "from": "T01n0027_001:0810b21_4",
        "context_with_next_sentence": true
    },
    {
        "source_sentence": "諸比丘當別知，其自安己、能安他人、多安天下、愍傷世間利寧天下者，是人為最上最長最尊極尊。",
        "from": "T01n0027_001:0810b23_8",
        "context_with_next_sentence": true
    },
    {
        "source_sentence": "譬如牛乳成酪，酪為酥，酥為醍醐，醍醐最上。",
        "from": "T01n0027_001:0810b24_9",
        "context_with_next_sentence": true
    },
    {
        "source_sentence": "如是人者，為人中之人，乃為上行、尊行、極尊之行，為最勝為上願無上也。",
        "from": "T01n0027_001:0810b26_3",
        "context_with_next_sentence": true
    },
    {
        "source_sentence": "諸比丘！",
        "from": "T01n0027_001:0810b26_7",
        "context_with_next_sentence": true
    },
    {
        "source_sentence": "能見兩人，為智為高，能分別此人善、此人勝，是為知人。",
        "from": "T01n0027_001:0810b27_12",
        "context_with_next_sentence": true
    },
    {
        "source_sentence": "」佛說是已，皆歡喜受。",
        "from": "T01n0027_001:0810b28_1",
        "context_with_next_sentence": true
    },
    {
        "source_sentence": "佛說七知經",
        "from": "T01n0027_001:0810b29_100",
        "context_with_next_sentence": false
    }
]