[
    {
        "source_sentence": "佛說月明菩薩經一卷",
        "from": "T03n0169_001:0411a08_0",
        "context_with_next_sentence": true
    },
    {
        "source_sentence": "南吳月支國居士支謙譯",
        "from": "T03n0169_001:0411a10_0",
        "context_with_next_sentence": true
    },
    {
        "source_sentence": "聞如是：一時，佛在羅閱祇耆闍崛山中，與大",
        "from": "T03n0169_001:0411a11_0",
        "context_with_next_sentence": true
    },
    {
        "source_sentence": "比丘眾千二百五十人，菩薩萬人俱。",
        "from": "T03n0169_001:0411a12_15",
        "context_with_next_sentence": true
    },
    {
        "source_sentence": "是時，羅閱祇有大姓豪富家，名申日。",
        "from": "T03n0169_001:0411a13_12",
        "context_with_next_sentence": true
    },
    {
        "source_sentence": "申日有子，字栴羅法漢言月明，有清潔之行，佛譬童男，故言月明。",
        "from": "T03n0169_001:0411a14_22",
        "context_with_next_sentence": true
    },
    {
        "source_sentence": "童男到佛所，前為佛作禮，却坐一面。",
        "from": "T03n0169_001:0411a15_16",
        "context_with_next_sentence": true
    },
    {
        "source_sentence": "佛告月明童男：",
        "from": "T03n0169_001:0411a16_2",
        "context_with_next_sentence": true
    },
    {
        "source_sentence": "「菩薩摩訶薩在家、若作比丘，持法施、飯食施，常以善意迎逆一切人心，奉持食四願，當發意求佛，疾逮得無上正真道。",
        "from": "T03n0169_001:0411a18_14",
        "context_with_next_sentence": true
    },
    {
        "source_sentence": "何等為四願？",
        "from": "T03n0169_001:0411a19_1",
        "context_with_next_sentence": true
    },
    {
        "source_sentence": "第一願者、願一切人疾逮善權方便；",
        "from": "T03n0169_001:0411a19_17",
        "context_with_next_sentence": true
    },
    {
        "source_sentence": "第二願者、願世世與善知識共會；",
        "from": "T03n0169_001:0411a20_13",
        "context_with_next_sentence": true
    },
    {
        "source_sentence": "第三願者、願以財寶與一切人共；",
        "from": "T03n0169_001:0411a21_9",
        "context_with_next_sentence": true
    },
    {
        "source_sentence": "第四願者、願行二事以法施及飯食，常樂得是行。",
        "from": "T03n0169_001:0411a22_12",
        "context_with_next_sentence": true
    },
    {
        "source_sentence": "是為四願。",
        "from": "T03n0169_001:0411a22_17",
        "context_with_next_sentence": true
    },
    {
        "source_sentence": "「復次，月明童男！",
        "from": "T03n0169_001:0411a23_6",
        "context_with_next_sentence": true
    },
    {
        "source_sentence": "菩薩大士在家、若出家，常樂經法施，常以善權迎逆人，意無貪心，正立法中住，奉守禁戒當如法。",
        "from": "T03n0169_001:0411a25_9",
        "context_with_next_sentence": true
    },
    {
        "source_sentence": "復有一事，月明童男！",
        "from": "T03n0169_001:0411a25_19",
        "context_with_next_sentence": true
    },
    {
        "source_sentence": "若比丘疾病窮厄，勤苦當憂，令得安隱給與醫藥；",
        "from": "T03n0169_001:0411a27_1",
        "context_with_next_sentence": true
    },
    {
        "source_sentence": "何但醫藥？",
        "from": "T03n0169_001:0411a27_6",
        "context_with_next_sentence": true
    },
    {
        "source_sentence": "尚當不惜肌肉，當供養之趣令得愈。",
        "from": "T03n0169_001:0411a28_3",
        "context_with_next_sentence": true
    },
    {
        "source_sentence": "「復有一事，月明童子！",
        "from": "T03n0169_001:0411a28_14",
        "context_with_next_sentence": true
    },
    {
        "source_sentence": "菩薩大士布施終，不中疑。",
        "from": "T03n0169_001:0411a29_6",
        "context_with_next_sentence": true
    },
    {
        "source_sentence": "何以故？",
        "from": "T03n0169_001:0411a29_10",
        "context_with_next_sentence": true
    },
    {
        "source_sentence": "過去阿僧祇劫復阿僧祇劫，都不可計、無央數、極廣遠，爾時，世有佛，名諦念願無上王如來、無所著、等正覺，示現受身於世間，隨所樂具習行，為上尊。",
        "from": "T03n0169_001:0411b03_17",
        "context_with_next_sentence": true
    },
    {
        "source_sentence": "「復有一事，月明童男！",
        "from": "T03n0169_001:0411b04_7",
        "context_with_next_sentence": true
    },
    {
        "source_sentence": "爾時，諦念願無上王如來、至真、等正覺，其日現得等正覺相，便變化作無央數身形，隨所喜樂而開導之，使無數人得須陀洹道、無數人得斯陀含道、無數人得阿那含道、無數人得阿羅漢道、無數人得辟支佛道、無數人生四王天上、無數人生忉利天上、無數人生鹽天上、無數人生兜術天上、無數人生尼摩羅天上、無數人生魔天上、無數人生梵天上，無數人受別發無上正真道意，人人皆當過泥洹大道去。",
        "from": "T03n0169_001:0411b13_13",
        "context_with_next_sentence": true
    },
    {
        "source_sentence": "「爾時，諦念願無上王如來、無所著、等正覺，於是教授，現身一日。",
        "from": "T03n0169_001:0411b15_2",
        "context_with_next_sentence": true
    },
    {
        "source_sentence": "所度盡已，便般泥洹；",
        "from": "T03n0169_001:0411b15_12",
        "context_with_next_sentence": true
    },
    {
        "source_sentence": "般泥洹後，其法留止二十億千歲。",
        "from": "T03n0169_001:0411b16_6",
        "context_with_next_sentence": true
    },
    {
        "source_sentence": "其數欲盡最後五十歲中，比丘多不復信深經，多喜淺事，經法於是稍稍未盡。",
        "from": "T03n0169_001:0411b18_3",
        "context_with_next_sentence": true
    },
    {
        "source_sentence": "「爾時，閻浮利國有王，名智力，常修行佛三事。",
        "from": "T03n0169_001:0411b19_3",
        "context_with_next_sentence": true
    },
    {
        "source_sentence": "何等三事？",
        "from": "T03n0169_001:0411b19_8",
        "context_with_next_sentence": true
    },
    {
        "source_sentence": "一者、常護佛深法；",
        "from": "T03n0169_001:0411b19_17",
        "context_with_next_sentence": true
    },
    {
        "source_sentence": "二者、受行佛深法；",
        "from": "T03n0169_001:0411b20_5",
        "context_with_next_sentence": true
    },
    {
        "source_sentence": "三者、諦信佛深法。",
        "from": "T03n0169_001:0411b20_14",
        "context_with_next_sentence": true
    },
    {
        "source_sentence": "爾時，世有比丘字浮曇末漢言至誠意，常行三事。",
        "from": "T03n0169_001:0411b21_15",
        "context_with_next_sentence": true
    },
    {
        "source_sentence": "何等為三事？",
        "from": "T03n0169_001:0411b21_21",
        "context_with_next_sentence": true
    },
    {
        "source_sentence": "一者、常持是三昧；",
        "from": "T03n0169_001:0411b22_8",
        "context_with_next_sentence": true
    },
    {
        "source_sentence": "二者、常護是三昧；",
        "from": "T03n0169_001:0411b22_17",
        "context_with_next_sentence": true
    },
    {
        "source_sentence": "三者、常誦是三昧。",
        "from": "T03n0169_001:0411b23_4",
        "context_with_next_sentence": true
    },
    {
        "source_sentence": "加有八事：",
        "from": "T03n0169_001:0411b23_9",
        "context_with_next_sentence": true
    },
    {
        "source_sentence": "常行慈心、常行哀心、常行悲心、常行護心、常行𭶑慧心、常行答問心、常行喜踊心、常行第一心。",
        "from": "T03n0169_001:0411b25_14",
        "context_with_next_sentence": true
    },
    {
        "source_sentence": "以是便具降九十六種道，悉覽知一一深法不復疑。",
        "from": "T03n0169_001:0411b26_17",
        "context_with_next_sentence": true
    },
    {
        "source_sentence": "至誠意比丘與智力王有親理，為王所尊敬，國人愛重亦爾。",
        "from": "T03n0169_001:0411b28_6",
        "context_with_next_sentence": true
    },
    {
        "source_sentence": "王欲見是比丘，無有厭極；",
        "from": "T03n0169_001:0411b28_18",
        "context_with_next_sentence": true
    },
    {
        "source_sentence": "時聽是比丘說經法，無有厭足；",
        "from": "T03n0169_001:0411b29_12",
        "context_with_next_sentence": true
    },
    {
        "source_sentence": "時欲禮是比丘，無有厭足。",
        "from": "T03n0169_001:0411c01_4",
        "context_with_next_sentence": true
    },
    {
        "source_sentence": "「時，是比丘髀上生大惡瘡，國中醫藥所不能愈，王愁大悲，即為淚出；",
        "from": "T03n0169_001:0411c02_15",
        "context_with_next_sentence": true
    },
    {
        "source_sentence": "時，二萬夫人俱亦皆同時悲念是比丘。",
        "from": "T03n0169_001:0411c03_11",
        "context_with_next_sentence": true
    },
    {
        "source_sentence": "於時王臥出，夢中有天人來語王言：",
        "from": "T03n0169_001:0411c04_8",
        "context_with_next_sentence": true
    },
    {
        "source_sentence": "『若欲愈是至誠意比丘病者，當得生人肉血飲食之，即愈矣。",
        "from": "T03n0169_001:0411c05_16",
        "context_with_next_sentence": true
    },
    {
        "source_sentence": "』王寤，驚悸不樂，念：",
        "from": "T03n0169_001:0411c06_5",
        "context_with_next_sentence": true
    },
    {
        "source_sentence": "『是比丘病重，乃須彼藥。",
        "from": "T03n0169_001:0411c06_17",
        "context_with_next_sentence": true
    },
    {
        "source_sentence": "法所難得。",
        "from": "T03n0169_001:0411c06_22",
        "context_with_next_sentence": true
    },
    {
        "source_sentence": "』勅問臣下：",
        "from": "T03n0169_001:0411c07_4",
        "context_with_next_sentence": true
    },
    {
        "source_sentence": "『何從得生人血肉？",
        "from": "T03n0169_001:0411c07_13",
        "context_with_next_sentence": true
    },
    {
        "source_sentence": "』「時，王第一太子——字若羅衛漢言智止——智止白王：",
        "from": "T03n0169_001:0411c08_14",
        "context_with_next_sentence": true
    },
    {
        "source_sentence": "『王莫悲、莫愁、莫憂！",
        "from": "T03n0169_001:0411c08_25",
        "context_with_next_sentence": true
    },
    {
        "source_sentence": "人之血肉最為賤微，世人所重，道無所違。",
        "from": "T03n0169_001:0411c09_18",
        "context_with_next_sentence": true
    },
    {
        "source_sentence": "』王答太子：",
        "from": "T03n0169_001:0411c10_3",
        "context_with_next_sentence": true
    },
    {
        "source_sentence": "『善哉，善哉！",
        "from": "T03n0169_001:0411c10_10",
        "context_with_next_sentence": true
    },
    {
        "source_sentence": "』太子默然，還入齋室，持刀割髀，取肉及血，持送與比丘。",
        "from": "T03n0169_001:0411c11_13",
        "context_with_next_sentence": true
    },
    {
        "source_sentence": "比丘得服之，瘡即除愈，身得安隱。",
        "from": "T03n0169_001:0411c12_8",
        "context_with_next_sentence": true
    },
    {
        "source_sentence": "王聞比丘已得除愈，大歡喜悅，懌不能自勝，意存比丘，不復念太子痛，持是歡喜，各有至心；",
        "from": "T03n0169_001:0411c14_9",
        "context_with_next_sentence": true
    },
    {
        "source_sentence": "太子亦自平復，便舉國財寶賜與太子。",
        "from": "T03n0169_001:0411c15_6",
        "context_with_next_sentence": true
    },
    {
        "source_sentence": "太子以偈答王曰：",
        "from": "T03n0169_001:0411c15_14",
        "context_with_next_sentence": true
    },
    {
        "source_sentence": "「『與血肉安隱施，　　割血肉施與人，",
        "from": "T03n0169_001:0411c16_0",
        "context_with_next_sentence": true
    },
    {
        "source_sentence": "即得愈無復恐，　　是供養佛所譽。",
        "from": "T03n0169_001:0411c17_15",
        "context_with_next_sentence": true
    },
    {
        "source_sentence": "德中德最安隱，　　未來當作佛者，",
        "from": "T03n0169_001:0411c18_0",
        "context_with_next_sentence": true
    },
    {
        "source_sentence": "斷貪婬去瞋恚，　　一切人皆除愈。",
        "from": "T03n0169_001:0411c19_15",
        "context_with_next_sentence": true
    },
    {
        "source_sentence": "』」佛告月明童男：",
        "from": "T03n0169_001:0411c20_6",
        "context_with_next_sentence": true
    },
    {
        "source_sentence": "「爾時至誠意比丘者，提和竭羅佛是；",
        "from": "T03n0169_001:0411c21_3",
        "context_with_next_sentence": true
    },
    {
        "source_sentence": "爾時智力王者，今彌勒菩薩是；",
        "from": "T03n0169_001:0411c21_17",
        "context_with_next_sentence": true
    },
    {
        "source_sentence": "時智止太子，我身是。",
        "from": "T03n0169_001:0411c22_8",
        "context_with_next_sentence": true
    },
    {
        "source_sentence": "如來、無所著、等正覺饒益於世間不可計量，積累功德欲度一切故，菩薩大士行皆如是。",
        "from": "T03n0169_001:0411c24_7",
        "context_with_next_sentence": true
    },
    {
        "source_sentence": "若善男子，善女人欲求度世苦者，當發無上正真道意，誦習是三昧。",
        "from": "T03n0169_001:0411c25_18",
        "context_with_next_sentence": true
    },
    {
        "source_sentence": "」佛說經已，莫不歡喜，作禮而去。",
        "from": "T03n0169_001:0411c26_13",
        "context_with_next_sentence": true
    },
    {
        "source_sentence": "佛說月明菩薩經",
        "from": "T03n0169_001:0411c27_100",
        "context_with_next_sentence": false
    }
]