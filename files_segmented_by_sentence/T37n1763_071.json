[
    {
        "source_sentence": "2大般涅槃經集解卷第七十一",
        "from": "T37n1763_071:0608c02_0",
        "context_with_next_sentence": true
    },
    {
        "source_sentence": "　梵志名淨第六　犢子梵志第七",
        "from": "T37n1763_071:0608c04_0",
        "context_with_next_sentence": true
    },
    {
        "source_sentence": "　納衣梵志第八　弘廣婆羅門第九",
        "from": "T37n1763_071:0608c05_0",
        "context_with_next_sentence": true
    },
    {
        "source_sentence": "　阿難為魔所嬈事　說阿難初為侍者緣起　為須跋陀說法憍陳如品下復有梵志名曰清淨至乃至非如去非不如去。",
        "from": "T37n1763_071:0608c11_1",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_071:0608c11_6",
        "context_with_next_sentence": true
    },
    {
        "source_sentence": "聞常無常並是倒，不知倒之所由，故問也。",
        "from": "T37n1763_071:0608c12_7",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_071:0608c12_11",
        "context_with_next_sentence": true
    },
    {
        "source_sentence": "論義更無所執，直捉六十二見來問也。",
        "from": "T37n1763_071:0608c13_7",
        "context_with_next_sentence": true
    },
    {
        "source_sentence": "佛即為說所以離六十二見之方，於是而悟羅漢道。",
        "from": "T37n1763_071:0608c14_11",
        "context_with_next_sentence": true
    },
    {
        "source_sentence": "梵志言：",
        "from": "T37n1763_071:0608c15_3",
        "context_with_next_sentence": true
    },
    {
        "source_sentence": "瞿曇！",
        "from": "T37n1763_071:0608c15_6",
        "context_with_next_sentence": true
    },
    {
        "source_sentence": "眾生知何法故至是人能知常與無常。",
        "from": "T37n1763_071:0608c16_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_071:0608c16_7",
        "context_with_next_sentence": true
    },
    {
        "source_sentence": "知何法者，已知病起，次問滅病之方。",
        "from": "T37n1763_071:0608c17_4",
        "context_with_next_sentence": true
    },
    {
        "source_sentence": "梵志言：",
        "from": "T37n1763_071:0608c18_3",
        "context_with_next_sentence": true
    },
    {
        "source_sentence": "世尊！",
        "from": "T37n1763_071:0608c18_6",
        "context_with_next_sentence": true
    },
    {
        "source_sentence": "我已知解至諸漏永盡得阿羅漢果。",
        "from": "T37n1763_071:0608c19_1",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_071:0608c19_6",
        "context_with_next_sentence": true
    },
    {
        "source_sentence": "因在先，名故也。",
        "from": "T37n1763_071:0608c19_14",
        "context_with_next_sentence": true
    },
    {
        "source_sentence": "果在後，名新也。",
        "from": "T37n1763_071:0608c20_1",
        "context_with_next_sentence": true
    },
    {
        "source_sentence": "犢子梵志復作是言至彼若問者當隨意答。",
        "from": "T37n1763_071:0608c21_17",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_071:0608c22_4",
        "context_with_next_sentence": true
    },
    {
        "source_sentence": "犢子以所見問佛，欲觀其同異耳。",
        "from": "T37n1763_071:0608c22_19",
        "context_with_next_sentence": true
    },
    {
        "source_sentence": "外道所見不同，或說無善惡果報、或說有善惡無道、或說有道不修得、或說男得女不得、或說出家得在家不得、或說離欲得在欲不得，二問也。",
        "from": "T37n1763_071:0608c26_5",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_071:0608c26_9",
        "context_with_next_sentence": true
    },
    {
        "source_sentence": "亦無定執也。",
        "from": "T37n1763_071:0608c26_15",
        "context_with_next_sentence": true
    },
    {
        "source_sentence": "佛所以默者，欲申己之迹，非置答之謂也。",
        "from": "T37n1763_071:0608c27_14",
        "context_with_next_sentence": true
    },
    {
        "source_sentence": "佛言：",
        "from": "T37n1763_071:0608c28_2",
        "context_with_next_sentence": true
    },
    {
        "source_sentence": "犢子！",
        "from": "T37n1763_071:0608c28_5",
        "context_with_next_sentence": true
    },
    {
        "source_sentence": "善哉善哉至平等雨於優婆塞優婆夷。",
        "from": "T37n1763_071:0608c29_1",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_071:0608c29_6",
        "context_with_next_sentence": true
    },
    {
        "source_sentence": "三種善不善及十種善不善者，三是出世，十通世間也。",
        "from": "T37n1763_071:0609a01_12",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_071:0609a01_16",
        "context_with_next_sentence": true
    },
    {
        "source_sentence": "佛今答起三善離十惡，終斷一切障，成聖道也。",
        "from": "T37n1763_071:0609a02_16",
        "context_with_next_sentence": true
    },
    {
        "source_sentence": "世尊！",
        "from": "T37n1763_071:0609a03_2",
        "context_with_next_sentence": true
    },
    {
        "source_sentence": "若諸外道欲來出家至還其屍所大設供養。",
        "from": "T37n1763_071:0609a04_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_071:0609a04_7",
        "context_with_next_sentence": true
    },
    {
        "source_sentence": "四月試者，外道本異見，假服偷法，皆四月試。",
        "from": "T37n1763_071:0609a05_8",
        "context_with_next_sentence": true
    },
    {
        "source_sentence": "如其不爾，不必試也。",
        "from": "T37n1763_071:0609a05_18",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_071:0609a06_1",
        "context_with_next_sentence": true
    },
    {
        "source_sentence": "如《優婆塞戒經》云「六月試」，蓋隨機故有此法耳。",
        "from": "T37n1763_071:0609a07_2",
        "context_with_next_sentence": true
    },
    {
        "source_sentence": "而犢子出家，於十五日後方得初果者，感應之道其事不同，著於此也。",
        "from": "T37n1763_071:0609a08_13",
        "context_with_next_sentence": true
    },
    {
        "source_sentence": "納衣梵志復作是言至善不善身是義不然。",
        "from": "T37n1763_071:0609a09_17",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_071:0609a10_4",
        "context_with_next_sentence": true
    },
    {
        "source_sentence": "說無因果所以作闡提者，以其謂善惡有性，不從因緣，非無善惡故也。",
        "from": "T37n1763_071:0609a11_16",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_071:0609a11_20",
        "context_with_next_sentence": true
    },
    {
        "source_sentence": "尋眾生之始無源，故謂善惡皆自然也。",
        "from": "T37n1763_071:0609a12_16",
        "context_with_next_sentence": true
    },
    {
        "source_sentence": "何以故？",
        "from": "T37n1763_071:0609a13_3",
        "context_with_next_sentence": true
    },
    {
        "source_sentence": "如瞿曇說因煩惱故至皆有自性不從因緣。",
        "from": "T37n1763_071:0609a14_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_071:0609a14_7",
        "context_with_next_sentence": true
    },
    {
        "source_sentence": "第一事，謂先後皆不可一時，以身類一切法皆無因也。",
        "from": "T37n1763_071:0609a15_12",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_071:0609a15_16",
        "context_with_next_sentence": true
    },
    {
        "source_sentence": "先作三關難。",
        "from": "T37n1763_071:0609a16_2",
        "context_with_next_sentence": true
    },
    {
        "source_sentence": "第一定煩惱，舉身之先後也。",
        "from": "T37n1763_071:0609a16_15",
        "context_with_next_sentence": true
    },
    {
        "source_sentence": "復次瞿曇！",
        "from": "T37n1763_071:0609a17_4",
        "context_with_next_sentence": true
    },
    {
        "source_sentence": "堅是地性至自性故有非因緣生。",
        "from": "T37n1763_071:0609a17_18",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_071:0609a18_4",
        "context_with_next_sentence": true
    },
    {
        "source_sentence": "第二，以空類五大，以五大類一切也。",
        "from": "T37n1763_071:0609a19_1",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_071:0609a19_5",
        "context_with_next_sentence": true
    },
    {
        "source_sentence": "下舉七事證義也。",
        "from": "T37n1763_071:0609a19_13",
        "context_with_next_sentence": true
    },
    {
        "source_sentence": "此第一事，證各有自性也。",
        "from": "T37n1763_071:0609a20_4",
        "context_with_next_sentence": true
    },
    {
        "source_sentence": "復次瞿曇！",
        "from": "T37n1763_071:0609a21_4",
        "context_with_next_sentence": true
    },
    {
        "source_sentence": "世間之法至云何說言從於因緣。",
        "from": "T37n1763_071:0609a21_18",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_071:0609a22_4",
        "context_with_next_sentence": true
    },
    {
        "source_sentence": "第三，如木不由善惡，而性有曲直之用。",
        "from": "T37n1763_071:0609a23_2",
        "context_with_next_sentence": true
    },
    {
        "source_sentence": "五道性有善惡，隨生處而得名也。",
        "from": "T37n1763_071:0609a23_17",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_071:0609a24_1",
        "context_with_next_sentence": true
    },
    {
        "source_sentence": "第二，證以用有定，故無因緣。",
        "from": "T37n1763_071:0609a24_15",
        "context_with_next_sentence": true
    },
    {
        "source_sentence": "復次瞿曇！",
        "from": "T37n1763_071:0609a25_4",
        "context_with_next_sentence": true
    },
    {
        "source_sentence": "一切眾生至一切法中各有自性。",
        "from": "T37n1763_071:0609a25_18",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_071:0609a26_4",
        "context_with_next_sentence": true
    },
    {
        "source_sentence": "第四，以類求物，各有性也。",
        "from": "T37n1763_071:0609a26_17",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_071:0609a27_1",
        "context_with_next_sentence": true
    },
    {
        "source_sentence": "第三證也。",
        "from": "T37n1763_071:0609a27_6",
        "context_with_next_sentence": true
    },
    {
        "source_sentence": "復次瞿曇！",
        "from": "T37n1763_071:0609a28_4",
        "context_with_next_sentence": true
    },
    {
        "source_sentence": "如瞿曇說至生一切法以自性故。",
        "from": "T37n1763_071:0609a28_18",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_071:0609a29_4",
        "context_with_next_sentence": true
    },
    {
        "source_sentence": "第五，以五塵非貪之因，食瞋自生也。",
        "from": "T37n1763_071:0609b01_1",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_071:0609b01_5",
        "context_with_next_sentence": true
    },
    {
        "source_sentence": "第四事也。",
        "from": "T37n1763_071:0609b01_10",
        "context_with_next_sentence": true
    },
    {
        "source_sentence": "復次瞿曇！",
        "from": "T37n1763_071:0609b02_4",
        "context_with_next_sentence": true
    },
    {
        "source_sentence": "我見世人至各有自性不由因緣。",
        "from": "T37n1763_071:0609b02_18",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_071:0609b03_4",
        "context_with_next_sentence": true
    },
    {
        "source_sentence": "第六，謂若有因，不應一同而得苦樂二果也。",
        "from": "T37n1763_071:0609b04_5",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_071:0609b04_9",
        "context_with_next_sentence": true
    },
    {
        "source_sentence": "第五事也。",
        "from": "T37n1763_071:0609b04_14",
        "context_with_next_sentence": true
    },
    {
        "source_sentence": "復次瞿曇！",
        "from": "T37n1763_071:0609b05_4",
        "context_with_next_sentence": true
    },
    {
        "source_sentence": "世間小兒至一切諸法各有自性。",
        "from": "T37n1763_071:0609b05_18",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_071:0609b06_4",
        "context_with_next_sentence": true
    },
    {
        "source_sentence": "第七，謂憂喜無因也。",
        "from": "T37n1763_071:0609b06_14",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_071:0609b06_18",
        "context_with_next_sentence": true
    },
    {
        "source_sentence": "第六事。",
        "from": "T37n1763_071:0609b07_2",
        "context_with_next_sentence": true
    },
    {
        "source_sentence": "復次瞿曇！",
        "from": "T37n1763_071:0609b08_4",
        "context_with_next_sentence": true
    },
    {
        "source_sentence": "世法有二至有自性故不從因緣。",
        "from": "T37n1763_071:0609b08_18",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_071:0609b09_4",
        "context_with_next_sentence": true
    },
    {
        "source_sentence": "第八是故外計，虛空有用有名，莬角無用無名也。",
        "from": "T37n1763_071:0609b10_6",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_071:0609b10_10",
        "context_with_next_sentence": true
    },
    {
        "source_sentence": "第七事也。",
        "from": "T37n1763_071:0609b10_15",
        "context_with_next_sentence": true
    },
    {
        "source_sentence": "七事悉是證自然耳。",
        "from": "T37n1763_071:0609b11_4",
        "context_with_next_sentence": true
    },
    {
        "source_sentence": "佛言：",
        "from": "T37n1763_071:0609b12_2",
        "context_with_next_sentence": true
    },
    {
        "source_sentence": "善男子！",
        "from": "T37n1763_071:0609b12_6",
        "context_with_next_sentence": true
    },
    {
        "source_sentence": "如汝所言至同五大者無有是處。",
        "from": "T37n1763_071:0609b12_20",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_071:0609b13_4",
        "context_with_next_sentence": true
    },
    {
        "source_sentence": "先破第二，明諸大無常，故無性也。",
        "from": "T37n1763_071:0609b14_1",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_071:0609b14_5",
        "context_with_next_sentence": true
    },
    {
        "source_sentence": "若使萬法從五大者，萬法無常，五大亦應無常也。",
        "from": "T37n1763_071:0609b15_7",
        "context_with_next_sentence": true
    },
    {
        "source_sentence": "善男子！",
        "from": "T37n1763_071:0609b16_3",
        "context_with_next_sentence": true
    },
    {
        "source_sentence": "汝言用處定故至說一切法有自性也。",
        "from": "T37n1763_071:0609b16_19",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_071:0609b17_4",
        "context_with_next_sentence": true
    },
    {
        "source_sentence": "答第三也。",
        "from": "T37n1763_071:0609b17_9",
        "context_with_next_sentence": true
    },
    {
        "source_sentence": "若名義有因，實亦有因也。",
        "from": "T37n1763_071:0609b18_2",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_071:0609b18_6",
        "context_with_next_sentence": true
    },
    {
        "source_sentence": "答第二也。",
        "from": "T37n1763_071:0609b18_11",
        "context_with_next_sentence": true
    },
    {
        "source_sentence": "明竹木初生，本無箭鎙之性，工匠乃成，豈非因緣耶？",
        "from": "T37n1763_071:0609b19_14",
        "context_with_next_sentence": true
    },
    {
        "source_sentence": "善男子！",
        "from": "T37n1763_071:0609b20_3",
        "context_with_next_sentence": true
    },
    {
        "source_sentence": "汝言如龜陸生至無有自性無有一性。",
        "from": "T37n1763_071:0609b20_19",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_071:0609b21_4",
        "context_with_next_sentence": true
    },
    {
        "source_sentence": "答第四也。",
        "from": "T37n1763_071:0609b21_9",
        "context_with_next_sentence": true
    },
    {
        "source_sentence": "明龜若無緣，亦可入火也。",
        "from": "T37n1763_071:0609b22_2",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_071:0609b22_6",
        "context_with_next_sentence": true
    },
    {
        "source_sentence": "答第三證，皆由行業，豈得無緣耶？",
        "from": "T37n1763_071:0609b23_1",
        "context_with_next_sentence": true
    },
    {
        "source_sentence": "善男子！",
        "from": "T37n1763_071:0609b24_3",
        "context_with_next_sentence": true
    },
    {
        "source_sentence": "汝言身為在先至何因緣故而作是難。",
        "from": "T37n1763_071:0609b24_19",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_071:0609b25_4",
        "context_with_next_sentence": true
    },
    {
        "source_sentence": "答第一難也。",
        "from": "T37n1763_071:0609b25_10",
        "context_with_next_sentence": true
    },
    {
        "source_sentence": "汝性亦無前後，而我因緣亦無先後，云何為難也。",
        "from": "T37n1763_071:0609b26_13",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_071:0609b26_17",
        "context_with_next_sentence": true
    },
    {
        "source_sentence": "破三證竟，答其上所執也。",
        "from": "T37n1763_071:0609b27_10",
        "context_with_next_sentence": true
    },
    {
        "source_sentence": "且一往總非，明不應為難也。",
        "from": "T37n1763_071:0609b28_3",
        "context_with_next_sentence": true
    },
    {
        "source_sentence": "善男子！",
        "from": "T37n1763_071:0609b29_3",
        "context_with_next_sentence": true
    },
    {
        "source_sentence": "一切眾生身及煩惱至皆從因緣無有自性。",
        "from": "T37n1763_071:0609c01_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_071:0609c01_7",
        "context_with_next_sentence": true
    },
    {
        "source_sentence": "汝有一時而無因果，我緣有一時而有因果也。",
        "from": "T37n1763_071:0609c02_8",
        "context_with_next_sentence": true
    },
    {
        "source_sentence": "如炷之與明以下，若不見身因便言無因者，汝亦不見瓶因，不應說泥是瓶因也。",
        "from": "T37n1763_071:0609c04_5",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_071:0609c04_9",
        "context_with_next_sentence": true
    },
    {
        "source_sentence": "正答也。",
        "from": "T37n1763_071:0609c04_13",
        "context_with_next_sentence": true
    },
    {
        "source_sentence": "云身及煩惱一時而有，此言似不關眾生之始也，正應是捉十二因緣中識枝時語也。",
        "from": "T37n1763_071:0609c06_10",
        "context_with_next_sentence": true
    },
    {
        "source_sentence": "夫受生為體，要須備起潤業潤生。",
        "from": "T37n1763_071:0609c07_6",
        "context_with_next_sentence": true
    },
    {
        "source_sentence": "若但有潤業、無潤生愛，則不為結報。",
        "from": "T37n1763_071:0609c08_3",
        "context_with_next_sentence": true
    },
    {
        "source_sentence": "故識支之起雖由潤業，若不更起潤生，則報不相續。",
        "from": "T37n1763_071:0609c09_8",
        "context_with_next_sentence": true
    },
    {
        "source_sentence": "于時身與煩惱得言一時而有。",
        "from": "T37n1763_071:0609c10_2",
        "context_with_next_sentence": true
    },
    {
        "source_sentence": "雖復一時，要因煩惱而有身也。",
        "from": "T37n1763_071:0609c10_16",
        "context_with_next_sentence": true
    },
    {
        "source_sentence": "若言身不在先，知無因者，現見瓶等，不無因緣也。",
        "from": "T37n1763_071:0609c11_19",
        "context_with_next_sentence": true
    },
    {
        "source_sentence": "善男子！",
        "from": "T37n1763_071:0609c12_3",
        "context_with_next_sentence": true
    },
    {
        "source_sentence": "若言一切法至亦應如是精勤持戒。",
        "from": "T37n1763_071:0609c12_18",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_071:0609c13_4",
        "context_with_next_sentence": true
    },
    {
        "source_sentence": "謂汝法能生名大，若無因緣不應說大也。",
        "from": "T37n1763_071:0609c14_3",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_071:0609c14_7",
        "context_with_next_sentence": true
    },
    {
        "source_sentence": "身先因緣，亦同此也。",
        "from": "T37n1763_071:0609c14_17",
        "context_with_next_sentence": true
    },
    {
        "source_sentence": "善男子！",
        "from": "T37n1763_071:0609c15_3",
        "context_with_next_sentence": true
    },
    {
        "source_sentence": "汝言五大有定堅性至故不得說自性故堅。",
        "from": "T37n1763_071:0609c16_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_071:0609c16_7",
        "context_with_next_sentence": true
    },
    {
        "source_sentence": "此等有香，香屬地故也。",
        "from": "T37n1763_071:0609c16_18",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_071:0609c17_2",
        "context_with_next_sentence": true
    },
    {
        "source_sentence": "重破初證也。",
        "from": "T37n1763_071:0609c17_8",
        "context_with_next_sentence": true
    },
    {
        "source_sentence": "彼以蘇󰺢為地，而有時同水，豈有自性耶？",
        "from": "T37n1763_071:0609c18_7",
        "context_with_next_sentence": true
    },
    {
        "source_sentence": "善男子！",
        "from": "T37n1763_071:0609c19_3",
        "context_with_next_sentence": true
    },
    {
        "source_sentence": "白鑞鈆錫銅鐵金銀至云何說言定名火性。",
        "from": "T37n1763_071:0609c20_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_071:0609c20_7",
        "context_with_next_sentence": true
    },
    {
        "source_sentence": "此有明色，色屬火也。",
        "from": "T37n1763_071:0609c20_17",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_071:0609c21_1",
        "context_with_next_sentence": true
    },
    {
        "source_sentence": "火不定，以流時水性、動時風性、熱時火性、堅時地性，亦非自性也。",
        "from": "T37n1763_071:0609c22_12",
        "context_with_next_sentence": true
    },
    {
        "source_sentence": "善男子！",
        "from": "T37n1763_071:0609c23_3",
        "context_with_next_sentence": true
    },
    {
        "source_sentence": "水性名流若水凍時至從因緣見非無因緣。",
        "from": "T37n1763_071:0609c24_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_071:0609c24_7",
        "context_with_next_sentence": true
    },
    {
        "source_sentence": "是堅守性，故名為水。",
        "from": "T37n1763_071:0609c24_17",
        "context_with_next_sentence": true
    },
    {
        "source_sentence": "然流動性同，若動不失流守性，不名為為風耶？",
        "from": "T37n1763_071:0609c25_18",
        "context_with_next_sentence": true
    },
    {
        "source_sentence": "若動不名風以下，若濕多屬水，凍時堅多應屬地也。",
        "from": "T37n1763_071:0609c27_3",
        "context_with_next_sentence": true
    },
    {
        "source_sentence": "豈是從緣得名乎？",
        "from": "T37n1763_071:0609c27_11",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_071:0609c27_15",
        "context_with_next_sentence": true
    },
    {
        "source_sentence": "若凍時猶屬水者，波本因風而動，應名波為風；",
        "from": "T37n1763_071:0609c28_16",
        "context_with_next_sentence": true
    },
    {
        "source_sentence": "若不名波為風，亦不應凍為水也。",
        "from": "T37n1763_071:0609c29_11",
        "context_with_next_sentence": true
    },
    {
        "source_sentence": "善男子！",
        "from": "T37n1763_071:0610a01_3",
        "context_with_next_sentence": true
    },
    {
        "source_sentence": "汝言非因五塵生貪至生貪解脫無有是處。",
        "from": "T37n1763_071:0610a02_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_071:0610a02_7",
        "context_with_next_sentence": true
    },
    {
        "source_sentence": "答第五難。",
        "from": "T37n1763_071:0610a02_12",
        "context_with_next_sentence": true
    },
    {
        "source_sentence": "非因者，正因也。",
        "from": "T37n1763_071:0610a03_1",
        "context_with_next_sentence": true
    },
    {
        "source_sentence": "貪有二因者，覺觀是內因、六塵是外因，因內生外。",
        "from": "T37n1763_071:0610a04_3",
        "context_with_next_sentence": true
    },
    {
        "source_sentence": "善男子！",
        "from": "T37n1763_071:0610a05_3",
        "context_with_next_sentence": true
    },
    {
        "source_sentence": "汝言具足諸根至無有自性皆從因緣。",
        "from": "T37n1763_071:0610a05_19",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_071:0610a06_4",
        "context_with_next_sentence": true
    },
    {
        "source_sentence": "答第六難。",
        "from": "T37n1763_071:0610a06_9",
        "context_with_next_sentence": true
    },
    {
        "source_sentence": "有好施而貧、慳貪而富，應與諸根同難，故先答後業果。",
        "from": "T37n1763_071:0610a07_15",
        "context_with_next_sentence": true
    },
    {
        "source_sentence": "正答根具大富，修時不兼，受報則別耳。",
        "from": "T37n1763_071:0610a08_13",
        "context_with_next_sentence": true
    },
    {
        "source_sentence": "善男子！",
        "from": "T37n1763_071:0610a09_3",
        "context_with_next_sentence": true
    },
    {
        "source_sentence": "如汝所言世間小兒至是身因緣煩惱與業。",
        "from": "T37n1763_071:0610a10_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_071:0610a10_7",
        "context_with_next_sentence": true
    },
    {
        "source_sentence": "答第七難。",
        "from": "T37n1763_071:0610a10_12",
        "context_with_next_sentence": true
    },
    {
        "source_sentence": "若笑是自性，則應常笑。",
        "from": "T37n1763_071:0610a11_3",
        "context_with_next_sentence": true
    },
    {
        "source_sentence": "如火休熱，則常熱也。",
        "from": "T37n1763_071:0610a11_13",
        "context_with_next_sentence": true
    },
    {
        "source_sentence": "不答第八虛空菟角，皆置答也。",
        "from": "T37n1763_071:0610a12_7",
        "context_with_next_sentence": true
    },
    {
        "source_sentence": "梵志言：",
        "from": "T37n1763_071:0610a13_3",
        "context_with_next_sentence": true
    },
    {
        "source_sentence": "世尊！",
        "from": "T37n1763_071:0610a13_6",
        "context_with_next_sentence": true
    },
    {
        "source_sentence": "如其是身至除三界煩惱得阿羅漢果。",
        "from": "T37n1763_071:0610a14_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_071:0610a14_7",
        "context_with_next_sentence": true
    },
    {
        "source_sentence": "還請佛為說身因，聞即悟也。",
        "from": "T37n1763_071:0610a15_1",
        "context_with_next_sentence": true
    },
    {
        "source_sentence": "復有婆羅門名曰弘廣至能發無上廣大之心。",
        "from": "T37n1763_071:0610a16_18",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_071:0610a17_4",
        "context_with_next_sentence": true
    },
    {
        "source_sentence": "弘廣晦迹，引諸無知應弘此經。",
        "from": "T37n1763_071:0610a18_1",
        "context_with_next_sentence": true
    },
    {
        "source_sentence": "時將顯迹，現所聞不遠也。",
        "from": "T37n1763_071:0610a18_13",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_071:0610a18_17",
        "context_with_next_sentence": true
    },
    {
        "source_sentence": "更無所執，直作心念試佛。",
        "from": "T37n1763_071:0610a19_8",
        "context_with_next_sentence": true
    },
    {
        "source_sentence": "佛即知其所念，復過己心所見，於是即伏。",
        "from": "T37n1763_071:0610a20_7",
        "context_with_next_sentence": true
    },
    {
        "source_sentence": "故憍陳如先難己所為，佛即顯其迹也。",
        "from": "T37n1763_071:0610a21_4",
        "context_with_next_sentence": true
    },
    {
        "source_sentence": "佛言：",
        "from": "T37n1763_071:0610a22_2",
        "context_with_next_sentence": true
    },
    {
        "source_sentence": "止止！",
        "from": "T37n1763_071:0610a22_5",
        "context_with_next_sentence": true
    },
    {
        "source_sentence": "憍陳如至汝今能發如是大心。",
        "from": "T37n1763_071:0610a22_18",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_071:0610a23_3",
        "context_with_next_sentence": true
    },
    {
        "source_sentence": "入則入涅槃，出則出生死也。",
        "from": "T37n1763_071:0610a23_16",
        "context_with_next_sentence": true
    },
    {
        "source_sentence": "爾時世尊知已即告憍陳如至阿難比丘今為所在。",
        "from": "T37n1763_071:0610a25_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_071:0610a25_7",
        "context_with_next_sentence": true
    },
    {
        "source_sentence": "經之流通有二人，自上弘廣所持、須跋以下，應付囑阿難也，後文似爾。",
        "from": "T37n1763_071:0610a26_20",
        "context_with_next_sentence": true
    },
    {
        "source_sentence": "亦可理付弘廣，而文付阿難。",
        "from": "T37n1763_071:0610a27_12",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_071:0610a27_16",
        "context_with_next_sentence": true
    },
    {
        "source_sentence": "此下去正顯流通之意也。",
        "from": "T37n1763_071:0610a28_7",
        "context_with_next_sentence": true
    },
    {
        "source_sentence": "問阿難所在，有三緣：",
        "from": "T37n1763_071:0610a28_17",
        "context_with_next_sentence": true
    },
    {
        "source_sentence": "一欲顯阿難有八不思議之德、二為流通經、三為名須跋故。",
        "from": "T37n1763_071:0610b01_4",
        "context_with_next_sentence": true
    },
    {
        "source_sentence": "憍陳如言：",
        "from": "T37n1763_071:0610b02_4",
        "context_with_next_sentence": true
    },
    {
        "source_sentence": "世尊！",
        "from": "T37n1763_071:0610b02_7",
        "context_with_next_sentence": true
    },
    {
        "source_sentence": "阿難比丘至不來至此大眾之中。",
        "from": "T37n1763_071:0610b03_1",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_071:0610b03_6",
        "context_with_next_sentence": true
    },
    {
        "source_sentence": "魔欲使佛法無所付囑，滅不流傳，故惱亂阿難也。",
        "from": "T37n1763_071:0610b04_9",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_071:0610b04_13",
        "context_with_next_sentence": true
    },
    {
        "source_sentence": "所以是表阿難之德，雖不在坐而能受持。",
        "from": "T37n1763_071:0610b05_11",
        "context_with_next_sentence": true
    },
    {
        "source_sentence": "爾時文殊師利菩薩摩訶薩至問憍陳如阿難所在。",
        "from": "T37n1763_071:0610b07_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_071:0610b07_7",
        "context_with_next_sentence": true
    },
    {
        "source_sentence": "欲顯阿難德故，所以發問。",
        "from": "T37n1763_071:0610b07_19",
        "context_with_next_sentence": true
    },
    {
        "source_sentence": "爾時世尊告文殊師利至若佛聽者謂往給侍。",
        "from": "T37n1763_071:0610b09_1",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_071:0610b09_6",
        "context_with_next_sentence": true
    },
    {
        "source_sentence": "明阿難有二事，一是親屬，人所敬信；",
        "from": "T37n1763_071:0610b10_3",
        "context_with_next_sentence": true
    },
    {
        "source_sentence": "二受持佛語無有漏失也。",
        "from": "T37n1763_071:0610b10_14",
        "context_with_next_sentence": true
    },
    {
        "source_sentence": "文殊師利！",
        "from": "T37n1763_071:0610b11_4",
        "context_with_next_sentence": true
    },
    {
        "source_sentence": "阿難事我至八者具足從聞生智。",
        "from": "T37n1763_071:0610b11_18",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_071:0610b12_4",
        "context_with_next_sentence": true
    },
    {
        "source_sentence": "敘阿難有三意。",
        "from": "T37n1763_071:0610b12_11",
        "context_with_next_sentence": true
    },
    {
        "source_sentence": "第一敘進止所為，有八不思議之德，必堪弘通；",
        "from": "T37n1763_071:0610b13_12",
        "context_with_next_sentence": true
    },
    {
        "source_sentence": "第二引證，明七佛弟子有八德者，皆通使流通；",
        "from": "T37n1763_071:0610b14_14",
        "context_with_next_sentence": true
    },
    {
        "source_sentence": "第三正釋文殊問。",
        "from": "T37n1763_071:0610b15_3",
        "context_with_next_sentence": true
    },
    {
        "source_sentence": "文殊師利！",
        "from": "T37n1763_071:0610b16_4",
        "context_with_next_sentence": true
    },
    {
        "source_sentence": "毘婆尸佛侍者至阿難比丘為多聞藏。",
        "from": "T37n1763_071:0610b17_1",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_071:0610b17_6",
        "context_with_next_sentence": true
    },
    {
        "source_sentence": "第二，引七佛為例也。",
        "from": "T37n1763_071:0610b17_16",
        "context_with_next_sentence": true
    },
    {
        "source_sentence": "善男子！",
        "from": "T37n1763_071:0610b18_3",
        "context_with_next_sentence": true
    },
    {
        "source_sentence": "如汝所說此大眾中至阿難所聞自能宣通。",
        "from": "T37n1763_071:0610b19_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_071:0610b19_7",
        "context_with_next_sentence": true
    },
    {
        "source_sentence": "第三，正答問也。",
        "from": "T37n1763_071:0610b19_15",
        "context_with_next_sentence": true
    },
    {
        "source_sentence": "文殊師利！",
        "from": "T37n1763_071:0610b20_4",
        "context_with_next_sentence": true
    },
    {
        "source_sentence": "阿難比丘至至心禮敬却住一面。",
        "from": "T37n1763_071:0610b20_18",
        "context_with_next_sentence": true
    },
    {
        "source_sentence": "案寶亮曰。",
        "from": "T37n1763_071:0610b21_4",
        "context_with_next_sentence": true
    },
    {
        "source_sentence": "時將欲至，命文殊以呪解魔，召阿難還也。",
        "from": "T37n1763_071:0610b22_3",
        "context_with_next_sentence": true
    },
    {
        "source_sentence": "佛告阿難：",
        "from": "T37n1763_071:0610b23_4",
        "context_with_next_sentence": true
    },
    {
        "source_sentence": "是娑羅林外至與須跋陀還至佛所。",
        "from": "T37n1763_071:0610b23_19",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_071:0610b24_4",
        "context_with_next_sentence": true
    },
    {
        "source_sentence": "習未盡者，乃伏欲界結，未伏習也。",
        "from": "T37n1763_071:0610b25_1",
        "context_with_next_sentence": true
    },
    {
        "source_sentence": "時須跋陀到已問訊至即得涅槃是義云何。",
        "from": "T37n1763_071:0610b26_17",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_071:0610b27_4",
        "context_with_next_sentence": true
    },
    {
        "source_sentence": "慢人不欲自受屈，故假稱外，明得失在彼，不在於我也。",
        "from": "T37n1763_071:0610b28_9",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_071:0610b28_13",
        "context_with_next_sentence": true
    },
    {
        "source_sentence": "須跋所執，現在苦樂盡是過去，不因現在，故受投巖赴火，令苦盡也。",
        "from": "T37n1763_071:0610c01_3",
        "context_with_next_sentence": true
    },
    {
        "source_sentence": "佛言：",
        "from": "T37n1763_071:0610c02_2",
        "context_with_next_sentence": true
    },
    {
        "source_sentence": "善男子：",
        "from": "T37n1763_071:0610c02_6",
        "context_with_next_sentence": true
    },
    {
        "source_sentence": "有沙門至是故我今責汝過去業。",
        "from": "T37n1763_071:0610c02_20",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_071:0610c03_4",
        "context_with_next_sentence": true
    },
    {
        "source_sentence": "恐傳者之謬所定也。",
        "from": "T37n1763_071:0610c03_13",
        "context_with_next_sentence": true
    },
    {
        "source_sentence": "彼人若言：",
        "from": "T37n1763_071:0610c04_4",
        "context_with_next_sentence": true
    },
    {
        "source_sentence": "瞿曇！",
        "from": "T37n1763_071:0610c04_7",
        "context_with_next_sentence": true
    },
    {
        "source_sentence": "我實不知至唯過去業非現在耶。",
        "from": "T37n1763_071:0610c05_1",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_071:0610c05_6",
        "context_with_next_sentence": true
    },
    {
        "source_sentence": "下苦因緣得中上苦不者，問得展轉用不耶？",
        "from": "T37n1763_071:0610c06_6",
        "context_with_next_sentence": true
    },
    {
        "source_sentence": "若言得者，是則不定，云何定言斷過去業耶？",
        "from": "T37n1763_071:0610c07_6",
        "context_with_next_sentence": true
    },
    {
        "source_sentence": "復應問言：",
        "from": "T37n1763_071:0610c08_4",
        "context_with_next_sentence": true
    },
    {
        "source_sentence": "是現在苦至過去已盡云何有苦。",
        "from": "T37n1763_071:0610c08_18",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_071:0610c09_4",
        "context_with_next_sentence": true
    },
    {
        "source_sentence": "若過去有苦，應與業俱盡，不應重受也。",
        "from": "T37n1763_071:0610c10_2",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_071:0610c10_6",
        "context_with_next_sentence": true
    },
    {
        "source_sentence": "若現在苦行能斷過去業者，此苦行業復用何斷耶？",
        "from": "T37n1763_071:0610c11_8",
        "context_with_next_sentence": true
    },
    {
        "source_sentence": "仁者！",
        "from": "T37n1763_071:0610c12_2",
        "context_with_next_sentence": true
    },
    {
        "source_sentence": "如是苦行能令樂業至是事不然何以故仁者。",
        "from": "T37n1763_071:0610c13_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_071:0610c13_7",
        "context_with_next_sentence": true
    },
    {
        "source_sentence": "次問轉無苦樂四禪以上業。",
        "from": "T37n1763_071:0610c14_1",
        "context_with_next_sentence": true
    },
    {
        "source_sentence": "無漏無報，何因緣受是苦行者，既不能壞又不能轉，何故受耶？",
        "from": "T37n1763_071:0610c15_9",
        "context_with_next_sentence": true
    },
    {
        "source_sentence": "譬如有人為王除怨至過去本業受苦樂也。",
        "from": "T37n1763_071:0610c16_17",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_071:0610c17_4",
        "context_with_next_sentence": true
    },
    {
        "source_sentence": "證有現報也，不必盡因過去業也。",
        "from": "T37n1763_071:0610c17_19",
        "context_with_next_sentence": true
    },
    {
        "source_sentence": "仁者！",
        "from": "T37n1763_071:0610c18_2",
        "context_with_next_sentence": true
    },
    {
        "source_sentence": "若以斷業因緣力故至心喻於林身喻於樹。",
        "from": "T37n1763_071:0610c19_1",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_071:0610c19_6",
        "context_with_next_sentence": true
    },
    {
        "source_sentence": "償不可畢，遮則不受也。",
        "from": "T37n1763_071:0610c19_17",
        "context_with_next_sentence": true
    },
    {
        "source_sentence": "若以受苦為償者，畜生應得道也。",
        "from": "T37n1763_071:0610c20_12",
        "context_with_next_sentence": true
    },
    {
        "source_sentence": "先當調心者，身喻於樹，林多而樹少。",
        "from": "T37n1763_071:0610c21_9",
        "context_with_next_sentence": true
    },
    {
        "source_sentence": "四陰譬林，色陰譬樹，怖從心生，不從色也。",
        "from": "T37n1763_071:0610c22_8",
        "context_with_next_sentence": true
    },
    {
        "source_sentence": "須跋陀言：",
        "from": "T37n1763_071:0610c23_4",
        "context_with_next_sentence": true
    },
    {
        "source_sentence": "世尊！",
        "from": "T37n1763_071:0610c23_7",
        "context_with_next_sentence": true
    },
    {
        "source_sentence": "我已先調伏至受於惡身況其餘者。",
        "from": "T37n1763_071:0610c24_2",
        "context_with_next_sentence": true
    },
    {
        "source_sentence": "案寶亮曰：",
        "from": "T37n1763_071:0610c24_7",
        "context_with_next_sentence": true
    },
    {
        "source_sentence": "佛呵之已，能除麁想，何不血除細想耶？",
        "from": "T37n1763_071:0610c25_5",
        "context_with_next_sentence": true
    },
    {
        "source_sentence": "世尊！",
        "from": "T37n1763_071:0610c26_2",
        "context_with_next_sentence": true
    },
    {
        "source_sentence": "云何能斷一切諸有至上智觀故得無上菩提。",
        "from": "T37n1763_071:0610c27_2",
        "context_with_next_sentence": true
    },
    {
        "source_sentence": "案僧亮曰：",
        "from": "T37n1763_071:0610c27_7",
        "context_with_next_sentence": true
    },
    {
        "source_sentence": "有假空實空，而外道伏結，緣有不緣空，緣空是實想也。",
        "from": "T37n1763_071:0610c28_12",
        "context_with_next_sentence": true
    },
    {
        "source_sentence": "寶亮曰：",
        "from": "T37n1763_071:0610c28_16",
        "context_with_next_sentence": true
    },
    {
        "source_sentence": "唯有二諦，忘相為實想，實以慧斷煩惱。",
        "from": "T37n1763_071:0610c29_14",
        "context_with_next_sentence": true
    },
    {
        "source_sentence": "作想名說，此其旨也。",
        "from": "T37n1763_071:0611a01_3",
        "context_with_next_sentence": true
    },
    {
        "source_sentence": "說是法時十千菩薩至須跋陀羅得阿羅漢果。",
        "from": "T37n1763_071:0611a02_18",
        "context_with_next_sentence": true
    },
    {
        "source_sentence": "案寶亮曰：",
        "from": "T37n1763_071:0611a03_4",
        "context_with_next_sentence": true
    },
    {
        "source_sentence": "得一生實想者，正一生後得佛也。",
        "from": "T37n1763_071:0611a04_1",
        "context_with_next_sentence": true
    },
    {
        "source_sentence": "若是無明住地報，則不可以一生二生往格也，乃約應而辨耳。",
        "from": "T37n1763_071:0611a05_9",
        "context_with_next_sentence": true
    },
    {
        "source_sentence": "若尋餘經比例，便是未盡，此土無緣，立以不悉來也。",
        "from": "T37n1763_071:0611a06_13",
        "context_with_next_sentence": true
    },
    {
        "source_sentence": "大般涅槃經集解卷第七十一終觀應二年辛卯卯月十日，於大和州大御輪寺點寫之了。",
        "from": "T37n1763_071:0611a09_6",
        "context_with_next_sentence": true
    },
    {
        "source_sentence": "自觀應元年九月二十四日，至同二年四月十日，一部七十一卷，為每年講讚本，一筆點之了，偏為奉助興正菩薩御願而已。",
        "from": "T37n1763_071:0611a12_17",
        "context_with_next_sentence": true
    },
    {
        "source_sentence": "　　大御輪寺金剛資　圓宗生年六十五度以四十五",
        "from": "T37n1763_071:0611a13_0",
        "context_with_next_sentence": true
    }
]