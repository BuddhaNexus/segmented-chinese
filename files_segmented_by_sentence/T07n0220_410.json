{
    "T07n0220_410:0051c17_0": "大般若波羅蜜多經卷第四百一",
    "T07n0220_410:0051c18_0": "十",
    "T07n0220_410:0051c20_0": "三藏法師玄奘奉　詔譯",
    "T07n0220_410:0051c21_0": "第二分行相品第九之二",
    "T07n0220_410:0051c22_0": "時，舍利子問善現言：「若三摩地不異菩薩摩訶薩，菩薩摩訶薩不異三摩地，三摩地即是菩薩摩訶薩，菩薩摩訶薩即是三摩地，若三摩地、若菩薩摩訶薩於般若波羅蜜多亦如是者，諸菩薩摩訶薩云何於一切法如實了知入三摩地？」",
    "T07n0220_410:0051c27_1": "善現答言：「若菩薩摩訶薩入諸定時，不作是念：『我依一切法平等性證入如是如是等持。』",
    "T07n0220_410:0051c29_2": "由此因緣，諸菩薩摩訶薩雖依一切法平等性證入如是如是等持，而於一切法平等性及諸等持不作想解。",
    "T07n0220_410:0052a02_3": "何以故？",
    "T07n0220_410:0052a02_4": "舍利子！",
    "T07n0220_410:0052a03_5": "以一切法及諸等持、若菩薩摩訶薩、若般若波羅蜜多皆無所有，無所有中分別想解無容起故。」",
    "T07n0220_410:0052a05_6": "時，薄伽梵讚善現言：「善哉！",
    "T07n0220_410:0052a05_7": "善哉！",
    "T07n0220_410:0052a05_8": "如汝所說。",
    "T07n0220_410:0052a06_9": "故我說汝住無諍定聲聞眾中最為第一，由斯我說與義相應，平等性中無違諍故。",
    "T07n0220_410:0052a08_10": "善現！",
    "T07n0220_410:0052a08_11": "諸菩薩摩訶薩欲學般若波羅蜜多應如是學，欲學靜慮、精進、安忍、淨戒、布施波羅蜜多應如是學，欲學四念住乃至八聖道支應如是學，如是乃至欲學佛十力乃至十八佛不共法應如是學。」",
    "T07n0220_410:0052a12_12": "時，舍利子即白佛言：「若菩薩摩訶薩作如是學，為正學般若波羅蜜多不？",
    "T07n0220_410:0052a14_13": "乃至為正學十八佛不共法不？」",
    "T07n0220_410:0052a14_14": "佛言：「舍利子！",
    "T07n0220_410:0052a15_15": "若菩薩摩訶薩作如是學，為正學般若波羅蜜多，以無所得為方便故，乃至為正學十八佛不共法，以無所得為方便故。」",
    "T07n0220_410:0052a17_16": "時，舍利子復白佛言：「若菩薩摩訶薩如是學時，皆以無所得為方便學般若波羅蜜多不？",
    "T07n0220_410:0052a19_17": "乃至皆以無所得為方便學十八佛不共法不？」",
    "T07n0220_410:0052a20_18": "佛言：「舍利子！",
    "T07n0220_410:0052a21_19": "若菩薩摩訶薩如是學時，皆以無所得為方便學般若波羅蜜多，乃至皆以無所得為方便學十八佛不共法。」",
    "T07n0220_410:0052a23_20": "舍利子言：「無所得者，為說何等不可得耶？」",
    "T07n0220_410:0052a24_21": "佛言：「舍利子！",
    "T07n0220_410:0052a24_22": "我不可得，乃至見者不可得，畢竟淨故；蘊、處、界不可得，畢竟淨故；無明不可得，乃至老死不可得，畢竟淨故；四聖諦不可得，畢竟淨故；欲、色、無色界不可得，畢竟淨故；四念住不可得，乃至八聖道支不可得，畢竟淨故；佛十力不可得，乃至十八佛不共法不可得，畢竟淨故；布施波羅蜜多不可得，乃至般若波羅蜜多不可得，畢竟淨故；預流不可得，乃至阿羅漢不可得，畢竟淨故；獨覺不可得，畢竟淨故；菩薩不可得，如來不可得，畢竟淨故。」",
    "T07n0220_410:0052b05_23": "舍利子言：「世尊！",
    "T07n0220_410:0052b06_24": "所說畢竟淨者是何等義？」",
    "T07n0220_410:0052b06_25": "佛言：「舍利子！",
    "T07n0220_410:0052b07_26": "即一切法不生不滅、無染無淨、不出不沒、無得無為，如是名為畢竟淨義。」",
    "T07n0220_410:0052b09_0": "時，舍利子復白佛言：「若菩薩摩訶薩如是學時，為學何法？」",
    "T07n0220_410:0052b10_1": "佛言：「舍利子！",
    "T07n0220_410:0052b10_2": "若菩薩摩訶薩如是學時，於一切法都無所學。",
    "T07n0220_410:0052b11_3": "何以故？",
    "T07n0220_410:0052b11_4": "舍利子！",
    "T07n0220_410:0052b12_5": "非一切法如是而有如諸愚夫異生所執可於中學。」",
    "T07n0220_410:0052b13_6": "舍利子言：「若爾諸法如何而有？」",
    "T07n0220_410:0052b14_0": "佛言：「諸法如無所有如是而有，若於如是無所有法不能了達，說名無明。」",
    "T07n0220_410:0052b15_1": "舍利子言：「何等法無所有，若不了達說名無明？」",
    "T07n0220_410:0052b16_2": "佛言：「舍利子！",
    "T07n0220_410:0052b17_3": "色無所有，受、想、行、識無所有，以內空故，乃至無性自性空故；如是乃至四念住無所有，乃至十八佛不共法無所有，以內空故，乃至無性自性空故。",
    "T07n0220_410:0052b20_4": "舍利子！",
    "T07n0220_410:0052b20_5": "愚夫異生若於如是無所有法不能了達，說名無明。",
    "T07n0220_410:0052b21_6": "彼由無明及愛勢力，分別執著斷、常二邊，由此不知不見諸法無所有性分別諸法。",
    "T07n0220_410:0052b23_7": "由分別故，便執著色、受、想、行、識，乃至執著十八佛不共法，由執著故，分別諸法無所有性，由此於法不知不見。」",
    "T07n0220_410:0052b26_8": "舍利子言：「於何等法不知不見？」",
    "T07n0220_410:0052b26_9": "佛言：「於色不知不見，於受、想、行、識不知不見，乃至於十八佛不共法不知不見。",
    "T07n0220_410:0052b28_10": "由於諸法不知不見，墮在愚夫異生數中不能出離。」",
    "T07n0220_410:0052b29_11": "舍利子言：「彼於何處不能出離？」",
    "T07n0220_410:0052c01_12": "佛言：「彼於欲界、色、無色界不能出離。",
    "T07n0220_410:0052c02_13": "由於三界不能出離，於聲聞法不能成辦，於獨覺法不能成辦，於菩薩法不能成辦，於諸佛法不能成辦。",
    "T07n0220_410:0052c04_14": "由於三乘不能成辦，便於諸法不能信受。」",
    "T07n0220_410:0052c05_15": "舍利子言：「彼於何法不能信受？」",
    "T07n0220_410:0052c06_16": "佛言：「彼於色空不能信受，於受、想、行、識空不能信受，乃至於十八佛不共法空不能信受，由不信受便不能住。」",
    "T07n0220_410:0052c08_17": "舍利子言：「於何等法彼不能住？」",
    "T07n0220_410:0052c09_18": "佛言：「舍利子！",
    "T07n0220_410:0052c10_0": "於布施波羅蜜多乃至般若波羅蜜多彼不能住，於不退轉地乃至十八佛不共法彼不能住。",
    "T07n0220_410:0052c12_1": "由此故名愚夫異生，以於諸法執著有性。」",
    "T07n0220_410:0052c13_0": "舍利子言：「彼於何法執著有性？」",
    "T07n0220_410:0052c13_1": "佛言：「彼於色執著有性，於受、想、行、識執著有性；於眼處執著有性，乃至於意處執著有性；於色處執著有性，乃至於法處執著有性；於眼界執著有性，乃至於意界執著有性；於貪、瞋、癡執著有性，於諸見趣執著有性；於四念住執著有性，乃至於十八佛不共法執著有性。」",
    "T07n0220_410:0052c20_0": "時，舍利子白佛言：「世尊！",
    "T07n0220_410:0052c20_1": "頗有菩薩摩訶薩作如是學，非學般若波羅蜜多，不能成辦一切智智耶？」",
    "T07n0220_410:0052c22_2": "佛告舍利子：「有菩薩摩訶薩作如是學，非學般若波羅蜜多，不能成辦一切智智。」",
    "T07n0220_410:0052c24_0": "舍利子言：「此如何等？」",
    "T07n0220_410:0052c24_1": "佛言：「舍利子！",
    "T07n0220_410:0052c24_2": "若菩薩摩訶薩無方便善巧，於般若波羅蜜多分別執著，於靜慮、精進、安忍、淨戒、布施波羅蜜多分別執著；於四念住分別執著，乃至於十八佛不共法分別執著。",
    "T07n0220_410:0052c28_3": "由此執著，於一切智、道相智、一切相智亦起執著。",
    "T07n0220_410:0052c29_4": "以是因緣，有菩薩摩訶薩作如是學，非學般若波羅蜜多，不能成辦一切智智。」",
    "T07n0220_410:0053a02_5": "舍利子言：「是菩薩摩訶薩如是學時，定非學般若波羅蜜多，不能成辦一切智智耶？」",
    "T07n0220_410:0053a04_6": "佛言：「舍利子！",
    "T07n0220_410:0053a04_7": "是菩薩摩訶薩如是學時，定非學般若波羅蜜多，不能成辦一切智智。」",
    "T07n0220_410:0053a06_8": "時，舍利子復白佛言：「世尊！",
    "T07n0220_410:0053a06_9": "云何菩薩摩訶薩修學般若波羅蜜多，是學般若波羅蜜多，如是學時便能成辦一切智智？」",
    "T07n0220_410:0053a08_10": "佛言：「舍利子！",
    "T07n0220_410:0053a09_11": "若菩薩摩訶薩修學般若波羅蜜多，不見般若波羅蜜多，乃至不見一切相智，如是菩薩摩訶薩修學般若波羅蜜多，是學般若波羅蜜多，如是學時則能成辦一切智智。",
    "T07n0220_410:0053a12_12": "何以故？",
    "T07n0220_410:0053a13_13": "舍利子！",
    "T07n0220_410:0053a13_14": "以無所得為方便故。」",
    "T07n0220_410:0053a13_15": "舍利子言：「是菩薩摩訶薩於何法無所得為方便耶？」",
    "T07n0220_410:0053a15_0": "佛言：「舍利子！",
    "T07n0220_410:0053a15_1": "是菩薩摩訶薩修行布施波羅蜜多時，於布施波羅蜜多無所得為方便，乃至修行般若波羅蜜多時，於般若波羅蜜多無所得為方便，乃至求菩提時，於菩提無所得為方便，乃至求一切相智時，於一切相智無所得為方便。",
    "T07n0220_410:0053a20_2": "舍利子！",
    "T07n0220_410:0053a20_3": "如是菩薩摩訶薩修學般若波羅蜜多，是學般若波羅蜜多，如是學時則能成辦一切智智。」",
    "T07n0220_410:0053a22_4": "舍利子言：「是菩薩摩訶薩修學般若波羅蜜多時，以何等無所得為方便耶？」",
    "T07n0220_410:0053a24_5": "佛言：「舍利子！",
    "T07n0220_410:0053a24_6": "是菩薩摩訶薩修學般若波羅蜜多時，以內空無所得為方便，乃至以無性自性空無所得為方便。",
    "T07n0220_410:0053a26_7": "由是因緣，速能成辦一切智智。」",
    "T07n0220_410:0053a28_0": "第二分幻喻品第十",
    "T07n0220_410:0053a29_0": "爾時，具壽善現白佛言：「世尊！",
    "T07n0220_410:0053a29_1": "設有問言：『若有幻士能學般若波羅蜜多，乃至能學布施波羅蜜多，彼能成辦一切智智不？",
    "T07n0220_410:0053b02_2": "若有幻士能學四念住，乃至能學十八佛不共法，彼能成辦一切智智不？』",
    "T07n0220_410:0053b04_3": "我得此問當云何答？」",
    "T07n0220_410:0053b04_4": "佛告善現：「我還問汝，隨汝意答。",
    "T07n0220_410:0053b05_5": "善現！",
    "T07n0220_410:0053b05_6": "於意云何？",
    "T07n0220_410:0053b06_0": "色與幻有異不？",
    "T07n0220_410:0053b06_1": "受、想、行、識與幻有異不？」",
    "T07n0220_410:0053b06_2": "善現答言：「不也！",
    "T07n0220_410:0053b07_3": "世尊！」",
    "T07n0220_410:0053b07_4": "「善現！",
    "T07n0220_410:0053b07_5": "於意云何？",
    "T07n0220_410:0053b07_6": "眼處與幻有異不？",
    "T07n0220_410:0053b08_7": "乃至意處與幻有異不？",
    "T07n0220_410:0053b08_8": "色處與幻有異不？",
    "T07n0220_410:0053b09_9": "乃至法處與幻有異不？」",
    "T07n0220_410:0053b09_10": "善現答言：「不也！",
    "T07n0220_410:0053b10_11": "世尊！」",
    "T07n0220_410:0053b10_12": "「善現！",
    "T07n0220_410:0053b10_13": "於意云何？",
    "T07n0220_410:0053b10_14": "眼界與幻有異不？",
    "T07n0220_410:0053b11_0": "乃至意界與幻有異不？",
    "T07n0220_410:0053b11_1": "色界與幻有異不？",
    "T07n0220_410:0053b11_2": "乃至法界與幻有異不？",
    "T07n0220_410:0053b12_3": "眼識界與幻有異不？",
    "T07n0220_410:0053b12_4": "乃至意識界與幻有異不？",
    "T07n0220_410:0053b13_5": "眼觸與幻有異不？",
    "T07n0220_410:0053b13_6": "乃至意觸與幻有異不？",
    "T07n0220_410:0053b14_7": "眼觸為緣所生諸受與幻有異不？",
    "T07n0220_410:0053b15_8": "乃至意觸為緣所生諸受與幻有異不？」",
    "T07n0220_410:0053b16_9": "善現答言：「不也！",
    "T07n0220_410:0053b16_10": "世尊！」",
    "T07n0220_410:0053b16_11": "「善現！",
    "T07n0220_410:0053b16_12": "於意云何？",
    "T07n0220_410:0053b17_0": "四念住與幻有異不？",
    "T07n0220_410:0053b17_1": "乃至八聖道支與幻有異不？」",
    "T07n0220_410:0053b18_2": "善現答言：「不也！",
    "T07n0220_410:0053b18_3": "世尊！」",
    "T07n0220_410:0053b18_4": "「善現！",
    "T07n0220_410:0053b18_5": "於意云何？",
    "T07n0220_410:0053b19_0": "空解脫門與幻有異不？",
    "T07n0220_410:0053b19_1": "無相、無願解脫門與幻有異不？」",
    "T07n0220_410:0053b20_2": "善現答言：「不也！",
    "T07n0220_410:0053b20_3": "世尊！」",
    "T07n0220_410:0053b20_4": "「善現！",
    "T07n0220_410:0053b20_5": "於意云何？",
    "T07n0220_410:0053b21_6": "布施波羅蜜多與幻有異不？",
    "T07n0220_410:0053b21_7": "乃至十八佛不共法與幻有異不？」",
    "T07n0220_410:0053b22_8": "善現答言：「不也！",
    "T07n0220_410:0053b22_9": "世尊！」",
    "T07n0220_410:0053b23_0": "「善現！",
    "T07n0220_410:0053b23_1": "於意云何？",
    "T07n0220_410:0053b23_2": "諸佛無上正等菩提與幻有異不？」",
    "T07n0220_410:0053b24_3": "善現答言：「不也！",
    "T07n0220_410:0053b24_4": "世尊！",
    "T07n0220_410:0053b24_5": "何以故？",
    "T07n0220_410:0053b24_6": "世尊！",
    "T07n0220_410:0053b24_7": "色不異幻，幻不異色，色即是幻，幻即是色，如是乃至諸佛無上正等菩提不異幻，幻不異諸佛無上正等菩提，諸佛無上正等菩提即是幻，幻即是諸佛無上正等菩提。」",
    "T07n0220_410:0053b28_8": "佛言：「善現！",
    "T07n0220_410:0053b29_9": "於意云何？",
    "T07n0220_410:0053b29_10": "幻有雜染有清淨不？」",
    "T07n0220_410:0053b29_11": "善現答言：「不也！",
    "T07n0220_410:0053c01_12": "世尊！」",
    "T07n0220_410:0053c01_13": "「善現！",
    "T07n0220_410:0053c01_14": "於意云何？",
    "T07n0220_410:0053c01_15": "幻有生有滅不？」",
    "T07n0220_410:0053c02_16": "善現答言：「不也！",
    "T07n0220_410:0053c02_17": "世尊！」",
    "T07n0220_410:0053c02_18": "「善現！",
    "T07n0220_410:0053c02_19": "於意云何？",
    "T07n0220_410:0053c02_20": "若法無雜染無清淨、無生無滅，是法能學般若波羅蜜多，成辦一切智智不？」",
    "T07n0220_410:0053c04_21": "善現答言：「不也！",
    "T07n0220_410:0053c05_22": "世尊！」",
    "T07n0220_410:0053c05_23": "「善現！",
    "T07n0220_410:0053c05_24": "於意云何？",
    "T07n0220_410:0053c05_25": "於五蘊中起想、等想、施設、言說、假名菩薩摩訶薩不？」",
    "T07n0220_410:0053c06_26": "善現答言：「如是！",
    "T07n0220_410:0053c07_27": "世尊！」",
    "T07n0220_410:0053c07_28": "「善現！",
    "T07n0220_410:0053c07_29": "於意云何？",
    "T07n0220_410:0053c07_30": "於五蘊中起想、等想、施設、言說、假建立者，有生有滅、有雜染有清淨不？」",
    "T07n0220_410:0053c09_31": "善現答言：「不也！",
    "T07n0220_410:0053c09_32": "世尊！」",
    "T07n0220_410:0053c09_33": "「善現！",
    "T07n0220_410:0053c09_34": "於意云何？",
    "T07n0220_410:0053c10_35": "若法無想、無等想、無施設、無言說、無假名、無身無身業、無語無語業、無意無意業、無雜染無清淨、無生無滅，是法能學般若波羅蜜多成辦一切智智不？」",
    "T07n0220_410:0053c13_36": "善現答言：「不也！",
    "T07n0220_410:0053c14_37": "世尊！」",
    "T07n0220_410:0053c14_38": "佛言：「善現！",
    "T07n0220_410:0053c14_39": "若菩薩摩訶薩以無所得而為方便，修學如是甚深般若波羅蜜多，速能成辦一切智智。」",
    "T07n0220_410:0053c17_0": "爾時，具壽善現白佛言：「世尊！",
    "T07n0220_410:0053c17_1": "若菩薩摩訶薩欲證無上正等菩提，當如幻士常學般若波羅蜜多。",
    "T07n0220_410:0053c19_2": "何以故？",
    "T07n0220_410:0053c19_3": "世尊！",
    "T07n0220_410:0053c19_4": "當知幻士即是五蘊。」",
    "T07n0220_410:0053c20_0": "佛告善現：「於意云何？",
    "T07n0220_410:0053c20_1": "如幻五蘊能學般若波羅蜜多，當得成辦一切智智不？」",
    "T07n0220_410:0053c21_2": "善現答言：「不也！",
    "T07n0220_410:0053c22_3": "世尊！",
    "T07n0220_410:0053c22_4": "何以故？",
    "T07n0220_410:0053c22_5": "世尊！",
    "T07n0220_410:0053c22_6": "如幻五蘊以無性為自性，無性自性不可得故。」",
    "T07n0220_410:0053c23_7": "佛告善現：「於意云何？",
    "T07n0220_410:0053c24_8": "如夢五蘊能學般若波羅蜜多，當得成辦一切智智不？」",
    "T07n0220_410:0053c25_9": "善現答言：「不也！",
    "T07n0220_410:0053c25_10": "世尊！",
    "T07n0220_410:0053c25_11": "何以故？",
    "T07n0220_410:0053c26_0": "世尊！",
    "T07n0220_410:0053c26_1": "如夢五蘊以無性為自性，無性自性不可得故。」",
    "T07n0220_410:0053c27_2": "佛言：「善現！",
    "T07n0220_410:0053c27_3": "於意云何？",
    "T07n0220_410:0053c27_4": "如響、如光影、如像、如陽焰、如空花、如變化、如尋香城五蘊，能學般若波羅蜜多，當得成辦一切智智不？」",
    "T07n0220_410:0054a01_0": "善現答言：「不也！",
    "T07n0220_410:0054a01_1": "世尊！",
    "T07n0220_410:0054a01_2": "何以故？",
    "T07n0220_410:0054a01_3": "世尊！",
    "T07n0220_410:0054a01_4": "如響乃至尋香城五蘊以無性為自性，無性自性不可得故。」",
    "T07n0220_410:0054a03_5": "佛言：「善現！",
    "T07n0220_410:0054a03_6": "於意云何？",
    "T07n0220_410:0054a03_7": "如幻等五蘊各有異性不？」",
    "T07n0220_410:0054a04_8": "善現答言：「不也！",
    "T07n0220_410:0054a04_9": "世尊！",
    "T07n0220_410:0054a04_10": "何以故？",
    "T07n0220_410:0054a04_11": "世尊！",
    "T07n0220_410:0054a05_12": "如幻等色、受、想、行、識即是如夢等色、受、想、行、識。",
    "T07n0220_410:0054a06_13": "如幻等五蘊即是如幻等六根，如幻等六根即是如幻等五蘊。",
    "T07n0220_410:0054a07_14": "如是一切皆由內空故不可得，乃至無性自性空故不可得。」",
    "T07n0220_410:0054a09_0": "爾時，具壽善現復白佛言：「世尊！",
    "T07n0220_410:0054a09_1": "新趣大乘諸菩薩摩訶薩，聞說如是甚深般若波羅蜜多，其心將無驚恐怖不？」",
    "T07n0220_410:0054a11_2": "佛告善現：「新趣大乘諸菩薩摩訶薩修行般若波羅蜜多時，若無方便善巧及不為善友所攝受者，聞說如是甚深般若波羅蜜多，其心有驚有恐有怖。」",
    "T07n0220_410:0054a15_0": "尊者善現復白佛言：「何等菩薩摩訶薩修行般若波羅蜜多時，有方便善巧故，聞說如是甚深般若波羅蜜多，其心不驚不恐不怖？」",
    "T07n0220_410:0054a17_1": "佛告善現：「若菩薩摩訶薩修行般若波羅蜜多時，以應一切智智心，觀色無常相亦不可得，觀受、想、行、識無常相亦不可得；觀色苦相亦不可得，觀受、想、行、識苦相亦不可得；觀色無我相亦不可得，觀受、想、行、識無我相亦不可得；觀色不淨相亦不可得，觀受、想、行、識不淨相亦不可得；觀色空相亦不可得，觀受、想、行、識空相亦不可得；觀色無相相亦不可得，觀受、想、行、識無相相亦不可得；觀色無願相亦不可得，觀受、想、行、識無願相亦不可得；觀色寂靜相亦不可得，觀受、想、行、識寂靜相亦不可得；觀色遠離相亦不可得，觀受、想、行、識遠離相亦不可得。",
    "T07n0220_410:0054b01_2": "善現！",
    "T07n0220_410:0054b01_3": "是菩薩摩訶薩修行般若波羅蜜多時，有方便善巧故，聞說如是甚深般若波羅蜜多，其心不驚不恐不怖。",
    "T07n0220_410:0054b04_0": "「復次，善現！",
    "T07n0220_410:0054b04_1": "若菩薩摩訶薩作此觀已，復作是念：『我當以無所得為方便，為一切有情說如是五蘊無常相亦不可得，苦相、無我相、不淨相、空相、無相相、無願相、寂靜相、遠離相亦不可得。』",
    "T07n0220_410:0054b08_2": "善現！",
    "T07n0220_410:0054b08_3": "是為菩薩摩訶薩修行般若波羅蜜多時，無著布施波羅蜜多。",
    "T07n0220_410:0054b09_4": "「復次，善現！",
    "T07n0220_410:0054b09_5": "若菩薩摩訶薩修行般若波羅蜜多時，遠離聲聞、獨覺相應作意，思惟五蘊無常相亦不可得，苦相、無我相、不淨相、空相、無相相、無願相、寂靜相、遠離相亦不可得，以無所得為方便故。",
    "T07n0220_410:0054b13_6": "善現！",
    "T07n0220_410:0054b14_7": "是為菩薩摩訶薩修行般若波羅蜜多時，無著淨戒波羅蜜多。",
    "T07n0220_410:0054b15_8": "「復次，善現！",
    "T07n0220_410:0054b15_9": "若菩薩摩訶薩修行般若波羅蜜多時，以無所得而為方便，觀如是法無常相亦不可得，苦相、無我相、不淨相、空相、無相相、無願相、寂靜相、遠離相亦不可得，能於其中安忍欲樂，其心不驚不怖不畏。",
    "T07n0220_410:0054b20_10": "善現！",
    "T07n0220_410:0054b20_11": "是為菩薩摩訶薩修行般若波羅蜜多時，無著安忍波羅蜜多。",
    "T07n0220_410:0054b21_12": "「復次，善現！",
    "T07n0220_410:0054b21_13": "若菩薩摩訶薩修行般若波羅蜜多時，以應一切智智心，常觀五蘊無常相亦不可得，苦相、無我相、不淨相、空相、無相相、無願相、寂靜相、遠離相亦不可得。",
    "T07n0220_410:0054b25_14": "雖以無所得為方便，而常不捨一切智智相應作意，恒修般若波羅蜜多。",
    "T07n0220_410:0054b26_15": "善現！",
    "T07n0220_410:0054b27_16": "是為菩薩摩訶薩修行般若波羅蜜多時，無著精進波羅蜜多。",
    "T07n0220_410:0054b28_17": "「復次，善現！",
    "T07n0220_410:0054b28_18": "若菩薩摩訶薩修行般若波羅蜜多時，不以聲聞、獨覺相應作意，思惟五蘊無常相亦不可得，苦相、無我相、不淨相、空相、無相相、無願相、寂靜相、遠離相亦不可得。",
    "T07n0220_410:0054c03_19": "以無所得為方便故，於中不起聲聞、獨覺相應作意及餘非善散亂之心，障礙無上正等菩提。",
    "T07n0220_410:0054c05_20": "善現！",
    "T07n0220_410:0054c05_21": "是為菩薩摩訶薩修行般若波羅蜜多時，無著靜慮波羅蜜多。",
    "T07n0220_410:0054c06_22": "「復次，善現！",
    "T07n0220_410:0054c07_23": "若菩薩摩訶薩修行般若波羅蜜多時，如實觀察：非空色故色空，色即是空，空即是色，受、想、行、識亦如是；非空眼處故眼處空，眼處即是空，空即是眼處，乃至意處亦如是；非空色處故色處空，色處即是空，空即是色處，乃至法處亦如是；非空眼界故眼界空，眼界即是空，空即是眼界，乃至意界亦如是；非空色界故色界空，色界即是空，空即是色界，乃至法界亦如是；非空眼識界故眼識界空，眼識界即是空，空即是眼識界，乃至意識界亦如是；非空眼觸故眼觸空，眼觸即是空，空即是眼觸，乃至意觸亦如是；非空眼觸為緣所生諸受故眼觸為緣所生諸受空，眼觸為緣所生諸受即是空，空即是眼觸為緣所生諸受，乃至意觸為緣所生諸受亦如是；非空四念住故四念住空，四念住即是空，空即是四念住；如是乃至非空十八佛不共法故十八佛不共法空，十八佛不共法即是空，空即是十八佛不共法。",
    "T07n0220_410:0054c25_24": "善現！",
    "T07n0220_410:0054c25_25": "是為菩薩摩訶薩無著般若波羅蜜多。",
    "T07n0220_410:0054c26_26": "「善現！",
    "T07n0220_410:0054c26_27": "如是菩薩摩訶薩修行般若波羅蜜多時，有方便善巧故，聞說如是甚深般若波羅蜜多，其心不驚不恐不怖。」",
    "T07n0220_410:0055a01_0": "爾時，具壽善現白佛言：「世尊！",
    "T07n0220_410:0055a01_1": "云何菩薩摩訶薩修行般若波羅蜜多時，為諸善友所攝受故，聞說如是甚深般若波羅蜜多，其心不驚不恐不怖？」",
    "T07n0220_410:0055a04_2": "佛告善現：「諸菩薩摩訶薩善友者，謂若能以無所得而為方便，說色無常相亦不可得，說受、想、行、識無常相亦不可得；說色苦相亦不可得，說受、想、行、識苦相亦不可得；說色無我相亦不可得，說受、想、行、識無我相亦不可得；說色不淨相亦不可得，說受、想、行、識不淨相亦不可得；說色空相亦不可得，說受、想、行、識空相亦不可得；說色無相相亦不可得，說受、想、行、識無相相亦不可得；說色無願相亦不可得，說受、想、行、識無願相亦不可得；說色寂靜相亦不可得，說受、想、行、識寂靜相亦不可得；說色遠離相亦不可得，說受、想、行、識遠離相亦不可得，及勸依此勤修善根，不令迴向聲聞、獨覺，唯令求得一切智智。",
    "T07n0220_410:0055a17_3": "善現！",
    "T07n0220_410:0055a18_4": "是為菩薩摩訶薩善友。",
    "T07n0220_410:0055a18_5": "「復次，善現！",
    "T07n0220_410:0055a18_6": "諸菩薩摩訶薩善友者，謂若能以無所得而為方便，說眼處乃至意處無常相亦不可得，苦相、無我相、不淨相、空相、無相相、無願相、寂靜相、遠離相亦不可得；說色處乃至法處無常相亦不可得，苦相、無我相、不淨相、空相、無相相、無願相、寂靜相、遠離相亦不可得，及勸依此勤修善根，不令迴向聲聞、獨覺，唯令求得一切智智。",
    "T07n0220_410:0055a26_7": "善現！",
    "T07n0220_410:0055a26_8": "是為菩薩摩訶薩善友。",
    "T07n0220_410:0055a26_9": "「復次，善現！",
    "T07n0220_410:0055a27_10": "諸菩薩摩訶薩善友者，謂若能以無所得而為方便，說眼界乃至意界無常相亦不可得，苦相、無我相、不淨相、空相、無相相、無願相、寂靜相、遠離相亦不可得；說色界乃至法界無常相亦不可得，苦相、無我相、不淨相、空相、無相相、無願相、寂靜相、遠離相亦不可得；說眼識界乃至意識界無常相亦不可得，苦相、無我相、不淨相、空相、無相相、無願相、寂靜相、遠離相亦不可得；說眼觸乃至意觸無常相亦不可得，苦相、無我相、不淨相、空相、無相相、無願相、寂靜相、遠離相亦不可得；說眼觸為緣所生諸受乃至意觸為緣所生諸受無常相亦不可得，苦相、無我相、不淨相、空相、無相相、無願相、寂靜相、遠離相亦不可得，及勸依此勤修善根，不令迴向聲聞、獨覺，唯令求得一切智智。",
    "T07n0220_410:0055b13_11": "善現！",
    "T07n0220_410:0055b13_12": "是為菩薩摩訶薩善友。",
    "T07n0220_410:0055b13_13": "「復次，善現！",
    "T07n0220_410:0055b14_14": "諸菩薩摩訶薩善友者，謂若能以無所得而為方便，雖說修四念住乃至八聖道支不可得，雖說修空、無相、無願解脫門不可得，雖說修佛十力乃至十八佛不共法不可得，雖說修一切智乃至無上正等菩提不可得，而勸依此勤修善根，不令迴向聲聞、獨覺，唯令求得一切智智。",
    "T07n0220_410:0055b20_15": "善現！",
    "T07n0220_410:0055b20_16": "是為菩薩摩訶薩善友。",
    "T07n0220_410:0055b21_0": "「若菩薩摩訶薩修行般若波羅蜜多時，為此善友所攝受者，聞說如是甚深般若波羅蜜多，其心不驚不恐不怖。」",
    "T07n0220_410:0055b24_0": "爾時，具壽善現白佛言：「世尊！",
    "T07n0220_410:0055b24_1": "云何菩薩摩訶薩修行般若波羅蜜多時，無方便善巧故，聞說如是甚深般若波羅蜜多，其心有驚有恐有怖？」",
    "T07n0220_410:0055b27_2-0": "佛告善現：「若菩薩摩訶薩修行般若波羅蜜多時，以有所得為方便故，離應一切智智作意，修行般若波羅蜜多，於修般若波羅蜜多有得有恃；以有所得為方便故，離應一切智智作意，修行靜慮、精進、安忍、淨戒、布施波羅蜜多，於修靜慮乃至布施波羅蜜多有得有恃；以有所得為方便故，離應一切智智作意，觀色、受、想、行、識內空、外空、",
    "T07n0220_410:0055b27_2-1": "內外空、空空、大空、勝義空、有為空、無為空、畢竟空、無際空、散無散空、本性空、自共相空、一切法空、不可得空、無性空、自性空、無性自性空，於觀色、受、想、行、識空有得有恃；以有所得為方便故，離應一切智智作意，觀眼處乃至意處內空乃至無性自性空，於觀眼處乃至意處空有得有恃；以有所得為方便故，離應一切智智作意，",
    "T07n0220_410:0055b27_2-2": "觀色處乃至法處內空乃至無性自性空，於觀色處乃至法處空有得有恃；以有所得為方便故，離應一切智智作意，觀眼界乃至意界內空乃至無性自性空，於觀眼界乃至意界空有得有恃；以有所得為方便故，離應一切智智作意，觀色界乃至法界內空乃至無性自性空，於觀色界乃至法界空有得有恃；以有所得為方便故，離應一切智智作意，觀眼識界乃至意識界內空乃至無性自性空，",
    "T07n0220_410:0055b27_2-3": "於觀眼識界乃至意識界空有得有恃；以有所得為方便故，離應一切智智作意，觀眼觸乃至意觸內空乃至無性自性空，於觀眼觸乃至意觸空有得有恃；以有所得為方便故，離應一切智智作意，觀眼觸為緣所生諸受乃至意觸為緣所生諸受內空乃至無性自性空，於觀眼觸為緣所生諸受乃至意觸為緣所生諸受空有得有恃；以有所得為方便故，離應一切智智作意，",
    "T07n0220_410:0055b27_2-4": "修行四念住乃至十八佛不共法，於修四念住乃至十八佛不共法有得有恃。",
    "T07n0220_410:0056a03_3": "善現！",
    "T07n0220_410:0056a03_4": "如是菩薩摩訶薩修行般若波羅蜜多時，無方便善巧故，聞說如是甚深般若波羅蜜多，其心有驚有恐有怖。」",
    "T07n0220_410:0056a06_0": "爾時，具壽善現復白佛言：「世尊！",
    "T07n0220_410:0056a06_1": "云何菩薩摩訶薩修行般若波羅蜜多時，為諸惡友所攝受故，聞說如是甚深般若波羅蜜多，其心有驚有恐有怖？」",
    "T07n0220_410:0056a09_2": "佛告善現：「諸菩薩摩訶薩惡友者，若教厭離般若波羅蜜多，若教厭離靜慮、精進、安忍、淨戒、布施波羅蜜多，謂作是言：『咄哉！",
    "T07n0220_410:0056a12_3": "男子！",
    "T07n0220_410:0056a12_4": "汝等於此不應修學。",
    "T07n0220_410:0056a12_5": "所以者何？",
    "T07n0220_410:0056a12_6": "如是六種波羅蜜多非佛所說，是文頌者虛誑製造，是故，汝等不應聽習，不應受持，不應讀誦，不應思惟，不應推究，不應為他宣說開示。』",
    "T07n0220_410:0056a16_7": "善現！",
    "T07n0220_410:0056a16_8": "是為菩薩摩訶薩惡友。",
    "T07n0220_410:0056a16_9": "「復次，善現！",
    "T07n0220_410:0056a17_0": "諸菩薩摩訶薩惡友者，若不為說魔事、魔過，謂有惡魔作佛形像，來教菩薩厭離六種波羅蜜多言：『善男子！",
    "T07n0220_410:0056a19_1": "汝等何用修此六種波羅蜜多？』",
    "T07n0220_410:0056a20_2": "善現！",
    "T07n0220_410:0056a20_3": "若不為說如是等事令覺悟者，當知是為菩薩摩訶薩惡友。",
    "T07n0220_410:0056a21_4": "「復次，善現！",
    "T07n0220_410:0056a21_5": "菩薩摩訶薩惡友者，若不為說魔事、魔過，謂有惡魔作佛形像，來為菩薩宣說開示聲聞、獨覺相應之法，所謂契經乃至論義，分別顯了令專修學。",
    "T07n0220_410:0056a25_6": "善現！",
    "T07n0220_410:0056a25_7": "若不為說如是等事令覺悟者，當知是為菩薩摩訶薩惡友。",
    "T07n0220_410:0056a26_8": "「復次，善現！",
    "T07n0220_410:0056a26_9": "菩薩摩訶薩惡友者，若不為說魔事、魔過，謂有惡魔作佛形像，至菩薩所作如是言：『汝非菩薩，無菩提心，不能安住不退轉地，不能證得所求無上正等菩提。』",
    "T07n0220_410:0056b01_10": "善現！",
    "T07n0220_410:0056b01_11": "若不為說如是等事令覺悟者，當知是為菩薩摩訶薩惡友。",
    "T07n0220_410:0056b02_12": "「復次，善現！",
    "T07n0220_410:0056b03_13": "菩薩摩訶薩惡友者，若不為說魔事、魔過，謂有惡魔作佛形像，來語菩薩摩訶薩言：『汝等當知！",
    "T07n0220_410:0056b05_14": "色空無我、我所，受、想、行、識空無我、我所；眼處空無我、我所，乃至意處空無我、我所；色處空無我、我所，乃至法處空無我、我所；眼界空無我、我所，乃至意界空無我、我所；色界空無我、我所，乃至法界空無我、我所；眼識界空無我、我所，乃至意識界空無我、我所；眼觸空無我、我所，乃至意觸空無我、我所；眼觸為緣所生諸受空無我、我所，乃至意觸為緣所生諸受空無我、我所；四念住空無我、我所，乃至八聖道支空無我、我所；布施波羅蜜多空無我、我所，乃至般若波羅蜜多空無我、我所；空解脫門空無我、我所，無相、無願解脫門空無我、我所；佛十力空無我、我所，乃至十八佛不共法空無我、我所。",
    "T07n0220_410:0056b18_15": "何用無上正等菩提？』",
    "T07n0220_410:0056b19_0": "善現！",
    "T07n0220_410:0056b19_1": "若不為說如是等事令覺悟者，當知是為菩薩摩訶薩惡友。",
    "T07n0220_410:0056b20_2": "「復次，善現！",
    "T07n0220_410:0056b20_3": "菩薩摩訶薩惡友者，若不為說魔事、魔過，謂有惡魔作獨覺形像來至菩薩所，作如是言：『咄！",
    "T07n0220_410:0056b22_4": "善男子！",
    "T07n0220_410:0056b22_5": "東西南北四維上下十方世界，一切如來應正等覺、聲聞、菩薩都無所有，汝於是事應深信受，勿自勤苦欲求供養，聽聞正法如說修行。』",
    "T07n0220_410:0056b25_6": "善現！",
    "T07n0220_410:0056b26_7": "若不為說如是等事令覺悟者，當知是為菩薩摩訶薩惡友。",
    "T07n0220_410:0056b27_8": "「復次，善現！",
    "T07n0220_410:0056b27_9": "菩薩摩訶薩惡友者，若不為說魔事、魔過，謂有惡魔作聲聞形像來至菩薩所，令深厭離一切智智相應作意，令極忻樂聲聞、獨覺相應作意。",
    "T07n0220_410:0056c01_10": "善現！",
    "T07n0220_410:0056c01_11": "若不為說如是等事令覺悟者，當知是為菩薩摩訶薩惡友。",
    "T07n0220_410:0056c03_12": "「復次，善現！",
    "T07n0220_410:0056c03_13": "菩薩摩訶薩惡友者，若不為說魔事、魔過，謂有惡魔化作親教軌範形像來至菩薩所，令深厭離菩薩勝行，所謂布施波羅蜜多乃至般若波羅蜜多；及令厭離一切智智，所謂無上正等菩提。",
    "T07n0220_410:0056c07_14": "唯教修習三解脫門，速證聲聞或獨覺地，不趣無上正等菩提。",
    "T07n0220_410:0056c09_15": "善現！",
    "T07n0220_410:0056c09_16": "若不為說如是等事令覺悟者，當知是為菩薩摩訶薩惡友。",
    "T07n0220_410:0056c10_17": "「復次，善現！",
    "T07n0220_410:0056c10_18": "菩薩摩訶薩惡友者，若不為說魔事、魔過，謂有惡魔作父母形像，來至菩薩所告言：『子！",
    "T07n0220_410:0056c12_19": "子！",
    "T07n0220_410:0056c12_20": "汝當精勤求證預流、一來、不還、阿羅漢果，足得永離生死大苦，速證涅槃究竟安樂，何用遠趣諸佛無上正等菩提？",
    "T07n0220_410:0056c15_21": "求菩提者要經無量無數大劫，輪迴生死教化有情，捨命、捨身、斷支、斷節，徒自勤苦誰荷汝恩，所求菩提或證不證！』",
    "T07n0220_410:0056c18_22": "善現！",
    "T07n0220_410:0056c18_23": "若不為說如是等事令覺悟者，當知是為菩薩摩訶薩惡友。",
    "T07n0220_410:0056c19_24": "「復次，善現！",
    "T07n0220_410:0056c19_25": "菩薩摩訶薩惡友者，若不為說魔事、魔過，謂有惡魔作苾芻形像來至菩薩所，以有所得而為方便，說色無常相實有可得，說受、想、行、識無常相實有可得；說色苦相、無我相、不淨相、空相、無相相、無願相、寂靜相、遠離相實有可得，說受、想、行、識苦相、無我相、不淨相、空相、無相相、無願相、寂靜相、遠離相實有可得。",
    "T07n0220_410:0056c26_26-0": "以有所得而為方便，說眼處乃至意處無常相、苦相、無我相、不淨相、空相、無相相、無願相、寂靜相、遠離相實有可得；以有所得而為方便，說色處乃至法處無常相、苦相、無我相、不淨相、空相、無相相、無願相、寂靜相、遠離相實有可得；以有所得而為方便，說眼界乃至意界無常相、苦相、無我相、不淨相、空相、無相相、無願相、寂靜相、",
    "T07n0220_410:0056c26_26-1": "遠離相實有可得；以有所得而為方便，說色界乃至法界無常相、苦相、無我相、不淨相、空相、無相相、無願相、寂靜相、遠離相實有可得；以有所得而為方便，說眼識界乃至意識界無常相、苦相、無我相、不淨相、空相、無相相、無願相、寂靜相、遠離相實有可得；以有所得而為方便，說眼觸乃至意觸無常相、苦相、無我相、不淨相、空相、",
    "T07n0220_410:0056c26_26-2": "無相相、無願相、寂靜相、遠離相實有可得；以有所得而為方便，說眼觸為緣所生諸受乃至意觸為緣所生諸受無常相、苦相、無我相、不淨相、空相、無相相、無願相、寂靜相、遠離相實有可得；以有所得而為方便，說四念住乃至八聖道支實有可得令其修學；以有所得而為方便，說布施波羅蜜多乃至般若波羅蜜多實有可得令其修學；以有所得而為方便，",
    "T07n0220_410:0056c26_26-3": "說空、無相、無願解脫門實有可得令其修學；以有所得而為方便，說陀羅尼門、三摩地門實有可得令其修學；以有所得而為方便，說五眼、六神通實有可得令其修學；以有所得而為方便，說佛十力乃至十八佛不共法實有可得令其修學。",
    "T07n0220_410:0057a25_27": "善現！",
    "T07n0220_410:0057a25_28": "若不為說如是等事令覺悟者，當知是為菩薩摩訶薩惡友。",
    "T07n0220_410:0057a26_29": "「若菩薩摩訶薩修行般若波羅蜜多時，為此惡友所攝受者，聞說如是甚深般若波羅蜜多，其心有驚有恐有怖。",
    "T07n0220_410:0057a29_30": "是故菩薩摩訶薩修行般若波羅蜜多時，於諸惡友應審觀察方便遠離。」",
    "T07n0220_410:0057b03_0": "大般若波羅蜜多經卷第四百一十"
}