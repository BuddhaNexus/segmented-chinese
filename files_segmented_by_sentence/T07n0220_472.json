{
    "T07n0220_472:0388a06_0": "大般若波羅蜜多經卷第四百七",
    "T07n0220_472:0388a07_0": "十二",
    "T07n0220_472:0388a09_0": "三藏法師玄奘奉　詔譯",
    "T07n0220_472:0388a10_0": "第二分善達品第七十七之二",
    "T07n0220_472:0388a11_0": "「善現！",
    "T07n0220_472:0388a11_1": "云何菩薩摩訶薩行深般若波羅蜜多時，如實知行相？",
    "T07n0220_472:0388a12_2": "謂菩薩摩訶薩行深般若波羅蜜多時，如實知行如芭蕉樹，葉葉析除實不可得。",
    "T07n0220_472:0388a14_3": "是名菩薩摩訶薩行深般若波羅蜜多時，如實知行相。",
    "T07n0220_472:0388a15_4": "「善現！",
    "T07n0220_472:0388a15_5": "云何菩薩摩訶薩行深般若波羅蜜多時，如實知行生滅？",
    "T07n0220_472:0388a16_6": "謂菩薩摩訶薩行深般若波羅蜜多時，如實知行生時無所從來、滅時無所至去，雖無來無去而生滅相應。",
    "T07n0220_472:0388a19_7": "是名菩薩摩訶薩行深般若波羅蜜多時，如實知行生滅。",
    "T07n0220_472:0388a20_8": "「善現！",
    "T07n0220_472:0388a20_9": "云何菩薩摩訶薩行深般若波羅蜜多時，如實知行真如？",
    "T07n0220_472:0388a21_10": "謂菩薩摩訶薩行深般若波羅蜜多時，如實知行真如無生無滅、無來無去、無染無淨、無增無減，常如其性不虛妄、不變易故名真如，是名菩薩摩訶薩行深般若波羅蜜多時，如實知行真如。",
    "T07n0220_472:0388a26_11": "「善現！",
    "T07n0220_472:0388a26_12": "云何菩薩摩訶薩行深般若波羅蜜多時，如實知識相？",
    "T07n0220_472:0388a27_13": "謂菩薩摩訶薩行深般若波羅蜜多時，如實知識如諸幻事，眾緣和合假施設有，實不可得。",
    "T07n0220_472:0388a29_14": "謂如幻師或彼弟子，於四衢道幻作四軍，所謂象軍、馬軍、車軍、步軍，或復幻作諸餘色類相，雖似有而無其實，識亦如是實不可得。",
    "T07n0220_472:0388b03_15": "是名菩薩摩訶薩行深般若波羅蜜多時，如實知識相。",
    "T07n0220_472:0388b04_16": "「善現！",
    "T07n0220_472:0388b04_17": "云何菩薩摩訶薩行深般若波羅蜜多時，如實知識生滅？",
    "T07n0220_472:0388b06_18": "謂菩薩摩訶薩行深般若波羅蜜多時，如實知識生時無所從來、滅時無所至去，雖無來無去而生滅相應。",
    "T07n0220_472:0388b08_19": "是名菩薩摩訶薩行深般若波羅蜜多時，如實知識生滅。",
    "T07n0220_472:0388b09_20": "「善現！",
    "T07n0220_472:0388b09_21": "云何菩薩摩訶薩行深般若波羅蜜多時，如實知識真如？",
    "T07n0220_472:0388b11_22": "謂菩薩摩訶薩行深般若波羅蜜多時，如實知識真如無生無滅、無來無去、無染無淨、無增無減，常如其性不虛妄、不變易故名真如。",
    "T07n0220_472:0388b14_23": "是名菩薩摩訶薩行深般若波羅蜜多時，如實知識真如。",
    "T07n0220_472:0388b15_24": "「善現！",
    "T07n0220_472:0388b15_25": "是為菩薩摩訶薩能學如是三解脫門，則能學色蘊乃至識蘊。」",
    "T07n0220_472:0388b17_26": "具壽善現復白佛言：「云何菩薩摩訶薩能學如是三解脫門，亦能學眼處乃至意處？」",
    "T07n0220_472:0388b18_27": "佛告善現：「若菩薩摩訶薩行深般若波羅蜜多時，如實知眼處眼處自性空，乃至意處意處自性空，內處自性不可得故。",
    "T07n0220_472:0388b21_28": "善現！",
    "T07n0220_472:0388b21_29": "是為菩薩摩訶薩能學如是三解脫門，亦能學眼處乃至意處。」",
    "T07n0220_472:0388b23_30": "具壽善現復白佛言：「云何菩薩摩訶薩能學如是三解脫門，亦能學色處乃至法處？」",
    "T07n0220_472:0388b25_0": "佛告善現：「若菩薩摩訶薩行深般若波羅蜜多時，如實知色處色處自性空，乃至法處法處自性空，外處自性不可得故。",
    "T07n0220_472:0388b27_1": "善現！",
    "T07n0220_472:0388b27_2": "是為菩薩摩訶薩能學如是三解脫門，亦能學色處乃至法處。」",
    "T07n0220_472:0388b29_3": "具壽善現復白佛言：「云何菩薩摩訶薩能學如是三解脫門，亦能學眼界乃至意界？」",
    "T07n0220_472:0388c02_4": "佛告善現：「若菩薩摩訶薩行深般若波羅蜜多時，如實知眼界眼界自性空，乃至意界意界自性空。",
    "T07n0220_472:0388c04_5": "善現！",
    "T07n0220_472:0388c04_6": "是為菩薩摩訶薩能學如是三解脫門，亦能學眼界乃至意界。」",
    "T07n0220_472:0388c05_7": "具壽善現復白佛言：「云何菩薩摩訶薩能學如是三解脫門，亦能學色界乃至法界？」",
    "T07n0220_472:0388c07_8": "佛告善現：「若菩薩摩訶薩行深般若波羅蜜多時，如實知色界色界自性空，乃至法界法界自性空。",
    "T07n0220_472:0388c09_9": "善現！",
    "T07n0220_472:0388c10_0": "是為菩薩摩訶薩能學如是三解脫門，亦能學色界乃至法界。」",
    "T07n0220_472:0388c11_1": "具壽善現復白佛言：「云何菩薩摩訶薩能學如是三解脫門，亦能學眼識界乃至意識界？」",
    "T07n0220_472:0388c13_2": "佛告善現：「若菩薩摩訶薩行深般若波羅蜜多時，如實知眼識界眼識界自性空，乃至意識界意識界自性空。",
    "T07n0220_472:0388c15_3": "善現！",
    "T07n0220_472:0388c15_4": "是為菩薩摩訶薩能學如是三解脫門，亦能學眼識界乃至意識界。」",
    "T07n0220_472:0388c17_5": "具壽善現復白佛言：「云何菩薩摩訶薩能學如是三解脫門，亦能學眼觸乃至意觸？」",
    "T07n0220_472:0388c19_6": "佛告善現：「若菩薩摩訶薩行深般若波羅蜜多時，如實知眼觸眼觸自性空，乃至意觸意觸自性空。",
    "T07n0220_472:0388c21_7": "善現！",
    "T07n0220_472:0388c21_8": "是為菩薩摩訶薩能學如是三解脫門，亦能學眼觸乃至意觸。」",
    "T07n0220_472:0388c23_9": "具壽善現復白佛言：「云何菩薩摩訶薩能學如是三解脫門，亦能學眼觸為緣所生諸受乃至意觸為緣所生諸受？」",
    "T07n0220_472:0388c25_10": "佛告善現：「若菩薩摩訶薩行深般若波羅蜜多時，如實知眼觸為緣所生諸受眼觸為緣所生諸受自性空，乃至意觸為緣所生諸受意觸為緣所生諸受自性空。",
    "T07n0220_472:0388c29_11": "善現！",
    "T07n0220_472:0388c29_12": "是為菩薩摩訶薩能學如是三解脫門，亦能學眼觸為緣所生諸受乃至意觸為緣所生諸受。」",
    "T07n0220_472:0389a02_13": "具壽善現復白佛言：「云何菩薩摩訶薩能學如是三解脫門，亦能學地界乃至識界？」",
    "T07n0220_472:0389a04_14": "佛告善現：「若菩薩摩訶薩行深般若波羅蜜多時，如實知地界地界自性空，乃至識界識界自性空。",
    "T07n0220_472:0389a06_15": "善現！",
    "T07n0220_472:0389a06_16": "是為菩薩摩訶薩能學如是三解脫門，亦能學地界乃至識界。」",
    "T07n0220_472:0389a08_17": "具壽善現復白佛言：「云何菩薩摩訶薩能學如是三解脫門，亦能學因緣乃至增上緣？」",
    "T07n0220_472:0389a10_0": "佛告善現：「若菩薩摩訶薩行深般若波羅蜜多時，如實知因緣是種子相，等無間緣是開發相，所緣緣是任持相，增上緣是不礙相，自性本空，遠離二法。",
    "T07n0220_472:0389a13_1": "善現！",
    "T07n0220_472:0389a13_2": "是為菩薩摩訶薩能學如是三解脫門，亦能學因緣乃至增上緣。」",
    "T07n0220_472:0389a15_0": "具壽善現復白佛言：「云何菩薩摩訶薩能學如是三解脫門，亦能學從緣所生諸法？」",
    "T07n0220_472:0389a16_1": "佛告善現：「若菩薩摩訶薩行深般若波羅蜜多時，如實知一切從緣所生法不生不滅、不斷不常、不一不異、不來不去，絕諸戲論、本性憺怕。",
    "T07n0220_472:0389a20_0": "善現！",
    "T07n0220_472:0389a20_1": "是為菩薩摩訶薩能學如是三解脫門，亦能學從緣所生諸法。」",
    "T07n0220_472:0389a21_2": "具壽善現復白佛言：「云何菩薩摩訶薩能學如是三解脫門，亦能學無明乃至老死？」",
    "T07n0220_472:0389a23_3": "佛告善現：「若菩薩摩訶薩行深般若波羅蜜多時，如實知無明乃至老死無生無滅、無染無淨，自性本空，遠離二法。",
    "T07n0220_472:0389a26_0": "善現！",
    "T07n0220_472:0389a26_1": "是為菩薩摩訶薩能學如是三解脫門，亦能學無明乃至老死。」",
    "T07n0220_472:0389a27_2": "具壽善現復白佛言：「云何菩薩摩訶薩能學如是三解脫門，亦能學內空乃至無性自性空？」",
    "T07n0220_472:0389a29_3": "佛告善現：「若菩薩摩訶薩行深般若波羅蜜多時，如實知內空乃至無性自性空皆無自性、都不可得而能安住。",
    "T07n0220_472:0389b03_4": "善現！",
    "T07n0220_472:0389b03_5": "是為菩薩摩訶薩能學如是三解脫門，亦能學內空乃至無性自性空。」",
    "T07n0220_472:0389b04_6": "具壽善現復白佛言：「云何菩薩摩訶薩能學如是三解脫門，亦能學真如乃至不思議界？」",
    "T07n0220_472:0389b06_7": "佛告善現：「若菩薩摩訶薩行深般若波羅蜜多時，如實知真如乃至不思議界皆無戲論、都無分別而能安住。",
    "T07n0220_472:0389b09_8": "善現！",
    "T07n0220_472:0389b09_9": "是為菩薩摩訶薩能學如是三解脫門，亦能學真如乃至不思議界。」",
    "T07n0220_472:0389b10_10": "具壽善現復白佛言：「云何菩薩摩訶薩能學如是三解脫門，亦能學苦、集、滅、道聖諦？」",
    "T07n0220_472:0389b12_11": "佛告善現：「若菩薩摩訶薩行深般若波羅蜜多時，如實知苦是逼迫相，集是生起相，滅是寂靜相，道是出離相，自性本空，遠離二法，是聖者諦。",
    "T07n0220_472:0389b16_0": "苦等即真如，真如即苦等，無二無別，唯真聖者能如實知。",
    "T07n0220_472:0389b17_1": "善現！",
    "T07n0220_472:0389b17_2": "是為菩薩摩訶薩能學如是三解脫門，亦能學苦、集、滅、道聖諦。」",
    "T07n0220_472:0389b18_3": "具壽善現復白佛言：「云何菩薩摩訶薩能學如是三解脫門，亦能學布施波羅蜜多乃至般若波羅蜜多？」",
    "T07n0220_472:0389b21_4": "佛告善現：「若菩薩摩訶薩行深般若波羅蜜多時，如實知布施波羅蜜多乃至般若波羅蜜多無增無減、無染無淨、無自性、不可得而能修習。",
    "T07n0220_472:0389b24_5": "善現！",
    "T07n0220_472:0389b24_6": "是為菩薩摩訶薩能學如是三解脫門，亦能學布施波羅蜜多乃至般若波羅蜜多。」",
    "T07n0220_472:0389b26_7": "具壽善現復白佛言：「云何菩薩摩訶薩能學如是三解脫門，亦能學四靜慮、四無量、四無色定？」",
    "T07n0220_472:0389b28_8": "佛告善現：「若菩薩摩訶薩行深般若波羅蜜多時，如實知四靜慮、四無量、四無色定無增無減、無染無淨、無自性、不可得而能修習。",
    "T07n0220_472:0389c02_9": "善現！",
    "T07n0220_472:0389c02_10": "是為菩薩摩訶薩能學如是三解脫門，亦能學四靜慮、四無量、四無色定。」",
    "T07n0220_472:0389c04_11": "具壽善現復白佛言：「云何菩薩摩訶薩能學如是三解脫門，亦能學四念住乃至八聖道支？」",
    "T07n0220_472:0389c06_12": "佛告善現：「若菩薩摩訶薩行深般若波羅蜜多時，如實知四念住乃至八聖道支無增無減、無染無淨、無自性、不可得而能修習。",
    "T07n0220_472:0389c09_0": "善現！",
    "T07n0220_472:0389c09_1": "是為菩薩摩訶薩能如是學三解脫門，亦能學四念住乃至八聖道支。」",
    "T07n0220_472:0389c10_2": "具壽善現復白佛言：「云何菩薩摩訶薩能學如是三解脫門，亦能學八解脫乃至十遍處？」",
    "T07n0220_472:0389c12_3": "佛告善現：「若菩薩摩訶薩行深般若波羅蜜多時，如實知八解脫乃至十遍處無增無減、無染無淨、無自性、不可得而能修習。",
    "T07n0220_472:0389c15_4": "善現！",
    "T07n0220_472:0389c15_5": "是為菩薩摩訶薩能如是學三解脫門，亦能學八解脫乃至十遍處。」",
    "T07n0220_472:0389c17_6": "具壽善現復白佛言：「云何菩薩摩訶薩能學如是三解脫門，亦能學極喜地乃至法雲地？」",
    "T07n0220_472:0389c19_7": "佛告善現：「若菩薩摩訶薩行深般若波羅蜜多時，如實知極喜地乃至法雲地無增無減、無染無淨、無自性、不可得而能修習。",
    "T07n0220_472:0389c22_0": "善現！",
    "T07n0220_472:0389c22_1": "是為菩薩摩訶薩能如是學三解脫門，亦能學極喜地乃至法雲地。」",
    "T07n0220_472:0389c23_2": "具壽善現復白佛言：「云何菩薩摩訶薩能學如是三解脫門，亦能學一切陀羅尼門、三摩地門？」",
    "T07n0220_472:0389c25_3": "佛告善現：「若菩薩摩訶薩行深般若波羅蜜多時，如實知一切陀羅尼門、三摩地門無增無減、無染無淨、無自性、不可得而能修習。",
    "T07n0220_472:0389c28_4": "善現！",
    "T07n0220_472:0389c28_5": "是為菩薩摩訶薩能如是學三解脫門，亦能學一切陀羅尼門、三摩地門。」",
    "T07n0220_472:0390a01_6": "具壽善現復白佛言：「云何菩薩摩訶薩能如是學三解脫門，亦能學五眼、六神通？」",
    "T07n0220_472:0390a03_7": "佛告善現：「若菩薩摩訶薩行深般若波羅蜜多時，如實知五眼、六神通無增無減、無染無淨、無自性、不可得而能修習。",
    "T07n0220_472:0390a05_8": "善現！",
    "T07n0220_472:0390a05_9": "是為菩薩摩訶薩能如是學三解脫門，亦能學五眼、六神通。」",
    "T07n0220_472:0390a07_10": "具壽善現復白佛言：「云何菩薩摩訶薩能如是學三解脫門，亦能學如來十力乃至十八佛不共法？」",
    "T07n0220_472:0390a09_11": "佛告善現：「若菩薩摩訶薩行深般若波羅蜜多時，如實知如來十力乃至十八佛不共法無增無減、無染無淨、無自性、不可得而能修習。",
    "T07n0220_472:0390a12_12": "善現！",
    "T07n0220_472:0390a12_13": "是為菩薩摩訶薩能如是學三解脫門，亦能學如來十力乃至十八佛不共法。」",
    "T07n0220_472:0390a14_14": "具壽善現復白佛言：「云何菩薩摩訶薩能如是學三解脫門，亦能學無忘失法、恒住捨性？」",
    "T07n0220_472:0390a16_15": "佛告善現：「若菩薩摩訶薩行深般若波羅蜜多時，如實知無忘失法、恒住捨性無增無減、無染無淨、無自性、不可得而能修習。",
    "T07n0220_472:0390a19_16": "善現！",
    "T07n0220_472:0390a19_17": "是為菩薩摩訶薩能如是學三解脫門，亦能學無忘失法、恒住捨性。」",
    "T07n0220_472:0390a20_18": "具壽善現復白佛言：「云何菩薩摩訶薩能如是學三解脫門，亦能學一切智、道相智、一切相智？」",
    "T07n0220_472:0390a22_19": "佛告善現：「若菩薩摩訶薩行深般若波羅蜜多時，如實知一切智、道相智、一切相智無增無減、無染無淨、無自性、不可得而能修習。",
    "T07n0220_472:0390a25_20": "善現！",
    "T07n0220_472:0390a25_21": "是為菩薩摩訶薩能如是學三解脫門，亦能學一切智、道相智、一切相智。」",
    "T07n0220_472:0390a27_22": "具壽善現復白佛言：「云何菩薩摩訶薩能如是學三解脫門，亦能學成熟有情、嚴淨佛土？」",
    "T07n0220_472:0390a29_23": "佛告善現：「若菩薩摩訶薩行深般若波羅蜜多時，如實知成熟有情、嚴淨佛土無增無減、無染無淨、無自性、不可得而能修習。",
    "T07n0220_472:0390b03_24": "善現！",
    "T07n0220_472:0390b03_25": "是為菩薩摩訶薩能如是學三解脫門，亦能學成熟有情、嚴淨佛土。」",
    "T07n0220_472:0390b05_0": "具壽善現復白佛言：「云何菩薩摩訶薩能如是學三解脫門，亦能學諸餘無量無邊佛法？」",
    "T07n0220_472:0390b07_0": "佛告善現：「若菩薩摩訶薩行深般若波羅蜜多時，如實知諸餘無量無邊佛法無增無減、無染無淨、無自性、不可得而能修習。",
    "T07n0220_472:0390b09_1": "善現！",
    "T07n0220_472:0390b09_2": "是為菩薩摩訶薩能如是學三解脫門，亦能學諸餘無量無邊佛法。」",
    "T07n0220_472:0390b12_0": "爾時，具壽善現白佛言：「世尊！",
    "T07n0220_472:0390b12_1": "若菩薩摩訶薩行深般若波羅蜜多時，如實了知色等諸法各各差別不相雜亂，將無以色乃至以識壞法界耶？",
    "T07n0220_472:0390b15_2": "將無以眼處乃至以意處壞法界耶？",
    "T07n0220_472:0390b16_0": "將無以色處乃至以法處壞法界耶？",
    "T07n0220_472:0390b16_1": "將無以眼界乃至以意界壞法界耶？",
    "T07n0220_472:0390b17_2": "將無以色界乃至以法界壞法界耶？",
    "T07n0220_472:0390b18_3": "將無以眼識界乃至以意識界壞法界耶？",
    "T07n0220_472:0390b19_4": "將無以眼觸乃至以意觸壞法界耶？",
    "T07n0220_472:0390b20_5": "將無以眼觸為緣所生諸受乃至以意觸為緣所生諸受壞法界耶？",
    "T07n0220_472:0390b21_6": "將無以地界乃至以識界壞法界耶？",
    "T07n0220_472:0390b22_7": "將無以因緣乃至以增上緣壞法界耶？",
    "T07n0220_472:0390b23_8": "將無以從緣所生諸法壞法界耶？",
    "T07n0220_472:0390b24_9": "將無以無明乃至以老死壞法界耶？",
    "T07n0220_472:0390b25_0": "將無以內空乃至以無性自性空壞法界耶？",
    "T07n0220_472:0390b26_0": "將無以真如乃至以不思議界壞法界耶？",
    "T07n0220_472:0390b26_1": "將無以苦、集、滅、道聖諦壞法界耶？",
    "T07n0220_472:0390b27_2": "將無以布施波羅蜜多乃至以般若波羅蜜多壞法界耶？",
    "T07n0220_472:0390b29_0": "將無以四靜慮、四無量、四無色定壞法界耶？",
    "T07n0220_472:0390c01_0": "將無以四念住乃至以八聖道支壞法界耶？",
    "T07n0220_472:0390c02_0": "將無以空、無相、無願解脫門壞法界耶？",
    "T07n0220_472:0390c02_1": "將無以八解脫、八勝處、九次第定、十遍處壞法界耶？",
    "T07n0220_472:0390c04_2": "將無以淨觀地乃至以如來地壞法界耶？",
    "T07n0220_472:0390c05_0": "將無以極喜地乃至以法雲地壞法界耶？",
    "T07n0220_472:0390c05_1": "將無以一切陀羅尼門、三摩地門壞法界耶？",
    "T07n0220_472:0390c06_2": "將無以五眼、六神通壞法界耶？",
    "T07n0220_472:0390c07_3": "將無以如來十力乃至以十八佛不共法壞法界耶？",
    "T07n0220_472:0390c08_4": "將無以三十二大士相、八十隨好壞法界耶？",
    "T07n0220_472:0390c09_5": "將無以無忘失法、恒住捨性壞法界耶？",
    "T07n0220_472:0390c10_6": "將無以一切智、道相智、一切相智壞法界耶？",
    "T07n0220_472:0390c11_7": "將無以預流果乃至以獨覺菩提壞法界耶？",
    "T07n0220_472:0390c12_8": "將無以一切菩薩摩訶薩行壞法界耶？",
    "T07n0220_472:0390c13_9": "將無以諸佛無上正等菩提壞法界耶？",
    "T07n0220_472:0390c14_10": "將無以一切智智壞法界耶？",
    "T07n0220_472:0390c15_11": "何以故？",
    "T07n0220_472:0390c15_12": "世尊！",
    "T07n0220_472:0390c15_13": "法界無二無差別故。」",
    "T07n0220_472:0390c15_14": "佛告善現：「若離法界餘法可得，可言彼法能壞法界；然離法界無法可得，故無餘法能壞法界。",
    "T07n0220_472:0390c18_0": "所以者何？",
    "T07n0220_472:0390c18_1": "諸佛、菩薩、獨覺、聲聞知離法界無法可得，既知無法離於法界，亦不為他施設宣說，是故法界無能壞者。",
    "T07n0220_472:0390c20_2": "如是，善現！",
    "T07n0220_472:0390c20_3": "諸菩薩摩訶薩行深般若波羅蜜多時，應學法界無二、無別、不可壞相。」",
    "T07n0220_472:0390c22_4": "具壽善現復白佛言：「若菩薩摩訶薩欲學法界，當於何學？」",
    "T07n0220_472:0390c23_5": "佛告善現：「若菩薩摩訶薩欲學法界，當於一切法學。",
    "T07n0220_472:0390c24_6": "所以者何？",
    "T07n0220_472:0390c25_7": "善現！",
    "T07n0220_472:0390c25_8": "以一切法皆入法界故。」",
    "T07n0220_472:0390c25_9": "具壽善現復白佛言：「何因緣故，說一切法皆入法界？」",
    "T07n0220_472:0390c26_10": "佛告善現：「若佛出世、若不出世，諸法法爾皆入法界無差別相，不由佛說。",
    "T07n0220_472:0390c28_11": "所以者何？",
    "T07n0220_472:0390c28_12": "善現！",
    "T07n0220_472:0390c28_13": "若善法非善法、若有記法無記法、若有漏法無漏法、若世間法出世間法、若有為法無為法，如是等一切法，無不皆入無相、無為、性空法界。",
    "T07n0220_472:0391a03_14": "是故，善現！",
    "T07n0220_472:0391a03_15": "諸菩薩摩訶薩行深般若波羅蜜多時，欲學法界當學一切法，若學一切法即是學法界。」",
    "T07n0220_472:0391a05_16": "具壽善現復白佛言：「若一切法皆入法界無二無別，諸菩薩摩訶薩云何當學般若波羅蜜多乃至布施波羅蜜多？",
    "T07n0220_472:0391a07_17": "云何當學初靜慮乃至第四靜慮？",
    "T07n0220_472:0391a08_18": "云何當學慈無量乃至捨無量？",
    "T07n0220_472:0391a09_19": "云何當學空無邊處定乃至非想非非想處定？",
    "T07n0220_472:0391a10_20": "云何當學四念住乃至八聖道支？",
    "T07n0220_472:0391a11_21": "云何當學空、無相、無願解脫門？",
    "T07n0220_472:0391a11_22": "云何當學八解脫乃至十遍處？",
    "T07n0220_472:0391a12_23": "云何當學極喜地乃至法雲地？",
    "T07n0220_472:0391a13_24": "云何當學一切陀羅尼門、三摩地門？",
    "T07n0220_472:0391a14_25": "云何當學內空乃至無性自性空？",
    "T07n0220_472:0391a14_26": "云何當學真如乃至不思議界？",
    "T07n0220_472:0391a15_27": "云何當學苦、集、滅、道聖諦？",
    "T07n0220_472:0391a16_28": "云何當學五眼、六神通？",
    "T07n0220_472:0391a16_29": "云何當學如來十力乃至十八佛不共法？",
    "T07n0220_472:0391a17_30": "云何當學無忘失法、恒住捨性？",
    "T07n0220_472:0391a18_31": "云何當學一切智、道相智、一切相智？",
    "T07n0220_472:0391a19_32": "云何當學成滿三十二大士相、八十隨好？",
    "T07n0220_472:0391a20_33": "云何當學成滿剎帝利大族、婆羅門大族、長者大族、居士大族？",
    "T07n0220_472:0391a21_34": "云何當學成滿四大王眾天乃至他化自在天？",
    "T07n0220_472:0391a22_35": "云何當學成滿梵眾天乃至廣果天？",
    "T07n0220_472:0391a23_36": "云何當學成滿無想有情天法而不樂生彼？",
    "T07n0220_472:0391a24_37": "云何當學成滿淨居天法而不樂生彼？",
    "T07n0220_472:0391a25_38": "云何當學空無邊處天法乃至非想非非想處天法而不樂生彼？",
    "T07n0220_472:0391a26_39": "云何當學初發菩提心乃至第十發菩提心？",
    "T07n0220_472:0391a27_40": "云何當學趣證菩薩正性離生？",
    "T07n0220_472:0391a28_41": "云何當學一切聲聞及獨覺地而不作證？",
    "T07n0220_472:0391a29_42": "云何當學成熟有情、嚴淨佛土？",
    "T07n0220_472:0391b01_43": "云何當學諸陀羅尼及無礙辯？",
    "T07n0220_472:0391b01_44": "云何當學一切菩薩摩訶薩道及佛無上正等菩提，如是學已知一切法一切種相，便能證得一切智智？",
    "T07n0220_472:0391b04_45": "「世尊！",
    "T07n0220_472:0391b04_46": "非法界中有如是等種種分別，將無菩薩摩訶薩眾由此分別行於顛倒，無戲論中起諸戲論。",
    "T07n0220_472:0391b06_47": "何以故？",
    "T07n0220_472:0391b06_48": "真法界中都無分別戲論事故。",
    "T07n0220_472:0391b07_49": "「世尊！",
    "T07n0220_472:0391b07_50": "法界非色、受、想、行、識，亦不離色、受、想、行、識；色、受、想、行、識即是法界，法界即是色、受、想、行、識。",
    "T07n0220_472:0391b09_51": "「世尊！",
    "T07n0220_472:0391b09_52": "法界非眼處乃至意處，亦不離眼處乃至意處；眼處乃至意處即是法界，法界即是眼處乃至意處。",
    "T07n0220_472:0391b11_53": "「世尊！",
    "T07n0220_472:0391b11_54": "法界非色處乃至法處，亦不離色處乃至法處；色處乃至法處即是法界，法界即是色處乃至法處。",
    "T07n0220_472:0391b14_55": "「世尊！",
    "T07n0220_472:0391b14_56": "法界非眼界乃至意界，亦不離眼界乃至意界；眼界乃至意界即是法界，法界即是眼界乃至意界。",
    "T07n0220_472:0391b16_57": "「世尊！",
    "T07n0220_472:0391b16_58": "法界非色界乃至法界，亦不離色界乃至法界；色界乃至法界即是法界，法界即是色界乃至法界。",
    "T07n0220_472:0391b18_59": "「世尊！",
    "T07n0220_472:0391b18_60": "法界非眼識界乃至意識界，亦不離眼識界乃至意識界；眼識界乃至意識界即是法界，法界即是眼識界乃至意識界。",
    "T07n0220_472:0391b21_61": "「世尊！",
    "T07n0220_472:0391b21_62": "法界非眼觸乃至意觸，亦不離眼觸乃至意觸；眼觸乃至意觸即是法界，法界即是眼觸乃至意觸。",
    "T07n0220_472:0391b24_0": "「世尊！",
    "T07n0220_472:0391b24_1": "法界非眼觸為緣所生諸受乃至意觸為緣所生諸受，亦不離眼觸為緣所生諸受乃至意觸為緣所生諸受；眼觸為緣所生諸受乃至意觸為緣所生諸受即是法界，法界即是眼觸為緣所生諸受乃至意觸為緣所生諸受。",
    "T07n0220_472:0391b29_2": "「世尊！",
    "T07n0220_472:0391b29_3": "法界非地界乃至識界，亦不離地界乃至識界；地界乃至識界即是法界，法界即是地界乃至識界。",
    "T07n0220_472:0391c02_4": "「世尊！",
    "T07n0220_472:0391c02_5": "法界非因緣乃至增上緣，亦不離因緣乃至增上緣；因緣乃至增上緣即是法界，法界即是因緣乃至增上緣。",
    "T07n0220_472:0391c05_6": "「世尊！",
    "T07n0220_472:0391c05_7": "法界非從緣所生諸法，亦不離從緣所生諸法；從緣所生諸法即是法界，法界即是從緣所生諸法。",
    "T07n0220_472:0391c07_8": "「世尊！",
    "T07n0220_472:0391c07_9": "法界非無明乃至老死，亦不離無明乃至老死；無明乃至老死即是法界，法界即是無明乃至老死。",
    "T07n0220_472:0391c09_10": "「世尊！",
    "T07n0220_472:0391c09_11": "法界非布施波羅蜜多乃至般若波羅蜜多，亦不離布施波羅蜜多乃至般若波羅蜜多；布施波羅蜜多乃至般若波羅蜜多即是法界，法界即是布施波羅蜜多乃至般若波羅蜜多。",
    "T07n0220_472:0391c14_0": "「世尊！",
    "T07n0220_472:0391c14_1": "法界非四靜慮、四無量、四無色定，亦不離四靜慮、四無量、四無色定；四靜慮、四無量、四無色定即是法界，法界即是四靜慮、四無量、四無色定。",
    "T07n0220_472:0391c17_2": "「世尊！",
    "T07n0220_472:0391c17_3": "法界非四念住乃至八聖道支，亦不離四念住乃至八聖道支；四念住乃至八聖道支即是法界，法界即是四念住乃至八聖道支。",
    "T07n0220_472:0391c20_4": "「世尊！",
    "T07n0220_472:0391c20_5": "法界非空、無相、無願解脫門，亦不離空、無相、無願解脫門；空、無相、無願解脫門即是法界，法界即是空、無相、無願解脫門。",
    "T07n0220_472:0391c23_6": "「世尊！",
    "T07n0220_472:0391c23_7": "法界非內空乃至無性自性空，亦不離內空乃至無性自性空；內空乃至無性自性空即是法界，法界即是內空乃至無性自性空。",
    "T07n0220_472:0391c26_8": "「世尊！",
    "T07n0220_472:0391c26_9": "法界非苦、集、滅、道聖諦，亦不離苦、集、滅、道聖諦；苦、集、滅、道聖諦即是法界，法界即是苦、集、滅、道聖諦。",
    "T07n0220_472:0391c28_10": "「世尊！",
    "T07n0220_472:0391c28_11": "法界非八解脫乃至十遍處，亦不離八解脫乃至十遍處；八解脫乃至十遍處即是法界，法界即是八解脫乃至十遍處。",
    "T07n0220_472:0392a02_12": "「世尊！",
    "T07n0220_472:0392a02_13": "法界非淨觀地乃至如來地，亦不離淨觀地乃至如來地；淨觀地乃至如來地即是法界，法界即是淨觀地乃至如來地。",
    "T07n0220_472:0392a05_14": "「世尊！",
    "T07n0220_472:0392a05_15": "法界非極喜地乃至法雲地，亦不離極喜地乃至法雲地；極喜地乃至法雲地即是法界，法界即是極喜地乃至法雲地。",
    "T07n0220_472:0392a08_16": "「世尊！",
    "T07n0220_472:0392a08_17": "法界非一切陀羅尼門、三摩地門，亦不離一切陀羅尼門、三摩地門；一切陀羅尼門、三摩地門即是法界，法界即是一切陀羅尼門、三摩地門。",
    "T07n0220_472:0392a11_18": "「世尊！",
    "T07n0220_472:0392a11_19": "法界非五眼、六神通，亦不離五眼、六神通；五眼、六神通即是法界，法界即是五眼、六神通。",
    "T07n0220_472:0392a13_20": "「世尊！",
    "T07n0220_472:0392a13_21": "法界非如來十力乃至十八佛不共法，亦不離如來十力乃至十八佛不共法；如來十力乃至十八佛不共法即是法界，法界即是如來十力乃至十八佛不共法。",
    "T07n0220_472:0392a17_22": "「世尊！",
    "T07n0220_472:0392a17_23": "法界非無忘失法、恒住捨性，亦不離無忘失法、恒住捨性；無忘失法、恒住捨性即是法界，法界即是無忘失法、恒住捨性。",
    "T07n0220_472:0392a20_24": "「世尊！",
    "T07n0220_472:0392a20_25": "法界非一切智、道相智、一切相智，亦不離一切智、道相智、一切相智；一切智、道相智、一切相智即是法界，法界即是一切智、道相智、一切相智。",
    "T07n0220_472:0392a23_26": "「世尊！",
    "T07n0220_472:0392a23_27": "法界非三十二大士相、八十隨好，亦不離三十二大士相、八十隨好；三十二大士相、八十隨好即是法界，法界即是三十二大士相、八十隨好。",
    "T07n0220_472:0392a26_28": "「世尊！",
    "T07n0220_472:0392a26_29": "法界非預流果乃至獨覺菩提，亦不離預流果乃至獨覺菩提；預流果乃至獨覺菩提即是法界，法界即是預流果乃至獨覺菩提。",
    "T07n0220_472:0392a29_30": "「世尊！",
    "T07n0220_472:0392a29_31": "法界非一切菩薩摩訶薩行、諸佛無上正等菩提，亦不離一切菩薩摩訶薩行、諸佛無上正等菩提；一切菩薩摩訶薩行、諸佛無上正等菩提即是法界，法界即是一切菩薩摩訶薩行、諸佛無上正等菩提。",
    "T07n0220_472:0392b05_32": "「世尊！",
    "T07n0220_472:0392b05_33": "法界非善、非善法，亦不離善、非善法；善、非善法即是法界，法界即是善、非善法。",
    "T07n0220_472:0392b07_34": "「世尊！",
    "T07n0220_472:0392b07_35": "法界非有記、無記法，亦不離有記、無記法；有記、無記法即是法界，法界即是有記、無記法。",
    "T07n0220_472:0392b09_36": "「世尊！",
    "T07n0220_472:0392b09_37": "法界非有漏、無漏法，亦不離有漏、無漏法；有漏、無漏法即是法界，法界即是有漏、無漏法。",
    "T07n0220_472:0392b11_38": "「世尊！",
    "T07n0220_472:0392b11_39": "法界非世間、出世間法，亦不離世間、出世間法；世間、出世間法即是法界，法界即是世間、出世間法。」",
    "T07n0220_472:0392b13_40": "「世尊！",
    "T07n0220_472:0392b13_41": "法界非有為、無為法，亦不離有為、無為法；有為、無為法即是法界，法界即是有為、無為法。」",
    "T07n0220_472:0392b15_42": "佛告善現：「如是！",
    "T07n0220_472:0392b16_43": "如是！",
    "T07n0220_472:0392b16_44": "如汝所說。",
    "T07n0220_472:0392b16_45": "真法界中無一切種分別戲論。",
    "T07n0220_472:0392b17_46": "法界非色、受、想、行、識，亦不離色、受、想、行、識；法界即色、受、想、行、識，色、受、想、行、識即法界。",
    "T07n0220_472:0392b19_47": "如是乃至法界非有為、無為法，亦不離有為、無為法；法界即有為、無為法，有為、無為法即法界。",
    "T07n0220_472:0392b21_48": "「復次，善現！",
    "T07n0220_472:0392b21_49": "諸菩薩摩訶薩行深般若波羅蜜多時，若見有法離法界者，便非正趣所求無上正等菩提。",
    "T07n0220_472:0392b23_50": "是故，善現！",
    "T07n0220_472:0392b23_51": "諸菩薩摩訶薩行深般若波羅蜜多時，不見有法離真法界。",
    "T07n0220_472:0392b25_52": "「善現當知！",
    "T07n0220_472:0392b25_53": "諸菩薩摩訶薩行深般若波羅蜜多時，知一切法即真法界，方便善巧無名相法，為諸有情寄名相說，謂此是色、受、想、行、識，此是眼處乃至意處，此是色處乃至法處，此是眼界乃至意界，此是色界乃至法界，此是眼識界乃至意識界，此是眼觸乃至意觸，此是眼觸為緣所生諸受乃至意觸為緣所生諸受，此是地界乃至識界，此是因緣乃至增上緣，此是從緣所生諸法，此是無明乃至老死，此是善法、非善法，此是有記法、無記法，此是有漏法、無漏法，此是世間法、出世間法，此是有為法、無為法，此是布施波羅蜜多乃至般若波羅蜜多，此是四靜慮、四無量、四無色定，此是四念住乃至八聖道支，此是空、無相、無願解脫門，此是內空乃至無性自性空，此是真如乃至不思議界，此是苦、集、滅、道聖諦，此是八解脫乃至十遍處，此是淨觀地乃至如來地，此是極喜地乃至法雲地，此是一切陀羅尼門、三摩地門，此是五眼、六神通，此是如來十力乃至十八佛不共法，此是無忘失法、恒住捨性，此是一切智、道相智、一切相智，此是三十二大士相、八十隨好，此是預流果乃至獨覺菩提，此是一切菩薩摩訶薩行，此是諸佛無上正等菩提。",
    "T07n0220_472:0392c19_54": "「如工幻師或彼弟子，執持少物於眾人前幻作種種異類色相。",
    "T07n0220_472:0392c21_55-0": "謂或幻作男女、大小；或復幻作象、馬、牛、羊、駝、驢、雞等種種禽獸；或復幻作城邑、聚落、園林、池沼，種種莊嚴甚可愛樂；或復幻作衣服、飲食、房舍、臥具、花香、瓔珞，種種珍寶、財穀、庫藏；或復幻作無量種類伎樂俳優，令無量人歡娛受樂；或復幻作種種形相令行布施，或令持戒，或令安忍，或令精進，或令習定，或令修慧；",
    "T07n0220_472:0392c21_55-1": "或復現生剎帝利大族乃至居士大族；或復幻作諸山、大海、妙高山王、輪圍山等；或復現生四大王眾天乃至他化自在天；或復現生梵眾天乃至色究竟天；或復現生空無邊處天乃至非想非非想處天；或復現作預流、一來、不還、阿羅漢、獨覺；或復現作菩薩摩訶薩，從初發心修行布施波羅蜜多乃至般若波羅蜜多，修行四靜慮、四無量、四無色定，",
    "T07n0220_472:0392c21_55-2": "修行四念住乃至八聖道支，修行空、無相、無願解脫門，學住內空乃至無性自性空，學住真如乃至不思議界，學住苦、集、滅、道聖諦，趣入菩薩正性離生，修行極喜地乃至法雲地，引發種種殊勝神通，放大光明照諸世界，成熟有情、嚴淨佛土，遊戲一切靜慮、解脫、等持、等至、諸陀羅尼及三摩地，修行種種諸佛功德；或復幻作如來形像，",
    "T07n0220_472:0392c21_55-3": "具三十二大丈夫相，八十隨好圓滿莊嚴，成就十力、四無所畏、四無礙解、大慈、大悲、大喜、大捨、十八佛不共法、無忘失法、恒住捨性、一切智、道相智、一切相智等無量無邊不可思議殊勝功德。",
    "T07n0220_472:0393a18_56": "「善現！",
    "T07n0220_472:0393a18_57": "如是幻師或彼弟子為惑他故，在眾人前幻作此等諸幻化事，其中無智男女大小見是事已，咸驚歎言：『奇哉！",
    "T07n0220_472:0393a21_58": "此人妙解眾伎，能作種種甚希有事，乃至能作如來之身，相好莊嚴具諸功德，令眾歡樂自顯伎能。』",
    "T07n0220_472:0393a23_59": "其中有智見此事已，作是思惟：『甚為神異！",
    "T07n0220_472:0393a24_60": "如何此人能現是事，其中雖無實事可得，而令愚人迷謬歡悅，於無實物起實物想？』",
    "T07n0220_472:0393a26_61": "唯有智者了達皆空，雖有見聞而無執著。",
    "T07n0220_472:0393a28_0": "大般若波羅蜜多經卷第四百七十二"
}