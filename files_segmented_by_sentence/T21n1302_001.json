{
    "T21n1302_001:0420a03_0": "諸星母陀羅尼經",
    "T21n1302_001:0420a05_0": "沙門法成於甘州脩多寺譯",
    "T21n1302_001:0420a06_0": "如是我聞。",
    "T21n1302_001:0420a06_1": "一時薄伽梵住於曠野大聚落中。",
    "T21n1302_001:0420a07_0": "諸天及龍藥叉羅剎乾闥婆阿須羅迦樓羅緊那羅莫呼落迦諸魔。",
    "T21n1302_001:0420a08_1": "日月熒或太白鎮星餘星歲星羅睺長尾星神二十八宿諸大眾等。",
    "T21n1302_001:0420a10_0": "悉皆讚歎諸大金剛誓願之句。",
    "T21n1302_001:0420a10_1": "威加莊嚴師子座上與諸菩薩同會一處。",
    "T21n1302_001:0420a11_2": "其名曰金剛手菩薩摩訶薩。",
    "T21n1302_001:0420a12_3": "金剛忿怒菩薩摩訶薩。",
    "T21n1302_001:0420a12_4": "金剛部菩薩摩訶薩。",
    "T21n1302_001:0420a13_5": "金剛弓菩薩摩訶薩。",
    "T21n1302_001:0420a13_6": "金剛主菩薩摩訶薩。",
    "T21n1302_001:0420a14_7": "金剛莊嚴菩薩摩訶薩。",
    "T21n1302_001:0420a14_8": "金剛光菩薩摩訶薩。",
    "T21n1302_001:0420a15_9": "觀自在菩薩摩訶薩。",
    "T21n1302_001:0420a15_10": "普見菩薩摩訶薩。",
    "T21n1302_001:0420a16_11": "世間吉祥菩薩摩訶薩。",
    "T21n1302_001:0420a16_12": "蓮華幢菩薩摩訶薩。",
    "T21n1302_001:0420a17_13": "廣面菩薩摩訶薩。",
    "T21n1302_001:0420a17_14": "華眼菩薩摩訶薩。",
    "T21n1302_001:0420a18_0": "妙吉祥菩薩摩訶薩。",
    "T21n1302_001:0420a18_1": "慈氏菩薩摩訶薩等。",
    "T21n1302_001:0420a18_2": "諸大菩薩僧前後圍遶瞻仰說法。",
    "T21n1302_001:0420a19_3": "其法名為廣大莊嚴如意寶珠初中後善句義美妙無雜清淨清白梵行。",
    "T21n1302_001:0420a22_0": "爾時金剛手菩薩觀於大眾從座而起。",
    "T21n1302_001:0420a22_1": "以自神力旋遶世尊數百千匝。",
    "T21n1302_001:0420a23_2": "作禮前住自具倚持。",
    "T21n1302_001:0420a24_3": "以善跏趺瞻視大眾。",
    "T21n1302_001:0420a24_4": "以金剛掌安自心上而白佛言。",
    "T21n1302_001:0420a25_5": "世尊有其惡星。",
    "T21n1302_001:0420a25_6": "色刑極惡具猛利心。",
    "T21n1302_001:0420a26_7": "色刑忿怒惱亂有情。",
    "T21n1302_001:0420a26_8": "奪其精氣或奪財物或奪於命。",
    "T21n1302_001:0420a27_9": "長壽有情令作短壽。",
    "T21n1302_001:0420a27_10": "如是惱亂一切有情。",
    "T21n1302_001:0420a28_11": "為是等故。",
    "T21n1302_001:0420a28_12": "唯願世尊關顯法門。",
    "T21n1302_001:0420a29_0": "守護一切有情之類。",
    "T21n1302_001:0420a29_1": "世尊告曰。",
    "T21n1302_001:0420a29_2": "善哉善哉。",
    "T21n1302_001:0420a29_3": "汝興大悲為利一切諸有情故。",
    "T21n1302_001:0420a30_4": "問於如來甚深密義。",
    "T21n1302_001:0420b01_5": "汝今諦聽善思念之。",
    "T21n1302_001:0420b01_6": "我當說其惡星瞋怒破壞之法。",
    "T21n1302_001:0420b02_7": "及說供養行施念誦祕密之義。",
    "T21n1302_001:0420b03_0": "　若行供養當供養　　若作其惡當作惡　如是諸星刑色等　　云何而令生歡喜　諸天及與諸非天　　緊那羅等及諸龍　諸藥叉等并羅剎　　人及迦多富多那　猛利威德諸大神　　瞋怒云何而殄滅　祕密言辭供養法　　今當次第而宣說爾時釋迦如來從自心上而放慈心遊戲光明。",
    "T21n1302_001:0420b10_1": "入於諸星頂髻足中。",
    "T21n1302_001:0420b10_2": "尋時日月一切星神從座而起。",
    "T21n1302_001:0420b11_3": "以諸天供即以供養釋迦如來。",
    "T21n1302_001:0420b11_4": "膝輪著地合掌作禮而白佛言。",
    "T21n1302_001:0420b12_5": "世尊如來應供正真等覺利益我等。",
    "T21n1302_001:0420b13_6": "唯願世尊宣說法門。",
    "T21n1302_001:0420b13_7": "令於我等而聚集已守衛防護說法之師。",
    "T21n1302_001:0420b14_8": "令得吉慶遠離刀杖消滅毒藥作結界。",
    "T21n1302_001:0420b16_0": "爾時釋迦如來即便為說供養星法及以密言陀羅尼曰。",
    "T21n1302_001:0420b18_0": "　唵謨呼羅迦耶莎訶　唵尸儅奢蔽莎訶　唵落落當伽俱麼囉也莎訶　唵報[多*頁]也報[多*頁]也莎訶　唵報伽阿悉婆[多*頁]世莎訶　唵訶須囉薩多麼也莎訶　唵吃哩悉囊簸囉那也莎訶　唵阿蜜多畢哩耶莎訶　唵藉底羯多蔽莎訶金剛手。",
    "T21n1302_001:0420b24_1": "此則是彼八星祕密心呪。",
    "T21n1302_001:0420b24_2": "讀便成辦。",
    "T21n1302_001:0420b25_0": "當作十二指一色香壇中安供養。",
    "T21n1302_001:0420b25_1": "或瓦或銅金銀等器奉獻供養。",
    "T21n1302_001:0420b26_2": "一一供養當誦一百八遍。",
    "T21n1302_001:0420b27_3": "金剛手。",
    "T21n1302_001:0420b27_4": "然後誦此諸星母陀羅尼祕密言辭滿足七遍。",
    "T21n1302_001:0420b28_5": "一切諸星而作守護。",
    "T21n1302_001:0420b28_6": "所有貧窮悉得解脫。",
    "T21n1302_001:0420b29_7": "命將欲盡而得長壽。",
    "T21n1302_001:0420b29_8": "金剛手。",
    "T21n1302_001:0420b29_9": "若苾芻苾芻尼烏波索迦烏波斯迦及餘有情之類。",
    "T21n1302_001:0420c02_10": "若歷耳根而不中夭。",
    "T21n1302_001:0420c02_11": "金剛手。",
    "T21n1302_001:0420c02_12": "諸星壇中設供養已每日而讀誦者。",
    "T21n1302_001:0420c03_13": "彼說法師一切諸星如彼所願悉令滿足。",
    "T21n1302_001:0420c04_14": "與彼同類貧匱諸事皆得消滅。",
    "T21n1302_001:0420c06_0": "爾時釋迦如來即便為說諸星母陀羅尼。",
    "T21n1302_001:0420c06_1": "即說呪曰。",
    "T21n1302_001:0420c08_0": "南謨佛陀耶　南謨婆桚囉馱羅耶　南麼鉢麼達囉耶　南麼薩婆迦囉訶　南麼薩婆阿奢波囉甫迦喃　南謨諾奢多囉喃　南謨埵爹奢囉尸喃　怛也沒底沒底　簸窒囉簸窒囉　鉢明鉢明　娑囉娑囉　鉢娑囉鉢娑囉　三婆囉三婆囉　基多耶基多耶　麼囉麼囉　麼訖陀麼訖陀　伽[多*頁]耶　薩婆碧建　俱嚕俱嚕　晉那晉那　乞舍波耶乞舍波耶　扇胝[日/工]低　[多*頁]麼耶[多*頁]麼曳　咄嚕多儞　達奢耶羯麼喃　薄伽薄帝　落叉耶落叉耶　麼那婆波哩波藍　娑囉波薩都王悉荼　薩婆吃訶　那乞奢多囉　陂多麼簸儞　簸囉儞　簸囉薄伽薄底　麼訶摩曳　薩馱耶咄悉荼麼奢耶　波波儞　麼贊底贊底　都嚕都嚕　贊底謀榆謀榆　資謀資謀訶婆訶蔽　屋吃哩屋吃訶　爹迷甫囉耶迷　末努多藍　薩婆[怡-台+(日/工)]他迦多　阿低悉低　娑麼耶莎訶　唵莎訶　吽莎訶　紇哩莎訶　吽莎訶　[怡-台+(日/工)]航莎訶　鉢麼[多*頁]囉莎訶　阿窒哆耶莎訶　蘇磨耶莎訶　[多*頁]囉儞須多耶莎訶　沒他耶莎訶　勃多悉波低曳莎訶　[仁-二+寂]伽囉耶沙訶　吃奢那跋那耶莎訶　囉訶蔽莎訶　雉多蔽莎訶　沒他耶莎訶　簸桚囉達囉耶莎訶　鉢麼[多*頁]囉莎訶　拘麼囉耶莎訶　諾乞沙多囉難莎訶　薩婆鳥鉢多囉簸難莎訶　唵薩婆簸比底叭叭莎訶金剛手。",
    "T21n1302_001:0421a05_1": "此是諸星母陀羅尼祕密呪句。",
    "T21n1302_001:0421a05_2": "成辦一切諸事根本。",
    "T21n1302_001:0421a06_3": "金剛手。",
    "T21n1302_001:0421a06_4": "此陀羅尼祕密呪句。",
    "T21n1302_001:0421a07_0": "從於九月白月七日而起於首具足長淨。",
    "T21n1302_001:0421a07_1": "至十四日供養諸星。",
    "T21n1302_001:0421a08_2": "而受持之月十五日。",
    "T21n1302_001:0421a08_3": "若能晝夜而讀誦者。",
    "T21n1302_001:0421a09_4": "至滿九年無其死畏。",
    "T21n1302_001:0421a09_5": "亦無星流墮落怖畏。",
    "T21n1302_001:0421a10_6": "亦無月宿作惡怖畏而憶宿命。",
    "T21n1302_001:0421a11_0": "亦能供養一切諸星。",
    "T21n1302_001:0421a11_1": "一切諸星隨其所願而授與之。",
    "T21n1302_001:0421a12_2": "爾時諸星禮世尊已讚言善哉。",
    "T21n1302_001:0421a12_3": "忽然不現。",
    "T21n1302_001:0421a14_0": "諸星母陀羅尼經一卷"
}