[
    {
        "source_sentence": "大乘法界無差別論一卷一名如來藏論",
        "from": "T31n1627_001:0894b14_0",
        "context_with_next_sentence": true
    },
    {
        "source_sentence": "堅慧菩薩造",
        "from": "T31n1627_001:0894b16_0",
        "context_with_next_sentence": true
    },
    {
        "source_sentence": "大唐于闐三藏提雲般若譯",
        "from": "T31n1627_001:0894b17_0",
        "context_with_next_sentence": true
    },
    {
        "source_sentence": "法界不生亦不滅，　　無老病死無蘊過，",
        "from": "T31n1627_001:0894b18_0",
        "context_with_next_sentence": true
    },
    {
        "source_sentence": "由彼發勝菩提心，　　是故我今稽首禮。",
        "from": "T31n1627_001:0894b19_17",
        "context_with_next_sentence": true
    },
    {
        "source_sentence": "有情菩提心具足，　　能生聖者及自然，",
        "from": "T31n1627_001:0894b20_0",
        "context_with_next_sentence": true
    },
    {
        "source_sentence": "一切善法所依處，　　由如地海種子等。",
        "from": "T31n1627_001:0894b21_17",
        "context_with_next_sentence": true
    },
    {
        "source_sentence": "彼種含在母胎中，　　亦如乳母共長養，",
        "from": "T31n1627_001:0894b22_0",
        "context_with_next_sentence": true
    },
    {
        "source_sentence": "信心勝智菩提本，　　大定大悲育應知。",
        "from": "T31n1627_001:0894b23_17",
        "context_with_next_sentence": true
    },
    {
        "source_sentence": "性淨覺心常無垢，　　猶如大寶太虛空，",
        "from": "T31n1627_001:0894b24_0",
        "context_with_next_sentence": true
    },
    {
        "source_sentence": "如蘇迷盧超眾岳，　　一切白法寶生處。",
        "from": "T31n1627_001:0894b25_17",
        "context_with_next_sentence": true
    },
    {
        "source_sentence": "貪嗔癡等皆斷盡，　　不為煩惱過所牽，",
        "from": "T31n1627_001:0894b26_0",
        "context_with_next_sentence": true
    },
    {
        "source_sentence": "過於殑伽沙伎能，　　萬法圓滿光映徹。",
        "from": "T31n1627_001:0894b27_17",
        "context_with_next_sentence": true
    },
    {
        "source_sentence": "淨我樂常波羅蜜，　　得成應供十方尊，",
        "from": "T31n1627_001:0894b28_0",
        "context_with_next_sentence": true
    },
    {
        "source_sentence": "因時即是菩提心，　　果滿德圓名正覺。",
        "from": "T31n1627_001:0894b29_17",
        "context_with_next_sentence": true
    },
    {
        "source_sentence": "彼體能含法界相，　　智光朗徹淨無瑕，",
        "from": "T31n1627_001:0894c01_0",
        "context_with_next_sentence": true
    },
    {
        "source_sentence": "菩提心法不思議，　　諸佛如來皆讚歎。",
        "from": "T31n1627_001:0894c02_17",
        "context_with_next_sentence": true
    },
    {
        "source_sentence": "無始以來非造作，　　無有質礙亦無終，",
        "from": "T31n1627_001:0894c03_0",
        "context_with_next_sentence": true
    },
    {
        "source_sentence": "以空無相慧了知，　　諸佛如來之境界。",
        "from": "T31n1627_001:0894c04_17",
        "context_with_next_sentence": true
    },
    {
        "source_sentence": "彼性一切法所依，　　遠離斷常二種見，",
        "from": "T31n1627_001:0894c05_0",
        "context_with_next_sentence": true
    },
    {
        "source_sentence": "法身與彼眾生界，　　是故佛說本無差。",
        "from": "T31n1627_001:0894c06_17",
        "context_with_next_sentence": true
    },
    {
        "source_sentence": "不淨及與淨非淨，　　極淨次第應當知，",
        "from": "T31n1627_001:0894c07_0",
        "context_with_next_sentence": true
    },
    {
        "source_sentence": "初即眾生次菩薩，　　最後如來極清淨。",
        "from": "T31n1627_001:0894c08_17",
        "context_with_next_sentence": true
    },
    {
        "source_sentence": "塵垢所污性不明，　　喻若重雲掩麗日，",
        "from": "T31n1627_001:0894c09_0",
        "context_with_next_sentence": true
    },
    {
        "source_sentence": "煩惱雲網皆解脫，　　日輪光照滿虛空。",
        "from": "T31n1627_001:0894c10_17",
        "context_with_next_sentence": true
    },
    {
        "source_sentence": "劫火熾盛在空中，　　太虛本無有燒相，",
        "from": "T31n1627_001:0894c11_0",
        "context_with_next_sentence": true
    },
    {
        "source_sentence": "如是法性不被燒，　　老病死火無能壞。",
        "from": "T31n1627_001:0894c12_17",
        "context_with_next_sentence": true
    },
    {
        "source_sentence": "一切世間生滅法，　　皆悉不離於虛空，",
        "from": "T31n1627_001:0894c13_0",
        "context_with_next_sentence": true
    },
    {
        "source_sentence": "如是無為法界中，　　諸根依此而生滅。",
        "from": "T31n1627_001:0894c14_17",
        "context_with_next_sentence": true
    },
    {
        "source_sentence": "如燈明煖色和合，　　離此三法更無燈，",
        "from": "T31n1627_001:0894c15_0",
        "context_with_next_sentence": true
    },
    {
        "source_sentence": "如是佛法與體俱，　　離此法外無別體。",
        "from": "T31n1627_001:0894c16_17",
        "context_with_next_sentence": true
    },
    {
        "source_sentence": "客塵煩惱性非有，　　與彼淨體先相離，",
        "from": "T31n1627_001:0894c17_0",
        "context_with_next_sentence": true
    },
    {
        "source_sentence": "不空無垢法相應，　　無有斷脫常隨轉。",
        "from": "T31n1627_001:0894c18_17",
        "context_with_next_sentence": true
    },
    {
        "source_sentence": "如蓮開已葉所蓋，　　如金性淨沒穢中，",
        "from": "T31n1627_001:0894c19_0",
        "context_with_next_sentence": true
    },
    {
        "source_sentence": "亦如滿月羅睺吞，　　不能照世煩惱覆。",
        "from": "T31n1627_001:0894c20_17",
        "context_with_next_sentence": true
    },
    {
        "source_sentence": "如清池水妙華敷，　　金山埿滓無能污，",
        "from": "T31n1627_001:0894c21_0",
        "context_with_next_sentence": true
    },
    {
        "source_sentence": "如淨空中星月滿，　　解慧圓間垢消除。",
        "from": "T31n1627_001:0894c22_17",
        "context_with_next_sentence": true
    },
    {
        "source_sentence": "譬如旭日照世間，　　千光晃耀普周遍，",
        "from": "T31n1627_001:0894c23_0",
        "context_with_next_sentence": true
    },
    {
        "source_sentence": "如地如海穀寶滿，　　得脫生死養眾生。",
        "from": "T31n1627_001:0894c24_17",
        "context_with_next_sentence": true
    },
    {
        "source_sentence": "恒處生死發智悲，　　常無常等無住著，",
        "from": "T31n1627_001:0894c25_0",
        "context_with_next_sentence": true
    },
    {
        "source_sentence": "禪定總持清淨水，　　牟尼王雲善穀因。",
        "from": "T31n1627_001:0894c26_17",
        "context_with_next_sentence": true
    },
    {
        "source_sentence": "斯即法身是如來，　　亦名聖帝真圓寂，",
        "from": "T31n1627_001:0894c27_0",
        "context_with_next_sentence": true
    },
    {
        "source_sentence": "如水與冷不相離，　　佛果涅槃亦復然。",
        "from": "T31n1627_001:0894c28_17",
        "context_with_next_sentence": true
    },
    {
        "source_sentence": "論攝頌曰。",
        "from": "T31n1627_001:0894c29_4",
        "context_with_next_sentence": true
    },
    {
        "source_sentence": "果、因及自性，　　異名與差別，",
        "from": "T31n1627_001:0895a01_0",
        "context_with_next_sentence": true
    },
    {
        "source_sentence": "異相、不染性，　　亦名常和合，",
        "from": "T31n1627_001:0895a02_0",
        "context_with_next_sentence": true
    },
    {
        "source_sentence": "有、無義、一性，　　略說有十二，",
        "from": "T31n1627_001:0895a03_0",
        "context_with_next_sentence": true
    },
    {
        "source_sentence": "菩提心之名，　　應知其次第。",
        "from": "T31n1627_001:0895a04_13",
        "context_with_next_sentence": true
    },
    {
        "source_sentence": "釋曰：",
        "from": "T31n1627_001:0895a05_2",
        "context_with_next_sentence": true
    },
    {
        "source_sentence": "此是論體。",
        "from": "T31n1627_001:0895a05_7",
        "context_with_next_sentence": true
    },
    {
        "source_sentence": "其中先示菩提心果，次明功能從彼因起，因既起已即自性施設相貌異名差別，隨受身處不被污染故說為常和合，無別善法相應住煩惱中名為無義，出纏清淨名為有義，亦名一性，俱涅槃故。",
        "from": "T31n1627_001:0895a10_8",
        "context_with_next_sentence": true
    },
    {
        "source_sentence": "十二種義次第應知。",
        "from": "T31n1627_001:0895a10_17",
        "context_with_next_sentence": true
    },
    {
        "source_sentence": "於中何者是菩提心果？",
        "from": "T31n1627_001:0895a11_7",
        "context_with_next_sentence": true
    },
    {
        "source_sentence": "所謂諸佛寂滅涅槃是也。",
        "from": "T31n1627_001:0895a11_18",
        "context_with_next_sentence": true
    },
    {
        "source_sentence": "亦非餘者。",
        "from": "T31n1627_001:0895a12_4",
        "context_with_next_sentence": true
    },
    {
        "source_sentence": "何以故？",
        "from": "T31n1627_001:0895a12_8",
        "context_with_next_sentence": true
    },
    {
        "source_sentence": "微細習氣悉已斷故。",
        "from": "T31n1627_001:0895a12_17",
        "context_with_next_sentence": true
    },
    {
        "source_sentence": "言無生者，意成諸蘊本不生故。",
        "from": "T31n1627_001:0895a13_11",
        "context_with_next_sentence": true
    },
    {
        "source_sentence": "言無老者，寂滅功能增長殊勝至邊際故。",
        "from": "T31n1627_001:0895a14_9",
        "context_with_next_sentence": true
    },
    {
        "source_sentence": "言無病者，一切煩惱習障及所知障俱永斷故。",
        "from": "T31n1627_001:0895a15_10",
        "context_with_next_sentence": true
    },
    {
        "source_sentence": "言無死者，不思議變易無終盡故。",
        "from": "T31n1627_001:0895a16_6",
        "context_with_next_sentence": true
    },
    {
        "source_sentence": "言無蘊者，無始無明住地悉以斷故。",
        "from": "T31n1627_001:0895a17_3",
        "context_with_next_sentence": true
    },
    {
        "source_sentence": "言無過者，一切身口意業無過失故，亦能超過一切諸功能故。",
        "from": "T31n1627_001:0895a18_10",
        "context_with_next_sentence": true
    },
    {
        "source_sentence": "彼由何得？",
        "from": "T31n1627_001:0895a18_15",
        "context_with_next_sentence": true
    },
    {
        "source_sentence": "從菩提心最勝方便不退失因而能證得涅槃果故。",
        "from": "T31n1627_001:0895a19_17",
        "context_with_next_sentence": true
    },
    {
        "source_sentence": "何者名涅槃界？",
        "from": "T31n1627_001:0895a20_6",
        "context_with_next_sentence": true
    },
    {
        "source_sentence": "所謂諸佛不可思議法界之性轉依法身是涅槃界也。",
        "from": "T31n1627_001:0895a21_10",
        "context_with_next_sentence": true
    },
    {
        "source_sentence": "是故我今頂禮彼不思議菩提之心，因果增長漸漸明盛，如初月故。",
        "from": "T31n1627_001:0895a23_2",
        "context_with_next_sentence": true
    },
    {
        "source_sentence": "復次菩提心種子者，一切世間善法穀生所依住處，如大地故。",
        "from": "T31n1627_001:0895a25_8",
        "context_with_next_sentence": true
    },
    {
        "source_sentence": "一切聖者法寶出處，如大海故。",
        "from": "T31n1627_001:0895a26_2",
        "context_with_next_sentence": true
    },
    {
        "source_sentence": "一切諸佛道樹之所從生次第之因，如種子故。",
        "from": "T31n1627_001:0895a27_3",
        "context_with_next_sentence": true
    },
    {
        "source_sentence": "此是菩提心之果也。",
        "from": "T31n1627_001:0895a27_12",
        "context_with_next_sentence": true
    },
    {
        "source_sentence": "復次何以得知彼因相應？",
        "from": "T31n1627_001:0895a28_10",
        "context_with_next_sentence": true
    },
    {
        "source_sentence": "如轉輪王子。",
        "from": "T31n1627_001:0895a28_16",
        "context_with_next_sentence": true
    },
    {
        "source_sentence": "言淨信者，即是菩提心種。",
        "from": "T31n1627_001:0895a29_9",
        "context_with_next_sentence": true
    },
    {
        "source_sentence": "言勝智者，即最勝般若能了一切，名之為母。",
        "from": "T31n1627_001:0895b01_9",
        "context_with_next_sentence": true
    },
    {
        "source_sentence": "三摩地者，以定為胎，一切善法安住其中，安樂為體。",
        "from": "T31n1627_001:0895b02_12",
        "context_with_next_sentence": true
    },
    {
        "source_sentence": "言大悲者，於諸眾生起大悲故，於生死中不疲倦故，及能圓滿一切種智，養菩提心為乳母故。",
        "from": "T31n1627_001:0895b04_14",
        "context_with_next_sentence": true
    },
    {
        "source_sentence": "復次彼因和合菩提之心，應知有二。",
        "from": "T31n1627_001:0895b05_11",
        "context_with_next_sentence": true
    },
    {
        "source_sentence": "何者為二？",
        "from": "T31n1627_001:0895b05_16",
        "context_with_next_sentence": true
    },
    {
        "source_sentence": "一謂煩惱所染污相、二謂白法自性之相。",
        "from": "T31n1627_001:0895b06_14",
        "context_with_next_sentence": true
    },
    {
        "source_sentence": "於中染者，彼自性清淨常心不染，而為客塵煩惱覆障染污，猶如火等自性清淨為灰埿雲塵等障蔽。",
        "from": "T31n1627_001:0895b09_1",
        "context_with_next_sentence": true
    },
    {
        "source_sentence": "譬如火與寶珠虛空及水自性不染，若離灰等，火等自性皆得清淨。",
        "from": "T31n1627_001:0895b10_11",
        "context_with_next_sentence": true
    },
    {
        "source_sentence": "一切眾生亦復如是，自性之心皆同清淨，為貪等煩惱之所染污，若離貪等則心得清淨。",
        "from": "T31n1627_001:0895b12_11",
        "context_with_next_sentence": true
    },
    {
        "source_sentence": "復云何知白法之相亦皆清淨？",
        "from": "T31n1627_001:0895b13_5",
        "context_with_next_sentence": true
    },
    {
        "source_sentence": "自性清淨一切白法之所依止，一切白法亦從彼生，如蘇迷盧山出生寶故。",
        "from": "T31n1627_001:0895b14_18",
        "context_with_next_sentence": true
    },
    {
        "source_sentence": "菩提之心亦復如是，一切技藝皆得圓滿，獲得四種大波羅蜜多，是故說為如來法身。",
        "from": "T31n1627_001:0895b16_17",
        "context_with_next_sentence": true
    },
    {
        "source_sentence": "如經中說「世尊！",
        "from": "T31n1627_001:0895b17_6",
        "context_with_next_sentence": true
    },
    {
        "source_sentence": "如來法身是常波羅蜜、樂波羅蜜、我波羅蜜、淨波羅蜜。",
        "from": "T31n1627_001:0895b18_11",
        "context_with_next_sentence": true
    },
    {
        "source_sentence": "彼如來法身，為煩惱隨煩惱之所染污。",
        "from": "T31n1627_001:0895b19_7",
        "context_with_next_sentence": true
    },
    {
        "source_sentence": "」自性清淨心是異名說，如經中說「舍利弗！",
        "from": "T31n1627_001:0895b20_7",
        "context_with_next_sentence": true
    },
    {
        "source_sentence": "此善法如實真如法界自性清淨心相應法體，我依此自性清淨心，為眾生故說為不可思議。",
        "from": "T31n1627_001:0895b22_8",
        "context_with_next_sentence": true
    },
    {
        "source_sentence": "」復次彼心於諸眾生，為十種事。",
        "from": "T31n1627_001:0895b23_13",
        "context_with_next_sentence": true
    },
    {
        "source_sentence": "無差別相，所謂無作故。",
        "from": "T31n1627_001:0895b24_4",
        "context_with_next_sentence": true
    },
    {
        "source_sentence": "無始，不生故。",
        "from": "T31n1627_001:0895b24_11",
        "context_with_next_sentence": true
    },
    {
        "source_sentence": "無終，不滅故。",
        "from": "T31n1627_001:0895b24_18",
        "context_with_next_sentence": true
    },
    {
        "source_sentence": "無礙，自性光明故。",
        "from": "T31n1627_001:0895b25_4",
        "context_with_next_sentence": true
    },
    {
        "source_sentence": "以空智知一切法一味相，猶無性故。",
        "from": "T31n1627_001:0895b26_1",
        "context_with_next_sentence": true
    },
    {
        "source_sentence": "無性即無相，離諸根境界故。",
        "from": "T31n1627_001:0895b26_14",
        "context_with_next_sentence": true
    },
    {
        "source_sentence": "是聖者所行，諸佛境界故。",
        "from": "T31n1627_001:0895b27_5",
        "context_with_next_sentence": true
    },
    {
        "source_sentence": "一切法所依，染淨諸法所依止故。",
        "from": "T31n1627_001:0895b28_1",
        "context_with_next_sentence": true
    },
    {
        "source_sentence": "遠離於常，染法無常故。",
        "from": "T31n1627_001:0895b28_12",
        "context_with_next_sentence": true
    },
    {
        "source_sentence": "遠離於斷，白法不斷故。",
        "from": "T31n1627_001:0895b29_2",
        "context_with_next_sentence": true
    },
    {
        "source_sentence": "此復差別略有三相。",
        "from": "T31n1627_001:0895b29_11",
        "context_with_next_sentence": true
    },
    {
        "source_sentence": "言不淨者，即初說名為眾生界。",
        "from": "T31n1627_001:0895c01_5",
        "context_with_next_sentence": true
    },
    {
        "source_sentence": "淨不淨者，即次說明為菩薩也。",
        "from": "T31n1627_001:0895c01_19",
        "context_with_next_sentence": true
    },
    {
        "source_sentence": "極清淨者，說為如來。",
        "from": "T31n1627_001:0895c02_9",
        "context_with_next_sentence": true
    },
    {
        "source_sentence": "如經所說「舍利弗！",
        "from": "T31n1627_001:0895c02_18",
        "context_with_next_sentence": true
    },
    {
        "source_sentence": "即此法界，過於恒沙無邊煩惱㲉所纏裹，無始世來常為生死波浪漂流，往來生滅恒處中流，說名眾生。",
        "from": "T31n1627_001:0895c05_6",
        "context_with_next_sentence": true
    },
    {
        "source_sentence": "舍利弗！",
        "from": "T31n1627_001:0895c05_10",
        "context_with_next_sentence": true
    },
    {
        "source_sentence": "即此法界，無邊厭離生死、不住涅槃，一切欲界中住，行十波羅蜜，攝八萬四千法門，行菩提行時，名為菩薩。",
        "from": "T31n1627_001:0895c07_17",
        "context_with_next_sentence": true
    },
    {
        "source_sentence": "舍利弗！",
        "from": "T31n1627_001:0895c08_1",
        "context_with_next_sentence": true
    },
    {
        "source_sentence": "即此法界，一切俱胝煩惱解脫、度一切苦，遠離一切煩惱隨眠纏垢，證得清淨最極清淨法性中住，一切眾生之所瞻仰，住一切爾焰地，得大勢力無障無著，於一切法得自在力，說名如來、應、正等覺。",
        "from": "T31n1627_001:0895c12_12",
        "context_with_next_sentence": true
    },
    {
        "source_sentence": "是故舍利弗！",
        "from": "T31n1627_001:0895c12_18",
        "context_with_next_sentence": true
    },
    {
        "source_sentence": "無別眾生界、無別法身，眾生界即法身、法身即眾生界。",
        "from": "T31n1627_001:0895c14_1",
        "context_with_next_sentence": true
    },
    {
        "source_sentence": "此無二義文字差別。",
        "from": "T31n1627_001:0895c14_10",
        "context_with_next_sentence": true
    },
    {
        "source_sentence": "」此復云何？",
        "from": "T31n1627_001:0895c15_4",
        "context_with_next_sentence": true
    },
    {
        "source_sentence": "在不淨時煩惱所染，猶如重雲掩覆麗日。",
        "from": "T31n1627_001:0895c16_3",
        "context_with_next_sentence": true
    },
    {
        "source_sentence": "自性清淨心無有染，客塵煩惱既除遣已，日輪晃曜遍滿虛空。",
        "from": "T31n1627_001:0895c17_11",
        "context_with_next_sentence": true
    },
    {
        "source_sentence": "既有生老病死，云何復說此性為常？",
        "from": "T31n1627_001:0895c18_7",
        "context_with_next_sentence": true
    },
    {
        "source_sentence": "猶如火劫燒太虛空，空界無為本無燒相。",
        "from": "T31n1627_001:0895c19_6",
        "context_with_next_sentence": true
    },
    {
        "source_sentence": "法界無為亦復如是，老病死火無能燒壞。",
        "from": "T31n1627_001:0895c20_5",
        "context_with_next_sentence": true
    },
    {
        "source_sentence": "是故經說「世尊！",
        "from": "T31n1627_001:0895c20_13",
        "context_with_next_sentence": true
    },
    {
        "source_sentence": "世間言說有死有生，非如來藏有生死也。",
        "from": "T31n1627_001:0895c21_11",
        "context_with_next_sentence": true
    },
    {
        "source_sentence": "世尊！",
        "from": "T31n1627_001:0895c21_14",
        "context_with_next_sentence": true
    },
    {
        "source_sentence": "死者舊諸根壞，生者新諸根起。",
        "from": "T31n1627_001:0895c22_8",
        "context_with_next_sentence": true
    },
    {
        "source_sentence": "世尊！",
        "from": "T31n1627_001:0895c22_11",
        "context_with_next_sentence": true
    },
    {
        "source_sentence": "如來藏離有為境界相、常住寂靜。",
        "from": "T31n1627_001:0895c23_6",
        "context_with_next_sentence": true
    },
    {
        "source_sentence": "」此之藏性既常住不變，未能發起，云何得與佛法相應？",
        "from": "T31n1627_001:0895c24_10",
        "context_with_next_sentence": true
    },
    {
        "source_sentence": "猶如燈明及與煖色更無別相，法與法身亦復如是。",
        "from": "T31n1627_001:0895c25_13",
        "context_with_next_sentence": true
    },
    {
        "source_sentence": "如佛說言「舍利弗！",
        "from": "T31n1627_001:0895c26_2",
        "context_with_next_sentence": true
    },
    {
        "source_sentence": "譬如燈無二法功能無異，所為光明及煖色等不相離故。",
        "from": "T31n1627_001:0895c27_7",
        "context_with_next_sentence": true
    },
    {
        "source_sentence": "或如寶珠光明形色。",
        "from": "T31n1627_001:0895c27_16",
        "context_with_next_sentence": true
    },
    {
        "source_sentence": "如是如是。",
        "from": "T31n1627_001:0895c28_2",
        "context_with_next_sentence": true
    },
    {
        "source_sentence": "舍利弗！",
        "from": "T31n1627_001:0895c28_6",
        "context_with_next_sentence": true
    },
    {
        "source_sentence": "如來所說法身不相離法，智慧功能所為過殑伽沙如來之法。",
        "from": "T31n1627_001:0895c29_12",
        "context_with_next_sentence": true
    },
    {
        "source_sentence": "」如說「世尊！",
        "from": "T31n1627_001:0895c29_19",
        "context_with_next_sentence": true
    },
    {
        "source_sentence": "有二種如來藏空不空智。",
        "from": "T31n1627_001:0896a01_9",
        "context_with_next_sentence": true
    },
    {
        "source_sentence": "何者為二？",
        "from": "T31n1627_001:0896a01_14",
        "context_with_next_sentence": true
    },
    {
        "source_sentence": "世尊！",
        "from": "T31n1627_001:0896a01_17",
        "context_with_next_sentence": true
    },
    {
        "source_sentence": "所謂空如來藏，與煩惱㲉和合無別不了解脫。",
        "from": "T31n1627_001:0896a02_17",
        "context_with_next_sentence": true
    },
    {
        "source_sentence": "不空者，過恒河沙不離不脫不異不思議佛法成就，說如來法身。",
        "from": "T31n1627_001:0896a04_8",
        "context_with_next_sentence": true
    },
    {
        "source_sentence": "」何故法身萬德圓滿功德具足，眾生因何不得解脫？",
        "from": "T31n1627_001:0896a05_11",
        "context_with_next_sentence": true
    },
    {
        "source_sentence": "喻若蓮華，邪見羅網葉所覆故。",
        "from": "T31n1627_001:0896a06_5",
        "context_with_next_sentence": true
    },
    {
        "source_sentence": "亦如真金，墮於疑惑不淨穢故。",
        "from": "T31n1627_001:0896a07_1",
        "context_with_next_sentence": true
    },
    {
        "source_sentence": "猶如滿月，我慢羅睺之所吞故。",
        "from": "T31n1627_001:0896a07_15",
        "context_with_next_sentence": true
    },
    {
        "source_sentence": "如清池水，貪欲塵垢之所濁故。",
        "from": "T31n1627_001:0896a08_8",
        "context_with_next_sentence": true
    },
    {
        "source_sentence": "喻彼金山，為嗔恚埿所塗染故。",
        "from": "T31n1627_001:0896a09_3",
        "context_with_next_sentence": true
    },
    {
        "source_sentence": "如太虛空，愚癡之雲遍滿遮故。",
        "from": "T31n1627_001:0896a09_17",
        "context_with_next_sentence": true
    },
    {
        "source_sentence": "如日未出，無明住地之所障故，六處大蘊胎藏中住。",
        "from": "T31n1627_001:0896a11_1",
        "context_with_next_sentence": true
    },
    {
        "source_sentence": "如器世間相未成故，如是無雨緣未合故。",
        "from": "T31n1627_001:0896a11_19",
        "context_with_next_sentence": true
    },
    {
        "source_sentence": "蓮花金滿月，　　池水金山空，",
        "from": "T31n1627_001:0896a12_0",
        "context_with_next_sentence": true
    },
    {
        "source_sentence": "如日大地雲，　　佛性客塵染。",
        "from": "T31n1627_001:0896a13_13",
        "context_with_next_sentence": true
    },
    {
        "source_sentence": "煩惱覆功能，　　佛事無由作，",
        "from": "T31n1627_001:0896a14_0",
        "context_with_next_sentence": true
    },
    {
        "source_sentence": "略說九譬喻，　　染淨翻應知。",
        "from": "T31n1627_001:0896a15_13",
        "context_with_next_sentence": true
    },
    {
        "source_sentence": "由此如來法身亦復如是，一切煩惱客塵離障盡故、自性功能具足故，得成應供。",
        "from": "T31n1627_001:0896a17_16",
        "context_with_next_sentence": true
    },
    {
        "source_sentence": "一切眾生同共受用，證得常住寂靜清涼不思議涅槃界。",
        "from": "T31n1627_001:0896a19_3",
        "context_with_next_sentence": true
    },
    {
        "source_sentence": "所謂說如來、應、正等覺，非異如來法身外別有涅槃。",
        "from": "T31n1627_001:0896a20_6",
        "context_with_next_sentence": true
    },
    {
        "source_sentence": "又如所說「眾生界得清淨時，應知即是法身。",
        "from": "T31n1627_001:0896a21_6",
        "context_with_next_sentence": true
    },
    {
        "source_sentence": "」法身即是涅槃界，涅槃即是如來，如經中說「世尊！",
        "from": "T31n1627_001:0896a22_10",
        "context_with_next_sentence": true
    },
    {
        "source_sentence": "無上正等覺者即是涅槃。",
        "from": "T31n1627_001:0896a23_1",
        "context_with_next_sentence": true
    },
    {
        "source_sentence": "世尊！",
        "from": "T31n1627_001:0896a23_4",
        "context_with_next_sentence": true
    },
    {
        "source_sentence": "涅槃界者即是如來法身，世尊法身之外無別如來。",
        "from": "T31n1627_001:0896a24_6",
        "context_with_next_sentence": true
    },
    {
        "source_sentence": "世尊！",
        "from": "T31n1627_001:0896a24_9",
        "context_with_next_sentence": true
    },
    {
        "source_sentence": "如來者即是法身，此無有異也。",
        "from": "T31n1627_001:0896a25_3",
        "context_with_next_sentence": true
    },
    {
        "source_sentence": "」即是苦滅等，是故經言「世尊！",
        "from": "T31n1627_001:0896a25_18",
        "context_with_next_sentence": true
    },
    {
        "source_sentence": "非壞法故名為苦滅。",
        "from": "T31n1627_001:0896a26_6",
        "context_with_next_sentence": true
    },
    {
        "source_sentence": "然苦滅者，無始無作無生無起、無滅無盡離盡、常住不動寂靜，自性清淨，破一切煩惱㲉，過殑伽河沙不離不脫不思議佛法具足，說如來法身。",
        "from": "T31n1627_001:0896a29_11",
        "context_with_next_sentence": true
    },
    {
        "source_sentence": "世尊！",
        "from": "T31n1627_001:0896a29_14",
        "context_with_next_sentence": true
    },
    {
        "source_sentence": "此是如來藏。",
        "from": "T31n1627_001:0896a29_20",
        "context_with_next_sentence": true
    },
    {
        "source_sentence": "未脫煩惱㲉，名如來藏。",
        "from": "T31n1627_001:0896b01_10",
        "context_with_next_sentence": true
    },
    {
        "source_sentence": "世尊！",
        "from": "T31n1627_001:0896b01_13",
        "context_with_next_sentence": true
    },
    {
        "source_sentence": "如來藏者，是諸如來空智。",
        "from": "T31n1627_001:0896b02_4",
        "context_with_next_sentence": true
    },
    {
        "source_sentence": "世尊！",
        "from": "T31n1627_001:0896b02_7",
        "context_with_next_sentence": true
    },
    {
        "source_sentence": "如來藏，一切聲聞緣覺所不能見、先未曾見、昔未曾得，唯有如來得證，及破一切煩惱㲉，修習一切苦滅道。",
        "from": "T31n1627_001:0896b04_14",
        "context_with_next_sentence": true
    },
    {
        "source_sentence": "是故如水與冷，覺性與涅槃無二無別故。",
        "from": "T31n1627_001:0896b05_13",
        "context_with_next_sentence": true
    },
    {
        "source_sentence": "」或說一乘性欲，或不涅槃。",
        "from": "T31n1627_001:0896b06_6",
        "context_with_next_sentence": true
    },
    {
        "source_sentence": "又說同一法界，或小涅槃、或中涅槃、或大涅槃。",
        "from": "T31n1627_001:0896b07_7",
        "context_with_next_sentence": true
    },
    {
        "source_sentence": "不爾。",
        "from": "T31n1627_001:0896b07_10",
        "context_with_next_sentence": true
    },
    {
        "source_sentence": "下中上因中轉果，應為一也。",
        "from": "T31n1627_001:0896b08_2",
        "context_with_next_sentence": true
    },
    {
        "source_sentence": "因既差別，果亦差別。",
        "from": "T31n1627_001:0896b08_12",
        "context_with_next_sentence": true
    },
    {
        "source_sentence": "是故言「世尊！",
        "from": "T31n1627_001:0896b08_19",
        "context_with_next_sentence": true
    },
    {
        "source_sentence": "無有下中上者得涅槃。",
        "from": "T31n1627_001:0896b09_7",
        "context_with_next_sentence": true
    },
    {
        "source_sentence": "世尊，平等法者、平等智者、平等解脫者、解脫知見者，證得涅槃。",
        "from": "T31n1627_001:0896b10_16",
        "context_with_next_sentence": true
    },
    {
        "source_sentence": "是故世尊！",
        "from": "T31n1627_001:0896b11_1",
        "context_with_next_sentence": true
    },
    {
        "source_sentence": "涅槃界一味等味，所謂明解脫味。",
        "from": "T31n1627_001:0896b11_16",
        "context_with_next_sentence": true
    },
    {
        "source_sentence": "」大乘法界無差別論一卷此是國、宋藏所謂《法界無差別論》，提雲般若譯者。",
        "from": "T31n1627_001:0896b14_3",
        "context_with_next_sentence": true
    },
    {
        "source_sentence": "今按《開元錄》及賢首疏，則彼丹本五言二十四頌者，真是提雲般若所譯，而賢首疏所譯者。",
        "from": "T31n1627_001:0896b16_6",
        "context_with_next_sentence": true
    },
    {
        "source_sentence": "又此論，錄及疏中並為單譯，而國、宋兩本與彼丹本文雖有異、義則無殊，必是開元之後後代重譯；",
        "from": "T31n1627_001:0896b18_13",
        "context_with_next_sentence": true
    },
    {
        "source_sentence": "但未知何代何人之譯，此須待勘。",
        "from": "T31n1627_001:0896b19_11",
        "context_with_next_sentence": true
    },
    {
        "source_sentence": "而二藏直以此為提雲般若譯者，錯也。",
        "from": "T31n1627_001:0896b20_10",
        "context_with_next_sentence": true
    }
]