[
    {
        "source_sentence": "因明入正理論一卷",
        "from": "T32n1630_001:0011a24_0",
        "context_with_next_sentence": true
    },
    {
        "source_sentence": "商羯羅主菩薩造",
        "from": "T32n1630_001:0011a26_0",
        "context_with_next_sentence": true
    },
    {
        "source_sentence": "三藏法師玄奘奉　詔譯",
        "from": "T32n1630_001:0011a27_0",
        "context_with_next_sentence": true
    },
    {
        "source_sentence": "能立與能破，　　及似唯悟他，",
        "from": "T32n1630_001:0011a28_0",
        "context_with_next_sentence": true
    },
    {
        "source_sentence": "現量與比量，　　及似唯自悟。",
        "from": "T32n1630_001:0011a29_13",
        "context_with_next_sentence": true
    },
    {
        "source_sentence": "如是總攝諸論要義。",
        "from": "T32n1630_001:0011b01_8",
        "context_with_next_sentence": true
    },
    {
        "source_sentence": "此中宗等多言，名為能立。",
        "from": "T32n1630_001:0011b02_1",
        "context_with_next_sentence": true
    },
    {
        "source_sentence": "由宗、因、喻多言，開示諸有問者未了義故。",
        "from": "T32n1630_001:0011b03_1",
        "context_with_next_sentence": true
    },
    {
        "source_sentence": "此中宗者，謂極成有法，極成能別差別為性，隨自樂為所成立性，是名為宗。",
        "from": "T32n1630_001:0011b04_15",
        "context_with_next_sentence": true
    },
    {
        "source_sentence": "如有成立「聲是無常」。",
        "from": "T32n1630_001:0011b05_8",
        "context_with_next_sentence": true
    },
    {
        "source_sentence": "因有三相。",
        "from": "T32n1630_001:0011b06_4",
        "context_with_next_sentence": true
    },
    {
        "source_sentence": "何等為三？",
        "from": "T32n1630_001:0011b06_9",
        "context_with_next_sentence": true
    },
    {
        "source_sentence": "謂遍是宗法性、同品定有性、異品遍無性。",
        "from": "T32n1630_001:0011b07_9",
        "context_with_next_sentence": true
    },
    {
        "source_sentence": "云何名為同品、異品？",
        "from": "T32n1630_001:0011b07_19",
        "context_with_next_sentence": true
    },
    {
        "source_sentence": "謂所立法均等義品，說名同品。",
        "from": "T32n1630_001:0011b08_12",
        "context_with_next_sentence": true
    },
    {
        "source_sentence": "如立「無常」，瓶等無常，是名同品。",
        "from": "T32n1630_001:0011b09_8",
        "context_with_next_sentence": true
    },
    {
        "source_sentence": "異品者，謂於是處無其所立，「若有是常，見非所作，如虛空等」。",
        "from": "T32n1630_001:0011b10_19",
        "context_with_next_sentence": true
    },
    {
        "source_sentence": "此中所作性或勤勇無間所發性，遍是宗法性。",
        "from": "T32n1630_001:0011b11_17",
        "context_with_next_sentence": true
    },
    {
        "source_sentence": "同品定有性、異品遍無性，是無常等因。",
        "from": "T32n1630_001:0011b12_16",
        "context_with_next_sentence": true
    },
    {
        "source_sentence": "喻有二種：",
        "from": "T32n1630_001:0011b13_4",
        "context_with_next_sentence": true
    },
    {
        "source_sentence": "一者同法；",
        "from": "T32n1630_001:0011b13_9",
        "context_with_next_sentence": true
    },
    {
        "source_sentence": "二者異法。",
        "from": "T32n1630_001:0011b13_14",
        "context_with_next_sentence": true
    },
    {
        "source_sentence": "同法者，若於是處顯因同品決定有性，謂「若所作見，彼無常，譬如瓶等」。",
        "from": "T32n1630_001:0011b15_9",
        "context_with_next_sentence": true
    },
    {
        "source_sentence": "異法者，若於是處說所立無，因遍非有，謂「若是常，見非所作，如虛空等」。",
        "from": "T32n1630_001:0011b17_3",
        "context_with_next_sentence": true
    },
    {
        "source_sentence": "此中「常」言表「非無常」，「非所作」言表「無所作」，如有非有，說名「非有」。",
        "from": "T32n1630_001:0011b18_15",
        "context_with_next_sentence": true
    },
    {
        "source_sentence": "已說宗等如是多言開悟他時，說名「能立」。",
        "from": "T32n1630_001:0011b20_2",
        "context_with_next_sentence": true
    },
    {
        "source_sentence": "如說「聲無常」者，是立宗言。",
        "from": "T32n1630_001:0011b20_16",
        "context_with_next_sentence": true
    },
    {
        "source_sentence": "「所作性故」者，是宗法言。",
        "from": "T32n1630_001:0011b21_4",
        "context_with_next_sentence": true
    },
    {
        "source_sentence": "「若是所作，見彼無常，如瓶等」者，是隨同品言。",
        "from": "T32n1630_001:0011b22_5",
        "context_with_next_sentence": true
    },
    {
        "source_sentence": "「若是其常，見非所作，如虛空」者，是遠離言。",
        "from": "T32n1630_001:0011b23_6",
        "context_with_next_sentence": true
    },
    {
        "source_sentence": "唯此三分，說名「能立」。",
        "from": "T32n1630_001:0011b23_18",
        "context_with_next_sentence": true
    },
    {
        "source_sentence": "雖樂成立，由與現量等相違故，名似立宗。",
        "from": "T32n1630_001:0011b24_18",
        "context_with_next_sentence": true
    },
    {
        "source_sentence": "謂現量相違、比量相違、自教相違、世間相違、自語相違、能別不極成、所別不極成、俱不極成、相符極成。",
        "from": "T32n1630_001:0011b27_6",
        "context_with_next_sentence": true
    },
    {
        "source_sentence": "此中現量相違者，如說「聲非所聞」。",
        "from": "T32n1630_001:0011b28_3",
        "context_with_next_sentence": true
    },
    {
        "source_sentence": "比量相違者，如說「瓶等是常」。",
        "from": "T32n1630_001:0011b28_18",
        "context_with_next_sentence": true
    },
    {
        "source_sentence": "自教相違者，如勝論師立「聲為常」。",
        "from": "T32n1630_001:0011b29_13",
        "context_with_next_sentence": true
    },
    {
        "source_sentence": "世間相違者，如說「懷兔非月，有故」，又如說言「人頂骨淨，眾生分故，猶如螺貝」。",
        "from": "T32n1630_001:0011c02_9",
        "context_with_next_sentence": true
    },
    {
        "source_sentence": "自語相違者，如言「我母是其石女」。",
        "from": "T32n1630_001:0011c03_5",
        "context_with_next_sentence": true
    },
    {
        "source_sentence": "能別不極成者，如佛弟子對數論師立「聲滅壞」。",
        "from": "T32n1630_001:0011c04_7",
        "context_with_next_sentence": true
    },
    {
        "source_sentence": "所別不極成者，如數論師對佛弟子說「我是思」。",
        "from": "T32n1630_001:0011c05_9",
        "context_with_next_sentence": true
    },
    {
        "source_sentence": "俱不極成者，如勝論師對佛弟子立「我以為和合因緣」。",
        "from": "T32n1630_001:0011c06_14",
        "context_with_next_sentence": true
    },
    {
        "source_sentence": "相符極成者，如說「聲是所聞」。",
        "from": "T32n1630_001:0011c07_10",
        "context_with_next_sentence": true
    },
    {
        "source_sentence": "如是多言，是遣諸法自相門故、不容成故、立無果故，名似立宗過。",
        "from": "T32n1630_001:0011c08_19",
        "context_with_next_sentence": true
    },
    {
        "source_sentence": "已說似宗，當說似因。",
        "from": "T32n1630_001:0011c09_9",
        "context_with_next_sentence": true
    },
    {
        "source_sentence": "不成、不定及與相違，是名似因。",
        "from": "T32n1630_001:0011c10_4",
        "context_with_next_sentence": true
    },
    {
        "source_sentence": "不成有四：",
        "from": "T32n1630_001:0011c11_4",
        "context_with_next_sentence": true
    },
    {
        "source_sentence": "一、兩俱不成；",
        "from": "T32n1630_001:0011c11_11",
        "context_with_next_sentence": true
    },
    {
        "source_sentence": "二、隨一不成；",
        "from": "T32n1630_001:0011c11_18",
        "context_with_next_sentence": true
    },
    {
        "source_sentence": "三、猶豫不成；",
        "from": "T32n1630_001:0011c12_2",
        "context_with_next_sentence": true
    },
    {
        "source_sentence": "四、所依不成。",
        "from": "T32n1630_001:0011c12_9",
        "context_with_next_sentence": true
    },
    {
        "source_sentence": "如成立「聲為無常」等，若言「是眼所見性故」，兩俱不成。",
        "from": "T32n1630_001:0011c13_14",
        "context_with_next_sentence": true
    },
    {
        "source_sentence": "「所作性故」，對聲顯論，隨一不成。",
        "from": "T32n1630_001:0011c14_8",
        "context_with_next_sentence": true
    },
    {
        "source_sentence": "於霧等性起疑惑時，為成「大種和合火有」而有所說，猶豫不成。",
        "from": "T32n1630_001:0011c15_18",
        "context_with_next_sentence": true
    },
    {
        "source_sentence": "「虛空實有，德所依故」，對無空論，所依不成。",
        "from": "T32n1630_001:0011c16_19",
        "context_with_next_sentence": true
    },
    {
        "source_sentence": "不定有六：",
        "from": "T32n1630_001:0011c17_4",
        "context_with_next_sentence": true
    },
    {
        "source_sentence": "一、共；",
        "from": "T32n1630_001:0011c17_8",
        "context_with_next_sentence": true
    },
    {
        "source_sentence": "二、不共；",
        "from": "T32n1630_001:0011c17_13",
        "context_with_next_sentence": true
    },
    {
        "source_sentence": "三、同品一分轉異品遍轉；",
        "from": "T32n1630_001:0011c18_2",
        "context_with_next_sentence": true
    },
    {
        "source_sentence": "四、異品一分轉同品遍轉；",
        "from": "T32n1630_001:0011c18_14",
        "context_with_next_sentence": true
    },
    {
        "source_sentence": "五、俱品一分轉；",
        "from": "T32n1630_001:0011c19_1",
        "context_with_next_sentence": true
    },
    {
        "source_sentence": "六、相違決定。",
        "from": "T32n1630_001:0011c19_8",
        "context_with_next_sentence": true
    },
    {
        "source_sentence": "此中共者，如言「聲常，所量性故」。",
        "from": "T32n1630_001:0011c20_3",
        "context_with_next_sentence": true
    },
    {
        "source_sentence": "常無常品皆共此因，是故不定。",
        "from": "T32n1630_001:0011c20_17",
        "context_with_next_sentence": true
    },
    {
        "source_sentence": "為如瓶等所量性故，聲是無常？",
        "from": "T32n1630_001:0011c21_11",
        "context_with_next_sentence": true
    },
    {
        "source_sentence": "為如空等所量性故，聲是其常？",
        "from": "T32n1630_001:0011c22_7",
        "context_with_next_sentence": true
    },
    {
        "source_sentence": "言不共者，如說「聲常，所聞性故」，常無常品皆離此因，常無常外餘非有故，是猶豫因。",
        "from": "T32n1630_001:0011c24_6",
        "context_with_next_sentence": true
    },
    {
        "source_sentence": "此所聞性，其猶何等？",
        "from": "T32n1630_001:0011c24_16",
        "context_with_next_sentence": true
    },
    {
        "source_sentence": "同品一分轉異品遍轉者，如說「聲非勤勇無間所發，無常性故」。",
        "from": "T32n1630_001:0011c26_5",
        "context_with_next_sentence": true
    },
    {
        "source_sentence": "此中非勤勇無間所發宗，以電空等為其同品。",
        "from": "T32n1630_001:0011c27_5",
        "context_with_next_sentence": true
    },
    {
        "source_sentence": "此無常性，於電等有、於空等無。",
        "from": "T32n1630_001:0011c28_1",
        "context_with_next_sentence": true
    },
    {
        "source_sentence": "非勤勇無間所發宗，以瓶等為異品，於彼遍有。",
        "from": "T32n1630_001:0011c29_3",
        "context_with_next_sentence": true
    },
    {
        "source_sentence": "此因以電、瓶等為同法故，亦是不定。",
        "from": "T32n1630_001:0012a01_2",
        "context_with_next_sentence": true
    },
    {
        "source_sentence": "為如瓶等無常性故，彼是勤勇無間所發？",
        "from": "T32n1630_001:0012a02_1",
        "context_with_next_sentence": true
    },
    {
        "source_sentence": "為如電等無常性故，彼非勤勇無間所發？",
        "from": "T32n1630_001:0012a03_1",
        "context_with_next_sentence": true
    },
    {
        "source_sentence": "異品一分轉同品遍轉者，如立宗言「聲是勤勇無間所發，無常性故」。",
        "from": "T32n1630_001:0012a04_13",
        "context_with_next_sentence": true
    },
    {
        "source_sentence": "勤勇無間所發宗，以瓶等為同品，其無常性於此遍有；",
        "from": "T32n1630_001:0012a05_17",
        "context_with_next_sentence": true
    },
    {
        "source_sentence": "以電空等為異品，於彼一分電等是有、空等是無。",
        "from": "T32n1630_001:0012a07_2",
        "context_with_next_sentence": true
    },
    {
        "source_sentence": "是故如前，亦為不定。",
        "from": "T32n1630_001:0012a07_12",
        "context_with_next_sentence": true
    },
    {
        "source_sentence": "俱品一分轉者，如說「聲常，無質礙故」。",
        "from": "T32n1630_001:0012a08_11",
        "context_with_next_sentence": true
    },
    {
        "source_sentence": "此中常宗，以虛空極微等為同品，無質礙性於虛空等有、於極微等無；",
        "from": "T32n1630_001:0012a10_3",
        "context_with_next_sentence": true
    },
    {
        "source_sentence": "以瓶樂等為異品，於樂等有、於瓶等無。",
        "from": "T32n1630_001:0012a11_3",
        "context_with_next_sentence": true
    },
    {
        "source_sentence": "是故此因，以樂以空為同法故，亦名不定。",
        "from": "T32n1630_001:0012a12_3",
        "context_with_next_sentence": true
    },
    {
        "source_sentence": "相違決定者，如立宗言「聲是無常，所作性故，譬如瓶等」；",
        "from": "T32n1630_001:0012a13_10",
        "context_with_next_sentence": true
    },
    {
        "source_sentence": "有立「聲常，所聞性故，譬如聲性」。",
        "from": "T32n1630_001:0012a14_5",
        "context_with_next_sentence": true
    },
    {
        "source_sentence": "此二皆是猶豫因故，俱名不定。",
        "from": "T32n1630_001:0012a14_19",
        "context_with_next_sentence": true
    },
    {
        "source_sentence": "相違有四：",
        "from": "T32n1630_001:0012a15_4",
        "context_with_next_sentence": true
    },
    {
        "source_sentence": "謂法自性相違因、法差別相違因、有法自相相違因、有法差別相違因等。",
        "from": "T32n1630_001:0012a16_18",
        "context_with_next_sentence": true
    },
    {
        "source_sentence": "此中，法自相相違因者，如說「聲常，所作性故，或勤勇無間所發性故」。",
        "from": "T32n1630_001:0012a18_9",
        "context_with_next_sentence": true
    },
    {
        "source_sentence": "此因唯於異品中有，是故相違。",
        "from": "T32n1630_001:0012a19_4",
        "context_with_next_sentence": true
    },
    {
        "source_sentence": "法差別相違因者，如說「眼等必為他用，積聚性故，如臥具等」。",
        "from": "T32n1630_001:0012a20_13",
        "context_with_next_sentence": true
    },
    {
        "source_sentence": "此因如能成立眼等必為他用，如是亦能成立所立法差別相違積聚他用，諸臥具等為積聚他所受用故。",
        "from": "T32n1630_001:0012a23_1",
        "context_with_next_sentence": true
    },
    {
        "source_sentence": "有法自相相違因者，如說「有性非實非德非業，有一實故、有德業故，如同異性」。",
        "from": "T32n1630_001:0012a24_19",
        "context_with_next_sentence": true
    },
    {
        "source_sentence": "此因如能成遮實等，如是亦能成遮有性，俱決定故。",
        "from": "T32n1630_001:0012a26_4",
        "context_with_next_sentence": true
    },
    {
        "source_sentence": "有法差別相違因者，如即此因即於前宗有法差別作有緣性，亦能成立與此相違作非有緣性，如遮實等，俱決定故。",
        "from": "T32n1630_001:0012a28_18",
        "context_with_next_sentence": true
    },
    {
        "source_sentence": "已說似因，當說似喻。",
        "from": "T32n1630_001:0012a29_9",
        "context_with_next_sentence": true
    },
    {
        "source_sentence": "似同法喻有其五種：",
        "from": "T32n1630_001:0012b01_8",
        "context_with_next_sentence": true
    },
    {
        "source_sentence": "一、能立法不成；",
        "from": "T32n1630_001:0012b01_16",
        "context_with_next_sentence": true
    },
    {
        "source_sentence": "二、所立法不成；",
        "from": "T32n1630_001:0012b02_3",
        "context_with_next_sentence": true
    },
    {
        "source_sentence": "三、俱不成；",
        "from": "T32n1630_001:0012b02_9",
        "context_with_next_sentence": true
    },
    {
        "source_sentence": "四、無合；",
        "from": "T32n1630_001:0012b02_14",
        "context_with_next_sentence": true
    },
    {
        "source_sentence": "五、倒合。",
        "from": "T32n1630_001:0012b02_19",
        "context_with_next_sentence": true
    },
    {
        "source_sentence": "似異法喻亦有五種：",
        "from": "T32n1630_001:0012b03_4",
        "context_with_next_sentence": true
    },
    {
        "source_sentence": "一、所立不遣；",
        "from": "T32n1630_001:0012b03_11",
        "context_with_next_sentence": true
    },
    {
        "source_sentence": "二、能立不遣；",
        "from": "T32n1630_001:0012b03_18",
        "context_with_next_sentence": true
    },
    {
        "source_sentence": "三、俱不遣；",
        "from": "T32n1630_001:0012b04_1",
        "context_with_next_sentence": true
    },
    {
        "source_sentence": "四、不離；",
        "from": "T32n1630_001:0012b04_6",
        "context_with_next_sentence": true
    },
    {
        "source_sentence": "五、倒離。",
        "from": "T32n1630_001:0012b04_11",
        "context_with_next_sentence": true
    },
    {
        "source_sentence": "能立法不成者，如說「聲常，無質礙故。",
        "from": "T32n1630_001:0012b05_6",
        "context_with_next_sentence": true
    },
    {
        "source_sentence": "諸無質礙，見彼是常，猶如極微。",
        "from": "T32n1630_001:0012b06_1",
        "context_with_next_sentence": true
    },
    {
        "source_sentence": "」然彼極微，所成立法常性是有，能成立法無質礙無，以諸極微質礙性故。",
        "from": "T32n1630_001:0012b07_13",
        "context_with_next_sentence": true
    },
    {
        "source_sentence": "所立法不成者，謂說「如覺」。",
        "from": "T32n1630_001:0012b08_8",
        "context_with_next_sentence": true
    },
    {
        "source_sentence": "然一切覺，能成立法無質礙有，所成立法常住性無，以一切覺皆無常故。",
        "from": "T32n1630_001:0012b09_19",
        "context_with_next_sentence": true
    },
    {
        "source_sentence": "俱不成者，復有二種：",
        "from": "T32n1630_001:0012b10_9",
        "context_with_next_sentence": true
    },
    {
        "source_sentence": "有及非有。",
        "from": "T32n1630_001:0012b10_14",
        "context_with_next_sentence": true
    },
    {
        "source_sentence": "若言「如瓶」，有俱不成。",
        "from": "T32n1630_001:0012b11_4",
        "context_with_next_sentence": true
    },
    {
        "source_sentence": "若說「如空」，對無空論，無俱不成。",
        "from": "T32n1630_001:0012b11_21",
        "context_with_next_sentence": true
    },
    {
        "source_sentence": "無合者，謂於是處無有配合，但於瓶等雙現能立、所立二法。",
        "from": "T32n1630_001:0012b13_9",
        "context_with_next_sentence": true
    },
    {
        "source_sentence": "如言「於瓶，見所作性及無常性」。",
        "from": "T32n1630_001:0012b14_5",
        "context_with_next_sentence": true
    },
    {
        "source_sentence": "倒合者，謂應說言「諸所作者皆是無常」，而倒說言「諸無常者皆是所作」。",
        "from": "T32n1630_001:0012b15_18",
        "context_with_next_sentence": true
    },
    {
        "source_sentence": "如是名似同法喻品。",
        "from": "T32n1630_001:0012b16_6",
        "context_with_next_sentence": true
    },
    {
        "source_sentence": "似異法中，所立不遣者，且如有言「諸無常者，見彼質礙，譬如極微」。",
        "from": "T32n1630_001:0012b18_10",
        "context_with_next_sentence": true
    },
    {
        "source_sentence": "由於極微所成立法常性不遣，彼立極微是常性故，能成立法無質礙無。",
        "from": "T32n1630_001:0012b20_4",
        "context_with_next_sentence": true
    },
    {
        "source_sentence": "能立不遣者，謂說「如業」。",
        "from": "T32n1630_001:0012b20_17",
        "context_with_next_sentence": true
    },
    {
        "source_sentence": "但遣所立，不遣能立，彼說諸業無質礙故。",
        "from": "T32n1630_001:0012b21_15",
        "context_with_next_sentence": true
    },
    {
        "source_sentence": "俱不遣者，對彼有論，說「如虛空」。",
        "from": "T32n1630_001:0012b22_13",
        "context_with_next_sentence": true
    },
    {
        "source_sentence": "由彼虛空不遣常性、無質礙性，以說虛空是常性故、無質礙故。",
        "from": "T32n1630_001:0012b24_1",
        "context_with_next_sentence": true
    },
    {
        "source_sentence": "不離者，謂說「如瓶，見無常性、有質礙性」。",
        "from": "T32n1630_001:0012b24_22",
        "context_with_next_sentence": true
    },
    {
        "source_sentence": "倒離者，謂如說言「諸質礙者皆是無常」。",
        "from": "T32n1630_001:0012b25_18",
        "context_with_next_sentence": true
    },
    {
        "source_sentence": "如是等似宗、因、喻言，非正能立。",
        "from": "T32n1630_001:0012b26_14",
        "context_with_next_sentence": true
    },
    {
        "source_sentence": "復次為自開悟，當知唯有現、比二量。",
        "from": "T32n1630_001:0012b27_16",
        "context_with_next_sentence": true
    },
    {
        "source_sentence": "此中現量，謂無分別。",
        "from": "T32n1630_001:0012b28_7",
        "context_with_next_sentence": true
    },
    {
        "source_sentence": "若有正智於色等義，離名種等所有分別，現現別轉，故名現量。",
        "from": "T32n1630_001:0012b29_16",
        "context_with_next_sentence": true
    },
    {
        "source_sentence": "言比量者，謂藉眾相而觀於義。",
        "from": "T32n1630_001:0012c01_11",
        "context_with_next_sentence": true
    },
    {
        "source_sentence": "相有三種，如前已說。",
        "from": "T32n1630_001:0012c02_3",
        "context_with_next_sentence": true
    },
    {
        "source_sentence": "由彼為因，於所比義有正智生，了知有火或無常等，是名比量。",
        "from": "T32n1630_001:0012c03_13",
        "context_with_next_sentence": true
    },
    {
        "source_sentence": "於二量中，即智名果，是證相故。",
        "from": "T32n1630_001:0012c04_9",
        "context_with_next_sentence": true
    },
    {
        "source_sentence": "如有作用而顯現故，亦名為量。",
        "from": "T32n1630_001:0012c05_4",
        "context_with_next_sentence": true
    },
    {
        "source_sentence": "有分別智於義異轉，名似現量。",
        "from": "T32n1630_001:0012c06_13",
        "context_with_next_sentence": true
    },
    {
        "source_sentence": "謂諸有智了瓶衣等分別而生，由彼於義不以自相為境界故，名似現量。",
        "from": "T32n1630_001:0012c08_9",
        "context_with_next_sentence": true
    },
    {
        "source_sentence": "若似因智為先所起諸似義智，名似比量。",
        "from": "T32n1630_001:0012c09_9",
        "context_with_next_sentence": true
    },
    {
        "source_sentence": "似因多種，如先已說。",
        "from": "T32n1630_001:0012c09_19",
        "context_with_next_sentence": true
    },
    {
        "source_sentence": "用彼為因，於似所比諸有智生，不能正解，名似比量。",
        "from": "T32n1630_001:0012c11_6",
        "context_with_next_sentence": true
    },
    {
        "source_sentence": "復次若正顯示能立過失，說名能破。",
        "from": "T32n1630_001:0012c12_15",
        "context_with_next_sentence": true
    },
    {
        "source_sentence": "謂初能立缺減過性、立宗過性、不成立性、不定因性、相違因性及喻過性，顯示此言開曉問者，故名能破。",
        "from": "T32n1630_001:0012c15_4",
        "context_with_next_sentence": true
    },
    {
        "source_sentence": "若不實顯能立過言，名似能破。",
        "from": "T32n1630_001:0012c15_18",
        "context_with_next_sentence": true
    },
    {
        "source_sentence": "謂於圓滿能立顯示缺減性言、於無過宗有過宗言、於成就因不成因言、於決定因不定因言、於不相違因相違因言、於無過喻有過喻言。",
        "from": "T32n1630_001:0012c19_5",
        "context_with_next_sentence": true
    },
    {
        "source_sentence": "如是言說，名似能破，以不能顯他宗過失，彼無過故。",
        "from": "T32n1630_001:0012c20_10",
        "context_with_next_sentence": true
    },
    {
        "source_sentence": "且止斯事。",
        "from": "T32n1630_001:0012c20_15",
        "context_with_next_sentence": true
    },
    {
        "source_sentence": "已宣少句義，　　為始立方隅；",
        "from": "T32n1630_001:0012c21_13",
        "context_with_next_sentence": true
    },
    {
        "source_sentence": "其間理非理，　　妙辯於餘處。",
        "from": "T32n1630_001:0012c22_13",
        "context_with_next_sentence": true
    },
    {
        "source_sentence": "因明入正理論一卷後序因明入正理論後序因明入正理論者，蓋乃抗辯標宗、摧邪顯正之悶閾也。",
        "from": "T32n1630_001:0012c26_3",
        "context_with_next_sentence": true
    },
    {
        "source_sentence": "因談照實；",
        "from": "T32n1630_001:0012c26_8",
        "context_with_next_sentence": true
    },
    {
        "source_sentence": "明彰顯理；",
        "from": "T32n1630_001:0012c26_13",
        "context_with_next_sentence": true
    },
    {
        "source_sentence": "入言趣本；",
        "from": "T32n1630_001:0012c26_18",
        "context_with_next_sentence": true
    },
    {
        "source_sentence": "正以離邪；",
        "from": "T32n1630_001:0012c27_2",
        "context_with_next_sentence": true
    },
    {
        "source_sentence": "論之者，較言旨歸、審明要會也。",
        "from": "T32n1630_001:0012c27_17",
        "context_with_next_sentence": true
    },
    {
        "source_sentence": "昔應符道樹茲義備焉，登庸鹿林斯風扇矣。",
        "from": "T32n1630_001:0012c28_15",
        "context_with_next_sentence": true
    },
    {
        "source_sentence": "六師稽顙而卷舌，十仙請命以知歸。",
        "from": "T32n1630_001:0013a01_12",
        "context_with_next_sentence": true
    },
    {
        "source_sentence": "非天靈曜寢光、邪津鼓浪，同惡孔熾寔繁有徒，所以世親弘盛烈於前，陳那纂遺芳於後，揚真殄謬、夷難解紛，至矣神功備詳餘論。",
        "from": "T32n1630_001:0013a04_12",
        "context_with_next_sentence": true
    },
    {
        "source_sentence": "粵有天主菩薩亞聖挺生，博綜研詳，聿修前緒，撰略精祕，逗適時機，啟以八門通其二益，芟夷五分取定三支，其義簡而彰，其文約而顯。",
        "from": "T32n1630_001:0013a07_14",
        "context_with_next_sentence": true
    },
    {
        "source_sentence": "西方時彥鑽仰彌深，自非履此通規，未足預其高論。",
        "from": "T32n1630_001:0013a08_17",
        "context_with_next_sentence": true
    },
    {
        "source_sentence": "大唐皇帝乘時啟聖，闡金鏡而運金輪，納錄嗣明，振玉鼓而調玉燭，洞敷玄化、載緝彝章，爇慧炬而鑒昏城，艤智舟而濟苦海。",
        "from": "T32n1630_001:0013a11_14",
        "context_with_next_sentence": true
    },
    {
        "source_sentence": "我三藏法師玄奘，神悟爽𢪛峻節冠群，行四勤如不及、瞻三宗而好問，漢地先達各擅專門，寓目必察其微、納心並殫其妙。",
        "from": "T32n1630_001:0013a14_10",
        "context_with_next_sentence": true
    },
    {
        "source_sentence": "嗟乎聖迹緜遠、像教陵夷，未嘗不臨訛文以喟然、撫疑義而太息。",
        "from": "T32n1630_001:0013a16_1",
        "context_with_next_sentence": true
    },
    {
        "source_sentence": "望葱山而高視，期鷲峯而遠遊。",
        "from": "T32n1630_001:0013a16_15",
        "context_with_next_sentence": true
    },
    {
        "source_sentence": "既而冒險乘危詢師訪道，行達北印度迦濕彌羅國，屬大論師僧伽耶舍，稽疑八藏、考決五乘。",
        "from": "T32n1630_001:0013a18_17",
        "context_with_next_sentence": true
    },
    {
        "source_sentence": "論師以大義磐根嘉其素蓄，唯因明妙術誨其未喻，梵音覯止氷釋于懷。",
        "from": "T32n1630_001:0013a20_10",
        "context_with_next_sentence": true
    },
    {
        "source_sentence": "後於中印度摩竭陀國，遇尸羅跋陀羅菩薩，更廣其例，觸類而長、優而柔之。",
        "from": "T32n1630_001:0013a22_6",
        "context_with_next_sentence": true
    },
    {
        "source_sentence": "於是遍謁遺靈、備訊餘烈，雖遇鍱腹，縱辯無前，風偃邪徒；",
        "from": "T32n1630_001:0013a23_12",
        "context_with_next_sentence": true
    },
    {
        "source_sentence": "抑兼茲論，旋弘周化，景福會昌。",
        "from": "T32n1630_001:0013a24_6",
        "context_with_next_sentence": true
    },
    {
        "source_sentence": "粵以貞觀二十一年秋八月六日，於弘福寺承詔譯訖。",
        "from": "T32n1630_001:0013a25_10",
        "context_with_next_sentence": true
    },
    {
        "source_sentence": "弘福寺沙門明濬筆受證文，弘福寺沙門玄謨證梵語，大總持寺沙門玄應正字，大總持寺沙門道洪、實際寺沙門明琰、羅漢寺沙門慧貴、寶昌寺沙門法祥、弘福寺沙門文備、廓州法講寺沙門道深、蒲州栖巖寺沙門神泰，詳證大義。",
        "from": "T32n1630_001:0013b01_14",
        "context_with_next_sentence": true
    },
    {
        "source_sentence": "銀青光祿大夫行左庶子高陽縣開國男臣許敬宗奉詔監譯。",
        "from": "T32n1630_001:0013b03_2",
        "context_with_next_sentence": true
    },
    {
        "source_sentence": "三藏法師以虛已應物闢此幽關，義海淼其無源、詞峯峻而難仰，異方秀傑同稟親承，筆記玄章並行於世。",
        "from": "T32n1630_001:0013b05_10",
        "context_with_next_sentence": true
    },
    {
        "source_sentence": "余以不敏妄忝吹噓，受旨證文偶茲嘉會，敢錄時事貽諸後毘，勝範鴻因無泯來際。",
        "from": "T32n1630_001:0013b07_7",
        "context_with_next_sentence": true
    }
]