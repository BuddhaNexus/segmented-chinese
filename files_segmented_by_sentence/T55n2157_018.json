{
    "T55n2157_018:0897a02_0": "貞元新定釋教目錄卷第十八",
    "T55n2157_018:0897a04_0": "西京西明寺三藏沙門圓照撰",
    "T55n2157_018:0897a05_0": "總集群經錄上之十八",
    "T55n2157_018:0897a06_0": "敘列古今諸家目錄之一",
    "T55n2157_018:0897a07_0": "古經錄一卷",
    "T55n2157_018:0897a08_0": "右尋諸舊錄。",
    "T55n2157_018:0897a08_1": "多稱為古錄。",
    "T55n2157_018:0897a08_2": "似是秦始皇時釋利防等所齎經錄。",
    "T55n2157_018:0897a10_0": "舊經錄一卷",
    "T55n2157_018:0897a11_0": "右似是前漢劉向校書。",
    "T55n2157_018:0897a11_1": "天閣往往見有佛經。",
    "T55n2157_018:0897a12_2": "即謂古藏經錄。",
    "T55n2157_018:0897a12_3": "謂孔壁所藏。",
    "T55n2157_018:0897a12_4": "或秦王焚書。",
    "T55n2157_018:0897a13_5": "人中所藏者。",
    "T55n2157_018:0897a14_0": "漢時佛經目錄一卷",
    "T55n2157_018:0897a15_0": "右似是明帝時迦葉摩騰創譯四十二章經因即撰錄。",
    "T55n2157_018:0897a17_0": "朱士行漢錄一卷",
    "T55n2157_018:0897a18_0": "右曹魏時頴川沙門朱士行。",
    "T55n2157_018:0897a18_1": "於洛陽講道行經因著其錄。",
    "T55n2157_018:0897a19_2": "後往西域求經。",
    "T55n2157_018:0897a19_3": "於彼而卒。",
    "T55n2157_018:0897a20_0": "眾經錄一卷",
    "T55n2157_018:0897a21_0": "右西晉武帝代長安青門外大寺西域沙門竺法護翻譯眾經因出其錄。",
    "T55n2157_018:0897a23_0": "眾經錄一卷",
    "T55n2157_018:0897a24_0": "右西晉懷帝代永嘉中清信士聶道真稟受護公之筆匠也。",
    "T55n2157_018:0897a25_1": "後自翻經因出其錄。",
    "T55n2157_018:0897a26_0": "趙錄一卷",
    "T55n2157_018:0897a27_0": "右似是二趙時諸錄遙注未知姓氏。",
    "T55n2157_018:0897a28_0": "綜理眾經目錄一卷",
    "T55n2157_018:0897a29_0": "右苻秦代沙門釋道安所撰。",
    "T55n2157_018:0897a29_1": "自前諸錄但列經名。",
    "T55n2157_018:0897b01_2": "至於品類時代。",
    "T55n2157_018:0897b01_3": "蓋闕而不紀。",
    "T55n2157_018:0897b01_4": "後人披覽莫測根由。",
    "T55n2157_018:0897b02_5": "安乃總集名題表其時代詮品新舊。",
    "T55n2157_018:0897b03_6": "定其製作。",
    "T55n2157_018:0897b03_7": "眾經有據。",
    "T55n2157_018:0897b03_8": "自此而明。",
    "T55n2157_018:0897b04_0": "在後群錄資而增廣。",
    "T55n2157_018:0897b04_1": "是知高懷獨悟。",
    "T55n2157_018:0897b04_2": "足以垂範後昆。",
    "T55n2157_018:0897b05_3": "所撰之文。",
    "T55n2157_018:0897b05_4": "見僧祐錄。",
    "T55n2157_018:0897b06_0": "二秦錄一卷",
    "T55n2157_018:0897b07_0": "右後秦姚興弘始年長安沙門釋僧叡所撰。",
    "T55n2157_018:0897b08_1": "叡即安之弟子。",
    "T55n2157_018:0897b08_2": "神用通朗思力標舉。",
    "T55n2157_018:0897b08_3": "參譯什門多有撰緝。",
    "T55n2157_018:0897b10_0": "眾經錄四卷",
    "T55n2157_018:0897b11_0": "魏世錄　吳世錄　晉世錄　河西錄",
    "T55n2157_018:0897b12_0": "右東晉廬山東林寺遠公弟子釋道流創撰。",
    "T55n2157_018:0897b13_1": "未就而卒。",
    "T55n2157_018:0897b13_2": "同學竺道祖續而成之。",
    "T55n2157_018:0897b14_0": "經論都錄一卷　別錄一卷",
    "T55n2157_018:0897b15_0": "右東晉成帝豫章山沙門支敏度撰。",
    "T55n2157_018:0897b15_1": "其人總校古今群經。",
    "T55n2157_018:0897b16_2": "故撰都錄。",
    "T55n2157_018:0897b16_3": "敏度又撰別錄一部。",
    "T55n2157_018:0897b18_0": "眾經目錄二卷",
    "T55n2157_018:0897b19_0": "右簫齊武帝時沙門釋王宗撰見梁三藏記。",
    "T55n2157_018:0897b20_0": "釋彌充錄一卷(南齊揚都人或云弘充未詳孰是)釋道慧宋齊錄一卷(南齊)釋道憑錄一卷(北齊)釋正度錄一卷王車騎錄一卷始興錄一卷(未詳撰者亦云南錄)廬山錄一卷岑號錄一卷菩提留支錄一卷(元魏洛京永寧寺天竺沙門也)華林佛殿眾經目錄四卷(梁天監十四年勒沙門僧紹撰)隋沙門釋靈裕譯經錄一卷(此房錄中無隋字)眾經都錄八卷(似是總合諸家未詳作者)已前諸錄二十五家。",
    "T55n2157_018:0897c03_1": "長房內典二錄云。",
    "T55n2157_018:0897c03_2": "上件諸錄。",
    "T55n2157_018:0897c04_3": "撿傳記有之。",
    "T55n2157_018:0897c04_4": "未見其本。",
    "T55n2157_018:0897c04_5": "故列名而已。",
    "T55n2157_018:0897c06_0": "眾經別錄二卷(本詳作者言似宋時總分十例具如後列)大乘經錄一卷(三百七十部七百七十九卷)三乘通教錄第二(五十一部九十七卷)三乘中大乘錄第三(一十七部二十八卷)右上三錄總四百三十八部。",
    "T55n2157_018:0897c10_1": "九百一十四卷。",
    "T55n2157_018:0897c12_0": "小乘經錄第四(四百三十六部六百一十卷)第五篇目本闕(此闕本錄不顯部應散在諸錄中故耳)大小乘不判錄第六(一百七十四部一百八十四卷)疑經錄第七(一十七部二十卷)律錄第八(一十二部一百九十五卷)數錄第九(六部一百二十一卷)論錄第十(六部一百五十二卷)右下七卷錄。",
    "T55n2157_018:0897c19_1": "總六百五十一部。",
    "T55n2157_018:0897c19_2": "一千六百八十二卷。",
    "T55n2157_018:0897c20_3": "上下兩合有十篇。",
    "T55n2157_018:0897c20_4": "都一千八十九部。",
    "T55n2157_018:0897c21_5": "二千五百九十六卷。",
    "T55n2157_018:0897c22_0": "(其下卷七錄部數勘同卷數少四百未詳所以)。",
    "T55n2157_018:0897c23_0": "元魏眾經目錄(永熈年勅舍人李廓撰一卷)大乘經目錄一(二百一十四部)大乘論目錄二(二十九部)大乘經子注目錄三(一十二部)大乘譯經論目錄四(一十三部)大乘經律目錄五(六十九部)小乘論目錄六(二部)有目未得經目錄七(一十六部)非真經目錄八(六十二部)非真論目錄九(四部)全非經愚人妄作錄十(一十一部)都十件經律論真偽。",
    "T55n2157_018:0898a08_1": "四百二十七部。",
    "T55n2157_018:0898a08_2": "二千五十三卷。",
    "T55n2157_018:0898a10_0": "梁代眾經目錄",
    "T55n2157_018:0898a11_0": "眾經目錄卷第一(天監十七年勅沙門寶唱撰)有譯人多卷一(大乘二百六十二部六百七十四卷)無譯人多卷二(六十九部四百六十七卷)有譯人一卷三(五部一十九卷)無譯人一卷四(九十部九十卷)眾經目錄卷第二(九十八部九十八卷)有譯人多卷一(一十七部一百二十卷)無譯人多卷二(五部一十七卷)有譯人一卷三(五十部五十卷)無譯人一卷四(二百一十三部二百一十三卷)眾經目錄卷第三(三百十二部一千六百八十一卷)先異譯經一(四十五部多卷二百七十九卷三十八部三十八卷)禪經二(九部多卷三十八卷三十一部三十一卷)戒律三(六十八部二百七十五卷)疑經四(六十二部六十七卷)注經五(四十部二百四十六卷)數論六(三十一部三百六十七卷)義記七(三十八部三百四十卷)眾經目錄卷第四(一百二十九部九百八十五卷後部數勘欠五不同)隨事別名一(一十三部四百一十三卷)隨事共名二(三十五部四百七十卷)譬喻三(一十五部三十六卷)佛名四(一十四部一十九卷)神呪五(四十七部四十七卷)總四卷都二十件凡一千四百三十三部三千七百四十一卷。",
    "T55n2157_018:0898b12_0": "高齊眾經目錄(武平年沙門統法上撰梵名達摩鬱多羅)一卷成新造錄一(二百九十一部八百七十四卷)修多羅錄二(一百七十九部三百三十卷)毘尼錄三(一十九部二百五十六卷)阿毘曇錄四(五十部四百二十一卷)別錄第五(三十七部七十四卷)眾經抄錄六(一百二十七部一百三十七卷)集錄第七(三十三部一百四十七卷)人作錄八(五十一部一百六卷)都八件經律論真偽七百八十七部二千三百三十四卷。",
    "T55n2157_018:0898b23_0": "此都數與前數勘欠十一卷。",
    "T55n2157_018:0898b23_1": "不同未詳所以。",
    "T55n2157_018:0898b25_0": "從眾經別錄下四家目錄長房內典二錄具列篇題。",
    "T55n2157_018:0898b26_1": "今尋本未獲。",
    "T55n2157_018:0898b26_2": "但具存其目。",
    "T55n2157_018:0898c01_0": "唐眾經目錄五卷(貞觀初普光寺沙門玄琬撰出內典錄)右內典錄中引用云唐舊錄。",
    "T55n2157_018:0898c02_1": "未見其本。",
    "T55n2157_018:0898c02_2": "似取隋五卷眾經錄編新經入。",
    "T55n2157_018:0898c03_3": "餘者大同。",
    "T55n2157_018:0898c04_0": "眾經目錄五卷(於隋錄內加奘譯餘皆無異)　大唐大敬寺沙門靜秦撰右從古錄已下三十一家諸錄之中。",
    "T55n2157_018:0898c06_1": "雖皆備述欲尋其本難可備焉。",
    "T55n2157_018:0898c07_2": "且列名題知其有據(撰錄者曰又如長房錄中引一乘寺藏錄周錄之中引真寂寺錄義善寺錄法寺錄上之五錄但引其名不言卷數又有陳朝大乘寺藏錄四卷並不知何人製作似是當寺藏經略記由委既局寺名為錄未可通行故敘錄次闕而不載)。",
    "T55n2157_018:0898c11_0": "梁出三藏記集一十五卷",
    "T55n2157_018:0898c12_0": "其序略云。",
    "T55n2157_018:0898c12_1": "祐以庸淺豫憑法門。",
    "T55n2157_018:0898c12_2": "翹仰玄風誓弘大化。",
    "T55n2157_018:0898c13_3": "每至昏曉諷持。",
    "T55n2157_018:0898c13_4": "秋夏講說未嘗。",
    "T55n2157_018:0898c14_5": "不心馳菴園影躍靈鷲。",
    "T55n2157_018:0898c14_6": "於是牽課羸志沿波。",
    "T55n2157_018:0898c15_7": "討源綴其所聞。",
    "T55n2157_018:0898c15_8": "名曰出三藏記集。",
    "T55n2157_018:0898c15_9": "一撰緣記。",
    "T55n2157_018:0898c16_10": "二詮名錄。",
    "T55n2157_018:0898c16_11": "三總經序。",
    "T55n2157_018:0898c16_12": "四述列傳緣記。",
    "T55n2157_018:0898c17_13": "撰則原始之本克昭名錄詮則。",
    "T55n2157_018:0898c17_14": "年代之目不墜經序。",
    "T55n2157_018:0898c18_15": "總則勝集之時足徵列傳。",
    "T55n2157_018:0898c18_16": "述則伊人之風可見。",
    "T55n2157_018:0898c19_17": "並鑽柝內經研鏡外籍。",
    "T55n2157_018:0898c20_0": "云云。",
    "T55n2157_018:0898c21_0-0": "出三藏記集卷第一(第一卷撰緣記第二至第五詮名錄第六至十二總經序第十三至第十五述列傳)集三藏緣記第一(出大智度論)十誦律五百羅漢出三藏記第二菩薩處胎經出八藏記第三胡漢譯經文字音義同異記第四(應云梵漢)前後出經異記第五出三藏記集卷第二新集撰出經律論錄第一新集條解異出經錄第二新集表序四部律錄第三出三藏記集卷",
    "T55n2157_018:0898c21_0-1": "第三新集安公古異經錄第一(九十二部九十二卷)新集安公失譯經錄第二(一百四十二部二百四十七卷)新集安公涼土異經錄第三(五十九部七十九卷)新集安公關中異經錄第四(二十四部三十四卷)新集律分為五部記錄第五(出毘婆沙)新集律分為十八部記錄第六新集律來漢地四部記錄第七出三藏記集卷第四新集續撰失譯雜經錄第一(一千三百六部一千五百七十卷",
    "T55n2157_018:0898c21_0-2": ")出三藏記集卷第五新集抄經錄第一(四十六部三百五十二卷)新集安公疑經錄第二(二十六部三十卷)新集疑經偽撰雜錄第三(三十部二十六卷)新集安公注經及新經志錄第四(四十八部二百五十九卷)小乘迷學竺法度造異儀記第五長安叡法師喻疑第六出三藏記集卷第六(四十一章經序等十首)出三藏記集卷第七(道行經等序二十首)出三藏記集卷",
    "T55n2157_018:0898c21_0-3": "第八(般若鈔經序等一十九首)出三藏記集卷第九(華嚴經記等二十四首)出三藏記集卷第十(道地經序等二十一首)出三藏記集卷第十一(中論序等一十六首)出三藏記集卷第十二(雜記敘錄十首)出三藏記集卷第十三(安世高傳等十三)出三藏記集卷第十四(鳩摩羅什傳等十)出三藏記集卷第十五(白法祖傳等十)(撰錄者曰。",
    "T55n2157_018:0899b06_1": "祐錄所撰條例可觀。",
    "T55n2157_018:0899b06_2": "若細尋求非無乖失只如第一卷前出經異記中云。",
    "T55n2157_018:0899b06_3": "舊經怛薩阿竭阿羅訶三耶三佛。",
    "T55n2157_018:0899b07_4": "新經阿耨多羅三藐三菩提者。",
    "T55n2157_018:0899b07_5": "一誤。",
    "T55n2157_018:0899b07_6": "若新舊相對。",
    "T55n2157_018:0899b07_7": "應云舊經怛薩阿竭阿羅訶三耶三佛。",
    "T55n2157_018:0899b07_8": "新經多陀阿伽度阿羅訶三藐三佛陀。",
    "T55n2157_018:0899b08_9": "舊經阿耨多羅三耶三菩。",
    "T55n2157_018:0899b08_10": "新經阿耨多羅三藐三菩提。",
    "T55n2157_018:0899b08_11": "二義全殊。",
    "T55n2157_018:0899b08_12": "不可交互。",
    "T55n2157_018:0899b08_13": "又如曇摩羅剎與竺法護乃是一人。",
    "T55n2157_018:0899b09_14": "曇摩云法。",
    "T55n2157_018:0899b09_15": "羅剎言護。",
    "T55n2157_018:0899b09_16": "分為二人。",
    "T55n2157_018:0899b09_17": "二誤。",
    "T55n2157_018:0899b09_18": "異出經論錄中但名目相似。",
    "T55n2157_018:0899b09_19": "即云重譯。",
    "T55n2157_018:0899b09_20": "而不細料簡。",
    "T55n2157_018:0899b10_21": "大小混雜。",
    "T55n2157_018:0899b10_22": "三誤。",
    "T55n2157_018:0899b10_23": "以舊灌頂藥師為宋朝惠簡抄撰編凝偽錄。",
    "T55n2157_018:0899b10_24": "四誤。",
    "T55n2157_018:0899b10_25": "又集序分之中與前譯人時有差互不細相比對。",
    "T55n2157_018:0899b11_26": "五誤。",
    "T55n2157_018:0899b11_27": "比諸眾作乖謬全尠此亦璠璵之一玷也)。",
    "T55n2157_018:0899b12_0-0": "隋眾經目錄七卷(一卷總錄開皇十四年勅翻經所法經等二十大德撰)大乘修多羅藏錄一(六分合七百八十四部一千七百一十八卷)眾經一譯分(合一百三十三部四百二十一卷)眾經異譯分(合一百九十五部五百三十二卷)眾經失譯分(合一百三十四部二百七十五卷)眾經別生分(合二百二十一部二百六十四卷)眾經疑惑分(合二十一部三十卷",
    "T55n2157_018:0899b12_0-1": ")眾經偽妄分(合八十部一百九十六卷)小乘修多羅藏錄二(六分合八百四十二部算得四十五部一千三百一卷算得三百四卷)眾經一譯分(合七十二部二百九十二卷)眾經異譯分(合一百部三百七十卷)眾經失譯分(合二百五十部二百七十二卷)眾經別生分(合三百四十一部三百四十六卷)眾經疑惑分(合二十九部三十一卷)眾經偽妄分(合五十三部九十三卷",
    "T55n2157_018:0899b12_0-2": ")大乘毘尼藏錄三(六分合五十部八十二卷)眾律一譯分(合十二部三十二卷)眾律異譯分(合七部七卷)眾律失譯分(合一十二部一十四卷)眾律別生分(合一十六部一十六卷)眾律疑惑分(合一部二卷)眾律偽妄分(合二部一十一卷)小乘毘尼藏錄四(六分合六十三部三百八十一卷)眾律一譯分(合一十五部一百九十八卷)眾律異譯分(合八部一百二十六卷",
    "T55n2157_018:0899b12_0-3": ")眾律失譯分(合二十九部四十五卷)眾律別生分(合三部三卷)眾律疑惑分(合六部六卷)眾律偽妄分(合二部三卷)大乘阿毘曇藏五(六分合六十八部二百八十一卷)眾論一譯分(合四十二部二百六卷)眾論異譯分(合八部五十二卷)眾論失譯分(合一部二卷)眾論別生分(合一十五部一十九卷)眾論疑惑分(合一部一卷)眾論偽妄分(合一部一卷",
    "T55n2157_018:0899b12_0-4": ")小乘阿毘曇藏六(六分合一百一十六部四百八十二卷)眾論一譯分(合一十四部二百七十六卷)眾論異譯分(合八部六十六卷)眾論失譯分(合五部二十二卷)眾論別生分(合八十六部一百七卷)眾論疑惑分(合一部一卷)眾論偽妄分(合二部一十卷)佛滅度後抄集錄七(二分合一百四十四部六百二十七卷)西域賢聖抄集分(合四十八部一百一十九卷",
    "T55n2157_018:0899b12_0-5": ")此方諸德抄集分(合九十六部五百八卷)佛滅度後傳記錄八(二分合三十三部三十卷)西域賢聖傳記分(合一十三部一百五十五卷)此方諸德傳記分(合五十五部一百五十五卷)佛滅度後著述錄九(二分合一百一十九部一百三十四卷)西域聖賢著述分(合一十五部一十九卷)此方諸德著述分(合一百四部一百一十五卷)右九錄合二千二百五十七部五千三百一十卷",
    "T55n2157_018:0899b12_0-6": "(算得二千二百五十四部五千一百九十一卷細勘別緣部卷復與總錄不同)。",
    "T55n2157_018:0900a18_0": "分為六卷總錄第七合為十卷。",
    "T55n2157_018:0900a19_0": "(撰錄者曰。",
    "T55n2157_018:0900a19_1": "余撿尋此餘非無差錯。",
    "T55n2157_018:0900a19_2": "即加曇摩羅剎晉言法護。",
    "T55n2157_018:0900a19_3": "總是一人。",
    "T55n2157_018:0900a19_4": "錄中分二。",
    "T55n2157_018:0900a19_5": "云出須真天子經二卷編為重譯。",
    "T55n2157_018:0900a20_6": "不識梵晉之言。",
    "T55n2157_018:0900a20_7": "一誤也。",
    "T55n2157_018:0900a20_8": "如律二十二明了論。",
    "T55n2157_018:0900a20_9": "總是一經錄中分為二部。",
    "T55n2157_018:0900a20_10": "律二十二卷編在律中。",
    "T55n2157_018:0900a20_11": "明了論一卷在於論錄。",
    "T55n2157_018:0900a21_12": "一經之題分二錄上。",
    "T55n2157_018:0900a21_13": "二誤。",
    "T55n2157_018:0900a21_14": "其律二十二乃是明了論半題今云二十二卷。",
    "T55n2157_018:0900a21_15": "誤之甚也。",
    "T55n2157_018:0900a21_16": "真諦譯十二卷者。",
    "T55n2157_018:0900a22_17": "二本不殊。",
    "T55n2157_018:0900a22_18": "在其二部。",
    "T55n2157_018:0900a22_19": "而言重譯。",
    "T55n2157_018:0900a22_20": "三誤也。",
    "T55n2157_018:0900a22_21": "以仁王經起信論等編在疑四誤也。",
    "T55n2157_018:0900a22_22": "不能備陳略述如此)。",
    "T55n2157_018:0900a23_0": "隋開皇三寶錄一十五卷(內題云歷代三寶紀)開皇十七年興善寺翻經學士成都費長房撰歷代三寶紀第一(帝年上周秦)。",
    "T55n2157_018:0900b02_0": "從周莊王代十年甲午。",
    "T55n2157_018:0900b02_1": "至秦始皇帝子子嬰甲午年。",
    "T55n2157_018:0900b03_2": "凡二十六主四百八十一載。",
    "T55n2157_018:0900b04_0": "歷代三寶紀第二(帝年次前漢新室後漢)。",
    "T55n2157_018:0900b05_0": "從前漢高帝元年乙未。",
    "T55n2157_018:0900b05_1": "至後漢獻帝建安二十四年己亥。",
    "T55n2157_018:0900b06_2": "凡二十六君四百一十五載。",
    "T55n2157_018:0900b08_0": "歷代三寶紀第三(帝年下魏晉宋齊梁周錄)。",
    "T55n2157_018:0900b09_0": "從魏文帝黃初元年庚子。",
    "T55n2157_018:0900b09_1": "至隋開皇十七年丁巳。",
    "T55n2157_018:0900b10_2": "凡四十主三百七十八載。",
    "T55n2157_018:0900b11_0": "歷代三寶紀第四　譯經　後漢。",
    "T55n2157_018:0900b12_0": "右從明帝永平十年丁卯。",
    "T55n2157_018:0900b12_1": "至獻帝末年歷一十一主一百五十二年。",
    "T55n2157_018:0900b13_2": "華戎道俗十有二人并古失譯。",
    "T55n2157_018:0900b14_3": "合出經律三百三十四部四百一十六卷。",
    "T55n2157_018:0900b16_0": "歷代三寶紀第五　譯經　魏吳。",
    "T55n2157_018:0900b17_0": "右魏吳兩代道俗十人所出經律羯磨并舊失譯。",
    "T55n2157_018:0900b18_1": "合三百一十二部四百八十二卷。",
    "T55n2157_018:0900b19_0": "歷代三寶紀第六　譯經　西晉。",
    "T55n2157_018:0900b20_0": "右西晉代華戎道俗十有三人并前失譯諸經戒等。",
    "T55n2157_018:0900b21_1": "合四百五十一部七百一十七卷。",
    "T55n2157_018:0900b23_0": "歷代三寶紀第七　譯經　東晉。",
    "T55n2157_018:0900b24_0": "右東晉代華戎道俗二十七人而所出經并舊失譯。",
    "T55n2157_018:0900b25_1": "合二百六十三部五百八十五卷。",
    "T55n2157_018:0900b27_0": "歷代三寶紀第八(譯經姚秦符秦)。",
    "T55n2157_018:0900b28_0": "右二秦之代華戎釋種一十六人。",
    "T55n2157_018:0900b28_1": "合出經論傳等一百六十四部九百四卷。",
    "T55n2157_018:0900c01_0": "歷代三寶紀第九(譯經西秦北涼元魏高齊陳代)。",
    "T55n2157_018:0900c02_0": "右五代緇素共二十七人所出三藏記錄等并及失譯。",
    "T55n2157_018:0900c03_1": "合二百三部八百五十五卷。",
    "T55n2157_018:0900c04_0": "歷代三寶紀第十　譯經　宋。",
    "T55n2157_018:0900c05_0": "右宋代華戎道俗二十三人。",
    "T55n2157_018:0900c05_1": "出經律論及傳錄等。",
    "T55n2157_018:0900c06_2": "凡二百一十部四百九十卷。",
    "T55n2157_018:0900c07_0": "歷代三寶紀第十一　譯經　齊梁周。",
    "T55n2157_018:0900c08_0": "右三代緇素共五十一人。",
    "T55n2157_018:0900c08_1": "出經律論及傳錄等。",
    "T55n2157_018:0900c09_2": "一百六十二部一千三百三十六卷。",
    "T55n2157_018:0900c10_0": "歷代三寶紀第十二　譯經　大隋。",
    "T55n2157_018:0900c11_0": "右隋代華戎緇素十有九人所翻新文。",
    "T55n2157_018:0900c11_1": "及新舊本論傳法式。",
    "T55n2157_018:0900c12_2": "合七十五部四百六十二卷。",
    "T55n2157_018:0900c14_0": "歷代三寶紀第十三(大乘錄入藏目)五百五十一部一千五百八十六卷。",
    "T55n2157_018:0900c16_0": "修多羅有譯一(二百三十四部八百八十五卷)修多羅失譯二(二百三十五部四百二卷)毘尼有譯三(一十九部四十卷)毘尼失譯四(一十二部一十四卷)阿毘曇有譯五(四十九部二百三十八卷)阿毘曇失譯六(二部七卷)歷代三寶紀第十四(小乘錄入藏目)五百二十五部一千七百三十九卷(錄云七百一十二卷者誤)。",
    "T55n2157_018:0900c24_0": "修多羅有譯一(一百八部五百二十七卷)修多羅失譯二(三百一十六部四百八十二卷)毘尼有譯三(三十九部二百八十五卷)毘尼失譯四(三十一部六十七卷)阿毘曇有譯五(三十一部三百五十一卷)阿毘曇失譯六(一十部二十七卷)開皇三寶錄總目一卷(內典錄云房錄所出經律論傳總二千一百四十六部六千二百三十五卷非入藏數算得七十四部三十七卷與內典不同)右兼總目共成一十五卷(其第十三十四大小乘入藏一千七十六部三千三百二十五卷房錄本數三千二百九十二卷者計數錯也)。",
    "T55n2157_018:0901a07_0": "內典錄云。",
    "T55n2157_018:0901a07_1": "房所撰者入藏之中。",
    "T55n2157_018:0901a07_2": "凡互相謬。",
    "T55n2157_018:0901a08_3": "得在繁富。",
    "T55n2157_018:0901a08_4": "未可覆通。",
    "T55n2157_018:0901a08_5": "非無憑准。",
    "T55n2157_018:0901a08_6": "未可偏削(撰錄者曰。",
    "T55n2157_018:0901a09_7": "余撿長房入藏錄中。",
    "T55n2157_018:0901a09_8": "事實雜謬。",
    "T55n2157_018:0901a09_9": "其闕本疑偽皆編入藏。",
    "T55n2157_018:0901a09_10": "竊為不可。",
    "T55n2157_018:0901a09_11": "又如大乘錄中賢劫經。",
    "T55n2157_018:0901a10_0": "賢劫三昧經。",
    "T55n2157_018:0901a10_1": "此是一經兩名。",
    "T55n2157_018:0901a10_2": "今存二部。",
    "T55n2157_018:0901a10_3": "一誤。",
    "T55n2157_018:0901a10_4": "須菩提品及長天子經須真天子問四事經亦一經兩名重載二部。",
    "T55n2157_018:0901a11_5": "三誤。",
    "T55n2157_018:0901a11_6": "象步經即無所希望經異名各存四誤。",
    "T55n2157_018:0901a11_7": "菩提無所行經即文殊問菩提經。",
    "T55n2157_018:0901a11_8": "異名存其二本。",
    "T55n2157_018:0901a11_9": "五誤。",
    "T55n2157_018:0901a11_10": "以僧佉外道入大乘中。",
    "T55n2157_018:0901a12_11": "六誤。",
    "T55n2157_018:0901a12_12": "小乘錄中達摩多羅禪經與不淨觀禪德總是一經。",
    "T55n2157_018:0901a12_13": "其不淨觀約法為名達摩多羅。",
    "T55n2157_018:0901a12_14": "就人立稱二部俱存。",
    "T55n2157_018:0901a13_15": "七誤。",
    "T55n2157_018:0901a13_16": "十誦律六十一卷。",
    "T55n2157_018:0901a13_17": "十誦律五十九卷。",
    "T55n2157_018:0901a13_18": "二本不殊。",
    "T55n2157_018:0901a13_19": "其六十一卷者卑摩羅叉加毘尼序置之於後。",
    "T55n2157_018:0901a14_20": "餘並無異。",
    "T55n2157_018:0901a14_21": "今云重譯。",
    "T55n2157_018:0901a14_22": "二本俱存。",
    "T55n2157_018:0901a14_23": "八誤。",
    "T55n2157_018:0901a14_24": "律二十二在於律中。",
    "T55n2157_018:0901a14_25": "明了論在於論錄。",
    "T55n2157_018:0901a14_26": "一題分二。",
    "T55n2157_018:0901a14_27": "九誤。",
    "T55n2157_018:0901a14_28": "其律二十二乃是明了論之半題。",
    "T55n2157_018:0901a15_29": "今存律二十二卷。",
    "T55n2157_018:0901a15_30": "誤中重誤也。",
    "T55n2157_018:0901a15_31": "眾事分阿毘曇論代錄之中即言宋朝求那跋陀羅共菩提耶舍譯。",
    "T55n2157_018:0901a16_32": "入藏之內則言失源。",
    "T55n2157_018:0901a16_33": "前後差違。",
    "T55n2157_018:0901a16_34": "十誤。",
    "T55n2157_018:0901a16_35": "餘者存錄。",
    "T55n2157_018:0901a16_36": "不能繁敘)。",
    "T55n2157_018:0901a17_0": "隋眾經目錄五卷(仁壽二年勅請興善寺大德與翻經沙門及學士等撰)都合二千一百九部(五千五十九卷)。",
    "T55n2157_018:0901a19_0": "單本(原來一本更無別翻)合三百七十部一千七百八十六卷。",
    "T55n2157_018:0901a21_0": "右第一卷。",
    "T55n2157_018:0901a22_0": "重翻(本是一經或有二翻者乃至六重翻者)合二百七十七部五百八十三卷。",
    "T55n2157_018:0901a24_0": "賢聖集傳(賢聖所撰翻譯有原)合四十一部一百六十四卷。",
    "T55n2157_018:0901a25_0": "右第二卷(已前二卷三分合六百八十八部二千五百三十三卷入藏見錄)。",
    "T55n2157_018:0901a26_0": "別生(於本部內抄出別行)合八百一十部一千二百八十八卷。",
    "T55n2157_018:0901b01_0": "右第三卷。",
    "T55n2157_018:0901b02_0": "疑偽(名雖似正義涉人造)合二百九部四百九十一卷。",
    "T55n2157_018:0901b03_0": "右第四卷。",
    "T55n2157_018:0901b04_0": "闕本(舊錄有目而無經本)合四百二部七百四十七卷(請訪)。",
    "T55n2157_018:0901b05_0": "右第五卷。",
    "T55n2157_018:0901b06_0": "其序略云。",
    "T55n2157_018:0901b06_1": "別生疑偽不須抄寫。",
    "T55n2157_018:0901b06_2": "已外三分入藏所收。",
    "T55n2157_018:0901b07_3": "至如法寶集之流。",
    "T55n2157_018:0901b07_4": "淨住子之類還同略抄例入別生。",
    "T55n2157_018:0901b08_5": "餘有僧傳等詞參文史體非淳正。",
    "T55n2157_018:0901b09_6": "事雖可尋義無在錄。",
    "T55n2157_018:0901b09_7": "內典錄云。",
    "T55n2157_018:0901b10_8": "即今京輦通寫盛行。",
    "T55n2157_018:0901b10_9": "直列經名仍銓傳譯。",
    "T55n2157_018:0901b11_10": "所略過半未足尋之(撰錄者曰。",
    "T55n2157_018:0901b11_11": "余撿尋此錄。",
    "T55n2157_018:0901b11_12": "非無差謬。",
    "T55n2157_018:0901b11_13": "只如弘道廣顯三昧經與阿耨達龍王經。",
    "T55n2157_018:0901b12_14": "此是一經兩名。",
    "T55n2157_018:0901b12_15": "俱云竺法護譯。",
    "T55n2157_018:0901b12_16": "存其兩本。",
    "T55n2157_018:0901b12_17": "一誤。",
    "T55n2157_018:0901b12_18": "又如普曜經八卷云西晉竺法護譯。",
    "T55n2157_018:0901b13_0": "闕本錄中復云普曜經八卷亦云竺法護譯。",
    "T55n2157_018:0901b13_1": "見闕俱載。",
    "T55n2157_018:0901b13_2": "二誤。",
    "T55n2157_018:0901b13_3": "又入藏中普曜經八卷即云單本。",
    "T55n2157_018:0901b13_4": "闕本錄中即云重譯。",
    "T55n2157_018:0901b14_5": "闕本前後差舛。",
    "T55n2157_018:0901b14_6": "三誤。",
    "T55n2157_018:0901b14_7": "真諦所譯攝大乘論十二卷者與十五卷者。",
    "T55n2157_018:0901b14_8": "卷雖增減文則不殊。",
    "T55n2157_018:0901b14_9": "今二本俱存。",
    "T55n2157_018:0901b14_10": "四誤。",
    "T55n2157_018:0901b14_11": "彌沙塞羯磨闕本錄中前後重載。",
    "T55n2157_018:0901b15_12": "五誤。",
    "T55n2157_018:0901b15_13": "以隨願往生經遺意論等編為疑偽。",
    "T55n2157_018:0901b15_14": "六誤。",
    "T55n2157_018:0901b15_15": "餘在錄中。",
    "T55n2157_018:0901b15_16": "不能備記)。",
    "T55n2157_018:0901b16_0": "大唐內傳錄十卷(麟德元年甲子西明寺沙門釋道宣撰)歷代眾經傳譯所從錄第一(謂代別出經及人述作無非通法並入經收故隨經出)。",
    "T55n2157_018:0901b19_0": "後漢朝傳譯道俗十二人所出經律等(三百三十四部四百一十六卷失譯經一百二部一百四十八卷)。",
    "T55n2157_018:0901b21_0": "後漢朝傳譯僧六人所出經律等(一十三部二十五卷)南吳孫氏傳譯道俗四人所出經傳等(一百四十八部一百九十五卷失譯經一百一十部二百九十二卷)。",
    "T55n2157_018:0901b24_0": "西晉朝傳譯道俗一十三人所出經戒等(四百四十六部七百一十三卷失譯經八部十五卷)。",
    "T55n2157_018:0901b26_0": "東晉朝傳譯道俗二十七人所出經傳等(二百六十四部五百七十四卷失譯經五十部五十四卷)。",
    "T55n2157_018:0901c01_0": "前秦苻氏傳譯僧八人所出經傳等(四十部二百三十九卷)。",
    "T55n2157_018:0901c03_0": "西晉乞伏氏傳譯僧一人所出經等(一十五部二十二卷失譯經八部一十二卷)。",
    "T55n2157_018:0901c05_0": "後秦姚氏傳譯僧八人所出經傳等(一百二十四部六百七十六卷)。",
    "T55n2157_018:0901c07_0": "北涼沮渠氏傳譯道俗九人所出經傳",
    "T55n2157_018:0901c08_0": "(三十四部二百七十卷失譯經五部一十七卷)。",
    "T55n2157_018:0901c09_0": "宋朝傳譯道俗二十四人所出經傳(二百一十七部五百三卷)。",
    "T55n2157_018:0901c11_0": "前齊朝傳譯道俗二十人所出經傳(五十二部三百九十六卷)。",
    "T55n2157_018:0901c13_0": "梁朝傳譯道俗二十一人所出經律傳等(八十九部九百三卷)。",
    "T55n2157_018:0901c15_0": "後魏元氏傳譯道俗一十四人所出經論傳(八十八部二百九十八卷)。",
    "T55n2157_018:0901c17_0": "後齊高氏傳譯道俗二人所出經(八部五十二卷)。",
    "T55n2157_018:0901c18_0": "後周宇文氏傳譯道俗一十一人所出經論天文等(三十二部一百五卷)。",
    "T55n2157_018:0901c20_0": "陳朝傳譯道俗三人所出經論傳疏等(五十四部二百五十一卷)。",
    "T55n2157_018:0901c22_0": "隋朝傳譯道俗二十五人所出經論等(一百六部六百三十三卷)。",
    "T55n2157_018:0901c24_0": "皇朝傳譯道俗等十有二人所出經論等。",
    "T55n2157_018:0901c25_0": "都合一十八代所出眾經總有二千四百八十七部八十四百七十六卷(其第一卷初都數與第十卷中都數多少不同又與諸本對勘數亦少多差互未詳何者為正)。",
    "T55n2157_018:0902a01_0": "已上一錄分為五卷(從第一至第五)。",
    "T55n2157_018:0902a02_0": "歷代翻本單重人代存亡錄第二(謂前後異出人代不同又遭離亂道俗波迸今總計會故單重緣故敘莫知致傳失譯)。",
    "T55n2157_018:0902a04_0": "大乘經單重譯本并譯有無錄(合三百八部　　一百五十二卷一千五百二十二紙)。",
    "T55n2157_018:0902a06_0": "大乘律單重譯本并譯有無錄(合二十二部　三十四卷　四百六十二紙)。",
    "T55n2157_018:0902a08_0": "大乘論單重譯本并譯有無錄(合七百二部　五百卷　九千二百二十紙)。",
    "T55n2157_018:0902a10_0": "小乘經單重譯本并譯有無錄(合二百四部　五百四十四卷　七千六百七十四紙)。",
    "T55n2157_018:0902a12_0": "小乘律本譯有無錄(合三十五部　二百七十四卷　五千八百一十二紙)。",
    "T55n2157_018:0902a13_0": "小乘論單重譯本并譯有無錄(合三十三部　六百七十六卷　一萬二千一百七十七紙)。",
    "T55n2157_018:0902a15_0": "賢聖集錄通大小乘(合四十七部　一百八十四卷　二千七百六十紙)。",
    "T55n2157_018:0902a16_0": "右一錄分為第六第七二卷。",
    "T55n2157_018:0902a17_0": "歷代眾經分大小乘入藏錄第三。",
    "T55n2157_018:0902a18_0": "眾經律論傳合百一部(三千三百六十一卷　五萬六千一百七十紙　三百二十六帙)。",
    "T55n2157_018:0902a20_0": "大乘經一譯一百四部(六百八十五卷　一萬一千四十三紙　六十六帙)。",
    "T55n2157_018:0902a21_0": "大乘經重翻二百二部(四百九十七卷　七千二百九十紙　四十九帙)。",
    "T55n2157_018:0902a22_0": "小乘經一譯一百八部(一百一十四卷　九百七十七紙)　六帙。",
    "T55n2157_018:0902a23_0": "小乘律三十五部(二百七十四卷　五千八百一十三紙)　三十八帙。",
    "T55n2157_018:0902a24_0": "大乘論七十四部　(五百二卷五十二帙)　九千百三十紙。",
    "T55n2157_018:0902a25_0": "大乘論三十三部(六百七十六卷　一千一百七十七紙)　六十八帙。",
    "T55n2157_018:0902b01_0": "賢聖集傳四十九部　(一百八十四卷　一千八百八紙)　一十八帙。",
    "T55n2157_018:0902b02_0": "右一錄為第八卷(撰錄者曰尋此錄數與次前錄部卷有同者不同者同錄出大乘律此合入經中又單重交雜)。",
    "T55n2157_018:0902b04_0": "歷代眾經舉要轉讀錄第四(謂轉讀尋翫務在要博繁本重義非曰被時故隨部撮與簡取通道自餘重本存而表暇)。",
    "T55n2157_018:0902b06_0": "大乘經正本二百五十四部(七百九十五卷　一萬三千七十九紙)大乘律本二十部(三十二卷　四百三十紙)大乘論本六十三部(四百四十五卷　八千一百一十五紙)都合大乘經律論合三百三十七部(千二百六十七卷　二萬一千六百二十五紙)。",
    "T55n2157_018:0902b11_0": "小乘經合一百一十八部(四百三十三卷　六千七百一十三紙)小乘律合三十五部(一百七十四卷　五千七百一十八紙)小乘論合二十九部(五百六十五卷　九千九百九十七紙)都合小乘經律論合一百八十二部(一千二百五十二卷　二萬二千四百二十八紙)。",
    "T55n2157_018:0902b16_0": "右一錄為第九卷。",
    "T55n2157_018:0902b17_0": "歷代眾經有目闕本錄第五(謂統撿群經校本則無隨方別出未能通明今別題目訪之)。",
    "T55n2157_018:0902b19_0": "歷代道俗述作注解錄第六(謂注述聖言用通未悟前已離顯未足申明今別題錄)。",
    "T55n2157_018:0902b21_0": "歷代諸經支流陳化錄第七(謂別生諸經曲順時俗未通廣本且接初心一四句偈未可輕削故也)。",
    "T55n2157_018:0902b23_0": "歷代所出疑偽經論錄第八(謂正法緣遠凡愚未達隨俗下化有[學*力]真宗若不標顯玉石斯濫)。",
    "T55n2157_018:0902b25_0": "歷代眾經目始終序第九(謂經錄代出須識其源)。",
    "T55n2157_018:0902c01_0": "歷代眾經應感興敬錄第十(謂經翻東夏應感徵祥而有蒙祐增信心故使傳持惟遠)。",
    "T55n2157_018:0902c03_0": "右六錄合為第十卷(欲具委之恐繁故略)。",
    "T55n2157_018:0902c04_0": "內典錄中宣律師云。",
    "T55n2157_018:0902c04_1": "余少沐法流五十餘載。",
    "T55n2157_018:0902c05_2": "宗匠成教軌範賢明。",
    "T55n2157_018:0902c05_3": "每值經詰德能無不目閱親謁。",
    "T55n2157_018:0902c06_4": "至於經部大錄欣悟良多。",
    "T55n2157_018:0902c06_5": "無論真偽思聞其異(云云)。",
    "T55n2157_018:0902c07_6": "故魏晉之後騰譯欝蒸。",
    "T55n2157_018:0902c08_7": "制錄討論居然非一。",
    "T55n2157_018:0902c08_8": "或以數列。",
    "T55n2157_018:0902c08_9": "或用名求。",
    "T55n2157_018:0902c09_10": "或憑時代。",
    "T55n2157_018:0902c09_11": "或寄參譯。",
    "T55n2157_018:0902c09_12": "各紀一隅。",
    "T55n2157_018:0902c10_0": "務存所見。",
    "T55n2157_018:0902c10_1": "斯並當時稽古識量修明。",
    "T55n2157_018:0902c10_2": "而綴撰筆削不至祥密者。",
    "T55n2157_018:0902c11_3": "非為才不足而智不周也(云)。",
    "T55n2157_018:0902c13_0": "上集群目取訊僧傳等文勘閱詳定。",
    "T55n2157_018:0902c13_1": "便參祐房等錄。",
    "T55n2157_018:0902c14_2": "祐錄徵據文義可觀。",
    "T55n2157_018:0902c14_3": "然大小儡同三藏糅雜。",
    "T55n2157_018:0902c15_4": "抄集參正傳記亂經。",
    "T55n2157_018:0902c15_5": "拷撿始終莫能通決。",
    "T55n2157_018:0902c16_6": "房錄後出該贍前聞。",
    "T55n2157_018:0902c16_7": "然三寶共部偽真淆亂。",
    "T55n2157_018:0902c17_8": "自餘諸錄胡可勝言。",
    "T55n2157_018:0902c18_0": "今余所撰望革前弊(撰錄者曰。",
    "T55n2157_018:0902c18_1": "宣公所撰。",
    "T55n2157_018:0902c18_2": "類例明審。",
    "T55n2157_018:0902c18_3": "實有可觀。",
    "T55n2157_018:0902c18_4": "作者之風見於茲矣。",
    "T55n2157_018:0902c19_5": "然少有差雜。",
    "T55n2157_018:0902c19_6": "未能盡善。",
    "T55n2157_018:0902c19_7": "述作之事。",
    "T55n2157_018:0902c19_8": "誠謂難哉。",
    "T55n2157_018:0902c19_9": "今略序數科以詳厥誤。",
    "T55n2157_018:0902c19_10": "非欲指陳臧否。",
    "T55n2157_018:0902c19_11": "實惟甄異是非。",
    "T55n2157_018:0902c20_12": "如人代存亡錄中。",
    "T55n2157_018:0902c20_13": "新小品等六經並云大品之同本者不然。",
    "T55n2157_018:0902c20_14": "義理雖通據會全異而言同本。",
    "T55n2157_018:0902c20_15": "一誤。",
    "T55n2157_018:0902c20_16": "菩薩浮行經與寶髻菩薩經俱云竺法護譯。",
    "T55n2157_018:0902c21_17": "此是一經兩名。",
    "T55n2157_018:0902c21_18": "存其二本。",
    "T55n2157_018:0902c21_19": "二誤。",
    "T55n2157_018:0902c21_20": "弘道廣顯三昧經與阿耨達龍王經亦是一經兩名。",
    "T55n2157_018:0902c22_21": "二本俱存。",
    "T55n2157_018:0902c22_22": "三誤。",
    "T55n2157_018:0902c22_23": "須彌藏經二卷。",
    "T55n2157_018:0902c22_24": "此是高齊耶舍所翻。",
    "T55n2157_018:0902c22_25": "前後重上。",
    "T55n2157_018:0902c22_26": "四誤。",
    "T55n2157_018:0902c22_27": "攝大乘論真諦譯者有十二卷本。",
    "T55n2157_018:0902c22_28": "有十五卷成者。",
    "T55n2157_018:0902c23_29": "二本俱存。",
    "T55n2157_018:0902c23_30": "五誤。",
    "T55n2157_018:0902c23_31": "般若鈔經大乘錄中及集傳內二處俱載。",
    "T55n2157_018:0902c23_32": "六誤。",
    "T55n2157_018:0902c23_33": "又如分乘入藏錄中。",
    "T55n2157_018:0902c23_34": "深密解脫經前後重上)。",
    "T55n2157_018:0903a02_0": "(前與菩薩處胎經同帙後與解深密經同帙七誤以舊十輪經為單本新十輪經為重譯八誤以起世經為單本樓炭經為重譯九誤此類非一不能備)。",
    "T55n2157_018:0903a04_0": "(舉如舉要轉讀錄中信力入印法門經雖是華嚴支類大部中無同於度世漸備等經。",
    "T55n2157_018:0903a04_1": "攝歸大部不為轉讀之數一不然也。",
    "T55n2157_018:0903a05_2": "諸部般若唯舉大品一經。",
    "T55n2157_018:0903a05_3": "放光等九部云重沓罕尋舉前以統大義斯盡玉華。",
    "T55n2157_018:0903a05_4": "後譯大般若者明佛一化有十六會得在供養難用常行。",
    "T55n2157_018:0903a06_5": "今謂不然。",
    "T55n2157_018:0903a06_6": "豈可以凡愚淺智而堰截法海乎。",
    "T55n2157_018:0903a06_7": "人性不同所樂各異。",
    "T55n2157_018:0903a06_8": "豈以自情好略令他同己見耶。",
    "T55n2157_018:0903a07_9": "般若大經轉讀極眾。",
    "T55n2157_018:0903a07_10": "佛記弘闡在東北方。",
    "T55n2157_018:0903a07_11": "而言難用常行。",
    "T55n2157_018:0903a07_12": "竊為未可。",
    "T55n2157_018:0903a07_13": "又小品大品據會全殊。",
    "T55n2157_018:0903a08_0": "一廢一興。",
    "T55n2157_018:0903a08_1": "二不然也。",
    "T55n2157_018:0903a08_2": "如須彌藏經等雖是大集別分大部中無攝而不行。",
    "T55n2157_018:0903a08_3": "理為未當。",
    "T55n2157_018:0903a08_4": "又須彌藏經前則攝歸大集後則別舉流行。",
    "T55n2157_018:0903a09_5": "前後差殊。",
    "T55n2157_018:0903a09_6": "三不然也。",
    "T55n2157_018:0903a09_7": "如樓炭經等攝入長含。",
    "T55n2157_018:0903a09_8": "起世一經別令轉讀。",
    "T55n2157_018:0903a09_9": "起世之與樓炭經。",
    "T55n2157_018:0903a09_10": "梵本何殊。",
    "T55n2157_018:0903a10_11": "一廢一興。",
    "T55n2157_018:0903a10_12": "四不然也。",
    "T55n2157_018:0903a10_13": "如安般守意與大安般無殊。",
    "T55n2157_018:0903a10_14": "此乃何緣二俱轉讀。",
    "T55n2157_018:0903a10_15": "五不然也。",
    "T55n2157_018:0903a10_16": "如十八部論與部異執梵本不殊。",
    "T55n2157_018:0903a11_17": "此復何緣俱令轉讀。",
    "T55n2157_018:0903a11_18": "六不然也。",
    "T55n2157_018:0903a11_19": "又云錄外有外道金七十論破外道涅槃論破外道四宗論未暇若闕者如金七十論外道所撰。",
    "T55n2157_018:0903a12_20": "非是佛法。",
    "T55n2157_018:0903a12_21": "除之可然。",
    "T55n2157_018:0903a12_22": "涅槃四宗同彼刪削。",
    "T55n2157_018:0903a12_23": "將為未可。",
    "T55n2157_018:0903a12_24": "此是內論。",
    "T55n2157_018:0903a12_25": "破於外宗。",
    "T55n2157_018:0903a12_26": "一例刪除。",
    "T55n2157_018:0903a12_27": "七不然也。",
    "T55n2157_018:0903a13_0": "又如人代存亡錄及舉要轉讀錄大乘錄中。",
    "T55n2157_018:0903a13_1": "三藏備見入藏錄中。",
    "T55n2157_018:0903a13_2": "大乘無律豈可前後俱有。",
    "T55n2157_018:0903a13_3": "中間獨無自為矛盾。",
    "T55n2157_018:0903a14_4": "八不然也。",
    "T55n2157_018:0903a14_5": "如上所列。",
    "T55n2157_018:0903a14_6": "非無乖舛。",
    "T55n2157_018:0903a14_7": "而云革弊。",
    "T55n2157_018:0903a14_8": "或所未然。",
    "T55n2157_018:0903a14_9": "差錯極多。",
    "T55n2157_018:0903a14_10": "卒難陳委。",
    "T55n2157_018:0903a14_11": "明達之輩。",
    "T55n2157_018:0903a14_12": "幸自詳焉)。",
    "T55n2157_018:0903a15_0": "續大唐內典錄一卷(開元庚午歲西崇福寺沙門智昇撰)歷代眾經傳譯所從錄(從麟德元年甲子至開元十八年庚午前錄未載今故錄之)。",
    "T55n2157_018:0903a18_0": "大唐古今譯經圖紀四卷(大慈恩寺翻經沙門靖邁撰)大慈恩寺翻經堂內壁畫古今翻譯圖變。",
    "T55n2157_018:0903a20_0": "靖邁因撰題之于壁。",
    "T55n2157_018:0903a20_1": "但略費長房錄。",
    "T55n2157_018:0903a20_2": "翻經之者紀之。",
    "T55n2157_018:0903a21_3": "餘撰集者不錄。",
    "T55n2157_018:0903a21_4": "逮至皇朝總成四卷。",
    "T55n2157_018:0903a22_5": "房所錯者此亦同然。",
    "T55n2157_018:0903a22_6": "更欲廣陳恐繁故止。",
    "T55n2157_018:0903a24_0": "續古今譯經圖紀一卷(開元庚午歲西崇福寺沙門智昇撰)從奘法師後至輪波迦羅前紀未載　今故續之。",
    "T55n2157_018:0903b01_0": "大周刊定眾經目錄十五卷(天后天冊萬歲元年乙未勅東都佛授記寺沙門明佺等撰定)大小乘經律論及賢聖集傳合三千六百一十六部八千六百四十一卷(其見定入藏流行部卷不在此數)。",
    "T55n2157_018:0903b05_0": "大乘單譯經目卷第一(三百八十三部五百二十五卷)大乘重譯經目之一卷第二(一千七十八部一千三百九十四卷)大乘重譯經目之二卷第三(一百六十八部三百三十八卷)大乘重譯經目之三卷第四(一百八十部四百二十一卷)大乘重譯經目之四卷第五(一百六十八部三百六十五卷)大乘律大乘論目卷第六(一百六十二部七百一十六卷)小乘單譯經目卷第七(二百二十八部三百一十卷)小乘單譯經目之一卷第八(三百七十一部八百四十二卷)小乘重譯經目之二卷第九(二百七十九部三百八十一卷)小乘律論賢聖集傳目卷第十(一百九十四部一千三百十一卷)大小乘失譯經目卷第十一(三百七十七部五百八卷)大小乘闕本經目卷第十二(四百七十八部六百七十七卷)見定入藏流行目上卷第十三見定入藏流行目下卷第十四合大小乘三藏及賢聖集傳等八百七十四部四千二百五十三卷(上卷入藏大乘經律論五百六十三部二千五百三十二卷下卷小乘經律論及集傳二百九十九部一千六百二十卷)。",
    "T55n2157_018:0903b23_0": "大乘經(四百六十二部一千九百六十三卷一百九十六帙)大乘律(二十三部四十九卷五帙)大乘論(八十八部五百二十卷五十一帙)已上為入藏錄上卷。",
    "T55n2157_018:0903c02_0": "小乘經(二百七部四百四十三卷四十四帙)小乘律(三十五部二百六十卷二十八帙)小乘論(三十六部七百四十卷七十三帙)賢聖集傳二十一部(四十一卷四帙)已上為入藏錄下卷(細算都部卷數與卷中數並差互不同未定本)。",
    "T55n2157_018:0903c07_0": "偽經目錄一卷(二百二十八部四百一十九卷)右兼偽經錄總一十五卷(撰錄者曰。",
    "T55n2157_018:0903c08_1": "當刊定此錄。",
    "T55n2157_018:0903c08_2": "法匠如林。",
    "T55n2157_018:0903c08_3": "德重名高。",
    "T55n2157_018:0903c09_0": "未能親覽。",
    "T55n2157_018:0903c09_1": "但指揮末學。",
    "T55n2157_018:0903c09_2": "令緝撰成之中間乖失。",
    "T55n2157_018:0903c09_3": "幾將太半。",
    "T55n2157_018:0903c09_4": "此乃委不得人過在於使能也。",
    "T55n2157_018:0903c09_5": "且如第十二卷闕本經數總四百七十八部六百七十七卷。",
    "T55n2157_018:0903c10_6": "前十一卷中以含有訖今通計此總成五千六百一十六部八千六百四十一卷者。",
    "T55n2157_018:0903c11_7": "此不然也。",
    "T55n2157_018:0903c11_8": "妄增部卷推實即無。",
    "T55n2157_018:0903c11_9": "諸餘交雜。",
    "T55n2157_018:0903c11_10": "難可備記。",
    "T55n2157_018:0903c11_11": "刪繁錄中已述多少。",
    "T55n2157_018:0903c11_12": "更欲細委。",
    "T55n2157_018:0903c11_13": "恐繁故止)。",
    "T55n2157_018:0903c13_0": "貞元新定釋教目錄卷第十八"
}