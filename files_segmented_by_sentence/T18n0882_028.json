{
    "T18n0882_028:0433c08_0": "佛說一切如來真實攝大乘現證",
    "T18n0882_028:0433c09_0": "三昧大教王經卷第二十八",
    "T18n0882_028:0433c11_0": "西天譯經三藏朝奉大夫試光祿卿",
    "T18n0882_028:0433c12_0": "傳法大師賜紫沙門臣施護等",
    "T18n0882_028:0433c13_0": "奉　詔譯",
    "T18n0882_028:0433c14_0": "一切如來真實攝一切儀軌最上祕密廣大教理分第二十五之餘復次金剛手菩薩摩訶薩。",
    "T18n0882_028:0433c16_1": "宣說諸部法三昧成就教理。",
    "T18n0882_028:0433c18_0": "謂先通說一切如來法三昧成就教理。",
    "T18n0882_028:0433c18_1": "頌曰。",
    "T18n0882_028:0433c19_0": "　念佛三昧法成已　　此說金剛中金剛　微妙金剛法相應　　即得最上佛成就此佛所說覺智法門。",
    "T18n0882_028:0433c22_0": "如來部法三昧成就教理。",
    "T18n0882_028:0433c23_0": "　金剛薩埵三摩地　　觀想微妙金剛性　得成金剛薩埵尊　　金剛薩埵故此說此佛所說金剛薩埵法門。",
    "T18n0882_028:0433c26_0": "金剛部法三昧成就教理。",
    "T18n0882_028:0433c27_0": "　於降三世勝相前　　隨念彼尊亦復然　吽吽吽吽此稱時　　即得無上法成就此佛所說降三世法門。",
    "T18n0882_028:0434a01_0": "蓮華部法三昧成就教理。",
    "T18n0882_028:0434a02_0": "　所有調伏世間相　　觀想微妙金剛性　秫[亭*夜]秫[亭*夜]此稱時　　即得最上法成就此佛所說法金剛法門。",
    "T18n0882_028:0434a05_0": "寶部法三昧成就教理。",
    "T18n0882_028:0434a06_0": "　一切義成就勝相　　觀想微妙金剛性　悉[亭*夜]悉[亭*夜]此稱時　　最上義利得成就此佛所說法寶法門。",
    "T18n0882_028:0434a09_0": "如上是為諸部法三昧成就教理。",
    "T18n0882_028:0434a10_0": "復次金剛手菩薩摩訶薩。",
    "T18n0882_028:0434a10_1": "宣說諸部妙法智成就教理。",
    "T18n0882_028:0434a12_0": "謂先通說一切如來妙法智成就教理。",
    "T18n0882_028:0434a13_0": "　妙法本來無文字　　三摩地智所出生　而彼諸法諸相門　　此說是為無生相　如是祕密印法用　　智者彼中應觀想　一切文字智莊嚴　　剎那得成善逝果此佛所說一切如來妙德法門。",
    "T18n0882_028:0434a18_0": "如來部妙法智成就教理。",
    "T18n0882_028:0434a19_0": "　欲知諸如來真實　　應當淨信此深經　若持若讀信生時　　得彼無上法成就此佛所說金剛薩埵法門。",
    "T18n0882_028:0434a22_0": "金剛部妙法智成就教理。",
    "T18n0882_028:0434a23_0": "　為利罪業有情故　　如佛教勅善施作　破惡祕密法成時　　諸惡有情遍調伏此佛所說金剛部法門。",
    "T18n0882_028:0434a26_0": "蓮華部妙法智成就教理。",
    "T18n0882_028:0434a27_0": "　本來自性皆清淨　　此說乃為第一義　是中觀想法無初　　速得諸法性成就此佛所說觀自在法門。",
    "T18n0882_028:0434b01_0": "寶部妙法智成就教理。",
    "T18n0882_028:0434b02_0": "　廣施有情諸財利　　普令圓滿諸意願　此為寶部施法門　　觀想速得勝成就此佛所說法寶法門。",
    "T18n0882_028:0434b05_0": "如上是為諸部妙法智成就教理。",
    "T18n0882_028:0434b06_0": "復次金剛手菩薩摩訶薩。",
    "T18n0882_028:0434b06_1": "宣說諸部三摩地羯磨成就教理。",
    "T18n0882_028:0434b08_0": "謂先通說一切如來三摩地羯磨成就教理。",
    "T18n0882_028:0434b09_0": "　諸佛三摩地羯磨　　是即成佛菩提者　此中諦意觀想時　　即得最上法成就此佛所說覺智法門。",
    "T18n0882_028:0434b12_0": "如來部三摩地羯磨成就教理。",
    "T18n0882_028:0434b13_0": "　金剛薩埵三摩地　　是即廣大勝事業　巧施作利諸有情　　此中觀想得成就此佛所說金剛法門。",
    "T18n0882_028:0434b16_0": "金剛部三摩地羯磨成就教理。",
    "T18n0882_028:0434b17_0": "　普為清淨罪業故　　乃作能摧諸罪者　起諸有情破惡門　　生淨信者得成就此佛所說金剛出生法門。",
    "T18n0882_028:0434b20_0": "蓮華部三摩地羯磨成就教理。",
    "T18n0882_028:0434b21_0": "　自先清淨一切罪　　廣為一切作淨已　然後起諸羯磨門　　此中觀想得成就此佛所說蓮華法門。",
    "T18n0882_028:0434b24_0": "寶部三摩地羯磨成就教理。",
    "T18n0882_028:0434b25_0": "　諸貧匱者諸所求　　悉令意願皆圓滿　我施一切諸義成　　此中成就無疑惑此佛所說金剛寶幢法門。",
    "T18n0882_028:0434b28_0": "如上是為諸部三摩地羯磨成就教理。",
    "T18n0882_028:0434b29_0": "復次金剛手菩薩摩訶薩。",
    "T18n0882_028:0434b29_1": "宣說諸部微妙智成就教理。",
    "T18n0882_028:0434c02_0": "謂先通說一切如來微妙智成就教理。",
    "T18n0882_028:0434c03_0": "　微妙金剛法常住　　一切修習依法用　是中諸相悉具圓　　即得五種神通法此佛所說覺智法門。",
    "T18n0882_028:0434c06_0": "如來部微妙智成就教理。",
    "T18n0882_028:0434c07_0": "　非阿闍梨非弟子　　或復別異諸學者　不應開示密印門　　及此祕密成就法此佛所說執金剛法門。",
    "T18n0882_028:0434c10_0": "金剛部微妙智成就教理。",
    "T18n0882_028:0434c11_0": "　微妙金剛勝法用　　鼻端吽字法相應　金剛忿怒等持門　　一切所作皆成就此佛所說金剛法門。",
    "T18n0882_028:0434c14_0": "蓮華部微妙智成就教理。",
    "T18n0882_028:0434c15_0": "　微妙金剛勝法用　　作金剛視法相合　廣大蓮華等持門　　即得妙愛法成就此佛所說蓮華妙愛法門。",
    "T18n0882_028:0434c18_0": "寶部微妙智成就教理。",
    "T18n0882_028:0434c19_0": "　微妙金剛勝法用　　作光明視極微妙　金剛大寶等持門　　得成召集諸財者此佛所說金剛手法門。",
    "T18n0882_028:0434c22_0": "如上是為諸部微妙智成就教理。",
    "T18n0882_028:0434c23_0": "復次金剛手菩薩摩訶薩。",
    "T18n0882_028:0434c23_1": "宣說諸部眼智成就教理。",
    "T18n0882_028:0434c25_0": "謂先通說一切如來眼智成就教理。",
    "T18n0882_028:0434c26_0": "　若印契若三摩地　　二種成就法相應　其猶空界淨無瑕　　眾星煥曜而觀察　智者於彼善了知　　我此觀察即佛眼　從是已後佛世尊　　一切儀軌得成就此佛所說覺智法門。",
    "T18n0882_028:0435a02_0": "如來部眼智成就教理。",
    "T18n0882_028:0435a03_0": "　彼一切相無所有　　若情若器亦復然　而彼影像隨生時　　即於虛空界中見　世間若來若去相　　金剛眼觀悉清淨　此了知已供養時　　即得無上法成就此佛所說金剛薩埵法門。",
    "T18n0882_028:0435a08_0": "金剛部眼智成就教理。",
    "T18n0882_028:0435a09_0": "　智眼乃於空中見　　左右順次而旋轉　速疾於其虛空中　　還見如雲而動散　見已彼無動散相　　智印元從金剛生　彼等諸印持結時　　即得智印眼成就此佛所說金剛法門。",
    "T18n0882_028:0435a14_0": "蓮華部眼智成就教理。",
    "T18n0882_028:0435a15_0": "　所有黑白及赤黃　　見是四色光輪相　由彼祕密加持因　　即得金剛眼成就此佛所說觀自在法門。",
    "T18n0882_028:0435a18_0": "寶部眼智成就教理。",
    "T18n0882_028:0435a19_0": "　虛空中如寶形相　　如彼金等眾珍寶　由於空中觀見時　　即得虛空眼成就此佛所說金剛藏法門。",
    "T18n0882_028:0435a22_0": "如上是為諸部眼智成就教理。",
    "T18n0882_028:0435a23_0": "復次金剛手菩薩摩訶薩。",
    "T18n0882_028:0435a23_1": "宣說諸部最上羯磨成就教理。",
    "T18n0882_028:0435a25_0": "謂先通說一切如來最上羯磨成就教理。",
    "T18n0882_028:0435a26_0": "　羯磨曼拏羅法用　　供養一切佛聖尊　妙愛快樂勝報圓　　相應即得佛成就此佛所說覺智法門。",
    "T18n0882_028:0435a29_0": "如來部最上羯磨成就教理。",
    "T18n0882_028:0435b01_0": "　祕密供養遍所作　　我此妙愛當觀想　得彼最上法圓成　　獲金剛愛勝威德此佛所說勝欲法門。",
    "T18n0882_028:0435b04_0": "金剛部最上羯磨成就教理。",
    "T18n0882_028:0435b05_0": "　祕密供養遍所作　　我此忿怒當觀想　得彼最上法圓成　　得與降三世無異此佛所說金剛手法門。",
    "T18n0882_028:0435b08_0": "蓮華部最上羯磨成就教理。",
    "T18n0882_028:0435b09_0": "　當知欲染皆清淨　　諦意觀想法相應　即此相應自相門　　以供養佛得成就此佛所說觀自在法門。",
    "T18n0882_028:0435b12_0": "寶部最上羯磨成就教理。",
    "T18n0882_028:0435b13_0": "　金剛高舉相相合　　頂禮心生於戰悚　復常歸命最上尊　　即得勝妙灌頂法此佛所說金剛灌頂寶法門。",
    "T18n0882_028:0435b16_0": "如上是為諸部最上羯磨成就教理。",
    "T18n0882_028:0435b17_0": "復次金剛手菩薩摩訶薩。",
    "T18n0882_028:0435b17_1": "宣說諸部羯磨三昧祕密成就教理。",
    "T18n0882_028:0435b19_0": "謂先通說一切如來羯磨三昧祕密成就教理。",
    "T18n0882_028:0435b20_0": "　欲等一切勝妙樂　　此常安住我心中　快哉利益有情門　　離染應知隨宜說　今此羯磨三昧法　　即彼如來三摩地　觀想供養佛世尊　　即得最上法成就此佛所說覺智法門。",
    "T18n0882_028:0435b25_0": "如來部羯磨三昧祕密成就教理。",
    "T18n0882_028:0435b26_0": "　我此妙欲普賢性　　常施一切有情樂　金剛薩埵等持門　　即得供養法成就此佛所說妙欲法門。",
    "T18n0882_028:0435b29_0": "金剛部羯磨三昧祕密成就教理。",
    "T18n0882_028:0435c01_0": "　我此普賢忿怒法　　為諸有情作利益　金剛降三世法儀　　即得供養法成就此佛所說金剛手法門。",
    "T18n0882_028:0435c04_0": "蓮華部羯磨三昧祕密成就教理。",
    "T18n0882_028:0435c05_0": "　我此普賢妙愛性　　自獲一切勝妙樂　調伏世間妙相門　　即得供養法成就此佛所說金剛愛法門。",
    "T18n0882_028:0435c08_0": "寶部羯磨三昧祕密成就教理。",
    "T18n0882_028:0435c09_0": "　我此普賢自在性　　施諸有情大財利　一切義成妙相門　　即得供養法成就此佛所說一切義成就法門。",
    "T18n0882_028:0435c12_0": "如上是為諸部羯磨三昧祕密成就教理。",
    "T18n0882_028:0435c13_0": "復次金剛手菩薩摩訶薩。",
    "T18n0882_028:0435c13_1": "宣說諸部羯磨法性最上成就教理。",
    "T18n0882_028:0435c15_0": "謂先通說一切如來羯磨法性最上成就教理。",
    "T18n0882_028:0435c16_0": "　自三摩地被甲印　　從右起至於正面　然後繫鬘頂間安　　究竟常得善加護此佛所說覺智法門。",
    "T18n0882_028:0435c19_0": "如來部羯磨法性成就教理。",
    "T18n0882_028:0435c20_0": "　依法當於地中畫　　善愛相及出生門　想其善愛者調柔　　然後令彼生敬愛此佛所說金剛手法門。",
    "T18n0882_028:0435c23_0": "金剛部羯磨法性成就教理。",
    "T18n0882_028:0435c24_0": "　當以右手頭指甲　　地中畫一夜叉像　次想打擊彼眼門　　此能鉤召善愛者蓮華部羯磨法性成就教理。",
    "T18n0882_028:0435c27_0": "　二手執持妙蓮華　　觀察貪性本清淨　金剛觀視善愛者　　得彼現前生敬愛此佛所說法金剛法門。",
    "T18n0882_028:0436a01_0": "寶部羯磨法性成就教理。",
    "T18n0882_028:0436a02_0": "　住金剛寶三摩地　　二手執持金剛寶　寶吽字法若相應　　能破一切善愛者如上是為諸部羯磨法性成就教理。",
    "T18n0882_028:0436a05_0": "復次金剛手菩薩摩訶薩。",
    "T18n0882_028:0436a05_1": "宣說諸部施作事業成就教理。",
    "T18n0882_028:0436a07_0": "謂先通說一切如來施作事業成就教理。",
    "T18n0882_028:0436a08_0": "　供養羯磨法相應　　隨所有事當觀想　即以彼印表相門　　智者依法求成就此佛所說覺智法門。",
    "T18n0882_028:0436a11_0": "如來部施作事業成就教理。",
    "T18n0882_028:0436a12_0": "　祕密供養法相應　　金剛薩埵三摩地　隨所有事依法儀　　速得祕密語成就此佛所說執金剛法門。",
    "T18n0882_028:0436a15_0": "金剛部施作事業成就教理。",
    "T18n0882_028:0436a16_0": "　本部祕密大供養　　忿怒三摩地作已　智者隨事觀想時　　速得所作法成就此佛所說金剛忿怒法門。",
    "T18n0882_028:0436a19_0": "蓮華部施作事業成就教理。",
    "T18n0882_028:0436a20_0": "　住觀自在三摩地　　意中想作供養已　智者隨事觀想時　　得彼一切事成就此佛所說蓮華法門。",
    "T18n0882_028:0436a23_0": "寶部施作事業成就教理。",
    "T18n0882_028:0436a24_0": "　住金剛藏三摩地　　香等供養施作已　智者隨事觀想時　　剎那得彼諸成就此佛所說金剛藏法門。",
    "T18n0882_028:0436a27_0": "如上是為諸部施作事業成就教理。",
    "T18n0882_028:0436a28_0": "復次金剛手菩薩摩訶薩。",
    "T18n0882_028:0436a28_1": "宣說諸部觀想印契加持相應成就教理。",
    "T18n0882_028:0436b01_0": "謂先通說一切如來加持相應成就教理。",
    "T18n0882_028:0436b02_0": "　微妙金剛勝法用　　佛相應住等引心　最上悉地得成時　　是為佛印成就者此佛所說金剛手如來法門。",
    "T18n0882_028:0436b05_0": "如來部薩埵加持相應成就教理。",
    "T18n0882_028:0436b06_0": "　大哉薩埵一切身　　一切普集我身住　我即薩埵此加持　　如應觀想我成就此佛所說一切如來大乘現證三昧。",
    "T18n0882_028:0436b08_1": "金剛薩埵法門。",
    "T18n0882_028:0436b10_0": "金剛部金剛加持相應成就教理。",
    "T18n0882_028:0436b11_0": "　如其薩埵印亦然　　即如其印我亦然　如是觀想法相應　　當求一切印成就此佛所說執金剛法門。",
    "T18n0882_028:0436b14_0": "蓮華部法加持相應成就教理。",
    "T18n0882_028:0436b15_0": "　妙法印契諸法用　　微妙金剛當觀想　一切皆是語印門　　即大薩埵三摩地此佛所說觀自在法門。",
    "T18n0882_028:0436b18_0": "寶部羯磨加持相應成就教理。",
    "T18n0882_028:0436b19_0": "　彼一切佛灌頂法　　供養三昧勝成就　金剛羯磨求所成　　如應作此佛觀想此佛所說金剛羯磨法門。",
    "T18n0882_028:0436b22_0": "如上是為諸部觀想印契加持相應成就教理。",
    "T18n0882_028:0436b23_0": "爾時世尊一切如來又復雲集。",
    "T18n0882_028:0436b23_1": "咸共稱讚具德一切如來轉輪金剛手菩薩摩訶薩。",
    "T18n0882_028:0436b24_2": "頌曰。",
    "T18n0882_028:0436b25_0": "　金剛薩埵善哉者　　金剛大寶復善哉　善哉金剛妙法門　　善哉金剛勝羯磨　能善宣說此正法　　無上金剛祕密乘　一切如來祕密門　　大乘現證法中攝一切如來真實攝一切儀軌勝上教理分第二十六之一爾時金剛手菩薩摩訶薩即說頌曰。",
    "T18n0882_028:0436c03_0": "　諸惡見者離貪者　　此祕密法不相應　以其利諸有情因　　我於此法故宣說復次金剛手菩薩摩訶薩。",
    "T18n0882_028:0436c05_1": "宣說諸部作用成就儀軌。",
    "T18n0882_028:0436c07_0": "謂先所說如來部作用成就儀軌。",
    "T18n0882_028:0436c08_0": "此中根本心作用成就儀軌者。",
    "T18n0882_028:0436c08_1": "行人先當入大曼拏羅。",
    "T18n0882_028:0436c09_2": "普觀視已。",
    "T18n0882_028:0436c09_3": "次應依法以香華燈塗。",
    "T18n0882_028:0436c10_0": "結彼彼印作供養事。",
    "T18n0882_028:0436c10_1": "然後以金剛語起首持誦。",
    "T18n0882_028:0436c11_2": "其持誦儀者。",
    "T18n0882_028:0436c11_3": "謂應隨處依法而住。",
    "T18n0882_028:0436c11_4": "期滿四月。",
    "T18n0882_028:0436c12_5": "日日四時如教所說。",
    "T18n0882_028:0436c12_6": "以香華等作諸供養。",
    "T18n0882_028:0436c13_0": "後以一切如來大乘現證三昧一百八名。",
    "T18n0882_028:0436c13_1": "誦念稱讚一切如來。",
    "T18n0882_028:0436c14_2": "依彼四種禮敬法儀。",
    "T18n0882_028:0436c14_3": "結四佛印。",
    "T18n0882_028:0436c15_4": "向於四方禮四如來。",
    "T18n0882_028:0436c15_5": "奉獻己身承事供養。",
    "T18n0882_028:0436c16_6": "稱念如是四大明曰。",
    "T18n0882_028:0436c17_0": "唵(引)薩哩嚩(二合)怛他誐多(一句)布(引)儒(仁祖切)波薩他(二合引)那(引)野(二)阿怛摩(二合)喃儞哩野(二合引)怛夜(引)彌(三)薩哩嚩(二合)怛他(引)誐多嚩日囉(二合)薩埵(引)提底瑟姹(二合)莎[牟*含](引)(四)唵(引)薩哩嚩(二合)怛他(引)誐多(一句)布(引)惹(引)毘戶(引)迦(引)野(二)阿怛摩(二合引)喃儞哩野(二合引)怛夜(引)彌(三)薩哩嚩(二合)怛他(引)誐多嚩日囉(二合)囉怛那(二合引)毘詵左囉(引)(四)唵(引)薩哩嚩(二合)怛他(引)誐多(一句)布(引)惹(引)鉢囉(二合)嚩栗多(二合)那(引)野(二)阿怛摩(二合引)喃儞哩野(二合引)怛夜(引)彌(三)薩哩嚩(二合)怛他(引)誐多嚩日囉(二合)達哩摩(二合)鉢囉(二合)嚩栗多(二合)野[牟*含](引)(四)唵(引)薩哩嚩(二合)怛他(引)誐多(一句)布(引)惹(引)葛哩摩(二合)尼(引)(二)阿(引)怛摩(二合)喃儞哩野(二合引)怛夜(引)彌(三)薩哩嚩(二合)怛他(引)誐多嚩日囉(二合)葛哩摩(二合)酤(引)嚕(引)[牟*含](引)(四)然後隨諸所欲。",
    "T18n0882_028:0437a05_1": "諸飲食等隨意受用。",
    "T18n0882_028:0437a05_2": "無所捨離。",
    "T18n0882_028:0437a06_3": "但為求於自心成就。",
    "T18n0882_028:0437a06_4": "當於自身佛影像前。",
    "T18n0882_028:0437a07_0": "諦意觀想。",
    "T18n0882_028:0437a07_1": "隨其所欲。",
    "T18n0882_028:0437a07_2": "以金剛語持誦心明滿八百遍。",
    "T18n0882_028:0437a08_3": "如應所求速得成就。",
    "T18n0882_028:0437a09_0": "此佛所說金剛薩埵法門。",
    "T18n0882_028:0437a10_0": "若欲求彼最上悉地法者。",
    "T18n0882_028:0437a10_1": "行人依法安布幀像中。",
    "T18n0882_028:0437a11_2": "畫世尊如來聖相。",
    "T18n0882_028:0437a11_3": "次當依彼四大士曼拏羅法用。",
    "T18n0882_028:0437a12_4": "隨所愛樂色相莊嚴。",
    "T18n0882_028:0437a12_5": "畫四大士安處月輪。",
    "T18n0882_028:0437a13_6": "其幀四隅畫本部賢聖。",
    "T18n0882_028:0437a13_7": "如是畫已。",
    "T18n0882_028:0437a13_8": "行人當於彼幀像前廣設供養。",
    "T18n0882_028:0437a14_9": "如教所說。",
    "T18n0882_028:0437a14_10": "志心持誦滿四月已。",
    "T18n0882_028:0437a15_11": "然後竟夜持誦至明旦時。",
    "T18n0882_028:0437a15_12": "即得一切如來真實等最上悉地之法。",
    "T18n0882_028:0437a17_0": "此佛所說執金剛法門。",
    "T18n0882_028:0437a18_0": "若欲求彼印成就者。",
    "T18n0882_028:0437a18_1": "行人於幀像前。",
    "T18n0882_028:0437a18_2": "當結一切如來薩埵金剛印。",
    "T18n0882_028:0437a19_3": "隨其意樂所求成就。",
    "T18n0882_028:0437a19_4": "當如教說不解是印。",
    "T18n0882_028:0437a20_5": "以金剛語持誦大明滿百千遍。",
    "T18n0882_028:0437a21_6": "然後竟夜志心持誦。",
    "T18n0882_028:0437a21_7": "若疲倦時暫當止息。",
    "T18n0882_028:0437a22_8": "如本法儀旋復持誦。",
    "T18n0882_028:0437a22_9": "乃至最後熾盛光現。",
    "T18n0882_028:0437a23_10": "警悟發起語言表示。",
    "T18n0882_028:0437a23_11": "然後行人開前印縛。",
    "T18n0882_028:0437a24_0": "即得隨欲色相隱身自在。",
    "T18n0882_028:0437a24_1": "一切事業皆悉能作。",
    "T18n0882_028:0437a25_2": "於一切印成結中間。",
    "T18n0882_028:0437a25_3": "如其所說一切成就。",
    "T18n0882_028:0437a27_0": "此佛所說執金剛法門。",
    "T18n0882_028:0437a28_0": "若欲求三摩地成就者。",
    "T18n0882_028:0437a28_1": "先應觀想微妙金剛。",
    "T18n0882_028:0437a29_0": "後若三摩地門有所愛樂。",
    "T18n0882_028:0437a29_1": "即以相應心明修習先行。",
    "T18n0882_028:0437b01_2": "期滿四月。",
    "T18n0882_028:0437b01_3": "然後竟夜端直加趺。",
    "T18n0882_028:0437b01_4": "正心攝歛寂靜而住。",
    "T18n0882_028:0437b02_5": "至明旦時。",
    "T18n0882_028:0437b02_6": "即得如來等一切三摩地成就現前圓滿。",
    "T18n0882_028:0437b03_7": "然後隨所樂法皆得成就。",
    "T18n0882_028:0437b05_0": "此佛所說金剛薩埵法門。",
    "T18n0882_028:0437b06_0": "若欲求羯磨成就者。",
    "T18n0882_028:0437b06_1": "亦然依法持誦一月。",
    "T18n0882_028:0437b06_2": "志求成就。",
    "T18n0882_028:0437b07_3": "然當最後竟夜持誦。",
    "T18n0882_028:0437b07_4": "即得一切羯磨成就。",
    "T18n0882_028:0437b09_0": "次當宣說諸成就事業。",
    "T18n0882_028:0437b10_0": "諸有行人。",
    "T18n0882_028:0437b10_1": "依法若誦大明一遍。",
    "T18n0882_028:0437b10_2": "即於自他州城聚落悉能衛護。",
    "T18n0882_028:0437b12_0": "若欲作諸標幟警悟成就者。",
    "T18n0882_028:0437b12_1": "行人當結甲冑印契。",
    "T18n0882_028:0437b13_2": "以牛頭旃檀香塗眾標幟。",
    "T18n0882_028:0437b13_3": "或復不塗亦能成就。",
    "T18n0882_028:0437b14_4": "所謂金剛杵鉤箭手相。",
    "T18n0882_028:0437b14_5": "寶日輪幢齒行列。",
    "T18n0882_028:0437b15_6": "蓮華螺輪舌相。",
    "T18n0882_028:0437b15_7": "羯磨杵甲冑牙拳印等。",
    "T18n0882_028:0437b16_8": "如是諸標幟相。",
    "T18n0882_028:0437b16_9": "依法所作悉能警悟。",
    "T18n0882_028:0437b17_0": "若欲加持物像成就者。",
    "T18n0882_028:0437b17_1": "應當依法取孔雀尾作拂。",
    "T18n0882_028:0437b18_2": "以金剛杵破中成竅。",
    "T18n0882_028:0437b18_3": "色線纏縛。",
    "T18n0882_028:0437b18_4": "行人結彼薩埵金剛印。",
    "T18n0882_028:0437b19_5": "執所成拂。",
    "T18n0882_028:0437b19_6": "誦本大明依法加持。",
    "T18n0882_028:0437b20_7": "乃至得一切如來印契。",
    "T18n0882_028:0437b20_8": "警悟於彼。",
    "T18n0882_028:0437b20_9": "拂中見種種相。",
    "T18n0882_028:0437b21_10": "從是已後。",
    "T18n0882_028:0437b21_11": "彼孔雀拂。",
    "T18n0882_028:0437b21_12": "於行人身中依法出現一切色相。",
    "T18n0882_028:0437b23_0": "又復若以此孔雀拂加持一遍。",
    "T18n0882_028:0437b23_1": "動搖於身。",
    "T18n0882_028:0437b23_2": "即能出現一切色相。",
    "T18n0882_028:0437b25_0": "又復此拂能現世間一切所應如幻事業。",
    "T18n0882_028:0437b26_0": "又復此拂能現一切佛菩薩像。",
    "T18n0882_028:0437b26_1": "乃至十方一切佛剎。",
    "T18n0882_028:0437b27_2": "所有一切如來。",
    "T18n0882_028:0437b27_3": "并其眾會降魔軍等佛神通業。",
    "T18n0882_028:0437b28_4": "諸變化事皆悉能現。",
    "T18n0882_028:0437b28_5": "乃至佛身端嚴諸相具足。",
    "T18n0882_028:0437b29_6": "亦悉能現。",
    "T18n0882_028:0437c01_0": "又復若欲得敬愛成就者。",
    "T18n0882_028:0437c01_1": "行人當結一切如來薩埵印。",
    "T18n0882_028:0437c02_2": "依法持誦。",
    "T18n0882_028:0437c02_3": "乃至彼印熾盛光現。",
    "T18n0882_028:0437c02_4": "即法成就。",
    "T18n0882_028:0437c03_5": "從是已後。",
    "T18n0882_028:0437c03_6": "結前印時。",
    "T18n0882_028:0437c03_7": "即得一切如來來現其前作敬愛事。",
    "T18n0882_028:0437c04_8": "況餘法耶。",
    "T18n0882_028:0437c05_0": "又復若欲求彼世間最上成就者。",
    "T18n0882_028:0437c05_1": "行人應當依法持誦。",
    "T18n0882_028:0437c06_2": "期滿一月誦八千遍。",
    "T18n0882_028:0437c06_3": "然後結印竟夜持誦。",
    "T18n0882_028:0437c07_4": "乃至彼印熾盛光現。",
    "T18n0882_028:0437c07_5": "即法成就。",
    "T18n0882_028:0437c07_6": "從是已後。",
    "T18n0882_028:0437c08_7": "若結前印。",
    "T18n0882_028:0437c08_8": "即得世間最上持明成就。",
    "T18n0882_028:0437c09_0": "此佛所說執金剛法門。",
    "T18n0882_028:0437c10_0": "如上是為如來部作用成就儀軌。",
    "T18n0882_028:0437c11_0": "佛說一切如來真實攝大乘現證三昧大教王經卷第二十八"
}