[
    {
        "source_sentence": "大方等如來藏經",
        "from": "T16n0666_001:0457a03_0",
        "context_with_next_sentence": true
    },
    {
        "source_sentence": "東晉天竺三藏佛陀跋陀羅譯",
        "from": "T16n0666_001:0457a05_0",
        "context_with_next_sentence": true
    },
    {
        "source_sentence": "如是我聞：一時佛在王舍城耆闍崛山中，寶",
        "from": "T16n0666_001:0457a06_0",
        "context_with_next_sentence": true
    },
    {
        "source_sentence": "月講堂栴檀重閣，成佛十年與大比丘眾百千人俱，菩薩摩訶薩六十恒河沙，皆悉成就大精進力，已曾供養百千億那由他諸佛，皆悉能轉不退法輪，若有眾生聞其名者，於無上道終不退轉，其名曰：",
        "from": "T16n0666_001:0457a11_10",
        "context_with_next_sentence": true
    },
    {
        "source_sentence": "法慧菩薩、師子慧菩薩、金剛慧菩薩、調慧菩薩、妙慧菩薩、月光菩薩、寶月菩薩、滿月菩薩、勇猛菩薩、無量勇菩薩、無邊勇菩薩、超三界菩薩、觀世音菩薩、大勢至菩薩、香象菩薩、香上菩薩、香上首菩薩、首藏菩薩、日藏菩薩、幢相菩薩、大幢相菩薩、離垢幢菩薩、無邊光菩薩、放光菩薩、離垢光菩薩、喜王菩薩、常喜菩薩、寶手菩薩、虛空藏菩薩、離憍慢菩薩、須彌山菩薩、光德王菩薩、總持自在王菩薩、總持菩薩、滅眾病菩薩、療一切眾生病菩薩、歡喜念菩薩、饜意菩薩、常饜菩薩、普照菩薩、月明菩薩、寶慧菩薩、轉女身菩薩、大雷音菩薩、導師菩薩、不虛見菩薩、一切法自在菩薩、彌勒菩薩、文殊師利菩薩，如是等六十恒河沙菩薩摩訶薩，從無量佛剎，與無央數天、龍、夜叉、乾闥婆、阿修羅、迦樓羅、緊那羅、摩睺羅伽俱，悉皆來集尊重供養。",
        "from": "T16n0666_001:0457a28_4",
        "context_with_next_sentence": true
    },
    {
        "source_sentence": "爾時世尊於栴檀重閣，正坐三昧而現神變，有千葉蓮華大如車輪，其數無量，色香具足而未開敷，一切花內皆有化佛，上昇虛空彌覆世界猶如寶帳，一一蓮花放無量光，一切蓮花同時舒榮。",
        "from": "T16n0666_001:0457b03_12",
        "context_with_next_sentence": true
    },
    {
        "source_sentence": "佛神力故，須臾之間皆悉萎變，其諸花內一切化佛結加趺坐，各放無數百千光明，於時此剎莊嚴殊特，一切大眾歡喜踊躍，怪未曾有咸有疑念：",
        "from": "T16n0666_001:0457b06_19",
        "context_with_next_sentence": true
    },
    {
        "source_sentence": "「今何因緣，無數妙花忽然毀變？",
        "from": "T16n0666_001:0457b07_14",
        "context_with_next_sentence": true
    },
    {
        "source_sentence": "萎黑臭穢甚可惡饜。",
        "from": "T16n0666_001:0457b08_3",
        "context_with_next_sentence": true
    },
    {
        "source_sentence": "」爾時世尊，知諸菩薩大眾所疑，告金剛慧：",
        "from": "T16n0666_001:0457b09_4",
        "context_with_next_sentence": true
    },
    {
        "source_sentence": "「善男子！",
        "from": "T16n0666_001:0457b09_9",
        "context_with_next_sentence": true
    },
    {
        "source_sentence": "於佛法中諸有所疑，恣汝所問。",
        "from": "T16n0666_001:0457b10_2",
        "context_with_next_sentence": true
    },
    {
        "source_sentence": "」時金剛慧菩薩知諸大眾咸有疑念，而白佛言：",
        "from": "T16n0666_001:0457b11_3",
        "context_with_next_sentence": true
    },
    {
        "source_sentence": "「世尊！",
        "from": "T16n0666_001:0457b11_7",
        "context_with_next_sentence": true
    },
    {
        "source_sentence": "以何因緣，無數蓮花中皆有化佛，上昇虛空彌覆世界，須臾之間皆悉萎變？",
        "from": "T16n0666_001:0457b13_2",
        "context_with_next_sentence": true
    },
    {
        "source_sentence": "一切化佛各放無數百千光明，眾會悉見合掌恭敬。",
        "from": "T16n0666_001:0457b14_5",
        "context_with_next_sentence": true
    },
    {
        "source_sentence": "」爾時金剛慧菩薩，以偈頌曰：",
        "from": "T16n0666_001:0457b14_19",
        "context_with_next_sentence": true
    },
    {
        "source_sentence": "「我昔未曾覩，　　神變若今日，",
        "from": "T16n0666_001:0457b15_0",
        "context_with_next_sentence": true
    },
    {
        "source_sentence": "見佛百千億，　　坐彼蓮花藏，",
        "from": "T16n0666_001:0457b16_0",
        "context_with_next_sentence": true
    },
    {
        "source_sentence": "各放無數光，　　彌覆一切剎。",
        "from": "T16n0666_001:0457b17_13",
        "context_with_next_sentence": true
    },
    {
        "source_sentence": "離垢諸導師，　　莊嚴諸世界，",
        "from": "T16n0666_001:0457b18_0",
        "context_with_next_sentence": true
    },
    {
        "source_sentence": "蓮花忽萎變，　　莫不生惡饜。",
        "from": "T16n0666_001:0457b19_13",
        "context_with_next_sentence": true
    },
    {
        "source_sentence": "今以何因緣，　　而現此神化？",
        "from": "T16n0666_001:0457b20_13",
        "context_with_next_sentence": true
    },
    {
        "source_sentence": "我覩恒沙佛，　　及無量神變，",
        "from": "T16n0666_001:0457b21_0",
        "context_with_next_sentence": true
    },
    {
        "source_sentence": "未曾見如今，　　願為分別說。",
        "from": "T16n0666_001:0457b22_13",
        "context_with_next_sentence": true
    },
    {
        "source_sentence": "」爾時世尊，告金剛慧及諸菩薩言：",
        "from": "T16n0666_001:0457b23_14",
        "context_with_next_sentence": true
    },
    {
        "source_sentence": "「善男子！",
        "from": "T16n0666_001:0457b23_19",
        "context_with_next_sentence": true
    },
    {
        "source_sentence": "有大方等經名如來藏，將欲演說故現斯瑞，汝等諦聽，善思念之。",
        "from": "T16n0666_001:0457b25_8",
        "context_with_next_sentence": true
    },
    {
        "source_sentence": "」咸言：",
        "from": "T16n0666_001:0457b25_12",
        "context_with_next_sentence": true
    },
    {
        "source_sentence": "「善哉！",
        "from": "T16n0666_001:0457b25_16",
        "context_with_next_sentence": true
    },
    {
        "source_sentence": "願樂欲聞。",
        "from": "T16n0666_001:0457b25_21",
        "context_with_next_sentence": true
    },
    {
        "source_sentence": "」佛言：",
        "from": "T16n0666_001:0457b25_25",
        "context_with_next_sentence": true
    },
    {
        "source_sentence": "「善男子！",
        "from": "T16n0666_001:0457b26_4",
        "context_with_next_sentence": true
    },
    {
        "source_sentence": "如佛所化無數蓮花忽然萎變，無量化佛在蓮花內，相好莊嚴結加趺坐，放大光明，眾覩希有靡不恭敬。",
        "from": "T16n0666_001:0457b28_10",
        "context_with_next_sentence": true
    },
    {
        "source_sentence": "如是善男子！",
        "from": "T16n0666_001:0457b28_16",
        "context_with_next_sentence": true
    },
    {
        "source_sentence": "我以佛眼觀一切眾生，貪欲恚癡諸煩惱中，有如來智、如來眼、如來身，結加趺坐儼然不動。",
        "from": "T16n0666_001:0457c01_18",
        "context_with_next_sentence": true
    },
    {
        "source_sentence": "善男子！",
        "from": "T16n0666_001:0457c02_1",
        "context_with_next_sentence": true
    },
    {
        "source_sentence": "一切眾生雖在諸趣，煩惱身中有如來藏，常無染污、德相備足，如我無異。",
        "from": "T16n0666_001:0457c03_14",
        "context_with_next_sentence": true
    },
    {
        "source_sentence": "又善男子！",
        "from": "T16n0666_001:0457c03_19",
        "context_with_next_sentence": true
    },
    {
        "source_sentence": "譬如天眼之人觀未敷花，見諸花內有如來身結加趺坐，除去萎花便得顯現。",
        "from": "T16n0666_001:0457c05_13",
        "context_with_next_sentence": true
    },
    {
        "source_sentence": "如是善男子！",
        "from": "T16n0666_001:0457c05_19",
        "context_with_next_sentence": true
    },
    {
        "source_sentence": "佛見眾生如來藏已，欲令開敷為說經法，除滅煩惱顯現佛性。",
        "from": "T16n0666_001:0457c07_7",
        "context_with_next_sentence": true
    },
    {
        "source_sentence": "善男子！",
        "from": "T16n0666_001:0457c07_11",
        "context_with_next_sentence": true
    },
    {
        "source_sentence": "諸佛法爾，若佛出世若不出世，一切眾生如來之藏常住不變，但彼眾生煩惱覆故。",
        "from": "T16n0666_001:0457c09_8",
        "context_with_next_sentence": true
    },
    {
        "source_sentence": "如來出世廣為說法，除滅塵勞淨一切智。",
        "from": "T16n0666_001:0457c10_7",
        "context_with_next_sentence": true
    },
    {
        "source_sentence": "善男子！",
        "from": "T16n0666_001:0457c10_11",
        "context_with_next_sentence": true
    },
    {
        "source_sentence": "若有菩薩信樂此法，專心修學便得解脫成等正覺，普為世間施作佛事。",
        "from": "T16n0666_001:0457c12_4",
        "context_with_next_sentence": true
    },
    {
        "source_sentence": "」爾時世尊以偈頌曰：",
        "from": "T16n0666_001:0457c12_14",
        "context_with_next_sentence": true
    },
    {
        "source_sentence": "「譬如萎變花，　　其花未開敷，",
        "from": "T16n0666_001:0457c13_0",
        "context_with_next_sentence": true
    },
    {
        "source_sentence": "天眼者觀見，　　如來身無染。",
        "from": "T16n0666_001:0457c14_13",
        "context_with_next_sentence": true
    },
    {
        "source_sentence": "除去萎花已，　　見無礙導師，",
        "from": "T16n0666_001:0457c15_0",
        "context_with_next_sentence": true
    },
    {
        "source_sentence": "為斷煩惱故，　　最勝出世間。",
        "from": "T16n0666_001:0457c16_13",
        "context_with_next_sentence": true
    },
    {
        "source_sentence": "佛觀眾生類，　　悉有如來藏，",
        "from": "T16n0666_001:0457c17_0",
        "context_with_next_sentence": true
    },
    {
        "source_sentence": "無量煩惱覆，　　猶如穢花纏。",
        "from": "T16n0666_001:0457c18_13",
        "context_with_next_sentence": true
    },
    {
        "source_sentence": "我為諸眾生，　　除滅煩惱故，",
        "from": "T16n0666_001:0457c19_0",
        "context_with_next_sentence": true
    },
    {
        "source_sentence": "普為說正法，　　令速成佛道。",
        "from": "T16n0666_001:0457c20_13",
        "context_with_next_sentence": true
    },
    {
        "source_sentence": "我已佛眼見，　　一切眾生身，",
        "from": "T16n0666_001:0457c21_0",
        "context_with_next_sentence": true
    },
    {
        "source_sentence": "佛藏安隱住，　　說法令開現。",
        "from": "T16n0666_001:0457c22_13",
        "context_with_next_sentence": true
    },
    {
        "source_sentence": "「復次善男子！",
        "from": "T16n0666_001:0457c23_6",
        "context_with_next_sentence": true
    },
    {
        "source_sentence": "譬如淳蜜在巖樹中，無數群蜂圍繞守護。",
        "from": "T16n0666_001:0457c24_4",
        "context_with_next_sentence": true
    },
    {
        "source_sentence": "時有一人巧智方便，先除彼蜂乃取其蜜，隨意食用惠及遠近。",
        "from": "T16n0666_001:0457c25_12",
        "context_with_next_sentence": true
    },
    {
        "source_sentence": "如是善男子！",
        "from": "T16n0666_001:0457c25_18",
        "context_with_next_sentence": true
    },
    {
        "source_sentence": "一切眾生有如來藏，如彼淳蜜在于巖樹，為諸煩惱之所覆蔽，亦如彼蜜群蜂守護。",
        "from": "T16n0666_001:0457c27_15",
        "context_with_next_sentence": true
    },
    {
        "source_sentence": "我以佛眼如實觀之，以善方便隨應說法，滅除煩惱開佛知見，普為世間施作佛事。",
        "from": "T16n0666_001:0457c29_14",
        "context_with_next_sentence": true
    },
    {
        "source_sentence": "」爾時世尊以偈頌曰：",
        "from": "T16n0666_001:0458a01_4",
        "context_with_next_sentence": true
    },
    {
        "source_sentence": "「譬如巖樹蜜，　　無量蜂圍繞，",
        "from": "T16n0666_001:0458a02_0",
        "context_with_next_sentence": true
    },
    {
        "source_sentence": "巧方便取者，　　先除彼群蜂。",
        "from": "T16n0666_001:0458a03_13",
        "context_with_next_sentence": true
    },
    {
        "source_sentence": "眾生如來藏，　　猶如巖樹蜜，",
        "from": "T16n0666_001:0458a04_0",
        "context_with_next_sentence": true
    },
    {
        "source_sentence": "結使塵勞纏，　　如群蜂守護。",
        "from": "T16n0666_001:0458a05_13",
        "context_with_next_sentence": true
    },
    {
        "source_sentence": "我為諸眾生，　　方便說正法，",
        "from": "T16n0666_001:0458a06_0",
        "context_with_next_sentence": true
    },
    {
        "source_sentence": "滅除煩惱蜂，　　開發如來藏。",
        "from": "T16n0666_001:0458a07_13",
        "context_with_next_sentence": true
    },
    {
        "source_sentence": "具足無礙辯，　　演說甘露法，",
        "from": "T16n0666_001:0458a08_0",
        "context_with_next_sentence": true
    },
    {
        "source_sentence": "普令成正覺，　　大悲濟群生。",
        "from": "T16n0666_001:0458a09_13",
        "context_with_next_sentence": true
    },
    {
        "source_sentence": "「復次善男子！",
        "from": "T16n0666_001:0458a10_6",
        "context_with_next_sentence": true
    },
    {
        "source_sentence": "譬如粳糧未離皮糩，貧愚輕賤謂為可棄，除蕩既精常為御用。",
        "from": "T16n0666_001:0458a11_14",
        "context_with_next_sentence": true
    },
    {
        "source_sentence": "如是善男子！",
        "from": "T16n0666_001:0458a12_1",
        "context_with_next_sentence": true
    },
    {
        "source_sentence": "我以佛眼觀諸眾生，煩惱糠糩覆蔽如來無量知見，故以方便如應說法，令除煩惱淨一切智，於諸世間為最正覺。",
        "from": "T16n0666_001:0458a14_12",
        "context_with_next_sentence": true
    },
    {
        "source_sentence": "」爾時世尊，以偈頌曰：",
        "from": "T16n0666_001:0458a15_2",
        "context_with_next_sentence": true
    },
    {
        "source_sentence": "「譬一切粳糧，　　皮糩未除蕩，",
        "from": "T16n0666_001:0458a16_0",
        "context_with_next_sentence": true
    },
    {
        "source_sentence": "貧者猶賤之，　　謂為可棄物。",
        "from": "T16n0666_001:0458a17_13",
        "context_with_next_sentence": true
    },
    {
        "source_sentence": "外雖似無用，　　內實不毀壞，",
        "from": "T16n0666_001:0458a18_0",
        "context_with_next_sentence": true
    },
    {
        "source_sentence": "除去皮糩已，　　乃為王者膳。",
        "from": "T16n0666_001:0458a19_13",
        "context_with_next_sentence": true
    },
    {
        "source_sentence": "我見眾生類，　　煩惱隱佛藏，",
        "from": "T16n0666_001:0458a20_0",
        "context_with_next_sentence": true
    },
    {
        "source_sentence": "為說除滅法，　　令得一切智。",
        "from": "T16n0666_001:0458a21_13",
        "context_with_next_sentence": true
    },
    {
        "source_sentence": "如我如來性，　　眾生亦復然，",
        "from": "T16n0666_001:0458a22_0",
        "context_with_next_sentence": true
    },
    {
        "source_sentence": "開化令清淨，　　速成無上道。",
        "from": "T16n0666_001:0458a23_13",
        "context_with_next_sentence": true
    },
    {
        "source_sentence": "「復次善男子！",
        "from": "T16n0666_001:0458a24_6",
        "context_with_next_sentence": true
    },
    {
        "source_sentence": "譬如真金墮不淨處，隱沒不現經歷年載，真金不壞而莫能知。",
        "from": "T16n0666_001:0458a25_13",
        "context_with_next_sentence": true
    },
    {
        "source_sentence": "有天眼者語眾人言：",
        "from": "T16n0666_001:0458a26_3",
        "context_with_next_sentence": true
    },
    {
        "source_sentence": "『此不淨中有真金寶，汝等出之隨意受用。",
        "from": "T16n0666_001:0458a27_3",
        "context_with_next_sentence": true
    },
    {
        "source_sentence": "』如是善男子！",
        "from": "T16n0666_001:0458a27_10",
        "context_with_next_sentence": true
    },
    {
        "source_sentence": "不淨處者無量煩惱是，真金寶者如來藏是，有天眼者謂如來是。",
        "from": "T16n0666_001:0458a28_17",
        "context_with_next_sentence": true
    },
    {
        "source_sentence": "是故如來廣為說法，令諸眾生除滅煩惱，悉成正覺施作佛事。",
        "from": "T16n0666_001:0458b01_6",
        "context_with_next_sentence": true
    },
    {
        "source_sentence": "」爾時世尊以偈頌曰：",
        "from": "T16n0666_001:0458b01_16",
        "context_with_next_sentence": true
    },
    {
        "source_sentence": "「如金在不淨，　　隱沒莫能見，",
        "from": "T16n0666_001:0458b02_0",
        "context_with_next_sentence": true
    },
    {
        "source_sentence": "天眼者乃見，　　即以告眾人：",
        "from": "T16n0666_001:0458b03_13",
        "context_with_next_sentence": true
    },
    {
        "source_sentence": "『汝等若出之，　　洗滌令清淨，",
        "from": "T16n0666_001:0458b04_0",
        "context_with_next_sentence": true
    },
    {
        "source_sentence": "隨意而受用，　　親屬悉蒙慶。",
        "from": "T16n0666_001:0458b05_13",
        "context_with_next_sentence": true
    },
    {
        "source_sentence": "善逝眼如是，　　觀諸眾生類，",
        "from": "T16n0666_001:0458b06_0",
        "context_with_next_sentence": true
    },
    {
        "source_sentence": "煩惱淤泥中，　　如來性不壞。",
        "from": "T16n0666_001:0458b07_13",
        "context_with_next_sentence": true
    },
    {
        "source_sentence": "隨應而說法，　　令辦一切事，",
        "from": "T16n0666_001:0458b08_0",
        "context_with_next_sentence": true
    },
    {
        "source_sentence": "佛性煩惱覆，　　速除令清淨。",
        "from": "T16n0666_001:0458b09_13",
        "context_with_next_sentence": true
    },
    {
        "source_sentence": "「復次善男子！",
        "from": "T16n0666_001:0458b10_6",
        "context_with_next_sentence": true
    },
    {
        "source_sentence": "譬如貧家有珍寶藏，寶不能言：",
        "from": "T16n0666_001:0458b10_20",
        "context_with_next_sentence": true
    },
    {
        "source_sentence": "『我在於此。",
        "from": "T16n0666_001:0458b11_5",
        "context_with_next_sentence": true
    },
    {
        "source_sentence": "』既不自知又無語者，不能開發此珍寶藏，一切眾生亦復如是。",
        "from": "T16n0666_001:0458b12_12",
        "context_with_next_sentence": true
    },
    {
        "source_sentence": "如來知見力無所畏，大法寶藏在其身內，不聞不知耽惑五欲，輪轉生死受苦無量。",
        "from": "T16n0666_001:0458b14_10",
        "context_with_next_sentence": true
    },
    {
        "source_sentence": "是故諸佛出興于世，為開身內如來法藏，彼即信受淨一切智，普為眾生開如來藏，無礙辯才為大施主。",
        "from": "T16n0666_001:0458b16_16",
        "context_with_next_sentence": true
    },
    {
        "source_sentence": "如是善男子！",
        "from": "T16n0666_001:0458b17_3",
        "context_with_next_sentence": true
    },
    {
        "source_sentence": "我以佛眼觀諸眾生有如來藏，故為諸菩薩而說此法。",
        "from": "T16n0666_001:0458b18_7",
        "context_with_next_sentence": true
    },
    {
        "source_sentence": "」爾時世尊以偈頌曰：",
        "from": "T16n0666_001:0458b18_17",
        "context_with_next_sentence": true
    },
    {
        "source_sentence": "「譬如貧人家，　　內有珍寶藏，",
        "from": "T16n0666_001:0458b19_0",
        "context_with_next_sentence": true
    },
    {
        "source_sentence": "主既不知見，　　寶又不能言，",
        "from": "T16n0666_001:0458b20_0",
        "context_with_next_sentence": true
    },
    {
        "source_sentence": "窮年抱愚冥，　　無有示語者，",
        "from": "T16n0666_001:0458b21_0",
        "context_with_next_sentence": true
    },
    {
        "source_sentence": "有寶而不知，　　故常致貧苦。",
        "from": "T16n0666_001:0458b22_13",
        "context_with_next_sentence": true
    },
    {
        "source_sentence": "佛眼觀眾生，　　雖流轉五道，",
        "from": "T16n0666_001:0458b23_0",
        "context_with_next_sentence": true
    },
    {
        "source_sentence": "大寶在身內，　　常在不變易。",
        "from": "T16n0666_001:0458b24_13",
        "context_with_next_sentence": true
    },
    {
        "source_sentence": "如是觀察已，　　而為眾生說，",
        "from": "T16n0666_001:0458b25_0",
        "context_with_next_sentence": true
    },
    {
        "source_sentence": "令得智寶藏，　　大富兼廣利。",
        "from": "T16n0666_001:0458b26_13",
        "context_with_next_sentence": true
    },
    {
        "source_sentence": "若信我所說，　　一切有寶藏，",
        "from": "T16n0666_001:0458b27_0",
        "context_with_next_sentence": true
    },
    {
        "source_sentence": "信勤方便行，　　疾成無上道。",
        "from": "T16n0666_001:0458b28_13",
        "context_with_next_sentence": true
    },
    {
        "source_sentence": "「復次善男子！",
        "from": "T16n0666_001:0458b29_6",
        "context_with_next_sentence": true
    },
    {
        "source_sentence": "譬如菴羅果內實不壞，種之於地成大樹王。",
        "from": "T16n0666_001:0458c01_6",
        "context_with_next_sentence": true
    },
    {
        "source_sentence": "如是善男子！",
        "from": "T16n0666_001:0458c01_12",
        "context_with_next_sentence": true
    },
    {
        "source_sentence": "我以佛眼觀諸眾生，如來寶藏在無明殼，猶如果種在於核內。",
        "from": "T16n0666_001:0458c03_2",
        "context_with_next_sentence": true
    },
    {
        "source_sentence": "善男子！",
        "from": "T16n0666_001:0458c03_6",
        "context_with_next_sentence": true
    },
    {
        "source_sentence": "彼如來藏清涼無熱，大智慧聚妙寂泥洹，名為如來、應供、等正覺。",
        "from": "T16n0666_001:0458c04_17",
        "context_with_next_sentence": true
    },
    {
        "source_sentence": "善男子！",
        "from": "T16n0666_001:0458c04_21",
        "context_with_next_sentence": true
    },
    {
        "source_sentence": "如來如是觀眾生已，為菩薩摩訶薩淨佛智故顯現此義。",
        "from": "T16n0666_001:0458c06_5",
        "context_with_next_sentence": true
    },
    {
        "source_sentence": "」爾時世尊以偈頌曰：",
        "from": "T16n0666_001:0458c06_15",
        "context_with_next_sentence": true
    },
    {
        "source_sentence": "「譬如菴羅果，　　內實不毀壞，",
        "from": "T16n0666_001:0458c07_0",
        "context_with_next_sentence": true
    },
    {
        "source_sentence": "種之於大地，　　必成大樹王。",
        "from": "T16n0666_001:0458c08_13",
        "context_with_next_sentence": true
    },
    {
        "source_sentence": "如來無漏眼，　　觀一切眾生，",
        "from": "T16n0666_001:0458c09_0",
        "context_with_next_sentence": true
    },
    {
        "source_sentence": "身內如來藏，　　如花果中實。",
        "from": "T16n0666_001:0458c10_13",
        "context_with_next_sentence": true
    },
    {
        "source_sentence": "無明覆佛藏，　　汝等應信知，",
        "from": "T16n0666_001:0458c11_0",
        "context_with_next_sentence": true
    },
    {
        "source_sentence": "三昧智具足，　　一切無能壞。",
        "from": "T16n0666_001:0458c12_13",
        "context_with_next_sentence": true
    },
    {
        "source_sentence": "是故我說法，　　開彼如來藏，",
        "from": "T16n0666_001:0458c13_0",
        "context_with_next_sentence": true
    },
    {
        "source_sentence": "疾成無上道，　　如果成樹王。",
        "from": "T16n0666_001:0458c14_13",
        "context_with_next_sentence": true
    },
    {
        "source_sentence": "「復次善男子！",
        "from": "T16n0666_001:0458c15_6",
        "context_with_next_sentence": true
    },
    {
        "source_sentence": "譬如有人持真金像，行詣他國經由險路懼遭劫奪，裹以弊物令無識者。",
        "from": "T16n0666_001:0458c16_17",
        "context_with_next_sentence": true
    },
    {
        "source_sentence": "此人於道忽便命終，於是金像棄捐曠野，行人踐蹈咸謂不淨。",
        "from": "T16n0666_001:0458c18_6",
        "context_with_next_sentence": true
    },
    {
        "source_sentence": "得天眼者見弊物中有真金像，即為出之一切禮敬。",
        "from": "T16n0666_001:0458c19_10",
        "context_with_next_sentence": true
    },
    {
        "source_sentence": "如是善男子！",
        "from": "T16n0666_001:0458c19_16",
        "context_with_next_sentence": true
    },
    {
        "source_sentence": "我見眾生種種煩惱，長夜流轉生死無量，如來妙藏在其身內，儼然清淨如我無異。",
        "from": "T16n0666_001:0458c21_14",
        "context_with_next_sentence": true
    },
    {
        "source_sentence": "是故佛為眾生說法，斷除煩惱淨如來智，轉復化導一切世間。",
        "from": "T16n0666_001:0458c23_3",
        "context_with_next_sentence": true
    },
    {
        "source_sentence": "」爾時世尊以偈頌曰：",
        "from": "T16n0666_001:0458c23_13",
        "context_with_next_sentence": true
    },
    {
        "source_sentence": "「譬人持金像，　　行詣於他國，",
        "from": "T16n0666_001:0458c24_0",
        "context_with_next_sentence": true
    },
    {
        "source_sentence": "裹以弊穢物，　　棄之在曠野。",
        "from": "T16n0666_001:0458c25_13",
        "context_with_next_sentence": true
    },
    {
        "source_sentence": "天眼者見之，　　即以告眾人，",
        "from": "T16n0666_001:0458c26_0",
        "context_with_next_sentence": true
    },
    {
        "source_sentence": "去穢現真像，　　一切大歡喜。",
        "from": "T16n0666_001:0458c27_13",
        "context_with_next_sentence": true
    },
    {
        "source_sentence": "我天眼亦然，　　觀彼眾生類，",
        "from": "T16n0666_001:0458c28_0",
        "context_with_next_sentence": true
    },
    {
        "source_sentence": "惡業煩惱纏，　　生死備眾苦。",
        "from": "T16n0666_001:0458c29_13",
        "context_with_next_sentence": true
    },
    {
        "source_sentence": "又見彼眾生，　　無明塵垢中，",
        "from": "T16n0666_001:0459a01_0",
        "context_with_next_sentence": true
    },
    {
        "source_sentence": "如來性不動，　　無能毀壞者。",
        "from": "T16n0666_001:0459a02_13",
        "context_with_next_sentence": true
    },
    {
        "source_sentence": "佛既見如是，　　為諸菩薩說，",
        "from": "T16n0666_001:0459a03_0",
        "context_with_next_sentence": true
    },
    {
        "source_sentence": "煩惱眾惡業，　　覆弊最勝身。",
        "from": "T16n0666_001:0459a04_13",
        "context_with_next_sentence": true
    },
    {
        "source_sentence": "當勤淨除斷，　　顯出如來智，",
        "from": "T16n0666_001:0459a05_0",
        "context_with_next_sentence": true
    },
    {
        "source_sentence": "天人龍鬼神，　　一切所歸仰。",
        "from": "T16n0666_001:0459a06_13",
        "context_with_next_sentence": true
    },
    {
        "source_sentence": "「復次善男子！",
        "from": "T16n0666_001:0459a07_6",
        "context_with_next_sentence": true
    },
    {
        "source_sentence": "譬如女人貧賤醜陋，眾人所惡而懷貴子，當為聖王王四天下；",
        "from": "T16n0666_001:0459a08_13",
        "context_with_next_sentence": true
    },
    {
        "source_sentence": "此人不知經歷時節，常作下劣生賤子想。",
        "from": "T16n0666_001:0459a09_12",
        "context_with_next_sentence": true
    },
    {
        "source_sentence": "如是善男子！",
        "from": "T16n0666_001:0459a09_18",
        "context_with_next_sentence": true
    },
    {
        "source_sentence": "如來觀察一切眾生，輪轉生死受諸苦毒，其身皆有如來寶藏，如彼女人而不覺知。",
        "from": "T16n0666_001:0459a11_16",
        "context_with_next_sentence": true
    },
    {
        "source_sentence": "是故如來普為說法，言：",
        "from": "T16n0666_001:0459a12_8",
        "context_with_next_sentence": true
    },
    {
        "source_sentence": "『善男子！",
        "from": "T16n0666_001:0459a12_13",
        "context_with_next_sentence": true
    },
    {
        "source_sentence": "莫自輕鄙，汝等自身皆有佛性，若勤精進滅眾過惡，則受菩薩及世尊號，化導濟度無量眾生。",
        "from": "T16n0666_001:0459a14_14",
        "context_with_next_sentence": true
    },
    {
        "source_sentence": "』」爾時世尊以偈頌曰：",
        "from": "T16n0666_001:0459a15_5",
        "context_with_next_sentence": true
    },
    {
        "source_sentence": "「譬如貧女人，　　色貌甚庸陋，",
        "from": "T16n0666_001:0459a16_0",
        "context_with_next_sentence": true
    },
    {
        "source_sentence": "而懷貴相子，　　當為轉輪王，",
        "from": "T16n0666_001:0459a17_0",
        "context_with_next_sentence": true
    },
    {
        "source_sentence": "七寶備眾德，　　王有四天下，",
        "from": "T16n0666_001:0459a18_0",
        "context_with_next_sentence": true
    },
    {
        "source_sentence": "而彼不能知，　　常作下劣想。",
        "from": "T16n0666_001:0459a19_13",
        "context_with_next_sentence": true
    },
    {
        "source_sentence": "我觀諸眾生，　　嬰苦亦如是，",
        "from": "T16n0666_001:0459a20_0",
        "context_with_next_sentence": true
    },
    {
        "source_sentence": "身懷如來藏，　　而不自覺知。",
        "from": "T16n0666_001:0459a21_13",
        "context_with_next_sentence": true
    },
    {
        "source_sentence": "是故告菩薩，　　慎勿自輕鄙，",
        "from": "T16n0666_001:0459a22_0",
        "context_with_next_sentence": true
    },
    {
        "source_sentence": "汝身如來藏，　　常有濟世明，",
        "from": "T16n0666_001:0459a23_0",
        "context_with_next_sentence": true
    },
    {
        "source_sentence": "若勤修精進，　　不久坐道場，",
        "from": "T16n0666_001:0459a24_0",
        "context_with_next_sentence": true
    },
    {
        "source_sentence": "成最正覺道，　　度脫無量眾。",
        "from": "T16n0666_001:0459a25_13",
        "context_with_next_sentence": true
    },
    {
        "source_sentence": "「復次善男子！",
        "from": "T16n0666_001:0459a26_6",
        "context_with_next_sentence": true
    },
    {
        "source_sentence": "譬如鑄師鑄真金像，既鑄成已倒置于地，外雖焦黑內像不變，開摸出像金色晃曜。",
        "from": "T16n0666_001:0459a28_4",
        "context_with_next_sentence": true
    },
    {
        "source_sentence": "如是善男子！",
        "from": "T16n0666_001:0459a28_10",
        "context_with_next_sentence": true
    },
    {
        "source_sentence": "如來觀察一切眾生，佛藏在身眾相具足。",
        "from": "T16n0666_001:0459a29_8",
        "context_with_next_sentence": true
    },
    {
        "source_sentence": "如是觀已廣為顯說，彼諸眾生得息清涼，以金剛慧搥破煩惱，開淨佛身如出金像。",
        "from": "T16n0666_001:0459b02_7",
        "context_with_next_sentence": true
    },
    {
        "source_sentence": "」爾時世尊以偈頌曰：",
        "from": "T16n0666_001:0459b02_17",
        "context_with_next_sentence": true
    },
    {
        "source_sentence": "「譬如大冶鑄，　　無量真金像，",
        "from": "T16n0666_001:0459b03_0",
        "context_with_next_sentence": true
    },
    {
        "source_sentence": "愚者自外觀，　　但見焦黑土；",
        "from": "T16n0666_001:0459b04_13",
        "context_with_next_sentence": true
    },
    {
        "source_sentence": "鑄師量已冷，　　開摸令質現，",
        "from": "T16n0666_001:0459b05_0",
        "context_with_next_sentence": true
    },
    {
        "source_sentence": "眾穢既已除，　　相好畫然顯。",
        "from": "T16n0666_001:0459b06_13",
        "context_with_next_sentence": true
    },
    {
        "source_sentence": "我以佛眼觀，　　眾生類如是，",
        "from": "T16n0666_001:0459b07_0",
        "context_with_next_sentence": true
    },
    {
        "source_sentence": "煩惱淤泥中，　　皆有如來性。",
        "from": "T16n0666_001:0459b08_13",
        "context_with_next_sentence": true
    },
    {
        "source_sentence": "授以金剛慧，　　搥破煩惱摸，",
        "from": "T16n0666_001:0459b09_0",
        "context_with_next_sentence": true
    },
    {
        "source_sentence": "開發如來藏，　　如真金顯現。",
        "from": "T16n0666_001:0459b10_13",
        "context_with_next_sentence": true
    },
    {
        "source_sentence": "如我所觀察，　　示語諸菩薩，",
        "from": "T16n0666_001:0459b11_0",
        "context_with_next_sentence": true
    },
    {
        "source_sentence": "汝等善受持，　　轉化諸群生。",
        "from": "T16n0666_001:0459b12_13",
        "context_with_next_sentence": true
    },
    {
        "source_sentence": "」爾時世尊告金剛慧菩薩摩訶薩：",
        "from": "T16n0666_001:0459b13_13",
        "context_with_next_sentence": true
    },
    {
        "source_sentence": "「若出家若在家，善男子善女人，受持讀誦書寫供養，廣為人說如來藏經，所獲功德不可計量。",
        "from": "T16n0666_001:0459b15_16",
        "context_with_next_sentence": true
    },
    {
        "source_sentence": "金剛慧！",
        "from": "T16n0666_001:0459b16_1",
        "context_with_next_sentence": true
    },
    {
        "source_sentence": "若有菩薩為佛道故，勤行精進修習神通，入諸三昧欲殖德本，供養過恒河沙現在諸佛，造過恒河沙七寶臺閣，高十由旬、縱廣正等各一由旬，設七寶床敷以天繒，為一一佛日日造立過恒河沙七寶臺閣，以用奉獻一一如來及諸菩薩聲聞大眾。",
        "from": "T16n0666_001:0459b21_13",
        "context_with_next_sentence": true
    },
    {
        "source_sentence": "以如是事普為一切過恒河沙現在諸佛，如是次第乃至過五十恒沙眾寶臺閣，以用供養過五十恒沙現在諸佛及諸菩薩聲聞大眾，乃至無量百千萬劫。",
        "from": "T16n0666_001:0459b25_5",
        "context_with_next_sentence": true
    },
    {
        "source_sentence": "金剛慧！",
        "from": "T16n0666_001:0459b25_9",
        "context_with_next_sentence": true
    },
    {
        "source_sentence": "不如有人樂喜菩提，於如來藏經受持讀誦書寫供養乃至一譬喻者。",
        "from": "T16n0666_001:0459b27_1",
        "context_with_next_sentence": true
    },
    {
        "source_sentence": "金剛慧！",
        "from": "T16n0666_001:0459b27_5",
        "context_with_next_sentence": true
    },
    {
        "source_sentence": "此善男子，於諸佛所種諸善根福雖無量，比善男子善女人所得功德，百分不及一千分不及一，乃至算數譬喻所不能及。",
        "from": "T16n0666_001:0459b29_18",
        "context_with_next_sentence": true
    },
    {
        "source_sentence": "」爾時世尊重說偈言：",
        "from": "T16n0666_001:0459c01_8",
        "context_with_next_sentence": true
    },
    {
        "source_sentence": "「若人求菩提，　　聞持此經者，",
        "from": "T16n0666_001:0459c02_0",
        "context_with_next_sentence": true
    },
    {
        "source_sentence": "書寫而供養，　　乃至於一偈，",
        "from": "T16n0666_001:0459c03_0",
        "context_with_next_sentence": true
    },
    {
        "source_sentence": "如來微妙藏，　　須臾發隨喜，",
        "from": "T16n0666_001:0459c04_0",
        "context_with_next_sentence": true
    },
    {
        "source_sentence": "當聽此正教，　　功德無有量。",
        "from": "T16n0666_001:0459c05_13",
        "context_with_next_sentence": true
    },
    {
        "source_sentence": "若人求菩提，　　住大神通力，",
        "from": "T16n0666_001:0459c06_0",
        "context_with_next_sentence": true
    },
    {
        "source_sentence": "欲供十方佛，　　菩薩聲聞眾，",
        "from": "T16n0666_001:0459c07_0",
        "context_with_next_sentence": true
    },
    {
        "source_sentence": "其數過恒沙，　　億載不思議，",
        "from": "T16n0666_001:0459c08_0",
        "context_with_next_sentence": true
    },
    {
        "source_sentence": "為一一諸佛，　　造立妙寶臺，",
        "from": "T16n0666_001:0459c09_0",
        "context_with_next_sentence": true
    },
    {
        "source_sentence": "臺高十由旬，　　縱廣四十里，",
        "from": "T16n0666_001:0459c10_0",
        "context_with_next_sentence": true
    },
    {
        "source_sentence": "中施七寶座，　　嚴飾備眾妙，",
        "from": "T16n0666_001:0459c11_0",
        "context_with_next_sentence": true
    },
    {
        "source_sentence": "敷以天繒褥，　　隨座各殊異，",
        "from": "T16n0666_001:0459c12_0",
        "context_with_next_sentence": true
    },
    {
        "source_sentence": "無量過恒沙，　　獻佛及大眾，",
        "from": "T16n0666_001:0459c13_0",
        "context_with_next_sentence": true
    },
    {
        "source_sentence": "悉以此奉獻，　　日夜不休息，",
        "from": "T16n0666_001:0459c14_0",
        "context_with_next_sentence": true
    },
    {
        "source_sentence": "滿百千萬劫，　　所獲福如是。",
        "from": "T16n0666_001:0459c15_13",
        "context_with_next_sentence": true
    },
    {
        "source_sentence": "慧者聞此經，　　能持一譬喻，",
        "from": "T16n0666_001:0459c16_0",
        "context_with_next_sentence": true
    },
    {
        "source_sentence": "而為人解說，　　其福過於彼，",
        "from": "T16n0666_001:0459c17_0",
        "context_with_next_sentence": true
    },
    {
        "source_sentence": "乃至於算數，　　譬喻所不及。",
        "from": "T16n0666_001:0459c18_13",
        "context_with_next_sentence": true
    },
    {
        "source_sentence": "眾生之所依，　　速成無上道，",
        "from": "T16n0666_001:0459c19_0",
        "context_with_next_sentence": true
    },
    {
        "source_sentence": "菩薩諦思惟，　　甚深如來藏，",
        "from": "T16n0666_001:0459c20_0",
        "context_with_next_sentence": true
    },
    {
        "source_sentence": "知眾生悉有，　　疾成無上道。",
        "from": "T16n0666_001:0459c21_13",
        "context_with_next_sentence": true
    },
    {
        "source_sentence": "」爾時世尊，復告金剛慧菩薩言：",
        "from": "T16n0666_001:0459c22_13",
        "context_with_next_sentence": true
    },
    {
        "source_sentence": "「過去久遠無量無邊，不可思議阿僧祇劫，復過是數。",
        "from": "T16n0666_001:0459c23_17",
        "context_with_next_sentence": true
    },
    {
        "source_sentence": "爾時有佛，號常放光明王如來、應供、等正覺、明行足、善逝、世間解、無上士、調御丈夫、天人師、佛、世尊。",
        "from": "T16n0666_001:0459c26_1",
        "context_with_next_sentence": true
    },
    {
        "source_sentence": "金剛慧！",
        "from": "T16n0666_001:0459c26_5",
        "context_with_next_sentence": true
    },
    {
        "source_sentence": "何故名曰常放光明王？",
        "from": "T16n0666_001:0459c26_15",
        "context_with_next_sentence": true
    },
    {
        "source_sentence": "彼佛本行菩薩道時，降神母胎常放光明，徹照十方千佛世界微塵等剎。",
        "from": "T16n0666_001:0459c28_7",
        "context_with_next_sentence": true
    },
    {
        "source_sentence": "若有眾生見斯光者一切歡喜，煩惱悉滅色力具足，念智成就得無礙辯。",
        "from": "T16n0666_001:0460a01_1",
        "context_with_next_sentence": true
    },
    {
        "source_sentence": "若地獄、餓鬼、畜生、閻羅王、阿修羅等見光明者，皆離惡道生天人中。",
        "from": "T16n0666_001:0460a02_11",
        "context_with_next_sentence": true
    },
    {
        "source_sentence": "若諸天人見光明者，於無上道得不退轉，具五神通。",
        "from": "T16n0666_001:0460a03_16",
        "context_with_next_sentence": true
    },
    {
        "source_sentence": "若不退轉者，皆得無生法忍五十功德旋陀羅尼。",
        "from": "T16n0666_001:0460a04_17",
        "context_with_next_sentence": true
    },
    {
        "source_sentence": "金剛慧！",
        "from": "T16n0666_001:0460a05_2",
        "context_with_next_sentence": true
    },
    {
        "source_sentence": "彼光明所照國土，皆悉嚴淨如天琉璃，黃金為繩以界八道，種種寶樹花果茂盛香氣芬馨，微風吹動出微妙音，演暢三寶菩薩功德，根、力、覺、道、禪定、解脫。",
        "from": "T16n0666_001:0460a08_16",
        "context_with_next_sentence": true
    },
    {
        "source_sentence": "眾生聞者皆得法喜，信樂堅固永離惡道。",
        "from": "T16n0666_001:0460a09_10",
        "context_with_next_sentence": true
    },
    {
        "source_sentence": "金剛慧！",
        "from": "T16n0666_001:0460a09_14",
        "context_with_next_sentence": true
    },
    {
        "source_sentence": "彼十方剎一切眾生蒙光明故，晝夜六時合掌恭敬。",
        "from": "T16n0666_001:0460a10_17",
        "context_with_next_sentence": true
    },
    {
        "source_sentence": "金剛慧！",
        "from": "T16n0666_001:0460a11_2",
        "context_with_next_sentence": true
    },
    {
        "source_sentence": "彼菩薩處胎出生，乃至成佛、無餘泥洹常放光明，般泥洹後舍利塔廟亦常放光。",
        "from": "T16n0666_001:0460a12_17",
        "context_with_next_sentence": true
    },
    {
        "source_sentence": "以是因緣諸天世人，號曰常放光明王。",
        "from": "T16n0666_001:0460a13_15",
        "context_with_next_sentence": true
    },
    {
        "source_sentence": "「金剛慧！",
        "from": "T16n0666_001:0460a13_20",
        "context_with_next_sentence": true
    },
    {
        "source_sentence": "常放光明王如來、應供、等正覺初成佛時，於其法中有一菩薩名無邊光，與二十億菩薩以為眷屬。",
        "from": "T16n0666_001:0460a16_4",
        "context_with_next_sentence": true
    },
    {
        "source_sentence": "無邊光菩薩摩訶薩於彼佛所，問如來藏經，佛為演說，在於一坐經五十大劫，護念一切諸菩薩故，其音普告十佛世界微塵等百千佛剎，為諸菩薩無數因緣百千譬喻，說如來藏大乘經典。",
        "from": "T16n0666_001:0460a20_10",
        "context_with_next_sentence": true
    },
    {
        "source_sentence": "諸菩薩等聞說此經，受持讀誦如說修行，除四菩薩皆已成佛。",
        "from": "T16n0666_001:0460a21_19",
        "context_with_next_sentence": true
    },
    {
        "source_sentence": "金剛慧！",
        "from": "T16n0666_001:0460a22_3",
        "context_with_next_sentence": true
    },
    {
        "source_sentence": "汝莫異觀，彼無邊光菩薩豈異人乎？",
        "from": "T16n0666_001:0460a22_19",
        "context_with_next_sentence": true
    },
    {
        "source_sentence": "即我身是。",
        "from": "T16n0666_001:0460a23_4",
        "context_with_next_sentence": true
    },
    {
        "source_sentence": "彼四菩薩未成佛者，文殊師利、觀世音、大勢至、汝金剛慧是，金剛慧！",
        "from": "T16n0666_001:0460a24_17",
        "context_with_next_sentence": true
    },
    {
        "source_sentence": "如來藏經能大饒益，若有聞者皆成佛道。",
        "from": "T16n0666_001:0460a25_14",
        "context_with_next_sentence": true
    },
    {
        "source_sentence": "」爾時世尊重說偈曰：",
        "from": "T16n0666_001:0460a26_4",
        "context_with_next_sentence": true
    },
    {
        "source_sentence": "「過去無數劫，　　佛號光明王，",
        "from": "T16n0666_001:0460a27_0",
        "context_with_next_sentence": true
    },
    {
        "source_sentence": "常放大光明，　　普照無量土。",
        "from": "T16n0666_001:0460a28_13",
        "context_with_next_sentence": true
    },
    {
        "source_sentence": "無邊光菩薩，　　於佛初成道，",
        "from": "T16n0666_001:0460a29_0",
        "context_with_next_sentence": true
    },
    {
        "source_sentence": "而啟問此經，　　佛即為演說。",
        "from": "T16n0666_001:0460b01_13",
        "context_with_next_sentence": true
    },
    {
        "source_sentence": "其有遇最勝，　　而聞此經者，",
        "from": "T16n0666_001:0460b02_0",
        "context_with_next_sentence": true
    },
    {
        "source_sentence": "皆已得成佛，　　唯除四菩薩：",
        "from": "T16n0666_001:0460b03_13",
        "context_with_next_sentence": true
    },
    {
        "source_sentence": "文殊、觀世音、　　大勢、金剛慧。",
        "from": "T16n0666_001:0460b04_15",
        "context_with_next_sentence": true
    },
    {
        "source_sentence": "此四菩薩等，　　皆曾聞此法，",
        "from": "T16n0666_001:0460b05_0",
        "context_with_next_sentence": true
    },
    {
        "source_sentence": "金剛慧為彼，　　第一神通子，",
        "from": "T16n0666_001:0460b06_0",
        "context_with_next_sentence": true
    },
    {
        "source_sentence": "時號無邊光，　　已曾聞此經。",
        "from": "T16n0666_001:0460b07_13",
        "context_with_next_sentence": true
    },
    {
        "source_sentence": "我本求道時，　　師子幢佛所，",
        "from": "T16n0666_001:0460b08_0",
        "context_with_next_sentence": true
    },
    {
        "source_sentence": "亦曾受斯經，　　如聞說修行，",
        "from": "T16n0666_001:0460b09_0",
        "context_with_next_sentence": true
    },
    {
        "source_sentence": "我因此善根，　　疾得成佛道。",
        "from": "T16n0666_001:0460b10_13",
        "context_with_next_sentence": true
    },
    {
        "source_sentence": "是故諸菩薩，　　應持說此經，",
        "from": "T16n0666_001:0460b11_0",
        "context_with_next_sentence": true
    },
    {
        "source_sentence": "聞已如說行，　　得佛如我今。",
        "from": "T16n0666_001:0460b12_13",
        "context_with_next_sentence": true
    },
    {
        "source_sentence": "若持此經者，　　當禮如世尊，",
        "from": "T16n0666_001:0460b13_0",
        "context_with_next_sentence": true
    },
    {
        "source_sentence": "若得此經者，　　是名佛法主，",
        "from": "T16n0666_001:0460b14_0",
        "context_with_next_sentence": true
    },
    {
        "source_sentence": "則為世間護，　　諸佛之所歎。",
        "from": "T16n0666_001:0460b15_13",
        "context_with_next_sentence": true
    },
    {
        "source_sentence": "若有持是經，　　是人名法王，",
        "from": "T16n0666_001:0460b16_0",
        "context_with_next_sentence": true
    },
    {
        "source_sentence": "是為世間眼，　　應讚如世尊。",
        "from": "T16n0666_001:0460b17_13",
        "context_with_next_sentence": true
    },
    {
        "source_sentence": "」爾時世尊說此經已，金剛慧及諸菩薩，四眾眷屬，天、人、乾闥婆、阿修羅等，聞佛所說，歡喜奉行。",
        "from": "T16n0666_001:0460b20_2",
        "context_with_next_sentence": true
    },
    {
        "source_sentence": "大方等如來藏經",
        "from": "T16n0666_001:0460b21_100",
        "context_with_next_sentence": false
    }
]