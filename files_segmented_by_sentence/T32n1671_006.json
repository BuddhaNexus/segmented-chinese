[
    {
        "source_sentence": "福蓋正行所集經卷第六",
        "from": "T32n1671_006:0729a21_0",
        "context_with_next_sentence": true
    },
    {
        "source_sentence": "龍樹菩薩集",
        "from": "T32n1671_006:0729a23_0",
        "context_with_next_sentence": true
    },
    {
        "source_sentence": "西天譯經三藏朝散大夫",
        "from": "T32n1671_006:0729a24_0",
        "context_with_next_sentence": true
    },
    {
        "source_sentence": "試鴻臚卿宣梵大師賜紫沙門臣日稱等奉　詔譯爾時超越惡趣天子偈讚佛已，心生喜悅，譬如商主得大財利，如彼農夫得成稼穡，亦如勇將戰陣得勝，如久病者頓獲痊愈。",
        "from": "T32n1671_006:0729a29_15",
        "context_with_next_sentence": true
    },
    {
        "source_sentence": "是時會中有阿羅漢，知彼天子始末因緣，由此追念：",
        "from": "T32n1671_006:0729b01_19",
        "context_with_next_sentence": true
    },
    {
        "source_sentence": "「己之本師沒雖久矣，知在何道？",
        "from": "T32n1671_006:0729b02_14",
        "context_with_next_sentence": true
    },
    {
        "source_sentence": "」時有檀那於寺營齋，有一比丘汲新淨水，於其齋次行施眾僧。",
        "from": "T32n1671_006:0729b04_2",
        "context_with_next_sentence": true
    },
    {
        "source_sentence": "彼阿羅漢以白銅鉢受水欲飲，指尖觸之極甚清冷，即自思念：",
        "from": "T32n1671_006:0729b05_10",
        "context_with_next_sentence": true
    },
    {
        "source_sentence": "「我師在昔甞為寺主，知大眾事，恡惜眾物、貪著資生。",
        "from": "T32n1671_006:0729b06_14",
        "context_with_next_sentence": true
    },
    {
        "source_sentence": "常願後身復生於此。",
        "from": "T32n1671_006:0729b07_4",
        "context_with_next_sentence": true
    },
    {
        "source_sentence": "有如是罪，若墮洋銅地獄之中，欲斯甘泉豈可得也？",
        "from": "T32n1671_006:0729b08_7",
        "context_with_next_sentence": true
    },
    {
        "source_sentence": "」作是念已，遂入定觀之，遍地獄中洎傍生鬼趣都無所見。",
        "from": "T32n1671_006:0729b09_12",
        "context_with_next_sentence": true
    },
    {
        "source_sentence": "復更思惟：",
        "from": "T32n1671_006:0729b09_17",
        "context_with_next_sentence": true
    },
    {
        "source_sentence": "「豈非曩植善根今得成熟，託於勝處？",
        "from": "T32n1671_006:0729b10_16",
        "context_with_next_sentence": true
    },
    {
        "source_sentence": "」即於諸天次第觀察，乃見其師生四王天。",
        "from": "T32n1671_006:0729b11_14",
        "context_with_next_sentence": true
    },
    {
        "source_sentence": "是時尊者往詣彼所，安慰問訊而語之曰：",
        "from": "T32n1671_006:0729b12_13",
        "context_with_next_sentence": true
    },
    {
        "source_sentence": "「我聞此天，唯修眾善、堅持淨戒始乃得生。",
        "from": "T32n1671_006:0729b13_12",
        "context_with_next_sentence": true
    },
    {
        "source_sentence": "師積宿愆，何能至此？",
        "from": "T32n1671_006:0729b14_2",
        "context_with_next_sentence": true
    },
    {
        "source_sentence": "」是時天子謂尊者曰：",
        "from": "T32n1671_006:0729b14_12",
        "context_with_next_sentence": true
    },
    {
        "source_sentence": "「我於昔日經作寺主，愚癡惡行，不曾發露。",
        "from": "T32n1671_006:0729b15_11",
        "context_with_next_sentence": true
    },
    {
        "source_sentence": "將命終時，志誠懇惻，唯佛法僧是我歸仗。",
        "from": "T32n1671_006:0729b16_10",
        "context_with_next_sentence": true
    },
    {
        "source_sentence": "由是緣念三寶恩力，承此善根來生此處。",
        "from": "T32n1671_006:0729b17_8",
        "context_with_next_sentence": true
    },
    {
        "source_sentence": "」時彼尊者聞是說已，心淨踊躍、得未曾有，即於人天、有學無學大眾之中三稱奇哉，具陳上事。",
        "from": "T32n1671_006:0729b19_11",
        "context_with_next_sentence": true
    },
    {
        "source_sentence": "佛法僧力功難思議，能銷地獄無量極苦，能長有情無量善根，斷除煩惱、裂諸疑網，畢竟能至菩提彼岸。",
        "from": "T32n1671_006:0729b21_18",
        "context_with_next_sentence": true
    },
    {
        "source_sentence": "諸有智者當勤精進，淨身語意、修施戒定，此則能報佛之大恩。",
        "from": "T32n1671_006:0729b23_6",
        "context_with_next_sentence": true
    },
    {
        "source_sentence": "然諸眾生性欲各異，漸令具修此三種行，或樂當饒受用五欲，世尊方便勸令布施；",
        "from": "T32n1671_006:0729b25_4",
        "context_with_next_sentence": true
    },
    {
        "source_sentence": "或樂生天受勝妙樂，世尊方便令持淨戒；",
        "from": "T32n1671_006:0729b26_3",
        "context_with_next_sentence": true
    },
    {
        "source_sentence": "或樂解脫出離苦際，世尊方便令習禪定。",
        "from": "T32n1671_006:0729b27_2",
        "context_with_next_sentence": true
    },
    {
        "source_sentence": "是故世尊說此三行，名為福蓋，當具奉行。",
        "from": "T32n1671_006:0729b28_1",
        "context_with_next_sentence": true
    },
    {
        "source_sentence": "譬如二鬼競三種物，謂篋、謂履、謂椎，兩相交爭，揚聲大喚，云：",
        "from": "T32n1671_006:0729b29_10",
        "context_with_next_sentence": true
    },
    {
        "source_sentence": "「某方所有婆羅門，彼甚正直，可斷此事。",
        "from": "T32n1671_006:0729c01_7",
        "context_with_next_sentence": true
    },
    {
        "source_sentence": "」二鬼舁物即往彼處，合掌白言：",
        "from": "T32n1671_006:0729c02_1",
        "context_with_next_sentence": true
    },
    {
        "source_sentence": "「大婆羅門！",
        "from": "T32n1671_006:0729c02_7",
        "context_with_next_sentence": true
    },
    {
        "source_sentence": "汝當為我均分此物。",
        "from": "T32n1671_006:0729c02_16",
        "context_with_next_sentence": true
    },
    {
        "source_sentence": "」婆羅門曰：",
        "from": "T32n1671_006:0729c03_1",
        "context_with_next_sentence": true
    },
    {
        "source_sentence": "「此微物耳。",
        "from": "T32n1671_006:0729c03_7",
        "context_with_next_sentence": true
    },
    {
        "source_sentence": "何須相競，遠來求決？",
        "from": "T32n1671_006:0729c03_17",
        "context_with_next_sentence": true
    },
    {
        "source_sentence": "」二鬼說言：",
        "from": "T32n1671_006:0729c04_1",
        "context_with_next_sentence": true
    },
    {
        "source_sentence": "「此非小事，最極難得。",
        "from": "T32n1671_006:0729c04_12",
        "context_with_next_sentence": true
    },
    {
        "source_sentence": "汝觀此篋則能變現，隨所欲物皆從中出。",
        "from": "T32n1671_006:0729c05_10",
        "context_with_next_sentence": true
    },
    {
        "source_sentence": "此雙履者，人或躡之，則能陞天受諸妙樂。",
        "from": "T32n1671_006:0729c06_10",
        "context_with_next_sentence": true
    },
    {
        "source_sentence": "又彼椎者，則能摧伏一切冤敵皆令退散。",
        "from": "T32n1671_006:0729c07_9",
        "context_with_next_sentence": true
    },
    {
        "source_sentence": "」時婆羅門聞是說已，即令二鬼退立一面：",
        "from": "T32n1671_006:0729c08_8",
        "context_with_next_sentence": true
    },
    {
        "source_sentence": "「我當為汝良久思惟，分此三物各得平等。",
        "from": "T32n1671_006:0729c09_8",
        "context_with_next_sentence": true
    },
    {
        "source_sentence": "」彼婆羅門遽著其履，復取椎篋乘空而去。",
        "from": "T32n1671_006:0729c10_7",
        "context_with_next_sentence": true
    },
    {
        "source_sentence": "二鬼見已，悔令知是三物，為他所有。",
        "from": "T32n1671_006:0729c11_4",
        "context_with_next_sentence": true
    },
    {
        "source_sentence": "於此喻中當善分別，布施如篋，得如意故；",
        "from": "T32n1671_006:0729c12_3",
        "context_with_next_sentence": true
    },
    {
        "source_sentence": "持戒如履，能生天故；",
        "from": "T32n1671_006:0729c12_13",
        "context_with_next_sentence": true
    },
    {
        "source_sentence": "禪定如椎，降眾魔故。",
        "from": "T32n1671_006:0729c13_3",
        "context_with_next_sentence": true
    },
    {
        "source_sentence": "此名世尊說施戒定方便攝受福蓋正行。",
        "from": "T32n1671_006:0729c14_2",
        "context_with_next_sentence": true
    },
    {
        "source_sentence": "此中復明三種惡行，所謂慳悋、破戒、散亂，生諸過患，則為輪迴惡趣之本，能壞施戒禪定功德。",
        "from": "T32n1671_006:0729c17_2",
        "context_with_next_sentence": true
    },
    {
        "source_sentence": "是故世尊種種顯示慳悋過失，猶若垢穢塗污有情，招不如意。",
        "from": "T32n1671_006:0729c18_10",
        "context_with_next_sentence": true
    },
    {
        "source_sentence": "如是慳者雖積珍財，不能惠施，猶如鴟鳶止蓮華叢。",
        "from": "T32n1671_006:0729c19_13",
        "context_with_next_sentence": true
    },
    {
        "source_sentence": "於父母所不能供給，親屬集會捨避而去，不信善言、不樂經法，恃己財富不耐他榮，猶如醉象性難調伏，亦如毒蛇人不欲視，善人見已悉皆遠之，於勝福業不樂隨喜，見來誘掖心則生惱，如於枯井而欲求水。",
        "from": "T32n1671_006:0729c24_10",
        "context_with_next_sentence": true
    },
    {
        "source_sentence": "所出言音人不欲聽，隨所至處無有與語，在大眾中則如癡者，過四衢道猶若腐屍。",
        "from": "T32n1671_006:0729c26_8",
        "context_with_next_sentence": true
    },
    {
        "source_sentence": "彼愚癡人雖居世間，不能遠離種種過惡，不能護持諸善功德，不能滋長諸善種子。",
        "from": "T32n1671_006:0729c28_7",
        "context_with_next_sentence": true
    },
    {
        "source_sentence": "如是慳人作貧窮因，現雖富足不能受用，下心求者不能少惠。",
        "from": "T32n1671_006:0729c29_15",
        "context_with_next_sentence": true
    },
    {
        "source_sentence": "當知是人如尸陀林，諸世間人不樂依止。",
        "from": "T32n1671_006:0730a01_14",
        "context_with_next_sentence": true
    },
    {
        "source_sentence": "是慳因緣，如《大名長者經》說。",
        "from": "T32n1671_006:0730a02_11",
        "context_with_next_sentence": true
    },
    {
        "source_sentence": "爾時世尊住舍衛城祇樹給孤獨園。",
        "from": "T32n1671_006:0730a03_14",
        "context_with_next_sentence": true
    },
    {
        "source_sentence": "時彼城中有大長者名曰大名，巨富無子，忽爾命終。",
        "from": "T32n1671_006:0730a05_1",
        "context_with_next_sentence": true
    },
    {
        "source_sentence": "時憍薩羅國勝軍大王聞是事已，遽至其舍，塵土坌身。",
        "from": "T32n1671_006:0730a06_6",
        "context_with_next_sentence": true
    },
    {
        "source_sentence": "到已攝取一切庫藏及諸財物，悉付官吏。",
        "from": "T32n1671_006:0730a07_4",
        "context_with_next_sentence": true
    },
    {
        "source_sentence": "事畢旋駕，詣世尊所，頭面禮足，退坐一面。",
        "from": "T32n1671_006:0730a08_3",
        "context_with_next_sentence": true
    },
    {
        "source_sentence": "佛言：",
        "from": "T32n1671_006:0730a08_6",
        "context_with_next_sentence": true
    },
    {
        "source_sentence": "「大王！",
        "from": "T32n1671_006:0730a08_10",
        "context_with_next_sentence": true
    },
    {
        "source_sentence": "何故怱遽，塵土坌身而至此耶？",
        "from": "T32n1671_006:0730a09_3",
        "context_with_next_sentence": true
    },
    {
        "source_sentence": "」王以上事具白世尊。",
        "from": "T32n1671_006:0730a09_13",
        "context_with_next_sentence": true
    },
    {
        "source_sentence": "佛言：",
        "from": "T32n1671_006:0730a09_16",
        "context_with_next_sentence": true
    },
    {
        "source_sentence": "「大王！",
        "from": "T32n1671_006:0730a09_20",
        "context_with_next_sentence": true
    },
    {
        "source_sentence": "彼大長者財富幾何？",
        "from": "T32n1671_006:0730a10_7",
        "context_with_next_sentence": true
    },
    {
        "source_sentence": "」王曰：",
        "from": "T32n1671_006:0730a10_11",
        "context_with_next_sentence": true
    },
    {
        "source_sentence": "「其家巨富，多有資財金銀珍寶，倉庫諸物各有無量百千俱胝。",
        "from": "T32n1671_006:0730a12_1",
        "context_with_next_sentence": true
    },
    {
        "source_sentence": "如是豪富無與等者，彼唯受用麁糲飲食，所著之衣破爛故惡，出乘弊車、聚葉為蓋。",
        "from": "T32n1671_006:0730a13_18",
        "context_with_next_sentence": true
    },
    {
        "source_sentence": "凡欲食時先扃其門，日雖飡啜未甞飽滿。",
        "from": "T32n1671_006:0730a14_16",
        "context_with_next_sentence": true
    },
    {
        "source_sentence": "設有沙門及婆羅門、諸乞丐者、涉遠路者、作伎藝者如是人等來求飲食，無有一人曾得少許。",
        "from": "T32n1671_006:0730a17_1",
        "context_with_next_sentence": true
    },
    {
        "source_sentence": "」時勝軍大王復白佛言：",
        "from": "T32n1671_006:0730a17_12",
        "context_with_next_sentence": true
    },
    {
        "source_sentence": "「世尊！",
        "from": "T32n1671_006:0730a17_16",
        "context_with_next_sentence": true
    },
    {
        "source_sentence": "願為我說大名長者慳悋過失所招之報。",
        "from": "T32n1671_006:0730a18_11",
        "context_with_next_sentence": true
    },
    {
        "source_sentence": "令彼聞者，咸得開悟。",
        "from": "T32n1671_006:0730a19_2",
        "context_with_next_sentence": true
    },
    {
        "source_sentence": "」佛言：",
        "from": "T32n1671_006:0730a19_6",
        "context_with_next_sentence": true
    },
    {
        "source_sentence": "「大王！",
        "from": "T32n1671_006:0730a19_10",
        "context_with_next_sentence": true
    },
    {
        "source_sentence": "如是長者雖為大富，不奉尊親、不能己用，於勝福田亦不樂施，朋友眷屬未聞少惠，奴婢僕從及諸人民皆悉捨離。",
        "from": "T32n1671_006:0730a22_1",
        "context_with_next_sentence": true
    },
    {
        "source_sentence": "當知是人雖處財富，由彼慳故不相符順，如不淨中生其蓮華，如妙園林踞於猛虎，如珍美膳置之毒物，如摩尼寶生於峭壁，如甘熟果植於高崖，如清淨地塗以糞穢，如服毒藥欲延壽命，如婬女家自稱梵行，如多瞋者欲人愛敬，如謬解者稱善論議，言如騃童無有定量，非法說法、不善說善，多招世間種種譏謗。",
        "from": "T32n1671_006:0730a29_10",
        "context_with_next_sentence": true
    },
    {
        "source_sentence": "此但守財，枉名為富，雖有珍寶無益於物，終日勞苦如無財者，眾人見已咸謂不祥，親友視之不往問訊。",
        "from": "T32n1671_006:0730b03_1",
        "context_with_next_sentence": true
    },
    {
        "source_sentence": "如是慳人，眾所嫌惡，如彼群鴈不栖寒林。",
        "from": "T32n1671_006:0730b04_1",
        "context_with_next_sentence": true
    },
    {
        "source_sentence": "由彼財故自作纏縛，不知壽命如山瀑流，不念無常大怖將至，一剎那頃喪失自命。",
        "from": "T32n1671_006:0730b06_1",
        "context_with_next_sentence": true
    },
    {
        "source_sentence": "當知財富亦不久住，猶如象耳不暫停息。",
        "from": "T32n1671_006:0730b07_1",
        "context_with_next_sentence": true
    },
    {
        "source_sentence": "於說法師不能下問，聞讚施行心不信樂，見來化導藏竄遠避，設有得見返遭罵辱。",
        "from": "T32n1671_006:0730b09_1",
        "context_with_next_sentence": true
    },
    {
        "source_sentence": "如是愚夫雖多資財，如人夢中所得不異，乃至慳惜埋藏地中，縱遇病苦不求良藥，聞召醫師心則生惱，由此沈瘵而取命終。",
        "from": "T32n1671_006:0730b12_1",
        "context_with_next_sentence": true
    },
    {
        "source_sentence": "人聞其亡，無不稱快。",
        "from": "T32n1671_006:0730b12_11",
        "context_with_next_sentence": true
    },
    {
        "source_sentence": "一切身分潰壞難近，猛火焚之臭煙蓬㶿，倏成灰燼任風吹颺。",
        "from": "T32n1671_006:0730b14_1",
        "context_with_next_sentence": true
    },
    {
        "source_sentence": "當知是人定墮惡道，於地獄中受種種苦。",
        "from": "T32n1671_006:0730b15_1",
        "context_with_next_sentence": true
    },
    {
        "source_sentence": "從地獄出生餓鬼中，其形長大、裸形黑瘦，常為熾火之所燒然，身肢燋爛。",
        "from": "T32n1671_006:0730b16_15",
        "context_with_next_sentence": true
    },
    {
        "source_sentence": "兩目如坑、其腹極大、咽喉如針，經歷長劫不得飲食，皮骨連立不能自持。",
        "from": "T32n1671_006:0730b18_10",
        "context_with_next_sentence": true
    },
    {
        "source_sentence": "常噉糞穢以自活命，塗污脣吻不生嫌惡，若見涎涶互相爭奪，或得少分受多驚怖。",
        "from": "T32n1671_006:0730b20_10",
        "context_with_next_sentence": true
    },
    {
        "source_sentence": "復生逈絕曠野旱海，於彼不聞水之名字。",
        "from": "T32n1671_006:0730b21_8",
        "context_with_next_sentence": true
    },
    {
        "source_sentence": "其身高大猶若山峯，猛風所吹動搖發響，復為飛禽往來棲止，或啄或擭受諸苦惱。",
        "from": "T32n1671_006:0730b23_6",
        "context_with_next_sentence": true
    },
    {
        "source_sentence": "從是得脫生餘鬼類，所謂夜叉、羅剎娑、畢舍遮、部多、矩畔拏、布單那、羯吒布單那、塞建那、嗢摩那等。",
        "from": "T32n1671_006:0730b25_13",
        "context_with_next_sentence": true
    },
    {
        "source_sentence": "設得為人，其形極醜，身皮黑澁，狀若煙熏。",
        "from": "T32n1671_006:0730b26_12",
        "context_with_next_sentence": true
    },
    {
        "source_sentence": "諸根閉塞，眼不明了。",
        "from": "T32n1671_006:0730b27_1",
        "context_with_next_sentence": true
    },
    {
        "source_sentence": "貧窶飢臝，以乞自濟，常持塼石以擊其胸。",
        "from": "T32n1671_006:0730b28_1",
        "context_with_next_sentence": true
    },
    {
        "source_sentence": "有得殘棄不淨飲食，或生蛆蟲，便以為足。",
        "from": "T32n1671_006:0730b28_20",
        "context_with_next_sentence": true
    },
    {
        "source_sentence": "常為風雨寒熱逼切，蚊虻諸蟲之所𠯗食，永失快樂名聞吉祥。",
        "from": "T32n1671_006:0730c01_7",
        "context_with_next_sentence": true
    },
    {
        "source_sentence": "如是惡報，甚可怖畏。",
        "from": "T32n1671_006:0730c01_17",
        "context_with_next_sentence": true
    },
    {
        "source_sentence": "」是慳業行，復如《尊者所問經》說。",
        "from": "T32n1671_006:0730c02_13",
        "context_with_next_sentence": true
    },
    {
        "source_sentence": "爾時世尊住王舍城迦蘭陀竹園。",
        "from": "T32n1671_006:0730c03_13",
        "context_with_next_sentence": true
    },
    {
        "source_sentence": "時彼城中有長者子，常詣佛所，樂欲聞法，發淨信心欲求出家。",
        "from": "T32n1671_006:0730c05_3",
        "context_with_next_sentence": true
    },
    {
        "source_sentence": "即白母言：",
        "from": "T32n1671_006:0730c05_8",
        "context_with_next_sentence": true
    },
    {
        "source_sentence": "「願母聽我於佛法中出家為道。",
        "from": "T32n1671_006:0730c06_2",
        "context_with_next_sentence": true
    },
    {
        "source_sentence": "」母言：",
        "from": "T32n1671_006:0730c06_6",
        "context_with_next_sentence": true
    },
    {
        "source_sentence": "「今者唯汝一子。",
        "from": "T32n1671_006:0730c06_14",
        "context_with_next_sentence": true
    },
    {
        "source_sentence": "我身沒已，當自隨意。",
        "from": "T32n1671_006:0730c07_1",
        "context_with_next_sentence": true
    },
    {
        "source_sentence": "」子如其教，勤力營求，所得財物悉以奉母：",
        "from": "T32n1671_006:0730c08_1",
        "context_with_next_sentence": true
    },
    {
        "source_sentence": "「願母將此恣其所用，若有餘者修諸福業。",
        "from": "T32n1671_006:0730c09_1",
        "context_with_next_sentence": true
    },
    {
        "source_sentence": "」母得財已不肯惠施，廣多積聚埋藏地中。",
        "from": "T32n1671_006:0730c10_1",
        "context_with_next_sentence": true
    },
    {
        "source_sentence": "或有沙門來至乞食，舉手呵罵謂言鬼來。",
        "from": "T32n1671_006:0730c10_19",
        "context_with_next_sentence": true
    },
    {
        "source_sentence": "子聞不悅。",
        "from": "T32n1671_006:0730c11_4",
        "context_with_next_sentence": true
    },
    {
        "source_sentence": "「我母何故於少飲食而不能施？",
        "from": "T32n1671_006:0730c11_18",
        "context_with_next_sentence": true
    },
    {
        "source_sentence": "」復加勸諭，詐言已與。",
        "from": "T32n1671_006:0730c12_8",
        "context_with_next_sentence": true
    },
    {
        "source_sentence": "未久之間，母乃命終。",
        "from": "T32n1671_006:0730c12_18",
        "context_with_next_sentence": true
    },
    {
        "source_sentence": "時長者子作廣大施以薦其母，然後捨家。",
        "from": "T32n1671_006:0730c13_15",
        "context_with_next_sentence": true
    },
    {
        "source_sentence": "既入法已，勤加精進、樂聞正法、如理思惟、成就根力，達有為行、悟生滅法，息諸輪迴、超越五趣，破無明㲉、離三界貪。",
        "from": "T32n1671_006:0730c16_11",
        "context_with_next_sentence": true
    },
    {
        "source_sentence": "視其金寶猶如瓦礫，塗割於身不生愛恚，其心平等猶若虛空，決定永斷一切煩惱，現前證得阿羅漢果。",
        "from": "T32n1671_006:0730c18_19",
        "context_with_next_sentence": true
    },
    {
        "source_sentence": "大梵天王、帝釋、諸天咸共尊重，供養讚歎。",
        "from": "T32n1671_006:0730c19_19",
        "context_with_next_sentence": true
    },
    {
        "source_sentence": "是時尊者於恒河岸居止草菴修習禪定，忽有一鬼住立其前，裸形醜黑如燒杌木，頭髮髼亂、大腹小頸、肢節焰然，發聲號哭。",
        "from": "T32n1671_006:0730c22_17",
        "context_with_next_sentence": true
    },
    {
        "source_sentence": "尊者問曰：",
        "from": "T32n1671_006:0730c23_1",
        "context_with_next_sentence": true
    },
    {
        "source_sentence": "「汝為是誰？",
        "from": "T32n1671_006:0730c23_7",
        "context_with_next_sentence": true
    },
    {
        "source_sentence": "」鬼白尊者：",
        "from": "T32n1671_006:0730c23_13",
        "context_with_next_sentence": true
    },
    {
        "source_sentence": "「我即汝母。",
        "from": "T32n1671_006:0730c23_19",
        "context_with_next_sentence": true
    },
    {
        "source_sentence": "命終經今二十五年，墮餓鬼中受極飢渴，不聞飲食及水名字。",
        "from": "T32n1671_006:0730c25_5",
        "context_with_next_sentence": true
    },
    {
        "source_sentence": "設見大河，倏然枯涸；",
        "from": "T32n1671_006:0730c25_15",
        "context_with_next_sentence": true
    },
    {
        "source_sentence": "遙視果林，到不復有。",
        "from": "T32n1671_006:0730c26_6",
        "context_with_next_sentence": true
    },
    {
        "source_sentence": "乃至剎那無有少樂。",
        "from": "T32n1671_006:0730c26_15",
        "context_with_next_sentence": true
    },
    {
        "source_sentence": "唯願尊者救拔於我，願依此住，求少水飲。",
        "from": "T32n1671_006:0730c27_15",
        "context_with_next_sentence": true
    },
    {
        "source_sentence": "」尊者聞已悲泣嗟念：",
        "from": "T32n1671_006:0730c28_5",
        "context_with_next_sentence": true
    },
    {
        "source_sentence": "「生不修福，死墮惡道。",
        "from": "T32n1671_006:0730c28_16",
        "context_with_next_sentence": true
    },
    {
        "source_sentence": "當發志誠，悔謝前咎。",
        "from": "T32n1671_006:0730c29_6",
        "context_with_next_sentence": true
    },
    {
        "source_sentence": "」鬼曰：",
        "from": "T32n1671_006:0730c29_10",
        "context_with_next_sentence": true
    },
    {
        "source_sentence": "「我為慳垢覆蔽其心，於諸福田未曾少施。",
        "from": "T32n1671_006:0731a01_7",
        "context_with_next_sentence": true
    },
    {
        "source_sentence": "往昔所有種種財物，盡於本舍掘地藏之。",
        "from": "T32n1671_006:0731a02_6",
        "context_with_next_sentence": true
    },
    {
        "source_sentence": "尊者為我速取其物，作大施會，飯食沙門及婆羅門、施貧窮者、供養諸佛及眾賢聖。",
        "from": "T32n1671_006:0731a04_5",
        "context_with_next_sentence": true
    },
    {
        "source_sentence": "稱我名字發露懺悔，願令我身速脫此苦。",
        "from": "T32n1671_006:0731a05_5",
        "context_with_next_sentence": true
    },
    {
        "source_sentence": "」尊者語曰：",
        "from": "T32n1671_006:0731a05_11",
        "context_with_next_sentence": true
    },
    {
        "source_sentence": "「若能如是剋責悔過，罪當消滅。",
        "from": "T32n1671_006:0731a06_6",
        "context_with_next_sentence": true
    },
    {
        "source_sentence": "」鬼曰：",
        "from": "T32n1671_006:0731a06_10",
        "context_with_next_sentence": true
    },
    {
        "source_sentence": "「我由前身無慚無愧，招斯裸形，不堪止此。",
        "from": "T32n1671_006:0731a07_7",
        "context_with_next_sentence": true
    },
    {
        "source_sentence": "」尊者謂曰：",
        "from": "T32n1671_006:0731a07_13",
        "context_with_next_sentence": true
    },
    {
        "source_sentence": "「若造惡已心不追悼，彼業決定；",
        "from": "T32n1671_006:0731a08_6",
        "context_with_next_sentence": true
    },
    {
        "source_sentence": "若能發露，罪不增長。",
        "from": "T32n1671_006:0731a08_16",
        "context_with_next_sentence": true
    },
    {
        "source_sentence": "今既發心，可得住此。",
        "from": "T32n1671_006:0731a09_6",
        "context_with_next_sentence": true
    },
    {
        "source_sentence": "」是時尊者召彼親屬，還昔舍宅掘取諸物，如彼所說為作施會，以妙美饌供養三寶，及婆羅門、諸乞丐者皆令滿足。",
        "from": "T32n1671_006:0731a11_17",
        "context_with_next_sentence": true
    },
    {
        "source_sentence": "時尊者母住立一面，覩無數人廣大集會，恥己醜狀流淚號哭：",
        "from": "T32n1671_006:0731a13_6",
        "context_with_next_sentence": true
    },
    {
        "source_sentence": "「唯願世尊哀愍救度。",
        "from": "T32n1671_006:0731a13_16",
        "context_with_next_sentence": true
    },
    {
        "source_sentence": "」時彼尊者五體投地，高聲為母稱其名字，願承此善早令解脫。",
        "from": "T32n1671_006:0731a15_4",
        "context_with_next_sentence": true
    },
    {
        "source_sentence": "爾時世尊以方便力，威神加持而為說法。",
        "from": "T32n1671_006:0731a16_3",
        "context_with_next_sentence": true
    },
    {
        "source_sentence": "及彼時會百千眾生，聞法解悟、得真實見。",
        "from": "T32n1671_006:0731a17_2",
        "context_with_next_sentence": true
    },
    {
        "source_sentence": "鬼得離苦，尋即命終。",
        "from": "T32n1671_006:0731a17_12",
        "context_with_next_sentence": true
    },
    {
        "source_sentence": "尊者然後復入定觀，見彼還生有財鬼中，即至其所為說宿因，使令發心，勸行施行：",
        "from": "T32n1671_006:0731a19_11",
        "context_with_next_sentence": true
    },
    {
        "source_sentence": "「今當修福，早求出要。",
        "from": "T32n1671_006:0731a20_1",
        "context_with_next_sentence": true
    },
    {
        "source_sentence": "」鬼聞化已，良久思惟，白言：",
        "from": "T32n1671_006:0731a20_15",
        "context_with_next_sentence": true
    },
    {
        "source_sentence": "「尊者！",
        "from": "T32n1671_006:0731a20_19",
        "context_with_next_sentence": true
    },
    {
        "source_sentence": "我不能施。",
        "from": "T32n1671_006:0731a21_1",
        "context_with_next_sentence": true
    },
    {
        "source_sentence": "」是時尊者聞已諮嗟：",
        "from": "T32n1671_006:0731a21_11",
        "context_with_next_sentence": true
    },
    {
        "source_sentence": "「汝極愚癡，慳習猶在，不知黑業展轉圍繞。",
        "from": "T32n1671_006:0731a22_10",
        "context_with_next_sentence": true
    },
    {
        "source_sentence": "鬼趣極惡，何不厭怖？",
        "from": "T32n1671_006:0731a23_1",
        "context_with_next_sentence": true
    },
    {
        "source_sentence": "」種種方便苦切責已，漸次誘化得二白㲲。",
        "from": "T32n1671_006:0731a24_1",
        "context_with_next_sentence": true
    },
    {
        "source_sentence": "尊者受已，持施眾僧。",
        "from": "T32n1671_006:0731a24_11",
        "context_with_next_sentence": true
    },
    {
        "source_sentence": "未及貨易，令一比丘專收掌之。",
        "from": "T32n1671_006:0731a25_5",
        "context_with_next_sentence": true
    },
    {
        "source_sentence": "鬼尚慳惜心不能捨，即於是夜潛取而去。",
        "from": "T32n1671_006:0731a26_5",
        "context_with_next_sentence": true
    },
    {
        "source_sentence": "比丘失已，往白尊者。",
        "from": "T32n1671_006:0731a26_15",
        "context_with_next_sentence": true
    },
    {
        "source_sentence": "尊者思惟：",
        "from": "T32n1671_006:0731a27_1",
        "context_with_next_sentence": true
    },
    {
        "source_sentence": "「此非他人。",
        "from": "T32n1671_006:0731a27_7",
        "context_with_next_sentence": true
    },
    {
        "source_sentence": "我當往取。",
        "from": "T32n1671_006:0731a27_12",
        "context_with_next_sentence": true
    },
    {
        "source_sentence": "」既至鬼所，果得其㲲。",
        "from": "T32n1671_006:0731a28_1",
        "context_with_next_sentence": true
    },
    {
        "source_sentence": "如是三竊，取復如初。",
        "from": "T32n1671_006:0731a28_11",
        "context_with_next_sentence": true
    },
    {
        "source_sentence": "掌㲲比丘心亦生惱，即便分裂俵散眾僧。",
        "from": "T32n1671_006:0731a29_10",
        "context_with_next_sentence": true
    },
    {
        "source_sentence": "各各受已，或用補衣。",
        "from": "T32n1671_006:0731b01_1",
        "context_with_next_sentence": true
    },
    {
        "source_sentence": "彼鬼復來，竊衣而去。",
        "from": "T32n1671_006:0731b01_11",
        "context_with_next_sentence": true
    },
    {
        "source_sentence": "佛言：",
        "from": "T32n1671_006:0731b02_2",
        "context_with_next_sentence": true
    },
    {
        "source_sentence": "「當知慳心為大過失，由彼纏縛永墮惡趣。",
        "from": "T32n1671_006:0731b03_1",
        "context_with_next_sentence": true
    },
    {
        "source_sentence": "是故我今方便顯示，令諸有情斷除慳垢，樂修廣大清淨施業，是名攝受布施福蓋正行。",
        "from": "T32n1671_006:0731b05_1",
        "context_with_next_sentence": true
    },
    {
        "source_sentence": "」福蓋正行所集經卷第六",
        "from": "T32n1671_006:0731b06_100",
        "context_with_next_sentence": false
    }
]