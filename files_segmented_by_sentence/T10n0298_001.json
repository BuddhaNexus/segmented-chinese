[
    {
        "source_sentence": "大方廣普賢所說經一卷",
        "from": "T10n0298_001:0883a03_0",
        "context_with_next_sentence": true
    },
    {
        "source_sentence": "唐于闐三藏實叉難陀譯",
        "from": "T10n0298_001:0883a05_0",
        "context_with_next_sentence": true
    },
    {
        "source_sentence": "如是我聞：一時佛在如來神力所持之處，與",
        "from": "T10n0298_001:0883a06_0",
        "context_with_next_sentence": true
    },
    {
        "source_sentence": "十不可說不可說百千億那由他佛剎微塵等菩薩摩訶薩俱，前後圍繞，而為說法——皆已成就普賢之行——普賢菩薩摩訶薩而為上首。",
        "from": "T10n0298_001:0883a09_19",
        "context_with_next_sentence": true
    },
    {
        "source_sentence": "時眾會中，有十菩薩摩訶薩，各與十不可說不可說百千億那由他佛剎微塵等菩薩眷屬，從十方處忽然出現，皆坐無礙莊嚴師子之座，其名曰普光藏菩薩、甚深藏菩薩、威德光明藏菩薩、雲音藏菩薩、金剛藏菩薩、普音不動威光藏菩薩、普名稱威光藏菩薩、山王不動威光藏菩薩、普現眾像威光藏菩薩、十力清淨威光藏菩薩。",
        "from": "T10n0298_001:0883a17_8",
        "context_with_next_sentence": true
    },
    {
        "source_sentence": "彼諸菩薩出現之時，於此會中唯除普賢，其餘一切菩薩大眾靡不傾動，所有威光亦盡不現。",
        "from": "T10n0298_001:0883a19_11",
        "context_with_next_sentence": true
    },
    {
        "source_sentence": "一一菩薩，皆雨十不可說不可說百千億那由他香雲——塗香雲、鬘雲、衣雲、寶蓋幢幡雲、清淨世界雲、眾寶樓閣雲、菩薩眾會道場雲、大光明網普照雲、菩提道場莊嚴雲、如來形像袈裟雲——各興如是不可思議諸供養雲，充滿法界，供養如來。",
        "from": "T10n0298_001:0883a24_18",
        "context_with_next_sentence": true
    },
    {
        "source_sentence": "斯諸菩薩所坐之座，眾寶莊嚴，微妙清淨。",
        "from": "T10n0298_001:0883a25_17",
        "context_with_next_sentence": true
    },
    {
        "source_sentence": "於彼一一莊嚴事中，普現一切無量世界、無量眾生、無量諸佛、無量菩薩，又現不可說不可說過去未、來無量世界，及彼諸佛，現坐道場，為化眾生，轉妙法輪，諸菩薩眾供養如來，淨修一切波羅蜜行，常無斷絕。",
        "from": "T10n0298_001:0883b01_9",
        "context_with_next_sentence": true
    },
    {
        "source_sentence": "爾時眾會，咸作是念：",
        "from": "T10n0298_001:0883b01_19",
        "context_with_next_sentence": true
    },
    {
        "source_sentence": "「此諸菩薩，從何世界諸佛所來？",
        "from": "T10n0298_001:0883b02_12",
        "context_with_next_sentence": true
    },
    {
        "source_sentence": "」即共請問普賢菩薩。",
        "from": "T10n0298_001:0883b03_2",
        "context_with_next_sentence": true
    },
    {
        "source_sentence": "時普賢菩薩，普告一切菩薩眾言：",
        "from": "T10n0298_001:0883b03_17",
        "context_with_next_sentence": true
    },
    {
        "source_sentence": "「諸佛子！",
        "from": "T10n0298_001:0883b04_1",
        "context_with_next_sentence": true
    },
    {
        "source_sentence": "汝等各自推其來處。",
        "from": "T10n0298_001:0883b04_10",
        "context_with_next_sentence": true
    },
    {
        "source_sentence": "」時無礙眼菩薩，則入普迅疾三昧、遍至三昧、明照法界三昧、具一切神通三昧、了一切境界三昧、現一切眾生身神通三昧、知一切佛剎三昧，入如是等十阿僧祇百千億那由他菩薩三昧，以三昧力，自見其身，悉詣十方一切世界乃至一切微塵處中，而不能見彼諸菩薩所從來土，及於如來修梵行處。",
        "from": "T10n0298_001:0883b11_6",
        "context_with_next_sentence": true
    },
    {
        "source_sentence": "其餘一切菩薩大眾，各各別入菩薩三昧，皆不能見，亦復如是。",
        "from": "T10n0298_001:0883b12_15",
        "context_with_next_sentence": true
    },
    {
        "source_sentence": "咸從定起，白普賢菩薩言：",
        "from": "T10n0298_001:0883b13_6",
        "context_with_next_sentence": true
    },
    {
        "source_sentence": "「我等各入十阿僧祇百千億那由他菩薩三昧，了不能見彼諸菩薩所從來處。",
        "from": "T10n0298_001:0883b15_2",
        "context_with_next_sentence": true
    },
    {
        "source_sentence": "」普賢菩薩復告之言：",
        "from": "T10n0298_001:0883b15_12",
        "context_with_next_sentence": true
    },
    {
        "source_sentence": "「彼所從來諸佛國土，甚深廣大極難可見，汝等今可更共推求。",
        "from": "T10n0298_001:0883b16_19",
        "context_with_next_sentence": true
    },
    {
        "source_sentence": "」時諸菩薩，一一復入十佛剎微塵等菩薩三昧，求亦不見，各以其事，重白普賢。",
        "from": "T10n0298_001:0883b18_16",
        "context_with_next_sentence": true
    },
    {
        "source_sentence": "爾時，普賢菩薩，從座而起，上昇虛空，右繞世尊，無數匝已，即於空中，普觀眾會，作如是言：",
        "from": "T10n0298_001:0883b20_17",
        "context_with_next_sentence": true
    },
    {
        "source_sentence": "「諸佛子！",
        "from": "T10n0298_001:0883b21_1",
        "context_with_next_sentence": true
    },
    {
        "source_sentence": "汝觀佛身，無礙莊嚴，三世平等，法界諸剎，無不普入，十方所有一切世界、一切如來、一切菩薩、一切眾生、一切諸趣，靡不影現如來身中，隨諸眾生心之所樂，悉令開悟。",
        "from": "T10n0298_001:0883b24_17",
        "context_with_next_sentence": true
    },
    {
        "source_sentence": "汝等應住普境界眼、盡虛空界清淨慧眼、了一切境廣大智眼，又應普請十方一切諸佛護念，皆應一心，離一切處、一切依止、一切執著、一切諸有，觀如來身，應入十力微細境界，於一境界，了達一切無盡境界，觀如來身。",
        "from": "T10n0298_001:0883b29_17",
        "context_with_next_sentence": true
    },
    {
        "source_sentence": "」時諸菩薩，敬順其教，咸向如來，頭面作禮，一心瞻仰。",
        "from": "T10n0298_001:0883c02_1",
        "context_with_next_sentence": true
    },
    {
        "source_sentence": "忽見世尊毘盧遮那，雙足輪中有世界，名法界輪，其土有佛，名法界莊嚴王，住世說法；",
        "from": "T10n0298_001:0883c03_20",
        "context_with_next_sentence": true
    },
    {
        "source_sentence": "彼普光藏菩薩摩訶薩，與十不可說不可說百千億那由他佛剎微塵等菩薩摩訶薩俱，從彼佛剎，來此會坐。",
        "from": "T10n0298_001:0883c06_9",
        "context_with_next_sentence": true
    },
    {
        "source_sentence": "於雙󰈷中，有世界名無礙藏，其土有佛名無礙淨光，住世說法；",
        "from": "T10n0298_001:0883c07_17",
        "context_with_next_sentence": true
    },
    {
        "source_sentence": "彼甚深藏菩薩摩訶薩，與十不可說不可說百千億那由他佛剎微塵等菩薩摩訶薩俱，從彼佛剎，來此會坐。",
        "from": "T10n0298_001:0883c10_7",
        "context_with_next_sentence": true
    },
    {
        "source_sentence": "於雙膝中，有世界名真金藏，其土有佛名金藏王，住世說法；",
        "from": "T10n0298_001:0883c11_13",
        "context_with_next_sentence": true
    },
    {
        "source_sentence": "彼威德光明藏菩薩摩訶薩，與十不可說不可說百千億那由他佛剎微塵等菩薩摩訶薩俱，從彼佛剎，來此會坐。",
        "from": "T10n0298_001:0883c14_6",
        "context_with_next_sentence": true
    },
    {
        "source_sentence": "於雙股中，有世界名一切寶莊嚴藏，其土有佛名眾妙光，住世說法；",
        "from": "T10n0298_001:0883c15_16",
        "context_with_next_sentence": true
    },
    {
        "source_sentence": "彼雲音藏菩薩摩訶薩，與十不可說不可說百千億那由他佛剎微塵等菩薩摩訶薩俱，從彼佛剎，來此會坐。",
        "from": "T10n0298_001:0883c18_6",
        "context_with_next_sentence": true
    },
    {
        "source_sentence": "於其臍中，有世界名毘盧遮那藏，其土有佛，名毘盧遮那威德莊嚴王，住世說法；",
        "from": "T10n0298_001:0883c20_2",
        "context_with_next_sentence": true
    },
    {
        "source_sentence": "彼金剛藏菩薩摩訶薩，與十不可說不可說百千億那由他佛剎微塵等菩薩摩訶薩俱，從彼佛剎，來此會坐。",
        "from": "T10n0298_001:0883c22_11",
        "context_with_next_sentence": true
    },
    {
        "source_sentence": "於其心中，有世界名勝光藏，其土有佛名妙相莊嚴藏，住世說法；",
        "from": "T10n0298_001:0883c24_1",
        "context_with_next_sentence": true
    },
    {
        "source_sentence": "彼普音不動威光藏菩薩摩訶薩，與十不可說不可說百千億那由他佛剎微塵等菩薩摩訶薩俱，從彼佛剎，來此會坐。",
        "from": "T10n0298_001:0883c26_14",
        "context_with_next_sentence": true
    },
    {
        "source_sentence": "於兩肩中，有世界名金色，其土有佛名金色王，住世說法；",
        "from": "T10n0298_001:0883c28_1",
        "context_with_next_sentence": true
    },
    {
        "source_sentence": "彼普名稱威光藏菩薩摩訶薩，與十不可說不可說百千億那由他佛剎微塵等菩薩摩訶薩俱，從彼佛剎，來此會坐。",
        "from": "T10n0298_001:0884a01_14",
        "context_with_next_sentence": true
    },
    {
        "source_sentence": "於其口中，有世界名妙寶莊嚴，其土有佛名無量光嚴王，住世說法；",
        "from": "T10n0298_001:0884a03_4",
        "context_with_next_sentence": true
    },
    {
        "source_sentence": "彼山王不動威光藏菩薩摩訶薩，與十不可說不可說百千億那由他佛剎微塵等菩薩摩訶薩俱，從彼佛剎，來此會坐。",
        "from": "T10n0298_001:0884a05_17",
        "context_with_next_sentence": true
    },
    {
        "source_sentence": "於其眉間，有世界名法界無盡藏，其土有佛名三世無盡智，住世說法；",
        "from": "T10n0298_001:0884a07_9",
        "context_with_next_sentence": true
    },
    {
        "source_sentence": "彼普現眾像威光藏菩薩摩訶薩，與十不可說不可說百千億那由他佛剎微塵等菩薩摩訶薩俱，從彼佛剎，來此會坐。",
        "from": "T10n0298_001:0884a10_3",
        "context_with_next_sentence": true
    },
    {
        "source_sentence": "於其頭中，有世界名覆持不散，其土有佛名寶花積，住世說法；",
        "from": "T10n0298_001:0884a11_11",
        "context_with_next_sentence": true
    },
    {
        "source_sentence": "彼十力清淨威光藏菩薩摩訶薩，與十不可說不可說百千億那由他佛剎微塵等菩薩摩訶薩俱，從彼佛剎，來此會坐。",
        "from": "T10n0298_001:0884a14_6",
        "context_with_next_sentence": true
    },
    {
        "source_sentence": "時諸菩薩，既見如是無盡世界如來道場菩薩眾會佛神變已，一一皆得法界藏三昧等十佛剎微塵數諸大三昧，一切法地陀羅尼等十佛剎微塵數諸陀羅尼，離垢藏般若波羅蜜等十佛剎微塵數諸波羅蜜，力電光等十佛剎微塵數一切智電光。",
        "from": "T10n0298_001:0884a19_17",
        "context_with_next_sentence": true
    },
    {
        "source_sentence": "時普賢菩薩，復告大眾：",
        "from": "T10n0298_001:0884a20_9",
        "context_with_next_sentence": true
    },
    {
        "source_sentence": "「諸佛子！",
        "from": "T10n0298_001:0884a20_14",
        "context_with_next_sentence": true
    },
    {
        "source_sentence": "此法唯是行普賢行，為善知識所攝受者，乃得聞見。",
        "from": "T10n0298_001:0884a21_16",
        "context_with_next_sentence": true
    },
    {
        "source_sentence": "是故汝等，於此法門，作金剛心，增上意樂，護持讀誦，勿令忘失。",
        "from": "T10n0298_001:0884a23_6",
        "context_with_next_sentence": true
    },
    {
        "source_sentence": "」說此法時，彼諸菩薩摩訶薩等，歡喜信受。",
        "from": "T10n0298_001:0884a24_4",
        "context_with_next_sentence": true
    },
    {
        "source_sentence": "大方廣普賢所說經",
        "from": "T10n0298_001:0884a25_100",
        "context_with_next_sentence": false
    }
]