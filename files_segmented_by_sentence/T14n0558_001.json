[
    {
        "source_sentence": "佛說龍施菩薩本起經",
        "from": "T14n0558_001:0910b03_0",
        "context_with_next_sentence": true
    },
    {
        "source_sentence": "西晉月氏三藏竺法護譯",
        "from": "T14n0558_001:0910b05_0",
        "context_with_next_sentence": true
    },
    {
        "source_sentence": "聞如是：一時佛遊維耶離奈女樹園，與大比",
        "from": "T14n0558_001:0910b06_0",
        "context_with_next_sentence": true
    },
    {
        "source_sentence": "丘眾千二百五十、五千菩薩及無央數天人。",
        "from": "T14n0558_001:0910b07_18",
        "context_with_next_sentence": true
    },
    {
        "source_sentence": "時佛說經，眾會皆定。",
        "from": "T14n0558_001:0910b08_9",
        "context_with_next_sentence": true
    },
    {
        "source_sentence": "龍施菩薩立於佛前，作師子吼，嗟歎大乘，說前世行，積功累德，不惜身命，不計吾我，無所希求，白佛言：",
        "from": "T14n0558_001:0910b10_16",
        "context_with_next_sentence": true
    },
    {
        "source_sentence": "「過去世時，有一般遮旬在叢樹下，精進行道，心無所著；",
        "from": "T14n0558_001:0910b12_1",
        "context_with_next_sentence": true
    },
    {
        "source_sentence": "常愍十方人及蠕動之類，行四等心——慈、悲、喜、護；",
        "from": "T14n0558_001:0910b13_3",
        "context_with_next_sentence": true
    },
    {
        "source_sentence": "常食果蓏，而飲泉水；",
        "from": "T14n0558_001:0910b13_13",
        "context_with_next_sentence": true
    },
    {
        "source_sentence": "不慕世榮，無所貪惜；",
        "from": "T14n0558_001:0910b14_1",
        "context_with_next_sentence": true
    },
    {
        "source_sentence": "得五神通，以自娛樂。",
        "from": "T14n0558_001:0910b14_11",
        "context_with_next_sentence": true
    },
    {
        "source_sentence": "何等為五？",
        "from": "T14n0558_001:0910b14_16",
        "context_with_next_sentence": true
    },
    {
        "source_sentence": "眼能徹視，耳能徹聽，身能飛行，了眾人根，自知本末。",
        "from": "T14n0558_001:0910b16_1",
        "context_with_next_sentence": true
    },
    {
        "source_sentence": "在其山中誦習經義，晝夜不懈。",
        "from": "T14n0558_001:0910b16_15",
        "context_with_next_sentence": true
    },
    {
        "source_sentence": "「時有毒蛇，見般遮旬晝夜誦經，心大歡悅，前詣般遮旬所，稽首作禮。",
        "from": "T14n0558_001:0910b18_7",
        "context_with_next_sentence": true
    },
    {
        "source_sentence": "取草用掃，含水灑地，供事道人，不敢懈慢。",
        "from": "T14n0558_001:0910b19_6",
        "context_with_next_sentence": true
    },
    {
        "source_sentence": "常在左側聽經不離，般遮旬所說經毒蛇輒悉諷誦。",
        "from": "T14n0558_001:0910b20_8",
        "context_with_next_sentence": true
    },
    {
        "source_sentence": "「如是數月之中轉向冬寒，樹木、華果遂復欲盡。",
        "from": "T14n0558_001:0910b21_11",
        "context_with_next_sentence": true
    },
    {
        "source_sentence": "般遮旬心念言：",
        "from": "T14n0558_001:0910b21_18",
        "context_with_next_sentence": true
    },
    {
        "source_sentence": "『冬寒以至，華果以盡，無所依怙。",
        "from": "T14n0558_001:0910b22_12",
        "context_with_next_sentence": true
    },
    {
        "source_sentence": "我今當還，止於人間。",
        "from": "T14n0558_001:0910b23_2",
        "context_with_next_sentence": true
    },
    {
        "source_sentence": "』便取衣鉢，即欲發去。",
        "from": "T14n0558_001:0910b23_13",
        "context_with_next_sentence": true
    },
    {
        "source_sentence": "毒蛇時見，悲泣淚出，白道人言：",
        "from": "T14n0558_001:0910b24_6",
        "context_with_next_sentence": true
    },
    {
        "source_sentence": "『欲何至乎？",
        "from": "T14n0558_001:0910b24_12",
        "context_with_next_sentence": true
    },
    {
        "source_sentence": "』道人答曰：",
        "from": "T14n0558_001:0910b24_18",
        "context_with_next_sentence": true
    },
    {
        "source_sentence": "『寒冷且至，亦無屋舍，華果復盡，無以自活，故相捨去，欲入郡國。",
        "from": "T14n0558_001:0910b26_4",
        "context_with_next_sentence": true
    },
    {
        "source_sentence": "』「毒蛇聞之，益甚悲哀，白道人言：",
        "from": "T14n0558_001:0910b26_21",
        "context_with_next_sentence": true
    },
    {
        "source_sentence": "『道人在此，如依太山，晝夜樂法，其心不傾。",
        "from": "T14n0558_001:0910b27_18",
        "context_with_next_sentence": true
    },
    {
        "source_sentence": "今捨我去，無所恃怙。",
        "from": "T14n0558_001:0910b28_7",
        "context_with_next_sentence": true
    },
    {
        "source_sentence": "願見愍傷我身可憐！",
        "from": "T14n0558_001:0910b28_16",
        "context_with_next_sentence": true
    },
    {
        "source_sentence": "』道人答曰：",
        "from": "T14n0558_001:0910b29_1",
        "context_with_next_sentence": true
    },
    {
        "source_sentence": "『吾有四大，常當衣食，以自住立。",
        "from": "T14n0558_001:0910b29_17",
        "context_with_next_sentence": true
    },
    {
        "source_sentence": "今此山中亦無供具，雖有慈心，不能自在。",
        "from": "T14n0558_001:0910c01_14",
        "context_with_next_sentence": true
    },
    {
        "source_sentence": "』「毒蛇白曰：",
        "from": "T14n0558_001:0910c01_21",
        "context_with_next_sentence": true
    },
    {
        "source_sentence": "『今此山中樹木參天，泉水流行，百鳥嚶嚶，甚可娛樂。",
        "from": "T14n0558_001:0910c03_1",
        "context_with_next_sentence": true
    },
    {
        "source_sentence": "何為捨焉？",
        "from": "T14n0558_001:0910c03_6",
        "context_with_next_sentence": true
    },
    {
        "source_sentence": "唯願道人勿見棄捐。",
        "from": "T14n0558_001:0910c03_15",
        "context_with_next_sentence": true
    },
    {
        "source_sentence": "今雖當去，欲從其後，奉侍道人，不敢住留，在此愁思，但有死憂。",
        "from": "T14n0558_001:0910c05_3",
        "context_with_next_sentence": true
    },
    {
        "source_sentence": "』「道人答曰：",
        "from": "T14n0558_001:0910c05_10",
        "context_with_next_sentence": true
    },
    {
        "source_sentence": "『卿為毒蛇，眾人所憎。",
        "from": "T14n0558_001:0910c05_21",
        "context_with_next_sentence": true
    },
    {
        "source_sentence": "見者欲害，無有愛樂。",
        "from": "T14n0558_001:0910c06_7",
        "context_with_next_sentence": true
    },
    {
        "source_sentence": "或於道中虎、狼、毒蟲、蜚鳥、走獸共害汝身。",
        "from": "T14n0558_001:0910c07_6",
        "context_with_next_sentence": true
    },
    {
        "source_sentence": "今實悢悢無有已已，雖有是心不得自在。",
        "from": "T14n0558_001:0910c08_5",
        "context_with_next_sentence": true
    },
    {
        "source_sentence": "願卿住此，思道念德，精進自守，忍諸困厄！",
        "from": "T14n0558_001:0910c09_4",
        "context_with_next_sentence": true
    },
    {
        "source_sentence": "若前強健，後年復會。",
        "from": "T14n0558_001:0910c09_14",
        "context_with_next_sentence": true
    },
    {
        "source_sentence": "』道人悲泣，收淚而去。",
        "from": "T14n0558_001:0910c10_3",
        "context_with_next_sentence": true
    },
    {
        "source_sentence": "「毒蛇涕零，不能自止。",
        "from": "T14n0558_001:0910c10_14",
        "context_with_next_sentence": true
    },
    {
        "source_sentence": "貪見道人無有極已，便即上樹，遙望道人；",
        "from": "T14n0558_001:0910c11_12",
        "context_with_next_sentence": true
    },
    {
        "source_sentence": "觀視若行，察其所避；",
        "from": "T14n0558_001:0910c12_1",
        "context_with_next_sentence": true
    },
    {
        "source_sentence": "道人不現，轉復上行；",
        "from": "T14n0558_001:0910c12_11",
        "context_with_next_sentence": true
    },
    {
        "source_sentence": "適復不現，上盡樹頭，遙望道人，遂遠不現。",
        "from": "T14n0558_001:0910c13_9",
        "context_with_next_sentence": true
    },
    {
        "source_sentence": "毒蛇益悲，自責悔言：",
        "from": "T14n0558_001:0910c13_19",
        "context_with_next_sentence": true
    },
    {
        "source_sentence": "『身罪所致，失善道人。",
        "from": "T14n0558_001:0910c14_8",
        "context_with_next_sentence": true
    },
    {
        "source_sentence": "前世愚癡，多犯眾惡——婬妷、瞋恚、闇冥、放逸、懈怠、無知，不奉精進，迷亂不止，其心不一；",
        "from": "T14n0558_001:0910c16_6",
        "context_with_next_sentence": true
    },
    {
        "source_sentence": "不值佛世，遠離正法，失大智慧，違遠至明；",
        "from": "T14n0558_001:0910c17_4",
        "context_with_next_sentence": true
    },
    {
        "source_sentence": "從苦入苦，離波羅蜜，墮於五道蟲蛾、蚤虱。",
        "from": "T14n0558_001:0910c18_4",
        "context_with_next_sentence": true
    },
    {
        "source_sentence": "今受蛇身，為人所憎，皆是身過，不由他人。",
        "from": "T14n0558_001:0910c19_2",
        "context_with_next_sentence": true
    },
    {
        "source_sentence": "天上世間豪貴無常，何況我此含毒之身？",
        "from": "T14n0558_001:0910c20_1",
        "context_with_next_sentence": true
    },
    {
        "source_sentence": "展轉生死，譬如車輪。",
        "from": "T14n0558_001:0910c20_11",
        "context_with_next_sentence": true
    },
    {
        "source_sentence": "』「爾時毒蛇自說瑕惡，身意靜然，但還自責：",
        "from": "T14n0558_001:0910c21_9",
        "context_with_next_sentence": true
    },
    {
        "source_sentence": "『今此危身不足貪惜，不顧軀命，此無所著。",
        "from": "T14n0558_001:0910c22_8",
        "context_with_next_sentence": true
    },
    {
        "source_sentence": "』便從樹上自投於下，未及至地，墮樹岐間，身絕兩分，便即命過，生兜術天，得見光明，即自思惟，便識宿命：",
        "from": "T14n0558_001:0910c24_16",
        "context_with_next_sentence": true
    },
    {
        "source_sentence": "『我在世時身為毒蛇，奉侍道人，行正遠邪，精進不懈，伏惡心魔，視其身命，譬如土沙。",
        "from": "T14n0558_001:0910c26_13",
        "context_with_next_sentence": true
    },
    {
        "source_sentence": "知命非常，自投樹下。",
        "from": "T14n0558_001:0910c27_2",
        "context_with_next_sentence": true
    },
    {
        "source_sentence": "於彼壽終，來生此上。",
        "from": "T14n0558_001:0910c27_12",
        "context_with_next_sentence": true
    },
    {
        "source_sentence": "』便於天上從諸玉女及與天子各持香華散毒蛇上，便自說言：",
        "from": "T14n0558_001:0910c28_18",
        "context_with_next_sentence": true
    },
    {
        "source_sentence": "『今此蛇身雖為毒惡，於我大厚，終不為薄。",
        "from": "T14n0558_001:0910c29_19",
        "context_with_next_sentence": true
    },
    {
        "source_sentence": "精進行法，心無所著。",
        "from": "T14n0558_001:0911a01_9",
        "context_with_next_sentence": true
    },
    {
        "source_sentence": "絕其壽命，得上為天。",
        "from": "T14n0558_001:0911a01_19",
        "context_with_next_sentence": true
    },
    {
        "source_sentence": "今故來下，欲報其恩。",
        "from": "T14n0558_001:0911a02_8",
        "context_with_next_sentence": true
    },
    {
        "source_sentence": "』便復行詣般遮旬所，稽首作禮，供養華香，嗟歎功德，皆共稱譽：",
        "from": "T14n0558_001:0911a03_17",
        "context_with_next_sentence": true
    },
    {
        "source_sentence": "『今此道人無有等侶，行大慈悲，無有親踈，教授一切，令離三塗。",
        "from": "T14n0558_001:0911a05_4",
        "context_with_next_sentence": true
    },
    {
        "source_sentence": "本為毒蛇，視如赤子，憂念一切。",
        "from": "T14n0558_001:0911a05_19",
        "context_with_next_sentence": true
    },
    {
        "source_sentence": "此功德大，欲報其恩，何時能達？",
        "from": "T14n0558_001:0911a06_13",
        "context_with_next_sentence": true
    },
    {
        "source_sentence": "』適說是已，便還去上兜術天。",
        "from": "T14n0558_001:0911a07_5",
        "context_with_next_sentence": true
    },
    {
        "source_sentence": "「皆從諸天人，　　行詣彌勒前，",
        "from": "T14n0558_001:0911a08_0",
        "context_with_next_sentence": true
    },
    {
        "source_sentence": "俱稽首作禮，　　其心悉等平。",
        "from": "T14n0558_001:0911a09_13",
        "context_with_next_sentence": true
    },
    {
        "source_sentence": "見彌勒歡喜，　　禮畢住一面，",
        "from": "T14n0558_001:0911a10_0",
        "context_with_next_sentence": true
    },
    {
        "source_sentence": "彌勒為說法，　　皆得無所從生。",
        "from": "T14n0558_001:0911a11_14",
        "context_with_next_sentence": true
    },
    {
        "source_sentence": "天上壽終後，　　來生於世間，",
        "from": "T14n0558_001:0911a12_0",
        "context_with_next_sentence": true
    },
    {
        "source_sentence": "長者須福家，　　作女意甚明，",
        "from": "T14n0558_001:0911a13_0",
        "context_with_next_sentence": true
    },
    {
        "source_sentence": "端名曰龍施，　　除去諸欲情。",
        "from": "T14n0558_001:0911a14_13",
        "context_with_next_sentence": true
    },
    {
        "source_sentence": "時佛來詣舍，　　眉間放光明，",
        "from": "T14n0558_001:0911a15_0",
        "context_with_next_sentence": true
    },
    {
        "source_sentence": "時女在浴室，　　志意用愕驚；",
        "from": "T14n0558_001:0911a16_13",
        "context_with_next_sentence": true
    },
    {
        "source_sentence": "便即上樓觀，　　見佛功德正，",
        "from": "T14n0558_001:0911a17_0",
        "context_with_next_sentence": true
    },
    {
        "source_sentence": "諸根悉寂定，　　三十二相明。",
        "from": "T14n0558_001:0911a18_13",
        "context_with_next_sentence": true
    },
    {
        "source_sentence": "女心即歡喜，　　今逮得安寧，",
        "from": "T14n0558_001:0911a19_0",
        "context_with_next_sentence": true
    },
    {
        "source_sentence": "當供養佛法，　　便發菩提心。",
        "from": "T14n0558_001:0911a20_13",
        "context_with_next_sentence": true
    },
    {
        "source_sentence": "時魔聞知之，　　心中為愁思：",
        "from": "T14n0558_001:0911a21_13",
        "context_with_next_sentence": true
    },
    {
        "source_sentence": "『此女發道意，　　盡我境界人。",
        "from": "T14n0558_001:0911a22_14",
        "context_with_next_sentence": true
    },
    {
        "source_sentence": "』已下變為父，　　具說艱惱事：",
        "from": "T14n0558_001:0911a23_13",
        "context_with_next_sentence": true
    },
    {
        "source_sentence": "『佛今現在世，　　功德甚尊特，",
        "from": "T14n0558_001:0911a24_0",
        "context_with_next_sentence": true
    },
    {
        "source_sentence": "菩薩多勤苦，　　羅漢疾易得。",
        "from": "T14n0558_001:0911a25_13",
        "context_with_next_sentence": true
    },
    {
        "source_sentence": "』時女即對曰：",
        "from": "T14n0558_001:0911a26_5",
        "context_with_next_sentence": true
    },
    {
        "source_sentence": "佛智譬虛空，　　羅漢如芥子，",
        "from": "T14n0558_001:0911a27_0",
        "context_with_next_sentence": true
    },
    {
        "source_sentence": "猶是以觀之，　　小道無高士，",
        "from": "T14n0558_001:0911a28_0",
        "context_with_next_sentence": true
    },
    {
        "source_sentence": "佛德如巨海，　　度人無極已。",
        "from": "T14n0558_001:0911a29_13",
        "context_with_next_sentence": true
    },
    {
        "source_sentence": "』時魔謂女言：",
        "from": "T14n0558_001:0911b01_5",
        "context_with_next_sentence": true
    },
    {
        "source_sentence": "　　『汝今何愚癡，菩薩甚勤苦，　　得道無有期；",
        "from": "T14n0558_001:0911b02_13",
        "context_with_next_sentence": true
    },
    {
        "source_sentence": "假使欲得佛，　　當不惜軀命，",
        "from": "T14n0558_001:0911b03_0",
        "context_with_next_sentence": true
    },
    {
        "source_sentence": "從樓自投地，　　乃知女妙英，",
        "from": "T14n0558_001:0911b04_0",
        "context_with_next_sentence": true
    },
    {
        "source_sentence": "精進無所著，　　可得無上正。",
        "from": "T14n0558_001:0911b05_13",
        "context_with_next_sentence": true
    },
    {
        "source_sentence": "』時女住欄邊，　　向佛叉手言：",
        "from": "T14n0558_001:0911b06_13",
        "context_with_next_sentence": true
    },
    {
        "source_sentence": "『我用一切故，　　願佛知我誠。",
        "from": "T14n0558_001:0911b07_14",
        "context_with_next_sentence": true
    },
    {
        "source_sentence": "便自投樓下，　　逮得無從生，",
        "from": "T14n0558_001:0911b08_0",
        "context_with_next_sentence": true
    },
    {
        "source_sentence": "變為男子形。",
        "from": "T14n0558_001:0911b09_5",
        "context_with_next_sentence": true
    },
    {
        "source_sentence": "」　　阿難乃怖驚，叉手正衣服，　　前白佛天中天：",
        "from": "T14n0558_001:0911b10_14",
        "context_with_next_sentence": true
    },
    {
        "source_sentence": "「今我意甚怪，　　此為何等焉？",
        "from": "T14n0558_001:0911b11_14",
        "context_with_next_sentence": true
    },
    {
        "source_sentence": "一切皆愚癡，　　願佛現大明。",
        "from": "T14n0558_001:0911b12_13",
        "context_with_next_sentence": true
    },
    {
        "source_sentence": "」時佛告阿難：",
        "from": "T14n0558_001:0911b13_5",
        "context_with_next_sentence": true
    },
    {
        "source_sentence": "　　「汝見此女不？",
        "from": "T14n0558_001:0911b13_14",
        "context_with_next_sentence": true
    },
    {
        "source_sentence": "自投於虛空，　　轉作男子身。",
        "from": "T14n0558_001:0911b14_13",
        "context_with_next_sentence": true
    },
    {
        "source_sentence": "不獨今棄軀，　　前世亦復爾。",
        "from": "T14n0558_001:0911b15_13",
        "context_with_next_sentence": true
    },
    {
        "source_sentence": "已更事萬佛，　　精進無懈止，",
        "from": "T14n0558_001:0911b16_0",
        "context_with_next_sentence": true
    },
    {
        "source_sentence": "却後當來世，　　供養如恒沙，",
        "from": "T14n0558_001:0911b17_0",
        "context_with_next_sentence": true
    },
    {
        "source_sentence": "便當得作佛，　　號名曰龍上。",
        "from": "T14n0558_001:0911b18_13",
        "context_with_next_sentence": true
    },
    {
        "source_sentence": "在第一大會，　　度脫諸天人，",
        "from": "T14n0558_001:0911b19_0",
        "context_with_next_sentence": true
    },
    {
        "source_sentence": "其數難屢陳，　　譬之如浮雲。",
        "from": "T14n0558_001:0911b20_13",
        "context_with_next_sentence": true
    },
    {
        "source_sentence": "爾時佛治世，　　快樂無有極，",
        "from": "T14n0558_001:0911b21_0",
        "context_with_next_sentence": true
    },
    {
        "source_sentence": "飲食皆自然，　　譬如忉利天。",
        "from": "T14n0558_001:0911b22_13",
        "context_with_next_sentence": true
    },
    {
        "source_sentence": "於是龍施身，　　住立在佛前，",
        "from": "T14n0558_001:0911b23_0",
        "context_with_next_sentence": true
    },
    {
        "source_sentence": "報其父母言：",
        "from": "T14n0558_001:0911b24_5",
        "context_with_next_sentence": true
    },
    {
        "source_sentence": "　　「聽我作沙門。",
        "from": "T14n0558_001:0911b24_14",
        "context_with_next_sentence": true
    },
    {
        "source_sentence": "父母即聽之，　　侍從五百人，",
        "from": "T14n0558_001:0911b25_0",
        "context_with_next_sentence": true
    },
    {
        "source_sentence": "及八百天神，　　皆發無上心。",
        "from": "T14n0558_001:0911b26_13",
        "context_with_next_sentence": true
    },
    {
        "source_sentence": "爾時魔愁毒，　　悔恨無所陳。",
        "from": "T14n0558_001:0911b27_13",
        "context_with_next_sentence": true
    },
    {
        "source_sentence": "龍施白佛言：",
        "from": "T14n0558_001:0911b28_5",
        "context_with_next_sentence": true
    },
    {
        "source_sentence": "為斷十二海，　　除去諸苦辛，",
        "from": "T14n0558_001:0911b29_0",
        "context_with_next_sentence": true
    },
    {
        "source_sentence": "用眾愚癡故，　　多說大珍寶。",
        "from": "T14n0558_001:0911c01_13",
        "context_with_next_sentence": true
    },
    {
        "source_sentence": "時佛便講法，　　五百侍從人，",
        "from": "T14n0558_001:0911c02_0",
        "context_with_next_sentence": true
    },
    {
        "source_sentence": "皆得無所從生；",
        "from": "T14n0558_001:0911c03_6",
        "context_with_next_sentence": true
    },
    {
        "source_sentence": "　　及八百諸天，得不起法忍。",
        "from": "T14n0558_001:0911c04_5",
        "context_with_next_sentence": true
    },
    {
        "source_sentence": "　　彼時龍施身，便住於佛前，　　自說過世行：",
        "from": "T14n0558_001:0911c05_13",
        "context_with_next_sentence": true
    },
    {
        "source_sentence": "「求道甚苦勤，　　不用己身故，",
        "from": "T14n0558_001:0911c06_0",
        "context_with_next_sentence": true
    },
    {
        "source_sentence": "但為一切人；",
        "from": "T14n0558_001:0911c07_5",
        "context_with_next_sentence": true
    },
    {
        "source_sentence": "　　如來之功德，不可具說陳。",
        "from": "T14n0558_001:0911c08_5",
        "context_with_next_sentence": true
    },
    {
        "source_sentence": "　　爾時般遮旬，今則是世尊；",
        "from": "T14n0558_001:0911c09_5",
        "context_with_next_sentence": true
    },
    {
        "source_sentence": "　　其毒蛇之軀，今是龍施身；",
        "from": "T14n0558_001:0911c10_5",
        "context_with_next_sentence": true
    },
    {
        "source_sentence": "　　時五百玉女，今是五百人；",
        "from": "T14n0558_001:0911c11_5",
        "context_with_next_sentence": true
    },
    {
        "source_sentence": "　　八百諸天子，共志無等倫。",
        "from": "T14n0558_001:0911c12_5",
        "context_with_next_sentence": true
    },
    {
        "source_sentence": "猶為有所因，　　欲歎其功德，",
        "from": "T14n0558_001:0911c13_0",
        "context_with_next_sentence": true
    },
    {
        "source_sentence": "終無能盡焉。",
        "from": "T14n0558_001:0911c14_5",
        "context_with_next_sentence": true
    },
    {
        "source_sentence": "作師子吼時，　　無數諸天人，",
        "from": "T14n0558_001:0911c15_0",
        "context_with_next_sentence": true
    },
    {
        "source_sentence": "皆發無上真，　　一切皆歡喜，",
        "from": "T14n0558_001:0911c16_0",
        "context_with_next_sentence": true
    },
    {
        "source_sentence": "作禮於佛前。",
        "from": "T14n0558_001:0911c17_5",
        "context_with_next_sentence": true
    },
    {
        "source_sentence": "佛說龍施菩薩本起經",
        "from": "T14n0558_001:0911c18_100",
        "context_with_next_sentence": false
    }
]