{
    "T07n0220_594:1071a23_0": "大般若波羅蜜多經卷第五百九",
    "T07n0220_594:1071a24_0": "十四",
    "T07n0220_594:1071a26_0": "三藏法師玄奘奉　詔譯",
    "T07n0220_594:1071a27_0": "第十六般若波羅蜜多分之二",
    "T07n0220_594:1071a28_0": "「復次，善勇猛！",
    "T07n0220_594:1071a28_1": "菩薩摩訶薩若能於法如是覺知，乃可名為真實菩薩。",
    "T07n0220_594:1071a29_2": "言菩薩者，謂能隨覺有情無實無生增語。",
    "T07n0220_594:1071b01_3": "又菩薩者，於一切法亦能如實如佛而知。",
    "T07n0220_594:1071b02_4": "云何菩薩如佛而知？",
    "T07n0220_594:1071b02_5": "謂如實知一切法性無實無生亦無虛妄。",
    "T07n0220_594:1071b03_6": "又諸菩薩於諸法性，非如愚夫異生所執，非如愚夫異生所得，如實而知故名菩薩。",
    "T07n0220_594:1071b05_7": "何以故？",
    "T07n0220_594:1071b05_8": "善勇猛！",
    "T07n0220_594:1071b06_9": "夫菩提者，無所執著、無所分別、無所積集、無所得故。",
    "T07n0220_594:1071b07_10": "「又，善勇猛！",
    "T07n0220_594:1071b07_11": "非諸如來、應、正等覺於菩提性少有所得，以一切法不可得故，於法無得說名菩提。",
    "T07n0220_594:1071b09_12": "諸佛菩提應如是說而不如說，離諸相故。",
    "T07n0220_594:1071b10_13": "「又，善勇猛！",
    "T07n0220_594:1071b10_14": "若諸菩薩發菩提心，作如是念：『我於今者發菩提心。",
    "T07n0220_594:1071b11_15": "此是菩提，我今為趣此菩提故發修行心。』",
    "T07n0220_594:1071b12_16": "是諸菩薩有所得故不名菩薩，但可名為狂亂薩埵。",
    "T07n0220_594:1071b13_17": "何以故？",
    "T07n0220_594:1071b14_0": "善勇猛！",
    "T07n0220_594:1071b14_1": "由彼菩薩決定執有發起性故，決定執有所發心故，決定執有菩提性故。",
    "T07n0220_594:1071b15_2": "若諸菩薩發菩提心有所執著，但可名為於菩提心有執薩埵，不名真淨發心菩薩。",
    "T07n0220_594:1071b17_3": "彼由造作發菩提心，是故復名造作薩埵，不名菩薩；彼由加行發菩提心，是故復名加行薩埵，不名菩薩。",
    "T07n0220_594:1071b20_4": "何以故？",
    "T07n0220_594:1071b20_5": "善勇猛！",
    "T07n0220_594:1071b20_6": "彼諸菩薩由有所取發菩提心，但可名為發心薩埵，不名菩薩。",
    "T07n0220_594:1071b21_7": "「又，善勇猛！",
    "T07n0220_594:1071b22_8": "無實能發菩提心者，以菩提心不可發故，菩提無生亦無心故。",
    "T07n0220_594:1071b23_9": "彼諸菩薩唯執發心，不了菩提無生心義。",
    "T07n0220_594:1071b24_10": "「又，善勇猛！",
    "T07n0220_594:1071b24_11": "若生平等性即實平等性，若實平等性即心平等性，若心平等性即是菩提。",
    "T07n0220_594:1071b26_12": "若於此中有如實性，即於此中無所分別；若有分別心及菩提，彼便執著心及菩提，由此二種發菩提心，當知不名真發心者。",
    "T07n0220_594:1071b29_13": "「又，善勇猛！",
    "T07n0220_594:1071b29_14": "菩提與心非各有異，非於心內有實菩提，非菩提內得有實心，菩提與心如實如理俱不可說是覺、是心。",
    "T07n0220_594:1071c03_15": "由如實覺，菩提與心俱不可得、無生不生，故名菩薩，亦名摩訶薩及如實有情。",
    "T07n0220_594:1071c04_16": "所以者何？",
    "T07n0220_594:1071c05_17": "以如實知非實有性。",
    "T07n0220_594:1071c05_18": "如實知誰非實有性？",
    "T07n0220_594:1071c06_19": "謂諸世間皆非實有，非實所攝，非實有生，但假安立。",
    "T07n0220_594:1071c07_20": "云何世間非實有生，但假安立？",
    "T07n0220_594:1071c07_21": "非實有者無實生故。",
    "T07n0220_594:1071c08_22": "以無實生及非實有故，說諸法無實無性。",
    "T07n0220_594:1071c09_23": "由如實知非實有性故，亦可說如實有情；於實有中亦不執實有故，復可說隨如實有情。",
    "T07n0220_594:1071c11_24": "雖作是說而不如說。",
    "T07n0220_594:1071c11_25": "所以者何？",
    "T07n0220_594:1071c12_26": "非如實理有少有情或摩訶薩，何以故？",
    "T07n0220_594:1071c13_27": "善勇猛！",
    "T07n0220_594:1071c13_28": "以證入大乘名摩訶薩故。",
    "T07n0220_594:1071c14_0": "「復次，善勇猛！",
    "T07n0220_594:1071c14_1": "何謂大乘？",
    "T07n0220_594:1071c14_2": "謂一切智說名大乘。",
    "T07n0220_594:1071c15_3": "云何一切智？",
    "T07n0220_594:1071c15_4": "謂諸所有智，若有為智、若無為智、若世間智、若出世智，若能證入如是等智名摩訶薩。",
    "T07n0220_594:1071c17_5": "所以者何？",
    "T07n0220_594:1071c17_6": "以能遠離大有情想名摩訶薩，又能遠離大無明蘊名摩訶薩，又能遠離大諸行蘊名摩訶薩，又能遠離大無知蘊名摩訶薩，又能遠離大眾苦蘊名摩訶薩。",
    "T07n0220_594:1071c21_7": "「又，善勇猛！",
    "T07n0220_594:1071c21_8": "若能遠離大有情想名摩訶薩。",
    "T07n0220_594:1071c22_9": "彼於一切心及心所法雖無所得，而能了知心之本性。",
    "T07n0220_594:1071c23_10": "彼於菩提及菩提分法雖無所得，而能了知菩提本性。",
    "T07n0220_594:1071c24_11": "彼由此智，非於心內見有菩提，亦非離心見有菩提，非於菩提內見有實心，亦非離菩提見有實心。",
    "T07n0220_594:1071c26_12": "如是除遣無所修習、無所除遣，於所修習及所除遣俱無所得、無所恃怙、無所執著，雖不見有菩提心性，而能發起大菩提心。",
    "T07n0220_594:1071c29_13": "若能如是發菩提心，乃可名為真實菩薩。",
    "T07n0220_594:1072a01_14": "彼雖如是發菩提心，而於菩提無所引發。",
    "T07n0220_594:1072a02_15": "何以故？",
    "T07n0220_594:1072a02_16": "善勇猛！",
    "T07n0220_594:1072a03_17": "彼已安住大菩提故。",
    "T07n0220_594:1072a03_18": "若能如是無所執著，都不見有心及菩提生滅差別，亦不見有發心趣向大菩提者，無見無執、無所分別，當知已住無上菩提。",
    "T07n0220_594:1072a06_19": "若能如是無所執著，發起勝解及解脫心，當知名為真實菩薩。",
    "T07n0220_594:1072a07_20": "「又，善勇猛！",
    "T07n0220_594:1072a08_21": "若諸菩薩不離心想及菩提想發菩提心，彼遠菩提非近菩提。",
    "T07n0220_594:1072a09_22": "「又，善勇猛！",
    "T07n0220_594:1072a09_23": "若諸菩薩不見菩提有遠有近，當知彼近無上菩提，亦名真發菩提心者。",
    "T07n0220_594:1072a11_24": "我依此義密意說言：若能自知無二相者，彼如實知一切佛法。",
    "T07n0220_594:1072a12_25": "所以者何？",
    "T07n0220_594:1072a13_26": "彼能證會我及有情俱無自性，即能遍知諸法無二，由能遍知諸法無二，定能了達我及有情與一切法，皆以無性而為自性，理無差別。",
    "T07n0220_594:1072a16_27": "若能了知諸法無二，即能了知一切佛法；若能遍知諸法無二，即能遍知一切佛法。",
    "T07n0220_594:1072a18_28": "若能遍知我，即遍知三界。",
    "T07n0220_594:1072a18_29": "「又，善勇猛！",
    "T07n0220_594:1072a19_0": "若遍知我，彼便能到諸法彼岸。",
    "T07n0220_594:1072a19_1": "云何名為諸法彼岸？",
    "T07n0220_594:1072a20_2": "謂一切法平等實性。",
    "T07n0220_594:1072a20_3": "若不得此亦不執此，若不得彼岸亦不執彼岸，彼名遍知到彼岸者，雖作是說而不如說。",
    "T07n0220_594:1072a22_4": "「又，善勇猛！",
    "T07n0220_594:1072a22_5": "諸菩薩眾應如是趣諸菩薩地，應如是證諸菩薩地，當知即是菩薩般若波羅蜜多，謂於此中無有少法可趣可證，以於此中不可施設有往來故。」",
    "T07n0220_594:1072a27_0": "爾時，慶喜便白佛言：「諸增上慢行有相者，於佛所說勿懷恐怖。」",
    "T07n0220_594:1072a28_1": "時，舍利子語慶喜言：「非增上慢行有相者所行之境，彼何恐怖？",
    "T07n0220_594:1072a29_2": "所以者何？",
    "T07n0220_594:1072b01_3": "懷恐怖者離增上慢，惡友所攝，聞甚深法不能測量，恐失所求便生恐怖。",
    "T07n0220_594:1072b02_4": "「復次，慶喜！",
    "T07n0220_594:1072b02_5": "諸有為欲斷增上慢行正行者，容有怖畏，諸有為欲斷增上慢勤精進者，亦有怖畏。",
    "T07n0220_594:1072b04_6": "所以者何？",
    "T07n0220_594:1072b05_7": "彼既能了增上慢失，求無慢性及求斷慢，聞甚深法不能測量，恐失所求便生怖畏。",
    "T07n0220_594:1072b06_8": "「復次，慶喜！",
    "T07n0220_594:1072b07_9": "若有於慢不得不見、無恃無執，彼於諸法無恐無怖。",
    "T07n0220_594:1072b08_10": "復次，慶喜！",
    "T07n0220_594:1072b08_11": "如來不為增上慢者說如是法，故彼無容於此恐怖。",
    "T07n0220_594:1072b09_12": "諸有為欲斷增上慢勤修行者，聞如是法能正了知亦無恐怖。",
    "T07n0220_594:1072b11_13": "「復次，慶喜！",
    "T07n0220_594:1072b11_14": "增上慢名當知顯示增益勝法，若有現行增上慢者，彼必現行增益勝法，以行增益非平等行。",
    "T07n0220_594:1072b13_15": "彼設樂行平等行者，於此深法心懷猶豫，不生恐怖亦不信受。",
    "T07n0220_594:1072b15_0": "「復次，慶喜！",
    "T07n0220_594:1072b15_1": "若於平等、不平等中俱無所得，若於平等、不平等中俱無所恃，若於平等、不平等中俱無所執，彼於諸法不驚、不恐、不怖、不畏。",
    "T07n0220_594:1072b18_2": "「復次，慶喜！",
    "T07n0220_594:1072b18_3": "此甚深法非諸愚夫異生行處，此甚深法非諸愚夫異生境界，此甚深法非諸愚夫異生所了，超過一切愚夫異生所行、所攝、所覺事故。",
    "T07n0220_594:1072b21_4": "諸有趣向聲聞乘者，雖行深法，而此深法非彼所行。",
    "T07n0220_594:1072b22_5": "諸有趣向獨覺乘者，雖行深法，而此深法非彼所行。",
    "T07n0220_594:1072b23_6": "諸有趣向菩薩乘者，若行有相，遠離善友，惡友所攝，彼於如是無染著法亦不能行，非彼境故。",
    "T07n0220_594:1072b26_7": "慶喜當知！",
    "T07n0220_594:1072b26_8": "唯除見諦求大菩提聲聞乘等，及菩薩乘善友所攝，於此深法能生信解，於此深法能隨順行，於此深法能深證會。",
    "T07n0220_594:1072b29_9": "「復次，慶喜！",
    "T07n0220_594:1072b29_10": "若諸菩薩遠離眾相，安住無相，行無差別，於甚深法畢竟出離種種疑網分別執著，隨其所欲皆能成辦，於心菩提俱無所得，於諸法性無差別解，亦復不起差別之行，隨有所趣皆能悟入。",
    "T07n0220_594:1072c04_11": "彼於如是甚深法門，皆能受持心無疑惑。",
    "T07n0220_594:1072c05_12": "所以者何？",
    "T07n0220_594:1072c06_0": "彼於諸法皆隨順住無所違逆，若有於法起彼彼問，皆能隨順作彼彼答，和會此彼令不相違。",
    "T07n0220_594:1072c08_1": "佛為彼故說此深法。」",
    "T07n0220_594:1072c09_0": "爾時，佛告具壽慶喜：「汝應受持舍利子說，彼如是說與我無異。",
    "T07n0220_594:1072c10_1": "「慶喜當知！",
    "T07n0220_594:1072c10_2": "增上慢者於此法教不能悟入，以非彼境、非彼地故。",
    "T07n0220_594:1072c11_3": "慶喜當知！",
    "T07n0220_594:1072c12_4": "如是法教順諸法性，順佛菩提，於佛菩提能為助伴。",
    "T07n0220_594:1072c13_5": "下劣信解諸有情類，於此甚深廣大佛法，心不悟入，不能受行。",
    "T07n0220_594:1072c14_6": "慶喜當知！",
    "T07n0220_594:1072c15_7": "下劣信解增上慢者，於佛菩提及甚深法違逆而住，諸有所為隨增上慢，不能信受此甚深法。",
    "T07n0220_594:1072c17_8": "「慶喜當知！",
    "T07n0220_594:1072c17_9": "今此眾會，最勝清淨遠離雜染，曾多佛所發弘誓願，種植無量殊勝善根，奉事無邊過去諸佛，於甚深法久生信解，於甚深行已熟修行。",
    "T07n0220_594:1072c20_10": "故今如來、應、正等覺委信此眾無所猜疑，所說法門皆悉明了，無所護惜為說法要。",
    "T07n0220_594:1072c22_11": "慶喜當知！",
    "T07n0220_594:1072c22_12": "今此眾會，堅固清淨，無如瓦礫、鹹鹵等者，已曾供養多百千佛，於諸佛法堅固安住。",
    "T07n0220_594:1072c24_13": "慶喜當知！",
    "T07n0220_594:1072c25_14": "如瓦礫者，即是愚夫異生增語，於甚深法無容納義；鹹鹵等者，當知顯示諸增上慢有情增語，不能生長甚深行故。",
    "T07n0220_594:1072c27_15": "慶喜當知！",
    "T07n0220_594:1072c27_16": "今此眾會，離增上慢，廣大善根之所集起，是深法器。」",
    "T07n0220_594:1073a01_0": "「復次，慶喜！",
    "T07n0220_594:1073a01_1": "譬如無熱大池龍王，有因緣故，生大歡喜，於自宮中受五欲樂，以歡喜故，復於自宮降澍大雨具八功德。",
    "T07n0220_594:1073a03_2": "時，彼諸子各往自宮，亦復歡娛受五欲樂，和合遊戲降大甘雨。",
    "T07n0220_594:1073a05_0": "如是如來、應、正等覺，為諸眾會降大法雨。",
    "T07n0220_594:1073a05_1": "時，有無量長子菩薩摩訶薩眾聞已結集，或即於此堪忍界中，對自如來、應、正等覺，為諸眾會雨大法雨，或往彼彼自佛土中，對諸如來、應、正等覺，各於自眾雨大法雨。",
    "T07n0220_594:1073a09_2": "復次，慶喜！",
    "T07n0220_594:1073a10_3": "如海龍王有時歡悅，於自宮內降澍大雨。",
    "T07n0220_594:1073a11_4": "宮中所有舊住諸龍，隨所降澍皆歡喜受，於此大雨善知分齊。",
    "T07n0220_594:1073a12_5": "彼諸龍子亦各歡悅，堪受父王所降大雨。",
    "T07n0220_594:1073a13_6": "所以者何？",
    "T07n0220_594:1073a13_7": "有餘龍等，於所降雨不知分齊，亦復不能歡喜忍受。",
    "T07n0220_594:1073a15_0": "如是如來、應、正等覺，處大眾會雨深法寶。",
    "T07n0220_594:1073a15_1": "有佛長子大菩薩眾，久植無量殊勝善根，甚深法門之所生長，成就種種廣大意樂，堪受如來大法門雨，聞已歡喜善知分齊。",
    "T07n0220_594:1073a18_2": "為此義故，今者如來清淨眾中大師子吼，雨大法雨作大饒益。",
    "T07n0220_594:1073a20_3": "「復次，慶喜！",
    "T07n0220_594:1073a20_4": "如轉輪王多有諸子，母族清淨形貌端嚴。",
    "T07n0220_594:1073a21_5": "其王有時多集寶藏，總命諸子分布與之，其心都無誑惑偏黨。",
    "T07n0220_594:1073a22_6": "時，諸王子既獲眾珍，倍於父王深生敬愛，各作是念：『我等今者審知父王與我同利。』",
    "T07n0220_594:1073a24_7": "如是如來、應、正等覺是大法主為大法王，自然召集諸佛真子，以大法藏分布與之，其心都無誑惑偏黨。",
    "T07n0220_594:1073a27_8": "時，諸佛子既獲妙法，倍於如來深生敬愛，各作是念：『我等今者審知如來與我同利，我等今應熾然精進，紹隆佛種令不斷絕。』",
    "T07n0220_594:1073b02_0": "「復次，慶喜！",
    "T07n0220_594:1073b02_1": "如是法寶微妙甚深，非餘有情所能信受。",
    "T07n0220_594:1073b03_2": "劣信解者、增上慢者、行惡見者、行有相者、行有所得者、我慢所壞者、為貪瞋癡所摧伏者、越路行者，諸如是等名餘有情，於此法門不能信受。",
    "T07n0220_594:1073b06_3": "慶喜當知！",
    "T07n0220_594:1073b06_4": "下劣信解諸有情類，不能敬愛輪王財寶，要輪王子方生敬愛。",
    "T07n0220_594:1073b08_5": "慶喜當知！",
    "T07n0220_594:1073b08_6": "貧窮下劣諸有情類，豈貪輪王所有輪寶、象寶、馬寶、珠寶、女寶、主藏臣寶、主兵將寶，及餘種種上妙衣服、末尼、真珠、金、銀、珊瑚、吠琉璃等多價財寶？",
    "T07n0220_594:1073b11_7": "彼貧窮人設遇獲得，自懷慚恥不能受用，設復轉賣不知價直，所索至微隨酬便與，或由於寶無鑒別故，心便厭賤而棄捨之。",
    "T07n0220_594:1073b14_8": "慶喜當知！",
    "T07n0220_594:1073b14_9": "彼貧窮者非唯不了寶之價直，亦復不知寶之名字。",
    "T07n0220_594:1073b15_10": "「如是，慶喜！",
    "T07n0220_594:1073b16_0": "唯有如來、應、正等覺法身之子，或已見諦求大菩提諸聲聞等，或諸菩薩真淨善友之所攝持，乃能信受此法寶藏。",
    "T07n0220_594:1073b18_1": "彼深敬愛不可得空相應法寶，亦能受用真淨佛法相應理教，亦能修行於一切法無執無著諸菩薩行。",
    "T07n0220_594:1073b20_2": "慶喜當知！",
    "T07n0220_594:1073b21_3": "貧窮下劣諸有情類，謂闕正聞、壞正聞者愚癡無眼，豈能希求正法寶藏？",
    "T07n0220_594:1073b22_4": "設遇獲得不知敬重，於他有情輕而衒賣，或心厭賤而棄捨之。",
    "T07n0220_594:1073b24_5": "「復次，慶喜！",
    "T07n0220_594:1073b24_6": "若旃茶羅、若補羯娑、若諸工匠、若餘貧賤惡活命者，終不能求多價珍寶，設遇獲得不自受用，隨得少價即賣與他，或復厭之而便棄捨。",
    "T07n0220_594:1073b27_7": "慶喜當知！",
    "T07n0220_594:1073b28_8": "旃茶羅等即是一切外道增語，亦是外道諸弟子眾；諸餘貧賤惡活命者，即諸愚夫異生增語，彼常陷沒惡見淤泥，於一切時行有所得，樂相縛著行有相行，諸有所趣越路而行，不能欣求聖法財寶，設遇獲得不能受用，或深厭棄或賤與他。",
    "T07n0220_594:1073c04_9": "慶喜當知！",
    "T07n0220_594:1073c04_10": "若諸佛子行佛行處，為欲住持如來十力、四無畏等無邊佛法令不斷盡，求得如是深法寶藏。",
    "T07n0220_594:1073c06_11": "彼於如是深法寶藏，起真寶想深心愛重善能受用，精勤守護令不壞失。",
    "T07n0220_594:1073c08_12": "「慶喜當知！",
    "T07n0220_594:1073c08_13": "非師子吼野干能學，要師子王所生之子能學斯吼。",
    "T07n0220_594:1073c10_14": "慶喜當知！",
    "T07n0220_594:1073c10_15": "言野干者，喻諸邪見愚夫異生，彼定不能精勤方便學正等覺大師子吼，要諸佛子從正等覺自然智生，乃能精勤學正等覺大師子吼，如是佛子於正等覺無上法財善能受用。」",
    "T07n0220_594:1073c15_0": "爾時，舍利子白佛言：「世尊！",
    "T07n0220_594:1073c15_1": "甚奇！",
    "T07n0220_594:1073c15_2": "如來、應、正等覺能集如是清淨眾會。",
    "T07n0220_594:1073c16_3": "希有！",
    "T07n0220_594:1073c16_4": "如來、應、正等覺能集如是最勝眾會、自然眾會、難伏眾會、猶若金剛無動無轉無擾眾會，為說般若波羅蜜多。」",
    "T07n0220_594:1073c19_5": "爾時，世尊告舍利子：「汝善能讚眾會功德。」",
    "T07n0220_594:1073c20_6": "時，舍利子便白佛言：「眾會功德非我能讚。",
    "T07n0220_594:1073c21_0": "所以者何？",
    "T07n0220_594:1073c21_1": "今此眾會成就無量無邊功德，如妙高山讚不能盡。」",
    "T07n0220_594:1073c22_2": "於是佛告舍利子言：「如是！",
    "T07n0220_594:1073c23_0": "如是！",
    "T07n0220_594:1073c23_1": "如汝所說。",
    "T07n0220_594:1073c23_2": "今此眾會成就無邊清淨、希有、殊勝功德，諸佛世尊稱揚讚歎尚不能盡，況餘有情！",
    "T07n0220_594:1073c25_3": "又，舍利子！",
    "T07n0220_594:1073c25_4": "今此眾會非佛世尊力所令集，亦非如來於此眾會有所欲樂而令其集，但由此眾自善根力得聞我名而來集會。",
    "T07n0220_594:1073c28_5": "又此大眾非為佛來，亦非如來神通召命，但由此眾自善根力之所覺發而來至此。",
    "T07n0220_594:1074a01_6": "又法應爾，若佛世尊欲說如斯甚深妙法，定有如是諸大菩薩從諸佛國而來集會。",
    "T07n0220_594:1074a02_7": "又，舍利子！",
    "T07n0220_594:1074a03_8": "諸佛世尊若去來今、若十方界，將欲開示斷一切疑微妙甚深菩薩藏法，必有如是無量無邊最勝清淨功德眾集。",
    "T07n0220_594:1074a05_9": "若有如是無量無邊最勝清淨功德眾集，必說如是斷一切疑微妙甚深菩薩藏法。」",
    "T07n0220_594:1074a08_0": "爾時，世尊告善勇猛菩薩摩訶薩言：「我於處處為諸菩薩摩訶薩眾，宣說般若波羅蜜多令勤修學。",
    "T07n0220_594:1074a10_1": "云何菩薩摩訶薩眾所學般若波羅蜜多？",
    "T07n0220_594:1074a11_2": "若能遠達諸法實性，是謂般若波羅蜜多。",
    "T07n0220_594:1074a12_3": "如是般若波羅蜜多，微妙甚深實不可說。",
    "T07n0220_594:1074a13_4": "今隨汝等所知境界世俗文句，方便演說甚深般若波羅蜜多，令諸菩薩摩訶薩眾聞已方便精勤修學。",
    "T07n0220_594:1074a15_5": "「善勇猛！",
    "T07n0220_594:1074a15_6": "即色蘊非般若波羅蜜多，即受、想、行、識蘊亦非般若波羅蜜多；離色蘊非般若波羅蜜多，離受、想、行、識蘊亦非般若波羅蜜多。",
    "T07n0220_594:1074a18_7": "何以故？",
    "T07n0220_594:1074a18_8": "善勇猛！",
    "T07n0220_594:1074a18_9": "色蘊彼岸非即色蘊，受、想、行、識蘊彼岸亦非即受、想、行、識蘊。",
    "T07n0220_594:1074a20_10": "如色蘊彼岸，色蘊亦爾；如受、想、行、識蘊彼岸，受、想、行、識蘊亦爾。",
    "T07n0220_594:1074a21_11": "善勇猛！",
    "T07n0220_594:1074a21_12": "此中色蘊彼岸非即色蘊者，說色蘊離繫；受、想、行、識蘊彼岸亦非即受、想、行、識蘊者，說受、想、行、識蘊離繫。",
    "T07n0220_594:1074a24_13": "如色蘊彼岸，色蘊亦爾者，說色蘊自性如是，即說色蘊如所有性本性不可得；如受、想、行、識蘊彼岸，受、想、行、識蘊亦爾者，說受、想、行、識蘊自性如是，即說受、想、行、識蘊如所有性本性不可得。",
    "T07n0220_594:1074a28_14": "如色蘊如所有性本性不可得，當知般若波羅蜜多亦復如是；如受、想、行、識蘊如所有性本性不可得，當知般若波羅蜜多亦復如是。",
    "T07n0220_594:1074b02_15": "「善勇猛！",
    "T07n0220_594:1074b02_16": "即眼處非般若波羅蜜多，即耳、鼻、舌、身、意處亦非般若波羅蜜多；離眼處非般若波羅蜜多，離耳、鼻、舌、身、意處亦非般若波羅蜜多。",
    "T07n0220_594:1074b05_17": "何以故？",
    "T07n0220_594:1074b05_18": "善勇猛！",
    "T07n0220_594:1074b06_19": "眼處彼岸非即眼處，耳、鼻、舌、身、意處彼岸亦非即耳、鼻、舌、身、意處。",
    "T07n0220_594:1074b07_20": "如眼處彼岸，眼處亦爾；如耳、鼻、舌、身、意處彼岸，耳、鼻、舌、身、意處亦爾。",
    "T07n0220_594:1074b09_21": "善勇猛！",
    "T07n0220_594:1074b09_22": "此中眼處彼岸非即眼處者，說眼處離繫；耳、鼻、舌、身、意處彼岸亦非即耳、鼻、舌、身、意處者，說耳、鼻、舌、身、意處離繫。",
    "T07n0220_594:1074b12_0": "如眼處彼岸，眼處亦爾者，說眼處自性如是，即說眼處如所有性本性不可得；如耳、鼻、舌、身、意處彼岸，耳、鼻、舌、身、意處亦爾者，說耳、鼻、舌、身、意處自性如是，即說耳、鼻、舌、身、意處如所有性本性不可得。",
    "T07n0220_594:1074b16_1": "如眼處如所有性本性不可得，當知般若波羅蜜多亦復如是；如耳、鼻、舌、身、意處如所有性本性不可得，當知般若波羅蜜多亦復如是。",
    "T07n0220_594:1074b19_2": "「善勇猛！",
    "T07n0220_594:1074b19_3": "即色處非般若波羅蜜多，即聲、香、味、觸、法處亦非般若波羅蜜多；離色處非般若波羅蜜多，離聲、香、味、觸、法處亦非般若波羅蜜多。",
    "T07n0220_594:1074b22_4": "何以故？",
    "T07n0220_594:1074b22_5": "善勇猛！",
    "T07n0220_594:1074b23_6": "色處彼岸非即色處，聲、香、味、觸、法處彼岸亦非即聲、香、味、觸、法處。",
    "T07n0220_594:1074b24_7": "如色處彼岸，色處亦爾；如聲、香、味、觸、法處彼岸，聲、香、味、觸、法處亦爾。",
    "T07n0220_594:1074b26_8": "善勇猛！",
    "T07n0220_594:1074b26_9": "此中色處彼岸非即色處者，說色處離繫；聲、香、味、觸、法處彼岸亦非即聲、香、味、觸、法處者，說聲、香、味、觸、法處離繫。",
    "T07n0220_594:1074b28_10": "如色處彼岸，色處亦爾者，說色處自性如是，即說色處如所有性本性不可得；如聲、香、味、觸、法處彼岸，聲、香、味、觸、法處亦爾者，說聲、香、味、觸、法處自性如是，即說聲、香、味、觸、法處如所有性本性不可得。",
    "T07n0220_594:1074c04_11": "如色處如所有性本性不可得，當知般若波羅蜜多亦復如是；如聲、香、味、觸、法處如所有性本性不可得，當知般若波羅蜜多亦復如是。",
    "T07n0220_594:1074c07_12": "「善勇猛！",
    "T07n0220_594:1074c07_13": "即眼界非般若波羅蜜多，即耳、鼻、舌、身、意界亦非般若波羅蜜多；離眼界非般若波羅蜜多，離耳、鼻、舌、身、意界亦非般若波羅蜜多。",
    "T07n0220_594:1074c10_14": "何以故？",
    "T07n0220_594:1074c10_15": "善勇猛！",
    "T07n0220_594:1074c11_16": "眼界彼岸非即眼界，耳、鼻、舌、身、意界彼岸亦非即耳、鼻、舌、身、意界。",
    "T07n0220_594:1074c12_17": "如眼界彼岸，眼界亦爾；如耳、鼻、舌、身、意界彼岸，耳、鼻、舌、身、意界亦爾。",
    "T07n0220_594:1074c14_18": "善勇猛！",
    "T07n0220_594:1074c14_19": "此中眼界彼岸非即眼界者，說眼界離繫；耳、鼻、舌、身、意界彼岸非即耳、鼻、舌、身、意界者，說耳、鼻、舌、身、意界離繫。",
    "T07n0220_594:1074c16_20": "如眼界彼岸，眼界亦爾者，說眼界自性如是，即說眼界如所有性本性不可得；如耳、鼻、舌、身、意界彼岸，耳、鼻、舌、身、意界亦爾者，說耳、鼻、舌、身、意界自性如是，即說耳、鼻、舌、身、意界如所有性本性不可得。",
    "T07n0220_594:1074c21_21": "如眼界如所有性本性不可得，當知般若波羅蜜多亦復如是；如耳、鼻、舌、身、意界如所有性本性不可得，當知般若波羅蜜多亦復如是。",
    "T07n0220_594:1074c24_22": "「善勇猛！",
    "T07n0220_594:1074c24_23": "即色界非般若波羅蜜多，即聲、香、味、觸、法界亦非般若波羅蜜多；離色界非般若波羅蜜多，離聲、香、味、觸、法界亦非般若波羅蜜多。",
    "T07n0220_594:1074c27_24": "何以故？",
    "T07n0220_594:1074c27_25": "善勇猛！",
    "T07n0220_594:1074c28_26": "色界彼岸非即色界，聲、香、味、觸、法界彼岸亦非即聲、香、味、觸、法界。",
    "T07n0220_594:1074c29_27": "如色界彼岸，色界亦爾；如聲、香、味、觸、法界彼岸，聲、香、味、觸、法界亦爾。",
    "T07n0220_594:1075a02_28": "善勇猛！",
    "T07n0220_594:1075a02_29": "此中色界彼岸非即色界者，說色界離繫；聲、香、味、觸、法界彼岸非即聲、香、味、觸、法界者，說聲、香、味、觸、法界離繫。",
    "T07n0220_594:1075a04_30": "如色界彼岸，色界亦爾者，說色界自性如是，即說色界如所有性本性不可得；如聲、香、味、觸、法界彼岸，聲、香、味、觸、法界亦爾者，說聲、香、味、觸、法界自性如是，即說聲、香、味、觸、法界如所有性本性不可得。",
    "T07n0220_594:1075a09_31": "如色界如所有性本性不可得，當知般若波羅蜜多亦復如是；如聲、香、味、觸、法界如所有性本性不可得，當知般若波羅蜜多亦復如是。",
    "T07n0220_594:1075a12_32": "「善勇猛！",
    "T07n0220_594:1075a12_33": "即眼識界非般若波羅蜜多即耳、鼻、舌、身、意識界亦非般若波羅蜜多；離眼識界非般若波羅蜜多，離耳、鼻、舌、身、意識界亦非般若波羅蜜多。",
    "T07n0220_594:1075a15_34": "何以故？",
    "T07n0220_594:1075a15_35": "善勇猛！",
    "T07n0220_594:1075a15_36": "眼識界彼岸非即眼識界，耳、鼻、舌、身、意識界彼岸亦非即耳、鼻、舌、身、意識界。",
    "T07n0220_594:1075a17_37": "如眼識界彼岸，眼識界亦爾；如耳、鼻、舌、身、意識界彼岸，耳、鼻、舌、身、意識界亦爾。",
    "T07n0220_594:1075a19_38": "善勇猛！",
    "T07n0220_594:1075a19_39": "此中眼識界彼岸非即眼識界者，說眼識界離繫；耳、鼻、舌、身、意識界彼岸非即耳、鼻、舌、身、意識界者，說耳、鼻、舌、身、意識界離繫。",
    "T07n0220_594:1075a22_40": "如眼識界彼岸，眼識界亦爾者，說眼識界自性如是，即說眼識界如所有性本性不可得；如耳、鼻、舌、身、意識界彼岸，耳、鼻、舌、身、意識界亦爾者，說耳、鼻、舌、身、意識界自性如是，即說耳、鼻、舌、身、意識界如所有性本性不可得。",
    "T07n0220_594:1075a27_41": "如眼識界如所有性本性不可得，當知般若波羅蜜多亦復如是；如耳、鼻、舌、身、意識界如所有性本性不可得，當知般若波羅蜜多亦復如是。",
    "T07n0220_594:1075b01_42": "「善勇猛！",
    "T07n0220_594:1075b01_43": "即一切法非般若波羅蜜多，離一切法亦非般若波羅蜜多，何以故？",
    "T07n0220_594:1075b02_44": "善勇猛！",
    "T07n0220_594:1075b03_45": "一切法彼岸非即一切法。",
    "T07n0220_594:1075b03_46": "如一切法彼岸，一切法亦爾。",
    "T07n0220_594:1075b04_47": "善勇猛！",
    "T07n0220_594:1075b04_48": "此中一切法彼岸非即一切法者，說一切法離繫；如一切法彼岸，一切法亦爾者，說一切法自性如是，即說一切法如所有性本性不可得。",
    "T07n0220_594:1075b07_49": "如一切法如所有性本性不可得，當知般若波羅蜜多亦復如是。",
    "T07n0220_594:1075b09_50": "「復次，善勇猛！",
    "T07n0220_594:1075b09_51": "如是般若波羅蜜多，不依色蘊，亦不依受、想、行、識蘊；如是般若波羅蜜多，不依眼處，亦不依耳、鼻、舌、身、意處；如是般若波羅蜜多，不依色處，亦不依聲、香、味、觸、法處；如是般若波羅蜜多，不依眼界，亦不依耳、鼻、舌、身、意界；如是般若波羅蜜多，不依色界，亦不依聲、香、味、觸、法界；如是般若波羅蜜多，不依眼識界，亦不依耳、鼻、舌、身、意識界。",
    "T07n0220_594:1075b16_52": "如是般若波羅蜜多，於一切法都無所依。",
    "T07n0220_594:1075b17_53": "「復次，善勇猛！",
    "T07n0220_594:1075b18_54": "如是般若波羅蜜多，不在色蘊內，不在色蘊外，不在兩間，遠離而住；亦不在受、想、行、識蘊內，不在受、想、行、識蘊外，不在兩間，遠離而住。",
    "T07n0220_594:1075b21_55": "如是般若波羅蜜多，不在眼處內，不在眼處外，不在兩間，遠離而住；亦不在耳、鼻、舌、身、意處內，不在耳、鼻、舌、身、意處外，不在兩間，遠離而住。",
    "T07n0220_594:1075b24_56": "如是般若波羅蜜多，不在色處內，不在色處外，不在兩間，遠離而住；亦不在聲、香、味、觸、法處內，不在聲、香、味、觸、法處外，不在兩間，遠離而住。",
    "T07n0220_594:1075b27_57": "如是般若波羅蜜多，不在眼界內，不在眼界外，不在兩間，遠離而住；亦不在耳、鼻、舌、身、意界內，不在耳、鼻、舌、身、意界外，不在兩間，遠離而住。",
    "T07n0220_594:1075c01_58": "如是般若波羅蜜多，不在色界內，不在色界外，不在兩間，遠離而住；亦不在聲、香、味、觸、法界內，不在聲、香、味、觸、法界外，不在兩間，遠離而住。",
    "T07n0220_594:1075c04_59": "如是般若波羅蜜多，不在眼識界內，不在眼識界外，不在兩間，遠離而住；亦不在耳、鼻、舌、身、意識界內，不在耳、鼻、舌、身、意識界外，不在兩間，遠離而住。",
    "T07n0220_594:1075c08_60": "如是般若波羅蜜多，不在一切法內，不在一切法外，不在兩間，遠離而住。",
    "T07n0220_594:1075c09_61": "「復次，善勇猛！",
    "T07n0220_594:1075c10_62": "如是般若波羅蜜多，與色蘊非相應非不相應，與受、想、行、識蘊亦非相應非不相應。",
    "T07n0220_594:1075c11_63": "如是般若波羅蜜多，與眼處非相應非不相應，與耳、鼻、舌、身、意處亦非相應非不相應。",
    "T07n0220_594:1075c13_64": "如是般若波羅蜜多，與色處非相應非不相應，與聲、香、味、觸、法處亦非相應非不相應。",
    "T07n0220_594:1075c15_65": "如是般若波羅蜜多，與眼界非相應非不相應，與耳、鼻、舌、身、意界亦非相應非不相應。",
    "T07n0220_594:1075c17_66": "如是般若波羅蜜多，與色界非相應非不相應，與聲、香、味、觸、法界亦非相應非不相應。",
    "T07n0220_594:1075c19_67": "如是般若波羅蜜多，與眼識界非相應非不相應，與耳、鼻、舌、身、意識界亦非相應非不相應。",
    "T07n0220_594:1075c21_68": "如是般若波羅蜜多，與一切法非相應非不相應。",
    "T07n0220_594:1075c23_0": "「復次，善勇猛！",
    "T07n0220_594:1075c23_1": "色蘊真如、不虛妄性、不變異性、如所有性，是謂般若波羅蜜多；受、想、行、識蘊真如、不虛妄性、不變異性、如所有性，是謂般若波羅蜜多。",
    "T07n0220_594:1075c26_2": "眼處真如不虛妄性、不變異性、如所有性，是謂般若波羅蜜多；耳、鼻、舌、身、意處真如、不虛妄性、不變異性、如所有性，是謂般若波羅蜜多。",
    "T07n0220_594:1075c29_3": "色處真如、不虛妄性、不變異性、如所有性，是謂般若波羅蜜多；聲、香、味、觸、法處真如、不虛妄性、不變異性、如所有性，是謂般若波羅蜜多。",
    "T07n0220_594:1076a03_4": "眼界真如、不虛妄性、不變異性、如所有性，是謂般若波羅蜜多；耳、鼻、舌、身、意界真如、不虛妄性、不變異性、如所有性，是謂般若波羅蜜多。",
    "T07n0220_594:1076a06_5": "色界真如、不虛妄性、不變異性、如所有性，是謂般若波羅蜜多；聲、香、味、觸、法界真如、不虛妄性、不變異性、如所有性，是謂般若波羅蜜多。",
    "T07n0220_594:1076a09_6": "眼識界真如、不虛妄性、不變異性、如所有性，是謂般若波羅蜜多；耳、鼻、舌、身、意識界真如、不虛妄性、不變異性、如所有性，是謂般若波羅蜜多。",
    "T07n0220_594:1076a12_7": "一切法真如、不虛妄性、不變異性、如所有性，是謂般若波羅蜜多。",
    "T07n0220_594:1076a13_8": "「復次，善勇猛！",
    "T07n0220_594:1076a14_9": "色蘊者離色蘊性，所以者何？",
    "T07n0220_594:1076a14_10": "非色蘊中有色蘊性。",
    "T07n0220_594:1076a15_11": "此無所有，是謂般若波羅蜜多。",
    "T07n0220_594:1076a15_12": "受、想、行、識蘊者離受、想、行、識蘊性，所以者何？",
    "T07n0220_594:1076a17_0": "非受、想、行、識蘊中有受、想、行、識蘊性。",
    "T07n0220_594:1076a17_1": "此無所有，是謂般若波羅蜜多。",
    "T07n0220_594:1076a18_2": "眼處者離眼處性，所以者何？",
    "T07n0220_594:1076a19_3": "非眼處中有眼處性。",
    "T07n0220_594:1076a19_4": "此無所有，是謂般若波羅蜜多。",
    "T07n0220_594:1076a20_5": "耳、鼻、舌、身、意處者離耳、鼻、舌、身、意處性，所以者何？",
    "T07n0220_594:1076a21_6": "非耳、鼻、舌、身、意處中有耳、鼻、舌、身、意處性。",
    "T07n0220_594:1076a22_7": "此無所有，是謂般若波羅蜜多。",
    "T07n0220_594:1076a23_8": "色處者離色處性，所以者何？",
    "T07n0220_594:1076a24_0": "非色處中有色處性。",
    "T07n0220_594:1076a24_1": "此無所有，是謂般若波羅蜜多。",
    "T07n0220_594:1076a25_2": "聲、香、味、觸、法處者離聲、香、味、觸、法處性，所以者何？",
    "T07n0220_594:1076a26_3": "非聲、香、味、觸、法處中有聲、香、味、觸、法處性。",
    "T07n0220_594:1076a27_4": "此無所有，是謂般若波羅蜜多。",
    "T07n0220_594:1076a28_0": "眼界者離眼界性，所以者何？",
    "T07n0220_594:1076a28_1": "非眼界中有眼界性。",
    "T07n0220_594:1076a29_2": "此無所有，是謂般若波羅蜜多。",
    "T07n0220_594:1076a29_3": "耳、鼻、舌、身、意界者離耳、鼻、舌、身、意界性，所以者何？",
    "T07n0220_594:1076b02_4": "非耳、鼻、舌、身、意界中有耳、鼻、舌、身、意界性。",
    "T07n0220_594:1076b03_0": "此無所有，是謂般若波羅蜜多。",
    "T07n0220_594:1076b03_1": "色界者離色界性，所以者何？",
    "T07n0220_594:1076b04_2": "非色界中有色界性。",
    "T07n0220_594:1076b04_3": "此無所有，是謂般若波羅蜜多。",
    "T07n0220_594:1076b05_4": "聲、香、味、觸、法界者離聲、香、味、觸、法界性，所以者何？",
    "T07n0220_594:1076b06_5": "非聲、香、味、觸、法界中有聲、香、味、觸、法界性。",
    "T07n0220_594:1076b07_6": "此無所有，是謂般若波羅蜜多。",
    "T07n0220_594:1076b08_7": "眼識界者離眼識界性，所以者何？",
    "T07n0220_594:1076b09_8": "非眼識界中有眼識界性。",
    "T07n0220_594:1076b09_9": "此無所有，是謂般若波羅蜜多。",
    "T07n0220_594:1076b10_10": "耳、鼻、舌、身、意識界者離耳、鼻、舌、身、意識界性，所以者何？",
    "T07n0220_594:1076b11_11": "非耳、鼻、舌、身、意識界中有耳、鼻、舌、身、意識界性。",
    "T07n0220_594:1076b12_12": "此無所有，是謂般若波羅蜜多。",
    "T07n0220_594:1076b13_13": "一切法者離一切法性，所以者何？",
    "T07n0220_594:1076b14_14": "非一切法中有一切法性。",
    "T07n0220_594:1076b15_15": "此無所有，是謂般若波羅蜜多。",
    "T07n0220_594:1076b15_16": "「復次，善勇猛！",
    "T07n0220_594:1076b16_17": "色蘊自性離色蘊，受、想、行、識蘊自性離受、想、行、識蘊；此離自性，是謂般若波羅蜜多。",
    "T07n0220_594:1076b18_18": "眼處自性離眼處，耳、鼻、舌、身、意處自性離耳、鼻、舌、身、意處；此離自性，是謂般若波羅蜜多。",
    "T07n0220_594:1076b20_19": "色處自性離色處，聲、香、味、觸、法處自性離聲、香、味、觸、法處；此離自性，是謂般若波羅蜜多。",
    "T07n0220_594:1076b22_20": "眼界自性離眼界，耳、鼻、舌、身、意界自性離耳、鼻、舌、身、意界；此離自性，是謂般若波羅蜜多。",
    "T07n0220_594:1076b24_21": "色界自性離色界，聲、香、味、觸、法界自性離聲、香、味、觸、法界；此離自性，是謂般若波羅蜜多。",
    "T07n0220_594:1076b26_22": "眼識界自性離眼識界，耳、鼻、舌、身、意識界自性離耳、鼻、舌、身、意識界；此離自性，是謂般若波羅蜜多。",
    "T07n0220_594:1076b28_23": "一切法自性離一切法，此離自性，是謂般若波羅蜜多。",
    "T07n0220_594:1076b29_24": "「復次，善勇猛！",
    "T07n0220_594:1076b29_25": "色蘊無色蘊自性，受、想、行、識蘊無受、想、行、識蘊自性；此無自性，是謂般若波羅蜜多。",
    "T07n0220_594:1076c02_26": "眼處無眼處自性，耳、鼻、舌、身、意處無耳、鼻、舌、身、意處自性；此無自性，是謂般若波羅蜜多。",
    "T07n0220_594:1076c04_27": "色處無色處自性，聲、香、味、觸、法處無聲、香、味、觸、法處自性；此無自性，是謂般若波羅蜜多。",
    "T07n0220_594:1076c06_28": "眼界無眼界自性，耳、鼻、舌、身、意界無耳、鼻、舌、身、意界自性；此無自性，是謂般若波羅蜜多。",
    "T07n0220_594:1076c08_29": "色界無色界自性，聲、香、味、觸、法界無聲、香、味、觸、法界自性；此無自性，是謂般若波羅蜜多。",
    "T07n0220_594:1076c10_30": "眼識界無眼識界自性，耳、鼻、舌、身、意識界無耳、鼻、舌、身、意識界自性；此無自性，是謂般若波羅蜜多。",
    "T07n0220_594:1076c13_31": "一切法無一切法自性，此無自性，是謂般若波羅蜜多。",
    "T07n0220_594:1076c15_0": "大般若波羅蜜多經卷第五百九十四"
}