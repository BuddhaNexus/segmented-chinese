[
    {
        "source_sentence": "無明羅剎集卷下集或作經",
        "from": "T16n0720_003:0855b16_0",
        "context_with_next_sentence": true
    },
    {
        "source_sentence": "失譯人名附秦錄",
        "from": "T16n0720_003:0855b18_0",
        "context_with_next_sentence": true
    },
    {
        "source_sentence": "菩薩既得六入歸伏，即時尋復觀於名色，",
        "from": "T16n0720_003:0855b19_0",
        "context_with_next_sentence": true
    },
    {
        "source_sentence": "知其體相，語名色言：",
        "from": "T16n0720_003:0855b20_9",
        "context_with_next_sentence": true
    },
    {
        "source_sentence": "「以汝因緣能生一切眾生大苦，汝宜速迴還汝己業。",
        "from": "T16n0720_003:0855b21_12",
        "context_with_next_sentence": true
    },
    {
        "source_sentence": "」名色言：",
        "from": "T16n0720_003:0855b21_17",
        "context_with_next_sentence": true
    },
    {
        "source_sentence": "「我不自見己之有過。",
        "from": "T16n0720_003:0855b22_5",
        "context_with_next_sentence": true
    },
    {
        "source_sentence": "」菩薩言：",
        "from": "T16n0720_003:0855b22_10",
        "context_with_next_sentence": true
    },
    {
        "source_sentence": "「汝今云何不自見過？",
        "from": "T16n0720_003:0855b22_20",
        "context_with_next_sentence": true
    },
    {
        "source_sentence": "汝為欺詐體相極惡，由汝因緣能生一切眾生六情。",
        "from": "T16n0720_003:0855b24_1",
        "context_with_next_sentence": true
    },
    {
        "source_sentence": "」名色答言：",
        "from": "T16n0720_003:0855b24_7",
        "context_with_next_sentence": true
    },
    {
        "source_sentence": "「此事實爾。",
        "from": "T16n0720_003:0855b24_13",
        "context_with_next_sentence": true
    },
    {
        "source_sentence": "我猶如樹能生枝葉，既有我故，便能生於六情枝葉。",
        "from": "T16n0720_003:0855b25_13",
        "context_with_next_sentence": true
    },
    {
        "source_sentence": "」菩薩言：",
        "from": "T16n0720_003:0855b25_18",
        "context_with_next_sentence": true
    },
    {
        "source_sentence": "「我今當以智慧利斧斫汝根本，六情枝葉自然墮落。",
        "from": "T16n0720_003:0855b27_1",
        "context_with_next_sentence": true
    },
    {
        "source_sentence": "」名色言：",
        "from": "T16n0720_003:0855b27_6",
        "context_with_next_sentence": true
    },
    {
        "source_sentence": "「汝不能殺我，識之強壯肩膊大力常擁護我。",
        "from": "T16n0720_003:0855b28_4",
        "context_with_next_sentence": true
    },
    {
        "source_sentence": "而此識種若當不墮名色地中，何緣能生一切眾苦？",
        "from": "T16n0720_003:0855b29_7",
        "context_with_next_sentence": true
    },
    {
        "source_sentence": "」菩薩言：",
        "from": "T16n0720_003:0855b29_12",
        "context_with_next_sentence": true
    },
    {
        "source_sentence": "「實爾。",
        "from": "T16n0720_003:0855b29_16",
        "context_with_next_sentence": true
    },
    {
        "source_sentence": "若識不處母胎住歌羅羅，眾生之身終不生長。",
        "from": "T16n0720_003:0855c01_14",
        "context_with_next_sentence": true
    },
    {
        "source_sentence": "識若不住歌羅羅者，此歌羅羅即便散壞，若散壞者何緣而得有眾生身。",
        "from": "T16n0720_003:0855c03_7",
        "context_with_next_sentence": true
    },
    {
        "source_sentence": "以此緣故，我今當以智慧之火焚識種子。",
        "from": "T16n0720_003:0855c04_6",
        "context_with_next_sentence": true
    },
    {
        "source_sentence": "」菩薩遂便捨於名色，觀察於識而數之言：",
        "from": "T16n0720_003:0855c05_5",
        "context_with_next_sentence": true
    },
    {
        "source_sentence": "「汝如幻化體性誑惑，猶如猨猴輕躁不住，亦如掣電不甞暫停；",
        "from": "T16n0720_003:0855c06_13",
        "context_with_next_sentence": true
    },
    {
        "source_sentence": "如不調馬不著道路，亦如狂象縱逸難禁。",
        "from": "T16n0720_003:0855c07_12",
        "context_with_next_sentence": true
    },
    {
        "source_sentence": "」識言：",
        "from": "T16n0720_003:0855c07_16",
        "context_with_next_sentence": true
    },
    {
        "source_sentence": "「誰敢罵辱有為之王？",
        "from": "T16n0720_003:0855c08_5",
        "context_with_next_sentence": true
    },
    {
        "source_sentence": "」菩薩言：",
        "from": "T16n0720_003:0855c08_10",
        "context_with_next_sentence": true
    },
    {
        "source_sentence": "「是誰錯謬以汝為王，有何體相自稱王耶？",
        "from": "T16n0720_003:0855c09_7",
        "context_with_next_sentence": true
    },
    {
        "source_sentence": "」識言：",
        "from": "T16n0720_003:0855c09_11",
        "context_with_next_sentence": true
    },
    {
        "source_sentence": "「我以身為城，六入為門。",
        "from": "T16n0720_003:0855c10_1",
        "context_with_next_sentence": true
    },
    {
        "source_sentence": "如我今者實是城主，一切諸法皆悉隨從，以我為首，非王如何？",
        "from": "T16n0720_003:0855c11_9",
        "context_with_next_sentence": true
    },
    {
        "source_sentence": "」菩薩言：",
        "from": "T16n0720_003:0855c11_14",
        "context_with_next_sentence": true
    },
    {
        "source_sentence": "「我於百千劫中磨智慧劍，今當殄滅汝之王位。",
        "from": "T16n0720_003:0855c12_13",
        "context_with_next_sentence": true
    },
    {
        "source_sentence": "」識言：",
        "from": "T16n0720_003:0855c12_17",
        "context_with_next_sentence": true
    },
    {
        "source_sentence": "「怪哉！",
        "from": "T16n0720_003:0855c12_21",
        "context_with_next_sentence": true
    },
    {
        "source_sentence": "我既無過，橫生怨嫌。",
        "from": "T16n0720_003:0855c13_8",
        "context_with_next_sentence": true
    },
    {
        "source_sentence": "」菩薩言：",
        "from": "T16n0720_003:0855c13_13",
        "context_with_next_sentence": true
    },
    {
        "source_sentence": "「汝云何言橫生怨嫌，而汝能生名色之患，豈非怨乎？",
        "from": "T16n0720_003:0855c14_15",
        "context_with_next_sentence": true
    },
    {
        "source_sentence": "」識言：",
        "from": "T16n0720_003:0855c14_19",
        "context_with_next_sentence": true
    },
    {
        "source_sentence": "「我與名色實相依有，若無識者則無名色，若無名色復無於識。",
        "from": "T16n0720_003:0855c16_5",
        "context_with_next_sentence": true
    },
    {
        "source_sentence": "」菩薩言：",
        "from": "T16n0720_003:0855c16_10",
        "context_with_next_sentence": true
    },
    {
        "source_sentence": "「怪哉！",
        "from": "T16n0720_003:0855c16_14",
        "context_with_next_sentence": true
    },
    {
        "source_sentence": "名色與識，真為膠固之大親友，一切眾生輪轉根本。",
        "from": "T16n0720_003:0855c17_14",
        "context_with_next_sentence": true
    },
    {
        "source_sentence": "」識言：",
        "from": "T16n0720_003:0855c17_18",
        "context_with_next_sentence": true
    },
    {
        "source_sentence": "「我於名色實為膠固親怩之友；",
        "from": "T16n0720_003:0855c18_10",
        "context_with_next_sentence": true
    },
    {
        "source_sentence": "為於業行之所走使，置我業中不得自在，隨其善惡受五趣形。",
        "from": "T16n0720_003:0855c20_1",
        "context_with_next_sentence": true
    },
    {
        "source_sentence": "」菩薩言：",
        "from": "T16n0720_003:0855c20_6",
        "context_with_next_sentence": true
    },
    {
        "source_sentence": "「汝為行所使，如此之過原汝須臾。",
        "from": "T16n0720_003:0855c20_22",
        "context_with_next_sentence": true
    },
    {
        "source_sentence": "汝雖有過待我明白，今當以慧眼觀察行已，然後徵汝。",
        "from": "T16n0720_003:0855c22_4",
        "context_with_next_sentence": true
    },
    {
        "source_sentence": "」菩薩即時捨識趣於行所。",
        "from": "T16n0720_003:0855c22_16",
        "context_with_next_sentence": true
    },
    {
        "source_sentence": "行即驚惶而作是言：",
        "from": "T16n0720_003:0855c23_5",
        "context_with_next_sentence": true
    },
    {
        "source_sentence": "「汝是何人，勇力輕身著不壞鎧，手秉菩提重利之劍？",
        "from": "T16n0720_003:0855c24_8",
        "context_with_next_sentence": true
    },
    {
        "source_sentence": "愚癡眾生長寢昏夜計於我所，而能於此恐怖可畏放逸黑暗獨在中行。",
        "from": "T16n0720_003:0855c26_2",
        "context_with_next_sentence": true
    },
    {
        "source_sentence": "」菩薩言：",
        "from": "T16n0720_003:0855c26_7",
        "context_with_next_sentence": true
    },
    {
        "source_sentence": "「汝受身璅因緣長遠，我於今日究盡觀察，名之悉達。",
        "from": "T16n0720_003:0855c27_10",
        "context_with_next_sentence": true
    },
    {
        "source_sentence": "」行即驚言：",
        "from": "T16n0720_003:0855c27_16",
        "context_with_next_sentence": true
    },
    {
        "source_sentence": "「從何解達？",
        "from": "T16n0720_003:0855c27_22",
        "context_with_next_sentence": true
    },
    {
        "source_sentence": "」菩薩言：",
        "from": "T16n0720_003:0855c28_3",
        "context_with_next_sentence": true
    },
    {
        "source_sentence": "「我發堅誓，於往昔時，供養恭敬大釋迦牟尼佛，洗浴與食，行大精進至於今日。",
        "from": "T16n0720_003:0855c29_18",
        "context_with_next_sentence": true
    },
    {
        "source_sentence": "從是以來莊嚴功德未曾懈息。",
        "from": "T16n0720_003:0856a01_11",
        "context_with_next_sentence": true
    },
    {
        "source_sentence": "」行言：",
        "from": "T16n0720_003:0856a01_15",
        "context_with_next_sentence": true
    },
    {
        "source_sentence": "「我觀察汝未久莊嚴。",
        "from": "T16n0720_003:0856a02_4",
        "context_with_next_sentence": true
    },
    {
        "source_sentence": "」菩薩言：",
        "from": "T16n0720_003:0856a02_9",
        "context_with_next_sentence": true
    },
    {
        "source_sentence": "「莫作是語。",
        "from": "T16n0720_003:0856a02_15",
        "context_with_next_sentence": true
    },
    {
        "source_sentence": "我初一阿僧祇劫未得決定，滿二阿僧祇劫方得決定，欲救眾生。",
        "from": "T16n0720_003:0856a04_3",
        "context_with_next_sentence": true
    },
    {
        "source_sentence": "」行言：",
        "from": "T16n0720_003:0856a04_7",
        "context_with_next_sentence": true
    },
    {
        "source_sentence": "「怪哉！",
        "from": "T16n0720_003:0856a04_11",
        "context_with_next_sentence": true
    },
    {
        "source_sentence": "能愛眾生？",
        "from": "T16n0720_003:0856a04_16",
        "context_with_next_sentence": true
    },
    {
        "source_sentence": "」菩薩言：",
        "from": "T16n0720_003:0856a04_21",
        "context_with_next_sentence": true
    },
    {
        "source_sentence": "「我愛眾生以悲故愛，不以染著而生於愛。",
        "from": "T16n0720_003:0856a05_15",
        "context_with_next_sentence": true
    },
    {
        "source_sentence": "如有象群處大林中四邊火起，誰見是厄不生悲愍？",
        "from": "T16n0720_003:0856a06_18",
        "context_with_next_sentence": true
    },
    {
        "source_sentence": "時最大象挽於樹枝，以打火滅導道令過得離火難。",
        "from": "T16n0720_003:0856a08_3",
        "context_with_next_sentence": true
    },
    {
        "source_sentence": "一切眾生為生、老、病、死火之所圍繞，誰有智者不生悲愍欲令得出？",
        "from": "T16n0720_003:0856a09_12",
        "context_with_next_sentence": true
    },
    {
        "source_sentence": "」行言：",
        "from": "T16n0720_003:0856a09_16",
        "context_with_next_sentence": true
    },
    {
        "source_sentence": "「汝有悲愍愛於眾生，何故入捨？",
        "from": "T16n0720_003:0856a10_10",
        "context_with_next_sentence": true
    },
    {
        "source_sentence": "」菩薩言：",
        "from": "T16n0720_003:0856a10_15",
        "context_with_next_sentence": true
    },
    {
        "source_sentence": "「我救眾生未曾有捨！",
        "from": "T16n0720_003:0856a11_3",
        "context_with_next_sentence": true
    },
    {
        "source_sentence": "我從識邊觀於生死，諸大過患是汝所作，為斷汝故，故至汝邊。",
        "from": "T16n0720_003:0856a12_12",
        "context_with_next_sentence": true
    },
    {
        "source_sentence": "由汝之故，生第二天，為天帝釋愛欲無厭；",
        "from": "T16n0720_003:0856a13_10",
        "context_with_next_sentence": true
    },
    {
        "source_sentence": "又由汝故得生梵世，坐蓮華座入禪寂定；",
        "from": "T16n0720_003:0856a14_8",
        "context_with_next_sentence": true
    },
    {
        "source_sentence": "乃至次第上至有頂非想之處，壽終下生墮三惡道。",
        "from": "T16n0720_003:0856a15_12",
        "context_with_next_sentence": true
    },
    {
        "source_sentence": "如此之事，是汝所為。",
        "from": "T16n0720_003:0856a16_2",
        "context_with_next_sentence": true
    },
    {
        "source_sentence": "」行言：",
        "from": "T16n0720_003:0856a16_6",
        "context_with_next_sentence": true
    },
    {
        "source_sentence": "「誠如所言，導識王道實我所作。",
        "from": "T16n0720_003:0856a16_21",
        "context_with_next_sentence": true
    },
    {
        "source_sentence": "識所行處，我為將護必達所在。",
        "from": "T16n0720_003:0856a17_13",
        "context_with_next_sentence": true
    },
    {
        "source_sentence": "」菩薩言：",
        "from": "T16n0720_003:0856a17_18",
        "context_with_next_sentence": true
    },
    {
        "source_sentence": "「我以正見之石，磨智慧劍，解汝支節。",
        "from": "T16n0720_003:0856a18_14",
        "context_with_next_sentence": true
    },
    {
        "source_sentence": "」行言：",
        "from": "T16n0720_003:0856a18_18",
        "context_with_next_sentence": true
    },
    {
        "source_sentence": "「請莫為之！",
        "from": "T16n0720_003:0856a19_2",
        "context_with_next_sentence": true
    },
    {
        "source_sentence": "不能補汝疲勞之果。",
        "from": "T16n0720_003:0856a19_11",
        "context_with_next_sentence": true
    },
    {
        "source_sentence": "」菩薩言：",
        "from": "T16n0720_003:0856a19_16",
        "context_with_next_sentence": true
    },
    {
        "source_sentence": "「何故不補？",
        "from": "T16n0720_003:0856a20_1",
        "context_with_next_sentence": true
    },
    {
        "source_sentence": "」行言：",
        "from": "T16n0720_003:0856a20_5",
        "context_with_next_sentence": true
    },
    {
        "source_sentence": "「一切結使火燧大苦之母，名為無明。",
        "from": "T16n0720_003:0856a20_22",
        "context_with_next_sentence": true
    },
    {
        "source_sentence": "眾惱鄙穢大苦盈集，一切災患是彼所作。",
        "from": "T16n0720_003:0856a21_17",
        "context_with_next_sentence": true
    },
    {
        "source_sentence": "汝不徵彼，返欲捉我，將何補乎？",
        "from": "T16n0720_003:0856a22_13",
        "context_with_next_sentence": true
    },
    {
        "source_sentence": "」菩薩言：",
        "from": "T16n0720_003:0856a22_18",
        "context_with_next_sentence": true
    },
    {
        "source_sentence": "「此無明者為何所在？",
        "from": "T16n0720_003:0856a23_5",
        "context_with_next_sentence": true
    },
    {
        "source_sentence": "」行言：",
        "from": "T16n0720_003:0856a23_9",
        "context_with_next_sentence": true
    },
    {
        "source_sentence": "「而此無明，大毘舍闍、煩惱羅剎之所圍繞難可降伏。",
        "from": "T16n0720_003:0856a24_10",
        "context_with_next_sentence": true
    },
    {
        "source_sentence": "今者住彼愚癡結使諸惡塚間。",
        "from": "T16n0720_003:0856a25_5",
        "context_with_next_sentence": true
    },
    {
        "source_sentence": "」菩薩爾時，從行得知無明處已，發勇猛心往詣其所，而振吼言：",
        "from": "T16n0720_003:0856a26_13",
        "context_with_next_sentence": true
    },
    {
        "source_sentence": "「彼結使羅剎、煩惱鬼等！",
        "from": "T16n0720_003:0856a27_4",
        "context_with_next_sentence": true
    },
    {
        "source_sentence": "設勝我者，分受罪戮。",
        "from": "T16n0720_003:0856a27_14",
        "context_with_next_sentence": true
    },
    {
        "source_sentence": "我若勝彼，必當摧彼諸惱結使惡羅剎等，令其磨滅無有遺餘！",
        "from": "T16n0720_003:0856a29_2",
        "context_with_next_sentence": true
    },
    {
        "source_sentence": "」行言：",
        "from": "T16n0720_003:0856a29_6",
        "context_with_next_sentence": true
    },
    {
        "source_sentence": "「如汝勇猛有堅精進，入大無畏金剛三昧，解脫之門自為汝開，殄滅無明何足為難。",
        "from": "T16n0720_003:0856b02_2",
        "context_with_next_sentence": true
    },
    {
        "source_sentence": "」菩薩于時，雄猛四顧即擒無明，而詰之言：",
        "from": "T16n0720_003:0856b03_2",
        "context_with_next_sentence": true
    },
    {
        "source_sentence": "「汝於今者，豈不住彼煩惱結習諸惡塚間，而居止耶！",
        "from": "T16n0720_003:0856b04_6",
        "context_with_next_sentence": true
    },
    {
        "source_sentence": "而此塚間，畏生死者所厭賤處。",
        "from": "T16n0720_003:0856b04_20",
        "context_with_next_sentence": true
    },
    {
        "source_sentence": "顛倒塵埃結使猛風，障蔽慧眼使無所見，種種諂曲、疑、悔糞草聚集之處；",
        "from": "T16n0720_003:0856b06_13",
        "context_with_next_sentence": true
    },
    {
        "source_sentence": "破戒之屍、五欲死人，支節腐壞狼籍交穢，滿此塚間。",
        "from": "T16n0720_003:0856b07_16",
        "context_with_next_sentence": true
    },
    {
        "source_sentence": "覺觀大風吹三毒火，猛炎熾然；",
        "from": "T16n0720_003:0856b08_11",
        "context_with_next_sentence": true
    },
    {
        "source_sentence": "惡欲、我慢，掉動不停，揚聲大笑骨聚之中；",
        "from": "T16n0720_003:0856b09_10",
        "context_with_next_sentence": true
    },
    {
        "source_sentence": "放逸死屍諸惡律儀，不淨膿血流污其地。",
        "from": "T16n0720_003:0856b10_10",
        "context_with_next_sentence": true
    },
    {
        "source_sentence": "三有𤬪㼜坊膩嘶破，斷諸善根。",
        "from": "T16n0720_003:0856b11_6",
        "context_with_next_sentence": true
    },
    {
        "source_sentence": "種種破器散壞在地，斷常見髮風吹蓬亂，無慚、無愧弊壞衣納，遍丘墓中。",
        "from": "T16n0720_003:0856b12_20",
        "context_with_next_sentence": true
    },
    {
        "source_sentence": "煩惱結害麁澁石沙，九十六種邪見烏鵄，諸惡雕、鷲栖宿塚間。",
        "from": "T16n0720_003:0856b14_8",
        "context_with_next_sentence": true
    },
    {
        "source_sentence": "或時復有貪有眾生，狐、狼、野干、狖狸、鼷鼠穴處塚間。",
        "from": "T16n0720_003:0856b15_12",
        "context_with_next_sentence": true
    },
    {
        "source_sentence": "復有戒取，如被兀樹枝葉摧落枯朽塚間。",
        "from": "T16n0720_003:0856b16_10",
        "context_with_next_sentence": true
    },
    {
        "source_sentence": "復有非法斷事破床置于塚間。",
        "from": "T16n0720_003:0856b17_5",
        "context_with_next_sentence": true
    },
    {
        "source_sentence": "或時復有投淵赴火、臥棘刺上，種種苦行如爆熾火焚燒塚間。",
        "from": "T16n0720_003:0856b18_12",
        "context_with_next_sentence": true
    },
    {
        "source_sentence": "或時復有自恃色力，及以命財、憍慢污穢盈集塚間。",
        "from": "T16n0720_003:0856b19_17",
        "context_with_next_sentence": true
    },
    {
        "source_sentence": "或有嫌恨、怨嫉棘刺充滿塚間。",
        "from": "T16n0720_003:0856b20_12",
        "context_with_next_sentence": true
    },
    {
        "source_sentence": "或時復有惡覺觀蠅壞於善根，不淨疽蟲臭穢污辱集在死屍。",
        "from": "T16n0720_003:0856b22_1",
        "context_with_next_sentence": true
    },
    {
        "source_sentence": "或有五蓋煩惱怨賊遊止塚間，或有計我及以我所，諸呪術師集在塚間。",
        "from": "T16n0720_003:0856b23_13",
        "context_with_next_sentence": true
    },
    {
        "source_sentence": "復有異見種種邪論，如狐梟鵄發大惡聲叫呼塚間。",
        "from": "T16n0720_003:0856b24_17",
        "context_with_next_sentence": true
    },
    {
        "source_sentence": "復有羅剎捉愛羂𭫵，或有羅剎持睡眠杵喜樂五欲，而復手秉三歧利叉，種種不善眾雜惡色，猖狂大喚、諠呼強笑無怖畏心。",
        "from": "T16n0720_003:0856b27_16",
        "context_with_next_sentence": true
    },
    {
        "source_sentence": "或有羅剎搖頭動體瞋目唱叫，騰踊、跳擲、叱吒、拍髀，或嘯、或歌、或時戲舞。",
        "from": "T16n0720_003:0856b29_10",
        "context_with_next_sentence": true
    },
    {
        "source_sentence": "瞋恚羅剎、俠怨羅剎、小惡重報羅剎、卒暴羅剎、貪嫉羅剎，慢、慢慢、我慢、不如慢、邪慢、大慢，欲非法、欲貪、惡貪，如是凶險結使煩惱諸大羅剎，不可稱數。",
        "from": "T16n0720_003:0856c03_16",
        "context_with_next_sentence": true
    },
    {
        "source_sentence": "」菩薩到於眾結塚間，見此無明種種過惡，覆於慧眼障蓋身原，令諸眾生不見四諦，墜墮惡趣復作此言：",
        "from": "T16n0720_003:0856c06_5",
        "context_with_next_sentence": true
    },
    {
        "source_sentence": "「是無明者，於生死曠路而作導首，能然生、老、病、死之火大聚，是諸煩惱結業之母。",
        "from": "T16n0720_003:0856c08_3",
        "context_with_next_sentence": true
    },
    {
        "source_sentence": "閉涅槃門，開眾惡趣，能作大形，彌綸三界遍一切處。",
        "from": "T16n0720_003:0856c09_6",
        "context_with_next_sentence": true
    },
    {
        "source_sentence": "放逸大頭，疑結廣額，幻惑醜面，邪念疱鼻，邪見之目、莫眼童子，四到掣電，伺怨報惡，多毛耽耳，欺誑詐偽，深廣邃眉；",
        "from": "T16n0720_003:0856c11_21",
        "context_with_next_sentence": true
    },
    {
        "source_sentence": "瞋恚忿戾以為利牙，貪欲醜惡作上麁脣，嫉妬䫃弊返脣下垂，邪命諂曲虛假矯稱；",
        "from": "T16n0720_003:0856c13_16",
        "context_with_next_sentence": true
    },
    {
        "source_sentence": "貪嗜利養以為利齒，六十二見以為其髮，三愛饕餮以為長咽，八邪疣㾽以為肩臂，諸惡律儀以為長爪；",
        "from": "T16n0720_003:0856c16_6",
        "context_with_next_sentence": true
    },
    {
        "source_sentence": "忍受結業以為兩乳，不知厭足、𮌨脹洪大以為其腹，睡悔深黑以為其臍，多欲貪愛以為陰尻，十八諸界以為兩髀，非法欲、惡欲以為兩膝，我見、人見以為脚足；",
        "from": "T16n0720_003:0856c19_19",
        "context_with_next_sentence": true
    },
    {
        "source_sentence": "無慚大象、垢穢濕皮以為衣服，無愧青惡污膩麁褐以為其被，坐結使床，眾結羅剎以為侍從處。",
        "from": "T16n0720_003:0856c22_2",
        "context_with_next_sentence": true
    },
    {
        "source_sentence": "彼煩惱諸惡羅剎，大眾之中雖有千舌說其過罪不能令盡。",
        "from": "T16n0720_003:0856c23_8",
        "context_with_next_sentence": true
    },
    {
        "source_sentence": "又見無明羅剎，死封印輪在傍旋轉，世間智人見而振悚。",
        "from": "T16n0720_003:0856c24_14",
        "context_with_next_sentence": true
    },
    {
        "source_sentence": "」菩薩爾時，倍加精進，獲得增上一心定意。",
        "from": "T16n0720_003:0856c25_13",
        "context_with_next_sentence": true
    },
    {
        "source_sentence": "發大喜踊，尋時，次第清淨心生，得不動地。",
        "from": "T16n0720_003:0856c26_13",
        "context_with_next_sentence": true
    },
    {
        "source_sentence": "堅立之脚即趣無明羅剎之所，到無惱地平正之處。",
        "from": "T16n0720_003:0856c27_15",
        "context_with_next_sentence": true
    },
    {
        "source_sentence": "除諸瞋忿、嫌恨毒心棘刺沙石。",
        "from": "T16n0720_003:0856c28_10",
        "context_with_next_sentence": true
    },
    {
        "source_sentence": "八法塵土慈雨灌注，以灑于地生諸善根，清茂軟草善根安樂。",
        "from": "T16n0720_003:0856c29_17",
        "context_with_next_sentence": true
    },
    {
        "source_sentence": "以為二足、四攝之法，堅持於足與眾超異。",
        "from": "T16n0720_003:0857a01_17",
        "context_with_next_sentence": true
    },
    {
        "source_sentence": "以定左手，總六十二見之大亂髮；",
        "from": "T16n0720_003:0857a02_12",
        "context_with_next_sentence": true
    },
    {
        "source_sentence": "以智右手，拔於利劍。",
        "from": "T16n0720_003:0857a03_2",
        "context_with_next_sentence": true
    },
    {
        "source_sentence": "以諸眾生不請之心，大師子吼高聲唱言：",
        "from": "T16n0720_003:0857a04_1",
        "context_with_next_sentence": true
    },
    {
        "source_sentence": "「我於無量佛所積集善法，以大乘車誓度一切，無量劫中精進之果，今以成就！",
        "from": "T16n0720_003:0857a05_16",
        "context_with_next_sentence": true
    },
    {
        "source_sentence": "一切眾生為生死大火之所焚燒，我今應當為其除滅，摧伏結賊，斷諸行脈，為出世道拔其險難！",
        "from": "T16n0720_003:0857a08_1",
        "context_with_next_sentence": true
    },
    {
        "source_sentence": "」無明羅剎聞是吼聲，宣調戲臂大笑而言：",
        "from": "T16n0720_003:0857a08_20",
        "context_with_next_sentence": true
    },
    {
        "source_sentence": "「大梵天王、摩醯首羅、毘紐、帝釋、四天、日、月、星辰，悉皆屈膝來在我前，為我制控。",
        "from": "T16n0720_003:0857a10_15",
        "context_with_next_sentence": true
    },
    {
        "source_sentence": "婆藪仙、婆藪憂留掘婆梨，如是等無量諸仙，各以智德望出我界，然其皆為我所迷惑不知出徑。",
        "from": "T16n0720_003:0857a12_17",
        "context_with_next_sentence": true
    },
    {
        "source_sentence": "一切眾生我皆上著生死輪上，輪迴有中使不自在，如是之事悉我所作。",
        "from": "T16n0720_003:0857a14_11",
        "context_with_next_sentence": true
    },
    {
        "source_sentence": "是何嬰愚不自籌量而捉我髮？",
        "from": "T16n0720_003:0857a15_5",
        "context_with_next_sentence": true
    },
    {
        "source_sentence": "然諸人、天、阿修羅一切眾生，以我勇壯耗擾不停。",
        "from": "T16n0720_003:0857a16_7",
        "context_with_next_sentence": true
    },
    {
        "source_sentence": "汝為是誰？",
        "from": "T16n0720_003:0857a16_12",
        "context_with_next_sentence": true
    },
    {
        "source_sentence": "輕速躁疾來至我所，在於我前而大哮吼？",
        "from": "T16n0720_003:0857a17_11",
        "context_with_next_sentence": true
    },
    {
        "source_sentence": "善根發起如日初出，是我昔來未甞聞覩。",
        "from": "T16n0720_003:0857a18_11",
        "context_with_next_sentence": true
    },
    {
        "source_sentence": "一切眾生無知所盲，汝之慧眼開視分明，鑒察微妙乃如是乎。",
        "from": "T16n0720_003:0857a19_19",
        "context_with_next_sentence": true
    },
    {
        "source_sentence": "誰於生死苦惱之海大波浪中，卒教津濟令到彼岸？",
        "from": "T16n0720_003:0857a21_3",
        "context_with_next_sentence": true
    },
    {
        "source_sentence": "一切凡愚處於邪徑，誰為引導忽示正道？",
        "from": "T16n0720_003:0857a22_2",
        "context_with_next_sentence": true
    },
    {
        "source_sentence": "誰於無明大黑闇中，欻然慧炬顯照幽冥？",
        "from": "T16n0720_003:0857a23_1",
        "context_with_next_sentence": true
    },
    {
        "source_sentence": "我之教命，三界之中咸皆承順無能違者。",
        "from": "T16n0720_003:0857a23_19",
        "context_with_next_sentence": true
    },
    {
        "source_sentence": "諸仙外道一切悉皆甘樂，我界摩醯首羅、大梵天等，以我之力生於常想。",
        "from": "T16n0720_003:0857a25_12",
        "context_with_next_sentence": true
    },
    {
        "source_sentence": "是誰無畏最勝之人，有大膽勇而不懼我，敢捉我髮！",
        "from": "T16n0720_003:0857a26_16",
        "context_with_next_sentence": true
    },
    {
        "source_sentence": "善哉，善哉！",
        "from": "T16n0720_003:0857a27_1",
        "context_with_next_sentence": true
    },
    {
        "source_sentence": "而汝今者，必定從於佛種中生，正觀之力無比功德大悲為體，必是菩薩悲救眾生。",
        "from": "T16n0720_003:0857a28_17",
        "context_with_next_sentence": true
    },
    {
        "source_sentence": "其德尊嚴如須彌山王，除此勝人一切世間無敢舉手捉我髮者。",
        "from": "T16n0720_003:0857b01_7",
        "context_with_next_sentence": true
    },
    {
        "source_sentence": "」菩薩答言：",
        "from": "T16n0720_003:0857b01_13",
        "context_with_next_sentence": true
    },
    {
        "source_sentence": "「汝之所說實為真正。",
        "from": "T16n0720_003:0857b02_2",
        "context_with_next_sentence": true
    },
    {
        "source_sentence": "我自昔來修諸善行，皆為救濟一切眾生，如汝所說言菩薩者，我即是也！",
        "from": "T16n0720_003:0857b03_15",
        "context_with_next_sentence": true
    },
    {
        "source_sentence": "」無明曰：",
        "from": "T16n0720_003:0857b03_20",
        "context_with_next_sentence": true
    },
    {
        "source_sentence": "「大心眾生！",
        "from": "T16n0720_003:0857b04_5",
        "context_with_next_sentence": true
    },
    {
        "source_sentence": "汝智不動，決定救他，怨親平等悉為一味，如盛熾火燋然生葉。",
        "from": "T16n0720_003:0857b05_12",
        "context_with_next_sentence": true
    },
    {
        "source_sentence": "汝今慧火燋然於我，亦復如是。",
        "from": "T16n0720_003:0857b06_8",
        "context_with_next_sentence": true
    },
    {
        "source_sentence": "汝今堅正，我從汝教終不敢違。",
        "from": "T16n0720_003:0857b07_2",
        "context_with_next_sentence": true
    },
    {
        "source_sentence": "」菩薩言：",
        "from": "T16n0720_003:0857b07_7",
        "context_with_next_sentence": true
    },
    {
        "source_sentence": "「我以苦、空、無常、無我所印之處，遣汝速去不得疑滯！",
        "from": "T16n0720_003:0857b08_8",
        "context_with_next_sentence": true
    },
    {
        "source_sentence": "」菩薩說此印已，無明羅剎將、諸煩惱、諸惡軍眾，逃竄走入九十六種邪論之中，其所居止住愚癡心。",
        "from": "T16n0720_003:0857b10_13",
        "context_with_next_sentence": true
    },
    {
        "source_sentence": "菩薩爾時，廣集種種道品資糧，無師獨悟滅於無明，是故眾人應修六度廣集善法。",
        "from": "T16n0720_003:0857b12_10",
        "context_with_next_sentence": true
    },
    {
        "source_sentence": "「能善觀察聖所說，　　後獲大樂解深義。",
        "from": "T16n0720_003:0857b13_18",
        "context_with_next_sentence": true
    },
    {
        "source_sentence": "我昔曾聞有盲人，　　在空空中弄木杵，",
        "from": "T16n0720_003:0857b14_0",
        "context_with_next_sentence": true
    },
    {
        "source_sentence": "杵端衝屋著蜂窠，　　盲聞蜂聲逃出避。",
        "from": "T16n0720_003:0857b15_17",
        "context_with_next_sentence": true
    },
    {
        "source_sentence": "空中有驢被蜂螫，　　驢被毒痛出墮淵。",
        "from": "T16n0720_003:0857b16_17",
        "context_with_next_sentence": true
    },
    {
        "source_sentence": "淵中惡龍懷忿恚，　　起大雲雷雨大雹，",
        "from": "T16n0720_003:0857b17_0",
        "context_with_next_sentence": true
    },
    {
        "source_sentence": "於空聚落下霹靂。",
        "from": "T16n0720_003:0857b18_7",
        "context_with_next_sentence": true
    },
    {
        "source_sentence": "　　聚中惡鬼極瞋忿，遍於國界雨大火。",
        "from": "T16n0720_003:0857b19_7",
        "context_with_next_sentence": true
    },
    {
        "source_sentence": "　　世界眾生火所逼，皆共逃走入大河。",
        "from": "T16n0720_003:0857b20_7",
        "context_with_next_sentence": true
    },
    {
        "source_sentence": "噉諸眾生血精氣，　　諸入河者至彼宮，",
        "from": "T16n0720_003:0857b21_0",
        "context_with_next_sentence": true
    },
    {
        "source_sentence": "極受苦毒入迴覆，　　復入石山唯一孔。",
        "from": "T16n0720_003:0857b22_17",
        "context_with_next_sentence": true
    },
    {
        "source_sentence": "眾生出孔入大海，　　海水醎苦消肌體，",
        "from": "T16n0720_003:0857b23_0",
        "context_with_next_sentence": true
    },
    {
        "source_sentence": "叫喚大哭稱父母，　　諸神誰能拔濟我？",
        "from": "T16n0720_003:0857b24_17",
        "context_with_next_sentence": true
    },
    {
        "source_sentence": "」時海渚中有神馬王，常食自然成熟糧米，肥壯翹陸。",
        "from": "T16n0720_003:0857b26_3",
        "context_with_next_sentence": true
    },
    {
        "source_sentence": "聞諸眾生受苦惱聲，馬王唱言：",
        "from": "T16n0720_003:0857b26_17",
        "context_with_next_sentence": true
    },
    {
        "source_sentence": "「誰於今者欲度彼岸到閻浮提？",
        "from": "T16n0720_003:0857b27_10",
        "context_with_next_sentence": true
    },
    {
        "source_sentence": "」諸墮水人皆舉右手而作是言：",
        "from": "T16n0720_003:0857b28_5",
        "context_with_next_sentence": true
    },
    {
        "source_sentence": "「度我，度我！",
        "from": "T16n0720_003:0857b28_12",
        "context_with_next_sentence": true
    },
    {
        "source_sentence": "」馬王即時奮迅身體，八萬四千諸毛森然俱長，挽捉毛者皆得脫苦。",
        "from": "T16n0720_003:0857c01_1",
        "context_with_next_sentence": true
    },
    {
        "source_sentence": "以何義故引如此喻？",
        "from": "T16n0720_003:0857c01_10",
        "context_with_next_sentence": true
    },
    {
        "source_sentence": "言盲人者，喻於一切眾生無明，蜂喻於行，驢喻於識，驢墮淵者喻識墮名色，空聚落者喻於六情，雹霹靂者喻六情中無常患害，惡鬼者即喻於觸，雨火者喻於諸受，投入河者即喻於愛，水中羅剎食人精氣者喻於四取，入迴覆者喻於三有，大石孔者即喻於生，言大海者喻於老、死、憂、悲眾苦。",
        "from": "T16n0720_003:0857c08_12",
        "context_with_next_sentence": true
    },
    {
        "source_sentence": "神馬王者，喻佛以善功德，正志堅實肥大之身，以正念定八萬四千諸善之毛，為諸眾生起悲愍心。",
        "from": "T16n0720_003:0857c10_14",
        "context_with_next_sentence": true
    },
    {
        "source_sentence": "一切眾生皆受大苦，為生所生，為老所老，為死所死。",
        "from": "T16n0720_003:0857c11_19",
        "context_with_next_sentence": true
    },
    {
        "source_sentence": "然諸眾生不知方便求出要路，諸佛於中引接眾生令得離苦。",
        "from": "T16n0720_003:0857c13_6",
        "context_with_next_sentence": true
    },
    {
        "source_sentence": "能乘馬者，即是行人乘於法輪，憍陳如等五比丘，夜舍等五人；",
        "from": "T16n0720_003:0857c14_15",
        "context_with_next_sentence": true
    },
    {
        "source_sentence": "及諸豪貴長者子五十人，賢邑眾等六十人，優樓頻螺、迦葉兄弟千人，舍利弗、大目連等二百五十人，頻婆娑羅王等八萬四千人，於最末後須拔陀羅，乃至遺法八萬四千諸深法藏，若有眾生得聞一句一偈之者，一切皆得與大涅槃而作因緣。",
        "from": "T16n0720_003:0857c20_5",
        "context_with_next_sentence": true
    },
    {
        "source_sentence": "無明羅剎集卷下",
        "from": "T16n0720_003:0857c21_100",
        "context_with_next_sentence": false
    }
]