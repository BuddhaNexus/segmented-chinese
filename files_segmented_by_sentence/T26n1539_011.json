{
    "T26n1539_011:0582b17_0": "阿毘達磨識身足論卷第十一",
    "T26n1539_011:0582b19_0": "提婆設摩阿羅漢造",
    "T26n1539_011:0582b20_0": "三藏法師玄奘奉　詔譯",
    "T26n1539_011:0582b21_0": "雜蘊第五之一嗢柁南頌",
    "T26n1539_011:0582b22_0": "　雜蘊初染次所識，　　色頗有受心世間，　無間緣增斷善染，　　分見緣界後了別。",
    "T26n1539_011:0582b24_0": "有六識身，謂眼識耳鼻舌身意識。",
    "T26n1539_011:0582b24_1": "五識身唯能起染，不能離染；意識身亦能起染，亦能離染。",
    "T26n1539_011:0582b26_2": "那落迦趣、傍生趣、祖域趣、斷善根者、邪定性者、北拘盧洲、無想有情心，唯能起染，不能離染。",
    "T26n1539_011:0582b28_3": "不定性者、正定性者、南贍部洲、東毘提訶、西瞿陀尼諸有情心，亦能起染，亦能離染。",
    "T26n1539_011:0582c01_4": "四大王眾天、三十三天、夜摩天、覩史多天、樂變化天、他化自在天、梵世間天、光音天、遍淨天、無想有情不攝廣果天，及諸中有、諸無色處諸有情心，亦能起染，亦能離染。",
    "T26n1539_011:0582c04_5": "諸隨信行、隨法行心，唯能離染，不能起染。",
    "T26n1539_011:0582c05_6": "諸信、勝解、見得、身證心，亦能起染，亦能離染。",
    "T26n1539_011:0582c06_7": "諸慧解脫、俱分解脫心，不能起染，不能離染。",
    "T26n1539_011:0582c07_8": "有說，此二亦能離染，就遠分說。",
    "T26n1539_011:0582c09_0": "有六識身，謂眼識耳鼻舌身意識。",
    "T26n1539_011:0582c09_1": "諸有色法六識所識，唯有色法五識所識。",
    "T26n1539_011:0582c10_2": "諸無色法一識所識，唯無色法非識所識。",
    "T26n1539_011:0582c11_3": "諸有見法二識所識，唯有見法一識所識。",
    "T26n1539_011:0582c12_4": "諸無見法五識所識，唯無見法四識所識。",
    "T26n1539_011:0582c13_5": "諸有對法六識所識，唯有對法五識所識。",
    "T26n1539_011:0582c14_6": "諸無對法一識所識，唯無對法非識所識。",
    "T26n1539_011:0582c15_7": "諸有漏法六識所識，唯有漏法五識所識。",
    "T26n1539_011:0582c16_8": "諸無漏法一識所識，唯無漏法非識所識。",
    "T26n1539_011:0582c17_9": "諸有為法六識所識，唯有為法五識所識。",
    "T26n1539_011:0582c18_10": "諸無為法一識所識，唯無為法非識所識。",
    "T26n1539_011:0582c20_0": "有六識身，謂眼識耳鼻舌身意識。",
    "T26n1539_011:0582c20_1": "眼色為緣生於眼識，若諸青色可意樂俱，了別此青可意樂俱，觸受思想此青色轉可意樂俱，由此便能長養諸根、增益大種。",
    "T26n1539_011:0582c23_2": "眼色為緣生於眼識，若諸青色違意苦俱，了別此青違意苦俱，觸受思想此青色轉違意苦俱，由此便能損減諸根、破壞大種。",
    "T26n1539_011:0582c26_3": "眼色為緣生於眼識，若諸青色非是可意亦非違意非苦樂俱，了別此青非是可意亦非違意非苦樂俱，觸受思想此青色轉非是可意亦非違意非苦樂俱，由此諸根非養非損，大種亦爾非增非壞。",
    "T26n1539_011:0583a02_4": "如青色，黃赤白色亦爾。",
    "T26n1539_011:0583a02_5": "如眼識，耳鼻舌身識亦爾。",
    "T26n1539_011:0583a03_6": "意法為緣生於意識，若有諸法可意樂俱，了別此法可意樂俱，觸受思想此諸法轉可意樂俱，由此便能長養諸根、增益大種。",
    "T26n1539_011:0583a06_7": "意法為緣生於意識，若有諸法違意苦俱，了別此法違意苦俱，觸受思想此諸法轉違意苦俱，由此便能損減諸根、破壞大種。",
    "T26n1539_011:0583a08_8": "意法為緣生於意識，若有諸法非是可意亦非違意非苦樂俱，了別此法非是可意亦非違意非苦樂俱，觸受思想此諸法轉非是可意亦非違意非苦樂俱，由此諸根非養非損，大種亦爾非增非壞。",
    "T26n1539_011:0583a14_0": "或有諸色有顯無形，或有諸色有形無顯，或有諸色有顯有形，或有諸色無顯無形。",
    "T26n1539_011:0583a15_1": "有顯無形者，謂青、黃、赤、白、影、光、明、闇、空、一、顯色，此即如彼青黃赤白。",
    "T26n1539_011:0583a17_2": "有形無顯者，謂身表業。",
    "T26n1539_011:0583a17_3": "有顯有形者，謂若諸色有顯有形。",
    "T26n1539_011:0583a18_4": "無顯無形者，謂若諸色無顯無形。",
    "T26n1539_011:0583a20_0": "頗有此繫心此繫業，此心此業即此繫果耶？",
    "T26n1539_011:0583a21_0": "曰：有。",
    "T26n1539_011:0583a21_1": "如欲界繫心欲界繫業，此心此業欲界繫果；色無色界繫心、色無色界繫業，色無色界繫果。",
    "T26n1539_011:0583a23_2": "頗有此繫心此繫業，此心此業非此繫果耶？",
    "T26n1539_011:0583a24_3": "曰：有。",
    "T26n1539_011:0583a24_4": "如色界道欲界化，化作欲界事、說欲界語；如色無色界道斷結作證。",
    "T26n1539_011:0583a26_0": "諸受過去，此受一切已滅耶？",
    "T26n1539_011:0583a26_1": "曰：諸受過去，此受一切已滅。",
    "T26n1539_011:0583a27_2": "或受已滅，此受非過去，謂此生中受生已滅。",
    "T26n1539_011:0583a28_3": "諸受未來，此受一切未生耶？",
    "T26n1539_011:0583a28_4": "曰：諸受未來，此受一切未生。",
    "T26n1539_011:0583a29_5": "或受未生，此受非未來，謂此生中受定當生。",
    "T26n1539_011:0583b01_6": "諸受現在，此受一切現前耶？",
    "T26n1539_011:0583b02_7": "曰：諸受現前，此受一切現在。",
    "T26n1539_011:0583b02_8": "或受現在，此受非現前，謂此生中受生已滅，及此生中受定當生。",
    "T26n1539_011:0583b05_0": "有六種心，謂欲界繫見所斷心、修所斷心，色界繫見所斷心、修所斷心，無色界繫見所斷心、修所斷心。",
    "T26n1539_011:0583b07_1": "頗有欲界繫見所斷心決定唯緣善法耶？",
    "T26n1539_011:0583b08_2": "唯緣不善法耶？",
    "T26n1539_011:0583b08_3": "唯緣有覆無記法耶？",
    "T26n1539_011:0583b09_4": "唯緣無覆無記法耶。",
    "T26n1539_011:0583b09_5": "如見所斷心，修所斷心亦爾。",
    "T26n1539_011:0583b10_6": "如欲界繫，色界繫、無色界繫亦爾。",
    "T26n1539_011:0583b12_0": "頗有欲界繫見所斷心決定唯緣善法耶？",
    "T26n1539_011:0583b12_1": "曰：有，謂欲界繫見滅道所斷無漏緣隨眠相應諸心。",
    "T26n1539_011:0583b14_2": "頗有欲界繫見所斷心決定唯緣不善法耶？",
    "T26n1539_011:0583b15_3": "曰：有，謂欲界繫見集所斷不遍行隨眠相應諸心，及欲界繫見滅道所斷有漏緣隨眠相應諸心。",
    "T26n1539_011:0583b17_4": "頗有欲界繫見所斷心決定唯緣有覆無記法耶、無覆無記法耶？",
    "T26n1539_011:0583b18_5": "曰：無。",
    "T26n1539_011:0583b18_6": "頗有欲界繫修所斷心決定唯緣善法耶？",
    "T26n1539_011:0583b19_7": "曰：有，謂欲界繫空空無願無願相應諸心。",
    "T26n1539_011:0583b20_8": "頗有欲界繫修所斷心決定唯緣不善法耶、有覆無記法耶？",
    "T26n1539_011:0583b22_9": "曰：無。",
    "T26n1539_011:0583b22_10": "頗有欲界繫修所斷心決定唯緣無覆無記法耶？",
    "T26n1539_011:0583b23_11": "曰：有，謂欲界繫三識身，及欲界繫無相無相相應諸心。",
    "T26n1539_011:0583b24_12": "頗有色界繫見所斷心決定唯緣善法耶？",
    "T26n1539_011:0583b25_13": "曰：有，謂色界繫見滅道所斷無漏緣隨眠相應諸心。",
    "T26n1539_011:0583b26_14": "頗有色界繫見所斷心決定唯緣不善法耶？",
    "T26n1539_011:0583b27_15": "曰：無。",
    "T26n1539_011:0583b27_16": "頗有色界繫見所斷心決定唯緣有覆無記法耶？",
    "T26n1539_011:0583b28_17": "曰有，謂色界繫見苦集所斷不遍行隨眠相應諸心，及色界繫見滅道所斷有漏緣隨眠相應諸心。",
    "T26n1539_011:0583c02_18": "頗有色界繫見所斷心決定唯緣無覆無記法耶？",
    "T26n1539_011:0583c03_19": "曰：無。",
    "T26n1539_011:0583c03_20": "頗有色界繫修所斷心決定唯緣善法耶？",
    "T26n1539_011:0583c04_21": "曰：有，謂色界繫空空無願無願相應諸心。",
    "T26n1539_011:0583c05_22": "頗有色界繫修所斷心決定唯緣不善法耶、有覆無記法耶？",
    "T26n1539_011:0583c06_23": "曰：無。",
    "T26n1539_011:0583c06_24": "頗有色界繫修所斷心決定唯緣無覆無記法耶？",
    "T26n1539_011:0583c07_25": "曰：有，謂色界繫一識身，及色界繫無相無相相應諸心。",
    "T26n1539_011:0583c09_26": "頗有無色界繫見所斷心決定唯緣善法耶？",
    "T26n1539_011:0583c10_27": "曰：有，謂無色界繫見滅道所斷無漏緣隨眠相應諸心。",
    "T26n1539_011:0583c11_28": "頗有無色界繫見所斷心決定唯緣不善法耶？",
    "T26n1539_011:0583c12_29": "曰：無。",
    "T26n1539_011:0583c12_30": "頗有無色界繫見所斷心決定唯緣有覆無記法耶？",
    "T26n1539_011:0583c13_31": "曰：有，謂無色界繫見苦集所斷不遍行隨眠相應諸心，及無色界繫見滅道所斷有漏緣隨眠相應諸心。",
    "T26n1539_011:0583c16_0": "頗有無色界繫見所斷心決定唯緣無覆無記法耶？",
    "T26n1539_011:0583c17_1": "曰：無。",
    "T26n1539_011:0583c17_2": "頗有無色界繫修所斷心決定唯緣善法耶？",
    "T26n1539_011:0583c18_3": "曰：有，謂無色界繫空空無願無願相應諸心。",
    "T26n1539_011:0583c19_4": "頗有無色界繫修所斷心決定唯緣不善法耶、有覆無記法耶？",
    "T26n1539_011:0583c20_5": "曰：無。",
    "T26n1539_011:0583c20_6": "頗有無色界繫修所斷心決定唯緣無覆無記法耶？",
    "T26n1539_011:0583c21_7": "曰：有，謂無色界繫無相無相相應諸心。",
    "T26n1539_011:0583c23_0": "頗有諸法世間有漏隨順有取取蘊所攝，自內等起思擇等生，是妙善性欲界所繫，唯聖者有，不共一切愚夫異生？",
    "T26n1539_011:0583c25_1": "曰：有，謂欲界繫現觀後邊諸世俗智。",
    "T26n1539_011:0583c26_2": "頗有諸法世間有漏隨順有取取蘊所攝，自內等起思擇等生，是妙善性色界所繫，唯聖者有，不共一切愚夫異生？",
    "T26n1539_011:0583c29_0": "曰：有，謂色界繫現觀後邊諸世俗智。",
    "T26n1539_011:0583c29_1": "頗有諸法世間有漏隨順有取取蘊所攝，自內等起思擇等生，無色界繫，唯聖者有，不共一切愚夫異生？",
    "T26n1539_011:0584a03_2": "曰：有，謂滅盡定。",
    "T26n1539_011:0584a04_0": "頗有諸法世間有漏隨順有取取蘊所攝，自內等起思擇等生，是妙善性，欲界所繫定無漏法、等無間生緣無漏法，唯聖者有，不共一切愚夫異生？",
    "T26n1539_011:0584a07_1": "曰：有，謂欲界繫空空無願無願無相無相。",
    "T26n1539_011:0584a08_2": "頗有諸法世間有漏隨順有取取蘊所攝，自內等起思擇等生，是妙善性，色界所繫定無漏法、等無間生緣無漏法，唯聖者有，不共一切愚夫異生？",
    "T26n1539_011:0584a11_3": "曰：有，謂色界繫空空無願無願無相無相。",
    "T26n1539_011:0584a12_4": "頗有諸法世間有漏隨順有取取蘊所攝，自內等起思擇等生，是妙善性，無色界繫定無漏法、等無間生緣無漏法，唯聖者有，不共一切愚夫異生？",
    "T26n1539_011:0584a15_5": "曰：有，謂無色界繫空空無願無願無相無相。",
    "T26n1539_011:0584a17_0": "有十二心，謂欲界繫善心、不善心、有覆無記心、無覆無記心，色界繫善心、有覆無記心、無覆無記心，無色界繫善心、有覆無記心、無覆無記心，及學心、無學心。",
    "T26n1539_011:0584a20_1": "欲界繫善心等無間生幾心？",
    "T26n1539_011:0584a21_2": "乃至無學心等無間生幾心？",
    "T26n1539_011:0584a22_0": "欲界繫善心等無間生九心。",
    "T26n1539_011:0584a22_1": "不善心欲界繫有覆無記心等無間生四心。",
    "T26n1539_011:0584a23_2": "無覆無記心等無間生七心。",
    "T26n1539_011:0584a24_3": "色界繫善心等無間生十一心。",
    "T26n1539_011:0584a25_0": "有覆無記心、無覆無記心等無間生六心。",
    "T26n1539_011:0584a25_1": "無色界繫善心等無間生九心。",
    "T26n1539_011:0584a26_2": "有覆無記心等無間生七心。",
    "T26n1539_011:0584a27_3": "無覆無記心等無間生六心。",
    "T26n1539_011:0584a27_4": "學心等無間生五心。",
    "T26n1539_011:0584a28_5": "無學心等無間生四心。",
    "T26n1539_011:0584a29_0": "有十二心，謂欲界繫善心、不善心、有覆無記心、無覆無記心，色界繫善心、有覆無記心、無覆無記心，無色界繫善心、有覆無記心、無覆無記心，及學心、無學心。",
    "T26n1539_011:0584b03_1": "欲界繫善心，於欲界繫善心由幾緣故說能為緣？",
    "T26n1539_011:0584b04_2": "欲界繫善心乃至於無學心，由幾緣故說能為緣？",
    "T26n1539_011:0584b05_3": "乃至無學心，於無學心由幾緣故說能為緣？",
    "T26n1539_011:0584b06_4": "無學心於欲界繫善心乃至學心，由幾緣故說能為緣？",
    "T26n1539_011:0584b08_5": "欲界繫善心，於欲界繫善心，由因緣、等無間緣、所緣緣、增上緣故，說能為緣。",
    "T26n1539_011:0584b09_6": "於不善心、欲界繫有覆無記心，由等無間緣、所緣緣、增上緣故，說能為緣。",
    "T26n1539_011:0584b11_7": "於欲界繫無覆無記心，由因緣、等無間緣、所緣緣、增上緣故，說能為緣。",
    "T26n1539_011:0584b13_8": "於色界繫善心，由等無間緣、所緣緣、增上緣故，說能為緣。",
    "T26n1539_011:0584b14_9": "於色界繫有覆無記心，由等無間緣、增上緣故，說能為緣。",
    "T26n1539_011:0584b15_10": "於色界繫無覆無記心，由所緣緣、增上緣故，說能為緣。",
    "T26n1539_011:0584b16_11": "於無色界繫善心、無覆無記心，由一增上緣故，說能為緣。",
    "T26n1539_011:0584b18_12": "於無色界繫有覆無記心，由等無間緣、增上緣故，說能為緣。",
    "T26n1539_011:0584b19_13": "於學心、無學心，由等無間緣、所緣緣、增上緣故，說能為緣。",
    "T26n1539_011:0584b20_14": "不善心，於不善心，由因緣、等無間緣、所緣緣、增上緣故，說能為緣。",
    "T26n1539_011:0584b22_15": "於欲界繫有覆無記心、無覆無記心，由因緣、等無間緣、所緣緣、增上緣故，說能為緣。",
    "T26n1539_011:0584b24_16": "於色界繫善心、無覆無記心，由所緣緣、增上緣故，說能為緣。",
    "T26n1539_011:0584b25_17": "於色界繫有覆無記心及無色界繫一切心，由一增上緣故，說能為緣。",
    "T26n1539_011:0584b27_18": "於學心、無學心，由所緣緣、增上緣故，說能為緣。",
    "T26n1539_011:0584b28_19": "於欲界繫善心，由等無間緣、所緣緣、增上緣故，說能為緣。",
    "T26n1539_011:0584b29_20": "欲界繫有覆無記心，於欲界繫有覆無記心，由因緣、等無間緣、所緣緣、增上緣故，說能為緣。",
    "T26n1539_011:0584c02_21": "於欲界繫無覆無記心，由等無間緣、所緣緣、增上緣故，說能為緣。",
    "T26n1539_011:0584c04_22": "於色界繫善心、無覆無記心，由所緣緣、增上緣故，說能為緣。",
    "T26n1539_011:0584c05_23": "於色界繫有覆無記心及無色界繫一切心，由一增上緣故，說能為緣。",
    "T26n1539_011:0584c07_24": "於學心、無學心，由所緣緣、增上緣故，說能為緣。",
    "T26n1539_011:0584c08_25": "於欲界繫善心，由等無間緣、所緣緣、增上緣故，說能為緣。",
    "T26n1539_011:0584c09_26": "於不善心，由因緣、等無間緣、所緣緣、增上緣故，說能為緣。",
    "T26n1539_011:0584c11_0": "欲界繫無覆無記心，於欲界繫無覆無記心，由因緣、等無間緣、所緣緣、增上緣故，說能為緣。",
    "T26n1539_011:0584c13_1": "於色界繫善心，由等無間緣、所緣緣、增上緣故，說能為緣。",
    "T26n1539_011:0584c14_2": "於色界繫有覆無記心，由等無間緣、增上緣故，說能為緣。",
    "T26n1539_011:0584c15_3": "於色界繫無覆無記心，由所緣緣、增上緣故，說能為緣。",
    "T26n1539_011:0584c17_0": "於無色界繫善心、無覆無記心，由一增上緣故，說能為緣。",
    "T26n1539_011:0584c18_1": "於無色界繫有覆無記心，由等無間緣、增上緣故，說能為緣。",
    "T26n1539_011:0584c19_2": "於學心、無學心，由所緣緣、增上緣故，說能為緣。",
    "T26n1539_011:0584c20_3": "於欲界繫善心、不善心、有覆無記心，由等無間緣、所緣緣、增上緣故，說能為緣。",
    "T26n1539_011:0584c22_4": "色界繫善心，於色界繫善心，由因緣、等無間緣、所緣緣、增上緣故，說能為緣。",
    "T26n1539_011:0584c24_5": "於色界繫有覆無記心，由等無間緣、所緣緣、增上緣故，說能為緣。",
    "T26n1539_011:0584c25_6": "於色界繫無覆無記心，由因緣、等無間緣、所緣緣、增上緣故，說能為緣。",
    "T26n1539_011:0584c27_7": "於無色界繫善心，由等無間緣、所緣緣、增上緣故，說能為緣。",
    "T26n1539_011:0584c28_8": "於無色界繫有覆無記心，由等無間緣、增上緣故，說能為緣。",
    "T26n1539_011:0585a01_0": "於無色界繫無覆無記心，由一增上緣故，說能為緣。",
    "T26n1539_011:0585a02_1": "於學心、無學心，由等無間緣、所緣緣、增上緣故，說能為緣。",
    "T26n1539_011:0585a03_2": "於欲界繫善心、不善心，由等無間緣、所緣緣、增上緣故，說能為緣。",
    "T26n1539_011:0585a04_3": "於欲界繫有覆無記心、無覆無記心，由等無間緣、增上緣故，說能為緣。",
    "T26n1539_011:0585a06_4": "色界繫有覆無記心，於色界繫有覆無記心，由因緣、等無間緣、所緣緣、增上緣故，說能為緣。",
    "T26n1539_011:0585a08_5": "於色界繫無覆無記心，由等無間緣、所緣緣、增上緣故，說能為緣。",
    "T26n1539_011:0585a10_6": "於無色界繫善心，由所緣緣、增上緣故，說能為緣。",
    "T26n1539_011:0585a11_7": "於無色界繫有覆無記心、無覆無記心，由一增上緣故，說能為緣。",
    "T26n1539_011:0585a12_8": "於學心、無學心，由所緣緣、增上緣故，說能為緣。",
    "T26n1539_011:0585a13_9": "於欲界繫善心、不善心，由等無間緣、所緣緣、增上緣故，說能為緣。",
    "T26n1539_011:0585a15_10": "於欲界繫有覆無記心，由等無間緣、增上緣故，說能為緣。",
    "T26n1539_011:0585a16_11": "於欲界繫無覆無記心，由一增上緣故，說能為緣。",
    "T26n1539_011:0585a17_12": "於色界繫善心，由等無間緣、所緣緣、增上緣故，說能為緣。",
    "T26n1539_011:0585a19_13": "色界繫無覆無記心，於色界繫無覆無記心，由因緣、等無間緣、所緣緣、增上緣故，說能為緣。",
    "T26n1539_011:0585a21_14": "於無色界繫善心，由所緣緣、增上緣故，說能為緣。",
    "T26n1539_011:0585a22_15": "於無色界繫有覆無記心，由等無間緣、增上緣故，說能為緣。",
    "T26n1539_011:0585a23_16": "於無色界繫無覆無記心，由一增上緣故，說能為緣。",
    "T26n1539_011:0585a24_17": "於學心、無學心，由所緣緣、增上緣故，說能為緣。",
    "T26n1539_011:0585a25_18": "於欲界繫善心，由所緣緣、增上緣故，說能為緣。",
    "T26n1539_011:0585a27_0": "於不善心，由等無間緣、所緣緣、增上緣故，說能為緣。",
    "T26n1539_011:0585a28_1": "於欲界繫有覆無記心，由等無間緣、增上緣故，說能為緣。",
    "T26n1539_011:0585a29_2": "於欲界繫無覆無記心，由一增上緣故，說能為緣。",
    "T26n1539_011:0585b01_3": "於色界繫善心、有覆無記心，由等無間緣、所緣緣、增上緣故，說能為緣。",
    "T26n1539_011:0585b03_4": "無色界繫善心，於無色界繫善心，由因緣、等無間緣、所緣緣、增上緣故，說能為緣。",
    "T26n1539_011:0585b05_5": "於無色界繫有覆無記心，由等無間緣、所緣緣、增上緣故，說能為緣。",
    "T26n1539_011:0585b06_6": "於無色界繫無覆無記心，由因緣、等無間緣、所緣緣、增上緣故，說能為緣。",
    "T26n1539_011:0585b08_7": "於學心、無學心，由等無間緣、所緣緣、增上緣故，說能為緣。",
    "T26n1539_011:0585b09_8": "於欲界繫善心，由所緣緣、增上緣故，說能為緣。",
    "T26n1539_011:0585b10_9": "於不善心，由等無間緣、所緣緣、增上緣故，說能為緣。",
    "T26n1539_011:0585b11_10": "於欲界繫有覆無記心，由等無間緣、增上緣故，說能為緣。",
    "T26n1539_011:0585b13_11": "於欲界繫無覆無記心，由一增上緣故，說能為緣。",
    "T26n1539_011:0585b14_12": "於色界繫善心、有覆無記心，由等無間緣、所緣緣、增上緣故，說能為緣。",
    "T26n1539_011:0585b15_13": "於色界繫無覆無記心，由一增上緣故，說能為緣。",
    "T26n1539_011:0585b17_0": "無色界繫有覆無記心，於無色界繫有覆無記心，由因緣、等無間緣、所緣緣、增上緣故，說能為緣。",
    "T26n1539_011:0585b19_1": "於無色界繫無覆無記心，由等無間緣、所緣緣、增上緣故，說能為緣。",
    "T26n1539_011:0585b20_2": "於學心、無學心，由所緣緣、增上緣故，說能為緣。",
    "T26n1539_011:0585b21_3": "於欲界繫善心，由所緣緣、增上緣故，說能為緣。",
    "T26n1539_011:0585b22_4": "於不善心，由等無間緣、所緣緣、增上緣故，說能為緣。",
    "T26n1539_011:0585b24_5": "於欲界繫有覆無記心，由等無間緣、增上緣故，說能為緣。",
    "T26n1539_011:0585b25_6": "於欲界繫無覆無記心，由一增上緣故，說能為緣。",
    "T26n1539_011:0585b26_7": "於色界繫善心、有覆無記心，由等無間緣、所緣緣、增上緣故，說能為緣。",
    "T26n1539_011:0585b28_8": "於色界繫無覆無記心，由一增上緣故，說能為緣。",
    "T26n1539_011:0585b29_9": "於無色界繫善心，由等無間緣、所緣緣、增上緣故，說能為緣。",
    "T26n1539_011:0585c01_10": "無色界繫無覆無記心，於無色界繫無覆無記心，由因緣、等無間緣、所緣緣、增上緣故，說能為緣。",
    "T26n1539_011:0585c03_11": "於學心、無學心，由所緣緣、增上緣故，說能為緣。",
    "T26n1539_011:0585c04_12": "於欲界繫善心，由所緣緣、增上緣故，說能為緣。",
    "T26n1539_011:0585c06_0": "於不善心，由等無間緣、所緣緣、增上緣故，說能為緣。",
    "T26n1539_011:0585c07_1": "於欲界繫有覆無記心，由等無間緣、增上緣故，說能為緣。",
    "T26n1539_011:0585c08_2": "於欲界繫無覆無記心，由一增上緣，故說能為。",
    "T26n1539_011:0585c09_3": "緣於色界繫善心，由所緣緣、增上緣故，說能為緣。",
    "T26n1539_011:0585c10_4": "於色界繫有覆無記心，由等無間緣、所緣緣、增上緣故，說能為緣。",
    "T26n1539_011:0585c12_5": "於色界繫無覆無記心，由一增上緣故，說能為緣。",
    "T26n1539_011:0585c13_6": "於無色界繫善心、有覆無記心，由等無間緣、所緣緣、增上緣故，說能為緣。",
    "T26n1539_011:0585c15_0": "學心，於學心，由因緣、等無間緣、所緣緣、增上緣故，說能為緣。",
    "T26n1539_011:0585c16_1": "於無學心，亦由因緣、等無間緣、所緣緣、增上緣故，說能為緣。",
    "T26n1539_011:0585c17_2": "於欲界繫善心，由等無間緣、所緣緣、增上緣故，說能為緣。",
    "T26n1539_011:0585c19_3": "於不善心，由所緣緣、增上緣故，說能為緣。",
    "T26n1539_011:0585c20_0": "於欲界繫有覆無記心、無覆無記心，由一增上緣故，說能為緣。",
    "T26n1539_011:0585c21_1": "於色界繫善心，由等無間緣、所緣緣、增上緣故，說能為緣。",
    "T26n1539_011:0585c22_2": "於色界繫有覆無記心，由所緣緣、增上緣故，說能為緣。",
    "T26n1539_011:0585c24_0": "於色界繫無覆無記心，由一增上緣故，說能為緣。",
    "T26n1539_011:0585c25_1": "於無色界繫善心，由等無間緣、所緣緣、增上緣故，說能為緣。",
    "T26n1539_011:0585c26_2": "於無色界繫有覆無記心，由所緣緣、增上緣故，說能為緣。",
    "T26n1539_011:0585c27_3": "於無色界繫無覆無記心，由一增上緣故，說能為緣。",
    "T26n1539_011:0585c29_4": "無學心，於無學心，由因緣、等無間緣、所緣緣、增上緣故，說能為緣。",
    "T26n1539_011:0586a01_5": "於欲界繫善心，由等無間緣、所緣緣、增上緣故，說能為緣。",
    "T26n1539_011:0586a02_6": "於不善心，由所緣緣、增上緣故，說能為緣。",
    "T26n1539_011:0586a03_7": "於欲界繫有覆無記心、無覆無記心，由一增上緣故，說能為緣。",
    "T26n1539_011:0586a05_8": "於色界繫善心，由等無間緣、所緣緣、增上緣故，說能為緣。",
    "T26n1539_011:0586a06_9": "於色界繫有覆無記心，由所緣緣、增上緣故，說能為緣。",
    "T26n1539_011:0586a07_10": "於色界繫無覆無記心，由一增上緣故，說能為緣。",
    "T26n1539_011:0586a09_11": "於無色界繫善心，由等無間緣、所緣緣、增上緣故，說能為緣。",
    "T26n1539_011:0586a10_12": "於無色界繫有覆無記心，由所緣緣、增上緣故，說能為緣。",
    "T26n1539_011:0586a11_13": "於無色界繫無覆無記心，由一增上緣故，說能為緣。",
    "T26n1539_011:0586a12_14": "於學心，由所緣緣、增上緣故，說能為緣。",
    "T26n1539_011:0586a14_0": "云何增上緣？",
    "T26n1539_011:0586a14_1": "謂眼色為緣生眼識，此眼識以眼為增上緣。",
    "T26n1539_011:0586a15_2": "亦以色、耳聲及耳識、鼻香及鼻識、舌味及舌識、身觸及身識、意法及意識。",
    "T26n1539_011:0586a16_3": "若此相應法、若此俱有法，若有色無色、若有見無見、若有對無對、若有漏無漏、若有為無為，如是一切法皆為增上緣，唯除自性。",
    "T26n1539_011:0586a19_4": "如是耳鼻舌身意法為緣生意識，此意識以意為增上緣，亦以法、眼色及眼識、耳聲及耳識、鼻香及鼻識、舌味及舌識、身觸及身識，若此相應法、若此俱有法，若有色無色、若有見無見、若有對無對、若有漏無漏、若有為無為，如是一切法皆為增上緣，唯除自性。",
    "T26n1539_011:0586a25_5": "是名增上緣。",
    "T26n1539_011:0586a27_0": "諸斷善根，彼云何斷？",
    "T26n1539_011:0586a27_1": "何行相斷？",
    "T26n1539_011:0586a27_2": "謂如有一，害母、害父、害阿羅漢、破和合僧、以勃惡心出如來血，能斷善根。",
    "T26n1539_011:0586a29_3": "諸以故思害母命者，彼云何害？",
    "T26n1539_011:0586b01_4": "何行相害？",
    "T26n1539_011:0586b01_5": "謂如有一，具貪瞋癡其性猛利，彼由猛利貪瞋癡故，樂著博戲、嗜酒耽婬、好惡朋友好惡伴侶、染習種種諸放逸處。",
    "T26n1539_011:0586b03_6": "其母專志攝錄遮制，告言：「子子！",
    "T26n1539_011:0586b04_7": "汝今勿復樂著博戲、嗜酒耽婬、好惡朋友好惡伴侶、染習種種諸放逸處。",
    "T26n1539_011:0586b06_8": "汝今勿應往趣地獄、傍生、餓鬼。",
    "T26n1539_011:0586b07_0": "汝今勿應墮諸惡處、生諸惡趣。」",
    "T26n1539_011:0586b07_1": "由母專志攝錄遮制，便於母所起猛利瞋，不忍不信作是怨言：「苦哉荼毒。",
    "T26n1539_011:0586b09_2": "云何我母制我所愛博戲酒婬朋友伴侶。",
    "T26n1539_011:0586b10_3": "若復於我作如此類不饒益事，我當決定害其命根。」",
    "T26n1539_011:0586b11_4": "如是能斷。",
    "T26n1539_011:0586b11_5": "彼於異時所發起瞋，不忍不信轉復猛利堅固熾盛，由所起瞋不忍不信展轉猛利堅固熾盛，復於後時發起如是修斷瞋纏。",
    "T26n1539_011:0586b14_6": "由此瞋纏之所纏故，便起故思害其母命。",
    "T26n1539_011:0586b15_7": "彼由如是身業、語業、意思悕求願行種類，說名邪性。",
    "T26n1539_011:0586b16_8": "由此棄捨先所成就，諸想等想假立言說住不定聚不定種性，由此獲得先未成就，諸想等想假立言說住邪定聚邪定種性，獲得五種補特伽羅、和雜種類助伴種類，惡眾同分，處得、事得、生長處得，謂害母、害父、害阿羅漢、破和合僧、以勃惡心出如來血。",
    "T26n1539_011:0586b22_9": "諸以故思害母命者，彼如是害。",
    "T26n1539_011:0586b23_10": "此行相害，如說害母，害父亦爾。",
    "T26n1539_011:0586b23_11": "諸害聲聞阿羅漢命，彼云何害？",
    "T26n1539_011:0586b24_12": "何行相害？",
    "T26n1539_011:0586b24_13": "謂如有一，於其聲聞阿羅漢人所有衣鉢，或隨一一沙門命緣如法眾具，極生貪染繫心不捨。",
    "T26n1539_011:0586b26_14": "作是思惟：「我今要當隨分竊奪。",
    "T26n1539_011:0586b27_15": "若彼因此於我損害，縛錄退黜呵責毀罵，令墮下賤不尊貴處，我當決定害其命根。」",
    "T26n1539_011:0586b29_16": "如是能斷。",
    "T26n1539_011:0586b29_17": "又如聲聞阿羅漢人處大眾中，於自言論顯照施設成立開示、於他言論破壞遮止。",
    "T26n1539_011:0586c02_18": "其中所有或諸沙門或婆羅門，懷怨害見朋怨害論，作是怨言：「苦哉荼毒。",
    "T26n1539_011:0586c04_19": "云何如是名類沙門處大眾中，於自言論顯照施設成立開示、於他言論破壞遮止。",
    "T26n1539_011:0586c06_20": "若復於我作如此類不饒益事，我當決定害其命根。」",
    "T26n1539_011:0586c07_21": "如是能斷。",
    "T26n1539_011:0586c07_22": "彼於異時所發起瞋不忍不信，轉復猛利堅固熾盛。",
    "T26n1539_011:0586c08_23": "由所起瞋不忍不信展轉猛利堅固熾盛，復於後時發起如是修斷瞋纏。",
    "T26n1539_011:0586c10_24": "由此瞋纏之所纏故，便起故思害彼聲聞阿羅漢命。",
    "T26n1539_011:0586c11_25": "彼由如是身業、語業、意思悕求願行種類，說名邪性，由此棄捨先所成就，諸想等想假立言說，住不定聚不定種性。",
    "T26n1539_011:0586c14_26": "由此獲得先未成就，諸想等想假立言說，住邪定聚邪定種性。",
    "T26n1539_011:0586c15_27": "獲得五種補特伽羅，和雜種類助伴種類，惡眾同分、處得、事得、生長處得，謂害母、害父、害阿羅漢、破和合僧、以勃惡心出如來血。",
    "T26n1539_011:0586c18_28": "諸害聲聞阿羅漢命，彼如是害，此行相害。",
    "T26n1539_011:0586c19_29": "諸破如來聲聞弟子和合僧眾，彼云何破？",
    "T26n1539_011:0586c20_30": "何行相破？",
    "T26n1539_011:0586c20_31": "謂如有一，於非法法想、於非毘柰耶毘柰耶想，彼不覆此想、不覆此忍、不覆如是樂慧觀見。",
    "T26n1539_011:0586c22_32": "於其如來聲聞弟子和合僧眾教示勸誨，令其歡悅修學受持，言是正法、是毘柰耶、是大師教：「具壽！",
    "T26n1539_011:0586c24_33": "汝今於是正法、是毘柰耶、是大師教，應當許可忍受開顯，應起受籌。」",
    "T26n1539_011:0586c26_34": "若以彼身為其第五起受籌者，下極此數補特伽羅，雖言能破如來弟子和合僧眾，然不能生一劫住罪。",
    "T26n1539_011:0586c28_35": "復如有一，於法非法想、於毘柰耶非毘柰耶想，彼不覆此想、不覆此忍、不覆如是樂慧觀見。",
    "T26n1539_011:0587a02_0": "於其如來聲聞弟子和合僧眾教示勸誨，令其歡悅修學受持，言非正法、非毘柰耶、非大師教：「具壽！",
    "T26n1539_011:0587a04_1": "汝今於是非法、非毘柰耶、非大師教，應當許可忍受開顯，應起受籌。」",
    "T26n1539_011:0587a05_2": "若以彼身為其第五起受籌者，下極此數補特伽羅，雖言能破如來弟子和合僧眾，然不能生一劫住罪。",
    "T26n1539_011:0587a08_3": "復如有一，於非法非法想、於非毘柰耶非毘柰耶想，彼隱覆此想、隱覆此忍、隱覆如是樂慧觀見。",
    "T26n1539_011:0587a10_4": "於其如來聲聞弟子和合僧眾教示勸誨，令其歡悅修學受持，言是正法、是毘柰耶、是大師教：「具壽！",
    "T26n1539_011:0587a12_5": "汝今於是正法、是毘柰耶、是大師教，應當許可忍受開顯，應起受籌。」",
    "T26n1539_011:0587a14_0": "若以彼身為其第五起受籌者，下極此數補特伽羅，應言能破如來弟子和合僧眾，亦能生於一劫住罪。",
    "T26n1539_011:0587a16_1": "復如有一，於法法想、於毘柰耶毘柰耶想，彼隱覆此想、隱覆此忍、隱覆如是樂慧觀見，於其如來聲聞弟子和合僧眾教示勸誨，令其歡悅修學受持，言非正法、非毘柰耶、非大師教：「具壽！",
    "T26n1539_011:0587a20_2": "汝今於是非法、非毘柰耶、非大師教，應當許可忍受開顯，應起受籌。」",
    "T26n1539_011:0587a22_3": "若以彼身為其第五起受籌者，下極此數補特伽羅，應言能破如來弟子和合僧眾，亦能生於一劫住罪。",
    "T26n1539_011:0587a24_4": "彼由如是身業、語業、意思悕求願行種類，說名邪性，由此棄捨先所成就，諸想等想假立言說，住不定聚不定種性。",
    "T26n1539_011:0587a27_5": "由此獲得先未成就，諸想等想假立言說，住邪定聚邪定種性。",
    "T26n1539_011:0587a28_6": "獲得五種補特伽羅，和雜種類助伴種類，惡眾同分、處得、事得、生長處得，謂害母、害父、害阿羅漢、破和合僧、以勃惡心出如來血。",
    "T26n1539_011:0587b02_7": "諸破如來聲聞弟子和合僧眾，彼如是破，此行相破。",
    "T26n1539_011:0587b03_8": "諸勃惡心出如來血，彼云何出？",
    "T26n1539_011:0587b04_9": "何行相出？",
    "T26n1539_011:0587b04_10": "謂如如來處大眾中，於自言論顯照施設成立開示、於他言論破壞遮止。",
    "T26n1539_011:0587b06_11": "其中所有或諸沙門或婆羅門，懷怨害見明怨害論，作是怨言：「苦哉荼毒。",
    "T26n1539_011:0587b07_12": "云何如是名類沙門處大眾中，於自言論顯照施設成立開示、於他言論破壞遮止。",
    "T26n1539_011:0587b09_13": "若復於我作如此類不饒益事，我當決定害其命根。」",
    "T26n1539_011:0587b10_14": "如是能斷。",
    "T26n1539_011:0587b11_15": "彼於異時所發起瞋不忍不信，轉復猛利堅固熾盛。",
    "T26n1539_011:0587b12_16": "由所起瞋不忍不信展轉猛利堅固熾盛，復於後時發起如是修斷瞋纏。",
    "T26n1539_011:0587b14_0": "由此瞋纏之所纏故，便起故思：「我今決定害如來命。」",
    "T26n1539_011:0587b15_1": "然諸如來法爾無有能害命者，唯可有能以勃惡心出如來血。",
    "T26n1539_011:0587b16_2": "彼由如是身業、語業、意思悕求願行種類，說名邪性，由此棄捨先所成就，諸想等想假立言說，住不定聚不定種性。",
    "T26n1539_011:0587b19_3": "由此獲得先未成就，諸想等想假立言說，住邪定聚邪定種性。",
    "T26n1539_011:0587b20_4": "獲得五種補特伽羅，和雜種類助伴種類，惡眾同分、處得、事得、生長處得，謂害母、害父、害阿羅漢、破和合僧、以勃惡心出如來血。",
    "T26n1539_011:0587b23_5": "諸勃惡心出如來血，彼如是出，此行相出。",
    "T26n1539_011:0587b25_0": "說一切有部識身足論卷第十一"
}