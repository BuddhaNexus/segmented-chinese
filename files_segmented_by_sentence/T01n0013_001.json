{
    "T01n0013_001:0233b23_0": "長阿含十報法經卷上",
    "T01n0013_001:0233b25_0": "後漢安息國三藏安世高譯",
    "T01n0013_001:0233b26_0": "聞如是：佛在舍衛國祇樹給孤獨園。",
    "T01n0013_001:0233b26_1": "是時，賢者舍利曰：「請諸比丘聽說法，上亦好、中亦好、竟亦好，有慧、有巧、最具淨除至竟說行，聽從一增至十法，聽向意著意，聽說如言。」",
    "T01n0013_001:0233c01_0": "諸比丘從賢者舍利曰：「請願欲聞。」",
    "T01n0013_001:0233c01_1": "舍利曰：「便說從一增起至十法，皆聚成無為。",
    "T01n0013_001:0233c02_2": "從苦得要出，一切惱滅。",
    "T01n0013_001:0233c04_0": "「第一一法，行者竟無為但守行。",
    "T01n0013_001:0233c05_0": "「第二一法，可思惟意不離身。",
    "T01n0013_001:0233c06_0": "「第三一法，可識世間麁細。",
    "T01n0013_001:0233c07_0": "「第四一法，可棄憍慢。",
    "T01n0013_001:0233c08_0": "「第五一法，可著意本觀。",
    "T01n0013_001:0233c09_0": "「第六一法，多作本觀。",
    "T01n0013_001:0233c10_0": "「第七一法，難受不中止定。",
    "T01n0013_001:0233c11_0": "「第八一法，可成令意止。",
    "T01n0013_001:0233c12_0": "「第九一法，當知一切人在食。",
    "T01n0013_001:0233c13_0": "「第十一法，當證令意莫疑。",
    "T01n0013_001:0233c14_0": "「是行者十法，是不非、是不異，有諦如，有不惑不倒，是如有持慧意觀。",
    "T01n0013_001:0233c16_0": "「第一兩法，行者竟無為當有意亦當念。",
    "T01n0013_001:0233c17_0": "「第二兩法，可增行止亦觀。",
    "T01n0013_001:0233c18_0": "「第三兩法，當知名字。",
    "T01n0013_001:0233c19_0": "「第四兩法，可捨癡亦世間愛。",
    "T01n0013_001:0233c20_0": "「第五兩法，當除不愧不慚。",
    "T01n0013_001:0233c21_0": "「第六兩法，難定兩法不當爾爾。",
    "T01n0013_001:0233c22_0": "「第七兩法，當知當不爾爾。",
    "T01n0013_001:0233c23_0": "「第八兩法，可求盡點，不復生點。",
    "T01n0013_001:0233c24_0": "「第九兩法，可識人本何因緣在世間得苦，亦當知何因緣得度世。",
    "T01n0013_001:0233c26_0": "「第十兩法，當自證慧亦解脫。",
    "T01n0013_001:0233c26_1": "是為行者二十法，是不非、是不異，有證如，有不惑不倒，是如有持慧意觀。",
    "T01n0013_001:0233c29_0": "「第一三法，行者竟無為事慧者，亦聞法經，亦當觀本。",
    "T01n0013_001:0234a02_0": "「第二三法，當思惟。",
    "T01n0013_001:0234a02_1": "欲念，定不欲但念，亦不欲亦不念。",
    "T01n0013_001:0234a04_0": "「第三三法，可識。",
    "T01n0013_001:0234a04_1": "欲有，色有，不色有。",
    "T01n0013_001:0234a05_0": "「第四三法，可捨。",
    "T01n0013_001:0234a05_1": "欲愛，色愛，不色愛。",
    "T01n0013_001:0234a06_0": "「第五三法，可捨。",
    "T01n0013_001:0234a06_1": "本三惡，貪欲惡、瞋恚惡、愚癡惡。",
    "T01n0013_001:0234a08_0": "「第六三法，可增。",
    "T01n0013_001:0234a08_1": "無有貪欲本、無有瞋恚本、無有愚癡本。",
    "T01n0013_001:0234a10_0": "「第七三法，難受。",
    "T01n0013_001:0234a10_1": "相定相、定止相、定起相。",
    "T01n0013_001:0234a11_0": "「第八三法，可作。",
    "T01n0013_001:0234a11_1": "三活向，空、不願、不想。",
    "T01n0013_001:0234a12_0": "「第九三法，可識。",
    "T01n0013_001:0234a12_1": "三痛，樂痛、亦不樂亦不苦痛。",
    "T01n0013_001:0234a14_0": "「第十三法，自證慧不復學。",
    "T01n0013_001:0234a14_1": "從本來，亦往生，爾無所應除。",
    "T01n0013_001:0234a15_2": "是為行者三十法，是不非，是不異，有諦如，有不惑不倒，是如是有持慧意觀。",
    "T01n0013_001:0234a17_0": "「第一四法，行者竟無為天人輪。",
    "T01n0013_001:0234a17_1": "好郡居，依慧人，自直願，宿命有本。",
    "T01n0013_001:0234a19_0": "「第二四法，增行。",
    "T01n0013_001:0234a19_1": "四意止，自觀、身觀、內外身觀，莫離意知著意，離世間癡惱。",
    "T01n0013_001:0234a20_2": "痛、痒、意法亦如觀身法。」",
    "T01n0013_001:0234a22_0": "「第三四法，可識。",
    "T01n0013_001:0234a22_1": "四飯，摶飯、樂飯、念飯、識飯。",
    "T01n0013_001:0234a23_0": "「第四四法，可捨。",
    "T01n0013_001:0234a23_1": "四蛘，欲蛘、意生是蛘、戒願蛘、受身蛘。",
    "T01n0013_001:0234a25_0": "「第五四法，可減。",
    "T01n0013_001:0234a25_1": "四失，戒失、意是失、行失、業失。",
    "T01n0013_001:0234a27_0": "「第六四法，可增。",
    "T01n0013_001:0234a27_1": "四成，戒成、意是成、行成、業成。",
    "T01n0013_001:0234a29_0": "「第七四法，難知。",
    "T01n0013_001:0234a29_1": "四諦，苦諦、習諦、盡諦、受滅苦諦。",
    "T01n0013_001:0234b02_0": "「第八四法，令有四黠。",
    "T01n0013_001:0234b02_1": "苦黠、習黠、盡黠、道黠。",
    "T01n0013_001:0234b04_0": "「第九四法，可識。",
    "T01n0013_001:0234b04_1": "四相識，少識、多識、無有量無所有不用識知、多知無有量知無所有不用智知。",
    "T01n0013_001:0234b07_0": "「第十四法，自證。",
    "T01n0013_001:0234b07_1": "一法身當知、二法意當知、三法眼當知、四法慧當知。",
    "T01n0013_001:0234b08_2": "是為行者四十法，是不非，是不異，有諦如，有不惑不倒，是如是有持慧意觀。",
    "T01n0013_001:0234b11_0": "「第一五法，行者竟無為。",
    "T01n0013_001:0234b11_1": "五種斷意。",
    "T01n0013_001:0234b11_2": "何等五？",
    "T01n0013_001:0234b12_0": "道弟子有道信有根著本，無有能壞者，忍辱亦仙人，若天、若魔、若梵，亦餘世間耶？",
    "T01n0013_001:0234b13_1": "亦無有匿無有態，真直如有身行，意著道慧同行。",
    "T01n0013_001:0234b15_0": "身亦少病安善，如應持腹行。",
    "T01n0013_001:0234b15_1": "身不大寒不大熱，無有恚時和令消飲食噉，令身安調，發精進行。",
    "T01n0013_001:0234b17_2": "有瞻精進方便，堅得好法，意不捨方便，寧肌筋骨血幹，盡精進不得中止，要當得所行。",
    "T01n0013_001:0234b19_3": "行慧從起滅慧得道者，要不厭行直滅苦。",
    "T01n0013_001:0234b20_4": "是五種斷意。",
    "T01n0013_001:0234b21_0": "「第二五法，可增行德者。",
    "T01n0013_001:0234b21_1": "五種定。",
    "T01n0013_001:0234b21_2": "行道弟子，是身自守得喜樂，澆漬身行，可身一切無有一處不到喜樂，從自守樂。",
    "T01n0013_001:0234b23_3": "譬慧浴者，亦慧浴弟子。",
    "T01n0013_001:0234b24_4": "弟子持器，若杅若釜。",
    "T01n0013_001:0234b24_5": "澡豆水漬，已漬和使澡豆著膩，內外著膩不復散，從漬膩故。",
    "T01n0013_001:0234b26_6": "道行者亦如是，是身自守愛生樂，漬和相近相著，身一切無有不著，從自守喜樂。",
    "T01n0013_001:0234b28_0": "道弟子，是五種定，是上頭行。",
    "T01n0013_001:0234b29_0": "「亦有道弟子，是身已定喜樂，澆漬身行，可身一處無有不到從定喜樂，譬阪頭泉水池，亦不從上來、亦不從東、亦不從南、亦不從西、亦不從北，但從泉多水潤生遍泉水，為泉澆漬，無有一處不到水冷水。",
    "T01n0013_001:0234c04_1": "道弟子行如是，是身定喜樂，澆漬身行，可遍身一切無有不到，從定喜樂。",
    "T01n0013_001:0234c06_2": "道弟子是五種定，是為第二行。",
    "T01n0013_001:0234c07_0": "「亦有道弟子，是身不著愛著樂，相連至到相促相可，遍一切身到不喜樂。",
    "T01n0013_001:0234c08_1": "譬如蓮華水中生水中長，至根至莖至葉，一切從冷水遍澆漬遍行。",
    "T01n0013_001:0234c10_2": "道弟子身亦如是，從無有愛樂澆漬，可一切身遍從無有愛樂。",
    "T01n0013_001:0234c11_3": "道弟子，是五種定，是為第三行。",
    "T01n0013_001:0234c13_0": "「亦有道弟子，是身淨意，已除受行成行，身中無有一處不到從淨意除意。",
    "T01n0013_001:0234c14_1": "譬如四姓亦四姓子，白[疊*毛]若八丈九丈，人頭足遍裹身遍，無有不到從白[疊*毛]淨[疊*毛]。",
    "T01n0013_001:0234c16_2": "如是道弟子，是身淨意除意已有行，一切身無有不到已覆淨意除意。",
    "T01n0013_001:0234c18_3": "道弟子，是五種定，是為第四行。",
    "T01n0013_001:0234c19_0": "「亦有道弟子，受身觀諦，已熟念、熟居、熟受，譬如住人觀坐人、坐人觀臥人。",
    "T01n0013_001:0234c20_1": "道弟子行如是，受行相思惟熟受，以熟受、熟念、熟事、熟受。",
    "T01n0013_001:0234c22_0": "道弟子是五種定，是為第五行。",
    "T01n0013_001:0234c23_0": "「第三五法，當知五種，一為色受種、二為痛受種、三為想受種、四為行受種、五為識受種。",
    "T01n0013_001:0234c25_0": "「第四五法，當捨五蓋，一為愛欲蓋、二為瞋恚蓋、三為睡眠蓋、四為戲樂蓋、五為悔疑蓋。",
    "T01n0013_001:0234c27_0": "「第五五法，可當減。",
    "T01n0013_001:0234c27_1": "五心意釘。",
    "T01n0013_001:0234c27_2": "若學者不信道，疑不下不可不受，如是心意一釘為未捨，不受道法教誡故。",
    "T01n0013_001:0234c29_3": "亦如有學者在道散名聞慧者同學者，持惡口向喙勤意離嬈侵，若有道名聞者慧者同學者，持惡口向喙勤意離嬈侵，如是是為五心意釘未捨。",
    "T01n0013_001:0235a04_0": "「第六五法，當增道。",
    "T01n0013_001:0235a04_1": "五根，一為信根、二為精進根、三為意根、四為定根、五為慧根。",
    "T01n0013_001:0235a06_0": "「第七五法，難受。",
    "T01n0013_001:0235a06_1": "五行得要出。",
    "T01n0013_001:0235a06_2": "若道弟子熟受道，不念愛欲，意不著欲、意不可欲、意不止欲、意不度欲，意縮、意惡、意不起、意不用、意却、意穢不用惡。",
    "T01n0013_001:0235a09_3": "譬如雞毛亦筋，入火便縮皺不得申。",
    "T01n0013_001:0235a10_4": "如是見道弟子，行堅意不念愛欲，便不用愛欲，便不可愛欲，意不墮愛欲，意便縮，意便縮意不起，便出念道。",
    "T01n0013_001:0235a12_5": "欲行已出，意生意堅，意不意出意解，意不縮意不惡意起，意無所礙無所用，意安隱，為意行故熟行故。",
    "T01n0013_001:0235a15_0": "「若復生從愛欲因緣結惱憂，念為已從是解止不著得離，不復從是因緣痛痒行。",
    "T01n0013_001:0235a16_1": "如是行者，從欲得度，瞋恚不瞋恚，侵不侵，色不色。",
    "T01n0013_001:0235a17_2": "若道弟子，堅意不復念身，已堅意不念身，便不欲身、不可身、不住身，意不墮愛欲便惡意起。",
    "T01n0013_001:0235a20_0": "譬道弟子，如雞毛筋，入火便縮便皺不得申。",
    "T01n0013_001:0235a21_1": "道弟子亦如是，已見堅不復念身，意不可身、意不著身、意不度意，縮意惡意不起，自守生止惡，可惡念無為。",
    "T01n0013_001:0235a23_2": "欲度身念度，身為無為，意勸意可，意止意度，意不縮意不惡，意便申念無所礙無所用，意隱止，從行熟行故。",
    "T01n0013_001:0235a26_0": "「若從身因緣，生罪惱憂，緣生罪惱憂已，從是解止不著度，不復從是因緣更痛。",
    "T01n0013_001:0235a27_1": "道弟子如是，從身得要出。",
    "T01n0013_001:0235a29_0": "「第八五法，令生起道，五慧定，道德者無所著無所供從，是一慧內自生。",
    "T01n0013_001:0235b02_0": "「是定恒，人不能致，慧者可。",
    "T01n0013_001:0235b02_1": "如是二慧內起生。",
    "T01n0013_001:0235b03_0": "「是定從一向致得猗得道行，如是三慧內起生。",
    "T01n0013_001:0235b05_0": "「是定見致樂行受亦好，如是四慧內起生。",
    "T01n0013_001:0235b05_1": "「是定從是定自在坐自在起，如是五慧內起生。",
    "T01n0013_001:0235b07_0": "「第九五法，當知五解脫，若學者道說經從道聞，亦慧人說從慧人聞，亦同學者聞，已如說聞知法義行、已解法便解義、已解義便受、已受便喜、已喜身樂、已樂便意定。",
    "T01n0013_001:0235b10_1": "定意如有知如有見，已如知見便却不用，已不用便不著，已不著如便得解脫。",
    "T01n0013_001:0235b12_2": "是行者一解脫。",
    "T01n0013_001:0235b13_0": "「已行者得住未正意，得正意未定意，得定意未解結，得解結未得無為，便致無為。",
    "T01n0013_001:0235b14_1": "或時佛亦不說經，慧者同學者亦不說經，但如聞如受竟便自諷讀。",
    "T01n0013_001:0235b16_2": "是行者二解脫。",
    "T01n0013_001:0235b17_0": "「或時佛亦不說經，慧者同學者亦不說經，但如聞法如受法，具說學者。",
    "T01n0013_001:0235b18_1": "是行者三解脫。",
    "T01n0013_001:0235b19_0": "「或時佛不說經，學者但如聞如受法，獨一處計念，若如聞如受法具諷讀，便如應解如法解，是行者四解脫。",
    "T01n0013_001:0235b22_0": "「或時不如聞不如受，亦不計念，但從行取一定相熟、受熟、念熟，行已受定相熟、受熟、念熟、行熟，隨便如法，便如應解，便如法解。",
    "T01n0013_001:0235b24_1": "已如應解，已如法解便可生，已可生便哀生，已哀生便身樂，便身知樂已樂意便止，便如有知有見便悔，已悔便不欲，已不欲便得解脫，行者五解脫。",
    "T01n0013_001:0235b28_2": "若道行者，得是止，得是行，意未得止便止，意未定便定，結未盡便盡，未得度世無為便得度世無為。",
    "T01n0013_001:0235c02_0": "「第十五法自證知，一不學陰、二不學戒、三不學定、四不學慧、五不學度世解脫。",
    "T01n0013_001:0235c03_1": "是學者五十法，是不非，是不異，有諦如，有不惑不倒，是如有持慧意觀。",
    "T01n0013_001:0235c06_0": "「第一六法者，竟無為。",
    "T01n0013_001:0235c06_1": "不共取重，等身行止在佛慧同學者，是法不共取重，從是得愛、從是得敬，可意已得愛、已得敬行，聚合不諍訟，一向行定致忍，等口言、等心行，所有戒行，不犯、不穿、不緩、不藏、不失。",
    "T01n0013_001:0235c10_2": "為有道者可具足行，如是輩行戒者，我亦戒者，當應比共慧者同學者，所求道要厭者，但行直滅苦，如是輩我亦如是輩，應比共慧者同學者，是法不共取重，亦若所有利法致從法得，一切所得在隨器中，如是利當為同學共，無有獨匿，是法不共取重。",
    "T01n0013_001:0235c16_3": "為從是愛得敬得可意，已得愛、已得敬、已得可意、已得行，得合、得聚，不諍不訟。",
    "T01n0013_001:0235c18_4": "一心行定，從是致忍。",
    "T01n0013_001:0235c19_0": "「第二六法，護行六共居，眼見色亦不喜亦不惡，但觀行意正知。",
    "T01n0013_001:0235c20_1": "耳鼻口身意法觀，亦不喜亦不瞋，但觀止意不忘。",
    "T01n0013_001:0235c22_0": "「第三六法，可識。",
    "T01n0013_001:0235c22_1": "六內入，眼內入，耳鼻口身意內入。",
    "T01n0013_001:0235c24_0": "「第四六法，可捨。",
    "T01n0013_001:0235c24_1": "六愛，眼更愛，耳鼻口身意更愛。",
    "T01n0013_001:0235c26_0": "「第五六法，可減。",
    "T01n0013_001:0235c26_1": "六不恭敬，一為不恭敬佛、二為不恭敬法、三為不恭敬同學者、四為不恭敬戒、五為惡口、六為惡知識。",
    "T01n0013_001:0235c29_0": "「第六六法，可增。",
    "T01n0013_001:0235c29_1": "六恭敬，一為恭敬佛、二為恭敬法，三為恭敬同學者，四為恭敬戒，五為好口，六為善知識。",
    "T01n0013_001:0236a03_0": "「第七六法，難受。",
    "T01n0013_001:0236a03_1": "六行度世，若有言：『我有等意定心，已行已有。』",
    "T01n0013_001:0236a04_2": "復言：『我意中瞋恚未解。』",
    "T01n0013_001:0236a04_3": "便可報言：『莫說是。",
    "T01n0013_001:0236a05_4": "何以故？",
    "T01n0013_001:0236a05_5": "無有是。",
    "T01n0013_001:0236a05_6": "已等心定意，已行已作已有，寧當有瞋恚耶？",
    "T01n0013_001:0236a06_7": "無有是。",
    "T01n0013_001:0236a06_8": "何以故？",
    "T01n0013_001:0236a07_9": "有等心定意，為除瞋恚故。』",
    "T01n0013_001:0236a08_0": "「二為若行者言：『我有慈意定心，已作已行已有，但有殺意不除。』",
    "T01n0013_001:0236a09_1": "可報：『不如言。",
    "T01n0013_001:0236a09_2": "何以故？",
    "T01n0013_001:0236a09_3": "已慈心定意，已行已作已有，寧當有殺意耶？",
    "T01n0013_001:0236a11_0": "無有是。",
    "T01n0013_001:0236a11_1": "何以故？",
    "T01n0013_001:0236a11_2": "已有慈意定心，為無有殺意。』",
    "T01n0013_001:0236a13_0": "「三為若學者言：『我有喜心等定意，已行已作已有，但意不止不可。』",
    "T01n0013_001:0236a14_1": "報言：『莫說是。",
    "T01n0013_001:0236a14_2": "何以故？",
    "T01n0013_001:0236a14_3": "無有是，已有等意定心，已行已增已有，寧不定不可耶？",
    "T01n0013_001:0236a16_4": "無有是。",
    "T01n0013_001:0236a16_5": "何以故？",
    "T01n0013_001:0236a16_6": "等意定心，為除不可不定故。』",
    "T01n0013_001:0236a18_0": "「四為若學者言：『我有觀定意，已行已作已有，但愛欲瞋恚未除。』",
    "T01n0013_001:0236a19_1": "可報言：『莫說是。",
    "T01n0013_001:0236a19_2": "何以故？",
    "T01n0013_001:0236a20_0": "已有觀定意，便無有愛欲瞋恚。』",
    "T01n0013_001:0236a21_0": "「五為若行者言：『我無有疑，但意不能。』",
    "T01n0013_001:0236a21_1": "可報言：『莫說是。",
    "T01n0013_001:0236a22_2": "何以故？",
    "T01n0013_001:0236a22_3": "解要無有疑故。』",
    "T01n0013_001:0236a23_0": "「六為若行者言：『已得定意已足，但意往念識。』",
    "T01n0013_001:0236a24_0": "可報：『不如言，無有是，亦不應是念得定。",
    "T01n0013_001:0236a24_1": "意無所念已足，復意行念識，無有是。",
    "T01n0013_001:0236a25_2": "何以故？",
    "T01n0013_001:0236a25_3": "意已得度者，不應復念。』",
    "T01n0013_001:0236a27_0": "「第八六法，當令有六念，一為念佛、二為念法、三為念同學者、四為念戒，五為念與、六為念天。",
    "T01n0013_001:0236b01_0": "「第九六法，當知。",
    "T01n0013_001:0236b01_1": "六無有量，一為見無有量、二為聞無有量、三為利無有量、四為戒無有量、五為事無有量、六為念無有量。",
    "T01n0013_001:0236b04_0": "「第十六法，證自知。",
    "T01n0013_001:0236b04_1": "六知，一神足、二徹聽、三知人意、四知本從來、五知往生何所、六知結盡。",
    "T01n0013_001:0236b06_2": "是行者六十法，是不非，是不異，有諦如，有不惑不倒，是如有持慧意觀。",
    "T01n0013_001:0236b08_0": "「第一七法，行者竟無為。",
    "T01n0013_001:0236b08_1": "七寶，一為信寶、二為戒寶、三為愧寶、四為慙寶、五為聞寶、六為施寶、七為慧寶。",
    "T01n0013_001:0236b11_0": "「第二七法，可行。",
    "T01n0013_001:0236b11_1": "七覺意，一為意覺意、二為分別法覺意、三為精進覺意、四為可覺意、五為猗覺意、六為定覺意、七為護覺意。",
    "T01n0013_001:0236b14_0": "「第三七法，當知。",
    "T01n0013_001:0236b14_1": "七有，一為不可有、二為畜生有、三為餓鬼有、四為人有、五為天有、六為行有、七為中有。",
    "T01n0013_001:0236b17_0": "「第四七法，可捨。",
    "T01n0013_001:0236b17_1": "七結，一為愛欲結、二為不可結、三為樂有結、四為自憍慢結、五為邪結、六為癡結、七為疑結。",
    "T01n0013_001:0236b20_0": "「第五七法，可減。",
    "T01n0013_001:0236b20_1": "惡人七法，一為不信、二為無有愧、三為無有慙、四為無有精進、五為忘意、六為不定意、七為無有慧。",
    "T01n0013_001:0236b23_0": "「第六七法，增慧。",
    "T01n0013_001:0236b23_1": "七慧者法，一為信、二為愧、三為慚、四為發精進、五為守意、六為定、七為慧。",
    "T01n0013_001:0236b26_0": "「第七七法，難受知。",
    "T01n0013_001:0236b26_1": "七識止處，有色身異身異相。",
    "T01n0013_001:0236b27_2": "譬如或人中、或天上，是為一識止處。",
    "T01n0013_001:0236b28_0": "「有色若干身一想。",
    "T01n0013_001:0236b28_1": "譬如天上天，名為梵，上頭有，是為二識止處。",
    "T01n0013_001:0236c01_0": "「有在色處，一身一想。",
    "T01n0013_001:0236c01_1": "譬如天名為自明，是為三識止處。",
    "T01n0013_001:0236c03_0": "「有無有色處行者，一切從色度滅恚念無有量行止。",
    "T01n0013_001:0236c04_1": "譬如天名為空，是為四識止處。",
    "T01n0013_001:0236c05_0": "「有無有色處行者，一切從空得度，行識無有量止。",
    "T01n0013_001:0236c06_1": "譬如天名為識，是為五識止處。",
    "T01n0013_001:0236c07_0": "「有不在色行者，無有想亦不離想。",
    "T01n0013_001:0236c07_1": "譬如天名為無有想，是為七識止處。",
    "T01n0013_001:0236c09_0": "「第八七法，行令有定意。",
    "T01n0013_001:0236c09_1": "一為直見、二為直念、三為直語、四為直法、五為直業、六為直方便、七為直意。",
    "T01n0013_001:0236c12_0": "「第九七法，當知。",
    "T01n0013_001:0236c12_1": "七現恩，一為若道行者，意在佛信入道根生，住無有能壞，若沙門、若婆羅門、若天、若魔、若梵亦餘世間行者。",
    "T01n0013_001:0236c14_2": "二為持戒守律攝戒，出入成畏死罪，持戒學戒。",
    "T01n0013_001:0236c15_3": "三為有好知識，有好同居，有好自歸。",
    "T01n0013_001:0236c16_4": "四為獨居不二共牽行、牽身、牽意。",
    "T01n0013_001:0236c17_5": "五為持精進行，堅精進行，不捨道法方便。",
    "T01n0013_001:0236c18_6": "六為意計，寧身肌筋骨血幹壞，但當所應行者發精進。",
    "T01n0013_001:0236c19_7": "七為有瞻者堅行者，不捨方便者，道法行應得已未得，精進不得中止，守意行最意持行自久行久說意不忘。",
    "T01n0013_001:0236c22_8": "七為念慧行知生滅得慧意。",
    "T01n0013_001:0236c22_9": "是為七現恩。",
    "T01n0013_001:0236c23_0": "「第十七法，當令有證。",
    "T01n0013_001:0236c23_1": "一有法、二有解、三知時、四知足、五知身、六知眾、七知人前後。",
    "T01n0013_001:0236c24_2": "是行者七十法，是不非，是不異，有諦如，有不惑不倒，是如有持慧意觀。",
    "T01n0013_001:0236c27_0": "長阿含十報法經卷上"
}