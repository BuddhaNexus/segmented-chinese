{
    "T07n0220_548:0818c13_0": "大般若波羅蜜多經卷第五百四",
    "T07n0220_548:0818c14_0": "十八",
    "T07n0220_548:0818c16_0": "三藏法師玄奘奉　詔譯",
    "T07n0220_548:0818c17_0": "第四分譬喻品第十四",
    "T07n0220_548:0818c18_0": "◎爾時，具壽善現復白佛言：「世尊！",
    "T07n0220_548:0818c18_1": "甚深般若波羅蜜多實為大事現世間不？」",
    "T07n0220_548:0818c19_2": "佛告善現：「如是！",
    "T07n0220_548:0818c20_0": "如是！",
    "T07n0220_548:0818c20_1": "甚深般若波羅蜜多實為大事出現世間。",
    "T07n0220_548:0818c21_2": "所以者何？",
    "T07n0220_548:0818c21_3": "甚深般若波羅蜜多實能成辦一切智智，實能成辦諸獨覺地，實能成辦諸聲聞地。",
    "T07n0220_548:0818c23_4": "善現當知！",
    "T07n0220_548:0818c23_5": "如剎帝利灌頂大王，威德自在降伏一切，以諸國事付囑大臣，端拱無為安隱快樂，諸佛亦爾，為大法王，威德自在降伏一切，以諸佛法、若獨覺法、若聲聞法，悉皆付囑甚深般若波羅蜜多普令成辦。",
    "T07n0220_548:0818c27_6": "是故，善現！",
    "T07n0220_548:0818c28_7": "甚深般若波羅蜜多實為大事出現世間。",
    "T07n0220_548:0818c29_8": "「善現當知！",
    "T07n0220_548:0818c29_9": "甚深般若波羅蜜多不為攝受、執著色故出現世間，不為攝受、執著受、想、行、識故出現世間；不為攝受、執著預流果故出現世間，不為攝受、執著一來、不還、阿羅漢果故出現世間；不為攝受、執著獨覺菩提故出現世間，亦不為攝受、執著一切智智故出現世間。」",
    "T07n0220_548:0819a06_10": "具壽善現即白佛言：「云何如是甚深般若波羅蜜多亦不為攝受、執著一切智智故出現世間？」",
    "T07n0220_548:0819a08_11": "佛告善現：「於意云何？",
    "T07n0220_548:0819a08_12": "汝頗見有阿羅漢果可攝受、執著不？」",
    "T07n0220_548:0819a09_13": "善現答言：「不也！",
    "T07n0220_548:0819a09_14": "世尊！",
    "T07n0220_548:0819a10_0": "我不見有阿羅漢果可於其中攝受、執著。」",
    "T07n0220_548:0819a10_1": "佛告善現：「善哉！",
    "T07n0220_548:0819a11_2": "善哉！",
    "T07n0220_548:0819a11_3": "我亦不見有如來法可於其中攝受、執著。",
    "T07n0220_548:0819a12_4": "是故，善現！",
    "T07n0220_548:0819a12_5": "甚深般若波羅蜜多亦不為攝受、執著一切智智故出現世間。」",
    "T07n0220_548:0819a14_0": "具壽善現復白佛言：「若甚深般若波羅蜜多亦不為攝受、執著一切智智故出現世間者，新學大乘諸菩薩眾，聞如是說心便驚怖不能信受。",
    "T07n0220_548:0819a17_1": "若因圓滿，曾於過去無量佛所發弘誓願，長夜積集殊勝善根，諸菩薩眾聞如是說乃能信受。」",
    "T07n0220_548:0819a19_2": "佛告善現：「如是！",
    "T07n0220_548:0819a19_3": "如是！",
    "T07n0220_548:0819a19_4": "如汝所說。",
    "T07n0220_548:0819a20_0": "由此因緣，甚深般若波羅蜜多不應輒為新學大乘諸菩薩說。」",
    "T07n0220_548:0819a21_1": "爾時，欲界、色界天子俱白佛言：「如是般若波羅蜜多最為甚深，難見難覺，極難信解。",
    "T07n0220_548:0819a23_2": "若諸有情，曾於過去無量佛所發弘誓願，多種善根，事多善友，乃能信解甚深般若波羅蜜多。",
    "T07n0220_548:0819a25_3": "假使三千大千世界諸有情類，一切皆成隨信行等，彼有情類若經一劫若一劫餘修自地行，不如有人一日於此甚深般若波羅蜜多忍樂思惟稱量觀察，所獲功德勝彼無量。」",
    "T07n0220_548:0819a29_4": "爾時，佛告諸天子言：「如是！",
    "T07n0220_548:0819b01_0": "如是！",
    "T07n0220_548:0819b01_1": "如汝所說。",
    "T07n0220_548:0819b01_2": "天子當知！",
    "T07n0220_548:0819b01_3": "若善男子、善女人等聞深般若波羅蜜多，疾得涅槃，勝前所說隨信行等若經一劫若一劫餘修自地行，況忍樂等！」",
    "T07n0220_548:0819b04_4": "時，諸天子聞佛所說，歡喜踊躍頂禮世尊，右遶三匝，辭佛還宮，去會未遠忽然不現，隨所屬界各住本宮，勸進諸天修殊勝行。",
    "T07n0220_548:0819b08_0": "爾時，善現復白佛言：「若菩薩摩訶薩聞深般若波羅蜜多能生信解，不沈、不沒、不迷、不悶，無惑、無疑、無取、無執，歡喜聽受、恭敬供養，從何處沒來生此間？」",
    "T07n0220_548:0819b11_1": "佛告善現：「若菩薩摩訶薩聞深般若波羅蜜多能生信解，不沈、不沒、不迷、不悶，無惑、無疑、無取、無執，歡喜聽受、恭敬供養，樂見、樂聞、受持、讀誦，常不遠離甚深般若波羅蜜多及彼相應殊勝作意，愛樂隨逐能說法者。",
    "T07n0220_548:0819b16_2": "如犢隨母未嘗暫離，乃至未得甚深般若波羅蜜多所有義趣究竟通利能為他說，終不遠離甚深般若波羅蜜多及說法師經須臾頃，是菩薩摩訶薩從人中沒來生此間，乘宿勝因能成是事。」",
    "T07n0220_548:0819b20_3": "具壽善現復白佛言：「頗有成就如是功德諸菩薩摩訶薩，供養承事他方佛已，從彼處沒來生此耶？」",
    "T07n0220_548:0819b22_4": "佛告善現：「有菩薩摩訶薩供養承事他方佛已，從彼處沒來生此間，成就如是殊勝功德。",
    "T07n0220_548:0819b24_5": "所以者何？",
    "T07n0220_548:0819b24_6": "是菩薩摩訶薩先從他方無量佛所，聞深般若波羅蜜多能生信解，恭敬供養、書寫、受持，請問其中甚深義趣，修習、思惟、廣為他說，從彼處沒來生此間，乘昔善根能辦是事。",
    "T07n0220_548:0819b28_7": "「復次，善現！",
    "T07n0220_548:0819b29_8": "有菩薩摩訶薩從覩史多天眾同分沒來生人中，彼亦成就如是功德。",
    "T07n0220_548:0819c01_9": "所以者何？",
    "T07n0220_548:0819c01_10": "是菩薩摩訶薩先世已於覩史多天慈氏菩薩摩訶薩所，聞深般若波羅蜜多能生信解、恭敬供養，請問其中甚深義趣，修習、思惟、廣為他說，從彼處沒來生此間，乘昔善根能辦是事。",
    "T07n0220_548:0819c05_11": "「復次，善現！",
    "T07n0220_548:0819c06_12": "有菩薩乘善男子等，雖於前世得聞般若波羅蜜多，而不請問甚深義趣，今生人中，聞說如是甚深般若波羅蜜多，其心迷悶、疑惑、沈沒，或生異解難可開悟。",
    "T07n0220_548:0819c09_13": "所以者何？",
    "T07n0220_548:0819c09_14": "不了義者心多迷悶、疑惑、沈沒。",
    "T07n0220_548:0819c10_15": "「復次，善現！",
    "T07n0220_548:0819c10_16": "有菩薩乘善男子等，雖於前世得聞般若波羅蜜多，亦曾請問甚深義趣或經一日、二日、三日、四日、五日，而不精進如說修行。",
    "T07n0220_548:0819c13_17": "今生人中，聞說如是甚深般若波羅蜜多，雖經少時其心堅固無能壞者，若離所聞甚深般若波羅蜜多及說法師請問深義，尋便退失心生猶豫。",
    "T07n0220_548:0819c17_0": "所以者何？",
    "T07n0220_548:0819c17_1": "此菩薩乘善男子等，雖於前世得聞般若波羅蜜多，亦能請問甚深義趣，而不精進如說修行，故於今生於深般若波羅蜜多，或時樂聞或時不樂，或時堅固或時退失，其心輕動進退非恒，如堵羅綿隨風飄轉。",
    "T07n0220_548:0819c21_2": "當知如是住菩薩乘善男子等新學大乘，雖有信心而不堅淨，於深般若波羅蜜多不能長時信樂，隨轉彼於二地或隨墮一，所謂聲聞及獨覺地。",
    "T07n0220_548:0819c26_0": "「善現當知！",
    "T07n0220_548:0819c26_1": "如泛大海所乘船破，其中諸人若不取木器物、浮囊、板片、死屍為依附者，定知溺死不至彼岸。",
    "T07n0220_548:0819c28_2": "若能取木器物、浮囊、板片、死屍為所依附，當知是類終不沒死，得至安隱大海彼岸，無損無害受諸快樂。",
    "T07n0220_548:0820a01_3": "住菩薩乘善男子等亦復如是，有於大乘雖成少分信敬愛樂，而不攝受甚深般若波羅蜜多為所依附。",
    "T07n0220_548:0820a03_4": "當知彼類中道退沒，不能證得一切智智，謂墮聲聞或獨覺地。",
    "T07n0220_548:0820a05_5": "若於大乘有信、有忍、有樂、有欲、有精進、有勝解、有不放逸、有勝意樂、有捨、有敬、有欣、有喜、有清淨心、有於無上正等菩提不捨善軛，復能攝受甚深般若波羅蜜多為所依附。",
    "T07n0220_548:0820a09_6": "當知此類終不中道退入聲聞或獨覺地，定證無上正等菩提，能盡未來利樂一切。",
    "T07n0220_548:0820a11_7": "「復次，善現！",
    "T07n0220_548:0820a11_8": "如有男子或諸女人，執持坏瓶詣河取水，若池、若井、若泉、若渠，當知此瓶不久爛壞。",
    "T07n0220_548:0820a13_9": "何以故？",
    "T07n0220_548:0820a13_10": "是瓶未熟，不堪盛水，終歸地故。",
    "T07n0220_548:0820a14_11": "如是，善現！",
    "T07n0220_548:0820a14_12": "有菩薩乘善男子等，雖於大乘有信、有忍、有樂、有欲、有精進、有勝解、有不放逸、有勝意樂、有捨、有敬、有欣、有喜、有清淨心、有於無上正等菩提不捨善軛，而不攝受甚深般若波羅蜜多方便善巧，當知彼類中道退沒，不能證得一切智智，謂墮聲聞或獨覺地。",
    "T07n0220_548:0820a20_13": "「復次，善現！",
    "T07n0220_548:0820a20_14": "如有男子或諸女人，持燒熟瓶詣河取水，若池、若井、若泉、若渠，當知此瓶終不爛壞。",
    "T07n0220_548:0820a22_15": "何以故？",
    "T07n0220_548:0820a22_16": "是瓶善熟，堪任盛水，極堅牢故。",
    "T07n0220_548:0820a23_17": "如是，善現！",
    "T07n0220_548:0820a23_18": "有菩薩乘善男子等，若於大乘有信、有忍，廣說乃至有於無上正等菩提不捨善軛，復能攝受甚深般若波羅蜜多方便善巧，當知此類終不中道退入聲聞或獨覺地，定證無上正等菩提，能盡未來利樂一切。",
    "T07n0220_548:0820a28_19": "「復次，善現！",
    "T07n0220_548:0820a28_20": "如有商人無善巧智，船在海岸未固修營，即持財物安置其上，牽入水中速便進發，當知是船中道壞沒，人船財物各散異處，如是商人無善巧智，喪失身命及諸財寶。",
    "T07n0220_548:0820b03_21": "如是，善現！",
    "T07n0220_548:0820b03_22": "有菩薩乘善男子等，雖於大乘有信、有忍，廣說乃至有於無上正等菩提不捨善軛，而不攝受甚深般若波羅蜜多方便善巧，當知彼類中道退沒，不能證得一切智智，謂墮聲聞或獨覺地。",
    "T07n0220_548:0820b07_23": "「復次，善現！",
    "T07n0220_548:0820b07_24": "如有商人有善巧智，先在海岸固修船已，方牽入水知無穿穴，後持財物置上而去，當知是船必不壞沒，人物安隱達所至處。",
    "T07n0220_548:0820b10_25": "如是，善現！",
    "T07n0220_548:0820b10_26": "有菩薩乘善男子等，若於大乘有信、有忍，廣說乃至有於無上正等菩提不捨善軛，復能攝受甚深般若波羅蜜多方便善巧，當知此類終不中道退入聲聞或獨覺地，定證無上正等菩提，能盡未來利樂一切。",
    "T07n0220_548:0820b15_27": "何以故？",
    "T07n0220_548:0820b15_28": "若菩薩乘善男子等，能於大乘有信、有忍，廣說乃至有於無上正等菩提不捨善軛，復能攝受甚深般若波羅蜜多方便善巧，中間法爾不墮聲聞及獨覺地，必證無上正等菩提，與諸有情常作饒益。",
    "T07n0220_548:0820b20_29": "「復次，善現！",
    "T07n0220_548:0820b20_30": "譬如有人年百二十，老耄衰朽復加眾病，所謂風病、熱病、痰病或三雜病。",
    "T07n0220_548:0820b22_31": "於意云何？",
    "T07n0220_548:0820b22_32": "是老病人頗從床座自能起不？」",
    "T07n0220_548:0820b23_33": "善現對曰：「不也！",
    "T07n0220_548:0820b23_34": "世尊！」",
    "T07n0220_548:0820b23_35": "佛告善現：「是人設有扶令起立，亦無力行一俱盧舍、或二、或三。",
    "T07n0220_548:0820b25_36": "何以故？",
    "T07n0220_548:0820b25_37": "極老病故。",
    "T07n0220_548:0820b25_38": "如是，善現！",
    "T07n0220_548:0820b25_39": "有菩薩乘善男子等，設於大乘有信、有忍，廣說乃至有於無上正等菩提不捨善軛，若不攝受甚深般若波羅蜜多方便善巧，當知彼類不證無上正等菩提，退墮聲聞或獨覺地。",
    "T07n0220_548:0820b29_40": "何以故？",
    "T07n0220_548:0820b29_41": "遠離般若波羅蜜多方便善巧，法應爾故。",
    "T07n0220_548:0820c01_42": "「復次，善現！",
    "T07n0220_548:0820c02_43": "譬如有人年百二十，老耄衰朽復加眾病，謂風、熱、痰或三雜病，是老病人欲從床座起往他處而自不能。",
    "T07n0220_548:0820c04_44": "有二健人各扶一腋，徐策令起而告之言：『莫有所難，隨意欲往，我等兩人終不相棄，必達所趣安隱無損。』",
    "T07n0220_548:0820c06_45": "如是，善現！",
    "T07n0220_548:0820c07_46": "有菩薩乘善男子等，若於大乘有信、有忍，廣說乃至有於無上正等菩提不捨善軛，復能攝受甚深般若波羅蜜多方便善巧，當知此類終不中道退墮聲聞或獨覺地，定證無上正等菩提，轉妙法輪度有情眾。」",
    "T07n0220_548:0820c12_0": "第四分天讚品第十五",
    "T07n0220_548:0820c13_0": "爾時，具壽善現便白佛言：「世尊！",
    "T07n0220_548:0820c13_1": "新學大乘諸菩薩摩訶薩云何應住甚深般若波羅蜜多？",
    "T07n0220_548:0820c14_2": "云何應學甚深般若波羅蜜多？」",
    "T07n0220_548:0820c15_3": "佛告善現：「新學大乘諸菩薩摩訶薩欲住、欲學甚深般若波羅蜜多，先應親近、承事、供養真淨善友。",
    "T07n0220_548:0820c17_4": "若能宣說甚深般若波羅蜜多，教授教誡諸菩薩者，當知是為真淨善友。",
    "T07n0220_548:0820c19_5": "謂能宣說甚深般若波羅蜜多，教授教誡新學大乘諸菩薩言：『來！",
    "T07n0220_548:0820c20_6": "善男子！",
    "T07n0220_548:0820c21_7": "汝應勤修布施、淨戒、安忍、精進、靜慮、般若波羅蜜多。",
    "T07n0220_548:0820c22_8": "汝勤修時，應無所得而為方便，與諸有情平等共有迴向無上正等菩提。",
    "T07n0220_548:0820c23_9": "汝迴向時，勿以色故而取無上正等菩提，勿以受、想、行、識故而取無上正等菩提。",
    "T07n0220_548:0820c25_10": "何以故？",
    "T07n0220_548:0820c25_11": "善男子！",
    "T07n0220_548:0820c26_12": "若無所取便能證得一切智智。",
    "T07n0220_548:0820c26_13": "汝善男子！",
    "T07n0220_548:0820c27_0": "於聲聞地及獨覺地勿生貪著。』",
    "T07n0220_548:0820c27_1": "如是，善現！",
    "T07n0220_548:0820c27_2": "真淨善友教授教誡新學大乘諸菩薩摩訶薩，令其漸入甚深般若波羅蜜多。」",
    "T07n0220_548:0820c29_3": "爾時，善現復白佛言：「諸菩薩摩訶薩能為難事，依如是相布施、淨戒、安忍、精進、靜慮、般若波羅蜜多，發趣無上正等菩提，不欲自在而取滅度。",
    "T07n0220_548:0821a03_4": "觀極重苦諸有情界，求證無上正等菩提，欲盡未來方便拔濟，而不怖畏生死流轉。」",
    "T07n0220_548:0821a05_5": "佛告善現：「如是！",
    "T07n0220_548:0821a06_0": "如是！",
    "T07n0220_548:0821a06_1": "諸菩薩摩訶薩能為難事，謂為利樂諸世間故，發趣無上正等菩提，哀愍世間諸有情故，發趣無上正等菩提，作是誓言：『我為濟拔諸世間故，為諸世間作舍宅故，為諸世間作歸依故，為示世間究竟道故，為諸世間作洲渚故，為諸世間作光明故，為諸世間作導首故，為諸世間作所趣故，發勤精進趣向無上正等菩提。』",
    "T07n0220_548:0821a13_2": "「云何菩薩摩訶薩作是誓言：我為濟拔諸世間故，發勤精進趣向無上正等菩提？",
    "T07n0220_548:0821a15_3": "善現！",
    "T07n0220_548:0821a15_4": "菩薩摩訶薩見諸世間流轉生死，受種種苦不能出離，為斷彼苦，發勤精進趣向無上正等菩提，是為菩薩摩訶薩作是誓言：我為濟拔諸世間故，發勤精進趣向無上正等菩提。",
    "T07n0220_548:0821a19_5": "「云何菩薩摩訶薩為諸世間作舍宅故，發勤精進趣向無上正等菩提？",
    "T07n0220_548:0821a20_6": "善現！",
    "T07n0220_548:0821a20_7": "菩薩摩訶薩欲為世間說一切法皆不和合，發勤精進趣向無上正等菩提，是為菩薩摩訶薩為諸世間作舍宅故，發勤精進趣向無上正等菩提。」",
    "T07n0220_548:0821a24_8": "具壽善現白言：「世尊！",
    "T07n0220_548:0821a24_9": "云何一切法皆不和合？」",
    "T07n0220_548:0821a25_10": "佛告善現：「諸色不和合，即色不相屬，若色不相屬，即色無生滅，若色無生滅，即色不和合，受、想、行、識亦復如是，諸菩薩摩訶薩欲為世間說一切法皆有如是不和合相，發勤精進趣向無上正等菩提。",
    "T07n0220_548:0821a29_11": "「云何菩薩摩訶薩為諸世間作歸依故，發勤精進趣向無上正等菩提？",
    "T07n0220_548:0821b02_12": "善現！",
    "T07n0220_548:0821b02_13": "菩薩摩訶薩為令一切生老病死愁歎憂苦所逼世間，速得解脫生等眾苦，入無餘依般涅槃界，發勤精進趣向無上正等菩提，是為菩薩摩訶薩為諸世間作歸依故，發勤精進趣向無上正等菩提。",
    "T07n0220_548:0821b06_14": "「云何菩薩摩訶薩為示世間究竟道故，發勤精進趣向無上正等菩提？",
    "T07n0220_548:0821b08_15": "善現！",
    "T07n0220_548:0821b08_16": "菩薩摩訶薩欲為世間說如是法，謂色彼岸即非色，如彼岸，色亦爾；受、想、行、識彼岸即非受、想、行、識，如彼岸，受、想、行、識亦爾。",
    "T07n0220_548:0821b11_17": "如色、受、想、行、識彼岸，一切法亦爾。」",
    "T07n0220_548:0821b11_18": "具壽善現白言：「世尊！",
    "T07n0220_548:0821b12_19": "若如色、受、想、行、識彼岸，一切法亦爾者，豈不菩薩摩訶薩於一切法已現等覺？",
    "T07n0220_548:0821b14_20": "所以者何？",
    "T07n0220_548:0821b14_21": "此中都無分別事故。」",
    "T07n0220_548:0821b14_22": "佛告善現：「如是！",
    "T07n0220_548:0821b15_23": "如是！",
    "T07n0220_548:0821b15_24": "於彼岸中無所分別，無分別故，諸菩薩摩訶薩於一切法已現等覺。",
    "T07n0220_548:0821b16_25": "善現當知！",
    "T07n0220_548:0821b17_26": "諸菩薩摩訶薩甚為難事，雖能如是觀一切法，而不作證亦不沈沒，作是念言：『我於此法現等覺已，證得無上正等菩提，為諸世間宣說開示。』",
    "T07n0220_548:0821b20_27": "是為菩薩摩訶薩為示世間究竟道故，發勤精進趣向無上正等菩提。",
    "T07n0220_548:0821b21_28": "「云何菩薩摩訶薩為諸世間作洲渚故，發勤精進趣向無上正等菩提？",
    "T07n0220_548:0821b23_29": "善現！",
    "T07n0220_548:0821b23_30": "譬如大小海河池中高地可居，周迴水斷說為洲渚。",
    "T07n0220_548:0821b24_31": "如是，善現！",
    "T07n0220_548:0821b24_32": "色乃至識前後際斷，由此斷故一切法斷，此一切法前後際斷，即是寂滅微妙涅槃，亦是如實無顛倒性。",
    "T07n0220_548:0821b27_33": "善現！",
    "T07n0220_548:0821b27_34": "菩薩摩訶薩求證無上正等菩提，欲為有情說如是法，令速趣入如是涅槃，是為菩薩摩訶薩為諸世間作洲渚故，發勤精進趣向無上正等菩提。",
    "T07n0220_548:0821c01_35": "「云何菩薩摩訶薩為諸世間作光明故，發勤精進趣向無上正等菩提？",
    "T07n0220_548:0821c03_36": "善現！",
    "T07n0220_548:0821c03_37": "菩薩摩訶薩為破長夜無明卵[穀-禾+卵]所覆有情重黑闇故，為療有情無知瞖目令明朗故，為與一切愚冥有情作慧明故，發勤精進趣向無上正等菩提，是為菩薩摩訶薩為諸世間作光明故，發勤精進趣向無上正等菩提。",
    "T07n0220_548:0821c08_38": "「云何菩薩摩訶薩為諸世間作導首故，發勤精進趣向無上正等菩提？",
    "T07n0220_548:0821c09_39": "善現！",
    "T07n0220_548:0821c10_0": "菩薩摩訶薩欲為世間宣說開示諸色本性無生無滅，欲為世間宣說開示受、想、行、識本性無生無滅，欲為世間宣說開示諸異生法本性無生無滅，欲為世間宣說開示聲聞、獨覺、菩薩、佛法本性無生無滅，欲為世間宣說開示一切法本性無生無滅，發勤精進趣向無上正等菩提，是為菩薩摩訶薩為諸世間作導首故，發勤精進趣向無上正等菩提。",
    "T07n0220_548:0821c17_1": "「云何菩薩摩訶薩為諸世間作所趣故，發勤精進趣向無上正等菩提？",
    "T07n0220_548:0821c19_2": "善現！",
    "T07n0220_548:0821c19_3": "菩薩摩訶薩欲為世間宣說開示色以虛空為所趣，受、想、行、識亦以虛空為所趣，一切法皆以虛空為所趣，欲為世間宣說開示色無所趣與虛空等，受、想、行、識亦無所趣與虛空等，一切法皆無所趣與虛空等。",
    "T07n0220_548:0821c24_4": "如太虛空無來、無去、無作、無住、無所安立、無生、無滅，諸法亦爾，皆如虛空無分別故無所分別。",
    "T07n0220_548:0821c26_5": "何以故？",
    "T07n0220_548:0821c26_6": "諸色空故無來無去，受、想、行、識空故亦無來無去，一切法空故皆無來無去。",
    "T07n0220_548:0821c28_7": "所以者何？",
    "T07n0220_548:0821c28_8": "一切法皆以空、無相、無願為趣，彼於是趣不可超越；一切法皆以無造、無作為趣，彼於是趣不可超越；一切法皆以無生、無起為趣，彼於是趣不可超越；一切法皆以無性為趣，彼於是趣不可超越；一切法皆以如夢為趣，彼於是趣不可超越；一切法皆以無我為趣，彼於是趣不可超越；一切法皆以無邊為趣，彼於是趣不可超越；一切法皆以寂靜、涅槃、無取、無捨、無來、無去、最極、寂滅為趣，彼於是趣不可超越。",
    "T07n0220_548:0822a08_9": "諸菩薩摩訶薩欲為世間說如是法，發勤精進趣向無上正等菩提，是為菩薩摩訶薩為諸世間作所趣故，發勤精進趣向無上正等菩提。」",
    "T07n0220_548:0822a11_10": "爾時，善現便白佛言：「誰於如是甚深般若波羅蜜多能生信解？」",
    "T07n0220_548:0822a13_11": "佛告善現：「若菩薩摩訶薩久修菩薩摩訶薩行，已曾供養無量諸佛，於諸佛所發弘誓願，所種善根皆已純熟，無量善友攝受護念，乃於如是甚深般若波羅蜜多能生信解。」",
    "T07n0220_548:0822a17_0": "具壽善現復白佛言：「若於如是甚深般若波羅蜜多能生信解，是菩薩摩訶薩以何為自性？」",
    "T07n0220_548:0822a19_1": "佛告善現：「是菩薩摩訶薩以調伏、遠離為自性。」",
    "T07n0220_548:0822a20_2": "具壽善現復白佛言：「是菩薩摩訶薩當何所趣？」",
    "T07n0220_548:0822a21_3": "佛告善現：「是菩薩摩訶薩當趣一切智智。」",
    "T07n0220_548:0822a22_4": "具壽善現復白佛言：「若菩薩摩訶薩趣一切智智者，能覺是趣亦能宣說，亦與有情作所歸趣。」",
    "T07n0220_548:0822a24_5": "佛告善現：「如是！",
    "T07n0220_548:0822a24_6": "如是！",
    "T07n0220_548:0822a24_7": "如汝所說。",
    "T07n0220_548:0822a24_8": "若菩薩摩訶薩趣一切智智者，能覺是趣亦能宣說，亦與有情作所歸趣。」",
    "T07n0220_548:0822a26_9": "具壽善現復白佛言：「是菩薩摩訶薩能為難事，謂著如是堅固甲冑：『我當度脫無量無數無邊有情令入涅槃，而諸有情都不可得。』」",
    "T07n0220_548:0822a29_10": "佛告善現：「如是！",
    "T07n0220_548:0822a29_11": "如是！",
    "T07n0220_548:0822b01_12": "如汝所說。",
    "T07n0220_548:0822b01_13": "「復次，善現！",
    "T07n0220_548:0822b01_14": "是菩薩摩訶薩所著甲冑，不屬色不為色，不屬受、想、行、識不為受、想、行、識，不屬聲聞、獨覺地不為聲聞、獨覺地，不屬菩薩地不為菩薩地，不屬佛地不為佛地。",
    "T07n0220_548:0822b05_15": "所以者何？",
    "T07n0220_548:0822b05_16": "以一切法皆無所屬、皆無所為。",
    "T07n0220_548:0822b06_17": "諸菩薩摩訶薩行深般若波羅蜜多，能著如是堅固甲冑。」",
    "T07n0220_548:0822b07_18": "具壽善現復白佛言：「若菩薩摩訶薩能著如是堅固甲冑行深般若波羅蜜多，即於三處無所住著。",
    "T07n0220_548:0822b09_19": "何等為三？",
    "T07n0220_548:0822b10_20": "一、聲聞地。",
    "T07n0220_548:0822b10_21": "二、獨覺地。",
    "T07n0220_548:0822b10_22": "三、如來地。」",
    "T07n0220_548:0822b10_23": "佛告善現：「汝觀何義作如是說？」",
    "T07n0220_548:0822b11_24": "善現答言：「甚深般若波羅蜜多無所住著、無能修者、無所修法、無修時處，亦無由此而能修習。",
    "T07n0220_548:0822b13_25": "所以者何？",
    "T07n0220_548:0822b14_26": "非此般若波羅蜜多甚深義中而有少分實法可得名能修等。",
    "T07n0220_548:0822b15_27": "世尊！",
    "T07n0220_548:0822b15_28": "若修虛空是修般若波羅蜜多，若修一切法是修般若波羅蜜多，若修無所著是修般若波羅蜜多，若修無所有是修般若波羅蜜多，若修無攝受是修般若波羅蜜多，若修除遣法是修般若波羅蜜多。」",
    "T07n0220_548:0822b20_29": "佛告善現：「如是！",
    "T07n0220_548:0822b20_30": "如是！",
    "T07n0220_548:0822b20_31": "如汝所說。",
    "T07n0220_548:0822b20_32": "「復次，善現！",
    "T07n0220_548:0822b21_33": "應依如是甚深般若波羅蜜多最勝行住，觀察不退轉菩薩摩訶薩。",
    "T07n0220_548:0822b22_34": "若菩薩摩訶薩雖行如是甚深般若波羅蜜多，而於如是甚深般若波羅蜜多無所執著，當知是為不退轉菩薩摩訶薩。",
    "T07n0220_548:0822b25_35": "「復次，善現！",
    "T07n0220_548:0822b25_36": "諸有不退轉菩薩摩訶薩，不執他語及他教勅以為真要，非但信他而有所作，聞說如是甚深般若波羅蜜多，其心不驚、不恐、不怖、不沈、不沒、無疑、無悔亦不迷悶，於深般若波羅蜜多，歡喜樂聞、深心信受、書持、讀誦、如理思惟、為他演說常無厭倦，當知如是不退轉菩薩摩訶薩，先世已聞甚深般若波羅蜜多所有義趣。",
    "T07n0220_548:0822c03_37": "何以故？",
    "T07n0220_548:0822c04_0": "由此不退轉菩薩摩訶薩，聞說如是甚深般若波羅蜜多，其心不驚、不恐、不怖，廣說乃至為他演說無厭倦故。」",
    "T07n0220_548:0822c06_1": "具壽善現便白佛言：「若菩薩摩訶薩聞說如是甚深般若波羅蜜多，其心不驚、不恐、不怖，廣說乃至為他演說常無厭倦，是菩薩摩訶薩云何修行甚深般若波羅蜜多？」",
    "T07n0220_548:0822c10_2": "佛告善現：「是菩薩摩訶薩相續、隨順、趣向、臨入一切智智，應作如是行深般若波羅蜜多。」",
    "T07n0220_548:0822c12_3": "具壽善現復白佛言：「是菩薩摩訶薩云何相續、隨順、趣向、臨入一切智智行深般若波羅蜜多？」",
    "T07n0220_548:0822c14_4": "佛告善現：「若菩薩摩訶薩相續、隨順、趣向、臨入虛空而行深般若波羅蜜多，是為菩薩摩訶薩相續、隨順、趣向、臨入一切智智行深般若波羅蜜多。",
    "T07n0220_548:0822c17_5": "所以者何？",
    "T07n0220_548:0822c17_6": "以一切智智無量無邊，若無量無邊即非色亦非受、想、行、識，無得、無現觀、無證、無道果，無智、無識，無生、無滅，無成、無壞、無起、無盡，無修、無作、無所從來亦無所去，無方、無域亦無所住，唯可說為無量無邊。",
    "T07n0220_548:0822c22_7": "「善現當知！",
    "T07n0220_548:0822c22_8": "虛空無量無邊故一切智智亦無量無邊，一切智智無量無邊故無能證者，非色能證亦非受、想、行、識能證，非布施波羅蜜多能證，亦非淨戒乃至般若波羅蜜多能證。",
    "T07n0220_548:0822c26_9": "所以者何？",
    "T07n0220_548:0822c26_10": "色即是一切智智，受、想、行、識即是一切智智，布施波羅蜜多即是一切智智，淨戒乃至般若波羅蜜多即是一切智智。」",
    "T07n0220_548:0823a01_0": "時，天帝釋將領欲界諸天子眾，大梵天王將領色界諸天子眾，來詣佛所頂禮雙足，右遶三匝却住一面，合掌恭敬俱白佛言：「如是般若波羅蜜多最為甚深、難見、難測。」",
    "T07n0220_548:0823a04_1": "爾時，佛告諸天子言：「如是！",
    "T07n0220_548:0823a05_2": "如是！",
    "T07n0220_548:0823a05_3": "如汝所說。",
    "T07n0220_548:0823a05_4": "天子當知！",
    "T07n0220_548:0823a05_5": "我觀此義初得無上正等覺時，宴坐思惟不樂說法，心作是念：『我所證法微妙甚深，非諸世間卒能信受。』",
    "T07n0220_548:0823a08_6": "天子當知！",
    "T07n0220_548:0823a08_7": "我所證法即是般若波羅蜜多，此法甚深，非能證、非所證，無證處、無證時。",
    "T07n0220_548:0823a10_8": "天子當知！",
    "T07n0220_548:0823a10_9": "虛空甚深故此法甚深，我甚深故此法甚深，一切法無來無去故此法甚深，一切法無量無邊故此法甚深，一切法無生無滅故此法甚深，一切法無染無淨故此法甚深。」",
    "T07n0220_548:0823a14_10": "時，諸天子復白佛言：「甚奇！",
    "T07n0220_548:0823a14_11": "世尊！",
    "T07n0220_548:0823a14_12": "希有！",
    "T07n0220_548:0823a15_13": "善逝！",
    "T07n0220_548:0823a15_14": "佛所說法微妙甚深，一切世間難信難解。",
    "T07n0220_548:0823a16_15": "所以者何？",
    "T07n0220_548:0823a16_16": "佛所說法不為攝受、不為棄捨，世間有情多行攝受或行棄捨，是故世間於佛所說不能信解。」",
    "T07n0220_548:0823a18_17": "爾時，佛告諸天子言：「如是！",
    "T07n0220_548:0823a19_18": "如是！",
    "T07n0220_548:0823a19_19": "如汝所說。」",
    "T07n0220_548:0823a20_0": "第四分真如品第十六之一",
    "T07n0220_548:0823a21_0": "爾時，具壽善現便白佛言：「世尊！",
    "T07n0220_548:0823a21_1": "佛所說法微妙甚深，於一切法皆能隨順無所障礙；佛所說法無障礙相，與虛空等都無足跡；佛所說法無待對相，無第二故；佛所說法無與等相，無敵對故；佛所說法都無足跡，無生滅故；佛所說法都無生滅，一切生滅不可得故；佛所說法都無蹊徑，一切蹊徑不可得故；佛所說法都無戲論，分別言說不可得故。」",
    "T07n0220_548:0823a28_2": "佛告善現：「如是！",
    "T07n0220_548:0823a29_3": "如是！",
    "T07n0220_548:0823a29_4": "如汝所說。」",
    "T07n0220_548:0823a29_5": "爾時，欲界、色界天子便白佛言：「大德善現是真佛子隨如來生。",
    "T07n0220_548:0823b01_6": "所以者何？",
    "T07n0220_548:0823b02_7": "大德善現諸所說法，一切皆與空相應故。」",
    "T07n0220_548:0823b03_8": "爾時，善現告欲、色界諸天子言：「汝等說我是真佛子隨如來生。",
    "T07n0220_548:0823b04_9": "云何善現隨如來生？",
    "T07n0220_548:0823b04_10": "謂隨如來真如生故，一切生法不可得故。",
    "T07n0220_548:0823b05_11": "所以者何？",
    "T07n0220_548:0823b06_12": "如來真如無來無去本性不生，善現真如亦無來去本性不生，故說善現隨如來生。",
    "T07n0220_548:0823b08_0": "如來真如即一切法真如，一切法真如即如來真如，如是真如無真如性，亦無不真如性，善現真如亦復如是，故說善現隨如來生。",
    "T07n0220_548:0823b10_1": "如來真如常住為相，善現真如亦復如是，故說善現隨如來生。",
    "T07n0220_548:0823b12_2": "如來真如無變異、無分別、遍諸法轉，善現真如亦復如是，故說善現隨如來生。",
    "T07n0220_548:0823b14_3": "如來真如無所罣礙，一切法真如亦無所罣礙，若如來真如，若一切法真如，同一真如無二無別、無造無作。",
    "T07n0220_548:0823b16_4": "如是真如常真如相無時非真如相，以常真如相、無時非真如相故，無二無別，善現真如亦復如是，故說善現隨如來生。",
    "T07n0220_548:0823b19_5": "如來真如於一切法無憶念、無分別，善現真如亦復如是，故說善現隨如來生。",
    "T07n0220_548:0823b21_0": "如來真如無別異、不可得，善現真如亦復如是，故說善現隨如來生。",
    "T07n0220_548:0823b22_1": "如來真如不離一切法真如，一切法真如不離如來真如，如是真如常真如相，無時非真如相，善現真如亦復如是，故說善現隨如來生。",
    "T07n0220_548:0823b25_2": "雖說隨生而無所隨生，以善現真如不異佛故。",
    "T07n0220_548:0823b26_3": "如來真如非過去非未來非現在，一切法真如亦非過去非未來非現在，善現真如亦復如是，故說善現隨如來生。",
    "T07n0220_548:0823b29_4": "善現真如隨如來真如，如來真如隨過去真如，過去真如隨如來真如，如來真如隨未來真如，未來真如隨如來真如，如來真如隨現在真如，現在真如隨如來真如，如來真如隨三世真如，三世真如隨如來真如，三世真如、如來真如無二無別，一切法真如、善現真如亦無二無別，故說善現隨如來生。",
    "T07n0220_548:0823c07_5": "一切菩薩摩訶薩行真如，即是諸佛無上正等菩提真如。",
    "T07n0220_548:0823c08_6": "諸菩薩摩訶薩由真如故，證得無上正等菩提，說名如來、應、正等覺。",
    "T07n0220_548:0823c09_7": "我於如是諸法真如深生信解，故說善現隨如來生。",
    "T07n0220_548:0823c11_8": "當說如是真如相時，於此三千大千世界六種變動，如佛證得無上正等大菩提時等無差別，故說善現隨如來生。",
    "T07n0220_548:0823c13_9": "「天子當知！",
    "T07n0220_548:0823c13_10": "然我善現不由色故隨如來生，不由受、想、行、識故隨如來生，不由預流果故隨如來生，不由一來、不還、阿羅漢果故隨如來生，不由獨覺菩提故隨如來生，不由諸佛無上正等菩提故隨如來生，但由真如故隨如來生。",
    "T07n0220_548:0823c18_11": "「天子當知！",
    "T07n0220_548:0823c19_0": "然我善現不隨色生，不隨受、想、行、識生，不隨預流果生，不隨一來、不還、阿羅漢果故生，不隨獨覺菩提生，不隨諸佛無上正等菩提生，但隨真如生故，我善現隨如來生。」",
    "T07n0220_548:0823c22_1": "爾時，舍利子白佛言：「世尊！",
    "T07n0220_548:0823c23_2": "如是真如甚深微妙。」",
    "T07n0220_548:0823c23_3": "爾時，佛告舍利子言：「如是！",
    "T07n0220_548:0823c24_4": "如是！",
    "T07n0220_548:0823c24_5": "如汝所說。",
    "T07n0220_548:0823c24_6": "如是真如甚深微妙。」",
    "T07n0220_548:0823c25_7": "當說如是真如相時，三百苾芻永盡諸漏心得解脫，成阿羅漢；復有五百苾芻尼眾遠塵離垢，於諸法中得淨法眼；五千天子宿業成熟，俱時證得無生法忍；六十菩薩不受諸漏心得解脫。",
    "T07n0220_548:0823c29_8": "爾時，佛告舍利子言：「今此眾中六十菩薩，已於過去五百佛所親近供養，雖修布施、淨戒、安忍、精進、靜慮，而不攝受甚深般若波羅蜜多方便善巧，起別異想修別異行，不入菩薩正性離生故，於今時雖聞大法，而宿因力，不受諸漏心得解脫。",
    "T07n0220_548:0824a05_9": "是故，舍利子！",
    "T07n0220_548:0824a06_10": "諸菩薩摩訶薩雖有菩薩道空、無相、無願，而不攝受甚深般若波羅蜜多方便善巧，便證實際，墮於聲聞或獨覺地。",
    "T07n0220_548:0824a08_11": "「舍利子！",
    "T07n0220_548:0824a09_0": "譬如有鳥，其身廣大百踰繕那，或復二百乃至五百踰繕那量，翅羽未成或已衰朽。",
    "T07n0220_548:0824a10_1": "是鳥從彼三十三天，投身而下趣贍部洲，於其中路欻作是念：『我今還上三十三天。』",
    "T07n0220_548:0824a12_2": "於汝意云何？",
    "T07n0220_548:0824a13_3": "是鳥能還三十三天不？」",
    "T07n0220_548:0824a13_4": "舍利子曰：「不也！",
    "T07n0220_548:0824a13_5": "世尊！」",
    "T07n0220_548:0824a14_6": "佛告舍利子：「是鳥中路或作是願：『至贍部洲，當令我身無損無苦。』",
    "T07n0220_548:0824a15_7": "於意云何？",
    "T07n0220_548:0824a15_8": "是鳥所願可得遂不？」",
    "T07n0220_548:0824a16_9": "舍利子曰：「不也！",
    "T07n0220_548:0824a16_10": "世尊！",
    "T07n0220_548:0824a16_11": "是鳥至此贍部洲時，其身決定有損有苦，或致命終，或復近死。",
    "T07n0220_548:0824a18_12": "何以故？",
    "T07n0220_548:0824a18_13": "是鳥身大從遠而墮，翅羽未成或衰朽故。」",
    "T07n0220_548:0824a19_14": "佛告舍利子：「如是！",
    "T07n0220_548:0824a19_15": "如是！",
    "T07n0220_548:0824a19_16": "如汝所說。",
    "T07n0220_548:0824a20_0": "有菩薩乘善男子等亦復如是，雖發無上正等覺心，已經殑伽沙數大劫，勤修布施、淨戒、安忍、精進、靜慮，亦修空、無相、無願解脫門，而不攝受甚深般若波羅蜜多方便善巧，便證實際，遂墮聲聞或獨覺地。",
    "T07n0220_548:0824a24_1": "「舍利子！",
    "T07n0220_548:0824a24_2": "是菩薩乘善男子等，雖念三世諸佛世尊戒蘊、定蘊、慧蘊、解脫蘊、解脫智見蘊，而心取相，不知不見諸佛世尊如是五蘊真實功德，但聞空聲取相執著，迴向無上正等菩提，便墮聲聞或獨覺地。",
    "T07n0220_548:0824a29_0": "何以故？",
    "T07n0220_548:0824a29_1": "舍利子！",
    "T07n0220_548:0824a29_2": "是諸菩薩由不攝受甚深般若波羅蜜多方便善巧，雖持種種所修善根迴向菩提，而無力故。」",
    "T07n0220_548:0824b02_3": "時，舍利子便白佛言：「如我解佛所說義者，若菩薩乘善男子等，遠離般若波羅蜜多方便善巧，雖具無量福德資糧，而於菩提或得、不得。",
    "T07n0220_548:0824b05_4": "是故菩薩摩訶薩眾欲得無上正等菩提，決定不應遠離般若波羅蜜多方便善巧。」",
    "T07n0220_548:0824b07_5": "爾時，佛告舍利子言：「如是！",
    "T07n0220_548:0824b08_0": "如是！",
    "T07n0220_548:0824b08_1": "如汝所說。」",
    "T07n0220_548:0824b09_0": "大般若波羅蜜多經卷第五百四十八"
}