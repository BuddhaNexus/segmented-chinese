[
    {
        "source_sentence": "8佛說大乘菩薩藏正法經卷第四",
        "from": "T11n0316_040:0883c02_0",
        "context_with_next_sentence": true
    },
    {
        "source_sentence": "十",
        "from": "T11n0316_040:0883c03_0",
        "context_with_next_sentence": true
    },
    {
        "source_sentence": "西天譯經三藏銀青光祿大夫",
        "from": "T11n0316_040:0883c05_0",
        "context_with_next_sentence": true
    },
    {
        "source_sentence": "試光祿卿慈覺傳梵大師賜紫沙門臣法護等奉　詔譯勝慧波羅蜜多品第十一之八「復次舍利子！",
        "from": "T11n0316_040:0883c09_6",
        "context_with_next_sentence": true
    },
    {
        "source_sentence": "彼然燈如來、應、正等覺，於三世中普以慧眼悉能了知。",
        "from": "T11n0316_040:0883c10_9",
        "context_with_next_sentence": true
    },
    {
        "source_sentence": "時寶雲梵志如是知已，以金色髻布散於地，請佛、聲聞及餘比丘右旋履蹈。",
        "from": "T11n0316_040:0883c12_4",
        "context_with_next_sentence": true
    },
    {
        "source_sentence": "所以者何？",
        "from": "T11n0316_040:0883c12_9",
        "context_with_next_sentence": true
    },
    {
        "source_sentence": "佛告諸比丘：",
        "from": "T11n0316_040:0883c12_15",
        "context_with_next_sentence": true
    },
    {
        "source_sentence": "『寶雲梵志過無量阿僧祇劫當得作佛，號釋迦牟尼如來、應供、正遍知、明行足、善逝、世間解、無上士、調御丈夫、天人師、佛、世尊。",
        "from": "T11n0316_040:0883c15_12",
        "context_with_next_sentence": true
    },
    {
        "source_sentence": "』舍利子！",
        "from": "T11n0316_040:0883c15_17",
        "context_with_next_sentence": true
    },
    {
        "source_sentence": "時彼梵志聞佛記已，歡喜踊躍現大神通，於虛空中即時證得無量百千俱胝那庾多不可說三摩地門。",
        "from": "T11n0316_040:0883c18_1",
        "context_with_next_sentence": true
    },
    {
        "source_sentence": "以神通智力，超越東方殑伽沙世界，諸佛世尊咸與授記：",
        "from": "T11n0316_040:0883c19_7",
        "context_with_next_sentence": true
    },
    {
        "source_sentence": "『汝於未來世過無量阿僧祇劫當得作佛，號釋迦牟尼。",
        "from": "T11n0316_040:0883c20_12",
        "context_with_next_sentence": true
    },
    {
        "source_sentence": "』如是南西北方四維上下，諸佛世尊亦復如是。",
        "from": "T11n0316_040:0883c21_13",
        "context_with_next_sentence": true
    },
    {
        "source_sentence": "舍利子！",
        "from": "T11n0316_040:0883c21_17",
        "context_with_next_sentence": true
    },
    {
        "source_sentence": "是寶雲梵志復聞諸佛同授記已，獲大安慰從空中下，即時往詣然燈佛所，發淨信心捨家出家常修梵行。",
        "from": "T11n0316_040:0883c24_5",
        "context_with_next_sentence": true
    },
    {
        "source_sentence": "舍利子！",
        "from": "T11n0316_040:0883c24_9",
        "context_with_next_sentence": true
    },
    {
        "source_sentence": "汝於寶雲梵志莫起異見、勿生疑惑。",
        "from": "T11n0316_040:0883c25_6",
        "context_with_next_sentence": true
    },
    {
        "source_sentence": "所以者何？",
        "from": "T11n0316_040:0883c25_11",
        "context_with_next_sentence": true
    },
    {
        "source_sentence": "彼梵志者即我身是。",
        "from": "T11n0316_040:0883c26_1",
        "context_with_next_sentence": true
    },
    {
        "source_sentence": "我於爾時以五枝優鉢羅華散佛頂上，復於菩薩藏正法，樂欲聽聞受持讀誦、廣大開示為人演說，具足正行謂無相行，是故疾得阿耨多羅三藐三菩提記。",
        "from": "T11n0316_040:0883c29_11",
        "context_with_next_sentence": true
    },
    {
        "source_sentence": "舍利子！",
        "from": "T11n0316_040:0883c29_15",
        "context_with_next_sentence": true
    },
    {
        "source_sentence": "若我於彼清淨法行不以神通智力種種成辦，彼佛世尊即不與我授菩提記。",
        "from": "T11n0316_040:0884a02_10",
        "context_with_next_sentence": true
    },
    {
        "source_sentence": "爾時我於菩薩藏正法如其所聞，安立正行，謂無相行、不可得行。",
        "from": "T11n0316_040:0884a04_2",
        "context_with_next_sentence": true
    },
    {
        "source_sentence": "及見彼佛，於一切行平等超越。",
        "from": "T11n0316_040:0884a04_16",
        "context_with_next_sentence": true
    },
    {
        "source_sentence": "我於彼佛知一切法自性不生，隨順諸法起平等見，而能獲得最上法忍。",
        "from": "T11n0316_040:0884a06_8",
        "context_with_next_sentence": true
    },
    {
        "source_sentence": "得是忍者何所忍耶？",
        "from": "T11n0316_040:0884a06_17",
        "context_with_next_sentence": true
    },
    {
        "source_sentence": "所謂色忍、受忍、想忍、行忍、識忍，乃至蘊、處、界種種法忍。",
        "from": "T11n0316_040:0884a08_3",
        "context_with_next_sentence": true
    },
    {
        "source_sentence": "雖復得是法忍，如彼增語。",
        "from": "T11n0316_040:0884a08_15",
        "context_with_next_sentence": true
    },
    {
        "source_sentence": "所以者何？",
        "from": "T11n0316_040:0884a08_20",
        "context_with_next_sentence": true
    },
    {
        "source_sentence": "非世間法積集行故，非異生法、非無學法、非緣覺法、非菩薩法、非諸佛法積集行故，於一切法皆不可得，無所集故，說此是名得諸法忍。",
        "from": "T11n0316_040:0884a12_1",
        "context_with_next_sentence": true
    },
    {
        "source_sentence": "又彼忍者，於一切相、一切攀緣，一剎那頃亦得是忍，謂非眼界非眼境界盡，乃至非耳鼻舌身意境界盡，於彼忍境亦無所至。",
        "from": "T11n0316_040:0884a14_16",
        "context_with_next_sentence": true
    },
    {
        "source_sentence": "舍利子！",
        "from": "T11n0316_040:0884a15_1",
        "context_with_next_sentence": true
    },
    {
        "source_sentence": "得是忍者，由我於菩薩藏正法樂欲聽聞受持讀誦，廣大開示為人演說，具足正行，謂無相行、不可得行，是故我於然燈佛所速得受記。",
        "from": "T11n0316_040:0884a18_3",
        "context_with_next_sentence": true
    },
    {
        "source_sentence": "」說是語時，會中有長者子名曰仁授，聞佛說菩薩藏正法諸佛功德及菩薩行，即從坐起，整衣服偏袒右肩，右膝著地合掌恭敬而白佛言：",
        "from": "T11n0316_040:0884a21_6",
        "context_with_next_sentence": true
    },
    {
        "source_sentence": "「世尊！",
        "from": "T11n0316_040:0884a21_10",
        "context_with_next_sentence": true
    },
    {
        "source_sentence": "我於尊者阿㝹樓馱，昔常隨學入解阿羅漢法，盡老死際住空寂舍。",
        "from": "T11n0316_040:0884a22_18",
        "context_with_next_sentence": true
    },
    {
        "source_sentence": "我今忽聞菩薩藏正法、諸佛功德及菩薩行，所謂大乘是最上乘，第一深妙無有過上，是為阿耨多羅三藐三菩提法。",
        "from": "T11n0316_040:0884a25_11",
        "context_with_next_sentence": true
    },
    {
        "source_sentence": "而我親聞佛說、親所聽受，於此正法發生無量深妙勝解。",
        "from": "T11n0316_040:0884a26_17",
        "context_with_next_sentence": true
    },
    {
        "source_sentence": "復於是法，無所稱量、無所執著、不作勝解。",
        "from": "T11n0316_040:0884a27_18",
        "context_with_next_sentence": true
    },
    {
        "source_sentence": "若謂是法第一深妙無有過上，是即於彼積集退轉。",
        "from": "T11n0316_040:0884a29_1",
        "context_with_next_sentence": true
    },
    {
        "source_sentence": "世尊！",
        "from": "T11n0316_040:0884a29_4",
        "context_with_next_sentence": true
    },
    {
        "source_sentence": "此菩薩藏正法，於諸佛乘乃至所有一切乘中，最在其上第一開示，多所憐愍多所饒益，安樂天人度脫一切。",
        "from": "T11n0316_040:0884b02_12",
        "context_with_next_sentence": true
    },
    {
        "source_sentence": "於學無學如應所得至菩薩地，其誰不發阿耨多羅三藐三菩提心？",
        "from": "T11n0316_040:0884b04_3",
        "context_with_next_sentence": true
    },
    {
        "source_sentence": "」爾時長者子仁授重白佛言：",
        "from": "T11n0316_040:0884b04_16",
        "context_with_next_sentence": true
    },
    {
        "source_sentence": "「世尊！",
        "from": "T11n0316_040:0884b04_20",
        "context_with_next_sentence": true
    },
    {
        "source_sentence": "於苦集中而難成就阿耨多羅三藐三菩提耶？",
        "from": "T11n0316_040:0884b05_17",
        "context_with_next_sentence": true
    },
    {
        "source_sentence": "」佛言：",
        "from": "T11n0316_040:0884b06_2",
        "context_with_next_sentence": true
    },
    {
        "source_sentence": "「仁授！",
        "from": "T11n0316_040:0884b06_6",
        "context_with_next_sentence": true
    },
    {
        "source_sentence": "如是如是。",
        "from": "T11n0316_040:0884b06_11",
        "context_with_next_sentence": true
    },
    {
        "source_sentence": "世尊如其行相，於阿耨多羅三藐三菩提心不退轉積集精進。",
        "from": "T11n0316_040:0884b07_15",
        "context_with_next_sentence": true
    },
    {
        "source_sentence": "如佛世尊於殑伽沙數一一佛所發菩提心，復能平等安住如是精進證菩提果，復能安隱諸菩薩道。",
        "from": "T11n0316_040:0884b10_4",
        "context_with_next_sentence": true
    },
    {
        "source_sentence": "所以者何？",
        "from": "T11n0316_040:0884b10_9",
        "context_with_next_sentence": true
    },
    {
        "source_sentence": "諸佛智慧無量無邊。",
        "from": "T11n0316_040:0884b10_18",
        "context_with_next_sentence": true
    },
    {
        "source_sentence": "不可思議不可稱量世尊，若於是法不善修作、分別罣礙，雖百千俱胝那庾多劫，於菩提果甚為難得。",
        "from": "T11n0316_040:0884b13_4",
        "context_with_next_sentence": true
    },
    {
        "source_sentence": "」爾時仁授長者子即於佛前說伽陀曰：",
        "from": "T11n0316_040:0884b14_2",
        "context_with_next_sentence": true
    },
    {
        "source_sentence": "「於千俱胝劫，　　我發菩提心，",
        "from": "T11n0316_040:0884b15_0",
        "context_with_next_sentence": true
    },
    {
        "source_sentence": "見懈怠眾生，　　沈淪諸苦惱。",
        "from": "T11n0316_040:0884b16_13",
        "context_with_next_sentence": true
    },
    {
        "source_sentence": "假使施頭目，　　量積過須彌，",
        "from": "T11n0316_040:0884b17_0",
        "context_with_next_sentence": true
    },
    {
        "source_sentence": "如是一心中，　　精懃無懈退。",
        "from": "T11n0316_040:0884b18_13",
        "context_with_next_sentence": true
    },
    {
        "source_sentence": "若我住佛道，　　利樂諸有情，",
        "from": "T11n0316_040:0884b19_0",
        "context_with_next_sentence": true
    },
    {
        "source_sentence": "由依如來故，　　得是精進力。",
        "from": "T11n0316_040:0884b20_13",
        "context_with_next_sentence": true
    },
    {
        "source_sentence": "此乘名大乘，　　是佛最上說，",
        "from": "T11n0316_040:0884b21_0",
        "context_with_next_sentence": true
    },
    {
        "source_sentence": "樂欲菩提者，　　畢竟無見取。",
        "from": "T11n0316_040:0884b22_13",
        "context_with_next_sentence": true
    },
    {
        "source_sentence": "救護諸苦惱，　　解脫於惡趣，",
        "from": "T11n0316_040:0884b23_0",
        "context_with_next_sentence": true
    },
    {
        "source_sentence": "此正覺義利，　　唯如來所說。",
        "from": "T11n0316_040:0884b24_13",
        "context_with_next_sentence": true
    },
    {
        "source_sentence": "」時仁授長者子說是偈已，於佛法中起大信解，不著世樂妻子眷屬。",
        "from": "T11n0316_040:0884b26_10",
        "context_with_next_sentence": true
    },
    {
        "source_sentence": "向佛世尊頭面禮足右繞三匝，於剎那頃詣本住處，與自眷屬七妻七男七女七奴七婢，各持上妙細㲲價直千萬，并諸伎樂五百人俱，出王舍大城欲詣佛所。",
        "from": "T11n0316_040:0884c01_3",
        "context_with_next_sentence": true
    },
    {
        "source_sentence": "時彼人眾見是事已，即時往問。",
        "from": "T11n0316_040:0884c01_17",
        "context_with_next_sentence": true
    },
    {
        "source_sentence": "時長者子白言：",
        "from": "T11n0316_040:0884c02_4",
        "context_with_next_sentence": true
    },
    {
        "source_sentence": "「仁等當知，如來現在耆闍崛山，與無量無數百千大眾恭敬圍繞，廣大開示無量善法。",
        "from": "T11n0316_040:0884c04_3",
        "context_with_next_sentence": true
    },
    {
        "source_sentence": "佛之智慧不可思議不可稱量，我及眷屬欲往詣彼樂聞如來深妙法義，以善根力決諸疑網，為欲攝受阿耨多羅三藐三菩提。",
        "from": "T11n0316_040:0884c06_18",
        "context_with_next_sentence": true
    },
    {
        "source_sentence": "仁等亦宜親近彼佛植諸善本。",
        "from": "T11n0316_040:0884c07_12",
        "context_with_next_sentence": true
    },
    {
        "source_sentence": "」時彼人民聞是語已，生大歡喜，咸悉隨從。",
        "from": "T11n0316_040:0884c08_13",
        "context_with_next_sentence": true
    },
    {
        "source_sentence": "爾時長者子與自眷屬五百伎樂及千人眾到佛所已，即以花香纓珞、塗香粖香繒蓋幢幡、伎樂謌詠作諸供養，及上妙細㲲價直百千以散佛上。",
        "from": "T11n0316_040:0884c11_18",
        "context_with_next_sentence": true
    },
    {
        "source_sentence": "即於佛前說伽陀曰：",
        "from": "T11n0316_040:0884c12_8",
        "context_with_next_sentence": true
    },
    {
        "source_sentence": "「往昔多劫中，　　懃修菩提行，",
        "from": "T11n0316_040:0884c13_0",
        "context_with_next_sentence": true
    },
    {
        "source_sentence": "於法得自在，　　利樂諸有情，",
        "from": "T11n0316_040:0884c14_0",
        "context_with_next_sentence": true
    },
    {
        "source_sentence": "如是我今當，　　故此伸供養。",
        "from": "T11n0316_040:0884c15_13",
        "context_with_next_sentence": true
    },
    {
        "source_sentence": "見兩足世尊，　　常處清淨行，",
        "from": "T11n0316_040:0884c16_0",
        "context_with_next_sentence": true
    },
    {
        "source_sentence": "現證無上道，　　故此伸供養。",
        "from": "T11n0316_040:0884c17_13",
        "context_with_next_sentence": true
    },
    {
        "source_sentence": "我諸眷屬等，　　所將千人眾，",
        "from": "T11n0316_040:0884c18_0",
        "context_with_next_sentence": true
    },
    {
        "source_sentence": "咸親近如來，　　一切歸命禮。",
        "from": "T11n0316_040:0884c19_13",
        "context_with_next_sentence": true
    },
    {
        "source_sentence": "」爾時長者子說偈讚已，而白佛言：",
        "from": "T11n0316_040:0884c20_14",
        "context_with_next_sentence": true
    },
    {
        "source_sentence": "「世尊！",
        "from": "T11n0316_040:0884c20_18",
        "context_with_next_sentence": true
    },
    {
        "source_sentence": "我及眷屬所將人眾來詣佛所，一切皆住阿耨多羅三藐三菩提心植眾善本，於無上道誓不退轉。",
        "from": "T11n0316_040:0884c23_2",
        "context_with_next_sentence": true
    },
    {
        "source_sentence": "」作是語已俱發聲言：",
        "from": "T11n0316_040:0884c23_12",
        "context_with_next_sentence": true
    },
    {
        "source_sentence": "「世尊！",
        "from": "T11n0316_040:0884c23_16",
        "context_with_next_sentence": true
    },
    {
        "source_sentence": "我等歸佛、歸法及比丘僧諸優婆塞，唯見攝受。",
        "from": "T11n0316_040:0884c24_14",
        "context_with_next_sentence": true
    },
    {
        "source_sentence": "我等盡其形壽，遠離殺害，趣清淨門，一時皆發無上道心。",
        "from": "T11n0316_040:0884c26_1",
        "context_with_next_sentence": true
    },
    {
        "source_sentence": "惟願世尊為我等故說微妙法，於如是眾勿應棄捨，及未來世苦惱眾生願為濟度。",
        "from": "T11n0316_040:0884c27_17",
        "context_with_next_sentence": true
    },
    {
        "source_sentence": "」如是二請。",
        "from": "T11n0316_040:0884c28_4",
        "context_with_next_sentence": true
    },
    {
        "source_sentence": "爾時世尊極憐愍故現大神通，即昇虛空跏趺而坐。",
        "from": "T11n0316_040:0885a01_3",
        "context_with_next_sentence": true
    },
    {
        "source_sentence": "時長者子等見是事已歎未曾有。",
        "from": "T11n0316_040:0885a01_17",
        "context_with_next_sentence": true
    },
    {
        "source_sentence": "彼佛世尊威神力故，持諸大眾皆處虛空。",
        "from": "T11n0316_040:0885a02_16",
        "context_with_next_sentence": true
    },
    {
        "source_sentence": "爾時長者子與自眷屬五百伎樂等發大歡喜，於虛空中起立合掌，右繞三匝頭面禮足，作眾伎樂謌詠佛德，普及時會，如是遍滿無量百千踰繕那。",
        "from": "T11n0316_040:0885a06_5",
        "context_with_next_sentence": true
    },
    {
        "source_sentence": "佛神力故，忽於空中復化大比丘眾千二百五十人，與其眷屬六萬人俱，從東方來樂欲聽法。",
        "from": "T11n0316_040:0885a08_7",
        "context_with_next_sentence": true
    },
    {
        "source_sentence": "時佛世尊見彼大眾，即以神力化五樓閣，眾妙莊嚴甚為希有，一一樓閣皆出梵音演說妙法。",
        "from": "T11n0316_040:0885a10_9",
        "context_with_next_sentence": true
    },
    {
        "source_sentence": "復有百千俱胝諸天子眾，持天曼陀羅華以散佛上，偏覆空中；",
        "from": "T11n0316_040:0885a11_18",
        "context_with_next_sentence": true
    },
    {
        "source_sentence": "佛神力故成華樓閣。",
        "from": "T11n0316_040:0885a12_8",
        "context_with_next_sentence": true
    },
    {
        "source_sentence": "爾時長者子及諸大眾，覩如是等廣大神變清淨莊嚴，發生無量親近愛樂。",
        "from": "T11n0316_040:0885a14_3",
        "context_with_next_sentence": true
    },
    {
        "source_sentence": "佛知是已即攝神力，還復東方本相如故。",
        "from": "T11n0316_040:0885a15_2",
        "context_with_next_sentence": true
    },
    {
        "source_sentence": "爾時阿難見是事已，偏袒右肩合掌恭敬而白佛言：",
        "from": "T11n0316_040:0885a16_5",
        "context_with_next_sentence": true
    },
    {
        "source_sentence": "「世尊！",
        "from": "T11n0316_040:0885a16_9",
        "context_with_next_sentence": true
    },
    {
        "source_sentence": "以何因緣現是神變？",
        "from": "T11n0316_040:0885a16_18",
        "context_with_next_sentence": true
    },
    {
        "source_sentence": "惟願世尊為我等說。",
        "from": "T11n0316_040:0885a17_6",
        "context_with_next_sentence": true
    },
    {
        "source_sentence": "」佛告阿難：",
        "from": "T11n0316_040:0885a18_4",
        "context_with_next_sentence": true
    },
    {
        "source_sentence": "「我今當為仁授長者子與自眷屬及眾伎樂供養於我，是人於千俱胝劫不墮惡趣，常生人天受勝妙樂。",
        "from": "T11n0316_040:0885a20_11",
        "context_with_next_sentence": true
    },
    {
        "source_sentence": "過是劫已，亦復尊重供養道行如來、應、正等覺，於二十五俱胝劫不復輪轉。",
        "from": "T11n0316_040:0885a22_5",
        "context_with_next_sentence": true
    },
    {
        "source_sentence": "是七妻等捨是身已，當轉女身成丈夫相，復與仁授菩薩於一劫中修菩薩行。",
        "from": "T11n0316_040:0885a24_1",
        "context_with_next_sentence": true
    },
    {
        "source_sentence": "阿難！",
        "from": "T11n0316_040:0885a24_4",
        "context_with_next_sentence": true
    },
    {
        "source_sentence": "彼仁授菩薩當得作佛，號曰等心如來，十號具足，與自眷屬轉次授記皆得作佛。",
        "from": "T11n0316_040:0885a26_1",
        "context_with_next_sentence": true
    },
    {
        "source_sentence": "時彼伎樂五百人眾，由供養佛，以是緣故，於阿僧祇劫不墮惡趣，千俱胝劫常作轉輪聖王。",
        "from": "T11n0316_040:0885a28_2",
        "context_with_next_sentence": true
    },
    {
        "source_sentence": "過是數已，供養尊重十千如來，於一劫中皆當作佛，盡同一號。",
        "from": "T11n0316_040:0885a29_10",
        "context_with_next_sentence": true
    },
    {
        "source_sentence": "餘千人眾於慈氏如來般涅盤後，過殑伽沙劫於千俱胝佛所尊重供養，當得作佛，號曰希勝如來，十號具足。",
        "from": "T11n0316_040:0885b03_1",
        "context_with_next_sentence": true
    },
    {
        "source_sentence": "」爾時佛告具壽舍利子言：",
        "from": "T11n0316_040:0885b04_10",
        "context_with_next_sentence": true
    },
    {
        "source_sentence": "「彼阿闍世王與具足燈婆羅門及千人等，正法滅已過刀兵劫，於未來世有佛出世，名曰慈氏。",
        "from": "T11n0316_040:0885b06_13",
        "context_with_next_sentence": true
    },
    {
        "source_sentence": "時彼有情壽命長遠具八萬歲，復有千辟支佛出現世間，復於彼時親近供養尊重讚歎，亦復尊重供養慈氏如來。",
        "from": "T11n0316_040:0885b09_5",
        "context_with_next_sentence": true
    },
    {
        "source_sentence": "於二十五俱胝那庾多劫，無復退轉種諸善根，捨家出家成菩提果。",
        "from": "T11n0316_040:0885b10_15",
        "context_with_next_sentence": true
    },
    {
        "source_sentence": "及見彼千人同時發阿耨多羅三藐三菩提心，時六十那庾多天人遠塵離垢得法眼淨。",
        "from": "T11n0316_040:0885b12_14",
        "context_with_next_sentence": true
    },
    {
        "source_sentence": "」佛告阿難：",
        "from": "T11n0316_040:0885b13_4",
        "context_with_next_sentence": true
    },
    {
        "source_sentence": "「而諸愚夫，不能於佛發生愛樂清淨信解、尊重讚歎者。",
        "from": "T11n0316_040:0885b14_9",
        "context_with_next_sentence": true
    },
    {
        "source_sentence": "所以者何？",
        "from": "T11n0316_040:0885b14_14",
        "context_with_next_sentence": true
    },
    {
        "source_sentence": "是諸人等，於少善根尚不能得，何況如來大涅盤證。",
        "from": "T11n0316_040:0885b15_16",
        "context_with_next_sentence": true
    },
    {
        "source_sentence": "」爾時世尊欲重明斯義說伽陀曰：",
        "from": "T11n0316_040:0885b16_11",
        "context_with_next_sentence": true
    },
    {
        "source_sentence": "「尊重諸佛故，　　得是勝吉祥，",
        "from": "T11n0316_040:0885b17_0",
        "context_with_next_sentence": true
    },
    {
        "source_sentence": "供養調御師，　　獲最上大果。",
        "from": "T11n0316_040:0885b18_13",
        "context_with_next_sentence": true
    },
    {
        "source_sentence": "諸佛滅度後，　　得覩佛舍利，",
        "from": "T11n0316_040:0885b19_0",
        "context_with_next_sentence": true
    },
    {
        "source_sentence": "猶如芥子量，　　應廣妙修設。",
        "from": "T11n0316_040:0885b20_13",
        "context_with_next_sentence": true
    },
    {
        "source_sentence": "又佛滅度後，　　供養舍利者，",
        "from": "T11n0316_040:0885b21_0",
        "context_with_next_sentence": true
    },
    {
        "source_sentence": "應生平等心，　　若如來住世。",
        "from": "T11n0316_040:0885b22_13",
        "context_with_next_sentence": true
    },
    {
        "source_sentence": "由發是心故，　　供養無上尊，",
        "from": "T11n0316_040:0885b23_0",
        "context_with_next_sentence": true
    },
    {
        "source_sentence": "悟平等菩提，　　果報亦如是。",
        "from": "T11n0316_040:0885b24_13",
        "context_with_next_sentence": true
    },
    {
        "source_sentence": "為善逝攝受，　　遠離於惡道，",
        "from": "T11n0316_040:0885b25_0",
        "context_with_next_sentence": true
    },
    {
        "source_sentence": "是人趣涅盤，　　不以為難得。",
        "from": "T11n0316_040:0885b26_13",
        "context_with_next_sentence": true
    },
    {
        "source_sentence": "能示佛禁戒，　　最上三摩地，",
        "from": "T11n0316_040:0885b27_0",
        "context_with_next_sentence": true
    },
    {
        "source_sentence": "及清淨勝解，　　得佛無上果。",
        "from": "T11n0316_040:0885b28_13",
        "context_with_next_sentence": true
    },
    {
        "source_sentence": "作是供養已，　　疾趣善修習，",
        "from": "T11n0316_040:0885b29_0",
        "context_with_next_sentence": true
    },
    {
        "source_sentence": "獲無上正覺，　　宣說第一法。",
        "from": "T11n0316_040:0885c01_13",
        "context_with_next_sentence": true
    },
    {
        "source_sentence": "若人欲了知，　　親近諸佛法，",
        "from": "T11n0316_040:0885c02_0",
        "context_with_next_sentence": true
    },
    {
        "source_sentence": "樂欲獲多聞，　　深心無厭怠。",
        "from": "T11n0316_040:0885c03_13",
        "context_with_next_sentence": true
    },
    {
        "source_sentence": "自在轉輪王，　　及淨行勝族，",
        "from": "T11n0316_040:0885c04_0",
        "context_with_next_sentence": true
    },
    {
        "source_sentence": "具福相莊嚴，　　應時獲出離。",
        "from": "T11n0316_040:0885c05_13",
        "context_with_next_sentence": true
    },
    {
        "source_sentence": "」爾時世尊說是偈已，告具壽舍利子言：",
        "from": "T11n0316_040:0885c06_16",
        "context_with_next_sentence": true
    },
    {
        "source_sentence": "「若善男子善女人安住大乘，欲速成阿耨多羅三藐三菩提者，應於菩薩藏正法殊勝義利，樂欲多聞受持讀誦，乃至廣大開示為他人說，即得紹隆三寶使不斷絕，得不退轉四無量心、六波羅蜜、四攝事等，饒益有情悉相應故。",
        "from": "T11n0316_040:0885c11_20",
        "context_with_next_sentence": true
    },
    {
        "source_sentence": "又舍利子！",
        "from": "T11n0316_040:0885c12_4",
        "context_with_next_sentence": true
    },
    {
        "source_sentence": "此菩薩藏正法即菩提道。",
        "from": "T11n0316_040:0885c12_15",
        "context_with_next_sentence": true
    },
    {
        "source_sentence": "所以者何？",
        "from": "T11n0316_040:0885c13_1",
        "context_with_next_sentence": true
    },
    {
        "source_sentence": "是菩薩藏正法，攝受阿耨多羅三藐三菩提故。",
        "from": "T11n0316_040:0885c14_2",
        "context_with_next_sentence": true
    },
    {
        "source_sentence": "即諸菩薩資糧，應如是學，無令斷絕。",
        "from": "T11n0316_040:0885c14_19",
        "context_with_next_sentence": true
    },
    {
        "source_sentence": "舍利子！",
        "from": "T11n0316_040:0885c15_3",
        "context_with_next_sentence": true
    },
    {
        "source_sentence": "所謂得成阿耨多羅三藐三菩提一切波羅蜜多，能於如來一切波羅蜜多善作出離。",
        "from": "T11n0316_040:0885c17_2",
        "context_with_next_sentence": true
    },
    {
        "source_sentence": "於無量地隨得如來一切輕安，乃至隨得如來之地。",
        "from": "T11n0316_040:0885c18_5",
        "context_with_next_sentence": true
    },
    {
        "source_sentence": "若於如是波羅蜜多，即得安住一切波羅蜜多。",
        "from": "T11n0316_040:0885c19_6",
        "context_with_next_sentence": true
    },
    {
        "source_sentence": "」爾時世尊欲重明斯義說伽陀曰：",
        "from": "T11n0316_040:0885c20_2",
        "context_with_next_sentence": true
    },
    {
        "source_sentence": "「諸有智發生，　　說一切有為，",
        "from": "T11n0316_040:0885c21_0",
        "context_with_next_sentence": true
    },
    {
        "source_sentence": "由智及無明，　　故有為諸苦。",
        "from": "T11n0316_040:0885c22_13",
        "context_with_next_sentence": true
    },
    {
        "source_sentence": "於業及業報，　　應當如是知，",
        "from": "T11n0316_040:0885c23_0",
        "context_with_next_sentence": true
    },
    {
        "source_sentence": "若非業非報，　　現前獲出離。",
        "from": "T11n0316_040:0885c24_13",
        "context_with_next_sentence": true
    },
    {
        "source_sentence": "」爾時世尊說伽陀已，時具壽舍利子，諸大菩薩摩訶薩，及諸比丘眾，一切世間天、人、阿修羅、乾闥婆等，聞佛所說，皆大歡喜，信受奉行。",
        "from": "T11n0316_040:0885c27_21",
        "context_with_next_sentence": true
    },
    {
        "source_sentence": "佛說大乘菩薩藏正法經卷第四十",
        "from": "T11n0316_040:0885c28_100",
        "context_with_next_sentence": false
    }
]