{
    "T07n0220_528:0707c13_0": "大般若波羅蜜多經卷第五百二",
    "T07n0220_528:0707c14_0": "十八",
    "T07n0220_528:0707c16_0": "三藏法師玄奘奉　詔譯",
    "T07n0220_528:0707c17_0": "第三分妙相品第二十八之一",
    "T07n0220_528:0707c18_0": "爾時，善現便白佛言：「住有想者，若無順忍，亦無修道、得果、現觀，住無想者，豈有順忍？",
    "T07n0220_528:0707c19_1": "若淨觀地，廣說乃至若如來地，若修聖道，依修聖道，斷諸煩惱，由此煩惱所覆障故，尚不能得聲聞、獨覺相應法地，況入菩薩正性離生。",
    "T07n0220_528:0707c22_2": "不入菩薩正性離生，豈能證得一切相智？",
    "T07n0220_528:0707c23_3": "若不能得一切相智，何能永斷一切煩惱習氣相續？",
    "T07n0220_528:0707c25_0": "世尊！",
    "T07n0220_528:0707c25_1": "若一切法畢竟非有，無生無滅，無染無淨，如是諸法既都不生，豈能證得一切智智？」",
    "T07n0220_528:0707c27_0": "佛告善現：「如是！",
    "T07n0220_528:0707c27_1": "如是！",
    "T07n0220_528:0707c27_2": "如汝所說。",
    "T07n0220_528:0707c27_3": "住無想者，亦無順忍，乃至亦無永斷煩惱習氣相續，亦不能得一切智智。",
    "T07n0220_528:0707c29_4": "然依無相，非實有法修得順忍，乃至永斷一切煩惱習氣相續，亦能證得一切智智。」",
    "T07n0220_528:0708a02_5": "具壽善現復白佛言：「諸菩薩摩訶薩行深般若波羅蜜多時，為有有想，有無想不？",
    "T07n0220_528:0708a04_6": "為有色蘊想乃至識蘊想不？",
    "T07n0220_528:0708a04_7": "廣說乃至為有永斷一切煩惱習氣相續想不？",
    "T07n0220_528:0708a05_8": "為有證得一切智智想不？",
    "T07n0220_528:0708a06_9": "世尊！",
    "T07n0220_528:0708a06_10": "是菩薩摩訶薩為有色想，有色斷想不？",
    "T07n0220_528:0708a07_11": "為有受想行識想，有受想行識斷想不？",
    "T07n0220_528:0708a08_12": "為有眼處乃至意處想，有眼處乃至意處斷想不？",
    "T07n0220_528:0708a09_13": "為有色處乃至法處想，有色處乃至法處斷想不？",
    "T07n0220_528:0708a10_14": "為有眼界乃至意界想，有眼界乃至意界斷想不？",
    "T07n0220_528:0708a11_15": "為有色界乃至法界想，有色界乃至法界斷想不？",
    "T07n0220_528:0708a12_16": "為有眼識界乃至意識界想，有眼識界乃至意識界斷想不？",
    "T07n0220_528:0708a14_17": "為有眼觸乃至意觸想，有眼觸乃至意觸斷想不？",
    "T07n0220_528:0708a15_18": "為有眼觸為緣所生諸受乃至意觸為緣所生諸受想，有眼觸為緣所生諸受乃至意觸為緣所生諸受斷想不？",
    "T07n0220_528:0708a17_19": "為有地界乃至識界想，有地界乃至識界斷想不？",
    "T07n0220_528:0708a18_20": "為有因緣乃至增上緣想，有因緣乃至增上緣斷想不？",
    "T07n0220_528:0708a20_0": "為有貪瞋癡想，有貪瞋癡斷想不？",
    "T07n0220_528:0708a20_1": "為有無明乃至老死想，有無明乃至老死斷想不？",
    "T07n0220_528:0708a21_2": "為有苦集滅道想，有苦集滅道斷想不？",
    "T07n0220_528:0708a22_3": "廣說乃至為有所斷一切煩惱習氣相續想，有所斷一切煩惱習氣相續斷想不？",
    "T07n0220_528:0708a24_4": "為有一切智智想，有一切智智斷想不？」",
    "T07n0220_528:0708a25_5": "佛告善現：「諸菩薩摩訶薩行深般若波羅蜜多時，於一切法皆無有想，亦無無想。",
    "T07n0220_528:0708a27_6": "若無有想，亦無無想，當知即是菩薩順忍，亦是修道、得果、現觀。",
    "T07n0220_528:0708a28_7": "善現當知！",
    "T07n0220_528:0708a28_8": "諸菩薩摩訶薩以無性為聖道，以無性為得果，以無性為現觀。",
    "T07n0220_528:0708b01_9": "由此因緣，當知諸法無不皆以無性為性。」",
    "T07n0220_528:0708b02_10": "具壽善現復白佛言：「若一切法無不皆以無性為性，云何世尊於一切法無性為性，現等正覺，現等正覺已，說名為佛，於一切法及諸境界得自在轉？」",
    "T07n0220_528:0708b05_11": "佛告善現：「如是！",
    "T07n0220_528:0708b05_12": "如是！",
    "T07n0220_528:0708b06_13": "諸法皆以無性為性。",
    "T07n0220_528:0708b06_14": "我本修學菩薩道時，修行布施乃至般若波羅蜜多，由此離欲惡不善法，有尋有伺，離生喜樂，入初靜慮，廣說乃至斷樂斷苦，先喜憂沒，不苦不樂，捨念清淨，入第四靜慮具足而住。",
    "T07n0220_528:0708b10_15": "我於爾時，於諸靜慮及靜慮支雖善取相，而無所執，於諸靜慮及靜慮支不生味著，於諸靜慮及靜慮支都無所得。",
    "T07n0220_528:0708b13_16": "我於爾時，於四靜慮行相清淨無所分別。",
    "T07n0220_528:0708b14_17": "我於爾時，於諸靜慮及靜慮支雖善純熟，而不受彼所得果報，但依靜慮，令心引發神境、天耳、他心、宿住、天眼智通，於此五通雖善取相，而無所執，亦不愛味，於諸通境都無所得，亦不分別，如空而住。",
    "T07n0220_528:0708b18_18": "我於爾時，觀一切法平等平等，無性為性，以一剎那相應妙慧，證得無上正等菩提，謂現等覺是苦聖諦，是集聖諦，是滅聖諦，是道聖諦，皆同一相，所謂無相，如是無相，亦不可得。",
    "T07n0220_528:0708b22_19": "由此成就如來十力、四無所畏、四無礙解及十八佛不共法等無邊功德，以佛妙智安立有情三聚差別，隨其所應，方便化導，令獲殊勝利益安樂。」",
    "T07n0220_528:0708b25_20": "具壽善現復白佛言：「云何如來應正等覺於一切法無性性中，起四靜慮，發五神通，證大菩提，具諸功德，安立利樂三聚有情？」",
    "T07n0220_528:0708b28_21": "佛告善現：「若諸欲惡不善法等，有少自性，或復他性為自性者，我本修學菩薩道時，不應通達一切欲惡不善法等，皆以無性而為自性，離欲惡等，入諸靜慮，具足而住，以諸欲惡不善法等，無自他性，但以無性為自性故。",
    "T07n0220_528:0708c04_22": "我本修學菩薩道時，通達欲惡不善法等，皆以無性而為自性，離欲惡等，入諸靜慮，具足而住。",
    "T07n0220_528:0708c06_23": "「善現當知！",
    "T07n0220_528:0708c06_24": "若五神通有少自性，或復他性為自性者，我本修學菩薩道時，不應通達一切神通皆以無性而為自性，發起種種自在神通，於諸境界，妙用無礙，以諸神通無自他性，但以無性為自性故。",
    "T07n0220_528:0708c11_25": "我本修學菩薩道時，通達神通皆以無性而為自性，發起種種自在神通，於諸境界，妙用無礙。",
    "T07n0220_528:0708c13_26": "「善現當知！",
    "T07n0220_528:0708c13_27": "若佛無上正等菩提有少自性，或復他性為自性者，我本修學菩薩道時，不應通達諸佛無上正等菩提及諸功德皆以無性而為自性，證得無上正等菩提，具諸功德，以佛無上正等菩提及諸功德無自他性，但以無性為自性故。",
    "T07n0220_528:0708c18_28": "我本修學菩薩道時，通達無上正等菩提皆以無性而為自性，用一剎那相應妙慧，證得無上正等菩提，具諸功德。",
    "T07n0220_528:0708c21_29": "善現當知！",
    "T07n0220_528:0708c21_30": "若諸有情有少自性，或復他性為自性者，我成佛已，不應通達一切有情皆以無性而為自性，安立有情三聚差別，隨其所應，方便化導，令獲殊勝利益安樂，以諸有情無自他性，但以無性為自性故。",
    "T07n0220_528:0708c25_31": "我成佛已，通達有情皆以無性而為自性，安立有情三聚差別，隨其所應，方便化導，令獲殊勝利益安樂。」",
    "T07n0220_528:0708c29_0": "爾時，善現復白佛言：「若菩薩摩訶薩知一切法無性為性，而於其中起四靜慮，發五神通，證得無上正等菩提，具諸功德，安立有情三聚差別，隨其所應，方便化導，令其獲得利樂事者，云何初發心菩薩摩訶薩於一切法無性性中，作漸次業，修漸次學，行漸次行，由此漸次業、學、行故，證得無上正等菩提，作諸有情利益安樂？」",
    "T07n0220_528:0709a07_1": "佛告善現：「諸菩薩摩訶薩初發心位，或從佛聞，或復從於多供養佛、菩薩、獨覺及阿羅漢、不還、一來、預流果等賢聖所聞，謂證諸法無性為性究竟圓滿，乃名為佛，漸證諸法無性為性，名為菩薩，乃至預流深信諸法無性為性，名賢善士，故一切法及諸有情無不皆以無性為性，法及有情乃至無有如毛端量自性可得。",
    "T07n0220_528:0709a14_2": "是菩薩摩訶薩聞此事已，作是思惟：『若一切法及諸有情皆以無性而為自性，證得此故，說名為佛，乃至預流深信此故，名賢善士。",
    "T07n0220_528:0709a17_3": "我於無上正等菩提，若當證得，若不證得，諸法有情常以無性而為自性故，我定應發趣無上正等菩提，得菩提已，若諸有情行有想者，方便安立，令住無想。』",
    "T07n0220_528:0709a20_4": "「是菩薩摩訶薩既思惟已，發趣無上正等菩提，普為有情得涅槃故，作漸次業，修漸次學，行漸次行。",
    "T07n0220_528:0709a23_5": "如過去世諸菩薩摩訶薩發趣無上正等菩提，先學漸次業、學、行故，證得無上正等菩提，是菩薩摩訶薩亦復如是，先應修學布施波羅蜜多，次應修學淨戒波羅蜜多，展轉乃至後應修學般若波羅蜜多。",
    "T07n0220_528:0709a27_6": "「善現當知！",
    "T07n0220_528:0709a27_7": "是菩薩摩訶薩從初發心修學布施波羅蜜多時，應自行布施，亦勸他行布施，恒正稱揚布施功德，歡喜讚歎行布施者。",
    "T07n0220_528:0709b01_8": "由此因緣，布施圓滿，得大財位，常行布施，離慳悋心，隨諸有情所須飲食及餘資具，悉皆施與。",
    "T07n0220_528:0709b03_9": "是菩薩摩訶薩由布施故，受持戒蘊，生天人中，得大尊貴；由施、戒故，復得定蘊；由施、戒、定故，復得慧蘊；由施、戒、定、慧故，復得解脫蘊；由施、戒、定、慧、解脫故，復得解脫智見蘊；由施、戒、定、慧、解脫、解脫智見蘊圓滿故，超諸聲聞、獨覺等地，證入菩薩正性離生；既入菩薩正性離生，成熟有情，嚴淨佛土；作此事已，便能證得一切智智，轉妙法輪，以三乘法安立度脫諸有情類，令出生死，證得涅槃。",
    "T07n0220_528:0709b12_10": "是菩薩摩訶薩由布施故，雖能如是作漸次業，修漸次學，行漸次行，而於一切都無所得。",
    "T07n0220_528:0709b14_11": "何以故？",
    "T07n0220_528:0709b14_12": "以一切法無自性故。",
    "T07n0220_528:0709b15_13": "「復次，善現！",
    "T07n0220_528:0709b15_14": "是菩薩摩訶薩從初發心修學淨戒波羅蜜多時，應自行淨戒，亦勸他行淨戒，恒正稱揚淨戒功德，歡喜讚歎行淨戒者。",
    "T07n0220_528:0709b18_15": "由此因緣，戒蘊清淨，生天人中，得大尊貴，施貧窮者所須財物；既行施已，安住戒蘊、定蘊、慧蘊、解脫蘊、解脫智見蘊；由戒、定、慧、解脫、解脫智見蘊清淨故，超諸聲聞、獨覺等地，證入菩薩正性離生；既入菩薩正性離生，成熟有情，嚴淨佛土；作此事已，便能證得一切智智，轉妙法輪，以三乘法安立度脫諸有情類，令出生死，證得涅槃。",
    "T07n0220_528:0709b25_16": "是菩薩摩訶薩由淨戒故，雖能如是作漸次業，修漸次學，行漸次行，而於一切都無所得。",
    "T07n0220_528:0709b27_17": "何以故？",
    "T07n0220_528:0709b27_18": "以一切法無自性故。",
    "T07n0220_528:0709b28_19": "「復次，善現！",
    "T07n0220_528:0709b28_20": "是菩薩摩訶薩從初發心修學安忍波羅蜜多時，應自行安忍，亦勸他行安忍，恒正稱揚安忍功德，歡喜讚歎行安忍者。",
    "T07n0220_528:0709c02_21": "是菩薩摩訶薩行安忍時，能以財物施諸有情，皆令滿足；既行施已，安住戒蘊、定蘊、慧蘊、解脫蘊、解脫智見蘊；由戒、定、慧、解脫、解脫智見蘊清淨故，超諸聲聞、獨覺等地，證入菩薩正性離生；既入菩薩正性離生，成熟有情，嚴淨佛土；作此事已，便能證得一切智智，轉妙法輪，以三乘法安立度脫諸有情類，令出生死，證得涅槃。",
    "T07n0220_528:0709c09_22": "是菩薩摩訶薩由安忍故，雖能如是作漸次業，修漸次學，行漸次行，而於一切都無所得。",
    "T07n0220_528:0709c11_23": "何以故？",
    "T07n0220_528:0709c11_24": "以一切法無自性故。",
    "T07n0220_528:0709c12_25": "「復次，善現！",
    "T07n0220_528:0709c12_26": "是菩薩摩訶薩從初發心修學精進波羅蜜多時，應自行精進，亦勸他行精進，恒正稱揚精進功德，歡喜讚歎行精進者。",
    "T07n0220_528:0709c15_27": "是菩薩摩訶薩行精進時，能以財物施諸有情，皆令滿足；既行施已，安住戒蘊、定蘊、慧蘊、解脫蘊、解脫智見蘊；由戒、定、慧、解脫、解脫智見蘊清淨故，超諸聲聞、獨覺等地，證入菩薩正性離生；既入菩薩正性離生，成熟有情，嚴淨佛土；作此事已，便能證得一切智智，轉妙法輪，以三乘法安立度脫諸有情類，令出生死，證得涅槃。",
    "T07n0220_528:0709c22_28": "是菩薩摩訶薩由精進故，雖能如是作漸次業，修漸次學，行漸次行，而於一切都無所得。",
    "T07n0220_528:0709c24_29": "何以故？",
    "T07n0220_528:0709c24_30": "以一切法無自性故。",
    "T07n0220_528:0709c25_31": "「復次，善現！",
    "T07n0220_528:0709c25_32": "是菩薩摩訶薩從初發心修學靜慮波羅蜜多時，應自入靜慮、無量、無色定，亦勸他入靜慮、無量、無色定，恒正稱揚靜慮、無量、無色定功德，歡喜讚歎入靜慮、無量、無色定者。",
    "T07n0220_528:0709c29_33": "是菩薩摩訶薩行靜慮時，能以財物施諸有情，皆令滿足；既行施已，安住戒蘊、定蘊、慧蘊、解脫蘊、解脫智見蘊；由戒、定、慧、解脫、解脫智見蘊清淨故，超諸聲聞、獨覺等地，證入菩薩正性離生；既入菩薩正性離生，成熟有情，嚴淨佛土；作此事已，便能證得一切智智，轉妙法輪，以三乘法安立度脫諸有情類，令出生死，證得涅槃。",
    "T07n0220_528:0710a07_34": "是菩薩摩訶薩由靜慮故，雖能如是作漸次業，修漸次學，行漸次行，而於一切都無所得。",
    "T07n0220_528:0710a09_35": "何以故？",
    "T07n0220_528:0710a10_0": "以一切法無自性故。",
    "T07n0220_528:0710a10_1": "「復次，善現！",
    "T07n0220_528:0710a10_2": "是菩薩摩訶薩從初發心修學般若波羅蜜多時，以戒、定、慧及勝解脫、解脫智見安立有情，以無所得而為方便，應自行六波羅蜜多，亦勸他行六波羅蜜多，恒正稱揚六波羅蜜多功德，歡喜讚歎行六波羅蜜多者。",
    "T07n0220_528:0710a15_3": "是菩薩摩訶薩由於布施乃至般若波羅蜜多方便善巧，超諸聲聞、獨覺等地，證入菩薩正性離生；既入菩薩正性離生，成熟有情，嚴淨佛土；作此事已，便能證得一切智智，轉妙法輪，以三乘法安立度脫諸有情類，令出生死，證得涅槃。",
    "T07n0220_528:0710a20_4": "是菩薩摩訶薩由般若故，雖能如是作漸次業，修漸次學，行漸次行，而於一切都無所得。",
    "T07n0220_528:0710a22_5": "何以故？",
    "T07n0220_528:0710a23_6": "以一切法無自性故。",
    "T07n0220_528:0710a23_7": "善現當知！",
    "T07n0220_528:0710a23_8": "是為初發心菩薩摩訶薩依學六種波羅蜜多作漸次業，修漸次學，行漸次行，利樂有情。",
    "T07n0220_528:0710a26_0": "「復次，善現！",
    "T07n0220_528:0710a26_1": "諸菩薩摩訶薩從初發心，作漸次業，修漸次學，行漸次行時，以一切智智相應作意，信解諸法皆以無性而為自性，先應修學佛隨念，次應修學法隨念，展轉乃至後應修學天隨念。",
    "T07n0220_528:0710b01_2": "「善現當知！",
    "T07n0220_528:0710b01_3": "云何菩薩摩訶薩修學佛隨念？",
    "T07n0220_528:0710b02_4": "謂菩薩摩訶薩修學佛隨念時，不應以色受想行識思惟如來應正等覺。",
    "T07n0220_528:0710b03_5": "所以者何？",
    "T07n0220_528:0710b04_6": "色乃至識皆無自性。",
    "T07n0220_528:0710b04_7": "若法無自性，則無所有；若無所有，則不可念，不可思惟。",
    "T07n0220_528:0710b05_8": "何以故？",
    "T07n0220_528:0710b06_0": "若無念無思惟，是為佛隨念。",
    "T07n0220_528:0710b06_1": "「復次，善現！",
    "T07n0220_528:0710b06_2": "諸菩薩摩訶薩修學佛隨念時，不應以三十二相、真金色身、常光一尋、八十隨好思惟如來應正等覺。",
    "T07n0220_528:0710b09_3": "所以者何？",
    "T07n0220_528:0710b09_4": "如是相好、金光色身都無自性。",
    "T07n0220_528:0710b10_5": "若法無自性，則無所有；若無所有，則不可念，不可思惟。",
    "T07n0220_528:0710b11_6": "何以故？",
    "T07n0220_528:0710b11_7": "若無念無思惟，是為佛隨念。",
    "T07n0220_528:0710b12_8": "「復次，善現！",
    "T07n0220_528:0710b12_9": "諸菩薩摩訶薩修學佛隨念時，不應以戒蘊、定蘊、慧蘊、解脫蘊、解脫智見蘊思惟如來應正等覺。",
    "T07n0220_528:0710b14_10": "所以者何？",
    "T07n0220_528:0710b14_11": "如是諸蘊，皆無自性。",
    "T07n0220_528:0710b15_12": "若法無自性，則無所有；若無所有，則不可念不可思惟。",
    "T07n0220_528:0710b16_13": "何以故？",
    "T07n0220_528:0710b16_14": "若無念無思惟，是為佛隨念。",
    "T07n0220_528:0710b17_15": "「復次，善現！",
    "T07n0220_528:0710b17_16": "諸菩薩摩訶薩修學佛隨念時，不應以五眼、六神通、如來十力、四無所畏、四無礙解、十八佛不共法、大慈大悲大喜大捨、無忘失法、恒住捨性、一切智、道相智、一切相智及餘無量無邊佛法思惟如來應正等覺。",
    "T07n0220_528:0710b22_17": "所以者何？",
    "T07n0220_528:0710b22_18": "如是諸法，皆無自性。",
    "T07n0220_528:0710b22_19": "若法無自性，則無所有；若無所有，則不可念，不可思惟。",
    "T07n0220_528:0710b24_20": "何以故？",
    "T07n0220_528:0710b24_21": "若無念無思惟，是為佛隨念。",
    "T07n0220_528:0710b24_22": "「復次，善現！",
    "T07n0220_528:0710b25_23": "諸菩薩摩訶薩修學佛隨念時，不應以緣起法思惟如來應正等覺。",
    "T07n0220_528:0710b26_24": "所以者何？",
    "T07n0220_528:0710b26_25": "諸緣起法，皆無自性。",
    "T07n0220_528:0710b27_26": "若法無自性，則無所有；若法無所有，則不可念，不可思惟。",
    "T07n0220_528:0710b28_27": "何以故？",
    "T07n0220_528:0710b28_28": "若無念無思惟，是為佛隨念。",
    "T07n0220_528:0710b29_29": "善現當知！",
    "T07n0220_528:0710b29_30": "諸菩薩摩訶薩行深般若波羅蜜多時，應如是修學佛隨念；若如是修學佛隨念，是為作漸次業，修漸次學，行漸次行。",
    "T07n0220_528:0710c03_31": "若菩薩摩訶薩能如是作漸次業，修漸次學，行漸次行時，則能圓滿四念住乃至八聖道支，廣說乃至一切相智，由此證得一切智智。",
    "T07n0220_528:0710c06_32": "是菩薩摩訶薩以一切法無性為性方便力故，覺一切法皆無自性，其中無有想，亦復無無想。",
    "T07n0220_528:0710c08_33": "善現當知！",
    "T07n0220_528:0710c08_34": "諸菩薩摩訶薩應如是修學佛隨念，謂於其中，佛尚不可得，況有佛隨念。",
    "T07n0220_528:0710c10_35": "「復次，善現！",
    "T07n0220_528:0710c10_36": "云何菩薩摩訶薩修學法隨念？",
    "T07n0220_528:0710c11_37": "謂菩薩摩訶薩修學法隨念時，不應思惟善法非善法、若有記法無記法、若世間法出世間法、若有愛味法無愛味法、若聖法非聖法、若有漏法無漏法、若墮三界法不墮三界法、若有為法無為法。",
    "T07n0220_528:0710c16_38": "所以者何？",
    "T07n0220_528:0710c16_39": "如是諸法，皆無自性。",
    "T07n0220_528:0710c16_40": "若法無自性，則無所有；若無所有，則不可念，不可思惟。",
    "T07n0220_528:0710c18_41": "何以故？",
    "T07n0220_528:0710c18_42": "若無念無思惟，是為法隨念。",
    "T07n0220_528:0710c18_43": "善現當知！",
    "T07n0220_528:0710c19_44": "諸菩薩摩訶薩行深般若波羅蜜多時，應如是修學法隨念；若如是修學法隨念，是為作漸次業，修漸次學，行漸次行。",
    "T07n0220_528:0710c21_45": "若菩薩摩訶薩能如是作漸次業，修漸次學，行漸次行時，則能圓滿四念住乃至八聖道支，廣說乃至一切相智，由此證得一切智智。",
    "T07n0220_528:0710c24_46": "是菩薩摩訶薩以一切法無性為性方便力故，覺一切法皆無自性，其中無有想，亦復無無想。",
    "T07n0220_528:0710c27_47": "善現當知！",
    "T07n0220_528:0710c27_48": "諸菩薩摩訶薩應如是修學法隨念，謂於其中，法尚不可得，況有法隨念。",
    "T07n0220_528:0710c29_0": "「復次，善現！",
    "T07n0220_528:0710c29_1": "云何菩薩摩訶薩修學僧隨念？",
    "T07n0220_528:0710c29_2": "謂菩薩摩訶薩修學僧隨念時，應作是念：『佛弟子眾，具諸功德，四雙八隻補特伽羅，一切皆是無為所顯，皆以無性而為自性，由此因緣，不應思念。』",
    "T07n0220_528:0711a04_3": "所以者何？",
    "T07n0220_528:0711a04_4": "如是善士，皆無自性。",
    "T07n0220_528:0711a04_5": "若法無自性，則無所有；若無所有，則不可念，不可思惟。",
    "T07n0220_528:0711a06_6": "何以故？",
    "T07n0220_528:0711a06_7": "若無念無思惟，是為僧隨念。",
    "T07n0220_528:0711a07_8": "善現當知！",
    "T07n0220_528:0711a07_9": "諸菩薩摩訶薩行深般若波羅蜜多時，應如是修學僧隨念；若如是修學僧隨念，是為作漸次業，修漸次學，行漸次行。",
    "T07n0220_528:0711a09_10": "若菩薩摩訶薩能如是作漸次業，修漸次學，行漸次行時，則能圓滿四念住乃至八聖道支，廣說乃至一切相智，由此證得一切智智。",
    "T07n0220_528:0711a12_11": "是菩薩摩訶薩以一切法無性為性方便力故，覺一切法皆無自性，其中無有想，亦復無無想。",
    "T07n0220_528:0711a15_0": "善現當知！",
    "T07n0220_528:0711a15_1": "諸菩薩摩訶薩應如是修學僧隨念，謂於其中，僧尚不可得，況有僧隨念。",
    "T07n0220_528:0711a16_2": "「復次，善現！",
    "T07n0220_528:0711a17_3": "云何菩薩摩訶薩修學戒隨念？",
    "T07n0220_528:0711a17_4": "謂菩薩摩訶薩修學戒隨念時，從初發心應念聖戒無缺無隙，無瑕無穢，無所取著，應受供養，智者所讚，妙善受持，妙善究竟，隨順勝定，思惟此戒無性為性，由是因緣，不應思念。",
    "T07n0220_528:0711a21_5": "所以者何？",
    "T07n0220_528:0711a22_6": "如是聖戒，都無自性。",
    "T07n0220_528:0711a22_7": "若法無自性，則無所有；若無所有，則不可念，不可思惟。",
    "T07n0220_528:0711a23_8": "何以故？",
    "T07n0220_528:0711a24_9": "若無念無思惟，是為戒隨念。",
    "T07n0220_528:0711a24_10": "善現當知！",
    "T07n0220_528:0711a25_0": "諸菩薩摩訶薩行深般若波羅蜜多時，應如是修學戒隨念；若如是修學戒隨念，是為作漸次業，修漸次學，行漸次行。",
    "T07n0220_528:0711a27_1": "若菩薩摩訶薩能如是作漸次業，修漸次學，行漸次行時，則能圓滿四念住乃至八聖道支，廣說乃至一切相智，由此證得一切智智。",
    "T07n0220_528:0711b01_2": "是菩薩摩訶薩以一切法無性為性方便力故，覺一切法皆無自性，其中無有想，亦復無無想。",
    "T07n0220_528:0711b03_3": "善現當知！",
    "T07n0220_528:0711b03_4": "諸菩薩摩訶薩應如是修學戒隨念，謂於其中，戒尚不可得，況有戒隨念。",
    "T07n0220_528:0711b05_5": "「復次，善現！",
    "T07n0220_528:0711b05_6": "云何菩薩摩訶薩修學捨隨念？",
    "T07n0220_528:0711b06_7": "謂菩薩摩訶薩修學捨隨念時，從初發心應以無性為性方便，修捨隨念，謂若捨財、若捨法時，不作是念：『我能捨施，或不捨施。』",
    "T07n0220_528:0711b09_8": "若捨身分支節等時，亦不起心：『我能捨施，或不捨施。』",
    "T07n0220_528:0711b10_9": "亦不思惟所捨、所惠施福施果。",
    "T07n0220_528:0711b11_10": "所以者何？",
    "T07n0220_528:0711b11_11": "如是諸法，皆無自性。",
    "T07n0220_528:0711b12_12": "若法無自性，則無所有；若無所有，則不可念，不可思惟。",
    "T07n0220_528:0711b13_13": "何以故？",
    "T07n0220_528:0711b13_14": "若無念無思惟，是為捨隨念。",
    "T07n0220_528:0711b14_15": "善現當知！",
    "T07n0220_528:0711b14_16": "諸菩薩摩訶薩行深般若波羅蜜多時，應如是修學捨隨念；若如是修學捨隨念，是為作漸次業，修漸次學，行漸次行。",
    "T07n0220_528:0711b17_17": "若菩薩摩訶薩能如是作漸次業，修漸次學，行漸次行時，則能圓滿四念住乃至八聖道支，廣說乃至一切相智，由此證得一切智智。",
    "T07n0220_528:0711b20_18": "是菩薩摩訶薩以一切法無性為性方便力故，覺一切法皆無自性，其中無有想，亦復無無想。",
    "T07n0220_528:0711b22_19": "善現當知！",
    "T07n0220_528:0711b22_20": "諸菩薩摩訶薩應如是修學捨隨念，謂於其中，捨尚不可得，況有捨隨念。",
    "T07n0220_528:0711b24_21": "「復次，善現！",
    "T07n0220_528:0711b24_22": "云何菩薩摩訶薩修學天隨念？",
    "T07n0220_528:0711b25_23": "謂菩薩摩訶薩修學天隨念時，從初發心應以無性為性方便，修天隨念，謂作是念：『諸預流等，生六欲天，諸不還等，生上二界。』",
    "T07n0220_528:0711b27_24": "如是一切，皆不可得，不應思念。",
    "T07n0220_528:0711b28_25": "所以者何？",
    "T07n0220_528:0711b28_26": "是諸天等，皆無自性。",
    "T07n0220_528:0711b29_27": "若法無自性，則無所有；若無所有，則不可念，不可思惟。",
    "T07n0220_528:0711c01_28": "何以故？",
    "T07n0220_528:0711c01_29": "若無念無思惟，是為天隨念。",
    "T07n0220_528:0711c02_30": "善現當知！",
    "T07n0220_528:0711c02_31": "諸菩薩摩訶薩行深般若波羅蜜多時，應如是修學天隨念；若如是修學天隨念，是為作漸次業，修漸次學，行漸次行。",
    "T07n0220_528:0711c05_32": "若菩薩摩訶薩能如是作漸次業，修漸次學，行漸次行時，則能圓滿四念住乃至八聖道支，廣說乃至一切相智，由此證得一切智智。",
    "T07n0220_528:0711c08_33": "是菩薩摩訶薩以一切法無性為性方便力故，覺一切法皆無自性，其中無有想，亦復無無想。",
    "T07n0220_528:0711c10_34": "善現當知！",
    "T07n0220_528:0711c10_35": "諸菩薩摩訶薩應如是修學天隨念，謂於其中天尚不可得，況有天隨念。",
    "T07n0220_528:0711c12_36": "善現當知！",
    "T07n0220_528:0711c12_37": "是為初發心菩薩摩訶薩依學六隨念作漸次業，修漸次學，行漸次行，利樂有情。",
    "T07n0220_528:0711c15_0": "「復次，善現！",
    "T07n0220_528:0711c15_1": "諸菩薩摩訶薩行深般若波羅蜜多時，若欲圓滿作漸次業，修漸次學，行漸次行，以一切法無性為性方便力故，應學內空乃至無性自性空，應學真如乃至不思議界，應學苦集滅道聖諦，應學四念住乃至八聖道支，廣說乃至應學一切智、道相智、一切相智。",
    "T07n0220_528:0711c21_2": "是菩薩摩訶薩如是修學菩提道時，覺一切法皆以無性而為自性，於中尚無少念可得，況有念色受想行識，廣說乃至一切智智。",
    "T07n0220_528:0711c24_0": "如是諸念及所念法，若少實有，無有是處。",
    "T07n0220_528:0711c24_1": "如是，善現！",
    "T07n0220_528:0711c25_2": "諸菩薩摩訶薩行深般若波羅蜜多時，雖作漸次業，修漸次學，行漸次行，而於其中，心皆不轉，以一切法無自性故。」",
    "T07n0220_528:0711c27_3": "爾時，善現便白佛言：「若一切法皆無自性，則應無色受想行識，乃至應無一切智智，是則應無佛法僧寶、道果染淨，亦無得無現觀，則一切法皆應是無。」",
    "T07n0220_528:0712a02_4": "佛告善現：「於意云何？",
    "T07n0220_528:0712a02_5": "於一切法無性性中，有性無性為可得不？」",
    "T07n0220_528:0712a03_6": "善現對曰：「不也，世尊！」",
    "T07n0220_528:0712a04_7": "佛告善現：「若一切法無性性中，有性無性俱不可得，汝今云何可作是說：若一切法皆無自性，則應無色受想行識，廣說乃至則一切法皆應是無？」",
    "T07n0220_528:0712a07_8": "善現白言：「我於此義，自無疑惑，但為未來有苾芻等，或求聲聞，或求獨覺，或求佛果，彼作是念：『若一切法皆無自性，誰染誰淨？",
    "T07n0220_528:0712a10_9": "誰縛誰解？』",
    "T07n0220_528:0712a10_10": "彼於染淨縛解義中不了知故，破戒、破見、破威儀、破淨命，由此當墮三惡趣中，受種種苦，輪轉生死，難得解脫。",
    "T07n0220_528:0712a13_11": "我觀未來當有如是可怖畏事，故作是問，然我於此，實無疑惑。」",
    "T07n0220_528:0712a14_12": "佛告善現：「善哉！",
    "T07n0220_528:0712a14_13": "善哉！",
    "T07n0220_528:0712a14_14": "汝今乃能為未來世作如是問，然一切法無性性中，若有若無，俱不可得，不應於此執有無性。」",
    "T07n0220_528:0712a17_15": "具壽善現復白佛言：「若一切法皆以無性而為自性，諸菩薩摩訶薩觀何等義，為欲利樂諸有情故，求趣無上正等菩提？」",
    "T07n0220_528:0712a19_16": "佛告善現：「以一切法皆以無性而為自性，諸菩薩摩訶薩為欲饒益諸有情故，求趣無上正等菩提。",
    "T07n0220_528:0712a22_0": "所以者何？",
    "T07n0220_528:0712a22_1": "諸有情類具斷常見，住有所得，難可調伏，愚癡顛倒，難可解脫。",
    "T07n0220_528:0712a23_2": "善現當知！",
    "T07n0220_528:0712a23_3": "住有所得者，由有所得想，無得無現觀，亦無無上正等菩提。」",
    "T07n0220_528:0712a25_4": "具壽善現復白佛言：「若有所得者，無得無現觀，亦無無上正等菩提；無所得者，為有得有現觀，有無上正等菩提不？」",
    "T07n0220_528:0712a27_5": "佛告善現：「若無所得即是得，即是現觀，即是無上正等菩提。",
    "T07n0220_528:0712a29_6": "所以者何？",
    "T07n0220_528:0712a29_7": "以彼不壞法界相故。",
    "T07n0220_528:0712a29_8": "善現當知！",
    "T07n0220_528:0712b01_9": "若有於此無所得中，欲有所得，欲得現觀，欲得無上正等菩提，當知彼為欲壞法界。」",
    "T07n0220_528:0712b03_10": "具壽善現復白佛言：「若有所得者，無得無現觀，亦無無上正等菩提；若無所得即是得，即是現觀，即是無上正等菩提。",
    "T07n0220_528:0712b05_11": "無所得中，無得無現觀，亦無無上正等菩提，諸菩薩摩訶薩云何得有初地、二地乃至十地？",
    "T07n0220_528:0712b07_12": "云何得有無生法忍？",
    "T07n0220_528:0712b08_13": "云何得有異熟生神通？",
    "T07n0220_528:0712b08_14": "云何得有異熟生布施乃至般若波羅蜜多？",
    "T07n0220_528:0712b09_15": "云何得有安住如是異熟生法，成熟有情，嚴淨佛土，於諸佛所親近供養上妙供具所獲善根，乃至無上正等菩提與果無盡，展轉乃至般涅槃後，自設利羅及諸弟子猶得種種供養恭敬，善根勢力仍未窮盡？」",
    "T07n0220_528:0712b14_16": "佛告善現：「以一切法無所得故，諸菩薩摩訶薩得有初地、二地乃至十地。",
    "T07n0220_528:0712b16_17": "即由此故，得有無生法忍；即由此故，得有異熟生神通；即由此故，得有異熟生布施乃至般若波羅蜜多；即由此故，得有安住異熟生法，成熟有情，嚴淨佛土，於諸佛所親近供養上妙供具所獲善根，乃至無上正等菩提與果無盡，展轉乃至般涅槃後，自設利羅及諸弟子猶得種種供養恭敬，善根勢力仍未窮盡。」",
    "T07n0220_528:0712b23_18": "具壽善現復白佛言：「若一切法皆無所得，布施等六波羅蜜多及諸神通有何差別？」",
    "T07n0220_528:0712b24_19": "佛告善現：「無所得者，布施等六波羅蜜多及諸神通皆無差別。",
    "T07n0220_528:0712b26_20": "為欲令彼有所得者離諸染著，方便宣說布施等六波羅蜜多及諸神通有差別相。」",
    "T07n0220_528:0712b28_21": "具壽善現復白佛言：「何因緣故，無所得者，布施等六波羅蜜多及諸神通說無差別？」",
    "T07n0220_528:0712c01_22": "佛告善現：「諸菩薩摩訶薩行深般若波羅蜜多時，不得布施，不得施者，不得受者，不得所施，不得施果而行布施，不得淨戒而持淨戒，不得安忍而修安忍，不得精進而勤精進，不得靜慮而入靜慮，不得般若而學般若，不得神通而發神通，不得四念住乃至八聖道支而修四念住乃至八聖道支，廣說乃至不得一切智、道相智、一切相智而修一切智、道相智、一切相智，不得諸有情而成熟有情，不得諸佛土而嚴淨佛土，不得佛法而證菩提。",
    "T07n0220_528:0712c11_23": "如是，善現！",
    "T07n0220_528:0712c11_24": "諸菩薩摩訶薩應行無所得甚深般若波羅蜜多。",
    "T07n0220_528:0712c12_25": "若菩薩摩訶薩能行無所得甚深般若波羅蜜多，天魔外道不能破壞。」",
    "T07n0220_528:0712c14_0": "爾時，善現便白佛言：「云何菩薩摩訶薩行深般若波羅蜜多時，一心現起則能具攝布施、淨戒、安忍、精進、靜慮、般若波羅蜜多，廣說乃至三十二大士夫相、八十隨好？」",
    "T07n0220_528:0712c17_1": "佛告善現：「若菩薩摩訶薩行深般若波羅蜜多時，所修布施乃至般若波羅蜜多，廣說乃至三十二大士夫相、八十隨好，皆為般若波羅蜜多之所攝受，乃得圓滿。",
    "T07n0220_528:0712c21_2": "如是，善現！",
    "T07n0220_528:0712c21_3": "諸菩薩摩訶薩行深般若波羅蜜多時，一心現起則能攝受六波羅蜜多，廣說乃至三十二大士夫相、八十隨好。」",
    "T07n0220_528:0712c24_4": "具壽善現復白佛言：「云何菩薩摩訶薩行深般若波羅蜜多時，諸有所作，皆為般若波羅蜜多所攝受故，一心現起則能攝受六波羅蜜多，廣說乃至三十二大士夫相、八十隨好？」",
    "T07n0220_528:0712c28_5": "佛告善現：「諸菩薩摩訶薩行深般若波羅蜜多時，所修六種波羅蜜多，乃至所引三十二大士夫相、八十隨好，皆為般若波羅蜜多所攝受故，遠離二想。」",
    "T07n0220_528:0713a02_6": "具壽善現復白佛言：「云何菩薩摩訶薩行深般若波羅蜜多時，雖行六種波羅蜜多，乃至雖引三十二大士夫相、八十隨好而無二想？」",
    "T07n0220_528:0713a05_7": "佛告善現：「諸菩薩摩訶薩行深般若波羅蜜多時，為欲圓滿布施波羅蜜多故，即於布施波羅蜜多中，攝受一切波羅蜜多，廣說乃至八十隨好而行布施，由此因緣，而無二想。",
    "T07n0220_528:0713a09_8": "如是乃至為欲圓滿八十隨好故，即於八十隨好中，攝受一切波羅蜜多，廣說乃至八十隨好而引八十隨好，由此因緣，而無二想。",
    "T07n0220_528:0713a12_9": "復次，善現！",
    "T07n0220_528:0713a12_10": "諸菩薩摩訶薩行深般若波羅蜜多故，若行布施波羅蜜多時，住無漏心而行布施波羅蜜多；廣說乃至若引八十隨好時，住無漏心而引八十隨好。",
    "T07n0220_528:0713a15_11": "是故雖行布施波羅蜜多，乃至雖引八十隨好而無二想。」",
    "T07n0220_528:0713a17_12": "具壽善現復白佛言：「云何菩薩摩訶薩行深般若波羅蜜多故，若行布施波羅蜜多時，住無漏心而行布施波羅蜜多；乃至若引八十隨好時，住無漏心而引八十隨好？」",
    "T07n0220_528:0713a21_0": "佛告善現：「若菩薩摩訶薩行深般若波羅蜜多時，以離相心不見諸相而行布施波羅蜜多，所謂不見誰能行施、所施何物、誰受此施、由此布施、為此布施、云何行施。",
    "T07n0220_528:0713a24_1": "住是離相無漏心中，離愛離慳而行布施波羅蜜多，爾時不見所行布施，亦復不見此無漏心，乃至不見一切佛法，如是菩薩摩訶薩住無漏心而行布施波羅蜜多。",
    "T07n0220_528:0713a28_2": "廣說乃至若菩薩摩訶薩行深般若波羅蜜多時，以離相心不見諸相而引八十隨好，所謂不見誰是能引、誰是所引、由此而引、為此而引、云何而引八十隨好。",
    "T07n0220_528:0713b03_3": "住是離相無漏心中，無染無著而引八十隨好，爾時不見所引八十隨好，亦復不見此無漏心，乃至不見一切佛法，如是菩薩摩訶薩住無漏心而引八十隨好。」",
    "T07n0220_528:0713b07_0": "大般若波羅蜜多經卷第五百二十八"
}