{
    "T54n2128_015:0395a14_0": "一切經音義卷第十五",
    "T54n2128_015:0395a16_0": "大唐翻經沙門慧琳撰",
    "T54n2128_015:0395a17_0": "大寶積經音義之五",
    "T54n2128_015:0395a18_0": "音大寶積經從九十二盡一百二十凡二十九卷大寶積經第九十二卷白法羸(纍危反韻英云羸劣也韻詮弱也從羊[嬴-女]聲也[嬴-女]音同也)。",
    "T54n2128_015:0395a22_0": "誼雜(上暉袁反或作灌古文作叩下財合反從衣從集也)。",
    "T54n2128_015:0395a23_0": "世[諙-日+口](胡快反說文云會善言也從言[氏/口]聲考聲話調也或作譮古文作[舌*舌*舌]說文音胡卦反今取後音經話俗字變體也)。",
    "T54n2128_015:0395a25_0": "憍慠(薑妖反下我告反)。",
    "T54n2128_015:0395a26_0": "躁[打-丁+夒](子到反顧野王云躁動也考聲云急性也鄭玄云不安靜也說文躁疾也從辵作趮玉篇從足喿聲也喿音桑到反經中從參作[跳-兆+參]不成字也下而沼反考聲擾亂攪也因此煩彼也從手憂聲憂音奴刀反今經文從憂非也說文夒字從頁從止從已從夂音雖作憂或作憂也)。",
    "T54n2128_015:0395b02_0": "甘[這-言+蔗](之夜反或作蔗)。",
    "T54n2128_015:0395b03_0": "佷戾(上音恨下音麗佷戾不順伏也)。",
    "T54n2128_015:0395b04_0": "麁獷(古猛反惡也)。",
    "T54n2128_015:0395b05_0": "樊籠(上音煩考聲云鳥籠也說文云鷙不行也從爻從林從大聲也又音攀或作[樊-大+廾]一也)。",
    "T54n2128_015:0395b06_0": "擯[蝷-虫](上賓印反司馬彪注莊子云擯棄也史記云相與排擯也說文從人作儐下音尺劉兆注公羊傳云[蝷-虫]指言也廣雅推也王逸注楚辭云斥逐也許叔重注淮南子云[蝷-虫]拓也說文却屋也從广屰聲也广音儼屰音逆今經文作[序-予+千]俗用訛謬也因草書變體也)。",
    "T54n2128_015:0395b09_0": "謇澀(上薑偃反周易謇難也方言謇吃也或作[言*蹇]亦作寋[塞-土+了]皆一也下參立反訓解如前經作澀)。",
    "T54n2128_015:0395b10_0": "大寶積經第九十三卷(善臂菩薩會第二十六卷經羅什譯)革屣(所綺反集訓云履之不攝跟者曰屣舞履也從足作躧或從革作[革*麗]從尸徙聲也)。",
    "T54n2128_015:0395b12_0": "施牀(狀莊反說文云安身具也經作床非也)。",
    "T54n2128_015:0395b13_0": "澡罐(上音早韻英云洗也說文洗手也從水喿聲喿音蘇到反今經文從參作滲非也滲音霜禁反非經義下古翫反盛淨水瓶也集訓云汲水器也從缶雚聲也缶音甫苟反雚與鑵同經中從水作灌誤也灌溉非經義也)。",
    "T54n2128_015:0395b15_0": "筆墨(經作默非也)。",
    "T54n2128_015:0395b16_0": "捷疾(潛葉反從手)。",
    "T54n2128_015:0395b17_0": "親戚(清亦反考聲云親也近也說文從戉[止/小]聲[止/小]音叔今經文從人作[仁-二+(戒-廾+(上/小))]不成字也多是書寫之流隨愚妄作耳也)。",
    "T54n2128_015:0395b18_0": "刑戮(力竹反鄭注周禮云戮辱也賈注國語云戮煞也考聲刑也說文從戈翏聲也或從刀作經從力誤也翏音六幻反)。",
    "T54n2128_015:0395b20_0": "文辭(似茲反考聲云以言說理也古文作[辭-辛+司]說文解訟也從[辭-辛]從辛[辭-辛]辛猶理罪也[辭-辛]音亂亂理也今經作[舌*愛]愚人妄書不成字也)。",
    "T54n2128_015:0395b22_0": "苦惱(奴倒反說文痛恨也經文作惚非也非經意下愚之情妄書不成字)。",
    "T54n2128_015:0395b23_0": "挑眼(體遙反從手)。",
    "T54n2128_015:0395b24_0": "頭然(經中作投燃非也)。",
    "T54n2128_015:0395c01_0": "大寶積經第九十四卷",
    "T54n2128_015:0395c02_0": "肉團(或作搏徒鸞反今經文作揣非也揣音初捶反揣殊非經義也)。",
    "T54n2128_015:0395c03_0": "假借(經文作賈非也賈人姓也)。",
    "T54n2128_015:0395c04_0": "[寂-又]靜(經文作[家-?]古字也亦作[諔-又][口*叔]今俗通作寂五體一正一俗三古)。",
    "T54n2128_015:0395c05_0": "大寶積經第九十五卷(善順菩薩會第二十七卷經流志譯)悵然(勅亮反形聲字)。",
    "T54n2128_015:0395c07_0": "試鍊(蓮奠反非本字正作柬考聲云精擇也或作揀俗字也今經文作鍊鎔鍊金鐵字也非本字亦通)。",
    "T54n2128_015:0395c08_0": "變態(他代反考聲云意變無恒也集訓云姿容貌也從心能聲能音耐)。",
    "T54n2128_015:0395c09_0": "賄貨(灰外反考聲云賄財也或作[貝*每]從有貝聲也)。",
    "T54n2128_015:0395c10_0": "滋蔓(上子慈反孔注尚書云滋益也考聲多下音万訓釋已見前文也)。",
    "T54n2128_015:0395c11_0": "恒挂(卦怪二音並通考聲云挂懸也止也或作絓從手圭聲也)。",
    "T54n2128_015:0395c12_0": "箱篋(上息羊反下謙[芸/木]反)。",
    "T54n2128_015:0395c13_0": "足踏(談合反俗用字也本音貪合反踏著地也正作蹋考聲云蹋踐也從足[日/羽]音塔也)。",
    "T54n2128_015:0395c14_0": "大寶積經第九十六卷(勤授長者會第二十八一卷經流志譯)遊讌(烟見反考聲云歡飲酒也韻英云飲酒會言也或作宴從言燕聲也)。",
    "T54n2128_015:0395c16_0": "坏瓦(上普盃反瓦器未燒曰坏見文字集略凡坏器遇雨即壞經取脆義也)。",
    "T54n2128_015:0395c17_0": "圊廁(上磧盈反字書圊圂也圂音胡悶反考聲圊亦廁也從口青聲訓廁字亦與上同也)。",
    "T54n2128_015:0395c18_0": "魁膾(上苦瓌反下古外反從肉會聲)。",
    "T54n2128_015:0395c19_0": "如析(星亦反析分也水從片半木字正或作[木*片]古文作片)。",
    "T54n2128_015:0395c20_0": "駛河(師事反韻英云急速也從馬史聲或作決今經文從夬作駃書經人誤也駃音涓血反駃騠馬名非經義)。",
    "T54n2128_015:0395c21_0": "摶[企-止+皂](或作團段欒反鄭注周禮云團圓也考聲搏握也毛詩傳聚也從手專聲[企-止+皂]字正從亽亽音精入反從皂皂音彼立反案摶食者眾味相和食也)。",
    "T54n2128_015:0395c23_0": "痰癊(上音談下於禁反)。",
    "T54n2128_015:0395c24_0": "編絡(鼈綿反劉兆注公羊傳云編比連也蒼頡篇云編織也顧野王編列也說文次簡也聲類以繩編次物也下郎各及)。",
    "T54n2128_015:0396a02_0": "筋纏(上音斤下徹連反)。",
    "T54n2128_015:0396a03_0": "[穴/匆/心]隙(俗字也正作牎字書云助戶明也音楚江反說文在牆曰牖在屋曰囱象形古字也今隸書通作窓又云通孔也考聲云今屋兩端窓也下鄉逆反從白上下小經從巢作隟非也)。",
    "T54n2128_015:0396a05_0": "七竅(谿叫反鄭注禮記云竅孔也鄭注周禮云陽竅七陰竅二說文竅空也從穴敫聲音叫也)。",
    "T54n2128_015:0396a06_0": "皮裹(音果)。",
    "T54n2128_015:0396a07_0": "殨爛(迴塊反韻英云殨肉爛也從歹從潰省聲也歹音殘)。",
    "T54n2128_015:0396a08_0": "如借(精亦反)。",
    "T54n2128_015:0396a09_0": "中洟(下音夷韻英云鼻液也或作咦[鼻*弟]也)。",
    "T54n2128_015:0396a10_0": "眼眵(齒支反韻詮云目汁疑也說文目汁也從目從侈省聲也)。",
    "T54n2128_015:0396a11_0": "磨鎣(縈併反韻英云摩珠玉也鎣鏡使明也從金從熒省聲也)。",
    "T54n2128_015:0396a12_0": "餧狐狼(上威位反韻英云飤牛也考聲云與食也從食委聲也或作萎)。",
    "T54n2128_015:0396a13_0": "[譇-者+(舛-夕)]衒(上苦瓜反孔注尚書云憍恣過制以自[大/(舛-夕)]大也謚法曰華言無實曰[譇-者+(舛-夕)]從言[大/(舛-夕)]聲也今經文從亐從亐作誇俗用謬也下玄絹反玄字上聲韻英云行賣曰衒集訓衒自矜藝也從行玄聲也)。",
    "T54n2128_015:0396a15_0": "大寶積經第九十七卷(優陀延王會第二十九一卷經流志譯)拘睒彌(上音俱次商染反此句梵語不求字義中印度國名也佛在時此國有王名隖陀衍那唐言出愛古譯或云優陀延或名優填王皆訛略也)。",
    "T54n2128_015:0396a18_0": "頸項(上居并反下瓨講反蒼頡篇云頸在前項在後說文頭莖也並從頁頁音頡從巠從江省聲也)。",
    "T54n2128_015:0396a19_0": "被軶(鳥革反車軶也軶礙也經作軛俗字正體從戶從乙作戹)。",
    "T54n2128_015:0396a20_0": "乳哺(蒲慕反許叔重注淮南子云口中嚼食與之也考聲云食在口含咀也如鳥與兒食也從口從捕省經文作餔誤也餔字本音步胡反非本字也)。",
    "T54n2128_015:0396a22_0": "[((┐@匚)*(┌@(巨-匚)))/貝]易(莫候反爾雅[?/貝]市也顧野王云交易也字統從貝戼聲也戼古文夘字也今隸書從死訛也下易音亦)。",
    "T54n2128_015:0396a23_0": "[喤-王+本]叫(上號高反左傳云豺狼所嗥說文嗥咆也從口皋聲也皋音高從白從本本音滔下驍曜反廣雅叫鳴也字書呼也說文吼也從口從[┴*├][┴*├]音經由反玉篇作噭或作嘌嘂討皆古文叫字也從刀非也)。",
    "T54n2128_015:0396b01_0": "翳荼迦(梵語蟲名也食糞如[蜣-儿+(鬼-(白-日+田))]蜋之類)。",
    "T54n2128_015:0396b02_0": "澍雹(上音注經文從雨作霔非也字書並無此字下龐覺反龐音蒲江反)。",
    "T54n2128_015:0396b03_0": "窯師(音姚字)。",
    "T54n2128_015:0396b04_0": "猒惡(伊[舀*炎]反烏固反)。",
    "T54n2128_015:0396b05_0": "焚燎(遼[內-入+了]反)。",
    "T54n2128_015:0396b06_0": "涎涕(上夕延反下體計反口液也經文從夷作洟誤用也字書雖有替音本是夷字易萃卦曰齎恣涕洟是其證也)。",
    "T54n2128_015:0396b07_0": "倉廩(臨錦反時用字也說文作[稟-禾][稟-禾]倉也象形字從入回象屋中戶牖者今隸書加禾作稟字林作廩並通)。",
    "T54n2128_015:0396b08_0": "穬[麥*弋](古猛反蒼頡篇云穀之有[卄/(└@人)]者也說文[卄/(└@人)]穀也從禾廣聲也下蠅即反考聲云麥穅也從麥弋聲也或作芅)。",
    "T54n2128_015:0396b09_0": "顛仆(上下堅反字書顛墜也從真從頁或從人作傎傎倒也經從二真作[真*真]俗字誤也下孚付反與赴字同音考聲云偃仰也僵尸也從人從赴省聲)。",
    "T54n2128_015:0396b11_0": "游泳(上音由考聲隨水流貌從水從遊省聲下榮命反毛詩傳云潛行爾雅泳游也郭璞云潛行水底也從水永聲也)。",
    "T54n2128_015:0396b13_0": "跳躑(上亭姚反跳躍也下呈劇反躑亦跳也)。",
    "T54n2128_015:0396b14_0": "鑊湯(戶郭反訓釋如卷初說)。",
    "T54n2128_015:0396b15_0": "鐵槽(音曹字書云馬櫪也)。",
    "T54n2128_015:0396b16_0": "鐵觜(醉髓反韻英云鳥喙也或作[此/束][口*束]韻詮亦云鳥口也又或作[口*雀]喍皆觜字也喙音吁穢反)。",
    "T54n2128_015:0396b17_0": "探啄(上他含反下音卓也)。",
    "T54n2128_015:0396b18_0": "煻煨(上音唐下烏瓌反從火從隈省聲熱灰火也)。",
    "T54n2128_015:0396b19_0": "銛利(上音纖尖也)。",
    "T54n2128_015:0396b20_0": "洋銅(音羊)。",
    "T54n2128_015:0396b21_0": "大寶積經第九十八卷(此卷有兩會妙慧童子會第三十恒河上會第三十一並流志三藏譯)沮壞(情預反又音疾與反字書濕也漬也)。",
    "T54n2128_015:0396b24_0": "諛諂(上喻朱反下丑染反)。",
    "T54n2128_015:0396c01_0": "普洽(咸甲反考聲云洽和也)。",
    "T54n2128_015:0396c02_0": "裝校(上莊狀反下交孝反裝飾)。",
    "T54n2128_015:0396c03_0": "穿鑿(上音川說文云穿通也從牙在穴中會意字也下藏鶴反考聲云木作具也說文云以穿木也從金從丵下從臼從殳金經文作鑿訛也丵音鋤學反臼音舊殳音殊古文作[刀/又])。",
    "T54n2128_015:0396c05_0": "大寶積經第九十九卷(無畏德菩薩會第三十一二卷經佛陀扇多譯)寶屐(渠逆反說文屩也從履從伎省聲也經從足作跛非也)。",
    "T54n2128_015:0396c07_0": "陿劣(咸夾反迫隘也從阜從匧經文從犬作狹誤用也乃狹習犬馬字也非經義也)。",
    "T54n2128_015:0396c08_0": "萞麻(閉迷反考聲云草樹名也其子似牛螕蟲故以名焉從草[媲-女]聲今經文作[卄/毗]或作蜱並非本字也)。",
    "T54n2128_015:0396c09_0": "躑躅(前八十二卷中已音訓)。",
    "T54n2128_015:0396c10_0": "小橃(音伐字書云縛竹木浮於水上謂之橃經文作筏俗字非正體也)。",
    "T54n2128_015:0396c11_0": "大舶(音白海中大船曰舶)。",
    "T54n2128_015:0396c12_0": "一滴(丁歷反有作滴非也)。",
    "T54n2128_015:0396c13_0": "女得(音汝下文三段皆汝字也並云汝今為住是也)。",
    "T54n2128_015:0396c14_0": "若舐(食爾反說文云以舌取物也或作舓[舌*也]並通皆古文[舌*氐]字也經作[舌*氐]非也未詳何出)。",
    "T54n2128_015:0396c15_0": "若齅(休救反以鼻就臭曰[飢-几+臭]經作嗅俗字也)。",
    "T54n2128_015:0396c16_0": "若唼(昝合反鳥食也)。",
    "T54n2128_015:0396c17_0": "大寶積經第一百卷(無垢施菩薩會第三十三一卷五品竹法護譯)鬀髮(上體討反說文云鬚髮也從髟弟聲大曰髠小兒曰鬀盡及身毛曰鬄音釋髟音必遙反髠音兀)。",
    "T54n2128_015:0396c19_0": "眼眴(音縣眴視貌有音舜者非也)。",
    "T54n2128_015:0396c20_0": "傭[月*坒](上勅庸反下音陛)。",
    "T54n2128_015:0396c21_0": "[跳-兆+專]腸(上常兖反說文足腓腸也從足專聲又說文專字從叀寸或作腨俗也下膓音長從肉從易省聲)。",
    "T54n2128_015:0396c22_0": "麒麟(上音其下音隣麒[鹿/吝]瑞獸也頂有一角形貌及解字前經第一卷第三十卷第六十六已重訓釋訖)。",
    "T54n2128_015:0396c23_0": "大寶積經第一百一卷(功德寶花菩薩會第三十四又入善住意會第三十五同卷)射術(上時夜反說文云弓弩發於身而中於遠從身從寸寸法度也或從矢作[身*矢]亦同下瞬律反韓詩云術法也鄭注禮記云道也藝也說文邑中道也從行术聲也术音鍾律反從[卄/(尤-尢+木)]省聲也)。",
    "T54n2128_015:0397a03_0": "鬱多羅僧伽(梵語僧衣名也即七條袈裟是三衣之中常服衣也亦名上衣見南海寄歸傳)。",
    "T54n2128_015:0397a04_0": "欄楯(上勒單反下音順說文云欄檻也縱曰欄橫曰楯楯間子曰櫺俗謂之鉤欄楯字從木盾聲盾音順從[虒-虎]十目也)。",
    "T54n2128_015:0397a06_0": "乞匃(哥艾反韻英云匃亦乞也說文上從人下從亾人亾財物則乞匃經文作可非丐音綿典反乖經意)。",
    "T54n2128_015:0397a07_0": "大寶積經第一百二卷(善住意天子會三卷經)剜身(椀觀反玉篇[剜-夗+死]剈也剈音恚緣反蒼頡篇云剈取也廣雅剈剜互相訓也)。",
    "T54n2128_015:0397a09_0": "割股(上乾遏反孔注尚書云割也爾雅割裂也廣雅割斷也裁也截也形聲字也下音古鄭箋毛詩云脛本曰股說文股髀也從肉殳聲或從骨作骰殳音殊也)。",
    "T54n2128_015:0397a11_0": "滂流(上普綱反王逸注楚辭云滂廣流也廣雅滂旁流也說文霈也形聲字霈音配也)。",
    "T54n2128_015:0397a12_0": "羈羅(上寄宜反王逸注楚辭云革絡馬頭字書云繫也考聲云馬勒也說文作羈馬絡頭也從[网-(ㄨ*ㄨ)+又]從革從[馬-(烈-列)+中][馬-(烈-列)+中]音知立反[馬-(烈-列)+中][馬-(烈-列)+中]馬絆也從囗囗音韋囗馬足也會意字也[馬-(烈-列)+中]音知立反經文作羈誤用也[襾/(革*馬)]旅字也乖經意[襾/(革*馬)]羅二字並從[网-(ㄨ*ㄨ)+又]也)。",
    "T54n2128_015:0397a15_0": "大寶積經第一百三卷",
    "T54n2128_015:0397a16_0": "輦軒(上力展反周禮皇后乘五路輦車鄭玄曰為輕輪人鞔以行下憲言反考聲軒安車也杜注左傳云大夫車說文曲輈藩車從車干聲也)。",
    "T54n2128_015:0397a18_0": "迫迮(上音百下莊革反也)。",
    "T54n2128_015:0397a19_0": "昬耄(毛抱反說文耄老也杜注左傳亂也曲禮云八十九十日耄轉注字也)。",
    "T54n2128_015:0397a20_0": "羸瘠(上力追反字書劣也弱也下情亦反何休注公羊傳云瘠病也齊人語也考聲[疫-几+炎]也或從肉作膌或作[病-丙+責]皆古字也)。",
    "T54n2128_015:0397a22_0": "離妒(都固反經姤作姤非也音遘)。",
    "T54n2128_015:0397a23_0": "諠猥(上香袁反或作灌皆正鄭注禮記云諠囂也廣雅嗚也經文作喧俗字古文作叩會意字也下烏每反廣雅猥眾也蒼頡篇頓也說文吠聲從犬從畏省聲也)。",
    "T54n2128_015:0397a25_0": "右髆(補莫反文字集略云髆肩甲也說文從骨從愽省聲也經文從月作膊非也音普愽反膊肉為乾脯非經義也)。",
    "T54n2128_015:0397b01_0": "大寶積經第一百四卷",
    "T54n2128_015:0397b02_0": "鬚髮(上相臾反考聲云髮鬚也說文作須面毛也從頁頁頭也從彡象毛也下販韈反頭上長毛也說文云作[翅-羽+(巢-果+(一/自))]古字也)。",
    "T54n2128_015:0397b04_0": "鬀除(上梯計反前一百卷中已具釋)。",
    "T54n2128_015:0397b05_0": "阿蘭拏(奴加反梵語訛轉也唐云寂靜處去村落五里外也)。",
    "T54n2128_015:0397b06_0": "拂去(芬物反考聲云拂也除也拭也)。",
    "T54n2128_015:0397b07_0": "大寶積經第一百五卷",
    "T54n2128_015:0397b08_0": "把棓(下龐講反考聲云大杖也或作[梣-今+牛]從木音俗作棒)。",
    "T54n2128_015:0397b09_0": "捉塊(魁外反說文土堛也俗曰土塊或作[凵@士]古字也)。",
    "T54n2128_015:0397b10_0": "放捐(音緣說文捐棄也經作捐俗字也)。",
    "T54n2128_015:0397b11_0": "遽告(渠據反杜注左傳云畏懼也顧野王云急也蒼頡篇速也賈注國語疾也鄭注禮記云卒也從豦聲經從處作[這-言+(?/匆)]非也說文從虍從豕從辵)。",
    "T54n2128_015:0397b13_0": "昔[(彳*幵)/心](竭言反考聲[彳*(幵/心)]過也從彳從心幵聲也幵音牽或作[彳*(哉/心)]寒古字也經從衍非也)。",
    "T54n2128_015:0397b14_0": "為解(皆駭反音為賈者非也餘準此音也)。",
    "T54n2128_015:0397b15_0": "芬馥(上芳文反說文草初生香氣分布也從草分聲也經文從气作氛扶文反非也乃是祥瑞氛氳字非經義下音復韓詩云芬馥香氣貌也從香從復省聲也)。",
    "T54n2128_015:0397b17_0": "大寶積經第一百六卷(阿闍世王子會第三十七大乘方便會三十八三卷經)能[(ㄇ@(企-止))/肙]([泳-永+夫]兖反從[网-(ㄨ*ㄨ)+又]肙省聲也)。",
    "T54n2128_015:0397b19_0": "聽許佛聽(並體經反平聲聽亦許也後文與此句同者準此音)。",
    "T54n2128_015:0397b20_0": "諦聽而聽(並體經反去聲恭命聽授也下丈準此音更不重說也)。",
    "T54n2128_015:0397b21_0": "一摶食(徒欒反前已說後準此也)。",
    "T54n2128_015:0397b22_0": "躃地(毘壁反集訓云躃也從足辟聲也經文從人作僻非也乃便僻字也考聲云不長不短舉止輕易也非躃倒字也又音匹亦反僻側字也甚乖經百也)。",
    "T54n2128_015:0397b24_0": "頓抴(上敦困反從頁屯聲擡頓牽掣也下盈藝反韻詮云臥引物也從手世聲也或作拽亦通頁音纈屯音[月*豖]掣音闡熱反擡音臺也)。",
    "T54n2128_015:0397c02_0": "瞿夷(上具愚反梵語不求字義羅侯羅母名也或云耶輸陀羅今云瞿夷古譯訛略)。",
    "T54n2128_015:0397c03_0": "窟中(困兀反文字音義地室也從穴形聲字也或從土作堀也)。",
    "T54n2128_015:0397c04_0": "匱惜(逵位反集訓云匱匵也匣也從匚音方貴聲也經作匱筆誤非也下音昔惜慳也匵音讀也)。",
    "T54n2128_015:0397c05_0": "所虧(跪為反考聲傷也落也說文氣損也從雐從亐或從[前-刖+ㄅ]作虧或從[戲-戈]作[虧-隹+豆]皆正也經從虛作[圬-土+虛]不成字也跪音騤篚反雐音呼郭反[戲-戈]音希也)。",
    "T54n2128_015:0397c07_0": "祝術(上周救反顧野王云盟祝主於要誓事鬼神以祈福祐也說文從示從人口從兌省易曰兌為巫為口也或作呪或作詶亦通也)。",
    "T54n2128_015:0397c09_0": "肉團(段巒反毛詩傳曰團聚也說文圜也外從囗囗音韋內專專亦聲也經文作椯非也音初纍反甚乖經義)。",
    "T54n2128_015:0397c10_0": "爪齒(上莊絞反韻詮云手足甲也說文丮也丮居逆反又云覆手曰爪象形字也經中加手作抓誤用也乃是平聲抓癢字也或作祄非也下[山/虫]止反說文口齗骨也象口齒之形止聲也)。",
    "T54n2128_015:0397c12_0": "大寶積經第一百七卷",
    "T54n2128_015:0397c13_0": "仁等可來(經文作行等誤也來字從二人本從麥省)。",
    "T54n2128_015:0397c14_0": "板椑(上班簡反正從片作版考聲云平闊木也下敗埋反亦從片作牌或從木板椑壁也)。",
    "T54n2128_015:0397c15_0": "匍匐(上步模反下朋墨反考聲云手據地伏地也說文手行也伏也並從勹形聲字也勹音包)。",
    "T54n2128_015:0397c16_0": "勇銳(悅慧反顧野王云銳銛也廣雅銳刺也說文[卄/(└@人)]也從金兌聲也或作鏸音胡相閻反也勇字下從力)。",
    "T54n2128_015:0397c17_0": "右脇(險業反從肉劦聲劦字從三力也)。",
    "T54n2128_015:0397c18_0": "兜術(上都頭反梵語虜質不切也正梵音云覩史多唐云知足前已具釋也)。",
    "T54n2128_015:0397c19_0": "慠慢(敖告反蠻辨反字書慠慢不敬也)。",
    "T54n2128_015:0397c20_0": "車匿(尼力反悉達太子家人名也)。",
    "T54n2128_015:0397c21_0": "揵陟(上音乾下知力反太子所乘朱鬣白馬名也皆梵語也)。",
    "T54n2128_015:0397c22_0": "障閡(上章讓反說文障隔也從阜形聲字也經從邑作鄣非也乃郡邑名也又是平聲下五蓋反俗字也正從石作礙考聲隔也止也拒也妨也從石疑聲也)。",
    "T54n2128_015:0397c24_0": "大寶積經第一百八卷",
    "T54n2128_015:0398a01_0": "修舍佉女(梵語牧牛女名如來初成道之時奉獻乳糜者也)。",
    "T54n2128_015:0398a02_0": "綩綖(怨遠反下演煙反前文經第九卷中已具釋也衣舞筵之類也)。",
    "T54n2128_015:0398a03_0": "拍地(普伯反以右手掌拍地警覺地神令證如來往昔苦行真實不虛也)。",
    "T54n2128_015:0398a04_0": "蹔眴(玄絹反考聲云開閉目也數搖也從目旬聲經作音舜亦通)。",
    "T54n2128_015:0398a05_0": "佼[服-月+舟](爻教反考聲佼字也集訓云佼倣像也從人交聲也經中多作効誤也)。",
    "T54n2128_015:0398a06_0": "賈人(公午反下文準此音[商/貝]賈也坐販曰賈音為假者非也)。",
    "T54n2128_015:0398a07_0": "[矛*(替-曰+貝)]矛(倉亂反韻英云[矛*(替-曰+貝)]鋋也鋋音傷然反前文第五十六中已具釋經文作鑽牟兩字並非也後有持[矛*(替-曰+貝)]刺亦同此音也)。",
    "T54n2128_015:0398a09_0": "刺殺(清亦反考聲云以刀撞也又音此恣反字書殺也傷也箴也從刀朿聲朿音次經文作[利-禾+夾]俗字也下山札反說文戮也法也從[刀/又]杀聲古文煞字也經文作煞俗字謬也)。",
    "T54n2128_015:0398a11_0": "佉達羅刺(梵語毒樹刺名也如此方皂莢類也之)。",
    "T54n2128_015:0398a12_0": "[月*郤]蹋(上薑虐反說文脚脛也從肉郤聲郤音強略反經文從去俗字也下徒合反考聲踐也從足[日/羽]聲[日/羽]音他合反經中從翕作蹹誤也非踐蹋字也)。",
    "T54n2128_015:0398a14_0": "木[(百-日+ㄎ)/皿](字俱反考聲[(百-日+ㄎ)/皿]椀之大者一云椀無足曰[(百-日+ㄎ)/皿]經作杇非也是俗器也外道女假以木[(百-日+ㄎ)/皿]繫腹謗佛不應用澡浴之器大杇也)。",
    "T54n2128_015:0398a16_0": "祇洹(胡官反梵語彼方精舍名)。",
    "T54n2128_015:0398a17_0": "塹中(妻[舀*炎]反園畔小坑也)。",
    "T54n2128_015:0398a18_0": "彰露(上音章孔注尚書云彰明也賈注國語云著也考聲顯也毛詩傳云表也說文從彡音所緘反形聲也經文從邑作障郡邑名也非此用也)。",
    "T54n2128_015:0398a20_0": "土塊(枯外反或作[凵@士])。",
    "T54n2128_015:0398a21_0": "大寶積經第一百九卷(賢護長者會第三十九)嫰花(奴鈍反考聲云小也弱也或作腝)。",
    "T54n2128_015:0398a23_0": "牀榻(上狀莊反從木從爿下土合反牀陿而長曰榻說文從木[日/羽]聲爿音牆[日/羽]音搭)。",
    "T54n2128_015:0398a24_0": "被褥(上皮媚反論語曰必有寢衣長一身有半孔安國曰今之被也顧野王曰被即衾也下如燭反考聲云以繒綵衣氈曰褥被褥皆形聲字也)。",
    "T54n2128_015:0398b02_0": "倚枕(上依里反下之荏反案倚枕者以錦綺繒綵作囊盛耎物貴人置之左右或倚或憑名為倚枕也)。",
    "T54n2128_015:0398b03_0": "火浣布(桓管反。",
    "T54n2128_015:0398b03_1": "俗字也。",
    "T54n2128_015:0398b03_2": "正作澣。",
    "T54n2128_015:0398b03_3": "考聲云浣濯也。",
    "T54n2128_015:0398b03_4": "以足曰澣以手曰漱。",
    "T54n2128_015:0398b03_5": "劉兆注公羊傳云濯生練曰漱去舊垢曰澣。",
    "T54n2128_015:0398b04_6": "經文有從皃作[湟-王+儿]非也。",
    "T54n2128_015:0398b04_7": "謹案山海經括地志十洲記神異經博物志抱朴子等皆說南方炎洲有火林山生不[盡-((烈-列)/皿)+火]之木。",
    "T54n2128_015:0398b05_8": "其山晝夜大火常然猛風不盛[日/出/大/米]雨不滅。",
    "T54n2128_015:0398b05_9": "其木皮花皆堪為布。",
    "T54n2128_015:0398b05_10": "而皮布[夕/鹿]花布細又有火浣獸其形似鼠可重百斤。",
    "T54n2128_015:0398b05_11": "毛長三四寸色白細如絲。",
    "T54n2128_015:0398b06_12": "常居火中烔赤如火。",
    "T54n2128_015:0398b06_13": "時時出外。",
    "T54n2128_015:0398b06_14": "夷人以水逐而沃之得水即[(餐-食)-又+人]取其毛績以為布。",
    "T54n2128_015:0398b06_15": "彼夷人皆衣其衣。",
    "T54n2128_015:0398b07_16": "經有垢污若以灰水洗終日仍舊不能淨。",
    "T54n2128_015:0398b07_17": "若置於火中燒之與火同赤經二食須出而振之塵去潔白如新因名火浣。",
    "T54n2128_015:0398b08_18": "抱朴子曰火浣布凡有三種木皮與花及以獸毛[盡-((烈-列)/皿)+火]音祥盡反也)。",
    "T54n2128_015:0398b09_0": "麻紵(除慮反紵細布也形聲字)。",
    "T54n2128_015:0398b10_0": "姿態(姉思反集訓云姿儀也字書云姿媚也蒼頡篇云容也說文態也從女次聲經文從心作恣非也且是去聲縱恣字也乖經意下湯戴反呂氏春秋云態度情皃也考聲云意變無恒也說文態恣也從心能聲也或從人作[仁-二+熊]也)。",
    "T54n2128_015:0398b12_0": "艶美(閻漸反俗字也考聲云體冶而皃美好而長也正體從盇作[豊*(太/皿)]經文從色作艷俗用非正字冶音野盇音酣[臘-月+骨]反說文盇字從大從血今俗用通從去從皿失之遠矣下美字說文美甘也從大從羊羊進膳也與善同也)。",
    "T54n2128_015:0398b14_0": "調謔(香約反郭璞注爾雅云相嘲戲也謔浪也)。",
    "T54n2128_015:0398b15_0": "皺眉(莊瘦反經文作[(雪-雨+(雪-雨))*皮]訛謬不正也字統從芻芻音初于反考聲云皺皮聚也或曰頻眉也說文闕也)。",
    "T54n2128_015:0398b16_0": "蹙頞(上即育反從戚足聲下安割反孟子云舉疾首摵頞而相告也考聲蹙聚也小皃也或作嘁[貝*蹙]四形皆同蒼頡篇云頞鼻上騫也說文鼻莖皺也從頁安聲或作齅)。",
    "T54n2128_015:0398b18_0": "纖長(上相閻反爾雅纖微也說文細也從糸籤聲也或從女作孅韱音尖)。",
    "T54n2128_015:0398b19_0": "踝腕(上華瓦反蒼頡篇云踝在足側聲類云足外附骨也說文從足從稞省聲也下烏灌反俗字也文字集略從肉作腕說文作[拏-女+月]從手[月*又]聲[月*又]音一活反古文作[月*拳]鄭注儀云掌節也揚雄云腕握也經文作捥亦俗字也)。",
    "T54n2128_015:0398b21_0": "[女*芺]冶(上夭嬌反毛詩傳曰[女*芺]少也楚辭云調態[女*芺]麗也廣雅[女*芺][女*芺]容也毛詩桃之[女*芺][女*芺]女子莊貌也說文巧也從女芺聲也芺音同上經文作[女*(乏-之+友)]俗字從略女玉篇經文並蒲葛反非此義下冶音餘者反考聲云女人變態也周易上繫曰冶容悔婬劉曰冶亦妖也說文從冫台聲也冫音氷也)。",
    "T54n2128_015:0398b24_0": "顧眄(上音固下眠遍反考聲云[目*丐]衺視也具見前釋)。",
    "T54n2128_015:0398c01_0": "逶迤(上畏為反下以伊反毛詩傳曰逶迤行可委曲其跡也漢書云水曲流皃也迤又音徒何反韓詩云逶逶迤迤如山如河德之美皃也言象山河之迃曲考聲云緩步徐行也說文並從辵形聲字也辵音丑略反俗呼走遶是也)。",
    "T54n2128_015:0398c03_0": "或凴(憑證反音憑字去聲凴几也或作凭經作憑假借非本字也)。",
    "T54n2128_015:0398c04_0": "匹偶(繽必反。",
    "T54n2128_015:0398c04_1": "鄭注禮記云匹偶也。",
    "T54n2128_015:0398c04_2": "廣雅輩也。",
    "T54n2128_015:0398c04_3": "毛詩傳配也。",
    "T54n2128_015:0398c04_4": "爾雅合也。",
    "T54n2128_015:0398c04_5": "淮南子云五尺者中人之常度也。",
    "T54n2128_015:0398c04_6": "以五乘八五八四十成匹。",
    "T54n2128_015:0398c05_7": "說文四丈也。",
    "T54n2128_015:0398c05_8": "從八匚匚者曳八牒成匹俗用作疋非也。",
    "T54n2128_015:0398c05_9": "此俗疋字乃有四者皆古文奇字中是雅字也或音踈或音[跳-兆+(梳-木)]或音胥。",
    "T54n2128_015:0398c06_10": "下偶音五狗反。",
    "T54n2128_015:0398c06_11": "廣雅偶諧也偶二也陰之數也。",
    "T54n2128_015:0398c06_12": "鄭注禮記云雙也。",
    "T54n2128_015:0398c06_13": "賈注國語云對也。",
    "T54n2128_015:0398c06_14": "說文桐人也從人禺聲也)。",
    "T54n2128_015:0398c08_0": "嫡婦(丁歷反考聲云嫡正長也君也字書云正氶也說文孎也從女啇聲也啇字從帝從口作啻孎音丁角反孎謹孎也)。",
    "T54n2128_015:0398c10_0": "寬壙(上款桓反說文寬屋大也從宀音綿莧聲也下苦晃反毛詩傳曰壙空也說文大也從土廣聲經文從日誤也)。",
    "T54n2128_015:0398c11_0": "羹[腕-夗+隹](上更衡反爾雅鹽梅謂之羹顧野王云和調五味曰羹說文從[弓*(鬲-┬+十)*弓]作[鬻-米+(烈-列+羊)]亦作[羔/鬲][(弼-百+?)/羊]皆古字也下訶各反王逸注楚[(受-又+ㄆ)*辛]云有菜曰羹無菜曰[榷-木+月]說文從肉寉聲也寉音涸經中作臛謬也)。",
    "T54n2128_015:0398c13_0": "秔糧(上古衡反聲類不黏稻也說文稻屬也從禾亢聲也經中從更作粳俗字也下音良孔注尚書云儲食也說文穀也從米量聲或作糧粮並俗字)。",
    "T54n2128_015:0398c15_0": "塵埃(上長隣反莊子云塵埃也說文云行揚土也從鹿從土本作麤古字也從鹿從土今隸書去二鹿略也下埃音哀王逸注楚辭云埃亦塵也蒼頡篇云垢風揚塵也說文亦塵也從土矣聲也)。",
    "T54n2128_015:0398c17_0": "樓櫓(上勒侯反爾雅云形四方高曰臺狹而修曲曰樓說文重屋也下音魯杜注左傳云櫓大盾也以拒戰敵也或作樐古字也從木魯聲)。",
    "T54n2128_015:0398c19_0": "窴噎(上音田下煙結反經文從土作填或從因作咽二字並非皆錯用也說文窴塞也從穴真聲也噎說文云飯窒也音珍栗反考聲云氣塞胸喉從口壹聲或從食作饐亦同也)。",
    "T54n2128_015:0398c21_0": "卑愻(上卑字說文云從甲從左字統云稱甲立於左者卑也會意字也下孫寸反說文愻順也從心孫聲也)。",
    "T54n2128_015:0398c22_0": "不完(五官反說文完全也從宀音綿元聲也有作皃非也)。",
    "T54n2128_015:0398c23_0": "鞋韤(上核皆反俗用非本字也正體從奚作[車*奚]集訓云屩也革底而麻系也顏氏證俗音云今內國唯以麻作南土諸夷雜以皮[糸*系]及草諸物作之考聲云草鞮也音提下晚發反說文云足衣也從韋蔑聲也或從革作韈今俗用或從衣從巾從皮作襪袾[巾*(蔑-戍+戊)][占*未]六字韻詮云皆時俗穿鑿作之並不可依據也)。",
    "T54n2128_015:0399a02_0": "鞾履(上亦鞵履屬也廣雅謂之甲沙或謂之[革*索][革*度]皆夷人方言異也集訓作[韉-廌+((人/(人*人))/廾)][韉-廌+((人/(人*人))/廾)]鞋也說文闕未知熟是也下履音里前已見釋曰趙武靈王好胡服相承至今乃為朝服也)。",
    "T54n2128_015:0399a04_0": "申縮(所六反韓詩縮[僉*殳]也賈注國語云退也太玄經云止也說文蹙也從糸宿聲也糸音覓)。",
    "T54n2128_015:0399a05_0": "走跳(亭遙反)。",
    "T54n2128_015:0399a06_0": "卵[聲-耳+(夕*(ㄗ@、))](上欒管反下坑角反[夕*(ㄗ@、)]皮曰[穀-(一/禾)+(夕*(ㄗ@、))]從[夕*(ㄗ@、)][(士/几)*殳]聲也)。",
    "T54n2128_015:0399a07_0": "臂膊(上卑義反從肉辟聲下補莫反俗字也正體從骨從博省聲也經文從月作膊非也)。",
    "T54n2128_015:0399a08_0": "腰[月*(大/(舛-夕))](上腰字從肉下苦卦反經作胯俗字也說文作髁訓云髀也或作[尸@果]韻英作[月*(大/(舛-夕))]也)。",
    "T54n2128_015:0399a09_0": "於糸(彌壁反說文細絲也)。",
    "T54n2128_015:0399a10_0": "作繭(堅顯反說文蠶衣也從糸從虫從薾省薾音知里滿經從爾作蠒非也不成字糸字亦不成也)。",
    "T54n2128_015:0399a11_0": "小棗(遭老反木果名也經云羊棗也說文重二朿為棗俗從二来作[〦/米/〦/米]誤也)。",
    "T54n2128_015:0399a12_0": "蘇摩浮[疏-(梳-木)+互](下音知梵語也經中自注解云隋言真月)。",
    "T54n2128_015:0399a13_0": "[腹-ㄆ][月*冊](蘇安反腹中[腹-ㄆ]也二字並從肉)。",
    "T54n2128_015:0399a14_0": "髓血(雖[此/束]反說文骨中脂也前已具說也)。",
    "T54n2128_015:0399a15_0": "髭鬢(上音資下音[歹*(實-毌+(眉-目))]並從髟必姚反)。",
    "T54n2128_015:0399a16_0": "牢[革*((而-║+儿)/(敲-高))](上音勞從牛從宀省下五更反字書牢固也從革更聲經作硬俗字也)。",
    "T54n2128_015:0399a17_0": "稀耎(上音希下而兖反經文作軟非也)。",
    "T54n2128_015:0399a18_0": "脂膩(尼智反說文[夗-夕+月]也從肉貳聲)。",
    "T54n2128_015:0399a19_0": "有甜(牃閻反甘美也)。",
    "T54n2128_015:0399a20_0": "蓊鬱(屋孔反下氳律叢林盛皃也)。",
    "T54n2128_015:0399a21_0": "控轡(上空貢反毛詩傳云止馬曰控又云引也從手空聲下鄙媚反說文馬轡也從絲從軎軎音衛軎者說文云車軸頭鑯也象形經從亡作轡非也)。",
    "T54n2128_015:0399a23_0": "騗騎(上篇面反考聲云躍以上馬也從馬扁聲也)。",
    "T54n2128_015:0399a24_0": "大寶積經第一百一十卷(賢護長者下)圊屏(請精反圊廁也)。",
    "T54n2128_015:0399b02_0": "崩倒(上北朋反摧也下當老反仆也)。",
    "T54n2128_015:0399b03_0": "箭鏃(上煎綫反說文箭失也本竹名也因以此竹為矢遂呼矢為箭下宗祿反廣雅鏃鏑也說文鏑矢鋒也鏃利也從金族聲也玉篇音楚角反未詳也)。",
    "T54n2128_015:0399b05_0": "毒[滴-十+巾](丁歷反案毒滴者毒藥汁也說文滴水注也說文從水[商-儿+巾]聲也經文從帝非也或作滴亦同也)。",
    "T54n2128_015:0399b06_0": "喘息(川兖反案喘亦出入息也廣雅喘猶轉也說文疾息也從口耑聲也)。",
    "T54n2128_015:0399b07_0": "婆蹉(倉何反梵語也經中自注解了)。",
    "T54n2128_015:0399b08_0": "耳璫(音當埤蒼云充耳也釋名云穿耳施珠曰璫耳之寶飾也)。",
    "T54n2128_015:0399b09_0": "臂釧(川戀反案釧者以金銀為環莊飾其手足字書云在足曰鋜在臂曰釧鋜音鋤學反)。",
    "T54n2128_015:0399b10_0": "喎戾(上苦懷反考聲云口偏戾也說文正體作咼口戾也從口從咼聲下憐結反說文云曲也犬出戶下身必曲戾故從大經文從系作綟非也綟結也紐也黃色綵也非經義)。",
    "T54n2128_015:0399b12_0": "掬滿(弓六反掬俗用非本字正作匊字書在手曰匊說文作臼兩手相對象形字也考聲作[(蔡-示)-?+?]亦作[山/大/廾]古字兩手撮取也皆古字也今通作鞠用引失之矣下滿字從水[卄/兩]聲也[卄/兩]音與上同說文云[卄/兩]平也從[共-八]凡五行之數[共-八]分為一辰[共-八]兩乎也故從兩)。",
    "T54n2128_015:0399b15_0": "搨坐(貪合反釋名云牀陿而長曰榻從木[日/羽]聲也下坐字說文止也從[一/(口*口)/田]省從土作垔古文從二人作坐)。",
    "T54n2128_015:0399b16_0": "相揩(苦皆反考聲云摩也從手)。",
    "T54n2128_015:0399b17_0": "驥駿馬(遵浚反郭注穆天子傳云馬之美稱也又云迅速也說文云馬之良才也形聲字也)。",
    "T54n2128_015:0399b18_0": "刀槊(雙捉反俗字也正作矟長矛也博雅刀矟兵器也經中作[((看-目)*月)/木]俗字也近代人造出字書元無也)。",
    "T54n2128_015:0399b19_0": "斑駿(上補間反說文作辬駮文也聲類從班省從文玉篇雜色也下補角反黑白雜文曰駮也)。",
    "T54n2128_015:0399b20_0": "鎔銅(上音容鑠金曰鎔鎔消也)。",
    "T54n2128_015:0399b21_0": "鍮石(吐侯反案偷石者金之類也精於銅次於金上好者與金相類出外國也)。",
    "T54n2128_015:0399b22_0": "擘裂(上迸陌反廣雅擘分也鄭注禮記云破裂也顧野王手擘裂從手辟聲也)。",
    "T54n2128_015:0399b23_0": "利斧(夫武反字書鉞斧也說文斫物斧也從斤父聲今經文作鈇此字有平上二音說文莝斫也字統云莝刃也蒼頡篇云鈇猶砧也並非此義準經且冝作斧)。",
    "T54n2128_015:0399c01_0": "牽挽(上遣堅反說文從冖從牛玄聲冖音覓下萬返反考聲挽引也從牛免聲經從手非也)。",
    "T54n2128_015:0399c02_0": "豌豆(捥官反經也不成字不堪依據也)。",
    "T54n2128_015:0399c03_0": "大寶積經第一百一十一卷",
    "T54n2128_015:0399c04_0": "諛諂(羊朱反丑染反具見前釋也)。",
    "T54n2128_015:0399c05_0": "羸瘦(上力追反中從羊下色救反俗字也二字並見前釋)。",
    "T54n2128_015:0399c06_0": "乞匃(音葢說文從人從亾前已訓釋)。",
    "T54n2128_015:0399c07_0": "犛牛(夘包反又音毛亦通前已具釋今經文從犬作猫非也是捕鼠猫兒字不是牛也)。",
    "T54n2128_015:0399c08_0": "白挑(眺遙反從手也)。",
    "T54n2128_015:0399c09_0": "度量(唐洛反)。",
    "T54n2128_015:0399c10_0": "坌以(盆悶反說文塵也或作坋塵污也)。",
    "T54n2128_015:0399c11_0": "荷擔(上音何亦擔下也下都甘反說文擔負也從手)。",
    "T54n2128_015:0399c12_0": "大寶積經第一百一十二卷",
    "T54n2128_015:0399c13_0": "阿惟越致(梵語古譯文質或云阿毘跋致唐云不退轉也)。",
    "T54n2128_015:0399c14_0": "沮壞(情預反懷恠反具見前釋)。",
    "T54n2128_015:0399c15_0": "路迦耶經(梵語此名惡論議正梵音云路迦耶底迦此則順世外道隨順世間凡情所說執計之法是常是有等)。",
    "T54n2128_015:0399c17_0": "檛打(卓瓜反馬策也從木前已具釋)。",
    "T54n2128_015:0399c18_0": "易與(移地反下音與說文與字從[臼/一/八]与聲也[臼/一/八]音余)。",
    "T54n2128_015:0399c19_0": "[(甘/肉)*犬]足(一閻反下文無猒亦同)。",
    "T54n2128_015:0399c20_0": "[打-丁+夒]動(而沼反擾亂也從手夒聲也夒音奴刀反夒者獸名立字形之本意也篆書取勢分頁下兩點兩邊垂下左右從止已下從夂作夒遂與憂字上下相似後因草書務從省略寡聞之士不曉本字便相效從憂故有斯謬此失之由其來遠矣哀哉實難改正也頁音頡夂音雖也)。",
    "T54n2128_015:0399c23_0": "悲[喤-王+本](胡熬反說文嗥咆也案嗥亦大哭也從口辠聲本字從白從夲夲音淊經文從自從辛作辠非也乃是古文罪字也)。",
    "T54n2128_015:0400a01_0": "椎胷(上長追反從木下音凶從肉以拳椎[雍/月]也)。",
    "T54n2128_015:0400a02_0": "紹尊(時遶反爾雅紹繼也謚法云遠繼先位曰紹從糸召聲召字從口刀也)。",
    "T54n2128_015:0400a03_0": "蒼蠅(蒼字經文作螗非也無此字下翼繒反方言云自關而西謂之蠅說文云蟲之大腹者從虫從黽黽音猛也)。",
    "T54n2128_015:0400a04_0": "栲掠(上音考考聲云捶也打也經文單作考聲下音略又音亮正字辯或云搒也笞也考聲拷擊也強取也從手從京或作剠也)。",
    "T54n2128_015:0400a06_0": "馳騁(勅領反杜注左傳云騁馳也走也廣雅奔也說文直驅也從馬[叟-又+ㄎ][叟-又+ㄎ]音匹丁反從由從丂經文從[央-大+(⊥/ㄅ)]作[馬*(央-大+(⊥/ㄅ))]非也丂音考也)。",
    "T54n2128_015:0400a08_0": "逐塊(上逐字說文從豖豖音丑錄反經從豕作逐非也豕音始下苦外反或作[凵@士])。",
    "T54n2128_015:0400a09_0": "[慣-毌+臾][朿-木+大](胡外反又古外反並通下拏効反前已訓從市從人經作丙不成字)。",
    "T54n2128_015:0400a10_0": "[怡-台+龍]戾(上祿董反下音麗也)。",
    "T54n2128_015:0400a11_0": "噎塞(燕頡反經作咽非也說文從口壹聲也)。",
    "T54n2128_015:0400a12_0": "憎惡(烏固反)。",
    "T54n2128_015:0400a13_0": "癰瘡(上音邕下測霜反或作創)。",
    "T54n2128_015:0400a14_0": "除鬀(天帝反俗作剃削髮也)。",
    "T54n2128_015:0400a15_0": "鬚髮(上相踰反說文作須會意字也兩字並從髟髟音必遙反並轉注字也)。",
    "T54n2128_015:0400a16_0": "稱此(尺證反下同也)。",
    "T54n2128_015:0400a17_0": "漂沒(匹遙反水漂也)。",
    "T54n2128_015:0400a18_0": "藥囊(乃當反袋也有底曰囊也)。",
    "T54n2128_015:0400a19_0": "坏船(普盃反瓦器未燒曰坏從土從盃省)。",
    "T54n2128_015:0400a20_0": "大寶積經第一百一十三卷(寶梁會)恭恪(說文肅也從心共聲也下康各反孔注尚書云恪敬也說文作愙從心客聲也)。",
    "T54n2128_015:0400a22_0": "聽著(體經反尊許卑下文聽服我聽等準此音下張略反)。",
    "T54n2128_015:0400a23_0": "矬陋(才戈反廣雅矬短也下婁豆反王逸注楚辤云陋小也顧野王云醜皃也說文阨陿也從阜[└@丙]聲或單作[└@丙])。",
    "T54n2128_015:0400a24_0": "[山/一/虫]笑(上齒之反廣雅蚩輕也亂也韓詩云志意和悅皃從虫從[屮/一]經作[山/虫]非也說文作[ㄓ*欠][ㄓ*欠]戲笑皃也下肖曜反古今正云笑喜也說文闕文字釋要云從竹夭聲俗從犮誤也村叟愚夫隨情妄說甚無憑)。",
    "T54n2128_015:0400b02_0": "涕唾(上天計反下土貨反從口從埵省聲)。",
    "T54n2128_015:0400b03_0": "離阸(鸚革反考聲云限礙也隘也從阜戹字從戶從乙今俗從厂從已作厄誤也錯已久矣經文多從木或從手作扼字書把頭也非此義)。",
    "T54n2128_015:0400b05_0": "捫淚(上沒奔反考聲云拊持也摸也案捫亦拭也從手門聲也下力[阿-可+((隊-(阿-可))/虫)]反廣雅涕泣淚也從水戾聲也)。",
    "T54n2128_015:0400b06_0": "摶如(唐欒反鄭注禮記云搏固也考聲握也廣雅著也聲類捉從手專聲也專字從寸叀聲叀音專也)。",
    "T54n2128_015:0400b07_0": "糟滓(上早勞反鄭注禮記云糟醫酏不泲音濟酏音以泲者曰清不泲者曰糟說文酒滓也從米曹聲下淄史反考滓穢也說文澱也從水宰聲也或作[卄/宰]亦同澱音殿)。",
    "T54n2128_015:0400b09_0": "門篋(謙葉反盛經書箱篋也從竹匧聲也匧音同上從匚音夾聲也夾音甲)。",
    "T54n2128_015:0400b10_0": "拘攔荼(梵語西國花名也其花紅赤色皃鮮明其體堅鞕猶如木石其氣臰穢猶若[釆/異]塗不堪逼近也)。",
    "T54n2128_015:0400b11_0": "麁獷(瓜猛反獷惡也)。",
    "T54n2128_015:0400b12_0": "生稗(蒲賣反草名也似穀而非穀曰稗也)。",
    "T54n2128_015:0400b13_0": "穟生(音遂韻英云禾[(上/示)*頁]也或作穗遂穎音營頂反)。",
    "T54n2128_015:0400b14_0": "逋生(補謀反顧野王云遲晚後生也從辵甫聲或從補作[這-言+補]辵音丑略反)。",
    "T54n2128_015:0400b15_0": "肌肥(上記冝反考聲云皮肉也從肉几聲下費微反字書[夗-夕+月]肉盛也從肉從妃省聲)。",
    "T54n2128_015:0400b16_0": "創疣(下音尤考聲云皮上風結也贅肉也或從肉作肬俗呼為隆侯子等)。",
    "T54n2128_015:0400b17_0": "倩他(清性反韻英云假借他人力名為借倩也)。",
    "T54n2128_015:0400b18_0": "脩治(音里亦作修理因同)。",
    "T54n2128_015:0400b19_0": "鞭打(必綿反桂菀珠叢云以皮革罸罪人謂之鞭說文駈馳也從革便聲也)。",
    "T54n2128_015:0400b20_0": "謫罰(上張革反考聲云謫亦罰也從言從啇俗作謫下罰字上從网言從刀經從四誤也)。",
    "T54n2128_015:0400b21_0": "釘磔(張革反據經合是磔字今經中書挓字諸字書並無此字未詳其音且書磔字也)。",
    "T54n2128_015:0400b22_0": "[(平-十+木)/(冓-冉+木)]丸(方問反或作[土/異]並通經作糞非也古文作[弁/土]說文作[米/?/木]此二古字皆正時人罕用玉篇云糞棄也穢也前已解)。",
    "T54n2128_015:0400b23_0": "大寶積經第一百一十四卷(寶梁下卷)齊幾(齊祭反限齊也下音紀說文從[茲-卄]從成也[茲-卄]音幽)。",
    "T54n2128_015:0400c01_0": "麞鹿(上音章有角曰鹿無角曰麞小鹿也)。",
    "T54n2128_015:0400c02_0": "諛諂(經文多作諭非也音喻去聲於文不順也)。",
    "T54n2128_015:0400c03_0": "漱口(霜救反又音桑奏反並通韻英云以水洗蕩口也從水欶聲欶音蘇侯反)。",
    "T54n2128_015:0400c04_0": "淨滌(音犾洗也)。",
    "T54n2128_015:0400c05_0": "糞掃(下桑到反俗字也納衣名也從[竺-二+帚]省聲也經文從手作掃借用也)。",
    "T54n2128_015:0400c06_0": "鄣風(掌羊反禦風地障也從阜)。",
    "T54n2128_015:0400c07_0": "曰[日/出/大/米](蒲冒反日炙也說文晞也從日出從廾廾音拱拱者象二手匊物也下從米作[日/出/大/米]會意字也[日/出/大/米]義已足經文從田從恭又旁加日作[目*(田/恭)]非也字本有曰今變作田一錯下又變為恭非[日/出/大/米]之義強加一日惑之甚矣濫已久矣)。",
    "T54n2128_015:0400c09_0": "蚊[蠢-春+(└@人)](上音文下莫耕反並嚙人飛蟲也)。",
    "T54n2128_015:0400c10_0": "蟆子(音莫糞中微細飛蟲子蚊子類也)。",
    "T54n2128_015:0400c11_0": "浣濯(音濁洗也)。",
    "T54n2128_015:0400c12_0": "善綴(追芮反賈注國語云綴連也說文合著也從糸叕聲)。",
    "T54n2128_015:0400c13_0": "善縫(奉蒙反廣雅縫會也說文以針紩衣也從糸逢聲也)。",
    "T54n2128_015:0400c14_0": "綻壞(宅限反考聲云縫解也或從衣作[袖-由+定]說文作袒從衣旦聲也)。",
    "T54n2128_015:0400c15_0": "金縷(力禹反說文縷綫也從糸從婁省聲)。",
    "T54n2128_015:0400c16_0": "輕躁(早到反賈注國語云躁擾也顧野王云動也鄭注論語云不安靜也說文作趮從[足-口+大]喿聲也)。",
    "T54n2128_015:0400c17_0": "[解/心]怠(上音戒下音大)。",
    "T54n2128_015:0400c18_0": "大寶積經第一百一十五卷(無盡慧菩薩會)跋陀婆羅(梵語賢劫中菩薩名也唐云賢護也)。",
    "T54n2128_015:0400c20_0": "波利質多俱毘陀羅(梵語唐云圓生案俱舍論云忉利天宮城外東北有圓生樹高百由旬是三十三天受慾樂勝處其樹花開香氣順風能遍百踰繕那逆風猶能薰及五十由旬以樹枝遍故也)。",
    "T54n2128_015:0400c22_0": "稠林(長流反廣雅稠穊也蒼頡篇云眾也說文多也從禾周聲也穊音記次有諸花名此國並無多不譯出已於經初具解釋[詀-口+乙]也)。",
    "T54n2128_015:0400c24_0": "大寶積經第一百一十六卷(文殊師利會)金磺(古猛反說文錭[金*截]樸也或作礦或作[金*丱]經文作丱古字)。",
    "T54n2128_015:0401a02_0": "鎚打(墜追反打[金*截]鎚也重八斤)。",
    "T54n2128_015:0401a03_0": "治打(上音持)。",
    "T54n2128_015:0401a04_0": "皰初生(蒲皃反說文面生氣也案經云皰者皮起欲生花也經作胞音包錯用也)。",
    "T54n2128_015:0401a05_0": "暎澈(纏列反考聲云水清澈也從水從育從支作澈經文從彳從去作徹誤也)。",
    "T54n2128_015:0401a06_0": "大寶積經第一百一十七卷(寶髻菩薩會竺法護)淳淑(上常倫反下時六反前已具釋也)。",
    "T54n2128_015:0401a08_0": "逮成(唐柰反韻英逮及也經作逯非也逯音祿逯逯行迫也甚乖經義也)。",
    "T54n2128_015:0401a09_0": "那術(梵語虜質正云那庾多數法也)。",
    "T54n2128_015:0401a10_0": "瘳愈(上丑留反孔注尚書云瘳羌也下瑜主反或作瘉考聲云病瘳曰愈)。",
    "T54n2128_015:0401a11_0": "鉤瑣(桑果反菩薩名也)。",
    "T54n2128_015:0401a12_0": "溥首(音普從水專聲亦菩薩名也專字從甫從寸也)。",
    "T54n2128_015:0401a13_0": "耎美(而兖反考聲云耎弱俗作軟非也經文作濡錯用本而朱反非經義)。",
    "T54n2128_015:0401a14_0": "撻沓和(乾闥婆也)。",
    "T54n2128_015:0401a15_0": "阿須倫(阿修羅也)。",
    "T54n2128_015:0401a16_0": "迦[夗/田]羅(金翅鳥也)。",
    "T54n2128_015:0401a17_0": "摩陀羅(緊那羅也)。",
    "T54n2128_015:0401a18_0": "摩睺勒(摩睺羅伽也如上諸天梵名虜拙之極也自佛法東流翻譯之中西晉譯最拙)。",
    "T54n2128_015:0401a19_0": "无央(於良反經作鞅非也)。",
    "T54n2128_015:0401a20_0": "寶髻(音計鄭注儀禮云結髻也今經文作結非也)。",
    "T54n2128_015:0401a21_0": "消冥(莫瓶反說文從冖從曰從六前已說經作冥非)。",
    "T54n2128_015:0401a22_0": "閑暇(音夏字書暇猶閑也從日叚聲)。",
    "T54n2128_015:0401a23_0": "棄捐(上音弃下恱玄反韻詮捐亦棄也從手肙聲也)。",
    "T54n2128_015:0401a24_0": "[壴*咨]瑕(上音意考聲云[壹*咨]哀痛聲也從壹從欠從口有從恣作懿俗字壴音竹句反)。",
    "T54n2128_015:0401b01_0": "憺怕(上談敢反下普白反考聲憺靜也怕安也足也並從心經從水作澹泊非經義也)。",
    "T54n2128_015:0401b02_0": "族姓(叢斛反經從手從矣作挨非也不成字也)。",
    "T54n2128_015:0401b03_0": "恂恂(思巡反王肅注論語云恂溫恭皃韻詮順也郭注爾雅云恒懺悚也)。",
    "T54n2128_015:0401b04_0": "不佼(爻教反考聲云佼學也像也或作效斅俗作傚經文作校誤也校尉戎官名也又音教非義)。",
    "T54n2128_015:0401b05_0": "節節解(革買反音賈者非也)。",
    "T54n2128_015:0401b06_0": "猗著(於譏反古人僻見錯用字也準據前後經文合是依字經云身心無依又云無所依著又云不依今世又云不依言[(受-又+ㄆ)*辛]等今並書猗字錯之甚也說文云猗者犗犬也殊非此義多是筆授之流寡學文典避私諱借書此字身宜改從依正也)。",
    "T54n2128_015:0401b09_0": "駛水(師事反韻英云急速也從馬史聲)。",
    "T54n2128_015:0401b10_0": "泛流(芳梵反泛浮也從水從乏或作汎下流字從水從云從川作流經作流略也)。",
    "T54n2128_015:0401b11_0": "殃釁(忻覲反韻英云釁罪也考聲釁隙也說文祭也從爨省從酉分聲因草隸書變分為[川*〡]訛也又變酉分[川*〡]為且作舋遂相承作舋非也失之遠矣爨音倉亂反[川*〡]音標也)。",
    "T54n2128_015:0401b13_0": "創病(楚霜反或作瘡俗字)。",
    "T54n2128_015:0401b14_0": "這起(上言件反字書這迎也案此這字亦是僻用也但直云迎起或云迎或云[宋-木+(夆-┬+下)]起於義何傷而乃曲求用此僻文強書這字徒自矜衒博識多聞詿誤後學轉讀尋覽之流無不驚眴也或也小人自矜拙為筆授非君子之見也)。",
    "T54n2128_015:0401b16_0": "薄尠(旁博反說文從草下先剪反韻英尠少也)。",
    "T54n2128_015:0401b17_0": "短命(今經文從木作梪非也梪音豆說文梪祭器也前後數處經義合是短字乃書梪字殊不相當察此前文乖錯甚眾何者只如依書倚字族字從手從矣憺怕並從水作諛遂書諭諂上音喻下音諂辟僻甚多不能繁述此等並是筆授之士寡學所以經文質朴用字乖錯不可緘言)。",
    "T54n2128_015:0401b20_0": "蚑行(音企)。",
    "T54n2128_015:0401b21_0": "喘息(川兖反)。",
    "T54n2128_015:0401b22_0": "跪拜(虧韋反也)。",
    "T54n2128_015:0401b23_0": "饕餮(上音淊下音[金*截]杜注左傳云貪財曰饕貪食曰餮或作飻也)。",
    "T54n2128_015:0401b24_0": "癖者(卑亦反蒼頡云不能行)。",
    "T54n2128_015:0401c01_0": "大寶積經第一百一十八卷",
    "T54n2128_015:0401c02_0": "俞旬(庾朱反梵語訛略不妙也古曰由延或曰由旬或云喻闍那皆不正也梵音云踰繕那西域記云王軍一日行程三十里也)。",
    "T54n2128_015:0401c04_0": "玄迴(熒頴反爾雅迥遠也從辵冋聲也冋音與上同經文從向非也)。",
    "T54n2128_015:0401c05_0": "岨邃(上莊所反考聲云山石不平也亦作阻阻險也下雖醉反韻英云深遠也從穴遂聲也)。",
    "T54n2128_015:0401c06_0": "抄掠(楚孝反字書抄字奪也下力約反取也劫也)。",
    "T54n2128_015:0401c07_0": "食啗(唐濫反考聲云以食飲人也說文臽食也從口臽聲也臽音陷經中從敢作噉俗用非正體上食字說文從亼精入反從皂彼立反若從良作食者俗字)。",
    "T54n2128_015:0401c09_0": "門閫(苦本反鄭注禮記云門限也經文從木作梱說文門橛也乖經意也)。",
    "T54n2128_015:0401c10_0": "惡[(甘/肉)*犬](烏固反往焰反)。",
    "T54n2128_015:0401c11_0": "窓牖(由酒反考聲云穿壁以木為交[棇-木+片]也從片)。",
    "T54n2128_015:0401c12_0": "茵蓐(上音因鄭注禮記云茵亦蓐也玉篇云虎皮蓐也說文云車上重席也從草因聲也或從革作鞇下音辱郭璞云蓐者虎皮也聲類蓐薦)。",
    "T54n2128_015:0401c14_0": "綩綖(上音宛下音延經云綩綖者花氈錦褥舞筵之類案禮傳及字書說綩綖乃是頭冠綺飾也甚乖經義亦宜改作婉筵二字以合經義也)。",
    "T54n2128_015:0401c16_0": "粗舉(在古反鄭注禮記云粗[夕/鹿]也顧野王云粗略也)。",
    "T54n2128_015:0401c17_0": "撮上(竄[按-女+取]反考聲云手撮取也從手)。",
    "T54n2128_015:0401c18_0": "坋之(盆悶反或作坌字書云塵污也)。",
    "T54n2128_015:0401c19_0": "捷辯(潛葉反考聲云捷慧也疾也速也健也從手疌聲或草作[這-言+(妻-女+(木-〦))]訓用亦同)。",
    "T54n2128_015:0401c20_0": "儔匹(長流反儔亦匹也從人壽聲也經文從田作疇也匹字又下從人作疋兩字俱非也)。",
    "T54n2128_015:0401c21_0": "大寶積經第一百一十九卷(勝鬘夫人會唐流志譯)憍薩羅國(梵語也不求字義經自釋云無鬪戰城即中天界也)。",
    "T54n2128_015:0401c23_0": "尋繹(音亦廣雅繹終也說文抽[糸*系]也方言繹經也卷舒也)。",
    "T54n2128_015:0401c24_0": "蔽於(卑袂反)。",
    "T54n2128_015:0402a01_0": "逾彼(庾朱反字書逾越也亦作踰訓用同也)。",
    "T54n2128_015:0402a02_0": "大寶積經第一百二十卷(廣愽仙人會唐流志譯)拘抧羅鳥(鷄以反已釋)。",
    "T54n2128_015:0402a04_0": "迦陵伽鳥(上薑佉反並是梵語國鳥名也此經初已具釋訖)。",
    "T54n2128_015:0402a05_0": "林藪(蘇走反字書云草澤也鄭注禮記云澤無水曰藪也)。",
    "T54n2128_015:0402a06_0": "那剌陀(羅葛反梵語仙人名)。",
    "T54n2128_015:0402a07_0": "蓬髮(蒲蒙反髮亂如蓬也)。",
    "T54n2128_015:0402a08_0": "卻粒(上羗略反說文從卩音節谷聲強略反經從去俗字也下力邑及說文粟曰粒)。",
    "T54n2128_015:0402a09_0": "蹲處(上音存下昌與反從虍虍音呼從夂音雖從几經作處俗字也)。",
    "T54n2128_015:0402a10_0": "傾悚(粟勇反戰懼也)。",
    "T54n2128_015:0402a11_0": "白繩(時仍反白線也)。",
    "T54n2128_015:0402a12_0": "枯燥(桑到反燥乾也)。",
    "T54n2128_015:0402a13_0": "三拒木(音巨亦曰三岐杖可長二尺許一頭如橛一頭有三股股長三二寸隨身道具用承水瓶案西國淨行婆羅門皆其遵奉圍陀戒行每持瓶洗淨滌除形穢以此三拒木插於地於歧上橫安水瓶令涓涓自承以洗手也彼國學士遊方訪道者持三歧木瓶鉢隨身也)。",
    "T54n2128_015:0402a16_0": "賒羯羅(上音奢梵語訛也正梵音爍羯囉天帝釋之異名也是其教主隨主立名也)。",
    "T54n2128_015:0402a17_0": "面皺(鄒瘦反)。",
    "T54n2128_015:0402a18_0": "擡眉(音臺尊者眉長覆眼故以右手舉之也)。",
    "T54n2128_015:0402a19_0": "携持(慧圭反俗字也正體作攜從手巂聲也音與上同因草書變體從乃非)。",
    "T54n2128_015:0402a20_0": "蝦蟆(上音霞下音麻水蟲也青蛙類也)。",
    "T54n2128_015:0402a21_0": "[氏*鳥]鳥(上叱支反鳶鳥也或作鵄鴟[至*隹]說文隹亦鳥也訓用互通經文作蛭非也蛭音質非經義)。",
    "T54n2128_015:0402a22_0": "苷蔗(上音甘下之夜反或作[這-言+蔗]蚶草煎汁為糖即砂糖蜜綟等是也)。",
    "T54n2128_015:0402a23_0": "蒲匐(下朋北反肘膝行俯伏申敬之極也)。",
    "T54n2128_015:0402a24_0": "尼拘陀(梵語西國中名也此樹端直無節圓滿可愛去地三丈餘方有枝葉其子微細如柳花子唐國無此樹言是柳樹者非也)。",
    "T54n2128_015:0402b02_0": "雲涵(含紺反涵澹者大雲敷布)。",
    "T54n2128_015:0402b03_0": "壕壍(上晧高反考聲城池下也下僉焰反城下長坑下)。",
    "T54n2128_015:0402b04_0": "糧貯(上力薑反說文云儲食也杜注傳云貯稸也蓄藏之也說文貯積也從貝宁聲也)。",
    "T54n2128_015:0402b05_0": "隄防(上丁奚反下音房)。",
    "T54n2128_015:0402b06_0": "風濤(唐勞反大波也)。",
    "T54n2128_015:0402b07_0": "黿鼉(上音元大鼈也從黽音猛元聲下音陀山海經云江水多鼉郭璞曰似蜥蝪而長大有鱗其皮可以為鼓毛詩有鼉鼓是也從黽[咒-几+里]聲[咒-几+里]音那)。",
    "T54n2128_015:0402b09_0": "鯨鯢(上渠迎反說文云海中大魚也淮南子云鯨魚死而彗星出左傳云大魚也許叔重曰魚之王也或作[彊-弓+魚]下音霓杜注左傳云[此/隹]鯨也說文刺魚也並形聲字)。",
    "T54n2128_015:0402b11_0": "作繭(堅顯反說文蠶衣也從糸從虫從芾省經文作蠒俗用不成字)。",
    "T54n2128_015:0402b12_0": "纔七日(藏來反韻詮纔僅也從糸從[色-巴+(厂@比)]從兔糸音覔[色-巴+(厂@比)]丑略反兔音吐也)。",
    "T54n2128_015:0402b13_0": "皯[黑*黽](上剛[娕*頁]反下藏鄧反通俗文作[旱*皮]面黧黑曰[黑*黽]考聲面上黑子也顏氏證音云今內國云[旱*皮]音贈或作[黑*干][皮*曾]俗字也)。",
    "T54n2128_015:0402b15_0": "壓地(上音鴨考聲云鎮也[仁-二+著]也又音黶葉反填壓也填音珍也)。",
    "T54n2128_015:0402b16_0": "姝麗(上齒朱反毛詩傳云姝美色也說文姝好也方言云趙魏燕代之間謂好為姝從女朱聲也)。",
    "T54n2128_015:0402b17_0": "輻轄(上音福考聲云車轑也音遼顧野王云湊轂張輞者也下音黠顧野王曰車軸兩端鑯也說文車聲也一云轄也或鎋亦同)。",
    "T54n2128_015:0402b19_0": "轅軶(上音袁車前雙轅也說文轅輈也鄭玄注考工記云輈轅也方言云楚衛之間謂轅曰輈音肘留反下為厄經作軛俗字也鄭注考工轅端厭牛領木也俗呼車格訛也從車戹聲戹字從戶乙俗作厄非也)。",
    "T54n2128_015:0402b21_0": "絡繩(上音洛)。",
    "T54n2128_015:0402b22_0": "髑髏(上音獨下音婁人頭骨也)。",
    "T54n2128_015:0402b23_0": "腸肺(上音長白虎通云大膓小膓心之府也蒼頡篇膓道也從肉易聲下妃惠反白虎通云金之精金藏也)。",
    "T54n2128_015:0402b24_0": "心脾(婢彌反士藏也白虎通云土之精也色黃從肉)。",
    "T54n2128_015:0402c01_0": "肝[月*胃](上音干木藏也下為偽反俗字也正單作胃白虎通云胃者脾之府也從肉又象形字也)。",
    "T54n2128_015:0402c02_0": "摶[企-止+皂](徒欒反從手從專已見前釋也)。",
    "T54n2128_015:0402c03_0": "鵄吻(上齒時反下武粉反春頭瓦獸飾也吻口也象鵄喙也字書云以壓天大喙音吁衛反)。",
    "T54n2128_015:0402c04_0": "藻飾(遭老反考聲云彩色也文章也從草從水喿也下昇翼反考聲飾裝也彫也修也廣雅著也說文刷也從巾飤聲也)。",
    "T54n2128_015:0402c06_0": "眺望(天吊反韻詮云遠視也應邵注漢書云眺亦望也說文目不正也從目兆聲也)。",
    "T54n2128_015:0402c07_0": "軒檻(上香言反下咸監反韋照注漢書云軒檻樓板也)。",
    "T54n2128_015:0402c08_0": "凋顇(上丁遙反杜注左傳凋傷也賈注國語云凋弊也說文半傷也從氷下情遂考聲云顦顇瘦惡貌也)。",
    "T54n2128_015:0402c09_0": "[斯/瓦]破(先奚反或作廝作嘶考聲云破聲也)。",
    "T54n2128_015:0402c10_0": "龕室(坎含反考聲云鑒山壁為坎也說文龍貌從今從龍俗從合誤)。",
    "T54n2128_015:0402c11_0": "剎柱(音察幡竿也)。",
    "T54n2128_015:0402c12_0": "吟嘯(肖曜反鄭箋詩云蹙舌吹而出聲也韓詩歌無章曲曰嘯或作歗也)。",
    "T54n2128_015:0402c13_0": "讌會(烟見反考聲歡讌也或作宴飲讌聚會也)。",
    "T54n2128_015:0402c14_0": "好憙(呼奧反希意反)。",
    "T54n2128_015:0402c15_0": "流涎(上流字上有點為正也下祥延口液也)。",
    "T54n2128_015:0402c16_0": "摩捼(奴和反說文摧也又云兩手切摩也從手從女禾聲也)。",
    "T54n2128_015:0402c17_0": "聳然(栗勇反郭注云聳竦也音字書毛[監-皿+豆]也從耳從聲也)。",
    "T54n2128_015:0402c18_0": "傭長(勅龍反經文從片作牖非也)。",
    "T54n2128_015:0402c19_0": "垂皺(鄒瘦反韻詮云皮不展也說文皮聚也從皮芻聲也)。",
    "T54n2128_015:0402c20_0": "黧皯(上音离下[咒-几+止][女*(止/示)*頁]反考聲云黑而黃色也又音犁聲訛)。",
    "T54n2128_015:0402c21_0": "耏毛(音而考聲云頰邊毛也或作髷從彡而聲也)。",
    "T54n2128_015:0402c22_0": "黃毯(他感反或作毯考聲云纖毛為之出吐蕃)。",
    "T54n2128_015:0402c23_0": "清泠(歷丁反)。",
    "T54n2128_015:0402c24_0": "合[櫓-魚+民](呼昆反樹名也其樹至暮其葉自然兩兩相合明旦方開晝開夜合故名合昏也)。",
    "T54n2128_015:0403a01_0": "雜糅(尼胄反韻詮糅亦雜也說文從米柔聲也)。",
    "T54n2128_015:0403a02_0": "彌樓山(即須彌盧山也皆梵語訛轉也唐云玅高山或云玅光山)。",
    "T54n2128_015:0403a03_0": "填壓(上知斤反經作鎮去聲誤也下黯甲反或作押)。",
    "T54n2128_015:0403a04_0": "呼噏([音*久]邑反考聲云內氣也飲也或作吸或作歙並通也)。",
    "T54n2128_015:0403a05_0": "碼碯(石寶名也上音馬下音惱)。",
    "T54n2128_015:0403a06_0": "鞞鐃蠃鼓(上陛迷反鐃音拏[又/又]反次盧禾經作蠡俗用非正體)。",
    "T54n2128_015:0403a07_0": "幰網(上香偃反釋名云車幰所以禦熱也聲類車縵也)。",
    "T54n2128_015:0403a08_0": "方整(征郢反齊也)。",
    "T54n2128_015:0403a09_0": "臺榭(夕夜反郭注爾雅云臺上起屋也又云無密室謂之榭也)。",
    "T54n2128_015:0403a10_0": "花朵(上花字經作華非也下多果考云[(ㄇ@人)/免]前旁垂者或作朵也)。",
    "T54n2128_015:0403a11_0": "網[(方*(巟-亡+ㄙ))/玊](柳舟反[(ㄇ@人)/免]前後垂珠曰[沆-几+(加/王)]經文作旒略也從玉流聲)。",
    "T54n2128_015:0403a12_0": "踐踏(上前甸反下談納反)。",
    "T54n2128_015:0403a13_0": "櫨拱(上音盧下會勇反)。",
    "T54n2128_015:0403a14_0": "繪以(音會孔注尚書云會畫以五彩曰繪鄭注論語云繪畫也或作繢也)。",
    "T54n2128_015:0403a15_0": "因陀羅(梵語也帝釋異名)。",
    "T54n2128_015:0403a16_0": "肚不亞(上徒戶反腹也下鳥嫁反經作[(顯-頁)-日]草書也不成字)。",
    "T54n2128_015:0403a17_0": "伊跋羅象(梵語也此象王名天帝釋常所乘有大神通)。",
    "T54n2128_015:0403a18_0": "暉艶(閻猒反俗字也正體從盇作[豊*(太/皿)]盇字從大從血音合也)。",
    "T54n2128_015:0403a19_0": "脃草(詮歲反從肉從絕省經從危非也)。",
    "T54n2128_015:0403a20_0": "旒鎖(桑果反)。",
    "T54n2128_015:0403a21_0": "嚬妒(毘民反蹙眉也妒音都固反鄭玄云害色曰妒從女從戶經從石或從后並非也)。",
    "T54n2128_015:0403a22_0": "驕倨(居御反慠慢也)。",
    "T54n2128_015:0403a23_0": "惶遽(渠御反韻詮云急速也)。",
    "T54n2128_015:0403a24_0": "颯便(三匝反疾風也或作颯也)。",
    "T54n2128_015:0403b01_0": "萎顇(上音委為反下情遂反)。",
    "T54n2128_015:0403b02_0": "銜啄(音卓說文口從豕丑綠反經從豕非也)。",
    "T54n2128_015:0403b03_0": "掉舉(上亭曜反經作桃非也下舉字下從手經作才亦手字也)。",
    "T54n2128_015:0403b04_0": "歔欷(上音虛下音希王逸注楚辭云啼貌也何休注公羊傳云悲也並形聲字也)。",
    "T54n2128_015:0403b05_0": "一切經音義卷第十五"
}