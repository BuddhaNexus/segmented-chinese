{
    "T05n0220_076:0427a03_0": "大般若波羅蜜多經卷第七十六",
    "T05n0220_076:0427a05_0": "三藏法師玄奘奉　詔譯",
    "T05n0220_076:0427a06_0": "初分淨道品第二十一之二",
    "T05n0220_076:0427a07_0": "「舍利子！",
    "T05n0220_076:0427a07_1": "若菩薩摩訶薩聞說般若波羅蜜多，心無疑惑亦不迷悶，當知是菩薩摩訶薩住如是住不離作意，謂欲救護一切有情，常不捨離一切有情大悲作意。」",
    "T05n0220_076:0427a10_2": "時，舍利子謂善現言：「若菩薩摩訶薩住如是住不離作意者，則一切有情亦應成菩薩摩訶薩。",
    "T05n0220_076:0427a12_3": "何以故？",
    "T05n0220_076:0427a12_4": "以一切有情亦常不離此作意故，是則菩薩摩訶薩與一切有情應無差別。」",
    "T05n0220_076:0427a14_5": "爾時，具壽善現讚舍利子言：「善哉！",
    "T05n0220_076:0427a15_6": "善哉！",
    "T05n0220_076:0427a15_7": "誠如所說，能如實取我所說義。",
    "T05n0220_076:0427a16_8": "所以者何？",
    "T05n0220_076:0427a16_9": "舍利子！",
    "T05n0220_076:0427a16_10": "有情非有故，當知作意亦非有；我、命者、生者、養者、士夫、補特伽羅、意生、儒童、作者、受者、知者、見者非有故，當知作意亦非有。",
    "T05n0220_076:0427a19_11": "有情無實故，當知作意亦無實；我乃至見者無實故，當知作意亦無實。",
    "T05n0220_076:0427a21_0": "有情無自性故，當知作意亦無自性；我乃至見者無自性故，當知作意亦無自性。",
    "T05n0220_076:0427a22_1": "有情空故，當知作意亦空；我乃至見者空故，當知作意亦空。",
    "T05n0220_076:0427a24_2": "有情遠離故，當知作意亦遠離；我乃至見者遠離故，當知作意亦遠離。",
    "T05n0220_076:0427a25_3": "有情寂靜故，當知作意亦寂靜；我乃至見者寂靜故，當知作意亦寂靜。",
    "T05n0220_076:0427a27_4": "有情無覺知故，當知作意亦無覺知；我乃至見者無覺知故，當知作意亦無覺知。",
    "T05n0220_076:0427b01_0": "「舍利子！",
    "T05n0220_076:0427b01_1": "色非有故，當知作意亦非有；受、想、行、識非有故，當知作意亦非有。",
    "T05n0220_076:0427b02_2": "色無實故，當知作意亦無實；受、想、行、識無實故，當知作意亦無實。",
    "T05n0220_076:0427b04_3": "色無自性故，當知作意亦無自性；受、想、行、識無自性故，當知作意亦無自性。",
    "T05n0220_076:0427b05_4": "色空故，當知作意亦空；受、想、行、識空故，當知作意亦空。",
    "T05n0220_076:0427b07_5": "色遠離故，當知作意亦遠離；受、想、行、識遠離故，當知作意亦遠離。",
    "T05n0220_076:0427b08_6": "色寂靜故，當知作意亦寂靜；受、想、行、識寂靜故，當知作意亦寂靜。",
    "T05n0220_076:0427b10_0": "色無覺知故，當知作意亦無覺知；受、想、行、識無覺知故，當知作意亦無覺知。",
    "T05n0220_076:0427b11_1": "「舍利子！",
    "T05n0220_076:0427b11_2": "眼處非有故，當知作意亦非有；耳、鼻、舌、身、意處非有故，當知作意亦非有。",
    "T05n0220_076:0427b13_3": "眼處無實故，當知作意亦無實；耳、鼻、舌、身、意處無實故，當知作意亦無實。",
    "T05n0220_076:0427b15_4": "眼處無自性故，當知作意亦無自性；耳、鼻、舌、身、意處無自性故，當知作意亦無自性。",
    "T05n0220_076:0427b17_5": "眼處空故，當知作意亦空；耳、鼻、舌、身、意處空故，當知作意亦空。",
    "T05n0220_076:0427b18_6": "眼處遠離故，當知作意亦遠離；耳、鼻、舌、身、意處遠離故，當知作意亦遠離。",
    "T05n0220_076:0427b20_7": "眼處寂靜故，當知作意亦寂靜；耳、鼻、舌、身、意處寂靜故，當知作意亦寂靜。",
    "T05n0220_076:0427b21_8": "眼處無覺知故，當知作意亦無覺知；耳、鼻、舌、身、意處無覺知故，當知作意亦無覺知。",
    "T05n0220_076:0427b24_0": "「舍利子！",
    "T05n0220_076:0427b24_1": "色處非有故，當知作意亦非有；聲、香、味、觸、法處非有故，當知作意亦非有。",
    "T05n0220_076:0427b25_2": "色處無實故，當知作意亦無實；聲、香、味、觸、法處無實故，當知作意亦無實。",
    "T05n0220_076:0427b27_3": "色處無自性故，當知作意亦無自性；聲、香、味、觸、法處無自性故，當知作意亦無自性。",
    "T05n0220_076:0427b29_4": "色處空故，當知作意亦空；聲、香、味、觸、法處空故，當知作意亦空。",
    "T05n0220_076:0427c01_5": "色處遠離故，當知作意亦遠離；聲、香、味、觸、法處遠離故，當知作意亦遠離。",
    "T05n0220_076:0427c03_6": "色處寂靜故，當知作意亦寂靜；聲、香、味、觸、法處寂靜故，當知作意亦寂靜。",
    "T05n0220_076:0427c05_7": "色處無覺知故，當知作意亦無覺知；聲、香、味、觸、法處無覺知故，當知作意亦無覺知。",
    "T05n0220_076:0427c07_0": "「舍利子！",
    "T05n0220_076:0427c07_1": "眼界非有故，當知作意亦非有；色界、眼識界及眼觸、眼觸為緣所生諸受非有故，當知作意亦非有。",
    "T05n0220_076:0427c09_2": "眼界無實故，當知作意亦無實；色界乃至眼觸為緣所生諸受無實故，當知作意亦無實。",
    "T05n0220_076:0427c11_3": "眼界無自性故，當知作意亦無自性；色界乃至眼觸為緣所生諸受無自性故，當知作意亦無自性。",
    "T05n0220_076:0427c13_4": "眼界空故，當知作意亦空；色界乃至眼觸為緣所生諸受空故，當知作意亦空。",
    "T05n0220_076:0427c15_5": "眼界遠離故，當知作意亦遠離；色界乃至眼觸為緣所生諸受遠離故，當知作意亦遠離。",
    "T05n0220_076:0427c17_6": "眼界寂靜故，當知作意亦寂靜；色界乃至眼觸為緣所生諸受寂靜故，當知作意亦寂靜。",
    "T05n0220_076:0427c19_7": "眼界無覺知故，當知作意亦無覺知；色界乃至眼觸為緣所生諸受無覺知故，當知作意亦無覺知。",
    "T05n0220_076:0427c21_8": "「舍利子！",
    "T05n0220_076:0427c21_9": "耳界非有故，當知作意亦非有；聲界、耳識界及耳觸、耳觸為緣所生諸受非有故，當知作意亦非有。",
    "T05n0220_076:0427c24_10": "耳界無實故，當知作意亦無實，聲界乃至耳觸為緣所生諸受無實故，當知作意亦無實。",
    "T05n0220_076:0427c26_11": "耳界無自性故，當知作意亦無自性；聲界乃至耳觸為緣所生諸受無自性故，當知作意亦無自性。",
    "T05n0220_076:0427c28_12": "耳界空故，當知作意亦空；聲界乃至耳觸為緣所生諸受空故，當知作意亦空。",
    "T05n0220_076:0428a01_13": "耳界遠離故，當知作意亦遠離；聲界乃至耳觸為緣所生諸受遠離故，當知作意亦遠離。",
    "T05n0220_076:0428a03_14": "耳界寂靜故，當知作意亦寂靜；聲界乃至耳觸為緣所生諸受寂靜故，當知作意亦寂靜。",
    "T05n0220_076:0428a05_15": "耳界無覺知故，當知作意亦無覺知；聲界乃至耳觸為緣所生諸受無覺知故，當知作意亦無覺知。",
    "T05n0220_076:0428a07_16": "「舍利子！",
    "T05n0220_076:0428a07_17": "鼻界非有故，當知作意亦非有；香界、鼻識界及鼻觸、鼻觸為緣所生諸受非有故，當知作意亦非有。",
    "T05n0220_076:0428a09_18": "鼻界無實故，當知作意亦無實；香界乃至鼻觸為緣所生諸受無實故，當知作意亦無實。",
    "T05n0220_076:0428a11_19": "鼻界無自性故，當知作意亦無自性；香界乃至鼻觸為緣所生諸受無自性故，當知作意亦無自性。",
    "T05n0220_076:0428a14_0": "鼻界空故，當知作意亦空；香界乃至鼻觸為緣所生諸受空故，當知作意亦空。",
    "T05n0220_076:0428a15_1": "鼻界遠離故，當知作意亦遠離；香界乃至鼻觸為緣所生諸受遠離故，當知作意亦遠離。",
    "T05n0220_076:0428a17_2": "鼻界寂靜故，當知作意亦寂靜；香界乃至鼻觸為緣所生諸受寂靜故，當知作意亦寂靜。",
    "T05n0220_076:0428a19_3": "鼻界無覺知故，當知作意亦無覺知；香界乃至鼻觸為緣所生諸受無覺知故，當知作意亦無覺知。",
    "T05n0220_076:0428a22_0": "「舍利子！",
    "T05n0220_076:0428a22_1": "舌界非有故，當知作意亦非有；味界、舌識界及舌觸、舌觸為緣所生諸受非有故，當知作意亦非有。",
    "T05n0220_076:0428a24_2": "舌界無實故，當知作意亦無實；味界乃至舌觸為緣所生諸受無實故，當知作意亦無實。",
    "T05n0220_076:0428a26_3": "舌界無自性故，當知作意亦無自性；味界乃至舌觸為緣所生諸受無自性故，當知作意亦無自性。",
    "T05n0220_076:0428a28_4": "舌界空故，當知作意亦空；味界乃至舌觸為緣所生諸受空故，當知作意亦空。",
    "T05n0220_076:0428b01_5": "舌界遠離故，當知作意亦遠離；味界乃至舌觸為緣所生諸受遠離故，當知作意亦遠離。",
    "T05n0220_076:0428b03_6": "舌界寂靜故，當知作意亦寂靜；味界乃至舌觸為緣所生諸受寂靜故，當知作意亦寂靜。",
    "T05n0220_076:0428b05_7": "舌界無覺知故，當知作意亦無覺知；味界乃至舌觸為緣所生諸受無覺知故，當知作意亦無覺知。",
    "T05n0220_076:0428b07_8": "「舍利子！",
    "T05n0220_076:0428b08_9": "身界非有故，當知作意亦非有；觸界、身識界及身觸、身觸為緣所生諸受非有故，當知作意亦非有。",
    "T05n0220_076:0428b10_10": "身界無實故，當知作意亦無實；觸界乃至身觸為緣所生諸受無實故，當知作意亦無實。",
    "T05n0220_076:0428b12_11": "身界無自性故，當知作意亦無自性；觸界乃至身觸為緣所生諸受無自性故，當知作意亦無自性。",
    "T05n0220_076:0428b14_12": "身界空故，當知作意亦空；觸界乃至身觸為緣所生諸受空故，當知作意亦空。",
    "T05n0220_076:0428b16_13": "身界遠離故，當知作意亦遠離；觸界乃至身觸為緣所生諸受遠離故，當知作意亦遠離。",
    "T05n0220_076:0428b18_14": "身界寂靜故，當知作意亦寂靜；觸界乃至身觸為緣所生諸受寂靜故，當知作意亦寂靜。",
    "T05n0220_076:0428b20_15": "身界無覺知故，當知作意亦無覺知；觸界乃至身觸為緣所生諸受無覺知故，當知作意亦無覺知。",
    "T05n0220_076:0428b22_16": "「舍利子！",
    "T05n0220_076:0428b23_17": "意界非有故，當知作意亦非有；法界、意識界及意觸、意觸為緣所生諸受非有故，當知作意亦非有。",
    "T05n0220_076:0428b25_18": "意界無實故，當知作意亦無實；法界乃至意觸為緣所生諸受無實故，當知作意亦無實。",
    "T05n0220_076:0428b27_19": "意界無自性故，當知作意亦無自性；法界乃至意觸為緣所生諸受無自性故，當知作意亦無自性。",
    "T05n0220_076:0428b29_20": "意界空故，當知作意亦空；法界乃至意觸為緣所生諸受空故，當知作意亦空。",
    "T05n0220_076:0428c02_21": "意界遠離故，當知作意亦遠離；法界乃至意觸為緣所生諸受遠離故，當知作意亦遠離。",
    "T05n0220_076:0428c04_22": "意界寂靜故，當知作意亦寂靜；法界乃至意觸為緣所生諸受寂靜故，當知作意亦寂靜。",
    "T05n0220_076:0428c06_23": "意界無覺知故，當知作意亦無覺知；法界乃至意觸為緣所生諸受無覺知故，當知作意亦無覺知。",
    "T05n0220_076:0428c09_0": "「舍利子！",
    "T05n0220_076:0428c09_1": "地界非有故，當知作意亦非有；水、火、風、空、識界非有故，當知作意亦非有。",
    "T05n0220_076:0428c10_2": "地界無實故，當知作意亦無實；水、火、風、空、識界無實故，當知作意亦無實。",
    "T05n0220_076:0428c12_3": "地界無自性故，當知作意亦無自性；水、火、風、空、識界無自性故，當知作意亦無自性。",
    "T05n0220_076:0428c14_4": "地界空故，當知作意亦空；水、火、風、空、識界空故，當知作意亦空。",
    "T05n0220_076:0428c15_5": "地界遠離故，當知作意亦遠離；水、火、風、空、識界遠離故，當知作意亦遠離。",
    "T05n0220_076:0428c17_6": "地界寂靜故，當知作意亦寂靜；水、火、風、空、識界寂靜故，當知作意亦寂靜。",
    "T05n0220_076:0428c19_7": "地界無覺知故，當知作意亦無覺知；水、火、風、空、識界無覺知故，當知作意亦無覺知。",
    "T05n0220_076:0428c22_0": "「舍利子！",
    "T05n0220_076:0428c22_1": "苦聖諦非有故，當知作意亦非有；集、滅、道聖諦非有故，當知作意亦非有。",
    "T05n0220_076:0428c23_2": "苦聖諦無實故，當知作意亦無實；集、滅、道聖諦無實故，當知作意亦無實。",
    "T05n0220_076:0428c25_3": "苦聖諦無自性故，當知作意亦無自性；集、滅、道聖諦無自性故，當知作意亦無自性。",
    "T05n0220_076:0428c27_4": "苦聖諦空故，當知作意亦空；集、滅、道聖諦空故，當知作意亦空。",
    "T05n0220_076:0428c28_5": "苦聖諦遠離故，當知作意亦遠離；集、滅、道聖諦遠離故，當知作意亦遠離。",
    "T05n0220_076:0429a01_6": "苦聖諦寂靜故，當知作意亦寂靜；集、滅、道聖諦寂靜故，當知作意亦寂靜。",
    "T05n0220_076:0429a03_7": "苦聖諦無覺知故，當知作意亦無覺知；集、滅、道聖諦無覺知故，當知作意亦無覺知。",
    "T05n0220_076:0429a06_0": "「舍利子！",
    "T05n0220_076:0429a06_1": "無明非有故，當知作意亦非有；行、識、名色、六處、觸、受、愛、取、有、生、老死愁歎苦憂惱非有故，當知作意亦非有。",
    "T05n0220_076:0429a08_2": "無明無實故，當知作意亦無實；行乃至老死愁歎苦憂惱無實故，當知作意亦無實。",
    "T05n0220_076:0429a10_3": "無明無自性故，當知作意亦無自性；行乃至老死愁歎苦憂惱無自性故，當知作意亦無自性。",
    "T05n0220_076:0429a12_4": "無明空故，當知作意亦空；行乃至老死愁歎苦憂惱空故，當知作意亦空。",
    "T05n0220_076:0429a14_5": "無明遠離故，當知作意亦遠離；行乃至老死愁歎苦憂惱遠離故，當知作意亦遠離。",
    "T05n0220_076:0429a16_6": "無明寂靜故，當知作意亦寂靜；行乃至老死愁歎苦憂惱寂靜故，當知作意亦寂靜。",
    "T05n0220_076:0429a18_0": "無明無覺知故，當知作意亦無覺知；行乃至老死愁歎苦憂惱無覺知故，當知作意亦無覺知。",
    "T05n0220_076:0429a21_0": "「舍利子！",
    "T05n0220_076:0429a21_1": "內空非有故，當知作意亦非有；外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空非有故，當知作意亦非有。",
    "T05n0220_076:0429a25_2": "內空無實故，當知作意亦無實；外空乃至無性自性空無實故，當知作意亦無實。",
    "T05n0220_076:0429a27_3": "內空無自性故，當知作意亦無自性；外空乃至無性自性空無自性故，當知作意亦無自性。",
    "T05n0220_076:0429a29_4": "內空空故，當知作意亦空；外空乃至無性自性空空故，當知作意亦空。",
    "T05n0220_076:0429b02_5": "內空遠離故，當知作意亦遠離；外空乃至無性自性空遠離故，當知作意亦遠離。",
    "T05n0220_076:0429b04_6": "內空寂靜故，當知作意亦寂靜；外空乃至無性自性空寂靜故，當知作意亦寂靜。",
    "T05n0220_076:0429b06_7": "內空無覺知故，當知作意亦無覺知；外空乃至無性自性空無覺知故，當知作意亦無覺知。",
    "T05n0220_076:0429b09_0": "「舍利子！",
    "T05n0220_076:0429b09_1": "真如非有故，當知作意亦非有；法界、法性、不虛妄性、不變異性、平等性、離生性、法定、法住、實際、虛空界、不思議界非有故，當知作意亦非有。",
    "T05n0220_076:0429b12_2": "真如無實故，當知作意亦無實；法界乃至不思議界無實故，當知作意亦無實。",
    "T05n0220_076:0429b14_3": "真如無自性故，當知作意亦無自性；法界乃至不思議界無自性故，當知作意亦無自性。",
    "T05n0220_076:0429b16_4": "真如空故，當知作意亦空；法界乃至不思議界空故，當知作意亦空。",
    "T05n0220_076:0429b17_5": "真如遠離故，當知作意亦遠離；法界乃至不思議界遠離故，當知作意亦遠離。",
    "T05n0220_076:0429b19_6": "真如寂靜故，當知作意亦寂靜；法界乃至不思議界寂靜故，當知作意亦寂靜。",
    "T05n0220_076:0429b21_7": "真如無覺知故，當知作意亦無覺知；法界乃至不思議界無覺知故，當知作意亦無覺知。",
    "T05n0220_076:0429b24_0": "「舍利子！",
    "T05n0220_076:0429b24_1": "布施波羅蜜多非有故，當知作意亦非有；淨戒、安忍、精進、靜慮、般若波羅蜜多非有故，當知作意亦非有。",
    "T05n0220_076:0429b26_2": "布施波羅蜜多無實故，當知作意亦無實；淨戒乃至般若波羅蜜多無實故，當知作意亦無實。",
    "T05n0220_076:0429b28_3": "布施波羅蜜多無自性故，當知作意亦無自性；淨戒乃至般若波羅蜜多無自性故，當知作意亦無自性。",
    "T05n0220_076:0429c02_0": "布施波羅蜜多空故，當知作意亦空；淨戒乃至般若波羅蜜多空故，當知作意亦空。",
    "T05n0220_076:0429c03_1": "布施波羅蜜多遠離故，當知作意亦遠離。",
    "T05n0220_076:0429c04_2": "淨戒乃至般若波羅蜜多遠離故，當知作意亦遠離。",
    "T05n0220_076:0429c06_0": "布施波羅蜜多寂靜故，當知作意亦寂靜；淨戒乃至般若波羅蜜多寂靜故，當知作意亦寂靜。",
    "T05n0220_076:0429c08_1": "布施波羅蜜多無覺知故，當知作意亦無覺知；淨戒乃至般若波羅蜜多無覺知故，當知作意亦無覺知。",
    "T05n0220_076:0429c11_0": "「舍利子！",
    "T05n0220_076:0429c11_1": "四靜慮非有故，當知作意亦非有；四無量、四無色定非有故，當知作意亦非有。",
    "T05n0220_076:0429c12_2": "四靜慮無實故，當知作意亦無實；四無量、四無色定無實故，當知作意亦無實。",
    "T05n0220_076:0429c14_3": "四靜慮無自性故，當知作意亦無自性；四無量、四無色定無自性故，當知作意亦無自性。",
    "T05n0220_076:0429c16_4": "四靜慮空故，當知作意亦空；四無量、四無色定空故，當知作意亦空。",
    "T05n0220_076:0429c18_5": "四靜慮遠離故，當知作意亦遠離；四無量、四無色定遠離故，當知作意亦遠離。",
    "T05n0220_076:0429c20_0": "四靜慮寂靜故，當知作意亦寂靜；四無量、四無色定寂靜故，當知作意亦寂靜。",
    "T05n0220_076:0429c21_1": "四靜慮無覺知故，當知作意亦無覺知；四無量、四無色定無覺知故，當知作意亦無覺知。",
    "T05n0220_076:0429c24_0": "「舍利子！",
    "T05n0220_076:0429c24_1": "八解脫非有故，當知作意亦非有；八勝處、九次第定、十遍處非有故，當知作意亦非有。",
    "T05n0220_076:0429c26_2": "八解脫無實故，當知作意亦無實；八勝處、九次第定、十遍處無實故，當知作意亦無實。",
    "T05n0220_076:0429c28_3": "八解脫無自性故，當知作意亦無自性；八勝處、九次第定、十遍處無自性故，當知作意亦無自性。",
    "T05n0220_076:0430a01_4": "八解脫空故，當知作意亦空；八勝處、九次第定、十遍處空故，當知作意亦空。",
    "T05n0220_076:0430a03_0": "八解脫遠離故，當知作意亦遠離；八勝處、九次第定、十遍處遠離故，當知作意亦遠離。",
    "T05n0220_076:0430a04_1": "八解脫寂靜故，當知作意亦寂靜；八勝處、九次第定、十遍處寂靜故，當知作意亦寂靜。",
    "T05n0220_076:0430a06_2": "八解脫無覺知故，當知作意亦無覺知；八勝處、九次第定、十遍處無覺知故，當知作意亦無覺知。",
    "T05n0220_076:0430a09_3": "「舍利子！",
    "T05n0220_076:0430a09_4": "四念住非有故，當知作意亦非有；四正斷、四神足、五根、五力、七等覺支、八聖道支非有故，當知作意亦非有。",
    "T05n0220_076:0430a11_5": "四念住無實故，當知作意亦無實；四正斷乃至八聖道支無實故，當知作意亦無實。",
    "T05n0220_076:0430a13_6": "四念住無自性故，當知作意亦無自性；四正斷乃至八聖道支無自性故，當知作意亦無自性。",
    "T05n0220_076:0430a15_7": "四念住空故，當知作意亦空；四正斷乃至八聖道支空故，當知作意亦空。",
    "T05n0220_076:0430a17_8": "四念住遠離故，當知作意亦遠離；四正斷乃至八聖道支遠離故，當知作意亦遠離。",
    "T05n0220_076:0430a19_9": "四念住寂靜故，當知作意亦寂靜；四正斷乃至八聖道支寂靜故，當知作意亦寂靜。",
    "T05n0220_076:0430a21_10": "四念住無覺知故，當知作意亦無覺知；四正斷乃至八聖道支無覺知故，當知作意亦無覺知。",
    "T05n0220_076:0430a24_0": "「舍利子！",
    "T05n0220_076:0430a24_1": "空解脫門非有故，當知作意亦非有；無相、無願解脫門非有故，當知作意亦非有。",
    "T05n0220_076:0430a26_0": "空解脫門無實故，當知作意亦無實；無相、無願解脫門無實故，當知作意亦無實。",
    "T05n0220_076:0430a27_1": "空解脫門無自性故，當知作意亦無自性；無相、無願解脫門無自性故，當知作意亦無自性。",
    "T05n0220_076:0430a29_2": "空解脫門空故，當知作意亦空；無相、無願解脫門空故，當知作意亦空。",
    "T05n0220_076:0430b02_3": "空解脫門遠離故，當知作意亦遠離；無相、無願解脫門遠離故，當知作意亦遠離。",
    "T05n0220_076:0430b04_4": "空解脫門寂靜故，當知作意亦寂靜；無相、無願解脫門寂靜故，當知作意亦寂靜。",
    "T05n0220_076:0430b06_5": "空解脫門無覺知故，當知作意亦無覺知；無相、無願解脫門無覺知故，當知作意亦無覺知。",
    "T05n0220_076:0430b08_6": "「舍利子！",
    "T05n0220_076:0430b08_7": "五眼非有故，當知作意亦非有；六神通非有故，當知作意亦非有。",
    "T05n0220_076:0430b09_8": "五眼無實故，當知作意亦無實；六神通無實故，當知作意亦無實。",
    "T05n0220_076:0430b11_9": "五眼無自性故，當知作意亦無自性；六神通無自性故，當知作意亦無自性。",
    "T05n0220_076:0430b13_10": "五眼空故，當知作意亦空；六神通空故，當知作意亦空。",
    "T05n0220_076:0430b14_11": "五眼遠離故，當知作意亦遠離；六神通遠離故，當知作意亦遠離。",
    "T05n0220_076:0430b15_12": "五眼寂靜故，當知作意亦寂靜；六神通寂靜故，當知作意亦寂靜。",
    "T05n0220_076:0430b17_13": "五眼無覺知故，當知作意亦無覺知；六神通無覺知故，當知作意亦無覺知。",
    "T05n0220_076:0430b19_14": "「舍利子！",
    "T05n0220_076:0430b19_15": "佛十力非有故，當知作意亦非有；四無所畏、四無礙解、大慈、大悲、大喜、大捨、十八佛不共法非有故，當知作意亦非有。",
    "T05n0220_076:0430b22_0": "佛十力無實故，當知作意亦無實；四無所畏乃至十八佛不共法無實故，當知作意亦無實。",
    "T05n0220_076:0430b24_1": "佛十力無自性故，當知作意亦無自性；四無所畏乃至十八佛不共法無自性故，當知作意亦無自性。",
    "T05n0220_076:0430b26_2": "佛十力空故，當知作意亦空；四無所畏乃至十八佛不共法空故，當知作意亦空。",
    "T05n0220_076:0430b28_3": "佛十力遠離故，當知作意亦遠離；四無所畏乃至十八佛不共法遠離故，當知作意亦遠離。",
    "T05n0220_076:0430c01_4": "佛十力寂靜故，當知作意亦寂靜；四無所畏乃至十八佛不共法寂靜故，當知作意亦寂靜。",
    "T05n0220_076:0430c03_5": "佛十力無覺知故，當知作意亦無覺知；四無所畏乃至十八佛不共法無覺知故，當知作意亦無覺知。",
    "T05n0220_076:0430c06_0": "「舍利子！",
    "T05n0220_076:0430c06_1": "無忘失法非有故，當知作意亦非有；恒住捨性非有故，當知作意亦非有。",
    "T05n0220_076:0430c07_2": "無忘失法無實故，當知作意亦無實；恒住捨性無實故，當知作意亦無實。",
    "T05n0220_076:0430c09_3": "無忘失法無自性故，當知作意亦無自性；恒住捨性無自性故，當知作意亦無自性。",
    "T05n0220_076:0430c11_4": "無忘失法空故，當知作意亦空；恒住捨性空故，當知作意亦空。",
    "T05n0220_076:0430c12_5": "無忘失法遠離故，當知作意亦遠離；恒住捨性遠離故，當知作意亦遠離。",
    "T05n0220_076:0430c14_6": "無忘失法寂靜故，當知作意亦寂靜；恒住捨性寂靜故，當知作意亦寂靜。",
    "T05n0220_076:0430c16_7": "無忘失法無覺知故，當知作意亦無覺知；恒住捨性無覺知故，當知作意亦無覺知。",
    "T05n0220_076:0430c19_0": "「舍利子！",
    "T05n0220_076:0430c19_1": "一切陀羅尼門非有故，當知作意亦非有；一切三摩地門非有故，當知作意亦非有。",
    "T05n0220_076:0430c21_2": "一切陀羅尼門無實故，當知作意亦無實；一切三摩地門無實故，當知作意亦無實。",
    "T05n0220_076:0430c22_3": "一切陀羅尼門無自性故，當知作意亦無自性；一切三摩地門無自性故，當知作意亦無自性。",
    "T05n0220_076:0430c25_0": "一切陀羅尼門空故，當知作意亦空；一切三摩地門空故，當知作意亦空。",
    "T05n0220_076:0430c26_1": "一切陀羅尼門遠離故，當知作意亦遠離；一切三摩地門遠離故，當知作意亦遠離。",
    "T05n0220_076:0430c28_2": "一切陀羅尼門寂靜故，當知作意亦寂靜；一切三摩地門寂靜故，當知作意亦寂靜。",
    "T05n0220_076:0431a01_3": "一切陀羅尼門無覺知故，當知作意亦無覺知；一切三摩地門無覺知故，當知作意亦無覺知。",
    "T05n0220_076:0431a04_0": "「舍利子！",
    "T05n0220_076:0431a04_1": "一切智非有故，當知作意亦非有；道相智、一切相智非有故，當知作意亦非有。",
    "T05n0220_076:0431a05_2": "一切智無實故，當知作意亦無實；道相智、一切相智無實故，當知作意亦無實。",
    "T05n0220_076:0431a07_3": "一切智無自性故，當知作意亦無自性；道相智、一切相智無自性故，當知作意亦無自性。",
    "T05n0220_076:0431a09_4": "一切智空故，當知作意亦空；道相智、一切相智空故，當知作意亦空。",
    "T05n0220_076:0431a11_5": "一切智遠離故，當知作意亦遠離；道相智、一切相智遠離故，當知作意亦遠離。",
    "T05n0220_076:0431a13_0": "一切智寂靜故，當知作意亦寂靜；道相智、一切相智寂靜故，當知作意亦寂靜。",
    "T05n0220_076:0431a14_1": "一切智無覺知故，當知作意亦無覺知；道相智、一切相智無覺知故，當知作意亦無覺知。",
    "T05n0220_076:0431a17_0": "「舍利子！",
    "T05n0220_076:0431a17_1": "聲聞菩提非有故，當知作意亦非有；獨覺菩提、無上菩提非有故，當知作意亦非有。",
    "T05n0220_076:0431a19_2": "聲聞菩提無實故，當知作意亦無實；獨覺菩提、無上菩提無實故，當知作意亦無實。",
    "T05n0220_076:0431a20_3": "聲聞菩提無自性故，當知作意亦無自性；獨覺菩提、無上菩提無自性故，當知作意亦無自性。",
    "T05n0220_076:0431a23_4": "聲聞菩提空故，當知作意亦空；獨覺菩提、無上菩提空故，當知作意亦空。",
    "T05n0220_076:0431a24_5": "聲聞菩提遠離故，當知作意亦遠離；獨覺菩提、無上菩提遠離故，當知作意亦遠離。",
    "T05n0220_076:0431a26_6": "聲聞菩提寂靜故，當知作意亦寂靜；獨覺菩提、無上菩提寂靜故，當知作意亦寂靜。",
    "T05n0220_076:0431a28_7": "聲聞菩提無覺知故，當知作意亦無覺知；獨覺菩提、無上菩提無覺知故，當知作意亦無覺知。",
    "T05n0220_076:0431b01_8": "舍利子！",
    "T05n0220_076:0431b01_9": "由此緣故，諸菩薩摩訶薩住如是住，常應不捨大悲作意。」",
    "T05n0220_076:0431b04_0": "爾時，世尊讚善現言：「善哉！",
    "T05n0220_076:0431b04_1": "善哉！",
    "T05n0220_076:0431b04_2": "汝善能為菩薩摩訶薩宣說般若波羅蜜多，此皆如來威神之力。",
    "T05n0220_076:0431b06_3": "諸有欲為菩薩摩訶薩宣說般若波羅蜜多者，皆應如汝之所宣說。",
    "T05n0220_076:0431b07_4": "諸有菩薩摩訶薩欲學般若波羅蜜多者，皆應隨汝所說而學。」",
    "T05n0220_076:0431b09_5": "具壽善現為諸菩薩摩訶薩說是般若波羅蜜多時，於此三千大千世界六種轉變，謂動、極動、等極動，踊、極踊、等極踊，震、極震、等極震，擊、極擊、等極擊，吼、極吼、等極吼，爆、極爆、等極爆；東踊西沒，西踊東沒，南踊北沒，北踊南沒，中踊邊沒，邊踊中沒。",
    "T05n0220_076:0431b14_6": "爾時，如來即便微笑，具壽善現白言：「世尊！",
    "T05n0220_076:0431b15_7": "何因何緣現此微笑？」",
    "T05n0220_076:0431b16_8": "佛告善現：「如我於此三千大千堪忍世界，為諸菩薩摩訶薩宣說般若波羅蜜多，今於十方無量無數無邊世界，諸佛世尊亦為諸菩薩摩訶薩宣說般若波羅蜜多。",
    "T05n0220_076:0431b19_9": "如今於此三千大千堪忍世界，有十二那庾多諸天人等，聞說般若波羅蜜多，於諸法中得無生忍。",
    "T05n0220_076:0431b22_10": "今於十方無量無數無邊世界，各有無量無數無邊有情，聞彼諸佛所說般若波羅蜜多，亦發阿耨多羅三藐三菩提心。」",
    "T05n0220_076:0431b25_0": "大般若波羅蜜多經卷第七十六"
}