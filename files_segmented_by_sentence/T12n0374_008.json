{
    "T12n0374_008:0409a15_0": "大般涅槃經卷第八",
    "T12n0374_008:0409a17_0": "北涼天竺三藏曇無讖譯",
    "T12n0374_008:0409a18_0": "如來性品第四之五",
    "T12n0374_008:0409a19_0": "「善男子！",
    "T12n0374_008:0409a19_1": "方等經者，猶如甘露，亦如毒藥。」",
    "T12n0374_008:0409a19_2": "迦葉菩薩復白佛言：「如來何緣說方等經，譬如甘露，亦如毒藥？」",
    "T12n0374_008:0409a22_0": "佛言：「善男子，汝今欲知如來祕藏真實義不？」",
    "T12n0374_008:0409a23_0": "迦葉言爾：「我今實欲得知如來祕藏之義。」",
    "T12n0374_008:0409a23_1": "爾時世尊而說偈言：「或有服甘露，　　傷命而早夭，　或復服甘露，　　壽命得長存，　或有服毒生，　　有緣服毒死，　無礙智甘露，　　所謂大乘典。",
    "T12n0374_008:0409a29_0": "　如是大乘典，　　亦名雜毒藥，　如酥醍醐等，　　及以諸石蜜，　服消則為藥，　　不消則為毒。",
    "T12n0374_008:0409b03_0": "　方等亦如是，　　智者為甘露，　愚不知佛性，　　服之則成毒。",
    "T12n0374_008:0409b05_0": "　聲聞及緣覺，　　大乘為甘露，　猶如諸味中，　　乳最為第一。",
    "T12n0374_008:0409b07_0": "　如是勤精進，　　依因於大乘，　得至於涅槃，　　成人中象王。",
    "T12n0374_008:0409b09_0": "　眾生知佛性，　　猶如迦葉等，　無上甘露味，　　不生亦不死。",
    "T12n0374_008:0409b11_0": "　迦葉汝今當，　　善分別三歸，　如是三歸性，　　則是我之性。",
    "T12n0374_008:0409b13_0": "　若能諦觀察，　　我性有佛性，　當知如是人，　　得入祕密藏，　知我及我所，　　是人已出世。",
    "T12n0374_008:0409b16_0": "　佛法三寶性，　　無上第一尊，　如我所說偈，　　其性義如是。」",
    "T12n0374_008:0409b18_0": "爾時迦葉復說偈言：「我今都不知，　　歸依三寶處，　云何當歸趣，　　無上無所畏？",
    "T12n0374_008:0409b21_0": "　不知三寶處，　　云何作無我？",
    "T12n0374_008:0409b22_0": "　云何歸佛者，　　而得於安慰？",
    "T12n0374_008:0409b23_0": "　云何歸依法？",
    "T12n0374_008:0409b23_1": "　　唯願為我說。",
    "T12n0374_008:0409b24_0": "　云何得自在？",
    "T12n0374_008:0409b24_1": "　　云何不自在？",
    "T12n0374_008:0409b25_0": "　云何歸依僧，　　轉得無上利？",
    "T12n0374_008:0409b26_0": "　云何真實說，　　未來成佛道。",
    "T12n0374_008:0409b27_0": "　未來若不成，　　云何歸三寶？",
    "T12n0374_008:0409b28_0": "　我今無預知，　　當行次第依。",
    "T12n0374_008:0409b29_0": "　云何未懷妊，　　而作生子想？",
    "T12n0374_008:0409c01_0": "　若必在胎中，　　則名為有子，　子若在胎中，　　定當生不久，　是名為子義，　　眾生業亦然。",
    "T12n0374_008:0409c04_0": "　如佛之所說，　　愚者不能知，　以其不知故，　　輪迴生死獄，　假名優婆塞，　　不知真實義。",
    "T12n0374_008:0409c07_0": "　唯願廣分別，　　除斷我疑網，　如來大智慧，　　唯垂哀分別，　願說於如來，　　祕密之寶藏。」",
    "T12n0374_008:0409c10_0": "「迦葉汝當知，　　我今當為汝，　善開微密義，　　令汝疑得斷。",
    "T12n0374_008:0409c12_0": "　今當至心聽，　　汝於諸菩薩，　則與第七佛，　　同其一名號。",
    "T12n0374_008:0409c14_0": "　歸依於佛者，　　真名優婆塞，　終不更歸依，　　其餘諸天神。",
    "T12n0374_008:0409c16_0": "　歸依於法者，　　則離於殺害，　歸依聖僧者，　　不求於外道，　如是歸三寶，　　則得無所畏。」",
    "T12n0374_008:0409c19_0": "「迦葉白佛言，　　我亦歸三寶，　是名為正路，　　諸佛之境界。",
    "T12n0374_008:0409c21_0": "　三寶平等相，　　常有大智性，　我性及佛性，　　無二無差別。",
    "T12n0374_008:0409c23_0": "　是道佛所讚，　　正進安止處，　亦名正遍見，　　故為佛所稱。",
    "T12n0374_008:0409c25_0": "　我亦趣善逝，　　所讚無上道，　是最為甘露，　　諸有所無有。」",
    "T12n0374_008:0409c27_0": "爾時佛告迦葉菩薩：「善男子！",
    "T12n0374_008:0409c27_1": "汝今不應如諸聲聞、凡夫之人，分別三寶；於此大乘無有三歸分別之相。",
    "T12n0374_008:0409c29_2": "所以者何？",
    "T12n0374_008:0409c29_3": "於佛性中，即有法、僧，為欲化度聲聞凡夫故，分別說三歸異相。",
    "T12n0374_008:0410a01_4": "善男子！",
    "T12n0374_008:0410a02_5": "若欲隨順世間法者，則應分別有三歸依。",
    "T12n0374_008:0410a03_6": "善男子！",
    "T12n0374_008:0410a03_7": "菩薩應作如是思惟：『我今此身歸依於佛，若即此身得成佛道，既成佛已，不當恭敬、禮拜、供養於諸世尊。",
    "T12n0374_008:0410a05_8": "何以故？",
    "T12n0374_008:0410a05_9": "諸佛平等，等為眾生作歸依故。",
    "T12n0374_008:0410a06_10": "若欲尊重法身舍利，便應禮敬諸佛塔廟。",
    "T12n0374_008:0410a07_11": "所以者何？",
    "T12n0374_008:0410a07_12": "為欲化度諸眾生故。",
    "T12n0374_008:0410a08_13": "亦令眾生，於我身中起塔廟想，禮拜供養，如是眾生以我法身為歸依處。",
    "T12n0374_008:0410a09_14": "一切眾生皆依非真邪偽之法，我當次第為說真法。",
    "T12n0374_008:0410a10_15": "又有歸依非真僧者，我當為作依真僧處。",
    "T12n0374_008:0410a11_16": "若有分別三歸依者，我當為作一歸依處，無三差別。",
    "T12n0374_008:0410a13_17": "於生盲眾，為作眼目，復當為諸聲聞、緣覺作真歸處。』",
    "T12n0374_008:0410a14_18": "善男子！",
    "T12n0374_008:0410a14_19": "如是菩薩，為無量惡諸眾生等及諸智者而作佛事。",
    "T12n0374_008:0410a16_0": "「善男子！",
    "T12n0374_008:0410a16_1": "譬如有人，臨陣戰時，即生心念：『我於是中最為第一，一切兵眾，悉依恃我。』",
    "T12n0374_008:0410a17_2": "亦如王子如是思惟：『我當調伏其餘王子，紹繼大王覇王之業，而得自在。",
    "T12n0374_008:0410a19_3": "令諸王子悉見歸依，是故不應生下劣心。』",
    "T12n0374_008:0410a20_4": "如王王子，大臣亦爾。",
    "T12n0374_008:0410a20_5": "善男子！",
    "T12n0374_008:0410a21_6": "菩薩摩訶薩亦復如是，作是思惟：『云何三事與我一體？』",
    "T12n0374_008:0410a22_7": "善男子！",
    "T12n0374_008:0410a22_8": "我示三事，即是涅槃。",
    "T12n0374_008:0410a23_0": "如來者名無上士，譬如人身頭最為上，非餘支節、手足等也。",
    "T12n0374_008:0410a24_1": "佛亦如是最為尊上，非法、僧也，為欲化度諸世間故，種種示現差別之相，如彼梯橙。",
    "T12n0374_008:0410a26_2": "是故汝今，不應受持如凡愚人所知，三歸差別之相。",
    "T12n0374_008:0410a27_3": "汝於大乘猛利決斷，應如剛刀。」",
    "T12n0374_008:0410a28_4": "迦葉菩薩白佛言：「世尊！",
    "T12n0374_008:0410a28_5": "我知故問，非為不知。",
    "T12n0374_008:0410a29_6": "我為菩薩大勇猛者，問於無垢清淨行處，欲令如來為諸菩薩，廣宣分別奇特之事，稱揚大乘方等經典，如來大悲今已善說，我亦如是安住其中。",
    "T12n0374_008:0410b03_7": "所說菩薩清淨行處，即是宣說大涅槃經。",
    "T12n0374_008:0410b04_8": "世尊！",
    "T12n0374_008:0410b04_9": "我今亦當廣為眾生顯揚如是如來祕藏，亦當證知真三歸處。",
    "T12n0374_008:0410b06_0": "若有眾生能信如是大涅槃經，其人則能自然了達三歸依處。",
    "T12n0374_008:0410b07_1": "何以故？",
    "T12n0374_008:0410b07_2": "如來祕藏有佛性故。",
    "T12n0374_008:0410b08_3": "其有宣說是經典者，皆言身中盡有佛性，如是之人則不遠求三歸依處。",
    "T12n0374_008:0410b09_4": "何以故？",
    "T12n0374_008:0410b09_5": "於未來世，我身即當成就三寶，是故聲聞緣覺之人及餘眾生，皆依於我，恭敬禮拜。」",
    "T12n0374_008:0410b11_6": "「善男子！",
    "T12n0374_008:0410b12_0": "以是義故，應當正學大乘經典。」",
    "T12n0374_008:0410b12_1": "迦葉復言：「佛性如是不可思議，三十二相、八十種好亦不可思議。」",
    "T12n0374_008:0410b15_0": "爾時佛讚迦葉菩薩：「善哉，善哉！",
    "T12n0374_008:0410b15_1": "善男子！",
    "T12n0374_008:0410b15_2": "汝已成就深利智慧，我今當更善為汝說，入如來藏。",
    "T12n0374_008:0410b17_3": "若我住者即是常法，不離於苦；若無我者，修行淨行，無所利益。",
    "T12n0374_008:0410b18_4": "若言諸法皆無有我，是即斷見；若言我住即是常見。",
    "T12n0374_008:0410b19_5": "若言一切行無常者，即是斷見；諸行常者復是常見。",
    "T12n0374_008:0410b20_6": "若言苦者即是斷見；若言樂者復是常見。",
    "T12n0374_008:0410b21_7": "修一切法常者墮於斷見，修一切法斷者墮於常見。",
    "T12n0374_008:0410b23_8": "如步屈虫，要因前脚得移後足，修常斷者，亦復如是，要因斷常。",
    "T12n0374_008:0410b24_9": "以是義故，修餘法苦者，皆名不善；修餘法樂者，則名為善。",
    "T12n0374_008:0410b25_10": "修餘法無我者是諸煩惱分；修餘法常者是則名曰如來祕藏，所謂涅槃，無有窟宅。",
    "T12n0374_008:0410b27_11": "修餘無常法者，即是財物；修餘常法者，謂佛、法、僧及正解脫。",
    "T12n0374_008:0410b29_0": "當知如是佛法中道，遠離二邊而說真法。",
    "T12n0374_008:0410b29_1": "凡夫愚人於中無疑，如羸病人服食酥已，氣力輕便。",
    "T12n0374_008:0410c02_2": "有無之法，體性不定，譬如四大，其性不同，各相違反。",
    "T12n0374_008:0410c03_3": "良醫善知，隨其偏發而消息之。",
    "T12n0374_008:0410c04_0": "善男子！",
    "T12n0374_008:0410c04_1": "如來亦爾，於諸眾生猶如良醫，知諸煩惱體相差別而為除斷，開示如來祕密之藏，清淨佛性常住不變。",
    "T12n0374_008:0410c06_2": "若言有者，智不應染；若言無者，即是妄語。",
    "T12n0374_008:0410c07_3": "若言有者，不應默然，亦復不應戲論諍訟，但求了知諸法真性，凡夫之人戲論諍訟，不解如來微密藏故。",
    "T12n0374_008:0410c09_4": "若說於苦，愚人便謂身是無常，說一切苦，復不能知身有樂性。",
    "T12n0374_008:0410c11_5": "若說無常者，凡夫之人計一切身皆是無常，譬如瓦坏；有智之人，應當分別，不應盡言一切無常。",
    "T12n0374_008:0410c13_6": "何以故？",
    "T12n0374_008:0410c13_7": "我身即有佛性種子。",
    "T12n0374_008:0410c14_8": "若說無我，凡夫當謂一切佛法悉無有我；智者應當分別無我假名不實。",
    "T12n0374_008:0410c15_9": "如是知已，不應生疑。",
    "T12n0374_008:0410c16_10": "若言如來祕藏空寂，凡夫聞之，生斷滅見；有智之人應當分別，如來是常、無有變易。",
    "T12n0374_008:0410c18_11": "若言解脫喻如幻化，凡夫當謂得解脫者即是摩滅；有智之人應當分別，人中師子雖有去來，常住無變。",
    "T12n0374_008:0410c20_12": "若言無明因緣諸行，凡夫之人聞已分別，生二法想，明與無明；智者了達其性無二，無二之性即是實性。",
    "T12n0374_008:0410c22_13": "若言諸行因緣識者，凡夫謂二，行之與識；智者了達其性無二，無二之性即是實性。",
    "T12n0374_008:0410c24_14": "若言十善十惡、可作不可作、善道惡道、白法黑法，凡夫謂二；智者了達，其性無二，無二之性即是實性。",
    "T12n0374_008:0410c27_15": "若言應修一切法苦，凡夫謂二；智者了達，其性無二，無二之性即是實性。",
    "T12n0374_008:0410c28_16": "若言一切行無常者，如來祕藏亦是無常，凡夫謂二；智者了達，其性無二，無二之性即是實性。",
    "T12n0374_008:0411a01_17": "若言一切法無我，如來祕藏亦無有我，凡夫謂二；智者了達其性無二，無二之性即是實性，我與無我，性無有二。",
    "T12n0374_008:0411a04_18": "如來祕藏其義如是，不可稱計無量無邊諸佛所讚，我今於是一切功德成就，經中皆悉說已。",
    "T12n0374_008:0411a07_0": "「善男子！",
    "T12n0374_008:0411a07_1": "我與無我性相無二，汝應如是受持頂戴。",
    "T12n0374_008:0411a08_2": "善男子！",
    "T12n0374_008:0411a08_3": "汝亦應當堅持憶念如是經典，如我先於摩訶般若波羅蜜經中說我、無我，無有二相。",
    "T12n0374_008:0411a10_4": "如因乳生酪，因酪得生酥，因生酥得熟酥，因熟酥得醍醐，如是酪性為從乳生？",
    "T12n0374_008:0411a12_5": "為從自生？",
    "T12n0374_008:0411a12_6": "從他生耶？",
    "T12n0374_008:0411a12_7": "乃至醍醐亦復如是，若從他生，即是他作，非是乳生；若非乳生，乳無所為；若自生者，不應相似相續而生。",
    "T12n0374_008:0411a14_8": "若相續生，則不俱生，若不俱生，五種之味則不一時。",
    "T12n0374_008:0411a16_9": "雖不一時，定復不從餘處來也，當知乳中先有酪相，甘味多故不能自變，乃至醍醐亦復如是。",
    "T12n0374_008:0411a18_10": "是牛食噉水草因緣，血脈轉變而得成乳，若食甘草其乳則甜，若食苦草乳則苦味。",
    "T12n0374_008:0411a20_11": "雪山有草名曰肥膩，牛若食者純得醍醐，無有青黃赤白黑色穀草因緣，其乳則有色味之異。",
    "T12n0374_008:0411a22_12": "是諸眾生以明、無明業因緣故，生於二相，若無明轉，則變為明，一切諸法善、不善等，亦復如是無有二相。」",
    "T12n0374_008:0411a25_0": "迦葉菩薩白佛言：「世尊！",
    "T12n0374_008:0411a25_1": "如佛所說，乳中有酪，是義云何？",
    "T12n0374_008:0411a26_2": "世尊！",
    "T12n0374_008:0411a26_3": "若言乳中定有酪相，以微細故不可見者，云何說言從乳因緣而生於酪？",
    "T12n0374_008:0411a28_4": "法若本無則名為生，如其已有云何言生？",
    "T12n0374_008:0411a29_0": "若言乳中定有酪相，百草之中亦應有乳，如是乳中亦應有草；若言乳中定無酪者，云何因乳而得生酪？",
    "T12n0374_008:0411b02_1": "若法本無，而後生者，何故乳中不生於草？」",
    "T12n0374_008:0411b04_0": "「善男子！",
    "T12n0374_008:0411b04_1": "不可定言乳中有酪、乳中無酪，亦不可說從他而生。",
    "T12n0374_008:0411b05_2": "若言乳中定有酪者，云何而得體味各異？",
    "T12n0374_008:0411b06_3": "是故不可說言乳中定有酪性。",
    "T12n0374_008:0411b07_0": "若言乳中定無酪者，乳中何故不生兔角？",
    "T12n0374_008:0411b07_1": "置毒乳中，酪則殺人，是故不可說言乳中定無酪性？",
    "T12n0374_008:0411b09_2": "若言是酪從他生者，何故水中不生於酪？",
    "T12n0374_008:0411b10_3": "是故不可說言酪從他生。",
    "T12n0374_008:0411b10_4": "善男子！",
    "T12n0374_008:0411b10_5": "是牛食噉草因緣故，血則變白，草血滅已，眾生福力變而成乳。",
    "T12n0374_008:0411b12_6": "是乳雖從草血而出，不得言二，唯得名為從因緣生。",
    "T12n0374_008:0411b13_7": "酪至醍醐亦復如是，以是義故，得名牛味。",
    "T12n0374_008:0411b14_8": "是乳滅已，因緣成酪。",
    "T12n0374_008:0411b14_9": "何等因緣？",
    "T12n0374_008:0411b15_10": "若酢、若煖。",
    "T12n0374_008:0411b15_11": "是故得名，從因緣有。",
    "T12n0374_008:0411b15_12": "乃至醍醐亦復如是，是故不得定言乳中無有酪相。",
    "T12n0374_008:0411b17_13": "從他生者，離乳而有，無有是處。",
    "T12n0374_008:0411b17_14": "善男子！",
    "T12n0374_008:0411b18_0": "明與無明亦復如是，若與煩惱諸結俱者，名為無明。",
    "T12n0374_008:0411b19_1": "若與一切善法俱者，名之為明。",
    "T12n0374_008:0411b19_2": "是故我言無有二相。",
    "T12n0374_008:0411b20_3": "以是因緣我先說言，雪山有草名曰肥膩，牛若食者即成醍醐，佛性亦爾。",
    "T12n0374_008:0411b23_0": "「善男子！",
    "T12n0374_008:0411b23_1": "眾生薄福不見是草。",
    "T12n0374_008:0411b23_2": "佛性亦爾，煩惱覆故，眾生不見。",
    "T12n0374_008:0411b24_3": "譬如大海，雖同一醎，其中亦有上妙之水，味同於乳。",
    "T12n0374_008:0411b25_4": "喻如雪山，雖復成就種種功德，多生諸藥，亦有毒草。",
    "T12n0374_008:0411b26_5": "諸眾生身亦復如是，雖有四大毒蛇之種，其中亦有妙藥大王，所謂佛性。",
    "T12n0374_008:0411b28_6": "非是作法，但為煩惱客塵所覆，若剎利、婆羅門、毘舍、首陀，能斷除者，即見佛性成無上道。",
    "T12n0374_008:0411c01_7": "譬如虛空震雷起雲，一切象牙上皆生花，若無雷震，花則不生，亦無名字。",
    "T12n0374_008:0411c03_8": "眾生佛性亦復如是，常為一切煩惱所覆不可得見，是故我說眾生無我；若得聞是大般涅槃微妙經典，則見佛性。",
    "T12n0374_008:0411c05_9": "如象牙花，雖聞契經一切三昧，不聞是經，不知如來微妙之相；如無雷時，象牙上花不可得見。",
    "T12n0374_008:0411c07_10": "聞是經已，即知一切如來所說祕藏佛性；喻如天雷，見象牙花。",
    "T12n0374_008:0411c09_11": "聞是經已，即知一切無量眾生皆有佛性，以是義故，說大涅槃，名為如來祕密之藏，增長法身，猶如雷時象牙上花。",
    "T12n0374_008:0411c11_12": "以能長養如是大義，故得名為大般涅槃。",
    "T12n0374_008:0411c12_13": "若有善男子、善女人，有能習學是大涅槃微妙經典，當知是人能報佛恩，真佛弟子。」",
    "T12n0374_008:0411c14_14": "迦葉菩薩白佛言：「甚奇，世尊！",
    "T12n0374_008:0411c15_15": "所言佛性，甚深甚深，難見難入，聲聞緣覺所不能服。」",
    "T12n0374_008:0411c17_0": "佛言：「善男子！",
    "T12n0374_008:0411c17_1": "如是，如是。",
    "T12n0374_008:0411c17_2": "如汝所歎，不違我說。」",
    "T12n0374_008:0411c18_3": "迦葉菩薩白佛言：「世尊！",
    "T12n0374_008:0411c18_4": "佛性者，云何甚深難見難入？」",
    "T12n0374_008:0411c20_0": "佛言：「善男子！",
    "T12n0374_008:0411c20_1": "如百盲人，為治目故，造詣良醫。",
    "T12n0374_008:0411c21_0": "是時良醫，即以金錍，決其眼膜。",
    "T12n0374_008:0411c21_1": "以一指示，問言：『見不？』",
    "T12n0374_008:0411c22_2": "盲人答言：『我猶未見。』",
    "T12n0374_008:0411c22_3": "復以二指、三指示之，乃言：『少見。』",
    "T12n0374_008:0411c23_4": "善男子！",
    "T12n0374_008:0411c23_5": "是大涅槃微妙經典，如來未說，亦復如是。",
    "T12n0374_008:0411c24_6": "無量菩薩，雖具足行諸波羅蜜，乃至十住，猶未能見所有佛性；如來既說，即便少見。",
    "T12n0374_008:0411c26_7": "是菩薩摩訶薩既得見已，咸作是言：『甚奇，世尊！",
    "T12n0374_008:0411c27_8": "我等流轉無量生死，常為無我之所惑亂。』",
    "T12n0374_008:0411c28_9": "善男子！",
    "T12n0374_008:0411c28_10": "如是菩薩，位階十地，尚不了了知見佛性，何況聲聞、緣覺之人，能得見耶？",
    "T12n0374_008:0412a01_11": "復次善男子！",
    "T12n0374_008:0412a01_12": "譬如仰觀虛空鵝鴈，為是虛空？",
    "T12n0374_008:0412a02_13": "為是鵝鴈？",
    "T12n0374_008:0412a02_14": "諦觀不已，髣髴見之。",
    "T12n0374_008:0412a03_15": "十住菩薩於如來性，知見少分，亦復如是，況復聲聞緣覺之人能得知見？",
    "T12n0374_008:0412a04_16": "善男子！",
    "T12n0374_008:0412a05_0": "譬如醉人，欲涉遠路，矇矓見道。",
    "T12n0374_008:0412a05_1": "十住菩薩於如來性，知見少分，亦復如是。",
    "T12n0374_008:0412a06_2": "善男子！",
    "T12n0374_008:0412a06_3": "譬如渴人，行於壙野，是人渴逼，遍行求水，見有叢樹，樹有白鶴，是人迷悶，不能分別是樹是水，諦觀不已，乃見白鶴及以叢樹。",
    "T12n0374_008:0412a09_4": "善男子！",
    "T12n0374_008:0412a09_5": "十住菩薩於如來性，知見少分，亦復如是。",
    "T12n0374_008:0412a10_6": "善男子！",
    "T12n0374_008:0412a11_0": "譬如有人，在大海中乃至無量百千由旬，遠望大舶樓櫓堂閣，即作是念：『彼是樓櫓？",
    "T12n0374_008:0412a12_1": "為是虛空？』",
    "T12n0374_008:0412a13_2": "久視乃生必定之心，知是樓櫓。",
    "T12n0374_008:0412a13_3": "十住菩薩於自身中見如來性，亦復如是。",
    "T12n0374_008:0412a14_4": "善男子！",
    "T12n0374_008:0412a15_5": "譬如王子，身極懦弱，通夜遊戲，至明清旦，目視一切悉不明了。",
    "T12n0374_008:0412a16_6": "十住菩薩雖於己身見如來性，亦復如是不大明了。",
    "T12n0374_008:0412a17_7": "「復次善男子！",
    "T12n0374_008:0412a18_0": "譬如臣吏，王事所拘，逼夜還家，電明暫發，因見牛聚，即作是念：『為是牛耶？",
    "T12n0374_008:0412a19_1": "聚雲屋舍？』",
    "T12n0374_008:0412a20_0": "是人久視，雖生牛想，猶不審定。",
    "T12n0374_008:0412a20_1": "十住菩薩雖於己身見如來性，未能審定，亦復如是。",
    "T12n0374_008:0412a21_2": "復次善男子！",
    "T12n0374_008:0412a22_3": "如持戒比丘，觀無虫水而見虫相，即作是念：『此中動者，為是虫耶？",
    "T12n0374_008:0412a23_4": "是塵土耶？』",
    "T12n0374_008:0412a23_5": "久視不已，雖知是塵，亦不明了。",
    "T12n0374_008:0412a24_6": "十住菩薩於己身中見如來性，亦復如是不大明了。",
    "T12n0374_008:0412a25_7": "復次善男子！",
    "T12n0374_008:0412a26_8": "譬如有人，於陰闇中遠見小兒，即作是念：『彼為是牛、鷲、鳥、人耶？』",
    "T12n0374_008:0412a27_9": "久觀不已，雖見小兒猶不明了。",
    "T12n0374_008:0412a28_10": "十住菩薩於己身分見如來性，亦復如是不大明了。",
    "T12n0374_008:0412a29_11": "復次善男子！",
    "T12n0374_008:0412a29_12": "譬如有人，於夜闇中見畫菩薩像，即作是念：『是菩薩像、自在天像、大梵天像、成染衣耶？』",
    "T12n0374_008:0412b02_13": "是人久觀，雖復意謂是菩薩像，亦不明了。",
    "T12n0374_008:0412b03_14": "十住菩薩於己身分見如來性，亦復如是不大明了。",
    "T12n0374_008:0412b04_15": "善男子！",
    "T12n0374_008:0412b04_16": "所有佛性如是甚深，難得知見，唯佛能知，非諸聲聞緣覺所及。",
    "T12n0374_008:0412b06_17": "善男子！",
    "T12n0374_008:0412b06_18": "智者應作如是分別知如來性。」",
    "T12n0374_008:0412b07_19": "迦葉菩薩白佛言：「世尊！",
    "T12n0374_008:0412b07_20": "佛性如是微細難知，云何肉眼而能得見？」",
    "T12n0374_008:0412b09_0": "佛言：「迦葉！",
    "T12n0374_008:0412b09_1": "善男子！",
    "T12n0374_008:0412b09_2": "如彼非想非非想天，亦非二乘所能得知，隨順契經，以信故知。",
    "T12n0374_008:0412b10_3": "善男子！",
    "T12n0374_008:0412b11_4": "聲聞緣覺信順如是大涅槃經，自知己身有如來性，亦復如是。",
    "T12n0374_008:0412b12_5": "善男子！",
    "T12n0374_008:0412b12_6": "是故應當精勤修習大涅槃經。",
    "T12n0374_008:0412b13_7": "善男子！",
    "T12n0374_008:0412b13_8": "如是佛性，唯佛能知，非諸聲聞緣覺所及。」",
    "T12n0374_008:0412b15_0": "迦葉菩薩白佛言：「世尊！",
    "T12n0374_008:0412b15_1": "非聖凡夫有眾生性，皆說有我。」",
    "T12n0374_008:0412b17_0": "佛言：「譬如二人共為親友，一是王子、一是貧賤，如是二人互相往返。",
    "T12n0374_008:0412b18_1": "是時貧人見是王子有一好刀，淨妙第一，心中貪著。",
    "T12n0374_008:0412b19_2": "王子後時捉持是刀逃至他國。",
    "T12n0374_008:0412b20_3": "於是貧人，後於他家寄臥止宿，即於眠中，讇語刀刀。",
    "T12n0374_008:0412b21_4": "傍人聞之，收至王所。",
    "T12n0374_008:0412b22_5": "時王問言：『汝言刀者，何處得耶？』",
    "T12n0374_008:0412b22_6": "是人具以上事答王：『王今設使屠割臣身，分張手足，欲得刀者，實不可得。",
    "T12n0374_008:0412b24_7": "臣與王子素為親厚，先與一處，雖曾眼見，乃至不敢以手撐觸，況當故取？』",
    "T12n0374_008:0412b26_8": "王復問言：『卿見刀時，相貌何類？』",
    "T12n0374_008:0412b27_0": "答言：『大王！",
    "T12n0374_008:0412b27_1": "臣所見者，如羖羊角。』",
    "T12n0374_008:0412b27_2": "王聞是已，欣然而笑語言：『汝今隨意所至，莫生憂怖，我庫藏中都無是刀，況汝乃於王子邊見？』",
    "T12n0374_008:0412b29_3": "時王即問諸群臣言：『汝等曾見如是刀不？』",
    "T12n0374_008:0412c01_4": "言已崩背。",
    "T12n0374_008:0412c02_5": "尋立餘子紹繼王位，復問輔臣：『卿等曾於官藏之中見是刀不？』",
    "T12n0374_008:0412c03_6": "諸臣答言：『臣等曾見。』",
    "T12n0374_008:0412c04_7": "覆復問言：『其狀何似？』",
    "T12n0374_008:0412c04_8": "答言：『大王！",
    "T12n0374_008:0412c04_9": "如羖羊角。』",
    "T12n0374_008:0412c05_10": "王言：『我官藏中，何處當有如是相刀？』",
    "T12n0374_008:0412c06_0": "次第四王，皆悉撿挍，求索不得。",
    "T12n0374_008:0412c06_1": "却後數時，先逃王子，從他國還，來至本土，復得為王。",
    "T12n0374_008:0412c07_2": "既登王位，復問諸臣：『汝見刀不？』",
    "T12n0374_008:0412c08_3": "答言：『大王！",
    "T12n0374_008:0412c08_4": "臣等皆見。』",
    "T12n0374_008:0412c09_5": "覆復問言：『其狀何似？』",
    "T12n0374_008:0412c09_6": "答言：『大王！",
    "T12n0374_008:0412c09_7": "其色清淨，如優鉢羅花。』",
    "T12n0374_008:0412c10_8": "復有答言：『形如羊角。』",
    "T12n0374_008:0412c10_9": "復有說言：『其色紅赤，猶如火聚。』",
    "T12n0374_008:0412c11_10": "復有答言：『猶如黑蛇。』",
    "T12n0374_008:0412c12_11": "時王大笑：『卿等皆悉不見我刀真實之相。』",
    "T12n0374_008:0412c14_0": "「善男子！",
    "T12n0374_008:0412c14_1": "菩薩摩訶薩亦復如是，出現於世說我真相，說已捨去，喻如王子持淨妙刀逃至他國。",
    "T12n0374_008:0412c16_2": "凡夫愚人說言一切有我、有我，如彼貧人，止宿他舍，讇語刀刀。",
    "T12n0374_008:0412c17_3": "聲聞緣覺問諸眾生：『我有何相？』",
    "T12n0374_008:0412c18_4": "答言：『我見我相，大如母指。』",
    "T12n0374_008:0412c18_5": "或言：『如米、或如稗子。』",
    "T12n0374_008:0412c19_6": "有言：『我相住在心中，熾然如日。』",
    "T12n0374_008:0412c20_7": "如是眾生不知我相，喻如諸臣不知刀相。",
    "T12n0374_008:0412c21_0": "菩薩如是說於我法，凡夫不知種種分別，妄作我相；如問刀相，答似羊角。",
    "T12n0374_008:0412c22_1": "是諸凡夫次第相續而起邪見，為斷如是諸邪見故，如來示現說於無我。",
    "T12n0374_008:0412c24_2": "喻如王子語諸臣言，我庫藏中無如是刀。",
    "T12n0374_008:0412c25_3": "善男子！",
    "T12n0374_008:0412c25_4": "今日如來所說真我，名曰佛性。",
    "T12n0374_008:0412c26_5": "如是佛性，我佛法中喻如淨刀。",
    "T12n0374_008:0412c26_6": "善男子！",
    "T12n0374_008:0412c27_7": "若有凡夫能善說者，即是隨順無上佛法。",
    "T12n0374_008:0412c28_0": "若有善能分別隨順宣說是者，當知即是菩薩相貌。",
    "T12n0374_008:0412c29_1": "善男子！",
    "T12n0374_008:0412c29_2": "所有種種異論、呪術、言語、文字，皆是佛說，非外道說。」",
    "T12n0374_008:0413a02_0": "迦葉菩薩白佛言：「世尊！",
    "T12n0374_008:0413a02_1": "云何如來說字根本？」",
    "T12n0374_008:0413a03_0": "佛言：「善男子！",
    "T12n0374_008:0413a03_1": "說初半字，以為根本，持諸記論，呪術文章，諸陰實法。",
    "T12n0374_008:0413a04_2": "凡夫之人學是字本，然後能知是法、非法。」",
    "T12n0374_008:0413a06_0": "迦葉菩薩復白佛言：「世尊！",
    "T12n0374_008:0413a06_1": "所言字者，其義云何？」",
    "T12n0374_008:0413a07_2": "「善男子！",
    "T12n0374_008:0413a07_3": "有十四音名為字義，所言字者，名曰涅槃，常故不流，若不流者，則為無盡，夫無盡者，即是如來金剛之身，是十四音，名曰字本。",
    "T12n0374_008:0413a10_4": "「噁者，不破壞故，不破壞者，名曰三寶，喻如金剛。",
    "T12n0374_008:0413a11_5": "又復噁者，名不流故，不流者即是如來，如來九孔無所流故，是故不流。",
    "T12n0374_008:0413a13_0": "又無九孔是故不流，不流即常，常即如來，如來無作是故不流。",
    "T12n0374_008:0413a14_1": "又復噁者名為功德，功德者即是三寶，是故名噁。",
    "T12n0374_008:0413a15_2": "「阿者，名阿闍梨，阿闍梨者，義何謂耶？",
    "T12n0374_008:0413a16_3": "於世間中，得名聖者。",
    "T12n0374_008:0413a17_0": "何謂為聖？",
    "T12n0374_008:0413a17_1": "聖名無著。",
    "T12n0374_008:0413a17_2": "少欲知足亦名清淨，能度眾生於三有流生死大海，是名為聖。",
    "T12n0374_008:0413a18_3": "又復阿者名曰制度，修持淨戒隨順威儀。",
    "T12n0374_008:0413a19_4": "又復阿者名依聖人，應學威儀進止舉動，供養恭敬禮拜三尊，孝養父母及學大乘，善男女等具持禁戒，及諸菩薩摩訶薩等，是名聖人。",
    "T12n0374_008:0413a22_5": "又復阿者名曰教誨，如言汝來，如是應作，如是莫作，若有能遮非威儀法，是名聖人，是故名阿。",
    "T12n0374_008:0413a26_0": "「億者，即是佛法，梵行廣大，清淨無垢，喻如滿月。",
    "T12n0374_008:0413a27_1": "汝等如是，應作、不作，是義、非義，此是佛說、此是魔說，是故名億。",
    "T12n0374_008:0413a28_2": "「伊者，佛法微妙甚深難得，如自在天大梵天王，法名自在，若能持者，則名護法；又自在者，名四護世，是四自在，則能攝護大涅槃經，亦能自在敷揚宣說。",
    "T12n0374_008:0413b03_3": "又復伊者，能為眾生自在說法。",
    "T12n0374_008:0413b03_4": "復次伊者為自在故，說何等是也？",
    "T12n0374_008:0413b04_5": "所謂修習方等經典。",
    "T12n0374_008:0413b05_0": "復次伊者，為斷嫉妬，如除稗穢，皆悉能令變成吉祥，是故名伊。",
    "T12n0374_008:0413b07_0": "「郁者，於諸經中最上最勝，增長上上謂大涅槃。",
    "T12n0374_008:0413b08_1": "復次郁者如來之性，聲聞緣覺所未曾聞。",
    "T12n0374_008:0413b09_0": "如一切處，北欝單越最為殊勝；菩薩若能聽受是經，於一切眾最為殊勝。",
    "T12n0374_008:0413b10_1": "以是義故，是經得名最上最勝，是故名郁。",
    "T12n0374_008:0413b11_2": "「優者，喻如牛乳，諸味中上，如來之性亦復如是，於諸經中最尊最上，若有誹謗，當知是人與牛無別。",
    "T12n0374_008:0413b13_3": "復次優者，是人名為無慧、正念。",
    "T12n0374_008:0413b14_4": "誹謗如來微密祕藏，當知是人甚可憐愍，遠離如來祕密之藏，說無我法，是故名優。",
    "T12n0374_008:0413b17_0": "「㖶者，即是諸佛、法性、涅槃，是故名㖶。",
    "T12n0374_008:0413b17_1": "「嘢者，謂如來義。",
    "T12n0374_008:0413b18_2": "復次嘢者，如來進止、屈伸、舉動，無不利益一切眾生，是故名嘢。",
    "T12n0374_008:0413b20_0": "「烏者，名煩惱義，煩惱者名曰諸漏，如來永斷一切煩惱，是故名烏。",
    "T12n0374_008:0413b21_1": "「炮者，謂大乘義，於十四音是究竟義。",
    "T12n0374_008:0413b22_2": "大乘經典亦復如是，於諸經論最為究竟，是故名炮。",
    "T12n0374_008:0413b24_0": "「菴者，能遮一切諸不淨物，於佛法中能捨一切金銀寶物，是故名菴。",
    "T12n0374_008:0413b25_1": "「阿者，名勝乘義。",
    "T12n0374_008:0413b25_2": "何以故？",
    "T12n0374_008:0413b26_3": "此大乘典大涅槃經，於諸經中最為殊勝，是故名阿。",
    "T12n0374_008:0413b28_0": "「迦者，於諸眾生起大慈悲，生於子想，如羅睺羅，作妙上善義，是故名迦。",
    "T12n0374_008:0413b29_1": "「佉者，名非善友，非善友者，名為雜穢。",
    "T12n0374_008:0413c01_2": "不信如來祕密之藏，是故名佉。",
    "T12n0374_008:0413c02_3": "「伽者，名藏，藏者即是如來祕藏，一切眾生皆有佛性，是故名伽。",
    "T12n0374_008:0413c03_4": "「[口*恒]者，如來常音。",
    "T12n0374_008:0413c04_5": "何等名為如來常音？",
    "T12n0374_008:0413c04_6": "所謂如來常住不變，是故名[口*恒]。",
    "T12n0374_008:0413c05_7": "「俄者，一切諸行破壞之相，是故名俄。",
    "T12n0374_008:0413c07_0": "「遮者，即是修義，調伏一切諸眾生故，名為修義，是故名遮。",
    "T12n0374_008:0413c08_1": "「車者，如來覆蔭一切眾生，喻如大蓋，是故名車。",
    "T12n0374_008:0413c09_2": "「闍者，是正解脫，無有老相，是故名闍。",
    "T12n0374_008:0413c10_3": "「膳者，煩惱繁茂，喻如稠林，是故名膳。",
    "T12n0374_008:0413c11_4": "「喏者，是智慧義，知真法性，是故名喏。",
    "T12n0374_008:0413c13_0": "「吒者，於閻浮提示現半身而演說法，喻如半月，是故名吒。",
    "T12n0374_008:0413c14_1": "「侘者，法身具足，喻如滿月，是故名侘。",
    "T12n0374_008:0413c15_2": "「荼者，是愚癡僧，不知常與無常，喻如小兒，是故名荼。",
    "T12n0374_008:0413c16_3": "「祖者，不知師恩，喻如羝羊，是故名祖。",
    "T12n0374_008:0413c17_4": "「拏者，非是聖義，喻如外道，是故名拏。",
    "T12n0374_008:0413c18_5": "「多者，如來於彼告諸比丘，宜離驚畏，當為汝等說微妙法，是故名多。",
    "T12n0374_008:0413c19_6": "「他者，名愚癡義，眾生流轉生死，纏裹如蠶蜣蜋，是故名他。",
    "T12n0374_008:0413c21_7": "「陀者，名曰大施，所謂大乘，是故名陀。",
    "T12n0374_008:0413c22_0": "「彈者，稱讚功德，所謂三寶，如須彌山，高峻廣大，無有傾倒，是故名彈。",
    "T12n0374_008:0413c23_1": "「那者，三寶安住，無有傾動，喻如門閫，是故名那。",
    "T12n0374_008:0413c25_0": "「波者，名顛倒義，若言三寶悉皆滅盡，當知是人為自疑惑，是故名波。",
    "T12n0374_008:0413c26_1": "「頗者，是世間災，若言世間災起之時三寶亦盡，當知是人，愚癡無智違失聖旨，是故名頗。",
    "T12n0374_008:0413c28_2": "「婆者，名佛十力，是故名婆。",
    "T12n0374_008:0413c29_3": "「滼者，名為重擔，堪任荷負無上正法，當知是人是大菩薩，是故名滼。",
    "T12n0374_008:0414a01_4": "「摩者，是諸菩薩嚴峻制度，所謂大乘大般涅槃，是故名摩。",
    "T12n0374_008:0414a04_0": "「蛇者，是諸菩薩，在在處處為諸眾生說大乘法，是故名蛇。",
    "T12n0374_008:0414a05_1": "「囉者，能壞貪欲、瞋恚、愚癡，說真實法，是故名囉。",
    "T12n0374_008:0414a06_2": "「羅者，名聲聞乘，動轉不住，大乘安固無有傾動，捨聲聞乘，精勤修習無上大乘，是故名羅。",
    "T12n0374_008:0414a08_3": "「和者，如來世尊，為諸眾生雨大法雨，所謂世間呪術經書，是故名和。",
    "T12n0374_008:0414a10_4": "「奢者遠離三箭，是故名奢。",
    "T12n0374_008:0414a10_5": "「沙者，名具足義，若能聽是大涅槃經，則為已得聞持一切大乘經典，是故名沙。",
    "T12n0374_008:0414a12_6": "「娑者，為諸眾生演說正法，令心歡喜，是故名娑。",
    "T12n0374_008:0414a13_7": "「呵者，名心歡喜，奇哉世尊，離一切行，怪哉如來，入般涅槃，是故名呵。",
    "T12n0374_008:0414a15_8": "「[口*荼]者，名曰魔義，無量諸魔不能毀壞如來祕藏，是故名[口*荼]。",
    "T12n0374_008:0414a16_9": "復次[口*荼]者，乃至示現隨順世間，有父母妻子，是故名[口*荼]「魯、流、盧、樓，如是四字，說有四義，謂佛、法、僧及以對法。",
    "T12n0374_008:0414a19_10": "言對法者隨順世間，如調婆達示現壞僧，化作種種形貌色像；為制戒故，智者了達，不應於此而生畏怖，是名隨順世間之行，以是故名魯、流、盧、樓。",
    "T12n0374_008:0414a23_0": "「吸氣舌根、隨鼻之聲，長短超聲，隨音解義，皆因舌齒而有差別，如是字義，能令眾生口業清淨。",
    "T12n0374_008:0414a25_1": "眾生佛性則不如是假於文字然後清淨。",
    "T12n0374_008:0414a26_2": "何以故？",
    "T12n0374_008:0414a26_3": "性本淨故。",
    "T12n0374_008:0414a26_4": "雖復處在陰界入中，則不同於陰入界也，是故眾生悉應歸依諸菩薩等，以佛性故等視眾生無有差別，是故半字於諸經書、記論文章，而為根本。",
    "T12n0374_008:0414a29_5": "又半字義，皆是煩惱言說之本，故名半字。",
    "T12n0374_008:0414b01_6": "滿字者乃是一切善法言說之根本也，譬如世間，為惡之者名為半人，修善之者名為滿人。",
    "T12n0374_008:0414b03_7": "如是一切經書記論，皆因半字而為根本。",
    "T12n0374_008:0414b04_8": "若言如來及正解脫，入於半字，是事不然。",
    "T12n0374_008:0414b05_9": "何以故？",
    "T12n0374_008:0414b05_10": "離文字故，是故如來於一切法，無礙無著真得解脫。",
    "T12n0374_008:0414b07_11": "何等名為解了字義？",
    "T12n0374_008:0414b07_12": "有知如來出現於世，能滅半字，是故名為解了字義。",
    "T12n0374_008:0414b08_13": "若有隨逐半字義者，是人不知如來之性。",
    "T12n0374_008:0414b09_14": "何等名為無字義也？",
    "T12n0374_008:0414b10_15": "親近修習不善法者，是名無字。",
    "T12n0374_008:0414b10_16": "又無字者雖能親近修習善法，不知如來常與無常、恒與非恒，及法僧二寶、律與非律、經與非經、魔說佛說，若有不能如是分別，是名隨逐無字義也。",
    "T12n0374_008:0414b14_17": "我今已說如是隨逐無字之義，善男子！",
    "T12n0374_008:0414b15_18": "是故汝今應離半字，善解滿字。」",
    "T12n0374_008:0414b16_0": "迦葉菩薩白佛言：「世尊！",
    "T12n0374_008:0414b16_1": "我等應當善學字數，今我值遇無上之師，已受如來慇懃誨勅。」",
    "T12n0374_008:0414b17_2": "佛讚迦葉：「善哉，善哉！",
    "T12n0374_008:0414b18_3": "樂正法者，應如是學。」",
    "T12n0374_008:0414b19_0": "爾時佛告迦葉菩薩：「善男子！",
    "T12n0374_008:0414b19_1": "鳥有二種：一名迦隣提，二名鴛鴦，遊止共俱，不相捨離。",
    "T12n0374_008:0414b20_2": "是苦、無常、無我等法，亦復如是，不得相離。」",
    "T12n0374_008:0414b22_0": "迦葉菩薩白佛言：「世尊！",
    "T12n0374_008:0414b22_1": "云何是苦、無常、無我，如彼鴛鴦、迦隣提鳥？」",
    "T12n0374_008:0414b24_0": "佛言：「善男子！",
    "T12n0374_008:0414b24_1": "異法是苦，異法是樂；異法是常，異法無常；異法是我，異法無我；譬如稻米異於麻麥，麻麥復異豆粟甘蔗。",
    "T12n0374_008:0414b26_2": "如是諸種，從其萌芽乃至葉花，皆是無常；果實成熟，人受用時，乃名為常。",
    "T12n0374_008:0414b28_3": "何以故？",
    "T12n0374_008:0414b28_4": "性真實故。」",
    "T12n0374_008:0414b29_0": "迦葉白佛言：「世尊！",
    "T12n0374_008:0414b29_1": "如是等物，若是常者，同如來耶？」",
    "T12n0374_008:0414c02_0": "佛言：「善男子！",
    "T12n0374_008:0414c02_1": "汝今不應作如是說。",
    "T12n0374_008:0414c02_2": "何以故？",
    "T12n0374_008:0414c03_0": "若言如來如須彌山，劫壞之時須彌崩倒，如來爾時豈同壞耶？",
    "T12n0374_008:0414c04_1": "善男子！",
    "T12n0374_008:0414c04_2": "汝今不應受持是義。",
    "T12n0374_008:0414c05_3": "善男子！",
    "T12n0374_008:0414c05_4": "一切諸法唯除涅槃，更無一法而是常者，直以世諦言果實常。」",
    "T12n0374_008:0414c07_0": "迦葉菩薩白佛言：「世尊！",
    "T12n0374_008:0414c07_1": "善哉，善哉！",
    "T12n0374_008:0414c07_2": "如佛所說。」",
    "T12n0374_008:0414c08_3": "佛告迦葉：「如是，如是。",
    "T12n0374_008:0414c08_4": "善男子！",
    "T12n0374_008:0414c08_5": "雖修一切契經諸定，乃至未聞大般涅槃，皆言一切悉是無常。",
    "T12n0374_008:0414c10_6": "聞是經已，雖有煩惱如無煩惱，即能利益一切人天。",
    "T12n0374_008:0414c11_7": "何以故？",
    "T12n0374_008:0414c11_8": "曉了己身有佛性故，是名為常。",
    "T12n0374_008:0414c12_9": "復次善男子！",
    "T12n0374_008:0414c12_10": "譬如菴羅樹，其花始敷名無常相，若成果實，多所利益乃名為常。",
    "T12n0374_008:0414c14_11": "如是，善男子！",
    "T12n0374_008:0414c14_12": "雖修一切契經諸定，未聞如是大涅槃時，咸言一切悉是無常；聞是經已，雖有煩惱如無煩惱，即能利益一切人天。",
    "T12n0374_008:0414c17_13": "何以故？",
    "T12n0374_008:0414c17_14": "曉了自身有佛性故，是名為常。",
    "T12n0374_008:0414c18_15": "復次善男子！",
    "T12n0374_008:0414c18_16": "譬如金鑛，消融之時，是無常相，融已成金，多所利益，乃名為常。",
    "T12n0374_008:0414c19_17": "如是，善男子！",
    "T12n0374_008:0414c20_18": "雖修一切契經諸定，未聞如是大涅槃時，咸言一切悉是無常；聞是經已，雖有煩惱如無煩惱，即能利益一切人天。",
    "T12n0374_008:0414c22_19": "何以故？",
    "T12n0374_008:0414c23_20": "曉了自身有佛性故，是名為常。",
    "T12n0374_008:0414c23_21": "復次善男子！",
    "T12n0374_008:0414c24_22": "譬如胡麻，未被壓時名曰無常，既壓成油多有利益，乃名為常。",
    "T12n0374_008:0414c25_23": "善男子！",
    "T12n0374_008:0414c25_24": "雖修一切契經諸定，未聞如是大涅槃經，咸言一切悉是無常；聞是經已，雖有煩惱如無煩惱，即能利益一切人天。",
    "T12n0374_008:0414c28_25": "何以故？",
    "T12n0374_008:0414c28_26": "曉了己身有佛性故，是名為常。",
    "T12n0374_008:0414c29_27": "復次善男子！",
    "T12n0374_008:0414c29_28": "譬如眾流，皆歸于海，一切契經諸定三昧，皆歸大乘大涅槃經。",
    "T12n0374_008:0415a02_29": "何以故？",
    "T12n0374_008:0415a02_30": "究竟善說有佛性故。",
    "T12n0374_008:0415a02_31": "善男子！",
    "T12n0374_008:0415a02_32": "是故我言異法是常、異法無常，乃至無我亦復如是。」",
    "T12n0374_008:0415a05_0": "迦葉菩薩白佛言：「世尊！",
    "T12n0374_008:0415a05_1": "如來已離憂悲毒箭，夫憂悲者名為天，如來非天。",
    "T12n0374_008:0415a06_2": "憂悲者名為人，如來非人。",
    "T12n0374_008:0415a07_3": "憂悲者名二十五有，如來非二十五有。",
    "T12n0374_008:0415a08_4": "是故如來無有憂悲，何故稱言如來憂悲？」",
    "T12n0374_008:0415a09_5": "「善男子！",
    "T12n0374_008:0415a09_6": "無想天者，名為無想，若無想者則無壽命，若無壽命，云何而有陰界諸入？",
    "T12n0374_008:0415a11_7": "以是義故，無想天壽，不可說言有所住處。",
    "T12n0374_008:0415a12_8": "善男子！",
    "T12n0374_008:0415a12_9": "譬如樹神依樹而住，不得定言依枝、依節、依莖、依葉，雖無定所，不得言無；無想天壽亦復如是。",
    "T12n0374_008:0415a14_10": "善男子！",
    "T12n0374_008:0415a14_11": "佛性亦爾，甚深難解，如來實無憂悲苦惱，而於眾生起大慈悲，現有憂悲，視諸眾生如羅睺羅。",
    "T12n0374_008:0415a16_12": "復次善男子！",
    "T12n0374_008:0415a17_13": "無想天中所有壽命，唯佛能知，非餘所及，乃至非想非非想處亦復如是。",
    "T12n0374_008:0415a18_14": "迦葉！",
    "T12n0374_008:0415a19_0": "如來之性清淨無染，猶如化身，何處當有憂悲苦惱？",
    "T12n0374_008:0415a20_1": "若言如來無憂悲者，云何能利一切眾生，弘廣佛法？",
    "T12n0374_008:0415a21_2": "若言無者，云何而言等視眾生如羅睺羅？",
    "T12n0374_008:0415a22_3": "若不等視如羅睺羅，如是之言則為虛妄。",
    "T12n0374_008:0415a23_4": "以是義故，善男子！",
    "T12n0374_008:0415a23_5": "佛不可思議，法不可思議，眾生佛性不可思議，無想天壽不可思議。",
    "T12n0374_008:0415a25_6": "如來有憂及以無憂，是佛境界，非諸聲聞緣覺所知。",
    "T12n0374_008:0415a26_7": "「善男子！",
    "T12n0374_008:0415a26_8": "譬如空中，舍宅微塵不可住立，若言舍宅不因空住無有是處，以是義故，不可說舍住於虛空、不住虛空。",
    "T12n0374_008:0415a28_9": "凡夫之人，雖復說言舍住虛空，而是虛空實無所住。",
    "T12n0374_008:0415b01_10": "何以故？",
    "T12n0374_008:0415b01_11": "性無住故。",
    "T12n0374_008:0415b01_12": "善男子！",
    "T12n0374_008:0415b01_13": "心亦如是，不可說言住陰界入及以不住，無想天壽亦復如是，如來憂悲亦復如是，若無憂悲，云何說言等視眾生如羅睺羅？",
    "T12n0374_008:0415b04_14": "若言有者，復云何言性同虛空？",
    "T12n0374_008:0415b05_15": "善男子！",
    "T12n0374_008:0415b05_16": "譬如幻師，雖復化作種種宮殿，殺生長養繫縛放捨，及作金銀、琉璃寶物、叢林樹木，都無實性。",
    "T12n0374_008:0415b07_17": "如來亦爾，隨順世間，示現憂悲，無有真實。",
    "T12n0374_008:0415b08_18": "善男子！",
    "T12n0374_008:0415b08_19": "如來已入於般涅槃，云何當有憂悲苦惱？",
    "T12n0374_008:0415b09_20": "若謂如來入於涅槃是無常者，當知是人則有憂悲。",
    "T12n0374_008:0415b10_21": "若謂如來不入涅槃常住不變，當知是人無有憂悲。",
    "T12n0374_008:0415b12_22": "如來有愁及以無愁，無能知者。",
    "T12n0374_008:0415b13_0": "「復次善男子！",
    "T12n0374_008:0415b13_1": "譬如下人，能知下法，不知中上；中者知中，不知於上；上者知上，及知中下。",
    "T12n0374_008:0415b14_2": "聲聞緣覺亦復如是，齊知自地。",
    "T12n0374_008:0415b15_3": "如來不爾，悉知自地及以他地，是故如來名無礙智。",
    "T12n0374_008:0415b16_4": "示現幻化，隨順世間，凡夫肉眼謂是真實；而欲盡知如來無礙無上智者，無有是處。",
    "T12n0374_008:0415b18_5": "有愁無愁，唯佛能知，以是因緣，異法有我，異法無我；是名鴛鴦、迦隣提鳥性。",
    "T12n0374_008:0415b20_6": "◎「◎復次善男子！",
    "T12n0374_008:0415b21_7": "佛法猶如鴛鴦共行。",
    "T12n0374_008:0415b21_8": "是迦隣提及鴛鴦鳥，盛夏水涱，選擇高原，安處其子，為長養故，然後隨本，安隱而遊。",
    "T12n0374_008:0415b23_9": "如來出世亦復如是，化無量眾令住正法，如彼鴛鴦迦隣提鳥，選擇高原安置其子。",
    "T12n0374_008:0415b25_10": "如來亦爾，令諸眾生所作已辦，即便入於大般涅槃。",
    "T12n0374_008:0415b26_11": "善男子！",
    "T12n0374_008:0415b27_12": "是名異法是苦，異法是樂，諸行是苦，涅槃是樂，第一微妙壞諸行故。」",
    "T12n0374_008:0415b28_13": "迦葉菩薩白佛言：「世尊！",
    "T12n0374_008:0415b29_14": "云何眾生得涅槃者名第一樂？」",
    "T12n0374_008:0415b29_15": "佛言：「善男子！",
    "T12n0374_008:0415c01_16": "如我所說，諸行和合，名為老死。",
    "T12n0374_008:0415c02_0": "「謹慎無放逸，　　是處名甘露；　放逸不謹慎，　　是名為死句。",
    "T12n0374_008:0415c04_0": "　若不放逸者，　　則得不死處；　如其放逸者，　　常趣於死路。",
    "T12n0374_008:0415c06_0": "「若放逸者名有為法，是有為法為第一苦。",
    "T12n0374_008:0415c06_1": "不放逸者則名涅槃，彼涅槃者名為甘露，第一最樂。",
    "T12n0374_008:0415c08_2": "若趣諸行，是名死處，受第一苦；若至涅槃，則名不死，受最妙樂。",
    "T12n0374_008:0415c09_3": "若不放逸，雖集諸行，是亦名為常樂、不死、不破壞身。",
    "T12n0374_008:0415c10_4": "云何放逸？",
    "T12n0374_008:0415c10_5": "云何不放逸？",
    "T12n0374_008:0415c11_6": "非聖凡夫是名放逸常死之法，出世聖人是不放逸無有老死。",
    "T12n0374_008:0415c12_7": "何以故？",
    "T12n0374_008:0415c12_8": "入於第一常樂涅槃。",
    "T12n0374_008:0415c13_9": "以是義故，異法是苦、異法是樂、異法是我，異法無我。",
    "T12n0374_008:0415c14_10": "如人在地，仰觀虛空，不見鳥跡。",
    "T12n0374_008:0415c15_11": "善男子！",
    "T12n0374_008:0415c15_12": "眾生亦爾，無有天眼，在煩惱中而不自見有如來性，是故我說無我密教。",
    "T12n0374_008:0415c17_13": "所以者何？",
    "T12n0374_008:0415c17_14": "無天眼者，不知真我，橫計我故，因諸煩惱所造有為，即是無常，是故我說異法是常、異法無常。",
    "T12n0374_008:0415c20_0": "「精進勇健者，　　若處於山頂，　平地及曠野，　　常見諸凡夫。",
    "T12n0374_008:0415c22_0": "　昇大智慧殿，　　無上微妙臺，　既自除憂患，　　亦見眾生憂。",
    "T12n0374_008:0415c24_0": "「如來悉斷無量煩惱，住智慧山，見諸眾生常在無量億煩惱中。」",
    "T12n0374_008:0415c25_1": "迦葉菩薩復白佛言：「世尊！",
    "T12n0374_008:0415c26_0": "如偈所說，是義不然。",
    "T12n0374_008:0415c26_1": "何以故？",
    "T12n0374_008:0415c26_2": "入涅槃者無憂、無喜，云何得昇智慧臺殿？",
    "T12n0374_008:0415c27_3": "復當云何住在山頂而見眾生？」",
    "T12n0374_008:0415c28_4": "佛言：「善男子！",
    "T12n0374_008:0415c28_5": "智慧殿者，即名涅槃。",
    "T12n0374_008:0415c29_6": "無憂愁者謂如來也，有憂愁者名凡夫人，以凡夫憂故，如來無憂。",
    "T12n0374_008:0416a01_7": "須彌山頂者謂正解脫，勤精進者喻須彌山無有動轉。",
    "T12n0374_008:0416a02_8": "地謂有為行也，是諸凡夫安住是地，造作諸行。",
    "T12n0374_008:0416a03_9": "其智慧者則名正覺，離有常住，故名如來。",
    "T12n0374_008:0416a04_10": "如來愍念無量眾生常為諸有毒箭所中，是故名為如來有憂。」",
    "T12n0374_008:0416a06_11": "迦葉菩薩復白佛言：「世尊！",
    "T12n0374_008:0416a06_12": "若使如來有憂慼者，則不得稱為等正覺。」",
    "T12n0374_008:0416a07_13": "佛言：「迦葉！",
    "T12n0374_008:0416a08_14": "皆有因緣，隨有眾生應受化處，如來於中示現受生，雖現受生，而實無生，是故如來名常住法，如迦隣提、鴛鴦等鳥。",
    "T12n0374_008:0416a10_15": "◎大般涅槃經卷第八"
}