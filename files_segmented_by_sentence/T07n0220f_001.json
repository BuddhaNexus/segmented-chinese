[
    {
        "source_sentence": "7 會大般若波羅蜜多經第七會曼殊",
        "from": "T07n0220f_001:0963c23_0",
        "context_with_next_sentence": true
    },
    {
        "source_sentence": "室利分序序",
        "from": "T07n0220f_001:0963c24_0",
        "context_with_next_sentence": true
    },
    {
        "source_sentence": "西明寺沙門玄則撰",
        "from": "T07n0220f_001:0963c26_0",
        "context_with_next_sentence": true
    },
    {
        "source_sentence": "聞夫即相無覩，挺真如之壯觀；",
        "from": "T07n0220f_001:0963c27_13",
        "context_with_next_sentence": true
    },
    {
        "source_sentence": "即慮無知，成種智之默識。",
        "from": "T07n0220f_001:0963c28_5",
        "context_with_next_sentence": true
    },
    {
        "source_sentence": "但二塵且落，時逐見以輕濃；",
        "from": "T07n0220f_001:0963c28_18",
        "context_with_next_sentence": true
    },
    {
        "source_sentence": "五翳將披，復因疑而聚散。",
        "from": "T07n0220f_001:0963c29_10",
        "context_with_next_sentence": true
    },
    {
        "source_sentence": "是以驟明空道，給孤總旋憩之場；",
        "from": "T07n0220f_001:0964a01_5",
        "context_with_next_sentence": true
    },
    {
        "source_sentence": "歷選時徒，妙吉昇對揚之重。",
        "from": "T07n0220f_001:0964a01_18",
        "context_with_next_sentence": true
    },
    {
        "source_sentence": "忽無覲以瞻仰，俄不聆以飡悟，既泯修而造修，亦絕學而趍學。",
        "from": "T07n0220f_001:0964a03_6",
        "context_with_next_sentence": true
    },
    {
        "source_sentence": "狀其區別，則菩提萬流；",
        "from": "T07n0220f_001:0964a03_17",
        "context_with_next_sentence": true
    },
    {
        "source_sentence": "斷其混茫，則涅槃一相。",
        "from": "T07n0220f_001:0964a04_8",
        "context_with_next_sentence": true
    },
    {
        "source_sentence": "一相則不見生死，萬流則無非佛法，不壞假名之繁總，而開實相之泬寥。",
        "from": "T07n0220f_001:0964a06_1",
        "context_with_next_sentence": true
    },
    {
        "source_sentence": "正明如來法無，況菩薩法；",
        "from": "T07n0220f_001:0964a06_13",
        "context_with_next_sentence": true
    },
    {
        "source_sentence": "菩薩法無，況二乘法；",
        "from": "T07n0220f_001:0964a07_2",
        "context_with_next_sentence": true
    },
    {
        "source_sentence": "二乘法無，況凡夫法。",
        "from": "T07n0220f_001:0964a07_12",
        "context_with_next_sentence": true
    },
    {
        "source_sentence": "法尚不有，何有菩提？",
        "from": "T07n0220f_001:0964a08_1",
        "context_with_next_sentence": true
    },
    {
        "source_sentence": "尚無菩提，云何可趣？",
        "from": "T07n0220f_001:0964a08_11",
        "context_with_next_sentence": true
    },
    {
        "source_sentence": "尚無可趣，何有證得？",
        "from": "T07n0220f_001:0964a09_1",
        "context_with_next_sentence": true
    },
    {
        "source_sentence": "尚無證得，何有證者？",
        "from": "T07n0220f_001:0964a09_11",
        "context_with_next_sentence": true
    },
    {
        "source_sentence": "是故有之斯殊、無之斯貫，洞之斯遠、沮之斯局。",
        "from": "T07n0220f_001:0964a10_12",
        "context_with_next_sentence": true
    },
    {
        "source_sentence": "豁爾夷蕩而無懈，熾然翹勵而不精，惱祲與慈渰分華，劍林將玉毫比色，皆其所也。",
        "from": "T07n0220f_001:0964a12_9",
        "context_with_next_sentence": true
    },
    {
        "source_sentence": "何以易諸？",
        "from": "T07n0220f_001:0964a12_14",
        "context_with_next_sentence": true
    },
    {
        "source_sentence": "觀其假言路以便便、仰真宗而止止，奕奕珠轉、泠泠玉振，起予聖旨，莫尚於茲！",
        "from": "T07n0220f_001:0964a14_11",
        "context_with_next_sentence": true
    },
    {
        "source_sentence": "晞體法王，不亦宜矣！",
        "from": "T07n0220f_001:0964a15_1",
        "context_with_next_sentence": true
    },
    {
        "source_sentence": "然則探其義也，發祕藏之玄扃；",
        "from": "T07n0220f_001:0964a15_15",
        "context_with_next_sentence": true
    },
    {
        "source_sentence": "味其談也，苞密語之殊轍。",
        "from": "T07n0220f_001:0964a16_8",
        "context_with_next_sentence": true
    },
    {
        "source_sentence": "詞宛而旨密，即舊《文殊般若》矣。",
        "from": "T07n0220f_001:0964a17_5",
        "context_with_next_sentence": true
    },
    {
        "source_sentence": "雖雙軸成部，而警策備彰，庶七眾所歸，較然無遠。",
        "from": "T07n0220f_001:0964a18_7",
        "context_with_next_sentence": true
    }
]