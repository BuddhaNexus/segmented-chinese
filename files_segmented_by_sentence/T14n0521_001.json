[
    {
        "source_sentence": "佛說梵摩難國王經",
        "from": "T14n0521_001:0794a19_0",
        "context_with_next_sentence": true
    },
    {
        "source_sentence": "失譯人名今附西晉錄",
        "from": "T14n0521_001:0794a21_0",
        "context_with_next_sentence": true
    },
    {
        "source_sentence": "聞如是：一時，佛在舍衛國祇樹給孤獨園，與",
        "from": "T14n0521_001:0794a22_0",
        "context_with_next_sentence": true
    },
    {
        "source_sentence": "千二百五十比丘俱。",
        "from": "T14n0521_001:0794a23_8",
        "context_with_next_sentence": true
    },
    {
        "source_sentence": "時有國王號名梵摩難，常供養佛及眾僧。",
        "from": "T14n0521_001:0794a24_7",
        "context_with_next_sentence": true
    },
    {
        "source_sentence": "每得齋日，王輒宿勅群臣嚴駕，王便導從數千人到佛所，五體投地，稽首佛足。",
        "from": "T14n0521_001:0794a26_4",
        "context_with_next_sentence": true
    },
    {
        "source_sentence": "佛每為諸天、人民說經法，王輒歡喜恭敬聽經，王宮內亦奉事三尊，清淨齋戒。",
        "from": "T14n0521_001:0794a27_19",
        "context_with_next_sentence": true
    },
    {
        "source_sentence": "王有太子，名均鄰儒，至心精進，覺世非常，無生不死者，不貪時榮，白王言：",
        "from": "T14n0521_001:0794a29_13",
        "context_with_next_sentence": true
    },
    {
        "source_sentence": "「佛世難值，經法難聞，我今乞欲隨佛作沙門。",
        "from": "T14n0521_001:0794b01_13",
        "context_with_next_sentence": true
    },
    {
        "source_sentence": "」王即聽之。",
        "from": "T14n0521_001:0794b01_19",
        "context_with_next_sentence": true
    },
    {
        "source_sentence": "均鄰儒便辭王到佛所，乞為比丘。",
        "from": "T14n0521_001:0794b02_13",
        "context_with_next_sentence": true
    },
    {
        "source_sentence": "佛便以手摩其頭，髮墮、袈裟自然著身。",
        "from": "T14n0521_001:0794b03_13",
        "context_with_next_sentence": true
    },
    {
        "source_sentence": "均鄰儒奉持重戒，精進勤修，晝夜不倦，三月日便得羅漢道。",
        "from": "T14n0521_001:0794b05_2",
        "context_with_next_sentence": true
    },
    {
        "source_sentence": "王時不知其已得道，見其勤苦，飯食麁蔬。",
        "from": "T14n0521_001:0794b06_1",
        "context_with_next_sentence": true
    },
    {
        "source_sentence": "每往供養，異於眾僧——其心不同——輒謂之言：",
        "from": "T14n0521_001:0794b07_1",
        "context_with_next_sentence": true
    },
    {
        "source_sentence": "「我國中珍琦七寶、飯食甘餚無所不有，汝何故正當樂為沙門乎？",
        "from": "T14n0521_001:0794b08_9",
        "context_with_next_sentence": true
    },
    {
        "source_sentence": "」佛知王用恩愛故，佛便語均鄰儒：",
        "from": "T14n0521_001:0794b09_5",
        "context_with_next_sentence": true
    },
    {
        "source_sentence": "「起現威神。",
        "from": "T14n0521_001:0794b09_11",
        "context_with_next_sentence": true
    },
    {
        "source_sentence": "」均鄰儒即承佛教，頭面著地，為佛作禮，輕舉上住空中，飛行變化，分身散體，出入無間，畢已，頭面著佛足。",
        "from": "T14n0521_001:0794b12_1",
        "context_with_next_sentence": true
    },
    {
        "source_sentence": "王見其道德乃爾，便悲喜交集，五體投地，為均鄰儒作禮。",
        "from": "T14n0521_001:0794b13_8",
        "context_with_next_sentence": true
    },
    {
        "source_sentence": "佛時令均鄰儒為王說苦、空、非常四諦之要，王於是意解，即得須陀洹道。",
        "from": "T14n0521_001:0794b15_1",
        "context_with_next_sentence": true
    },
    {
        "source_sentence": "佛語阿難：",
        "from": "T14n0521_001:0794b15_6",
        "context_with_next_sentence": true
    },
    {
        "source_sentence": "「比丘有四事，受人施飲食、美味、衣服，善惡不得有逆：",
        "from": "T14n0521_001:0794b16_11",
        "context_with_next_sentence": true
    },
    {
        "source_sentence": "一者、欲福布施家；",
        "from": "T14n0521_001:0794b16_20",
        "context_with_next_sentence": true
    },
    {
        "source_sentence": "二者、不欲逆施者意；",
        "from": "T14n0521_001:0794b17_8",
        "context_with_next_sentence": true
    },
    {
        "source_sentence": "三者、或年老，或身體有病；",
        "from": "T14n0521_001:0794b17_21",
        "context_with_next_sentence": true
    },
    {
        "source_sentence": "四者、恐人行道勤苦。",
        "from": "T14n0521_001:0794b18_9",
        "context_with_next_sentence": true
    },
    {
        "source_sentence": "夫欲食美，當存念重戒，一切眾生皆我親屬，但展轉久遠，各更生死，不識其本耳；",
        "from": "T14n0521_001:0794b20_5",
        "context_with_next_sentence": true
    },
    {
        "source_sentence": "譬如人身體有瘡及病者，服藥趣令其愈，不得貪著。",
        "from": "T14n0521_001:0794b21_10",
        "context_with_next_sentence": true
    },
    {
        "source_sentence": "夫欲施者，皆當平心，不問大小。",
        "from": "T14n0521_001:0794b22_6",
        "context_with_next_sentence": true
    },
    {
        "source_sentence": "」佛於是令阿難臨飯說僧跋，僧跋者，眾僧飯皆悉平等。",
        "from": "T14n0521_001:0794b23_10",
        "context_with_next_sentence": true
    },
    {
        "source_sentence": "准品次錄二紙八行，諸本皆闕。",
        "from": "T14n0521_001:0794b23_24",
        "context_with_next_sentence": true
    },
    {
        "source_sentence": "佛說梵摩難國王經",
        "from": "T14n0521_001:0794b24_100",
        "context_with_next_sentence": false
    }
]