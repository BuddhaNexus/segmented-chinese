{
    "T06n0220_313:0594c02_0": "大般若波羅蜜多經卷第三百一",
    "T06n0220_313:0594c03_0": "十三",
    "T06n0220_313:0594c05_0": "三藏法師玄奘奉　詔譯",
    "T06n0220_313:0594c06_0": "初分眾喻品第四十四之三",
    "T06n0220_313:0594c07_0": "具壽善現復白佛言：「世尊！",
    "T06n0220_313:0594c07_1": "云何住菩薩乘補特伽羅無方便善巧？」",
    "T06n0220_313:0594c08_2": "佛言：「善現！",
    "T06n0220_313:0594c08_3": "若菩薩乘補特伽羅，從初發心無方便善巧修行布施波羅蜜多，無方便善巧修行淨戒波羅蜜多，無方便善巧修行安忍波羅蜜多，無方便善巧修行精進波羅蜜多，無方便善巧修行靜慮波羅蜜多，無方便善巧修行般若波羅蜜多。",
    "T06n0220_313:0594c14_0": "善現！",
    "T06n0220_313:0594c14_1": "此菩薩乘補特伽羅修布施時作如是念：『我能行施，彼受我所施，我施如是物。』",
    "T06n0220_313:0594c15_2": "修淨戒時作如是念：『我能持戒，戒是我所持，我成就是戒。』",
    "T06n0220_313:0594c17_3": "修安忍時作如是念：『我能修忍，彼是我所忍，我成就是忍。』",
    "T06n0220_313:0594c18_4": "修精進時作如是念：『我能精進，我為此精進，我具是精進。』",
    "T06n0220_313:0594c19_5": "修靜慮時作如是念：『我能修定，我為此修定，我成就是定。』",
    "T06n0220_313:0594c21_6": "修般若時作如是念：『我能修慧，我為此修慧，我成就是慧。』",
    "T06n0220_313:0594c22_7": "「復次，善現！",
    "T06n0220_313:0594c22_8": "此菩薩乘補特伽羅，修布施時，執有是布施，執由此布施，執布施為我所而生憍慢；修淨戒時，執有是淨戒，執由此淨戒，執淨戒為我所而生憍慢；修安忍時，執有是安忍，執由此安忍，執安忍為我所而生憍慢；修精進時，執有是精進，執由此精進，執精進為我所而生憍慢；修靜慮時，執有是靜慮，執由此靜慮，執靜慮為我所而生憍慢；修般若時，執有是般若，執由此般若，執般若為我所而生憍慢。",
    "T06n0220_313:0595a02_9": "所以者何？",
    "T06n0220_313:0595a02_10": "布施波羅蜜多中無如是分別，亦不如彼所分別。",
    "T06n0220_313:0595a04_0": "何以故？",
    "T06n0220_313:0595a04_1": "非至此彼岸是布施波羅蜜多相故。",
    "T06n0220_313:0595a05_0": "淨戒波羅蜜多中無如是分別，亦不如彼所分別。",
    "T06n0220_313:0595a06_1": "何以故？",
    "T06n0220_313:0595a06_2": "非至此彼岸是淨戒波羅蜜多相故。",
    "T06n0220_313:0595a07_3": "安忍波羅蜜多中無如是分別，亦不如彼所分別。",
    "T06n0220_313:0595a08_4": "何以故？",
    "T06n0220_313:0595a08_5": "非至此彼岸是安忍波羅蜜多相故。",
    "T06n0220_313:0595a09_6": "精進波羅蜜多中無如是分別，亦不如彼所分別。",
    "T06n0220_313:0595a10_7": "何以故？",
    "T06n0220_313:0595a10_8": "非至此彼岸是精進波羅蜜多相故。",
    "T06n0220_313:0595a11_9": "靜慮波羅蜜多中無如是分別，亦不如彼所分別。",
    "T06n0220_313:0595a12_10": "何以故？",
    "T06n0220_313:0595a12_11": "非至此彼岸是靜慮波羅蜜多相故。",
    "T06n0220_313:0595a13_12": "般若波羅蜜多中無如是分別，亦不如彼所分別。",
    "T06n0220_313:0595a14_13": "何以故？",
    "T06n0220_313:0595a14_14": "非至此彼岸是般若波羅蜜多相故。",
    "T06n0220_313:0595a15_15": "「善現！",
    "T06n0220_313:0595a15_16": "此菩薩乘補特伽羅，不知此岸、彼岸相故，不能攝受布施波羅蜜多，不能攝受淨戒、安忍、精進、靜慮、般若波羅蜜多；不能攝受方便善巧；不能攝受內空，不能攝受外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；不能攝受真如，不能攝受法界、法性、不虛妄性、不變異性、平等性、離生性、法定、法住、實際、虛空界、不思議界；不能攝受苦聖諦，不能攝受集、滅、道聖諦；不能攝受四靜慮，不能攝受四無量、四無色定；不能攝受八解脫，不能攝受八勝處、九次第定、十遍處；不能攝受四念住，不能攝受四正斷、四神足、五根、五力、七等覺支、八聖道支；不能攝受空解脫門，不能攝受無相、無願解脫門；不能攝受菩薩十地；不能攝受五眼，不能攝受六神通；不能攝受佛十力，不能攝受四無所畏、四無礙解、大慈、大悲、大喜、大捨、十八佛不共法；不能攝受無忘失法，不能攝受恒住捨性；不能攝受一切智，不能攝受道相智、一切相智；不能攝受一切陀羅尼門，不能攝受一切三摩地門；不能攝受一切菩薩摩訶薩行；不能攝受諸佛無上正等菩提。",
    "T06n0220_313:0595b09_17": "善現！",
    "T06n0220_313:0595b09_18": "由是因緣，此菩薩乘補特伽羅，墮聲聞地或獨覺地，不證無上正等菩提。",
    "T06n0220_313:0595b11_19": "「如是，善現！",
    "T06n0220_313:0595b11_20": "住菩薩乘諸善男子、善女人等，由不攝受甚深般若波羅蜜多，亦不攝受方便善巧故，退墮聲聞及獨覺地，不證無上正等菩提。」",
    "T06n0220_313:0595b15_0": "爾時，具壽善現白佛言：「世尊！",
    "T06n0220_313:0595b15_1": "云何住菩薩乘諸善男子、善女人等，以能攝受甚深般若波羅蜜多，亦能攝受方便善巧故，不墮聲聞及獨覺地，疾證無上正等菩提？」",
    "T06n0220_313:0595b18_2": "佛言：「善現！",
    "T06n0220_313:0595b18_3": "有菩薩乘諸善男子、善女人等，從初發心離我、我所執修行布施波羅蜜多，離我、我所執修行淨戒波羅蜜多，離我、我所執修行安忍波羅蜜多，離我、我所執修行精進波羅蜜多，離我、我所執修行靜慮波羅蜜多，離我我所執修行般若波羅蜜多。",
    "T06n0220_313:0595b24_4": "「善現！",
    "T06n0220_313:0595b24_5": "此善男子、善女人等修布施時不作是念：『我能行施，彼受我所施，我施如是物。』",
    "T06n0220_313:0595b26_6": "修淨戒時不作是念：『我能持戒，戒是我所持，我成就是戒。』",
    "T06n0220_313:0595b27_7": "修安忍時不作是念：『我能修忍，彼是我所忍，我成就是忍。』",
    "T06n0220_313:0595b29_8": "修精進時不作是念：『我能精進，我為此精進，我具是精進。』",
    "T06n0220_313:0595b30_9": "修靜慮時不作是念：『我能修定，我為此修定，我成就是定。』",
    "T06n0220_313:0595c01_10": "修般若時不作是念：『我能修慧，我為此修慧，我成就是慧。』",
    "T06n0220_313:0595c03_11": "「復次，善現！",
    "T06n0220_313:0595c03_12": "此菩薩乘諸善男子、善女人等修布施時，不執有布施，不執由此布施，不執布施為我所；修淨戒時，不執有淨戒，不執由此淨戒，不執淨戒為我所；修安忍時，不執有安忍，不執由此安忍，不執安忍為我所；修精進時，不執有精進，不執由此精進，不執精進為我所；修靜慮時，不執有靜慮，不執由此靜慮，不執靜慮為我所；修般若時，不執有般若，不執由此般若，不執般若為我所。",
    "T06n0220_313:0595c11_13": "所以者何？",
    "T06n0220_313:0595c12_0": "布施波羅蜜多中無如是分別可起此執。",
    "T06n0220_313:0595c12_1": "何以故？",
    "T06n0220_313:0595c13_2": "遠離此彼岸是布施波羅蜜多相故。",
    "T06n0220_313:0595c13_3": "淨戒波羅蜜多中無如是分別可起此執。",
    "T06n0220_313:0595c14_4": "何以故？",
    "T06n0220_313:0595c15_5": "遠離此彼岸是淨戒波羅蜜多相故。",
    "T06n0220_313:0595c15_6": "安忍波羅蜜多中無如是分別可起此執。",
    "T06n0220_313:0595c16_7": "何以故？",
    "T06n0220_313:0595c17_0": "遠離此彼岸是安忍波羅蜜多相故。",
    "T06n0220_313:0595c17_1": "精進波羅蜜多中無如是分別可起此執。",
    "T06n0220_313:0595c18_2": "何以故？",
    "T06n0220_313:0595c18_3": "遠離此彼岸是精進波羅蜜多相故。",
    "T06n0220_313:0595c19_4": "靜慮波羅蜜多中無如是分別可起此執。",
    "T06n0220_313:0595c20_5": "何以故？",
    "T06n0220_313:0595c20_6": "遠離此彼岸是靜慮波羅蜜多相故。",
    "T06n0220_313:0595c21_7": "般若波羅蜜多中無如是分別可起此執。",
    "T06n0220_313:0595c22_8": "何以故？",
    "T06n0220_313:0595c22_9": "遠離此彼岸是般若波羅蜜多相故。",
    "T06n0220_313:0595c23_10": "「善現！",
    "T06n0220_313:0595c23_11": "此菩薩乘諸善男子、善女人等，了知此岸彼岸相故，便能攝受布施、淨戒、安忍、精進、靜慮、般若波羅蜜多，不墮聲聞及獨覺地，疾證無上正等菩提；復能攝受內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，不墮聲聞及獨覺地，疾證無上正等菩提；復能攝受真如、法界、法性、不虛妄性、不變異性、平等性、離生性、法定、法住、實際、虛空界、不思議界，不墮聲聞及獨覺地，疾證無上正等菩提；復能攝受苦聖諦、集聖諦、滅聖諦、道聖諦，不墮聲聞及獨覺地，疾證無上正等菩提；復能攝受四靜慮、四無量、四無色定，不墮聲聞及獨覺地，疾證無上正等菩提；復能攝受八解脫、八勝處、九次第定、十遍處，不墮聲聞及獨覺地，疾證無上正等菩提；復能攝受四念住、四正斷、四神足、五根、五力、七等覺支、八聖道支，不墮聲聞及獨覺地，疾證無上正等菩提；復能攝受空解脫門、無相解脫門、無願解脫門，不墮聲聞及獨覺地，疾證無上正等菩提；復能攝受菩薩十地，不墮聲聞及獨覺地，疾證無上正等菩提；復能攝受五眼、六神通，不墮聲聞及獨覺地，疾證無上正等菩提；復能攝受佛十力、四無所畏、四無礙解、大慈、大悲、大喜、大捨、十八佛不共法，不墮聲聞及獨覺地，疾證無上正等菩提；復能攝受無忘失法、恒住捨性，不墮聲聞及獨覺地，疾證無上正等菩提；復能攝受一切智、道相智、一切相智，不墮聲聞及獨覺地，疾證無上正等菩提；復能攝受一切陀羅尼門、一切三摩地門，不墮聲聞及獨覺地，疾證無上正等菩提；復能攝受一切菩薩摩訶薩行，不墮聲聞及獨覺地，疾證無上正等菩提；復能攝受諸佛無上正等菩提，不墮聲聞及獨覺地，疾證無上正等菩提。」",
    "T06n0220_313:0596a29_12": "具壽善現復白佛言：「世尊！",
    "T06n0220_313:0596b01_13": "云何住菩薩乘補特伽羅有方便善巧？」",
    "T06n0220_313:0596b02_0": "佛言：「善現！",
    "T06n0220_313:0596b02_1": "若菩薩乘補特伽羅，從初發心有方便善巧修行布施波羅蜜多，有方便善巧修行淨戒波羅蜜多，有方便善巧修行安忍波羅蜜多，有方便善巧修行精進波羅蜜多，有方便善巧修行靜慮波羅蜜多，有方便善巧修行般若波羅蜜多。",
    "T06n0220_313:0596b07_2": "「善現！",
    "T06n0220_313:0596b07_3": "此菩薩乘補特伽羅，修布施時不作是念：『我能行施，彼受我所施，我施如是物。』",
    "T06n0220_313:0596b09_4": "修淨戒時不作是念：『我能持戒，戒是我所持，我成就是戒。』",
    "T06n0220_313:0596b10_5": "修安忍時不作是念：『我能修忍，彼是我所忍，我成就是忍。』",
    "T06n0220_313:0596b11_6": "修精進時不作是念：『我能精進，我為此精進，我具是精進。』",
    "T06n0220_313:0596b13_7": "修靜慮時不作是念：『我能修定，我為此修定，我成就是定。』",
    "T06n0220_313:0596b14_8": "修般若時不作是念：『我能修慧，我為此修慧，我成就是慧。』",
    "T06n0220_313:0596b15_9": "「復次，善現！",
    "T06n0220_313:0596b16_10": "此菩薩乘補特伽羅，修布施時，不執有布施，不執由此布施，不執布施為我所亦不憍慢；修淨戒時，不執有淨戒，不執由此淨戒，不執淨戒為我所亦不憍慢；修安忍時，不執有安忍，不執由此安忍，不執安忍為我所亦不憍慢；修精進時，不執有精進，不執由此精進，不執精進為我所亦不憍慢；修靜慮時，不執有靜慮，不執由此靜慮，不執靜慮為我所亦不憍慢；修般若時，不執有般若，不執由此般若，不執般若為我所亦不憍慢。",
    "T06n0220_313:0596b25_11": "所以者何？",
    "T06n0220_313:0596b25_12": "布施波羅蜜多中無如是分別，亦不如彼所分別。",
    "T06n0220_313:0596b26_13": "何以故？",
    "T06n0220_313:0596b27_14": "非至此、彼岸是布施波羅蜜多相故。",
    "T06n0220_313:0596b27_15": "淨戒波羅蜜多中無如是分別，亦不如彼所分別。",
    "T06n0220_313:0596b29_16": "何以故？",
    "T06n0220_313:0596b29_17": "非至此、彼岸是淨戒波羅蜜多相故。",
    "T06n0220_313:0596c01_18": "安忍波羅蜜多中無如是分別，亦不如彼所分別。",
    "T06n0220_313:0596c02_19": "何以故？",
    "T06n0220_313:0596c02_20": "非至此、彼岸是安忍波羅蜜多相故。",
    "T06n0220_313:0596c03_21": "精進波羅蜜多中無如是分別，亦不如彼所分別。",
    "T06n0220_313:0596c04_22": "何以故？",
    "T06n0220_313:0596c04_23": "非至此、彼岸是精進波羅蜜多相故。",
    "T06n0220_313:0596c05_24": "靜慮波羅蜜多中無如是分別，亦不如彼所分別。",
    "T06n0220_313:0596c06_25": "何以故？",
    "T06n0220_313:0596c06_26": "非至此、彼岸是靜慮波羅蜜多相故。",
    "T06n0220_313:0596c07_27": "般若波羅蜜多中無如是分別，亦不如彼所分別。",
    "T06n0220_313:0596c08_28": "何以故？",
    "T06n0220_313:0596c08_29": "非至此、彼岸是般若波羅蜜多相故。",
    "T06n0220_313:0596c09_30": "「善現！",
    "T06n0220_313:0596c09_31": "此菩薩乘補特伽羅，了知此岸、彼岸相故，便能攝受布施、淨戒、安忍、精進、靜慮、般若波羅蜜多，不墮聲聞及獨覺地，疾證無上正等菩提；復能攝受方便善巧，不墮聲聞及獨覺地，疾證無上正等菩提；復能攝受內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，不墮聲聞及獨覺地，疾證無上正等菩提；復能攝受真如、法界、法性、不虛妄性、不變異性、平等性、離生性、法定、法住、實際、虛空界、不思議界，不墮聲聞及獨覺地，疾證無上正等菩提；復能攝受苦聖諦、集聖諦、滅聖諦、道聖諦，不墮聲聞及獨覺地，疾證無上正等菩提；復能攝受四靜慮、四無量、四無色定，不墮聲聞及獨覺地，疾證無上正等菩提；復能攝受八解脫、八勝處、九次第定、十遍處，不墮聲聞及獨覺地，疾證無上正等菩提；復能攝受四念住、四正斷、四神足、五根、五力、七等覺支、八聖道支，不墮聲聞及獨覺地，疾證無上正等菩提；復能攝受空解脫門、無相解脫門、無願解脫門，不墮聲聞及獨覺地，疾證無上正等菩提；復能攝受菩薩十地，不墮聲聞及獨覺地，疾證無上正等菩提；復能攝受五眼、六神通，不墮聲聞及獨覺地，疾證無上正等菩提；復能攝受佛十力、四無所畏、四無礙解、大慈、大悲、大喜、大捨、十八佛不共法，不墮聲聞及獨覺地，疾證無上正等菩提；復能攝受無忘失法、恒住捨性，不墮聲聞及獨覺地，疾證無上正等菩提；復能攝受一切智、道相智、一切相智，不墮聲聞及獨覺地，疾證無上正等菩提；復能攝受一切陀羅尼門、一切三摩地門，不墮聲聞及獨覺地，疾證無上正等菩提；復能攝受一切菩薩摩訶薩行，不墮聲聞及獨覺地，疾證無上正等菩提；復能攝受諸佛無上正等菩提，不墮聲聞及獨覺地，疾證無上正等菩提。",
    "T06n0220_313:0597a16_32": "如是，善現！",
    "T06n0220_313:0597a16_33": "住菩薩乘諸善男子、善女人等，以能攝受甚深般若波羅蜜多，亦能攝受方便善巧故，不墮聲聞及獨覺地，疾證無上正等菩提。」",
    "T06n0220_313:0597a20_0": "初分真善友品第四十五之一",
    "T06n0220_313:0597a21_0": "爾時，具壽善現白佛言：「世尊！",
    "T06n0220_313:0597a21_1": "初業菩薩摩訶薩，應云何學般若波羅蜜多？",
    "T06n0220_313:0597a22_2": "應云何學靜慮波羅蜜多？",
    "T06n0220_313:0597a23_3": "應云何學精進波羅蜜多？",
    "T06n0220_313:0597a23_4": "應云何學安忍波羅蜜多？",
    "T06n0220_313:0597a24_5": "應云何學淨戒波羅蜜多？",
    "T06n0220_313:0597a25_6": "應云何學布施波羅蜜多？」",
    "T06n0220_313:0597a25_7": "佛言：「善現！",
    "T06n0220_313:0597a25_8": "初業菩薩摩訶薩，若欲修學般若、靜慮、精進、安忍、淨戒、布施波羅蜜多，應先親近供養恭敬能善宣說般若、靜慮、精進、安忍、淨戒、布施波羅蜜多真善知識，謂說般若波羅蜜多甚深經時，作如是言：『來！",
    "T06n0220_313:0597b01_9": "善男子！",
    "T06n0220_313:0597b01_10": "汝布施時應作是念：「所修布施普施一切有情，同共迴向無上正等菩提。」",
    "T06n0220_313:0597b03_11": "汝持戒時應作是念：「所修淨戒普施一切有情，同共迴向無上正等菩提。」",
    "T06n0220_313:0597b04_12": "汝修忍時應作是念：「所修安忍普施一切有情，同共迴向無上正等菩提。」",
    "T06n0220_313:0597b06_13": "汝精進時應作是念：「所修精進普施一切有情，同共迴向無上正等菩提。」",
    "T06n0220_313:0597b08_0": "汝修定時應作是念：「所修靜慮普施一切有情，同共迴向無上正等菩提。」",
    "T06n0220_313:0597b09_1": "汝修慧時應作是念：「所修般若普施一切有情，同共迴向無上正等菩提。」",
    "T06n0220_313:0597b11_2": "「『善男子！",
    "T06n0220_313:0597b11_3": "汝不應以色而取無上正等菩提，亦不應以受、想、行、識而取無上正等菩提。",
    "T06n0220_313:0597b13_4": "所以者何？",
    "T06n0220_313:0597b13_5": "若不取色便得無上正等菩提，不取受、想、行、識便得無上正等菩提故。",
    "T06n0220_313:0597b15_0": "「『善男子！",
    "T06n0220_313:0597b15_1": "汝不應以眼處而取無上正等菩提，亦不應以耳、鼻、舌、身、意處而取無上正等菩提。",
    "T06n0220_313:0597b17_2": "所以者何？",
    "T06n0220_313:0597b17_3": "若不取眼處便得無上正等菩提，不取耳、鼻、舌、身、意處便得無上正等菩提故。",
    "T06n0220_313:0597b19_4": "「『善男子！",
    "T06n0220_313:0597b19_5": "汝不應以色處而取無上正等菩提，亦不應以聲、香、味、觸、法處而取無上正等菩提。",
    "T06n0220_313:0597b21_6": "所以者何？",
    "T06n0220_313:0597b21_7": "若不取色處便得無上正等菩提，不取聲、香、味、觸、法處便得無上正等菩提故。",
    "T06n0220_313:0597b23_8": "「『善男子！",
    "T06n0220_313:0597b23_9": "汝不應以眼界而取無上正等菩提，亦不應以色界、眼識界及眼觸、眼觸為緣所生諸受而取無上正等菩提。",
    "T06n0220_313:0597b25_10": "所以者何？",
    "T06n0220_313:0597b25_11": "若不取眼界便得無上正等菩提，不取色界乃至眼觸為緣所生諸受便得無上正等菩提故。",
    "T06n0220_313:0597b28_0": "「『善男子！",
    "T06n0220_313:0597b28_1": "汝不應以耳界而取無上正等菩提，亦不應以聲界、耳識界及耳觸、耳觸為緣所生諸受而取無上正等菩提。",
    "T06n0220_313:0597c01_2": "所以者何？",
    "T06n0220_313:0597c01_3": "若不取耳界便得無上正等菩提，不取聲界乃至耳觸為緣所生諸受便得無上正等菩提故。",
    "T06n0220_313:0597c03_4": "「『善男子！",
    "T06n0220_313:0597c04_5": "汝不應以鼻界而取無上正等菩提，亦不應以香界、鼻識界及鼻觸、鼻觸為緣所生諸受而取無上正等菩提。",
    "T06n0220_313:0597c06_6": "所以者何？",
    "T06n0220_313:0597c06_7": "若不取鼻界便得無上正等菩提，不取香界乃至鼻觸為緣所生諸受便得無上正等菩提故。",
    "T06n0220_313:0597c08_8": "「『善男子！",
    "T06n0220_313:0597c09_9": "汝不應以舌界而取無上正等菩提，亦不應以味界、舌識界及舌觸、舌觸為緣所生諸受而取無上正等菩提。",
    "T06n0220_313:0597c11_10": "所以者何？",
    "T06n0220_313:0597c11_11": "若不取舌界便得無上正等菩提，不取味界乃至舌觸為緣所生諸受便得無上正等菩提故。",
    "T06n0220_313:0597c13_12": "「『善男子！",
    "T06n0220_313:0597c14_0": "汝不應以身界而取無上正等菩提，亦不應以觸界、身識界及身觸、身觸為緣所生諸受而取無上正等菩提。",
    "T06n0220_313:0597c16_1": "所以者何？",
    "T06n0220_313:0597c16_2": "若不取身界便得無上正等菩提，不取觸界乃至身觸為緣所生諸受便得無上正等菩提故。",
    "T06n0220_313:0597c18_3": "「『善男子！",
    "T06n0220_313:0597c18_4": "汝不應以意界而取無上正等菩提，亦不應以法界、意識界及意觸、意觸為緣所生諸受而取無上正等菩提。",
    "T06n0220_313:0597c21_5": "所以者何？",
    "T06n0220_313:0597c21_6": "若不取意界便得無上正等菩提，不取法界乃至意觸為緣所生諸受便得無上正等菩提故。",
    "T06n0220_313:0597c23_7": "「『善男子！",
    "T06n0220_313:0597c23_8": "汝不應以地界而取無上正等菩提，亦不應以水、火、風、空、識界而取無上正等菩提。",
    "T06n0220_313:0597c25_9": "所以者何？",
    "T06n0220_313:0597c26_0": "若不取地界便得無上正等菩提，不取水、火、風、空、識界便得無上正等菩提故。",
    "T06n0220_313:0597c27_1": "「『善男子！",
    "T06n0220_313:0597c27_2": "汝不應以無明而取無上正等菩提，亦不應以行、識、名色、六處、觸、受、愛、取、有、生、老死愁歎苦憂惱而取無上正等菩提。",
    "T06n0220_313:0598a01_3": "所以者何？",
    "T06n0220_313:0598a01_4": "若不取無明便得無上正等菩提，不取行乃至老死愁歎苦憂惱便得無上正等菩提故。",
    "T06n0220_313:0598a03_5": "「『善男子！",
    "T06n0220_313:0598a03_6": "汝不應以布施波羅蜜多而取無上正等菩提，亦不應以淨戒、安忍、精進、靜慮、般若波羅蜜多而取無上正等菩提。",
    "T06n0220_313:0598a06_7": "所以者何？",
    "T06n0220_313:0598a06_8": "若不取布施波羅蜜多便得無上正等菩提，不取淨戒乃至般若波羅蜜多便得無上正等菩提故。",
    "T06n0220_313:0598a08_9": "「『善男子！",
    "T06n0220_313:0598a09_10": "汝不應以內空而取無上正等菩提，亦不應以外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空而取無上正等菩提。",
    "T06n0220_313:0598a13_11": "所以者何？",
    "T06n0220_313:0598a14_12": "若不取內空便得無上正等菩提，不取外空乃至無性自性空便得無上正等菩提故。",
    "T06n0220_313:0598a16_13": "「『善男子！",
    "T06n0220_313:0598a16_14": "汝不應以真如而取無上正等菩提，亦不應以法界、法性、不虛妄性、不變異性、平等性、離生性、法定、法住、實際、虛空界、不思議界而取無上正等菩提。",
    "T06n0220_313:0598a19_15": "所以者何？",
    "T06n0220_313:0598a19_16": "若不取真如便得無上正等菩提，不取法界乃至不思議界便得無上正等菩提故。",
    "T06n0220_313:0598a21_17": "「『善男子！",
    "T06n0220_313:0598a21_18": "汝不應以苦聖諦而取無上正等菩提，亦不應以集、滅、道聖諦而取無上正等菩提。",
    "T06n0220_313:0598a23_19": "所以者何？",
    "T06n0220_313:0598a23_20": "若不取苦聖諦便得無上正等菩提，不取集、滅、道聖諦便得無上正等菩提故。",
    "T06n0220_313:0598a25_21": "「『善男子！",
    "T06n0220_313:0598a25_22": "汝不應以四靜慮而取無上正等菩提，亦不應以四無量、四無色定而取無上正等菩提。",
    "T06n0220_313:0598a27_23": "所以者何？",
    "T06n0220_313:0598a28_24": "若不取四靜慮便得無上正等菩提，不取四無量、四無色定便得無上正等菩提故。",
    "T06n0220_313:0598a29_25": "「『善男子！",
    "T06n0220_313:0598b01_26": "汝不應以八解脫而取無上正等菩提，亦不應以八勝處、九次第定、十遍處而取無上正等菩提。",
    "T06n0220_313:0598b03_27": "所以者何？",
    "T06n0220_313:0598b03_28": "若不取八解脫便得無上正等菩提，不取八勝處、九次第定、十遍處便得無上正等菩提故。",
    "T06n0220_313:0598b05_29": "「『善男子！",
    "T06n0220_313:0598b05_30": "汝不應以四念住而取無上正等菩提，亦不應以四正斷、四神足、五根、五力、七等覺支、八聖道支而取無上正等菩提。",
    "T06n0220_313:0598b08_31": "所以者何？",
    "T06n0220_313:0598b08_32": "若不取四念住便得無上正等菩提，不取四正斷乃至八聖道支便得無上正等菩提故。",
    "T06n0220_313:0598b10_33": "「『善男子！",
    "T06n0220_313:0598b10_34": "汝不應以空解脫門而取無上正等菩提，亦不應以無相、無願解脫門而取無上正等菩提。",
    "T06n0220_313:0598b12_35": "所以者何？",
    "T06n0220_313:0598b13_0": "若不取空解脫門便得無上正等菩提，不取無相、無願解脫門便得無上正等菩提故。",
    "T06n0220_313:0598b14_1": "「『善男子！",
    "T06n0220_313:0598b15_2": "汝不應以菩薩十地而取無上正等菩提。",
    "T06n0220_313:0598b16_3": "所以者何？",
    "T06n0220_313:0598b16_4": "若不取菩薩十地便得無上正等菩提故。",
    "T06n0220_313:0598b17_5": "「『善男子！",
    "T06n0220_313:0598b17_6": "汝不應以五眼而取無上正等菩提，亦不應以六神通而取無上正等菩提。",
    "T06n0220_313:0598b19_7": "所以者何？",
    "T06n0220_313:0598b19_8": "若不取五眼便得無上正等菩提，不取六神通便得無上正等菩提故。",
    "T06n0220_313:0598b20_9": "「『善男子！",
    "T06n0220_313:0598b21_10": "汝不應以佛十力而取無上正等菩提，亦不應以四無所畏、四無礙解、大慈、大悲、大喜、大捨、十八佛不共法而取無上正等菩提。",
    "T06n0220_313:0598b23_11": "所以者何？",
    "T06n0220_313:0598b24_12": "若不取佛十力便得無上正等菩提，不取四無所畏乃至十八佛不共法便得無上正等菩提故。",
    "T06n0220_313:0598b26_13": "「『善男子！",
    "T06n0220_313:0598b26_14": "汝不應以無忘失法而取無上正等菩提，亦不應以恒住捨性而取無上正等菩提。",
    "T06n0220_313:0598b28_15": "所以者何？",
    "T06n0220_313:0598b28_16": "若不取無忘失法便得無上正等菩提，不取恒住捨性便得無上正等菩提故。",
    "T06n0220_313:0598c01_17": "「『善男子！",
    "T06n0220_313:0598c01_18": "汝不應以一切智而取無上正等菩提，亦不應以道相智、一切相智而取無上正等菩提。",
    "T06n0220_313:0598c03_19": "所以者何？",
    "T06n0220_313:0598c03_20": "若不取一切智便得無上正等菩提，不取道相智、一切相智便得無上正等菩提故。",
    "T06n0220_313:0598c05_21": "「『善男子！",
    "T06n0220_313:0598c05_22": "汝不應以一切陀羅尼門而取無上正等菩提，亦不應以一切三摩地門而取無上正等菩提。",
    "T06n0220_313:0598c07_23": "所以者何？",
    "T06n0220_313:0598c08_24": "若不取一切陀羅尼門便得無上正等菩提，不取一切三摩地門便得無上正等菩提故。",
    "T06n0220_313:0598c10_25": "「『善男子！",
    "T06n0220_313:0598c10_26": "汝不應以預流果而取無上正等菩提，亦不應以一來、不還、阿羅漢果而取無上正等菩提。",
    "T06n0220_313:0598c12_27": "所以者何？",
    "T06n0220_313:0598c12_28": "若不取預流果便得無上正等菩提，不取一來、不還、阿羅漢果便得無上正等菩提故。",
    "T06n0220_313:0598c14_29": "「『善男子！",
    "T06n0220_313:0598c14_30": "汝不應以獨覺菩提而取無上正等菩提。",
    "T06n0220_313:0598c15_31": "所以者何？",
    "T06n0220_313:0598c15_32": "若不取獨覺菩提便得無上正等菩提故。",
    "T06n0220_313:0598c16_33": "「『善男子！",
    "T06n0220_313:0598c17_34": "汝不應以一切菩薩摩訶薩行而取無上正等菩提。",
    "T06n0220_313:0598c18_35": "所以者何？",
    "T06n0220_313:0598c18_36": "若不取一切菩薩摩訶薩行便得無上正等菩提故。",
    "T06n0220_313:0598c19_37": "「『善男子！",
    "T06n0220_313:0598c19_38": "汝不應以諸佛無上正等菩提而取無上正等菩提。",
    "T06n0220_313:0598c21_0": "所以者何？",
    "T06n0220_313:0598c21_1": "若不取諸佛無上正等菩提便得無上正等菩提故。",
    "T06n0220_313:0598c22_2": "「『善男子！",
    "T06n0220_313:0598c22_3": "汝勿於色而生貪愛，亦勿於受、想、行、識而生貪愛。",
    "T06n0220_313:0598c23_4": "所以者何？",
    "T06n0220_313:0598c23_5": "以色、受、想、行、識非可貪愛。",
    "T06n0220_313:0598c24_6": "何以故？",
    "T06n0220_313:0598c24_7": "以一切法自性空故。",
    "T06n0220_313:0598c25_8": "「『善男子！",
    "T06n0220_313:0598c25_9": "汝勿於眼處而生貪愛，亦勿於耳、鼻、舌、身、意處而生貪愛。",
    "T06n0220_313:0598c26_10": "所以者何？",
    "T06n0220_313:0598c26_11": "以眼、耳、鼻、舌、身、意處非可貪愛。",
    "T06n0220_313:0598c27_12": "何以故？",
    "T06n0220_313:0598c27_13": "以一切法自性空故。",
    "T06n0220_313:0598c28_14": "「『善男子！",
    "T06n0220_313:0598c28_15": "汝勿於色處而生貪愛，亦勿於聲、香、味、觸、法處而生貪愛。",
    "T06n0220_313:0598c29_16": "所以者何？",
    "T06n0220_313:0598c29_17": "以色、聲、香、味、觸、法處非可貪愛。",
    "T06n0220_313:0599a01_18": "何以故？",
    "T06n0220_313:0599a01_19": "以一切法自性空故。",
    "T06n0220_313:0599a02_20": "「『善男子！",
    "T06n0220_313:0599a02_21": "汝勿於眼界而生貪愛，亦勿於色界、眼識界及眼觸、眼觸為緣所生諸受而生貪愛。",
    "T06n0220_313:0599a04_22": "所以者何？",
    "T06n0220_313:0599a04_23": "以眼界乃至眼觸為緣所生諸受非可貪愛。",
    "T06n0220_313:0599a05_24": "何以故？",
    "T06n0220_313:0599a05_25": "以一切法自性空故。",
    "T06n0220_313:0599a06_26": "「『善男子！",
    "T06n0220_313:0599a06_27": "汝勿於耳界而生貪愛，亦勿於聲界、耳識界及耳觸、耳觸為緣所生諸受而生貪愛。",
    "T06n0220_313:0599a08_28": "所以者何？",
    "T06n0220_313:0599a08_29": "以耳界乃至耳觸為緣所生諸受非可貪愛。",
    "T06n0220_313:0599a09_30": "何以故？",
    "T06n0220_313:0599a09_31": "以一切法自性空故。",
    "T06n0220_313:0599a10_0": "「『善男子！",
    "T06n0220_313:0599a10_1": "汝勿於鼻界而生貪愛，亦勿於香界、鼻識界及鼻觸、鼻觸為緣所生諸受而生貪愛。",
    "T06n0220_313:0599a12_0": "所以者何？",
    "T06n0220_313:0599a12_1": "以鼻界乃至鼻觸為緣所生諸受非可貪愛。",
    "T06n0220_313:0599a13_2": "何以故？",
    "T06n0220_313:0599a13_3": "以一切法自性空故。",
    "T06n0220_313:0599a13_4": "「『善男子！",
    "T06n0220_313:0599a14_5": "汝勿於舌界而生貪愛，亦勿於味界、舌識界及舌觸、舌觸為緣所生諸受而生貪愛。",
    "T06n0220_313:0599a15_6": "所以者何？",
    "T06n0220_313:0599a16_7": "以舌界乃至舌觸為緣所生諸受非可貪愛。",
    "T06n0220_313:0599a17_8": "何以故？",
    "T06n0220_313:0599a17_9": "以一切法自性空故。",
    "T06n0220_313:0599a17_10": "「『善男子！",
    "T06n0220_313:0599a18_0": "汝勿於身界而生貪愛，亦勿於觸界、身識界及身觸、身觸為緣所生諸受而生貪愛。",
    "T06n0220_313:0599a19_1": "所以者何？",
    "T06n0220_313:0599a20_2": "以身界乃至身觸為緣所生諸受非可貪愛。",
    "T06n0220_313:0599a21_3": "何以故？",
    "T06n0220_313:0599a21_4": "以一切法自性空故。",
    "T06n0220_313:0599a21_5": "「『善男子！",
    "T06n0220_313:0599a22_0": "汝勿於意界而生貪愛，亦勿於法界、意識界及意觸、意觸為緣所生諸受而生貪愛。",
    "T06n0220_313:0599a23_1": "所以者何？",
    "T06n0220_313:0599a24_2": "以意界乃至意觸為緣所生諸受非可貪愛。",
    "T06n0220_313:0599a25_3": "何以故？",
    "T06n0220_313:0599a25_4": "以一切法自性空故。",
    "T06n0220_313:0599a25_5": "「『善男子！",
    "T06n0220_313:0599a26_0": "汝勿於地界而生貪愛，亦勿於水、火、風、空、識界而生貪愛。",
    "T06n0220_313:0599a27_1": "所以者何？",
    "T06n0220_313:0599a27_2": "以地、水、火、風、空、識界非可貪愛。",
    "T06n0220_313:0599a28_3": "何以故？",
    "T06n0220_313:0599a28_4": "以一切法自性空故。",
    "T06n0220_313:0599a28_5": "「『善男子！",
    "T06n0220_313:0599a29_6": "汝勿於無明而生貪愛，亦勿於行、識、名色、六處、觸、受、愛、取、有、生、老死愁歎苦憂惱而生貪愛。",
    "T06n0220_313:0599b02_7": "所以者何？",
    "T06n0220_313:0599b02_8": "以無明乃至老死愁歎苦憂惱非可貪愛。",
    "T06n0220_313:0599b03_9": "何以故？",
    "T06n0220_313:0599b03_10": "以一切法自性空故。",
    "T06n0220_313:0599b03_11": "「『善男子！",
    "T06n0220_313:0599b04_12": "汝勿於布施波羅蜜多而生貪愛，亦勿於淨戒、安忍、精進、靜慮、般若波羅蜜多而生貪愛。",
    "T06n0220_313:0599b06_13": "所以者何？",
    "T06n0220_313:0599b06_14": "以布施乃至般若波羅蜜多非可貪愛。",
    "T06n0220_313:0599b07_15": "何以故？",
    "T06n0220_313:0599b07_16": "以一切法自性空故。",
    "T06n0220_313:0599b07_17": "「『善男子！",
    "T06n0220_313:0599b08_0": "汝勿於內空而生貪愛，亦勿於外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空而生貪愛。",
    "T06n0220_313:0599b12_1": "所以者何？",
    "T06n0220_313:0599b12_2": "以內空乃至無性自性空非可貪愛。",
    "T06n0220_313:0599b13_3": "何以故？",
    "T06n0220_313:0599b13_4": "以一切法自性空故。",
    "T06n0220_313:0599b13_5": "「『善男子！",
    "T06n0220_313:0599b14_6": "汝勿於真如而生貪愛，亦勿於法界、法性、不虛妄性、不變異性、平等性、離生性、法定、法住、實際、虛空界、不思議界而生貪愛。",
    "T06n0220_313:0599b16_7": "所以者何？",
    "T06n0220_313:0599b17_0": "以真如乃至不思議界非可貪愛。",
    "T06n0220_313:0599b17_1": "何以故？",
    "T06n0220_313:0599b17_2": "以一切法自性空故。",
    "T06n0220_313:0599b18_3": "「『善男子！",
    "T06n0220_313:0599b18_4": "汝勿於苦聖諦而生貪愛，亦勿於集、滅、道聖諦而生貪愛。",
    "T06n0220_313:0599b19_5": "所以者何？",
    "T06n0220_313:0599b20_6": "以苦、集、滅、道聖諦非可貪愛。",
    "T06n0220_313:0599b20_7": "何以故？",
    "T06n0220_313:0599b20_8": "以一切法自性空故。",
    "T06n0220_313:0599b21_9": "「『善男子！",
    "T06n0220_313:0599b21_10": "汝勿於四靜慮而生貪愛，亦勿於四無量、四無色定而生貪愛。",
    "T06n0220_313:0599b23_0": "所以者何？",
    "T06n0220_313:0599b23_1": "以四靜慮、四無量、四無色定非可貪愛。",
    "T06n0220_313:0599b24_2": "何以故？",
    "T06n0220_313:0599b24_3": "以一切法自性空故。",
    "T06n0220_313:0599b24_4": "「『善男子！",
    "T06n0220_313:0599b24_5": "汝勿於八解脫而生貪愛，亦勿於八勝處、九次第定、十遍處而生貪愛。",
    "T06n0220_313:0599b26_6": "所以者何？",
    "T06n0220_313:0599b26_7": "以八解脫、八勝處、九次第定、十遍處非可貪愛。",
    "T06n0220_313:0599b27_8": "何以故？",
    "T06n0220_313:0599b27_9": "以一切法自性空故。",
    "T06n0220_313:0599b28_10": "「『善男子！",
    "T06n0220_313:0599b28_11": "汝勿於四念住而生貪愛，亦勿於四正斷、四神足、五根、五力、七等覺支、八聖道支而生貪愛。",
    "T06n0220_313:0599c01_12": "所以者何？",
    "T06n0220_313:0599c01_13": "以四念住乃至八聖道支非可貪愛。",
    "T06n0220_313:0599c02_14": "何以故？",
    "T06n0220_313:0599c02_15": "以一切法自性空故。",
    "T06n0220_313:0599c03_16": "「『善男子！",
    "T06n0220_313:0599c03_17": "汝勿於空解脫門而生貪愛，亦勿於無相、無願解脫門而生貪愛。",
    "T06n0220_313:0599c04_18": "所以者何？",
    "T06n0220_313:0599c05_19": "以空、無相、無願解脫門非可貪愛。",
    "T06n0220_313:0599c05_20": "何以故？",
    "T06n0220_313:0599c06_21": "以一切法自性空故。",
    "T06n0220_313:0599c06_22": "「『善男子！",
    "T06n0220_313:0599c06_23": "汝勿於菩薩十地而生貪愛。",
    "T06n0220_313:0599c07_24": "所以者何？",
    "T06n0220_313:0599c07_25": "以菩薩十地非可貪愛。",
    "T06n0220_313:0599c08_26": "何以故？",
    "T06n0220_313:0599c08_27": "以一切法自性空故。",
    "T06n0220_313:0599c08_28": "「『善男子！",
    "T06n0220_313:0599c09_0": "汝勿於五眼而生貪愛，亦勿於六神通而生貪愛。",
    "T06n0220_313:0599c10_1": "所以者何？",
    "T06n0220_313:0599c10_2": "以五眼、六神通非可貪愛。",
    "T06n0220_313:0599c10_3": "何以故？",
    "T06n0220_313:0599c11_4": "以一切法自性空故。",
    "T06n0220_313:0599c11_5": "「『善男子！",
    "T06n0220_313:0599c11_6": "汝勿於佛十力而生貪愛，亦勿於四無所畏、四無礙解、大慈、大悲、大喜、大捨、十八佛不共法而生貪愛。",
    "T06n0220_313:0599c14_7": "所以者何？",
    "T06n0220_313:0599c14_8": "以佛十力乃至十八佛不共法非可貪愛。",
    "T06n0220_313:0599c15_9": "何以故？",
    "T06n0220_313:0599c15_10": "以一切法自性空故。",
    "T06n0220_313:0599c15_11": "「『善男子！",
    "T06n0220_313:0599c16_12": "汝勿於無忘失法而生貪愛，亦勿於恒住捨性而生貪愛。",
    "T06n0220_313:0599c17_13": "所以者何？",
    "T06n0220_313:0599c17_14": "以無忘失法、恒住捨性非可貪愛。",
    "T06n0220_313:0599c18_15": "何以故？",
    "T06n0220_313:0599c18_16": "以一切法自性空故。",
    "T06n0220_313:0599c19_0": "「『善男子！",
    "T06n0220_313:0599c19_1": "汝勿於一切智而生貪愛，亦勿於道相智、一切相智而生貪愛。",
    "T06n0220_313:0599c20_2": "所以者何？",
    "T06n0220_313:0599c20_3": "以一切智、道相智、一切相智非可貪愛。",
    "T06n0220_313:0599c21_4": "何以故？",
    "T06n0220_313:0599c21_5": "以一切法自性空故。",
    "T06n0220_313:0599c22_6": "「『善男子！",
    "T06n0220_313:0599c22_7": "汝勿於一切陀羅尼門而生貪愛，亦勿於一切三摩地門而生貪愛。",
    "T06n0220_313:0599c24_8": "所以者何？",
    "T06n0220_313:0599c24_9": "以一切陀羅尼門、一切三摩地門非可貪愛。",
    "T06n0220_313:0599c25_10": "何以故？",
    "T06n0220_313:0599c25_11": "以一切法自性空故。",
    "T06n0220_313:0599c25_12": "「『善男子！",
    "T06n0220_313:0599c26_13": "汝勿於預流果而生貪愛，亦勿於一來、不還、阿羅漢果而生貪愛。",
    "T06n0220_313:0599c27_14": "所以者何？",
    "T06n0220_313:0599c27_15": "以預流、一來、不還、阿羅漢果非可貪愛。",
    "T06n0220_313:0599c28_16": "何以故？",
    "T06n0220_313:0599c28_17": "以一切法自性空故。",
    "T06n0220_313:0599c29_18": "「『善男子！",
    "T06n0220_313:0599c29_19": "汝勿於獨覺菩提而生貪愛。",
    "T06n0220_313:0600a01_20": "所以者何？",
    "T06n0220_313:0600a01_21": "以獨覺菩提非可貪愛。",
    "T06n0220_313:0600a01_22": "何以故？",
    "T06n0220_313:0600a02_23": "以一切法自性空故。",
    "T06n0220_313:0600a02_24": "「『善男子！",
    "T06n0220_313:0600a02_25": "汝勿於一切菩薩摩訶薩行而生貪愛。",
    "T06n0220_313:0600a03_26": "所以者何？",
    "T06n0220_313:0600a03_27": "以一切菩薩摩訶薩行非可貪愛。",
    "T06n0220_313:0600a04_28": "何以故？",
    "T06n0220_313:0600a04_29": "以一切法自性空故。",
    "T06n0220_313:0600a05_30": "「『善男子！",
    "T06n0220_313:0600a05_31": "汝勿於諸佛無上正等菩提而生貪愛。",
    "T06n0220_313:0600a06_32": "所以者何？",
    "T06n0220_313:0600a06_33": "以諸佛無上正等菩提非可貪愛。",
    "T06n0220_313:0600a07_34": "何以故？",
    "T06n0220_313:0600a07_35": "以一切法自性空故。』」",
    "T06n0220_313:0600a08_0": "大般若波羅蜜多經卷第三百一十三"
}