[
    {
        "source_sentence": "佛說食施獲五福報經",
        "from": "T02n0132a_001:0854c04_0",
        "context_with_next_sentence": true
    },
    {
        "source_sentence": "失譯人名今附東晉錄",
        "from": "T02n0132a_001:0854c06_0",
        "context_with_next_sentence": true
    },
    {
        "source_sentence": "聞如是：一時，佛在舍衛國祇樹給孤獨園。佛",
        "from": "T02n0132a_001:0854c07_0",
        "context_with_next_sentence": true
    },
    {
        "source_sentence": "告諸比丘：",
        "from": "T02n0132a_001:0854c08_4",
        "context_with_next_sentence": true
    },
    {
        "source_sentence": "「當知食以節度，受而不損。",
        "from": "T02n0132a_001:0854c08_17",
        "context_with_next_sentence": true
    },
    {
        "source_sentence": "」佛言：",
        "from": "T02n0132a_001:0854c08_21",
        "context_with_next_sentence": true
    },
    {
        "source_sentence": "「人持飯食施人，有五福德令人得道，智者消息意度弘廓，則獲五福。",
        "from": "T02n0132a_001:0854c10_9",
        "context_with_next_sentence": true
    },
    {
        "source_sentence": "何等為五？",
        "from": "T02n0132a_001:0854c10_14",
        "context_with_next_sentence": true
    },
    {
        "source_sentence": "一曰施命，二曰施色，三曰施力，四曰施安，五曰施辯。",
        "from": "T02n0132a_001:0854c11_18",
        "context_with_next_sentence": true
    },
    {
        "source_sentence": "「何謂施命？",
        "from": "T02n0132a_001:0854c12_2",
        "context_with_next_sentence": true
    },
    {
        "source_sentence": "人不得食時，顏色燋悴不可顯示，不過七日奄忽壽終，是故智者則為施食，其施食者則為施命。",
        "from": "T02n0132a_001:0854c14_5",
        "context_with_next_sentence": true
    },
    {
        "source_sentence": "其施命者，世世長壽生天世間，壽命延長而不夭傷，自然福報財富無量，是為施命。",
        "from": "T02n0132a_001:0854c16_3",
        "context_with_next_sentence": true
    },
    {
        "source_sentence": "「何謂施色？",
        "from": "T02n0132a_001:0854c16_9",
        "context_with_next_sentence": true
    },
    {
        "source_sentence": "人不得食時，顏色憔悴不可顯示，是故智者則為施食，其施食者則為施色。",
        "from": "T02n0132a_001:0854c18_2",
        "context_with_next_sentence": true
    },
    {
        "source_sentence": "其施色者，世世端正生天世間，顏華煒曄人見歡喜稽首作禮，是為施色。",
        "from": "T02n0132a_001:0854c19_14",
        "context_with_next_sentence": true
    },
    {
        "source_sentence": "「何謂施力？",
        "from": "T02n0132a_001:0854c19_20",
        "context_with_next_sentence": true
    },
    {
        "source_sentence": "人不得食時，身羸意弱所作不能，是故智者則為施食，其施食者則為施力。",
        "from": "T02n0132a_001:0854c21_13",
        "context_with_next_sentence": true
    },
    {
        "source_sentence": "其施力者，世世多力，生天人間力無等雙，出入進止力不耗減，是為施力。",
        "from": "T02n0132a_001:0854c23_7",
        "context_with_next_sentence": true
    },
    {
        "source_sentence": "「何謂施安？",
        "from": "T02n0132a_001:0854c23_13",
        "context_with_next_sentence": true
    },
    {
        "source_sentence": "人不得食時，心愁身危坐起不定不能自安，是故智者則為施食，其施食者則為施安。",
        "from": "T02n0132a_001:0854c25_10",
        "context_with_next_sentence": true
    },
    {
        "source_sentence": "其施安者，世世安隱，生天人間不遇眾殃，其所到處常遇賢良，財富無量不中夭傷，是為施安。",
        "from": "T02n0132a_001:0854c27_12",
        "context_with_next_sentence": true
    },
    {
        "source_sentence": "「何謂施辯？",
        "from": "T02n0132a_001:0854c27_18",
        "context_with_next_sentence": true
    },
    {
        "source_sentence": "人不得食時，身羸意弱口不能言，是故智者則為施食，其施食者則為施辯。",
        "from": "T02n0132a_001:0854c29_11",
        "context_with_next_sentence": true
    },
    {
        "source_sentence": "其施辯者，世世聰明，口說流利無所躓礙，慧辯通達，生天世間，聞者歡喜靡不稽首聽採法言。",
        "from": "T02n0132a_001:0855a02_12",
        "context_with_next_sentence": true
    },
    {
        "source_sentence": "是為五福施食之報。",
        "from": "T02n0132a_001:0855a03_3",
        "context_with_next_sentence": true
    },
    {
        "source_sentence": "」佛言：",
        "from": "T02n0132a_001:0855a04_2",
        "context_with_next_sentence": true
    },
    {
        "source_sentence": "「若族姓子、族姓女，若發道意，施一切飲食衣被，在所生處見現在佛諮受三法，四意三脫致十種力，三十二相八十種好，進止十方猶如日出，暉暉有光遍照十方教化一切，般泥洹後經法續現，奉之得度與佛無二。",
        "from": "T02n0132a_001:0855a08_17",
        "context_with_next_sentence": true
    },
    {
        "source_sentence": "」佛說是時，天龍鬼神、世間人民，帝主大臣、四輩弟子，靡不歡喜，為佛作禮。",
        "from": "T02n0132a_001:0855a10_12",
        "context_with_next_sentence": true
    },
    {
        "source_sentence": "佛說食施獲五福報經",
        "from": "T02n0132a_001:0855a11_100",
        "context_with_next_sentence": false
    }
]