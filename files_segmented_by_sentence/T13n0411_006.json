[
    {
        "source_sentence": "2大乘大集地藏十輪經卷第六",
        "from": "T13n0411_006:0751a19_0",
        "context_with_next_sentence": true
    },
    {
        "source_sentence": "三藏法師玄奘奉　詔譯",
        "from": "T13n0411_006:0751a21_0",
        "context_with_next_sentence": true
    },
    {
        "source_sentence": "有依行品第四之二",
        "from": "T13n0411_006:0751a22_0",
        "context_with_next_sentence": true
    },
    {
        "source_sentence": "「善男子！",
        "from": "T13n0411_006:0751a23_4",
        "context_with_next_sentence": true
    },
    {
        "source_sentence": "汝觀如是剎帝利等無量有情，親近如是破戒、惡行、非法器僧，退失一切所有善法，乃至當墮無間地獄。",
        "from": "T13n0411_006:0751a25_11",
        "context_with_next_sentence": true
    },
    {
        "source_sentence": "是故，欲得上妙生天涅槃樂者，皆應親近、承事供養勝道沙門，諮稟聽聞三乘要法；",
        "from": "T13n0411_006:0751a27_11",
        "context_with_next_sentence": true
    },
    {
        "source_sentence": "或求示道、命道沙門。",
        "from": "T13n0411_006:0751a28_2",
        "context_with_next_sentence": true
    },
    {
        "source_sentence": "若無如是三道沙門，當於污道沙門中求。",
        "from": "T13n0411_006:0751a29_2",
        "context_with_next_sentence": true
    },
    {
        "source_sentence": "雖復戒壞而有正見，具足意樂及加行者，應往親近、承事供養、諮稟聽聞三乘要法。",
        "from": "T13n0411_006:0751b02_2",
        "context_with_next_sentence": true
    },
    {
        "source_sentence": "不應親近、承事供養加行意樂及見壞者。",
        "from": "T13n0411_006:0751b03_2",
        "context_with_next_sentence": true
    },
    {
        "source_sentence": "彼雖戒壞而無邪見，意樂、加行、見具足故。",
        "from": "T13n0411_006:0751b04_2",
        "context_with_next_sentence": true
    },
    {
        "source_sentence": "應詣其所，諮稟聽聞聲聞乘法、獨覺乘法及大乘法，不應輕毀。",
        "from": "T13n0411_006:0751b05_11",
        "context_with_next_sentence": true
    },
    {
        "source_sentence": "於三乘中，隨意所樂，發願精進隨學一乘，於所餘乘不應輕毀。",
        "from": "T13n0411_006:0751b07_2",
        "context_with_next_sentence": true
    },
    {
        "source_sentence": "若於三乘隨輕毀一下至一頌，不應親近、或與交遊、或共住止、或同事業。",
        "from": "T13n0411_006:0751b08_17",
        "context_with_next_sentence": true
    },
    {
        "source_sentence": "若有親近、或與交遊、或共住止、或同事業，俱定當墮無間地獄。",
        "from": "T13n0411_006:0751b10_4",
        "context_with_next_sentence": true
    },
    {
        "source_sentence": "「善男子！",
        "from": "T13n0411_006:0751b10_9",
        "context_with_next_sentence": true
    },
    {
        "source_sentence": "是故，若欲於三乘中隨依一乘，求出生死、欣樂安樂、厭危苦者，應於如來所說正法，或依聲聞乘所說正法，或依獨覺乘所說正法，或依大乘所說正法，普深信敬，勿生謗毀、障蔽、隱沒，下至一頌；",
        "from": "T13n0411_006:0751b14_20",
        "context_with_next_sentence": true
    },
    {
        "source_sentence": "常應恭敬、讀誦、聽聞，應發堅牢正願求證。",
        "from": "T13n0411_006:0751b15_18",
        "context_with_next_sentence": true
    },
    {
        "source_sentence": "謗毀三乘隨一法者，不應共住下至一宿，不應親近諮稟聽法。",
        "from": "T13n0411_006:0751b17_7",
        "context_with_next_sentence": true
    },
    {
        "source_sentence": "若諸有情，隨於三乘毀謗一乘，或復親近謗三乘人諮稟聽受，由此因緣，皆定當墮無間地獄，受大苦惱，難有出期。",
        "from": "T13n0411_006:0751b20_3",
        "context_with_next_sentence": true
    },
    {
        "source_sentence": "何以故？",
        "from": "T13n0411_006:0751b20_7",
        "context_with_next_sentence": true
    },
    {
        "source_sentence": "善男子！",
        "from": "T13n0411_006:0751b20_11",
        "context_with_next_sentence": true
    },
    {
        "source_sentence": "我於過去修菩薩行，精勤求證無上智時，或為求請依聲聞乘所說正法，下至一頌，乃至棄捨自身手足、血肉、皮骨、頭目、髓腦。",
        "from": "T13n0411_006:0751b23_11",
        "context_with_next_sentence": true
    },
    {
        "source_sentence": "或為求請依獨覺乘所說正法，下至一頌，乃至棄捨自身手足、血肉、皮骨、頭目、髓腦。",
        "from": "T13n0411_006:0751b25_10",
        "context_with_next_sentence": true
    },
    {
        "source_sentence": "或為求請依於大乘所說正法，下至一頌，乃至棄捨自身手足、血肉、皮骨、頭目、髓腦。",
        "from": "T13n0411_006:0751b27_8",
        "context_with_next_sentence": true
    },
    {
        "source_sentence": "如是勤苦，於三乘中，下至求得一頌法已，深生歡喜恭敬受持，如說修行時無暫廢。",
        "from": "T13n0411_006:0751b29_6",
        "context_with_next_sentence": true
    },
    {
        "source_sentence": "經無量劫，修行一切難行、苦行，乃證究竟無上智果。",
        "from": "T13n0411_006:0751c01_10",
        "context_with_next_sentence": true
    },
    {
        "source_sentence": "復為利益安樂有情，宣說開示三乘正法。",
        "from": "T13n0411_006:0751c02_10",
        "context_with_next_sentence": true
    },
    {
        "source_sentence": "以是義故，不應謗毀、障蔽、隱沒，下至一頌；",
        "from": "T13n0411_006:0751c03_13",
        "context_with_next_sentence": true
    },
    {
        "source_sentence": "常應恭敬、讀誦、聽聞，應發堅牢正願求證「善男子！",
        "from": "T13n0411_006:0751c04_14",
        "context_with_next_sentence": true
    },
    {
        "source_sentence": "如是三乘出要正法，一切過去、未來、現在過殑伽沙諸佛同說，大威神力共所護持，為欲拔濟一切有情生死大苦，為欲紹隆三寶種姓令不斷絕。",
        "from": "T13n0411_006:0751c08_3",
        "context_with_next_sentence": true
    },
    {
        "source_sentence": "是故，於此三乘正法應普信敬，勿生謗毀、障蔽、隱沒；",
        "from": "T13n0411_006:0751c09_9",
        "context_with_next_sentence": true
    },
    {
        "source_sentence": "若有謗毀、障蔽、隱沒三乘正法下至一頌，決定當墮無間地獄。",
        "from": "T13n0411_006:0751c10_16",
        "context_with_next_sentence": true
    },
    {
        "source_sentence": "「復次，善男子！",
        "from": "T13n0411_006:0751c11_7",
        "context_with_next_sentence": true
    },
    {
        "source_sentence": "於未來世此佛土中，有剎帝利旃荼羅、婆羅門旃荼羅、宰官旃荼羅、居士旃荼羅、沙門旃荼羅、長者旃荼羅、茷舍旃荼羅、戍達羅旃荼羅，若男、若女，諂曲、愚癡、懷聰明慢；",
        "from": "T13n0411_006:0751c15_2",
        "context_with_next_sentence": true
    },
    {
        "source_sentence": "其性兇悖、懆厲、麁獷；",
        "from": "T13n0411_006:0751c15_13",
        "context_with_next_sentence": true
    },
    {
        "source_sentence": "不見、不畏後世苦果；",
        "from": "T13n0411_006:0751c16_2",
        "context_with_next_sentence": true
    },
    {
        "source_sentence": "好行殺生，乃至邪見、嫉妬、慳貪、憎背善友、親近惡友，非是三乘賢聖法器。",
        "from": "T13n0411_006:0751c17_15",
        "context_with_next_sentence": true
    },
    {
        "source_sentence": "或少聽習聲聞乘法，便於諸佛共所護持獨覺乘法、無上乘法，誹謗、毀呰、障蔽、隱沒，不令流布。",
        "from": "T13n0411_006:0751c19_21",
        "context_with_next_sentence": true
    },
    {
        "source_sentence": "或少聽習獨覺乘法，便於諸佛共所護持聲聞乘法、無上乘法，誹謗、毀呰、障蔽、隱沒，不令流布。",
        "from": "T13n0411_006:0751c22_2",
        "context_with_next_sentence": true
    },
    {
        "source_sentence": "或少聽習無上乘法，便於諸佛共所護持聲聞乘法、獨覺乘法，誹謗、毀呰、障蔽、隱沒，不令流布。",
        "from": "T13n0411_006:0751c24_6",
        "context_with_next_sentence": true
    },
    {
        "source_sentence": "為求名利，唱如是言：",
        "from": "T13n0411_006:0751c24_16",
        "context_with_next_sentence": true
    },
    {
        "source_sentence": "『我是大乘，是大乘黨。",
        "from": "T13n0411_006:0751c25_7",
        "context_with_next_sentence": true
    },
    {
        "source_sentence": "唯樂聽習受持大乘，不樂聲聞、獨覺乘法，不樂親近學二乘人。",
        "from": "T13n0411_006:0751c26_16",
        "context_with_next_sentence": true
    },
    {
        "source_sentence": "』如是詐稱大乘人等，由自愚癡憍慢勢力，如是謗毀、障蔽、隱沒三乘正法，不令流布；",
        "from": "T13n0411_006:0751c28_17",
        "context_with_next_sentence": true
    },
    {
        "source_sentence": "憎嫉修學三乘法人，誹謗毀辱令無威勢。",
        "from": "T13n0411_006:0751c29_15",
        "context_with_next_sentence": true
    },
    {
        "source_sentence": "「善男子！",
        "from": "T13n0411_006:0752a01_1",
        "context_with_next_sentence": true
    },
    {
        "source_sentence": "一切過去、未來、現在諸佛世尊，及諸菩薩摩訶薩，為欲利樂一切有情，以大悲力護持二事：",
        "from": "T13n0411_006:0752a03_2",
        "context_with_next_sentence": true
    },
    {
        "source_sentence": "一者、為欲紹隆三寶種姓常令不絕，捨俗出家，剃除鬚髮被服袈裟；",
        "from": "T13n0411_006:0752a04_13",
        "context_with_next_sentence": true
    },
    {
        "source_sentence": "二者、三乘出要四聖諦等相應正法。",
        "from": "T13n0411_006:0752a05_9",
        "context_with_next_sentence": true
    },
    {
        "source_sentence": "如是二事，唯佛世尊及大菩薩能善護持，非諸聲聞、獨勝覺等，亦非百千那庾多數大梵天王及天帝釋、王四大洲轉輪王等，所能護持。",
        "from": "T13n0411_006:0752a08_11",
        "context_with_next_sentence": true
    },
    {
        "source_sentence": "於未來世此佛土中，有剎帝利旃荼羅王，見依我法而得出家剃除鬚髮被袈裟者，方便伺求所犯過失，以種種緣，呵罵、毀辱，或加鞭杖、或閉牢獄、或奪資具、或脫袈裟，廢令還俗，使作種種居家事業，或橫驅役、或濫擯遣、或斷飲食、或害身命。",
        "from": "T13n0411_006:0752a14_6",
        "context_with_next_sentence": true
    },
    {
        "source_sentence": "彼剎帝利旃荼羅王，以己愚癡、憍慢、勢力，毀辱、謫罰諸佛菩薩以大悲力共所護持我諸弟子，誹謗、毀滅諸佛菩薩以大悲力共所護持我甚深法，於其三世諸佛菩薩共所護持三乘正法，障蔽、隱沒、不令流布。",
        "from": "T13n0411_006:0752a19_4",
        "context_with_next_sentence": true
    },
    {
        "source_sentence": "「有剎帝利旃荼羅王，乃至茷舍戍達羅等旃荼羅人，若男、若女，愚癡、憍慢，自號大乘。",
        "from": "T13n0411_006:0752a21_3",
        "context_with_next_sentence": true
    },
    {
        "source_sentence": "彼人尚非聲聞、獨覺二乘法器，況是無上大乘法器！",
        "from": "T13n0411_006:0752a22_7",
        "context_with_next_sentence": true
    },
    {
        "source_sentence": "為求利養、恭敬、名譽，誑惑世間愚癡雜類，自言我等是大乘人，謗毀如來二乘正法。",
        "from": "T13n0411_006:0752a24_6",
        "context_with_next_sentence": true
    },
    {
        "source_sentence": "如是人等，愚癡、諂曲、憍慢、嫉妬、慳貪因緣，毀我法眼令速隱滅。",
        "from": "T13n0411_006:0752a25_15",
        "context_with_next_sentence": true
    },
    {
        "source_sentence": "彼於三世一切諸佛犯大過罪；",
        "from": "T13n0411_006:0752a26_9",
        "context_with_next_sentence": true
    },
    {
        "source_sentence": "亦於三世一切菩薩犯大過罪；",
        "from": "T13n0411_006:0752a27_4",
        "context_with_next_sentence": true
    },
    {
        "source_sentence": "又於三世一切聲聞犯大過罪。",
        "from": "T13n0411_006:0752a27_17",
        "context_with_next_sentence": true
    },
    {
        "source_sentence": "不久便當支體廢缺，遭遇種種重惡疾病。",
        "from": "T13n0411_006:0752a28_17",
        "context_with_next_sentence": true
    },
    {
        "source_sentence": "「彼剎帝利旃荼羅王，乃至茷舍戍達羅等旃荼羅人，若男、若女，由造惡業起倒見故，損斷一切所有善根。",
        "from": "T13n0411_006:0752b02_7",
        "context_with_next_sentence": true
    },
    {
        "source_sentence": "雖復有時多修施福，於未來世，當生鬼趣、傍生趣中受富樂果，而彼身中，尚不能起色、無色界、下劣善根，況當能種聲聞、獨覺及無上乘無功用起一切智智善根種子！",
        "from": "T13n0411_006:0752b06_6",
        "context_with_next_sentence": true
    },
    {
        "source_sentence": "又令其舌為病所害，於多日夜結舌不言，受諸苦毒痛切難忍，命終定當生於無間大地獄中。",
        "from": "T13n0411_006:0752b08_10",
        "context_with_next_sentence": true
    },
    {
        "source_sentence": "「是故，如來慈悲憐愍一切真善剎帝利王，乃至真善戍達羅等，若男、若女，令得長夜利益安樂，慇懃懇切作如是言：",
        "from": "T13n0411_006:0752b11_4",
        "context_with_next_sentence": true
    },
    {
        "source_sentence": "『汝等應當於歸我法剃除鬚髮被片袈裟出家人所，慎勿惱亂譏呵讁罰。",
        "from": "T13n0411_006:0752b13_1",
        "context_with_next_sentence": true
    },
    {
        "source_sentence": "於我所說三乘正教，慎勿謗毀、障蔽、隱沒。",
        "from": "T13n0411_006:0752b14_1",
        "context_with_next_sentence": true
    },
    {
        "source_sentence": "若違我言而故作者，所獲罪報如前廣說。",
        "from": "T13n0411_006:0752b15_1",
        "context_with_next_sentence": true
    },
    {
        "source_sentence": "』所以者何？",
        "from": "T13n0411_006:0752b15_7",
        "context_with_next_sentence": true
    },
    {
        "source_sentence": "此歸我法剃除鬚髮被赤袈裟出家形相，乃是過去、未來、現在諸佛菩薩大悲神力之所護持。",
        "from": "T13n0411_006:0752b17_8",
        "context_with_next_sentence": true
    },
    {
        "source_sentence": "此剃鬚髮被赤袈裟出家威儀，是諸賢聖解脫幢相；",
        "from": "T13n0411_006:0752b18_13",
        "context_with_next_sentence": true
    },
    {
        "source_sentence": "亦是一切聲聞乘人，受用解脫法味幢相；",
        "from": "T13n0411_006:0752b19_12",
        "context_with_next_sentence": true
    },
    {
        "source_sentence": "亦是一切獨覺乘人，受用解脫法味幢相；",
        "from": "T13n0411_006:0752b20_11",
        "context_with_next_sentence": true
    },
    {
        "source_sentence": "亦是一切大乘之人，受用解脫法味幢相。",
        "from": "T13n0411_006:0752b21_10",
        "context_with_next_sentence": true
    },
    {
        "source_sentence": "如來所說三乘正法，亦是三世諸佛菩薩大悲神力之所護持，是諸賢聖解脫依止；",
        "from": "T13n0411_006:0752b23_7",
        "context_with_next_sentence": true
    },
    {
        "source_sentence": "亦是一切聲聞乘人，受用解脫法味依止；",
        "from": "T13n0411_006:0752b24_6",
        "context_with_next_sentence": true
    },
    {
        "source_sentence": "亦是一切獨覺乘人，受用解脫法味依止；",
        "from": "T13n0411_006:0752b25_5",
        "context_with_next_sentence": true
    },
    {
        "source_sentence": "亦是一切大乘之人，受用解脫法味依止。",
        "from": "T13n0411_006:0752b26_4",
        "context_with_next_sentence": true
    },
    {
        "source_sentence": "「善男子！",
        "from": "T13n0411_006:0752b27_4",
        "context_with_next_sentence": true
    },
    {
        "source_sentence": "以是義故求解脫者，應當親近、恭敬、供養諸歸我法剃除鬚髮被赤袈裟出家之人，應先信敬聲聞乘法。",
        "from": "T13n0411_006:0752b29_13",
        "context_with_next_sentence": true
    },
    {
        "source_sentence": "若自聽受教他聽受、若自讀誦教他讀誦、若自書寫教他書寫、若自施與教他施與、若自宣說教他宣說，思惟修行廣令流布。",
        "from": "T13n0411_006:0752c03_13",
        "context_with_next_sentence": true
    },
    {
        "source_sentence": "如是，信敬獨覺乘法，若自聽受教他聽受、若自讀誦教他讀誦、若自書寫教他書寫、若自施與教他施與、若自宣說教他宣說，思惟修行廣令流布。",
        "from": "T13n0411_006:0752c07_1",
        "context_with_next_sentence": true
    },
    {
        "source_sentence": "如是，信敬於大乘法，若自聽受教他聽受、若自讀誦教他讀誦、若自書寫教他書寫、若自施與教他施與、若自宣說教他宣說。",
        "from": "T13n0411_006:0752c10_1",
        "context_with_next_sentence": true
    },
    {
        "source_sentence": "思惟修行廣令流布。",
        "from": "T13n0411_006:0752c10_10",
        "context_with_next_sentence": true
    },
    {
        "source_sentence": "若非器者，不應自聽、勿教他聽，乃至廣說，又應遠離一切惡法，應捨惡友、應親善友，應勤修習六到彼岸，應數懺悔一切惡業，應隨所宜勤發正願。",
        "from": "T13n0411_006:0752c14_3",
        "context_with_next_sentence": true
    },
    {
        "source_sentence": "若能如是斯有是處，現身得成聲聞乘器、或獨覺乘種子不退、或復大乘種子不退。",
        "from": "T13n0411_006:0752c16_4",
        "context_with_next_sentence": true
    },
    {
        "source_sentence": "是故三乘皆應修學，不應憍傲妄號大乘，謗毀聲聞、獨覺乘法。",
        "from": "T13n0411_006:0752c17_15",
        "context_with_next_sentence": true
    },
    {
        "source_sentence": "我先唯為大乘法器堅修行者，說如是言：",
        "from": "T13n0411_006:0752c18_14",
        "context_with_next_sentence": true
    },
    {
        "source_sentence": "『唯修大乘能得究竟。",
        "from": "T13n0411_006:0752c19_5",
        "context_with_next_sentence": true
    },
    {
        "source_sentence": "』是故今昔說不相違。",
        "from": "T13n0411_006:0752c19_15",
        "context_with_next_sentence": true
    },
    {
        "source_sentence": "」爾時，世尊重顯此義而說頌曰：",
        "from": "T13n0411_006:0752c20_9",
        "context_with_next_sentence": true
    },
    {
        "source_sentence": "「對諸大眾前，　　金剛藏問我：",
        "from": "T13n0411_006:0752c21_14",
        "context_with_next_sentence": true
    },
    {
        "source_sentence": "『云何勸供養，　　破戒惡苾芻，",
        "from": "T13n0411_006:0752c22_0",
        "context_with_next_sentence": true
    },
    {
        "source_sentence": "失杜多功德，　　癡惡見所持，",
        "from": "T13n0411_006:0752c23_0",
        "context_with_next_sentence": true
    },
    {
        "source_sentence": "非法器污道，　　而不聽讁罰？",
        "from": "T13n0411_006:0752c24_13",
        "context_with_next_sentence": true
    },
    {
        "source_sentence": "復說從彼聞，　　三乘微妙法，",
        "from": "T13n0411_006:0752c25_0",
        "context_with_next_sentence": true
    },
    {
        "source_sentence": "真解脫良藥，　　趣寂靜涅槃。",
        "from": "T13n0411_006:0752c26_13",
        "context_with_next_sentence": true
    },
    {
        "source_sentence": "何故餘經言，　　一大乘解脫，",
        "from": "T13n0411_006:0752c27_0",
        "context_with_next_sentence": true
    },
    {
        "source_sentence": "遮學二乘法，　　今復說三乘？",
        "from": "T13n0411_006:0752c28_13",
        "context_with_next_sentence": true
    },
    {
        "source_sentence": "哀愍諸有情，　　令捨邪惡業，",
        "from": "T13n0411_006:0752c29_0",
        "context_with_next_sentence": true
    },
    {
        "source_sentence": "得利益安樂，　　願為說除疑。",
        "from": "T13n0411_006:0753a01_13",
        "context_with_next_sentence": true
    },
    {
        "source_sentence": "為益剎帝利，　　乃至戍達羅，",
        "from": "T13n0411_006:0753a02_0",
        "context_with_next_sentence": true
    },
    {
        "source_sentence": "不聽惱苾芻，　　恐彼染大罪。",
        "from": "T13n0411_006:0753a03_13",
        "context_with_next_sentence": true
    },
    {
        "source_sentence": "剃髮被袈裟，　　諸佛法幢相，",
        "from": "T13n0411_006:0753a04_0",
        "context_with_next_sentence": true
    },
    {
        "source_sentence": "諸佛等護持，　　解脫道之眼。",
        "from": "T13n0411_006:0753a05_13",
        "context_with_next_sentence": true
    },
    {
        "source_sentence": "雖破諸律儀，　　非永遮解脫，",
        "from": "T13n0411_006:0753a06_0",
        "context_with_next_sentence": true
    },
    {
        "source_sentence": "能捨諸惡見，　　當速趣涅槃。",
        "from": "T13n0411_006:0753a07_13",
        "context_with_next_sentence": true
    },
    {
        "source_sentence": "如腐敗良藥，　　猶能療眾病，",
        "from": "T13n0411_006:0753a08_0",
        "context_with_next_sentence": true
    },
    {
        "source_sentence": "如是破律儀，　　亦能滅他苦。",
        "from": "T13n0411_006:0753a09_13",
        "context_with_next_sentence": true
    },
    {
        "source_sentence": "不聽彼苾芻，　　在布薩羯磨，",
        "from": "T13n0411_006:0753a10_0",
        "context_with_next_sentence": true
    },
    {
        "source_sentence": "許為他說法，　　俱獲福無疑。",
        "from": "T13n0411_006:0753a11_13",
        "context_with_next_sentence": true
    },
    {
        "source_sentence": "若歸敬三寶，　　稱我為大師，",
        "from": "T13n0411_006:0753a12_0",
        "context_with_next_sentence": true
    },
    {
        "source_sentence": "能棄捨眾惡，　　勝諸外道眾。",
        "from": "T13n0411_006:0753a13_13",
        "context_with_next_sentence": true
    },
    {
        "source_sentence": "如墮羅剎渚，　　商眾悉驚惶，",
        "from": "T13n0411_006:0753a14_0",
        "context_with_next_sentence": true
    },
    {
        "source_sentence": "各執獸一毛，　　渡海得免難。",
        "from": "T13n0411_006:0753a15_13",
        "context_with_next_sentence": true
    },
    {
        "source_sentence": "如是破戒者，　　離諸惡邪見，",
        "from": "T13n0411_006:0753a16_0",
        "context_with_next_sentence": true
    },
    {
        "source_sentence": "由一信為因，　　脫煩惱羅剎。",
        "from": "T13n0411_006:0753a17_13",
        "context_with_next_sentence": true
    },
    {
        "source_sentence": "由護解脫相，　　諸佛等護持，",
        "from": "T13n0411_006:0753a18_0",
        "context_with_next_sentence": true
    },
    {
        "source_sentence": "不惱破戒僧，　　能離諸重惡。",
        "from": "T13n0411_006:0753a19_13",
        "context_with_next_sentence": true
    },
    {
        "source_sentence": "諸樂多福人，　　欣求真解脫，",
        "from": "T13n0411_006:0753a20_0",
        "context_with_next_sentence": true
    },
    {
        "source_sentence": "等護器非器，　　證解脫無難。",
        "from": "T13n0411_006:0753a21_13",
        "context_with_next_sentence": true
    },
    {
        "source_sentence": "癡慢號大乘，　　彼無有智力，",
        "from": "T13n0411_006:0753a22_0",
        "context_with_next_sentence": true
    },
    {
        "source_sentence": "尚迷二乘法，　　況能解大乘！",
        "from": "T13n0411_006:0753a23_13",
        "context_with_next_sentence": true
    },
    {
        "source_sentence": "譬如闕壞眼，　　不能見眾色，",
        "from": "T13n0411_006:0753a24_0",
        "context_with_next_sentence": true
    },
    {
        "source_sentence": "如是闕壞信，　　不能解大乘。",
        "from": "T13n0411_006:0753a25_13",
        "context_with_next_sentence": true
    },
    {
        "source_sentence": "無力飲池河，　　詎能吞大海？",
        "from": "T13n0411_006:0753a26_13",
        "context_with_next_sentence": true
    },
    {
        "source_sentence": "不習二乘法，　　何能學大乘？",
        "from": "T13n0411_006:0753a27_13",
        "context_with_next_sentence": true
    },
    {
        "source_sentence": "先信二乘法，　　方能信大乘，",
        "from": "T13n0411_006:0753a28_0",
        "context_with_next_sentence": true
    },
    {
        "source_sentence": "無信誦大乘，　　空言無所益。",
        "from": "T13n0411_006:0753a29_13",
        "context_with_next_sentence": true
    },
    {
        "source_sentence": "內真懷斷見，　　妄自號大乘，",
        "from": "T13n0411_006:0753b01_0",
        "context_with_next_sentence": true
    },
    {
        "source_sentence": "不護三業罪，　　壞亂我正法。",
        "from": "T13n0411_006:0753b02_13",
        "context_with_next_sentence": true
    },
    {
        "source_sentence": "彼人命終後，　　定墮無間獄，",
        "from": "T13n0411_006:0753b03_0",
        "context_with_next_sentence": true
    },
    {
        "source_sentence": "故應觀機說，　　勿為非器者。",
        "from": "T13n0411_006:0753b04_13",
        "context_with_next_sentence": true
    },
    {
        "source_sentence": "憍傲無慈悲，　　暴惡志下劣，",
        "from": "T13n0411_006:0753b05_0",
        "context_with_next_sentence": true
    },
    {
        "source_sentence": "智者應當知，　　是懷斷見者。",
        "from": "T13n0411_006:0753b06_13",
        "context_with_next_sentence": true
    },
    {
        "source_sentence": "非聲聞緣覺，　　亦非大乘器；",
        "from": "T13n0411_006:0753b07_13",
        "context_with_next_sentence": true
    },
    {
        "source_sentence": "諂毀謗諸佛，　　必墮無間獄。",
        "from": "T13n0411_006:0753b08_13",
        "context_with_next_sentence": true
    },
    {
        "source_sentence": "持戒樂喧閙，　　慳法畏苦惡，",
        "from": "T13n0411_006:0753b09_0",
        "context_with_next_sentence": true
    },
    {
        "source_sentence": "智者應當了，　　是名聲聞乘。",
        "from": "T13n0411_006:0753b10_13",
        "context_with_next_sentence": true
    },
    {
        "source_sentence": "樂施觀生滅，　　常欣獨靜處，",
        "from": "T13n0411_006:0753b11_0",
        "context_with_next_sentence": true
    },
    {
        "source_sentence": "智者應當了，　　是名獨覺乘。",
        "from": "T13n0411_006:0753b12_13",
        "context_with_next_sentence": true
    },
    {
        "source_sentence": "具足諸善根，　　守護慈悲本，",
        "from": "T13n0411_006:0753b13_0",
        "context_with_next_sentence": true
    },
    {
        "source_sentence": "常樂攝利物，　　是名為大乘。",
        "from": "T13n0411_006:0753b14_13",
        "context_with_next_sentence": true
    },
    {
        "source_sentence": "捨身命護戒，　　不惱害眾生，",
        "from": "T13n0411_006:0753b15_0",
        "context_with_next_sentence": true
    },
    {
        "source_sentence": "精進求空法，　　應知是大乘。",
        "from": "T13n0411_006:0753b16_13",
        "context_with_next_sentence": true
    },
    {
        "source_sentence": "心堪忍諸法，　　善言無祕悋，",
        "from": "T13n0411_006:0753b17_0",
        "context_with_next_sentence": true
    },
    {
        "source_sentence": "於法常欣樂，　　應知是大乘。",
        "from": "T13n0411_006:0753b18_13",
        "context_with_next_sentence": true
    },
    {
        "source_sentence": "法器非法器，　　利樂心平等，",
        "from": "T13n0411_006:0753b19_0",
        "context_with_next_sentence": true
    },
    {
        "source_sentence": "不染諸世法，　　應知是大乘。",
        "from": "T13n0411_006:0753b20_13",
        "context_with_next_sentence": true
    },
    {
        "source_sentence": "是故有智者，　　普敬說三乘，",
        "from": "T13n0411_006:0753b21_0",
        "context_with_next_sentence": true
    },
    {
        "source_sentence": "不惱我僧徒，　　速成無上覺。",
        "from": "T13n0411_006:0753b22_13",
        "context_with_next_sentence": true
    },
    {
        "source_sentence": "「復次，善男子！",
        "from": "T13n0411_006:0753b23_7",
        "context_with_next_sentence": true
    },
    {
        "source_sentence": "若有真善剎帝利、真善婆羅門、真善宰官、真善居士、真善長者、真善沙門、真善茷舍、真善戍達羅，若男、若女，成就十種有依行輪，於現身中速能種殖聲聞乘種令不退失，或於現身成聲聞乘諸聖法器；",
        "from": "T13n0411_006:0753b27_16",
        "context_with_next_sentence": true
    },
    {
        "source_sentence": "非獨覺乘、大乘聖器。",
        "from": "T13n0411_006:0753b28_8",
        "context_with_next_sentence": true
    },
    {
        "source_sentence": "何等為十？",
        "from": "T13n0411_006:0753b28_13",
        "context_with_next_sentence": true
    },
    {
        "source_sentence": "一者、具足淨信，信有一切善、惡業果；",
        "from": "T13n0411_006:0753b29_11",
        "context_with_next_sentence": true
    },
    {
        "source_sentence": "二者、具足慚愧，遠離一切惡友、惡見；",
        "from": "T13n0411_006:0753c01_8",
        "context_with_next_sentence": true
    },
    {
        "source_sentence": "三者、安住律儀，遠離殺生乃至飲酒；",
        "from": "T13n0411_006:0753c02_4",
        "context_with_next_sentence": true
    },
    {
        "source_sentence": "四者、安住慈心，遠離一切瞋恚、忿惱；",
        "from": "T13n0411_006:0753c03_1",
        "context_with_next_sentence": true
    },
    {
        "source_sentence": "五者、安住悲心，救拔一切羸弱有情；",
        "from": "T13n0411_006:0753c03_18",
        "context_with_next_sentence": true
    },
    {
        "source_sentence": "六者、安住喜心，遠離一切語四惡業；",
        "from": "T13n0411_006:0753c04_15",
        "context_with_next_sentence": true
    },
    {
        "source_sentence": "七者、安住捨心，遠離一切慳貪、嫉妬；",
        "from": "T13n0411_006:0753c05_13",
        "context_with_next_sentence": true
    },
    {
        "source_sentence": "八者、具正歸依，遠離一切妄執吉凶，終不歸依邪神外道；",
        "from": "T13n0411_006:0753c07_1",
        "context_with_next_sentence": true
    },
    {
        "source_sentence": "九者、具足精進，堅固勇猛修諸善法；",
        "from": "T13n0411_006:0753c07_18",
        "context_with_next_sentence": true
    },
    {
        "source_sentence": "十者、常樂寂靜，思求法義歡悅無倦。",
        "from": "T13n0411_006:0753c08_15",
        "context_with_next_sentence": true
    },
    {
        "source_sentence": "善男子！",
        "from": "T13n0411_006:0753c08_19",
        "context_with_next_sentence": true
    },
    {
        "source_sentence": "若有真善剎帝利王，乃至真善戍達羅等，若男、若女，成此十種有依行輪，於現身中速能種殖聲聞乘種令不退失，或於現身證聲聞乘所有聖法，成聲聞乘諸聖法器；",
        "from": "T13n0411_006:0753c12_16",
        "context_with_next_sentence": true
    },
    {
        "source_sentence": "非證獨覺大乘聖法、非成獨覺大乘聖器。",
        "from": "T13n0411_006:0753c13_16",
        "context_with_next_sentence": true
    },
    {
        "source_sentence": "應知此中獨覺、大乘皆如是說。",
        "from": "T13n0411_006:0753c14_12",
        "context_with_next_sentence": true
    },
    {
        "source_sentence": "善男子！",
        "from": "T13n0411_006:0753c14_16",
        "context_with_next_sentence": true
    },
    {
        "source_sentence": "如是十種有依行輪，一切聲聞、獨覺、菩薩、諸佛如來，皆同共有。",
        "from": "T13n0411_006:0753c16_6",
        "context_with_next_sentence": true
    },
    {
        "source_sentence": "「善男子！",
        "from": "T13n0411_006:0753c17_4",
        "context_with_next_sentence": true
    },
    {
        "source_sentence": "復有十種有依行輪，不共聲聞，唯與獨覺、菩薩、如來皆同共有。",
        "from": "T13n0411_006:0753c18_13",
        "context_with_next_sentence": true
    },
    {
        "source_sentence": "若有真善剎帝利王，乃至真善戍達羅等，若男、若女，成此十種有依行輪，於現身中速能種殖獨覺乘種令不退失，或於現身證獨覺乘所有聖法，成獨覺乘諸聖法器。",
        "from": "T13n0411_006:0753c22_10",
        "context_with_next_sentence": true
    },
    {
        "source_sentence": "何等為十？",
        "from": "T13n0411_006:0753c22_15",
        "context_with_next_sentence": true
    },
    {
        "source_sentence": "一者、修行清淨身、語、意、業；",
        "from": "T13n0411_006:0753c23_10",
        "context_with_next_sentence": true
    },
    {
        "source_sentence": "二者、具足慚愧，厭患自身；",
        "from": "T13n0411_006:0753c24_1",
        "context_with_next_sentence": true
    },
    {
        "source_sentence": "三者、於五取蘊，深生怖畏；",
        "from": "T13n0411_006:0753c24_14",
        "context_with_next_sentence": true
    },
    {
        "source_sentence": "四者、見生死河，極為難渡；",
        "from": "T13n0411_006:0753c25_6",
        "context_with_next_sentence": true
    },
    {
        "source_sentence": "五者、常樂寂靜，離諸憒閙；",
        "from": "T13n0411_006:0753c25_19",
        "context_with_next_sentence": true
    },
    {
        "source_sentence": "六者、樂阿練若，不譏他失；",
        "from": "T13n0411_006:0753c26_11",
        "context_with_next_sentence": true
    },
    {
        "source_sentence": "七者、守護諸根，心常寂定；",
        "from": "T13n0411_006:0753c27_3",
        "context_with_next_sentence": true
    },
    {
        "source_sentence": "八者、善觀緣起，審察因果；",
        "from": "T13n0411_006:0753c27_16",
        "context_with_next_sentence": true
    },
    {
        "source_sentence": "九者、常樂勤修等持、靜慮；",
        "from": "T13n0411_006:0753c28_8",
        "context_with_next_sentence": true
    },
    {
        "source_sentence": "十者、於集起法，能善除滅。",
        "from": "T13n0411_006:0753c29_1",
        "context_with_next_sentence": true
    },
    {
        "source_sentence": "「善男子！",
        "from": "T13n0411_006:0753c29_6",
        "context_with_next_sentence": true
    },
    {
        "source_sentence": "若有真善剎帝利王，乃至真善戍達羅等，若男、若女，成此十種有依行輪，於現身中速能種殖獨覺乘種令不退失，或於現身證獨覺乘所有聖法，成獨覺乘諸聖法器。",
        "from": "T13n0411_006:0754a04_1",
        "context_with_next_sentence": true
    },
    {
        "source_sentence": "善男子！",
        "from": "T13n0411_006:0754a04_5",
        "context_with_next_sentence": true
    },
    {
        "source_sentence": "是名一切聲聞、獨覺有依行輪。",
        "from": "T13n0411_006:0754a04_19",
        "context_with_next_sentence": true
    },
    {
        "source_sentence": "一切聲聞及諸獨覺依止此輪，速能超渡三有大海，速能趣入般涅槃城。",
        "from": "T13n0411_006:0754a06_11",
        "context_with_next_sentence": true
    },
    {
        "source_sentence": "「善男子！",
        "from": "T13n0411_006:0754a07_4",
        "context_with_next_sentence": true
    },
    {
        "source_sentence": "有依行輪，是何句義？",
        "from": "T13n0411_006:0754a07_14",
        "context_with_next_sentence": true
    },
    {
        "source_sentence": "言有依者，名有執取、有我所依、有所攝受、有所繫屬。",
        "from": "T13n0411_006:0754a08_18",
        "context_with_next_sentence": true
    },
    {
        "source_sentence": "行謂：",
        "from": "T13n0411_006:0754a09_2",
        "context_with_next_sentence": true
    },
    {
        "source_sentence": "蘊行、界行、處行、有繫屬行。",
        "from": "T13n0411_006:0754a09_16",
        "context_with_next_sentence": true
    },
    {
        "source_sentence": "輪謂：",
        "from": "T13n0411_006:0754a09_19",
        "context_with_next_sentence": true
    },
    {
        "source_sentence": "教授、教誡之輪；",
        "from": "T13n0411_006:0754a10_3",
        "context_with_next_sentence": true
    },
    {
        "source_sentence": "如轉輪王所乘車輪、或首行輪。",
        "from": "T13n0411_006:0754a10_17",
        "context_with_next_sentence": true
    },
    {
        "source_sentence": "如是一切聲聞、獨覺，依止此輪求涅槃道，故此二種非大乘器。",
        "from": "T13n0411_006:0754a12_7",
        "context_with_next_sentence": true
    },
    {
        "source_sentence": "所以者何？",
        "from": "T13n0411_006:0754a12_12",
        "context_with_next_sentence": true
    },
    {
        "source_sentence": "由彼依止下劣行故，非大乘器。",
        "from": "T13n0411_006:0754a13_8",
        "context_with_next_sentence": true
    },
    {
        "source_sentence": "由彼執取自諸蘊行，驚怖、厭患、自求解脫一切憂苦，不求解脫一切有情而修行，故非大乘器。",
        "from": "T13n0411_006:0754a15_13",
        "context_with_next_sentence": true
    },
    {
        "source_sentence": "由彼依止自諸界行，驚怖、厭患、自求解脫一切憂苦，不求解脫一切有情而修行，故非大乘器。",
        "from": "T13n0411_006:0754a17_17",
        "context_with_next_sentence": true
    },
    {
        "source_sentence": "由彼攝受自諸處行，驚怖、厭患、自求解脫一切憂苦，不求解脫一切有情而修行，故非大乘器。",
        "from": "T13n0411_006:0754a20_4",
        "context_with_next_sentence": true
    },
    {
        "source_sentence": "由彼繫屬有繫屬行，於諸有情不樂攝受，無有慈悲有繫屬，故非大乘器。",
        "from": "T13n0411_006:0754a22_1",
        "context_with_next_sentence": true
    },
    {
        "source_sentence": "由彼觀他具受眾苦捨而不救，但為自身求解脫，故非大乘器。",
        "from": "T13n0411_006:0754a23_10",
        "context_with_next_sentence": true
    },
    {
        "source_sentence": "由彼自斷諸煩惱首，不樂斷除一切有情諸煩惱首，非大乘器。",
        "from": "T13n0411_006:0754a25_1",
        "context_with_next_sentence": true
    },
    {
        "source_sentence": "由彼不能馭大乘輪趣菩提，故非大乘器。",
        "from": "T13n0411_006:0754a26_2",
        "context_with_next_sentence": true
    },
    {
        "source_sentence": "由彼不能隨大光輪趣菩提，故非大乘器。",
        "from": "T13n0411_006:0754a27_3",
        "context_with_next_sentence": true
    },
    {
        "source_sentence": "由彼憙樂獨一無侶入涅槃城而修行，故非大乘器。",
        "from": "T13n0411_006:0754a28_8",
        "context_with_next_sentence": true
    },
    {
        "source_sentence": "「善男子！",
        "from": "T13n0411_006:0754a29_4",
        "context_with_next_sentence": true
    },
    {
        "source_sentence": "有諸眾生，於聲聞乘、獨覺乘法，未作劬勞正勤修學，如是眾生根機未熟、根機下劣、精進微少。",
        "from": "T13n0411_006:0754b02_8",
        "context_with_next_sentence": true
    },
    {
        "source_sentence": "若有為說微妙甚深大乘正法，說、聽二人俱獲大罪，亦為違逆一切諸佛。",
        "from": "T13n0411_006:0754b04_2",
        "context_with_next_sentence": true
    },
    {
        "source_sentence": "所以者何？",
        "from": "T13n0411_006:0754b04_7",
        "context_with_next_sentence": true
    },
    {
        "source_sentence": "若諸眾生於聲聞乘、獨覺乘法，未作劬勞正勤修學，根機未熟、根機下劣、精進微少，而便聽受微妙甚深大乘正法，如是眾生實是愚癡自謂聰叡，陷斷滅邊，墜顛狂想，執無因論，於諸業果生斷滅想，撥無一切善作、惡作。",
        "from": "T13n0411_006:0754b09_9",
        "context_with_next_sentence": true
    },
    {
        "source_sentence": "妄說大乘壞亂我法，非法說法、法說非法，實非沙門說是沙門、實是沙門說非沙門，實非毘奈耶說是毘奈耶、實是毘奈耶說非毘奈耶。",
        "from": "T13n0411_006:0754b12_13",
        "context_with_next_sentence": true
    },
    {
        "source_sentence": "愚癡、顛倒、憍慢、嫉妬、朋黨之心，於大乘法稱讚擁衛令廣流布，於聲聞乘、獨覺乘法，謗毀、障蔽，不令流布。",
        "from": "T13n0411_006:0754b15_2",
        "context_with_next_sentence": true
    },
    {
        "source_sentence": "不能如實依聲聞乘、或獨覺乘、或無上乘，捨俗出家受具足戒成苾芻性，亦不如實修集一切善法因緣。",
        "from": "T13n0411_006:0754b17_9",
        "context_with_next_sentence": true
    },
    {
        "source_sentence": "於我弟子，或是法器、或非法器，謂：",
        "from": "T13n0411_006:0754b18_6",
        "context_with_next_sentence": true
    },
    {
        "source_sentence": "勤修行、學無學行，乃至證得最後極果真善異生，持戒、破戒、無戒者所，種種毀罵、呵嘖、惱亂、奪其衣鉢，不聽受用諸資生具，繫縛、禁閉。",
        "from": "T13n0411_006:0754b21_8",
        "context_with_next_sentence": true
    },
    {
        "source_sentence": "如是撥無一切因果斷滅論者，雖在人中實是羅剎，於當來世無數大劫難得人身；",
        "from": "T13n0411_006:0754b23_5",
        "context_with_next_sentence": true
    },
    {
        "source_sentence": "寧在地獄受無量苦，不處人中起斷滅見。",
        "from": "T13n0411_006:0754b24_6",
        "context_with_next_sentence": true
    },
    {
        "source_sentence": "「如是癡人，不久便當支體廢缺，於多日夜結舌不言，受諸苦毒痛切難忍，命終定生無間地獄。",
        "from": "T13n0411_006:0754b26_11",
        "context_with_next_sentence": true
    },
    {
        "source_sentence": "於諸惡趣輪轉往來受諸苦惱，難可救濟，多百千劫難復人身。",
        "from": "T13n0411_006:0754b28_2",
        "context_with_next_sentence": true
    },
    {
        "source_sentence": "雖過無量、無數劫已，還得人身，而生五濁無佛世界，生盲、生聾、瘖啞無舌，種種重病常所嬰纏，或身矬醜人不憙見，言詞拙訥耳所惡聞，心常迷亂無所解了，生貧窮家眾事闕乏，不逢善友，隨惡友行樂作惡業，好執惡見造無間罪，復還重墮無間地獄，輪轉惡趣難有出期。",
        "from": "T13n0411_006:0754c05_10",
        "context_with_next_sentence": true
    },
    {
        "source_sentence": "「如是愚癡斷滅論者，壞亂毀滅我之正法，逼惱謫罰我諸弟子，持戒、破戒、及無戒者，皆令不安修諸善品。",
        "from": "T13n0411_006:0754c08_1",
        "context_with_next_sentence": true
    },
    {
        "source_sentence": "由是因緣，多百千劫沒眾惡趣，從闇入闇難有出期。",
        "from": "T13n0411_006:0754c09_5",
        "context_with_next_sentence": true
    },
    {
        "source_sentence": "如是眾生所有罪報，皆為未求聽習聲聞、獨覺乘法，先求聽習微妙甚深大乘正法。",
        "from": "T13n0411_006:0754c11_5",
        "context_with_next_sentence": true
    },
    {
        "source_sentence": "如是愚癡斷滅論者，下劣人身尚難可得，況當能成賢聖法器！",
        "from": "T13n0411_006:0754c12_13",
        "context_with_next_sentence": true
    },
    {
        "source_sentence": "尚不能得聲聞、獨覺所證涅槃，況得廣大甚深無上正等菩提！",
        "from": "T13n0411_006:0754c14_4",
        "context_with_next_sentence": true
    },
    {
        "source_sentence": "如是眾生所有過失，皆由未學聲聞乘法、獨覺乘法，先入大乘。",
        "from": "T13n0411_006:0754c15_14",
        "context_with_next_sentence": true
    },
    {
        "source_sentence": "「善男子！",
        "from": "T13n0411_006:0754c15_19",
        "context_with_next_sentence": true
    },
    {
        "source_sentence": "譬如坯瓶多諸瑕隙，盛油乳等，盡皆滲漏，能盛、所盛二俱壞失。",
        "from": "T13n0411_006:0754c17_8",
        "context_with_next_sentence": true
    },
    {
        "source_sentence": "所以者何？",
        "from": "T13n0411_006:0754c17_13",
        "context_with_next_sentence": true
    },
    {
        "source_sentence": "器有失故。",
        "from": "T13n0411_006:0754c17_18",
        "context_with_next_sentence": true
    },
    {
        "source_sentence": "如是眾生，於聲聞乘、獨覺乘法，未作劬勞正勤修學，根機未熟、根機下劣、精進微少。",
        "from": "T13n0411_006:0754c19_18",
        "context_with_next_sentence": true
    },
    {
        "source_sentence": "若有為說微妙甚深大乘正法，說、聽二人俱獲大罪，亦為違逆一切諸佛，所有過失廣說如前。",
        "from": "T13n0411_006:0754c22_1",
        "context_with_next_sentence": true
    },
    {
        "source_sentence": "譬如世間庫藏頹穴，置諸寶貨多有散失。",
        "from": "T13n0411_006:0754c23_1",
        "context_with_next_sentence": true
    },
    {
        "source_sentence": "如是眾生，於二乘法，謗毀不信、不肯修學，為說大乘不如實解，因此造罪輪轉無窮。",
        "from": "T13n0411_006:0754c25_1",
        "context_with_next_sentence": true
    },
    {
        "source_sentence": "譬如舟船，多諸泄漏，不任乘載泛於大海。",
        "from": "T13n0411_006:0754c26_1",
        "context_with_next_sentence": true
    },
    {
        "source_sentence": "如是眾生，多懷慳嫉，於二乘法未曾修學，妄號大乘實懷斷見，憍慢諂曲成泄漏身，不堪憑入一切智海。",
        "from": "T13n0411_006:0754c28_10",
        "context_with_next_sentence": true
    },
    {
        "source_sentence": "譬如有人，其目盲瞽，不堪呈示種種珍寶。",
        "from": "T13n0411_006:0754c29_10",
        "context_with_next_sentence": true
    },
    {
        "source_sentence": "如是眾生，憍慢放逸，執著空見，不學二乘，盲無慧目，不任顯示無上大乘功德珍寶。",
        "from": "T13n0411_006:0755a02_10",
        "context_with_next_sentence": true
    },
    {
        "source_sentence": "譬如有人，其身臭穢，雖以種種上妙香塗，而竟不能令身香潔。",
        "from": "T13n0411_006:0755a04_1",
        "context_with_next_sentence": true
    },
    {
        "source_sentence": "如是眾生，愚癡憍慢，於二乘法不樂勤修，不斷殺生乃至邪見，雖勤聽受無上大乘，而竟不能解甚深法。",
        "from": "T13n0411_006:0755a06_10",
        "context_with_next_sentence": true
    },
    {
        "source_sentence": "「譬如石田，雖殖好種勤加營耨，終無果實。",
        "from": "T13n0411_006:0755a07_10",
        "context_with_next_sentence": true
    },
    {
        "source_sentence": "如是眾生，於二乘法，憍慢懈怠不樂勤修，貪求五欲曾無厭倦，雖於彼身殖大乘種，精進勤苦終無所成。",
        "from": "T13n0411_006:0755a10_3",
        "context_with_next_sentence": true
    },
    {
        "source_sentence": "譬如甕器，先貯毒藥投少石蜜，不任食用。",
        "from": "T13n0411_006:0755a11_4",
        "context_with_next_sentence": true
    },
    {
        "source_sentence": "如是眾生，於二乘法不肯修學，執無因論，為說大乘終不能成自他利益。",
        "from": "T13n0411_006:0755a13_1",
        "context_with_next_sentence": true
    },
    {
        "source_sentence": "譬如甕器，先貯石蜜投少毒藥，不任食用。",
        "from": "T13n0411_006:0755a14_1",
        "context_with_next_sentence": true
    },
    {
        "source_sentence": "如是眾生，精勤修學二乘正法猶未成就，為說大乘，二俱壞失。",
        "from": "T13n0411_006:0755a15_11",
        "context_with_next_sentence": true
    },
    {
        "source_sentence": "譬如有人，癡狂心亂，為作音樂，不能了知。",
        "from": "T13n0411_006:0755a16_11",
        "context_with_next_sentence": true
    },
    {
        "source_sentence": "如是眾生，於二乘法未曾修學，貪、瞋、癡等猛利煩惱擾亂其心，執著無因及斷滅論，根機未熟，為說大乘，雖經多時而不能解。",
        "from": "T13n0411_006:0755a19_10",
        "context_with_next_sentence": true
    },
    {
        "source_sentence": "譬如有人，不著甲冑、不持刀仗輙入陣中，必遭傷害受諸苦惱。",
        "from": "T13n0411_006:0755a21_3",
        "context_with_next_sentence": true
    },
    {
        "source_sentence": "如是眾生，於二乘法未曾修學，智慧狹劣根器未成，為說大乘必生妄執，由此展轉造惡無窮。",
        "from": "T13n0411_006:0755a23_7",
        "context_with_next_sentence": true
    },
    {
        "source_sentence": "如是癡人，不久便當支體廢缺，於多日夜結舌不言，受諸苦毒痛切難忍，命終定生無間地獄。",
        "from": "T13n0411_006:0755a25_12",
        "context_with_next_sentence": true
    },
    {
        "source_sentence": "於諸惡趣輪轉往來，應知如前次第廣說。",
        "from": "T13n0411_006:0755a26_12",
        "context_with_next_sentence": true
    },
    {
        "source_sentence": "「善男子！",
        "from": "T13n0411_006:0755a27_4",
        "context_with_next_sentence": true
    },
    {
        "source_sentence": "是故智者先應觀察一切眾心，然後說法。",
        "from": "T13n0411_006:0755a28_2",
        "context_with_next_sentence": true
    },
    {
        "source_sentence": "先當發起慈心、悲心、喜心、益心、不懈怠心、能忍受心、不憍慢心、不嫉妬心、不慳悋心、等引定心，然後為他宣說正法。",
        "from": "T13n0411_006:0755b01_12",
        "context_with_next_sentence": true
    },
    {
        "source_sentence": "終不令他諸眾生類，聞所說法，輪轉生死，墮大險難。",
        "from": "T13n0411_006:0755b02_18",
        "context_with_next_sentence": true
    },
    {
        "source_sentence": "是故，如來善達一切眾生心相，以無塵垢、無取行輪，為說正法。",
        "from": "T13n0411_006:0755b04_7",
        "context_with_next_sentence": true
    },
    {
        "source_sentence": "具大甲冑一切菩薩摩訶薩眾，為他說法亦復如是，由悲愍故、為令斷滅諸煩惱故、為令超渡三有海故、為諸眾生於三乘中隨心所樂隨趣一乘速圓滿故，為說正法，終不令其輪轉生死，墮大險難。",
        "from": "T13n0411_006:0755b09_3",
        "context_with_next_sentence": true
    },
    {
        "source_sentence": "「云何名無塵垢行輪？",
        "from": "T13n0411_006:0755b09_13",
        "context_with_next_sentence": true
    },
    {
        "source_sentence": "無塵垢者，謂說法時，不為有蘊、不為有處、不為有界，不為有欲界、不為有色界、不為有無色界，不為有此世、不為有他世，不為有諸行、不為有受、不為有想、不為有思、不為有觸、不為有作意、不為有無明，乃至不為有老死、不為有行及不行故，為諸眾生宣說正法；",
        "from": "T13n0411_006:0755b16_8",
        "context_with_next_sentence": true
    },
    {
        "source_sentence": "唯為一切諸蘊、處、界，廣說乃至行與不行，皆寂滅故，為諸眾生宣說正法，以是義故，名無塵垢。",
        "from": "T13n0411_006:0755b18_14",
        "context_with_next_sentence": true
    },
    {
        "source_sentence": "行者，所謂為能永斷死此生彼，為諸眾生宣說正法，為能永斷諸蘊、處、界，廣說乃至為能永斷行與不行，為諸眾生宣說正法，是名為行。",
        "from": "T13n0411_006:0755b21_18",
        "context_with_next_sentence": true
    },
    {
        "source_sentence": "輪者，所謂如滿月光清涼無礙，遍滿虛空，照觸一切無障境界。",
        "from": "T13n0411_006:0755b23_8",
        "context_with_next_sentence": true
    },
    {
        "source_sentence": "如是，如來及諸菩薩，所有神通、記說、教誡三種勝輪，作用無礙遍諸世界，利樂一切所化眾生。",
        "from": "T13n0411_006:0755b25_12",
        "context_with_next_sentence": true
    },
    {
        "source_sentence": "令諸眾生不異歸趣，不共一切世間眾生，不共一切聲聞、獨覺，能令眾生斷滅生死諸苦惱法，證得安樂菩提涅槃，是名為輪。",
        "from": "T13n0411_006:0755b28_12",
        "context_with_next_sentence": true
    },
    {
        "source_sentence": "如是名為諸佛、菩薩無塵垢行輪。",
        "from": "T13n0411_006:0755b29_9",
        "context_with_next_sentence": true
    },
    {
        "source_sentence": "「云何名為無取行輪？",
        "from": "T13n0411_006:0755b29_19",
        "context_with_next_sentence": true
    },
    {
        "source_sentence": "謂於諸法無所罣礙，猶如日光普照一切，三乘根器隨其所宜，宣說正法無所執著。",
        "from": "T13n0411_006:0755c02_16",
        "context_with_next_sentence": true
    },
    {
        "source_sentence": "謂諸如來，為諸眾生說如是法，猶如虛空無差別相，以無量定遊戲自在莊嚴住持，為諸眾生說微妙法無所執著。",
        "from": "T13n0411_006:0755c05_10",
        "context_with_next_sentence": true
    },
    {
        "source_sentence": "具大甲冑一切菩薩摩訶薩眾，為他說法亦復如是。",
        "from": "T13n0411_006:0755c06_15",
        "context_with_next_sentence": true
    },
    {
        "source_sentence": "謂說諸法非有、非空；",
        "from": "T13n0411_006:0755c07_7",
        "context_with_next_sentence": true
    },
    {
        "source_sentence": "非即色空、非離色空，乃至非即識空、非離識空；",
        "from": "T13n0411_006:0755c08_9",
        "context_with_next_sentence": true
    },
    {
        "source_sentence": "非即眼空、非離眼空，乃至非即意空、非離意空；",
        "from": "T13n0411_006:0755c09_11",
        "context_with_next_sentence": true
    },
    {
        "source_sentence": "非即色空、非離色空，乃至非即法空，非離法空；",
        "from": "T13n0411_006:0755c10_14",
        "context_with_next_sentence": true
    },
    {
        "source_sentence": "非即眼識空、非離眼識空，乃至非即意識空、非離意識空。",
        "from": "T13n0411_006:0755c12_2",
        "context_with_next_sentence": true
    },
    {
        "source_sentence": "非即欲界空、非離欲界空，乃至非即虛空無邊處空、非離虛空無邊處空，非即識無邊處空、非離識無邊處空，非即無所有處空、非離無所有處空，非即非想非非想處空、非離非想非非想處空。",
        "from": "T13n0411_006:0755c16_13",
        "context_with_next_sentence": true
    },
    {
        "source_sentence": "非即四念住空、非離四念住空，乃至非即八支聖道空、非離八支聖道空，非即緣起法空、非離緣起法空，非即三不護空、非離三不護空，非即四無所畏空、非離四無所畏空，非即十力空、非離十力空，非即十八不共法空、非離十八不共法空，非即大慈大悲大喜大捨空、非離大慈大悲大喜大捨空，非即涅槃空、非離涅槃空。",
        "from": "T13n0411_006:0755c24_7",
        "context_with_next_sentence": true
    },
    {
        "source_sentence": "是名，如來及諸菩薩，為諸眾生宣說處中微妙正法。",
        "from": "T13n0411_006:0755c25_9",
        "context_with_next_sentence": true
    },
    {
        "source_sentence": "「善男子！",
        "from": "T13n0411_006:0755c25_14",
        "context_with_next_sentence": true
    },
    {
        "source_sentence": "如是如來，為諸眾生，以無塵垢行輪說法；",
        "from": "T13n0411_006:0755c26_13",
        "context_with_next_sentence": true
    },
    {
        "source_sentence": "如滿月光，清涼無礙，遍滿虛空，照觸一切無障境界。",
        "from": "T13n0411_006:0755c27_18",
        "context_with_next_sentence": true
    },
    {
        "source_sentence": "乃至廣說，又以無取行輪說微妙法；",
        "from": "T13n0411_006:0755c28_15",
        "context_with_next_sentence": true
    },
    {
        "source_sentence": "於一切法無所罣礙，猶如日光普照一切，三乘根器隨其所宜，宣說正法無所執著。",
        "from": "T13n0411_006:0756a01_15",
        "context_with_next_sentence": true
    },
    {
        "source_sentence": "謂諸如來，為諸眾生說如是法，猶如虛空無差別相，以無量定遊戲自在莊嚴住持，為諸眾生說微妙法無所執著，令於三乘隨宜趣入。",
        "from": "T13n0411_006:0756a05_2",
        "context_with_next_sentence": true
    },
    {
        "source_sentence": "具大甲冑一切菩薩摩訶薩眾，為他說法亦復如是，令諸眾生聞此最勝甚深法已，於三乘中，隨其所樂隨趣一乘，種種善根皆得成熟；",
        "from": "T13n0411_006:0756a08_6",
        "context_with_next_sentence": true
    },
    {
        "source_sentence": "隨於一乘極善安住，終不令其於生死中增長種種惡、不善法，令於涅槃堅固不退。",
        "from": "T13n0411_006:0756a10_6",
        "context_with_next_sentence": true
    },
    {
        "source_sentence": "「善男子！",
        "from": "T13n0411_006:0756a11_4",
        "context_with_next_sentence": true
    },
    {
        "source_sentence": "菩薩摩訶薩，為斷無量無數眾生生死流轉，為他說法；",
        "from": "T13n0411_006:0756a12_8",
        "context_with_next_sentence": true
    },
    {
        "source_sentence": "聲聞、獨覺，但為自斷生死流轉，為他說法。",
        "from": "T13n0411_006:0756a13_8",
        "context_with_next_sentence": true
    },
    {
        "source_sentence": "菩薩摩訶薩，為令無量無數眾生渡四瀑流，為他說法；",
        "from": "T13n0411_006:0756a14_13",
        "context_with_next_sentence": true
    },
    {
        "source_sentence": "聲聞、獨覺，但為令己渡四瀑流，為他說法。",
        "from": "T13n0411_006:0756a15_13",
        "context_with_next_sentence": true
    },
    {
        "source_sentence": "菩薩摩訶薩，為除無量無數眾生諸煩惱病，為他說法；",
        "from": "T13n0411_006:0756a17_1",
        "context_with_next_sentence": true
    },
    {
        "source_sentence": "聲聞、獨覺，但為自除諸煩惱病，為他說法。",
        "from": "T13n0411_006:0756a18_1",
        "context_with_next_sentence": true
    },
    {
        "source_sentence": "菩薩摩訶薩，為斷眾生諸蘊煩惱、習氣相續，令盡無餘，為他說法；",
        "from": "T13n0411_006:0756a19_11",
        "context_with_next_sentence": true
    },
    {
        "source_sentence": "聲聞、獨覺，但為自斷諸蘊煩惱、習氣相續，有餘不盡，為他說法。",
        "from": "T13n0411_006:0756a20_20",
        "context_with_next_sentence": true
    },
    {
        "source_sentence": "菩薩摩訶薩，為成大悲等流果故，大悲為因，為他說法；",
        "from": "T13n0411_006:0756a22_6",
        "context_with_next_sentence": true
    },
    {
        "source_sentence": "聲聞、獨覺，不為大悲等流果故，無大悲因，為他說法。",
        "from": "T13n0411_006:0756a23_11",
        "context_with_next_sentence": true
    },
    {
        "source_sentence": "菩薩摩訶薩，於諸眾生有所顧念，而為說法；",
        "from": "T13n0411_006:0756a24_11",
        "context_with_next_sentence": true
    },
    {
        "source_sentence": "聲聞、獨覺，於諸眾生無所顧念，而為說法。",
        "from": "T13n0411_006:0756a25_11",
        "context_with_next_sentence": true
    },
    {
        "source_sentence": "菩薩摩訶薩，為息一切他眾生苦，為他說法；",
        "from": "T13n0411_006:0756a26_12",
        "context_with_next_sentence": true
    },
    {
        "source_sentence": "聲聞、獨覺，但為自息己所有苦，為他說法。",
        "from": "T13n0411_006:0756a27_12",
        "context_with_next_sentence": true
    },
    {
        "source_sentence": "菩薩摩訶薩，為滿一切眾生法味，為他說法；",
        "from": "T13n0411_006:0756a28_13",
        "context_with_next_sentence": true
    },
    {
        "source_sentence": "聲聞、獨覺，但為自滿己身法味，為他說法。",
        "from": "T13n0411_006:0756a29_13",
        "context_with_next_sentence": true
    },
    {
        "source_sentence": "菩薩摩訶薩，為諸眾生得勝法明，為他說法；",
        "from": "T13n0411_006:0756b01_15",
        "context_with_next_sentence": true
    },
    {
        "source_sentence": "聲聞、獨覺，但為自己得勝法明，為他說法。",
        "from": "T13n0411_006:0756b02_15",
        "context_with_next_sentence": true
    },
    {
        "source_sentence": "「善男子！",
        "from": "T13n0411_006:0756b02_20",
        "context_with_next_sentence": true
    },
    {
        "source_sentence": "以要言之，菩薩摩訶薩無量律儀，普為除滅一切眾生大無明闇、大怖畏事、一切衰損，得大光明及大名稱，如實覺悟一切智智，為他說法。",
        "from": "T13n0411_006:0756b06_3",
        "context_with_next_sentence": true
    },
    {
        "source_sentence": "聲聞、獨覺少分律儀，但為滅除自無明闇，得小光明及小名稱，如實覺悟少分法智，為他說法。",
        "from": "T13n0411_006:0756b08_7",
        "context_with_next_sentence": true
    },
    {
        "source_sentence": "「善男子！",
        "from": "T13n0411_006:0756b08_12",
        "context_with_next_sentence": true
    },
    {
        "source_sentence": "聲聞、獨覺，無有於他實懷顧念，無有於他實懷悲惻，無有於他實不輕弄，無有於他實為利益，無有於他實為拔濟，無有於他實行薦舉，無有於他實欲稱歎，無有於他實無諂曲而行讚美，無有於他不顧己身令彼安樂，無有於他不起誤失身、語、意、業。",
        "from": "T13n0411_006:0756b14_19",
        "context_with_next_sentence": true
    },
    {
        "source_sentence": "善男子！",
        "from": "T13n0411_006:0756b15_2",
        "context_with_next_sentence": true
    },
    {
        "source_sentence": "住大乘者，無有於己實懷顧念，廣說乃至，無有於他發起誤失身、語、意業。",
        "from": "T13n0411_006:0756b16_17",
        "context_with_next_sentence": true
    },
    {
        "source_sentence": "大乘大集地藏十輪經卷第六",
        "from": "T13n0411_006:0756b17_100",
        "context_with_next_sentence": false
    }
]