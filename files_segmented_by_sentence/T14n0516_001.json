[
    {
        "source_sentence": "佛說勝軍王所問經",
        "from": "T14n0516_001:0789a16_0",
        "context_with_next_sentence": true
    },
    {
        "source_sentence": "西天譯經三藏朝奉大",
        "from": "T14n0516_001:0789a18_0",
        "context_with_next_sentence": true
    },
    {
        "source_sentence": "夫試鴻臚卿傳法大師",
        "from": "T14n0516_001:0789a19_0",
        "context_with_next_sentence": true
    },
    {
        "source_sentence": "臣施護奉　詔譯如是我聞：",
        "from": "T14n0516_001:0789a21_4",
        "context_with_next_sentence": true
    },
    {
        "source_sentence": "一時，佛在舍衛國祇樹給孤獨園，與大苾芻眾千二百五十人俱。",
        "from": "T14n0516_001:0789a22_12",
        "context_with_next_sentence": true
    },
    {
        "source_sentence": "是時，有憍薩羅國勝軍大王，其王尊貴，有大威德富饒自在，所居國土境界廣遠，為一切人所共尊敬；",
        "from": "T14n0516_001:0789a25_1",
        "context_with_next_sentence": true
    },
    {
        "source_sentence": "其王福德久於佛法生大信重。",
        "from": "T14n0516_001:0789a25_14",
        "context_with_next_sentence": true
    },
    {
        "source_sentence": "是時，大王即乘寶車，與諸臣從及無數百千婆羅門、長者等而共圍繞，以諸音樂而導其前，出舍衛國，詣祇樹給孤獨園佛世尊所，恭敬供養聽受正法。",
        "from": "T14n0516_001:0789a29_4",
        "context_with_next_sentence": true
    },
    {
        "source_sentence": "爾時，為人民主，常以正法而行治化，於諸非法捨而不行。",
        "from": "T14n0516_001:0789b01_11",
        "context_with_next_sentence": true
    },
    {
        "source_sentence": "何以故？",
        "from": "T14n0516_001:0789b01_15",
        "context_with_next_sentence": true
    },
    {
        "source_sentence": "大王當知，若王及臣棄背正法行非法者，於現世中人所輕謗，乃至身壞命終不生勝處；",
        "from": "T14n0516_001:0789b03_15",
        "context_with_next_sentence": true
    },
    {
        "source_sentence": "若王及臣捨離非法行正法者，於現世中人所稱讚，乃至身壞命終，生天界中受勝果報，富樂自在天人愛敬。",
        "from": "T14n0516_001:0789b06_5",
        "context_with_next_sentence": true
    },
    {
        "source_sentence": "「大王！",
        "from": "T14n0516_001:0789b06_9",
        "context_with_next_sentence": true
    },
    {
        "source_sentence": "譬如世人生育一子，父母憐愛猶如珍寶，多設方便常令快樂，其子長大亦生孝敬，王心慈愛亦復如是，一切人民皆如一子，王所愛念猶如父母，常以四法而為攝化，所謂布施、愛語、利行、同事，常行如是四種法故，一切人民皆悉歸伏。",
        "from": "T14n0516_001:0789b11_14",
        "context_with_next_sentence": true
    },
    {
        "source_sentence": "王以慈心觀諸人民既如子想，彼一切人亦復於王如其父母。",
        "from": "T14n0516_001:0789b13_3",
        "context_with_next_sentence": true
    },
    {
        "source_sentence": "「又如有人於其夢中見種種事，所謂江河泉池、園林花菓、街巷道陌處處莊嚴，清淨適悅人所愛樂，如是等事，既夢覺已都無所有，諸世間法亦復如是，皆悉如夢竟無其實。",
        "from": "T14n0516_001:0789b17_1",
        "context_with_next_sentence": true
    },
    {
        "source_sentence": "如汝大王，為人中主受三種樂，所謂富樂、欲樂、自在樂，統大國城多諸所有，象馬、車乘、金銀、珍寶庫藏諸物，乃至后妃、眷屬、諸臣僕等其數甚多，富貴熾盛而無等比，如是富貴雖多所有不以為勝。",
        "from": "T14n0516_001:0789b21_8",
        "context_with_next_sentence": true
    },
    {
        "source_sentence": "何以故？",
        "from": "T14n0516_001:0789b21_12",
        "context_with_next_sentence": true
    },
    {
        "source_sentence": "為顛倒法勞役其心增諸煩惱。",
        "from": "T14n0516_001:0789b22_6",
        "context_with_next_sentence": true
    },
    {
        "source_sentence": "「大王當知，此等皆是無常滅法，是不堅牢而不究竟，如水聚沫而無其實。",
        "from": "T14n0516_001:0789b23_19",
        "context_with_next_sentence": true
    },
    {
        "source_sentence": "是故，大王！",
        "from": "T14n0516_001:0789b24_5",
        "context_with_next_sentence": true
    },
    {
        "source_sentence": "於如是事如實了知，於世間法常所覺了，離諸煩惱修出世行。",
        "from": "T14n0516_001:0789b25_12",
        "context_with_next_sentence": true
    },
    {
        "source_sentence": "「又世間法如一大樹，沃潤其根即生枝葉，枝葉繁茂即能開華，開華非久乃結果實，果實成熟色香美妙，人皆愛樂。",
        "from": "T14n0516_001:0789b28_4",
        "context_with_next_sentence": true
    },
    {
        "source_sentence": "其樹忽為大火所焚，四面俱熾，紅焰光明映蔽日月，四方上下都一大光。",
        "from": "T14n0516_001:0789b29_16",
        "context_with_next_sentence": true
    },
    {
        "source_sentence": "其可愛樹悉無所有，唯火光現，而彼火光非久，即為大雨所滅，雲雷掣電交映而出。",
        "from": "T14n0516_001:0789c02_15",
        "context_with_next_sentence": true
    },
    {
        "source_sentence": "是時，火聚悉無所有，唯彼大雨連霔不息，其雨非久亦復停止。",
        "from": "T14n0516_001:0789c04_4",
        "context_with_next_sentence": true
    },
    {
        "source_sentence": "大王當知，如前所說諸世間法亦復如是，剎那壞滅竟無其實，如王所統，雖復廣大積諸所有，剎那壞其義亦然。",
        "from": "T14n0516_001:0789c06_14",
        "context_with_next_sentence": true
    },
    {
        "source_sentence": "是故，大王！",
        "from": "T14n0516_001:0789c07_1",
        "context_with_next_sentence": true
    },
    {
        "source_sentence": "於無常法莫生常住想，於有盡法莫作無盡想，念念思惟無常來侵，捨世間法離諸所著，修出世行增益善根。",
        "from": "T14n0516_001:0789c09_10",
        "context_with_next_sentence": true
    },
    {
        "source_sentence": "「大王！",
        "from": "T14n0516_001:0789c09_14",
        "context_with_next_sentence": true
    },
    {
        "source_sentence": "又如四方有四大山從空而來，彼山高廣一一堅牢，墮於閻浮，而此地中所有一切草木叢林皆悉摧滅而無有餘，彼有力者不能為救。",
        "from": "T14n0516_001:0789c12_13",
        "context_with_next_sentence": true
    },
    {
        "source_sentence": "大王！",
        "from": "T14n0516_001:0789c12_16",
        "context_with_next_sentence": true
    },
    {
        "source_sentence": "此諸世間有四大怖而來逼迫，亦復如是，一切眾生無所逃避，有大力者不能為救。",
        "from": "T14n0516_001:0789c14_14",
        "context_with_next_sentence": true
    },
    {
        "source_sentence": "四怖者何？",
        "from": "T14n0516_001:0789c14_19",
        "context_with_next_sentence": true
    },
    {
        "source_sentence": "一者、邪行怖；",
        "from": "T14n0516_001:0789c15_6",
        "context_with_next_sentence": true
    },
    {
        "source_sentence": "二者、老怖；",
        "from": "T14n0516_001:0789c15_12",
        "context_with_next_sentence": true
    },
    {
        "source_sentence": "三者、病怖；",
        "from": "T14n0516_001:0789c15_18",
        "context_with_next_sentence": true
    },
    {
        "source_sentence": "四者、死怖。",
        "from": "T14n0516_001:0789c16_1",
        "context_with_next_sentence": true
    },
    {
        "source_sentence": "大王！",
        "from": "T14n0516_001:0789c16_4",
        "context_with_next_sentence": true
    },
    {
        "source_sentence": "邪行若生壞滅正行，老怖若來壞少年相，病怖若來壞安樂法，死怖若來壞滅壽命。",
        "from": "T14n0516_001:0789c18_2",
        "context_with_next_sentence": true
    },
    {
        "source_sentence": "大王！",
        "from": "T14n0516_001:0789c18_5",
        "context_with_next_sentence": true
    },
    {
        "source_sentence": "又如師子為獸中王，若入獸群取一獸食，彼所取獸何能逃避，入師子腹滅無有餘。",
        "from": "T14n0516_001:0789c20_3",
        "context_with_next_sentence": true
    },
    {
        "source_sentence": "大王！",
        "from": "T14n0516_001:0789c20_6",
        "context_with_next_sentence": true
    },
    {
        "source_sentence": "無常大力於諸眾生，亦復如是。",
        "from": "T14n0516_001:0789c20_20",
        "context_with_next_sentence": true
    },
    {
        "source_sentence": "「大王！",
        "from": "T14n0516_001:0789c21_3",
        "context_with_next_sentence": true
    },
    {
        "source_sentence": "諸世間人將趣命終，先染病苦，如中毒箭氣力劣弱，筋骨肢節皆悉疼痛，皮肉乾枯手足戰動，穢惡流溢，眼、耳、鼻、舌、身等諸根不能發識，諸境不現，唯見自造不善業境現在其前，生大怖畏，無所依怙誰為救者？",
        "from": "T14n0516_001:0789c25_16",
        "context_with_next_sentence": true
    },
    {
        "source_sentence": "父母眷屬徒共圍繞，名醫良藥不能為療，上味飲食不能食噉，於念念中起無常怖，彼出入息漸漸微細，如是病怖，方始起心念作善業，微出其聲告父母言：",
        "from": "T14n0516_001:0789c29_6",
        "context_with_next_sentence": true
    },
    {
        "source_sentence": "『我今大怖，惡境現前，壽命將斷，父母為我作諸利益，施佛及僧願垂救護。",
        "from": "T14n0516_001:0790a01_19",
        "context_with_next_sentence": true
    },
    {
        "source_sentence": "』如是言已，於剎那間其命即斷，此處既謝他處復生，隨自作業受諸果報。",
        "from": "T14n0516_001:0790a03_12",
        "context_with_next_sentence": true
    },
    {
        "source_sentence": "「大王當知，世間眾生若善不善、若勝若劣，從自因生果無所失，作善業者，是所歸趣是所依怙，臨命終時不生怖畏，此處緣謝生於他處受勝果報。",
        "from": "T14n0516_001:0790a06_18",
        "context_with_next_sentence": true
    },
    {
        "source_sentence": "是故，大王！",
        "from": "T14n0516_001:0790a07_5",
        "context_with_next_sentence": true
    },
    {
        "source_sentence": "汝今應當捨世間法離諸染著，修出世行趣善法門，於念念中作無常想。",
        "from": "T14n0516_001:0790a08_16",
        "context_with_next_sentence": true
    },
    {
        "source_sentence": "若如是者，於善法中乃名精進。",
        "from": "T14n0516_001:0790a09_11",
        "context_with_next_sentence": true
    },
    {
        "source_sentence": "「復次，大王！",
        "from": "T14n0516_001:0790a10_6",
        "context_with_next_sentence": true
    },
    {
        "source_sentence": "如世間人入大火聚，須以方便即能息滅；",
        "from": "T14n0516_001:0790a11_4",
        "context_with_next_sentence": true
    },
    {
        "source_sentence": "處熱惱中，須假清淨而方醒寤；",
        "from": "T14n0516_001:0790a11_18",
        "context_with_next_sentence": true
    },
    {
        "source_sentence": "受飢渴時，假以飲食方能救濟；",
        "from": "T14n0516_001:0790a12_12",
        "context_with_next_sentence": true
    },
    {
        "source_sentence": "染病苦時，假以良藥即能除愈；",
        "from": "T14n0516_001:0790a13_6",
        "context_with_next_sentence": true
    },
    {
        "source_sentence": "於危難中，得有力者諸善知識乃脫諸難；",
        "from": "T14n0516_001:0790a14_5",
        "context_with_next_sentence": true
    },
    {
        "source_sentence": "受貧困時，得大財寶方能拯濟；",
        "from": "T14n0516_001:0790a14_19",
        "context_with_next_sentence": true
    },
    {
        "source_sentence": "入戰陣時，須被勇猛堅固鎧甲方得戰勝；",
        "from": "T14n0516_001:0790a15_17",
        "context_with_next_sentence": true
    },
    {
        "source_sentence": "於一切處，無依無怙孤獨苦惱，得其親友方為依止。",
        "from": "T14n0516_001:0790a17_2",
        "context_with_next_sentence": true
    },
    {
        "source_sentence": "「大王！",
        "from": "T14n0516_001:0790a17_6",
        "context_with_next_sentence": true
    },
    {
        "source_sentence": "出世善法亦復如是，於諸世間同彼上說，飲食、良藥、親友等類，能為依止能為救護。",
        "from": "T14n0516_001:0790a19_3",
        "context_with_next_sentence": true
    },
    {
        "source_sentence": "大王！",
        "from": "T14n0516_001:0790a19_6",
        "context_with_next_sentence": true
    },
    {
        "source_sentence": "若人不修出世善法都無所託，臨命終時自生怖畏誰為救者，捨此報已自受其苦誰為拯拔，以是事故，我如實說。",
        "from": "T14n0516_001:0790a21_17",
        "context_with_next_sentence": true
    },
    {
        "source_sentence": "「大王！",
        "from": "T14n0516_001:0790a21_21",
        "context_with_next_sentence": true
    },
    {
        "source_sentence": "速疾於世間法捨諸常見作無常想，捨堅執見作破壞想，如水聚沫而無其實，當念修行出世善法，自所作已轉勸他人，如是，乃得於善法中名為精進。",
        "from": "T14n0516_001:0790a25_7",
        "context_with_next_sentence": true
    },
    {
        "source_sentence": "「大王！",
        "from": "T14n0516_001:0790a25_11",
        "context_with_next_sentence": true
    },
    {
        "source_sentence": "當觀自身，無有少樂可得，雖復具有種種上味精妙飲食而為資養，未曾一時有飢渴失，如是暫能資持命根，彼壽報盡，即時散壞歸無常法。",
        "from": "T14n0516_001:0790a28_15",
        "context_with_next_sentence": true
    },
    {
        "source_sentence": "大王！",
        "from": "T14n0516_001:0790a28_18",
        "context_with_next_sentence": true
    },
    {
        "source_sentence": "復觀自身，雖有種種上妙寶衣、眾莊嚴具，乃至種種庫藏諸物，無所乏少，象、馬、車、步四兵具足，其數甚多無與等者，彼壽報盡悉歸無常。",
        "from": "T14n0516_001:0790b03_1",
        "context_with_next_sentence": true
    },
    {
        "source_sentence": "「復次，大王！",
        "from": "T14n0516_001:0790b04_6",
        "context_with_next_sentence": true
    },
    {
        "source_sentence": "如世間人有大財富，於日日中，潔淨澡浴香油塗身，復以諸妙上服莊嚴，眾妙華鬘及彼真珠纓絡、耳璫環釧，如是等物而莊嚴已，處於寶座，富貴自在威德特尊，與諸眷屬而共圍繞，奏百千種殊妙音樂，妙寶樓閣處處，皆爇旃檀沈水等諸妙香，生滅相續輪轉無有窮盡，皆是無明為因生故。",
        "from": "T14n0516_001:0790b10_17",
        "context_with_next_sentence": true
    },
    {
        "source_sentence": "由此即有貪等諸法，若滅無明貪等不生，貪等既滅正行得起，離諸過失，此即名為出世間法。",
        "from": "T14n0516_001:0790b13_1",
        "context_with_next_sentence": true
    },
    {
        "source_sentence": "「復次，大王！",
        "from": "T14n0516_001:0790b14_6",
        "context_with_next_sentence": true
    },
    {
        "source_sentence": "世間一切所緣境界，若得若失，若決定、不決定；",
        "from": "T14n0516_001:0790b15_6",
        "context_with_next_sentence": true
    },
    {
        "source_sentence": "若可愛、不可愛，貪心生起無所厭足，是為大失；",
        "from": "T14n0516_001:0790b16_7",
        "context_with_next_sentence": true
    },
    {
        "source_sentence": "若於聖道出世間法，愛樂希求無厭足者，乃為正行，是大利益。",
        "from": "T14n0516_001:0790b17_15",
        "context_with_next_sentence": true
    },
    {
        "source_sentence": "」爾時世尊，說加陀曰：",
        "from": "T14n0516_001:0790b18_4",
        "context_with_next_sentence": true
    },
    {
        "source_sentence": "「大王今當知，　　彼死法極惡，",
        "from": "T14n0516_001:0790b19_0",
        "context_with_next_sentence": true
    },
    {
        "source_sentence": "能斷人壽命，　　及破壞諸蘊。",
        "from": "T14n0516_001:0790b20_13",
        "context_with_next_sentence": true
    },
    {
        "source_sentence": "斯為大怖畏，　　世皆非愛樂，",
        "from": "T14n0516_001:0790b21_0",
        "context_with_next_sentence": true
    },
    {
        "source_sentence": "彼死法若來，　　普遍於一切，",
        "from": "T14n0516_001:0790b22_0",
        "context_with_next_sentence": true
    },
    {
        "source_sentence": "虛空并大海，　　深穴與高山，",
        "from": "T14n0516_001:0790b23_0",
        "context_with_next_sentence": true
    },
    {
        "source_sentence": "大地及諸方，　　無處可逃避。",
        "from": "T14n0516_001:0790b24_13",
        "context_with_next_sentence": true
    },
    {
        "source_sentence": "唯諸有智者，　　安住真實法，",
        "from": "T14n0516_001:0790b25_0",
        "context_with_next_sentence": true
    },
    {
        "source_sentence": "即堅固無動，　　一切不能壞。",
        "from": "T14n0516_001:0790b26_13",
        "context_with_next_sentence": true
    },
    {
        "source_sentence": "壽報未盡時，　　當發大精進，",
        "from": "T14n0516_001:0790b27_0",
        "context_with_next_sentence": true
    },
    {
        "source_sentence": "廣修眾善因，　　勤行諸梵行，",
        "from": "T14n0516_001:0790b28_0",
        "context_with_next_sentence": true
    },
    {
        "source_sentence": "由善根力故，　　得至涅槃界，",
        "from": "T14n0516_001:0790b29_0",
        "context_with_next_sentence": true
    },
    {
        "source_sentence": "至涅槃界已，　　能遠離死怖。",
        "from": "T14n0516_001:0790c01_13",
        "context_with_next_sentence": true
    },
    {
        "source_sentence": "」爾時，憍薩羅國勝軍大王，聞佛世尊以諸方便善巧譬喻說妙法已，歡喜踊躍恭敬讚歎，頂禮佛足迴復王宮。",
        "from": "T14n0516_001:0790c04_8",
        "context_with_next_sentence": true
    },
    {
        "source_sentence": "佛說此經已，諸大苾芻眾聞佛所說，皆大歡喜信受奉行。",
        "from": "T14n0516_001:0790c05_14",
        "context_with_next_sentence": true
    },
    {
        "source_sentence": "佛說勝軍王所問經大王既出城已漸向祇園，其王即時遠見世尊於一樹下安詳而坐，諸苾芻眾而共圍遶。",
        "from": "T14n0516_001:0790c09_2",
        "context_with_next_sentence": true
    },
    {
        "source_sentence": "時王見已生大歡喜，深信尊重下車去蓋，合掌曲躬遙伸讚歎：",
        "from": "T14n0516_001:0790c10_11",
        "context_with_next_sentence": true
    },
    {
        "source_sentence": "「佛身廣大猶若金山，佛身端嚴殊妙無比，有大光明如百千日，吉祥熾盛猶大火聚，諸根調寂住奢摩他，眾德莊嚴具波羅蜜，三十二相八十種好圓滿具足，為人中龍人中師子，人中大仙人中勝者，於世間中如寶山現。",
        "from": "T14n0516_001:0790c15_16",
        "context_with_next_sentence": true
    },
    {
        "source_sentence": "」是時，大王既讚歎已，徒步而進到佛所已，頭面著地禮世尊足，持以寶冠、寶蓋、寶劍、寶珠、寶莊革屣，如是等物奉上世尊，作如是言：",
        "from": "T14n0516_001:0790c19_1",
        "context_with_next_sentence": true
    },
    {
        "source_sentence": "「惟願世尊，受我所施。",
        "from": "T14n0516_001:0790c19_12",
        "context_with_next_sentence": true
    },
    {
        "source_sentence": "」是時，世尊即為納受。",
        "from": "T14n0516_001:0790c20_2",
        "context_with_next_sentence": true
    },
    {
        "source_sentence": "其王即復禮世尊足，退住一面，合掌恭敬而白佛言：",
        "from": "T14n0516_001:0790c21_6",
        "context_with_next_sentence": true
    },
    {
        "source_sentence": "「世尊！",
        "from": "T14n0516_001:0790c21_10",
        "context_with_next_sentence": true
    },
    {
        "source_sentence": "願佛慈悲為說法要，使我長夜得大利樂。",
        "from": "T14n0516_001:0790c22_10",
        "context_with_next_sentence": true
    },
    {
        "source_sentence": "」爾時，世尊而讚王言：",
        "from": "T14n0516_001:0790c23_1",
        "context_with_next_sentence": true
    },
    {
        "source_sentence": "「善哉，善哉！",
        "from": "T14n0516_001:0790c23_8",
        "context_with_next_sentence": true
    },
    {
        "source_sentence": "大王！",
        "from": "T14n0516_001:0790c23_11",
        "context_with_next_sentence": true
    },
    {
        "source_sentence": "汝於如來深信尊重，於佛正法愛樂趣求，純善相應是大賢者。",
        "from": "T14n0516_001:0790c24_17",
        "context_with_next_sentence": true
    },
    {
        "source_sentence": "如汝所言樂聞法要，汝當諦聽如善作意，記念修習為汝宣說。",
        "from": "T14n0516_001:0790c26_8",
        "context_with_next_sentence": true
    },
    {
        "source_sentence": "」佛言：",
        "from": "T14n0516_001:0790c26_12",
        "context_with_next_sentence": true
    },
    {
        "source_sentence": "「大王！",
        "from": "T14n0516_001:0790c26_16",
        "context_with_next_sentence": true
    },
    {
        "source_sentence": "汝統大國，常有百千內外親族恭敬讚歎，雖復如是富貴自在，壽報盡時即生苦惱，一切眷屬徒共圍繞，悲惱啼泣。",
        "from": "T14n0516_001:0791a01_9",
        "context_with_next_sentence": true
    },
    {
        "source_sentence": "當於爾時，一切所有不能守護，既命盡已，內外親屬所共圍繞，至屍陀林，所有遺體各各離散，皮、肉、筋、骨分其異處，有諸蟲鳥而來𠯗食，彼食盡已，此虛妄身悉無所有。",
        "from": "T14n0516_001:0791a05_8",
        "context_with_next_sentence": true
    },
    {
        "source_sentence": "「大王！",
        "from": "T14n0516_001:0791a05_12",
        "context_with_next_sentence": true
    },
    {
        "source_sentence": "以是緣故諦觀世間，如水聚沫有何堅實？",
        "from": "T14n0516_001:0791a06_11",
        "context_with_next_sentence": true
    },
    {
        "source_sentence": "以是無常不究竟法，起常想者是為顛倒，諸有漏法念念壞滅，我觀是事深可悲愍。",
        "from": "T14n0516_001:0791a08_11",
        "context_with_next_sentence": true
    },
    {
        "source_sentence": "「是故，大王！",
        "from": "T14n0516_001:0791a08_18",
        "context_with_next_sentence": true
    },
    {
        "source_sentence": "當須速捨諸世間法，常念修行出世間法。",
        "from": "T14n0516_001:0791a09_15",
        "context_with_next_sentence": true
    },
    {
        "source_sentence": "何以故？",
        "from": "T14n0516_001:0791a10_1",
        "context_with_next_sentence": true
    },
    {
        "source_sentence": "大王當知，彼生滅法皆由無明為因緣故，所謂無明緣行、行緣識、識緣名色、名色緣六處、六處緣觸、觸緣受、受緣愛、愛緣取、取緣有、有緣生，生緣老、死、憂、悲、苦、惱，如是即一大苦蘊集；",
        "from": "T14n0516_001:0791a14_5",
        "context_with_next_sentence": true
    },
    {
        "source_sentence": "若無明滅即行滅，行滅即識滅，識滅即名色滅，名色滅即六處滅，六處滅即觸滅，觸滅即受滅，受滅即愛滅，愛滅即取滅，取滅即有滅，有滅即生滅，生滅即老、死、憂、悲、苦、惱滅，如是即一大苦蘊滅。",
        "from": "T14n0516_001:0791a18_15",
        "context_with_next_sentence": true
    },
    {
        "source_sentence": "是故……。",
        "from": "T14n0516_001:0791a18_20",
        "context_with_next_sentence": true
    },
    {
        "source_sentence": "」",
        "from": "T14n0516_001:0791a18_100",
        "context_with_next_sentence": false
    }
]