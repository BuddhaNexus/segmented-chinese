{
    "T18n0882_007:0360c14_0": "佛說一切如來真實攝大乘現證",
    "T18n0882_007:0360c15_0": "三昧大教王經卷第七",
    "T18n0882_007:0360c17_0": "西天譯經三藏朝奉大夫試光祿卿",
    "T18n0882_007:0360c18_0": "傳法大師賜紫沙門臣施護等",
    "T18n0882_007:0360c19_0": "奉　詔譯",
    "T18n0882_007:0360c20_0": "金剛祕密曼拏羅廣大儀軌分第二之二爾時具德金剛手菩薩摩訶薩復說祕密大曼拏羅頌曰。",
    "T18n0882_007:0360c23_0": "　我今次第當演說　　最上金剛曼拏羅　其相同彼金剛界　　此說名為金剛密　大曼拏羅法相應　　諸曼拏羅亦然畫　諸曼拏羅中依法　　應當悉畫於佛印　中方安處加趺相　　此名金剛界主宰　金剛加趺金剛相　　此即金剛部金剛　彼金剛寶加趺相　　如是名為自灌頂　金剛蓮華加趺相　　此說名為持壽命　羯磨金剛加趺相　　是為巧業金剛法　應當遍畫蓮華位　　又復悉畫圓光相　座中應畫金剛杵　　及金剛鉤而起立　畫二金剛相相合　　二手作拳善哉相　復畫寶聚有熾焰　　日光輪印亦復然　勝幢熾盛光圍繞　　諸齒行列金剛笑　金剛中畫蓮華相　　利劍熾焰亦復然　復畫金剛大火輪　　及畫舌相具光焰　諸處遍畫金剛杵　　應畫金剛甲冑相　依法次畫金剛牙　　二手拳印如應畫　薩薩金剛等隨畫　　如大壇中所說儀　悉畫本印及標幟　　金剛戲等壇中畫　於外壇中如儀軌　　悉畫本部自標幟　慈氏菩薩等亦然　　隨其所樂咸應畫復次宣說入金剛祕密曼拏羅儀。",
    "T18n0882_007:0361a17_0": "所謂金剛阿闍梨。",
    "T18n0882_007:0361a17_1": "先應自結薩埵金剛印。",
    "T18n0882_007:0361a17_2": "依教入曼拏羅中。",
    "T18n0882_007:0361a18_3": "作右旋繞。",
    "T18n0882_007:0361a18_4": "以所結印獻金剛手尊。",
    "T18n0882_007:0361a19_5": "如其所說。",
    "T18n0882_007:0361a19_6": "於壇四門誦自心明。",
    "T18n0882_007:0361a19_7": "作解散已。",
    "T18n0882_007:0361a20_8": "復結金剛鉤羯磨印。",
    "T18n0882_007:0361a20_9": "如教所說作事業已。",
    "T18n0882_007:0361a21_10": "即應順向出曼拏羅。",
    "T18n0882_007:0361a21_11": "乃令金剛弟子。",
    "T18n0882_007:0361a21_12": "依金剛界大曼拏羅法用。",
    "T18n0882_007:0361a22_13": "如次而入。",
    "T18n0882_007:0361a22_14": "入已然後依法解拳。",
    "T18n0882_007:0361a23_15": "次當授與祕密成就金剛標幟教授金剛。",
    "T18n0882_007:0361a24_16": "祕密印智等法。",
    "T18n0882_007:0361a25_0": "復次此中。",
    "T18n0882_007:0361a25_1": "應教授金剛祕密身印智。",
    "T18n0882_007:0361a26_0": "　淨月曼拏羅中住　　觀想金剛作奮迅　手足指面悉動搖　　金剛明妃尚生愛　屈臂猶如持鉤勢　　觀想金剛在頭上　手掌相擊使振聲　　想金剛鉤作鉤召　又復應作射箭法　　起奮迅相射心中　如應殺彼諸惡魔　　妙樂金剛自當得　又應作縛繫於臂　　從自心至遍自身　彼金剛法用相應　　自得諸佛常衛護即說如是等心明曰。",
    "T18n0882_007:0361b06_0": "嚩日囉(二合)囉(引)誐野呼(引一句)嚩日囕(二合引)酤舍[口*弱](一句)摩(引)囉摩(引)囉野發吒(半音一句)滿馱犖(力角切)叉[亢*欠](一句)復次教授金剛祕密觀視印智。",
    "T18n0882_007:0361b11_0": "　諸金剛視生妙愛　　所謂歡喜開華眼　以其觀視明妃故　　即能得彼常順愛　又復極惡動搖眼　　眼睫照明鉤召相　此說名為光明視　　一切世間悉鉤召　又復顰眉破壞相　　剎那能現忿怒勢　此名遍持忿怒視　　乃至三世尚降伏　又作堅固慈愛眼　　猶如須彌諸山石　此說名為慈愛視　　能破病毒及執魅即說如是等心明曰。",
    "T18n0882_007:0361b20_0": "嚩日囉(二合)捺哩(二合)瑟致(二合)末吒(半音一句)禰(引)鉢多(二合)捺哩(二合)瑟啗(二合引)酤尸[口*弱](一句)骨嚕(二合引)馱捺哩(二合)瑟致(二合)係(引一句)捺哩(二合)茶捺哩(二合)瑟致(二合)怛囉(二合)吒(半音一句)復次教授金剛祕密語印智。",
    "T18n0882_007:0361b25_0": "　呼呼呼呼此稱時　　剎那即得離語言　令諸眾生善愛興　　得金剛語悉明煥　[口*弱][口*弱][口*弱][口*弱]此稱時　　一切聲語得明煥　普能鉤召諸世間　　即得執金剛無異　吽吽吽吽遍持故　　諸忿怒語得明煥　殺害一切惡有情　　等同須彌諸山石　[亢*欠][亢*欠][亢*欠][亢*欠]此稱時　　諸微妙語悉明煥　而能普護諸世間　　即得同佛金剛身即說如是等心明曰。",
    "T18n0882_007:0361c06_0": "嚩日囉(二合)呼(引一句)",
    "T18n0882_007:0361c07_0": "嚩日囉(二合)[口*弱](一句)嚩日囉(二合)吽(引一句)嚩日囉(二合)[亢*欠](一句)復次教授金剛祕密心印智。",
    "T18n0882_007:0361c11_0": "　如應觀想於自身　　所有諸相皆具足　自身即是金剛手　　得彼諸佛生妙愛　如應觀想於自身　　所有諸相皆具足　自身即是金剛藏　　而能鉤召金剛手　如應觀想於自身　　所有諸相皆具足　自身即是金剛眼　　以諸正法摧魔惡　如應觀想於自身　　所有諸相皆具足　自身即是巧金剛　　得眾金剛常衛護即說如是等心明曰。",
    "T18n0882_007:0361c20_0": "嚩日囉(二合)播(引)尼嚩舍(一句)摩(引)那野薩哩嚩(二合)沒談(引)呼(引二)嚩日囉(二合)誐哩婆(二合一句)嚩日囉(二合)播(引)尼孕(二合)尸竭囉(二合)摩(引)葛哩沙(二合)野吽(引)[口*弱](二)嚩日囉(二合)泥(引)怛囉(二合)薩哩嚩(二合)達哩[牟*含](二合一句)摩(引)囉野吽(引)癹吒(半音二)嚩日囉(二合)尾說犖叉薩哩嚩(二合)嚩日囉(二合引)[亢*欠](一句)復次教授金剛祕密印智。",
    "T18n0882_007:0362a01_0": "　薩埵金剛遍持故　　於自心中觀自身　作金剛視普遍觀　　一切世間遍警悟　大寶金剛遍持故　　於自心中觀自身　作光明視普遍觀　　鉤召一切令順愛　妙法金剛遍持故　　於自心中觀自身　作忿怒視普遍觀　　殺諸世間魔惡者　羯磨金剛遍持故　　於自心中觀自身　作慈愛眼普遍觀　　一切世間善作護即說如是等心明曰。",
    "T18n0882_007:0362a10_0": "嚩日囉(二合)玉呬野(二合)三摩野阿(一句)嚩日囉(二合)玉呬野(二合)三摩野呼(引一句)嚩日囉(二合)玉呬野(二合)三摩野吽(引一句)嚩日囉(二合)玉呬野(二合)三摩野[亢*欠](一句)復次教授金剛祕密大印成結儀則。",
    "T18n0882_007:0362a15_0": "　從金剛掌所生印　　此說名為大祕密　彼諸大印如次第　　成結之儀我今說　二手大指相鉤結　　復屈頭指頭相執　竪二中指而向上　　此金剛界主宰印　即此中指金剛相　　又復中指如寶形　中指無名指如蓮　　舒掌四印應如次　一二頭指如金剛　　又二大指皆藏攝　彈指及頭指如寶　　即復頭指寶光相　竪二無名指如寶　　即以此印向口轉　復以諸指頭展舒　　竪二大指於中住　展舒諸指如輪相　　即以此印從口散　並竪大指如金剛　　竪二頭指中間住　開二大指復如牙　　後入掌中成拳印　而復金剛祕密法　　從彼金剛縛所生　復次法祕密標幟　　觀想內心自相合　羯磨祕密亦中住　　羯磨標幟應表示今說法印次第。",
    "T18n0882_007:0362b02_1": "所謂最上祕密彼彼種子。",
    "T18n0882_007:0362b03_0": "阿(引)[口*弱]呼(引)索",
    "T18n0882_007:0362b04_0": "唵(引)盎(引)怛囉(二合)郝",
    "T18n0882_007:0362b05_0": "紇哩(二合引)談[牟*含]囕",
    "T18n0882_007:0362b06_0": "崗[亢*欠]吽(引)鑁",
    "T18n0882_007:0362b07_0": "　二羽應結祕密印　　如教分別羯磨印　乃至三昧邪勝印　　二羽所成亦如是　次當宣說成就儀　　稱三昧邪薩怛鑁　若結自印即能成　　得一切欲勝妙樂　若一若多諸密印　　一切餘時不應結　或成大事或密中　　智者和合如應作　常時身住於此中　　金剛眷屬自然生　行人堅固妙愛心　　乃至盡壽不應捨復次宣說彼一切印成結等事業。",
    "T18n0882_007:0362b16_0": "　金剛遍入發生已　　是中或自或他人　若結諸印若解時　　隨應誦是心明曰嚩日囉(二合)吽(引)滿馱(一句)次說解印儀則。",
    "T18n0882_007:0362b20_0": "　由彼彼所生　　一切印次第",
    "T18n0882_007:0362b21_0": "　於彼彼處解　　應誦是心明",
    "T18n0882_007:0362b22_0": "唵(引)嚩日囉(二合)穆(一句)次說堅固護身所作法儀。",
    "T18n0882_007:0362b24_0": "　結寶金剛堅固拳　　二頭指結甲冑印　從心至頂次第解　　隨應誦是心明曰唵(引)捺哩(二合)茶嚩日囉(二合)葛嚩左特哩(二合)吒(半音一句)次說三昧縛儀。",
    "T18n0882_007:0362b28_0": "　隨處如應遍解已　　當結堅固護身印　解縛齊掌作摧拍　　即誦如是心明曰唵(引)玉呬野(二合)三摩野多(引)羅薩(一句)　金剛密句隨意誦　　善修一切壇事業　此中三昧法相應　　能作最上諸成就金剛智法曼拏羅廣大儀軌分第三爾時具德金剛手菩薩摩訶薩。",
    "T18n0882_007:0362c05_1": "復入一切如來微妙金剛智印三昧曼拏羅加持三摩地。",
    "T18n0882_007:0362c07_0": "說此最上自心明曰。",
    "T18n0882_007:0362c08_0": "唵(引)速(引)叉摩(二合)嚩日囉(二合)倪也(二合引)那三摩野吽(引一句)爾時世尊阿閦如來。",
    "T18n0882_007:0362c10_1": "即入一切如來金剛薩埵微妙金剛智印三昧曼拏羅加持三摩地。",
    "T18n0882_007:0362c12_0": "說此最上自心明曰。",
    "T18n0882_007:0362c13_0": "唵(引)嚩日囉(二合)薩埵速(引)叉摩(二合)倪也(二合引)那三摩野吽(引一句)爾時世尊寶生如來。",
    "T18n0882_007:0362c15_1": "即入一切如來金剛寶微妙智金剛印三昧曼拏羅加持三摩地。",
    "T18n0882_007:0362c16_2": "說此最上自心明曰。",
    "T18n0882_007:0362c18_0": "唵(引)嚩日囉(二合)囉怛那(二合)速(引)叉摩(二合)倪也(二合引)那三摩野吽(引一句)爾時世尊無量壽如來。",
    "T18n0882_007:0362c20_1": "即入一切如來金剛法微妙金剛智印三昧曼拏羅加持三摩地。",
    "T18n0882_007:0362c22_0": "說此最上自心明曰。",
    "T18n0882_007:0362c23_0": "唵(引)嚩日囉(二合)達哩摩(二合)速(引)叉摩(二合)倪也(二合引)那三摩野吽(引一句)爾時世尊不空成就如來。",
    "T18n0882_007:0362c25_1": "即入一切如來金剛羯磨微妙智印三昧曼拏羅加持三摩地。",
    "T18n0882_007:0362c27_0": "說此最上自心明曰。",
    "T18n0882_007:0362c28_0": "唵(引)嚩日囉(二合)葛哩摩(二合)速(引)叉摩(二合)倪也(二合引)那三摩野吽(引一句)爾時世尊大毘盧遮那如來。",
    "T18n0882_007:0363a02_1": "即入一切如來微妙智金剛三摩地。",
    "T18n0882_007:0363a03_2": "於是三摩地中。",
    "T18n0882_007:0363a03_3": "從一切如來心。",
    "T18n0882_007:0363a04_4": "成具德執金剛者。",
    "T18n0882_007:0363a04_5": "微妙智金剛光明。",
    "T18n0882_007:0363a05_0": "為出現已。",
    "T18n0882_007:0363a05_1": "普照一切世界。",
    "T18n0882_007:0363a05_2": "於一切如來眾及一切如來微妙智金剛三摩地三摩鉢底中。",
    "T18n0882_007:0363a07_0": "堅固作已。",
    "T18n0882_007:0363a07_1": "復成一聚三摩地智妙金剛身遍觀察已。",
    "T18n0882_007:0363a08_2": "合為一體。",
    "T18n0882_007:0363a08_3": "出生如來智身。",
    "T18n0882_007:0363a08_4": "於世尊大毘盧遮那如來心中。",
    "T18n0882_007:0363a09_5": "如理而住。",
    "T18n0882_007:0363a10_0": "是時具德金剛手菩薩摩訶薩。",
    "T18n0882_007:0363a10_1": "即入一切如來智心。",
    "T18n0882_007:0363a11_2": "如是入已。",
    "T18n0882_007:0363a11_3": "說此一切如來微妙智大三昧金剛大明曰。",
    "T18n0882_007:0363a13_0": "速(引)叉摩(二合)嚩日囉(二合一句)說是大明時。",
    "T18n0882_007:0363a14_1": "從一切如來心中。",
    "T18n0882_007:0363a14_2": "出現具德金剛手菩薩摩訶薩。",
    "T18n0882_007:0363a15_3": "以一切如來微妙智金剛加持影像身。",
    "T18n0882_007:0363a16_4": "於一切如來鼻端而住。",
    "T18n0882_007:0363a16_5": "說此頌曰。",
    "T18n0882_007:0363a18_0": "　大哉一切正覺尊　　微妙金剛我廣大　由廣大性微妙故　　普能舒遍於三界時具德金剛手菩薩摩訶薩。",
    "T18n0882_007:0363a20_1": "作是說已。",
    "T18n0882_007:0363a20_2": "即於一切如來鼻端。",
    "T18n0882_007:0363a21_3": "以微妙金剛智相。",
    "T18n0882_007:0363a21_4": "舒遍一切如來身。",
    "T18n0882_007:0363a22_5": "如是舒遍已。",
    "T18n0882_007:0363a22_6": "又復遍周法界與虛空界合。",
    "T18n0882_007:0363a23_7": "由是微妙金剛智相舒遍普盡虛空界故。",
    "T18n0882_007:0363a24_8": "即於一切如來智金剛加持影像身中。",
    "T18n0882_007:0363a24_9": "如理而住。",
    "T18n0882_007:0363a25_10": "如是影像身。",
    "T18n0882_007:0363a25_11": "於剎那間。",
    "T18n0882_007:0363a25_12": "混入一切如來智金剛中。",
    "T18n0882_007:0363a26_13": "觀察金剛法性已。",
    "T18n0882_007:0363a26_14": "即於一切如來及一切如來微妙智金剛三摩地中。",
    "T18n0882_007:0363a27_15": "如理而住。",
    "T18n0882_007:0363a28_16": "然後從一切如來金剛中說。",
    "T18n0882_007:0363a28_17": "一切如來三摩地智心明曰。",
    "T18n0882_007:0363b01_0": "嚩日囉(二合)那(引)毘怛他(引)誐多吽(引一句)說是心明時。",
    "T18n0882_007:0363b02_1": "具德金剛手菩薩摩訶薩。",
    "T18n0882_007:0363b02_2": "復入自心微妙智。",
    "T18n0882_007:0363b03_3": "與一切如來身合。",
    "T18n0882_007:0363b03_4": "如是入已。",
    "T18n0882_007:0363b03_5": "於自心中成金剛影像。",
    "T18n0882_007:0363b04_6": "如理而住。",
    "T18n0882_007:0363b05_0": "是時一切如來。",
    "T18n0882_007:0363b05_1": "即說薩埵金剛等四大智心明曰。",
    "T18n0882_007:0363b07_0": "嚩日囉(二合引)怛摩(二合)葛(一句)此即金剛薩埵智印。",
    "T18n0882_007:0363b09_0": "紇哩(二合)捺嚩(二合)日囕(二合引)酤舍(一)此即一切如來集會加持智印。",
    "T18n0882_007:0363b11_0": "底瑟姹(二合)囉(引)誐嚩日囉(二合)鉢囉(二合)尾舍紇哩(二合)捺煬(一句)此即一切如來隨愛樂智印。",
    "T18n0882_007:0363b14_0": "阿呼(引)嚩日囉(二合)覩瑟致(二合一句)此即大歡喜智印。",
    "T18n0882_007:0363b16_0": "是等名為一切如來大金剛等持門。",
    "T18n0882_007:0363b17_0": "爾時具德金剛手菩薩摩訶薩。",
    "T18n0882_007:0363b17_1": "復入一切如來心微妙智。",
    "T18n0882_007:0363b18_2": "與自心合。",
    "T18n0882_007:0363b18_3": "如是入已。",
    "T18n0882_007:0363b18_4": "於自心中。",
    "T18n0882_007:0363b19_0": "以金剛加持影像身。",
    "T18n0882_007:0363b19_1": "如理而住。",
    "T18n0882_007:0363b19_2": "即此金剛影像相。",
    "T18n0882_007:0363b20_3": "說四心明曰。",
    "T18n0882_007:0363b21_0": "嚩日囉(二合)囉怛那(二合引)怛摩(二合)葛紇哩(二合)捺野(一句)此即一切如來灌頂智印。",
    "T18n0882_007:0363b23_0": "嚩日囉(二合)蘇(引)哩野(二合)底瑟姹(二合一句)此即大光明曼拏羅莊嚴智印。",
    "T18n0882_007:0363b25_0": "嚩日囉(二合)特嚩(二合)惹(引)誐囉(二合)鑁(一句)此即一切如來意願圓滿智印。",
    "T18n0882_007:0363b27_0": "紇哩(二合)捺野嚩日囉(二合)賀(引)薩(一句)此即一切如來大喜出生智印。",
    "T18n0882_007:0363b29_0": "是等名為一切如來寶等持門。",
    "T18n0882_007:0363c01_0": "爾時具德金剛手菩薩摩訶薩。",
    "T18n0882_007:0363c01_1": "復入自微妙智。",
    "T18n0882_007:0363c02_2": "與自心合。",
    "T18n0882_007:0363c02_3": "如是入已。",
    "T18n0882_007:0363c02_4": "以金剛加持影像身。",
    "T18n0882_007:0363c03_5": "如理而住。",
    "T18n0882_007:0363c03_6": "即此金剛影像相。",
    "T18n0882_007:0363c03_7": "說四心明曰。",
    "T18n0882_007:0363c05_0": "嚩日囉(二合)鉢訥摩(二合引)怛摩(二合)葛(一句)此即一切法平等性智印。",
    "T18n0882_007:0363c07_0": "紇哩(二合)捺嚩(二合)日囉(二合)酤(引)舍(一句)此即一切如來智慧印。",
    "T18n0882_007:0363c09_0": "底瑟姹(二合)嚩日囉(二合)作訖囉(二合)紇哩(二合)捺煬鉢囉(二合)尾舍(一句)此即入大輪智印。",
    "T18n0882_007:0363c12_0": "嚩日囉(二合)[口*爾]賀嚩(二合引)誐囉(二合)紇哩(二合)捺野(一句)此即一切如來法語離戲論智印。",
    "T18n0882_007:0363c14_0": "是等名為一切如來法等持門。",
    "T18n0882_007:0363c15_0": "爾時具德金剛手菩薩摩訶薩。",
    "T18n0882_007:0363c15_1": "復從自心金剛心。",
    "T18n0882_007:0363c16_2": "入金剛微妙智。",
    "T18n0882_007:0363c16_3": "與金剛心合。",
    "T18n0882_007:0363c16_4": "如是入已。",
    "T18n0882_007:0363c17_5": "復以極微妙金剛影像身。",
    "T18n0882_007:0363c17_6": "加持而住。",
    "T18n0882_007:0363c17_7": "說此極微妙金剛影像等四心明曰。",
    "T18n0882_007:0363c19_0": "薩哩嚩(二合)嚩日囉(二合引)怛摩(二合)葛(一句)此即一切如來巧業智印。",
    "T18n0882_007:0363c21_0": "紇哩(二合)捺嚩(二合)日囉(二合)葛嚩左(一句)此即極難敵精進智印。",
    "T18n0882_007:0363c23_0": "底瑟姹(二合)嚩日囉(二合)藥叉紇哩(二合)捺野(一句)此即破一切魔境界智印。",
    "T18n0882_007:0363c25_0": "嚩日囉(二合)母瑟恥(二合)紇哩(二合)捺野(一句)此即一切如來縛智印。",
    "T18n0882_007:0363c27_0": "是等名為一切如來羯磨等持門。",
    "T18n0882_007:0363c28_0": "爾時具德金剛手菩薩摩訶薩。",
    "T18n0882_007:0363c28_1": "又復舒遍微妙智相。",
    "T18n0882_007:0363c29_2": "與一切如來身合。",
    "T18n0882_007:0363c29_3": "從是出已。",
    "T18n0882_007:0363c29_4": "即現金剛手大菩薩身。",
    "T18n0882_007:0364a01_5": "復成金剛薩埵等大菩薩像。",
    "T18n0882_007:0364a02_6": "各各標幟安自心已。",
    "T18n0882_007:0364a02_7": "即復安立金剛界大曼拏羅相應法用。",
    "T18n0882_007:0364a03_8": "於淨月曼拏羅自心等持等至中。",
    "T18n0882_007:0364a04_9": "依止而住。",
    "T18n0882_007:0364a05_0": "復次具德金剛手菩薩摩訶薩。",
    "T18n0882_007:0364a05_1": "為欲成辦一切如來三摩地智神通事等。",
    "T18n0882_007:0364a06_2": "說此金剛智微妙智曼拏羅。",
    "T18n0882_007:0364a08_0": "　我今次第當演說　　最上妙月曼拏羅　其相猶如金剛界　　金剛微妙故此說　大曼拏羅法相應　　如教安立大薩埵　金剛壇中畫佛相　　佛曼拏羅如是立　壇中遍畫大薩埵　　自印安心如教說　應作三摩地坐相　　二手當結金剛縛復次宣說金剛微妙法曼拏羅鉤召等儀軌。",
    "T18n0882_007:0364a15_0": "謂於大曼拏羅中依相應法。",
    "T18n0882_007:0364a15_1": "所有入等儀軌隨應作已。",
    "T18n0882_007:0364a16_2": "然後授與大智標幟。",
    "T18n0882_007:0364a16_3": "當隨自心所作事業。",
    "T18n0882_007:0364a18_0": "復次教授大印智法。",
    "T18n0882_007:0364a19_0": "　從舌及齶漸出已　　次復繫想於鼻端　微妙金剛樂觸生　　即得心住於等引　微妙金剛樂觸中　　從是出生殊勝相　是相廣大舒遍故　　心亦廣大遍一切　隨心所樂而舒遍　　廣大即遍於三界　復次漸略應旋復　　乃至鼻端而攝入　從是已後諸所有　　常應觀想妙等引　堅固所作遍一切　　三摩地智即安立即說如是等心明曰。",
    "T18n0882_007:0364a28_0": "速(引)叉摩(二合)嚩日囉(二合一句)颯頗(二合)囉嚩日囉(二合一句)僧訶囉嚩日囉(二合一句)嚩日囉(二合)捺哩(二合)茶底瑟姹(二合引一句)　若於有情起慈心　　與大堅固應同起　由心廣大法相應　　一切有情亦廣大　由慈廣大相應故　　所起悲心亦復然　一切有情利相應　　遍諸所行悉廣大　自性光明遍一切　　本來清淨虛空等　是中若法若非法　　普觀清淨悉歡喜　所有一切極惡者　　彼等非佛菩提器　以大捨心平等觀　　亦為彼等皆攝受即說如是等心明曰。",
    "T18n0882_007:0364b12_0": "摩賀(引)梅(引)怛哩野(三合)颯頗(二合)囉(一句)摩賀(引)葛嚕拏(引)颯頗(二合)囉(引一句)薩哩嚩(二合)戍馱鉢羅(二合)摸(引)捺颯頗(二合)囉(一句)薩哩嚩(二合)薩埵(引)三冒(引)馱野(一句)復次教授一切如來隨念智。",
    "T18n0882_007:0364b17_0": "　若處虛空若餘方　　微妙金剛應和合　若坐若起威儀中　　金剛影像常觀想　於一切處亦如是　　微妙金剛常和合　而諸菩薩心金剛　　觀想常住妙等引　彼金剛手大影像　　於一切處常觀想　微妙金剛法相應　　如其所說依次第　觀佛影像遍一切　　所有諸相皆具足　如其所說依次第　　隨應觀想妙等引即說如是等心明曰。",
    "T18n0882_007:0364b26_0": "嚩日囉(二合引)目契(引)婆嚩(一句)摩賀(引)冒(引)地薩埵(引)尾舍(一句)嚩日囉(二合)播(引)尼捺哩舍(二合)野莎嚕半(一句)沒馱(引)努塞蜜哩(三合)爹(引)尾舍(一句)　微妙金剛相應故　　即當觀想於自身　自身現月影像中　　淨菩提心應觀想　復於淨妙月輪中　　如應觀想於自身　自身即是金剛像　　薩埵金剛想無異　微妙金剛法相應　　如應觀想於自身　自身薩埵金剛心　　薩埵金剛想無異　如應觀想於自身　　所有諸相皆具足　自身即是佛影像　　諸佛菩提應觀想即說如是等心明曰。",
    "T18n0882_007:0364c11_0": "三滿多跋捺囉(二合引)尾舍(一句)薩埵嚩日囉(二合引)尾舍(一句)嚩日囉(二合)薩埵三摩(引)提倪也(二合引)那(引)尾舍(一句)怛他(引)誐都(引)[亢*欠](一句)復次教授一切如來法性祕密印智。",
    "T18n0882_007:0364c16_0": "　我即等同於諸佛　　一稱金剛祕密語　金剛蓮華二相合　　令諸有情同妙愛　我即等同大金剛　　一稱金剛祕密語　金剛蓮華二相合　　決定鉤召諸世間　我即等同金剛法　　一稱金剛祕密語　金剛蓮華二相合　　普遍世間悉調伏　我即等同巧金剛　　一稱金剛祕密語　金剛蓮華二相合　　即能成就諸事業復次教授一切如來智金剛加持三摩地印智。",
    "T18n0882_007:0364c25_0": "　微妙金剛法相應　　觀想金剛住心中　自身即是佛影像　　由是觀故即成佛復次教授金剛薩埵三摩地印智。",
    "T18n0882_007:0364c28_0": "　微妙金剛相應故　　心金剛等彼諸眾　金剛薩埵等應觀　　能施一切自成就復次教授一切如來部三摩地三昧印智。",
    "T18n0882_007:0365a02_0": "　從彼金剛縛出生　　等持三昧邪勝印　十六大士應如次　　彼等縛印今當說所謂加趺相。",
    "T18n0882_007:0365a04_1": "高起勢。",
    "T18n0882_007:0365a04_2": "撚箭勢。",
    "T18n0882_007:0365a04_3": "向心住相。",
    "T18n0882_007:0365a04_4": "頭額處。",
    "T18n0882_007:0365a05_5": "背間。",
    "T18n0882_007:0365a05_6": "肩上。",
    "T18n0882_007:0365a05_7": "笑處。",
    "T18n0882_007:0365a05_8": "持口門心。",
    "T18n0882_007:0365a05_9": "劍心。",
    "T18n0882_007:0365a05_10": "開敷。",
    "T18n0882_007:0365a06_0": "從口散頂。",
    "T18n0882_007:0365a06_1": "胸處。",
    "T18n0882_007:0365a06_2": "面處。",
    "T18n0882_007:0365a06_3": "大指處。",
    "T18n0882_007:0365a06_4": "心前等。",
    "T18n0882_007:0365a07_0": "復次教授最上法印次第。",
    "T18n0882_007:0365a08_0": "吒計(引一句)",
    "T18n0882_007:0365a09_0": "誐囉(二合)誐囉(二合一句)",
    "T18n0882_007:0365a10_0": "末吒(半音一句)",
    "T18n0882_007:0365a11_0": "阿屹囉(二合一句)",
    "T18n0882_007:0365a12_0": "怛囕(二合)怛囕(二合一句)",
    "T18n0882_007:0365a13_0": "盎盎(一句)",
    "T18n0882_007:0365a14_0": "唐唐(一句)",
    "T18n0882_007:0365a15_0": "怛哩(二合引)吒(一句)",
    "T18n0882_007:0365a16_0": "特哩(二合)吒(一句)",
    "T18n0882_007:0365a17_0": "勃哩(二合)吒(一句)",
    "T18n0882_007:0365a18_0": "酤(引)舍(一句)",
    "T18n0882_007:0365a19_0": "郝郝(一句)",
    "T18n0882_007:0365a20_0": "嚩嚩(一句)",
    "T18n0882_007:0365a21_0": "鑁鑁(一句)",
    "T18n0882_007:0365a22_0": "發吒(半音一句)",
    "T18n0882_007:0365a23_0": "屹囉(二合)薩(一句)",
    "T18n0882_007:0365a24_0": "復次教授最上法羯磨。",
    "T18n0882_007:0365a25_0": "所謂諸欲作者。",
    "T18n0882_007:0365a25_1": "依三昧法。",
    "T18n0882_007:0365a25_2": "應結微妙金剛智拳。",
    "T18n0882_007:0365a26_3": "皆從二羽和合而作。",
    "T18n0882_007:0365b01_0": "佛說一切如來真實攝大乘現證三昧大教王經卷第七"
}