[
    {
        "source_sentence": "寶授菩薩菩提行經",
        "from": "T14n0488_001:0700b07_0",
        "context_with_next_sentence": true
    },
    {
        "source_sentence": "西天譯經三藏朝散大夫試光祿卿",
        "from": "T14n0488_001:0700b09_0",
        "context_with_next_sentence": true
    },
    {
        "source_sentence": "明教大師臣法賢奉　詔譯",
        "from": "T14n0488_001:0700b10_0",
        "context_with_next_sentence": true
    },
    {
        "source_sentence": "如是我聞：",
        "from": "T14n0488_001:0700b11_4",
        "context_with_next_sentence": true
    },
    {
        "source_sentence": "一時佛住廣嚴城大林樓閣中，與大苾芻眾千二百五十人俱，皆是大阿羅漢——諸漏已盡無復煩惱，逮得己利盡諸有結，除諸重擔所作已辦，如大龍王，心善解脫慧善解脫，得深解脫心達正道，調伏諸根威儀詳審——唯一補特伽羅尊者阿難，受於佛記奉持法藏。",
        "from": "T14n0488_001:0700b17_2",
        "context_with_next_sentence": true
    },
    {
        "source_sentence": "復有大菩薩眾一千人俱，皆得不退轉地，總持法門平等法忍，是大智者具大信重，言行相應斷諸疑惑，面相圓滿亦無顰蹙，常大歡喜具大精進；",
        "from": "T14n0488_001:0700b21_5",
        "context_with_next_sentence": true
    },
    {
        "source_sentence": "是法王子，知法自性說法無倦，所說之法離諸戲論，化度眾生發起佛智，凡所導利功不唐棄；",
        "from": "T14n0488_001:0700b23_8",
        "context_with_next_sentence": true
    },
    {
        "source_sentence": "得大忍辱，離諸顛倒境界之法，滿足十地善知三時，明了自性不生不滅，永斷纏縛威儀具足，證得空三摩地、無相三摩地、無願三摩地，雖出生死常行輪迴，不樂聲聞緣覺之行，唯以發起大菩提心應根說法。",
        "from": "T14n0488_001:0700b28_3",
        "context_with_next_sentence": true
    },
    {
        "source_sentence": "其名曰：",
        "from": "T14n0488_001:0700b28_7",
        "context_with_next_sentence": true
    },
    {
        "source_sentence": "慈氏菩薩、妙吉祥菩薩、辯積菩薩、寶手菩薩、香光菩薩、無邊光菩薩、除蓋障菩薩、勝義心菩薩、得光王菩薩、斷一切憂暗菩薩、薩哩嚩尾沙摩那哩尸菩薩、內行菩薩、無邊意菩薩、具大精進步意菩薩、寶海菩薩、裝嚴王菩薩、具大神通王菩薩、無差步菩薩、勝意菩薩、普滿菩薩、阿那嚩囉拏那哩尸菩薩、常喜菩薩、上金光菩薩、觀一切法意菩薩、阿秫巘馱那羅拘酥彌多菩薩、首積菩薩、無憂吉祥菩薩、須彌藏菩薩、觀自在菩薩、香自在王菩薩、歡喜王菩薩、無邊慧藏菩薩、持一切妙法藏菩薩、師子吼音菩薩。",
        "from": "T14n0488_001:0700c11_11",
        "context_with_next_sentence": true
    },
    {
        "source_sentence": "如是等大菩薩摩訶薩而為上首。",
        "from": "T14n0488_001:0700c12_6",
        "context_with_next_sentence": true
    },
    {
        "source_sentence": "爾時世尊，食時著衣持鉢，與二千苾芻眾而共圍繞，入廣嚴城乞食。",
        "from": "T14n0488_001:0700c14_10",
        "context_with_next_sentence": true
    },
    {
        "source_sentence": "是時世尊入城門時，以大慈悲現神通力，放大光明照耀一切，變廣嚴城而為瑠璃，令四衢道皆悉清淨。",
        "from": "T14n0488_001:0700c16_17",
        "context_with_next_sentence": true
    },
    {
        "source_sentence": "其有眾生蒙光所照，盲者得視、聾者得聽、瘖瘂之者皆悉能言、迷惑之者咸得正念。",
        "from": "T14n0488_001:0700c18_16",
        "context_with_next_sentence": true
    },
    {
        "source_sentence": "天花如雨降滿城中，天樂自鳴妙音清亮。",
        "from": "T14n0488_001:0700c19_15",
        "context_with_next_sentence": true
    },
    {
        "source_sentence": "下至阿鼻地獄，上至阿迦膩吒天，其中眾生唯受大樂。",
        "from": "T14n0488_001:0700c21_1",
        "context_with_next_sentence": true
    },
    {
        "source_sentence": "是時廣嚴城星賀里蹉尾王，有子名曰寶授，年始三歲，乳母抱持在於殿上。",
        "from": "T14n0488_001:0700c22_15",
        "context_with_next_sentence": true
    },
    {
        "source_sentence": "時彼寶授忽見光明希瑞之相，又聞城中種種異事，從其懷抱速下於地，向乳母前端然而立，說伽陀曰：",
        "from": "T14n0488_001:0700c25_2",
        "context_with_next_sentence": true
    },
    {
        "source_sentence": "「何人威德力，　　現此希有相，",
        "from": "T14n0488_001:0700c26_0",
        "context_with_next_sentence": true
    },
    {
        "source_sentence": "如俱胝日光，　　照耀三千界，",
        "from": "T14n0488_001:0700c27_0",
        "context_with_next_sentence": true
    },
    {
        "source_sentence": "其中諸惡趣，　　一切得清淨？",
        "from": "T14n0488_001:0700c28_13",
        "context_with_next_sentence": true
    },
    {
        "source_sentence": "如是之神通，　　母速為我說。",
        "from": "T14n0488_001:0700c29_13",
        "context_with_next_sentence": true
    },
    {
        "source_sentence": "天雨眾妙花，　　遍散於佛剎，",
        "from": "T14n0488_001:0701a01_0",
        "context_with_next_sentence": true
    },
    {
        "source_sentence": "復成妙傘蓋，　　懸覆於空中。",
        "from": "T14n0488_001:0701a02_13",
        "context_with_next_sentence": true
    },
    {
        "source_sentence": "十方有異鳥，　　翔鳴而萃集，",
        "from": "T14n0488_001:0701a03_0",
        "context_with_next_sentence": true
    },
    {
        "source_sentence": "男女皆大喜，　　異常而嚴飾。",
        "from": "T14n0488_001:0701a04_13",
        "context_with_next_sentence": true
    },
    {
        "source_sentence": "盲者復瞻見，　　聾者還聽聞，",
        "from": "T14n0488_001:0701a05_0",
        "context_with_next_sentence": true
    },
    {
        "source_sentence": "瘖瘂者得語，　　迷惑得正念；",
        "from": "T14n0488_001:0701a06_13",
        "context_with_next_sentence": true
    },
    {
        "source_sentence": "諸醜陋麁惡，　　變成妙色相，",
        "from": "T14n0488_001:0701a07_0",
        "context_with_next_sentence": true
    },
    {
        "source_sentence": "一切不善人，　　皆發慈悲心。",
        "from": "T14n0488_001:0701a08_13",
        "context_with_next_sentence": true
    },
    {
        "source_sentence": "何人行世間，　　發起神通力？",
        "from": "T14n0488_001:0701a09_13",
        "context_with_next_sentence": true
    },
    {
        "source_sentence": "此為最上事，　　母速為我說。",
        "from": "T14n0488_001:0701a10_13",
        "context_with_next_sentence": true
    },
    {
        "source_sentence": "」爾時乳母答寶授童子，說伽陀曰：",
        "from": "T14n0488_001:0701a11_14",
        "context_with_next_sentence": true
    },
    {
        "source_sentence": "「功德寶出現，　　清淨難思議，",
        "from": "T14n0488_001:0701a12_0",
        "context_with_next_sentence": true
    },
    {
        "source_sentence": "清淨最上行，　　無垢無增減。",
        "from": "T14n0488_001:0701a13_13",
        "context_with_next_sentence": true
    },
    {
        "source_sentence": "世尊為眼目，　　視生如的親，",
        "from": "T14n0488_001:0701a14_0",
        "context_with_next_sentence": true
    },
    {
        "source_sentence": "化行於世間，　　無親踈分別。",
        "from": "T14n0488_001:0701a15_13",
        "context_with_next_sentence": true
    },
    {
        "source_sentence": "為現乞食來，　　不住世間相，",
        "from": "T14n0488_001:0701a16_0",
        "context_with_next_sentence": true
    },
    {
        "source_sentence": "不染世間法，　　如蓮花在水。",
        "from": "T14n0488_001:0701a17_13",
        "context_with_next_sentence": true
    },
    {
        "source_sentence": "能斷眾生疑，　　慈悲常利物，",
        "from": "T14n0488_001:0701a18_0",
        "context_with_next_sentence": true
    },
    {
        "source_sentence": "眾生所有苦，　　唯佛悉能除。",
        "from": "T14n0488_001:0701a19_13",
        "context_with_next_sentence": true
    },
    {
        "source_sentence": "稱讚不生喜，　　譏謗亦不瞋，",
        "from": "T14n0488_001:0701a20_0",
        "context_with_next_sentence": true
    },
    {
        "source_sentence": "無障復無礙，　　行世如清風。",
        "from": "T14n0488_001:0701a21_13",
        "context_with_next_sentence": true
    },
    {
        "source_sentence": "來者世間師、　　最上大法王，",
        "from": "T14n0488_001:0701a22_0",
        "context_with_next_sentence": true
    },
    {
        "source_sentence": "善解甚深法，　　明了第一義。",
        "from": "T14n0488_001:0701a23_13",
        "context_with_next_sentence": true
    },
    {
        "source_sentence": "常說中道法，　　言離於取捨，",
        "from": "T14n0488_001:0701a24_0",
        "context_with_next_sentence": true
    },
    {
        "source_sentence": "法句最寂靜，　　遠離一切處。",
        "from": "T14n0488_001:0701a25_13",
        "context_with_next_sentence": true
    },
    {
        "source_sentence": "智積無我相，　　最上大福聚，",
        "from": "T14n0488_001:0701a26_0",
        "context_with_next_sentence": true
    },
    {
        "source_sentence": "善逝、世間解，　　來者無邊相。",
        "from": "T14n0488_001:0701a27_14",
        "context_with_next_sentence": true
    },
    {
        "source_sentence": "佛身如須彌，　　高顯無倫匹，",
        "from": "T14n0488_001:0701a28_0",
        "context_with_next_sentence": true
    },
    {
        "source_sentence": "亦如尼俱陀，　　上下皆相稱；",
        "from": "T14n0488_001:0701a29_13",
        "context_with_next_sentence": true
    },
    {
        "source_sentence": "其色如真金，　　晃耀而璨鑭，",
        "from": "T14n0488_001:0701b01_0",
        "context_with_next_sentence": true
    },
    {
        "source_sentence": "清淨若玻𭹳，　　又如秋滿月；",
        "from": "T14n0488_001:0701b02_13",
        "context_with_next_sentence": true
    },
    {
        "source_sentence": "頭頂圓如蓋，　　髮鬒而紺青；",
        "from": "T14n0488_001:0701b03_13",
        "context_with_next_sentence": true
    },
    {
        "source_sentence": "髻相若螺紋，　　一一皆右旋；",
        "from": "T14n0488_001:0701b04_13",
        "context_with_next_sentence": true
    },
    {
        "source_sentence": "面相如滿月，　　湛然而清淨；",
        "from": "T14n0488_001:0701b05_13",
        "context_with_next_sentence": true
    },
    {
        "source_sentence": "眉間之白毫，　　右旋而宛轉；",
        "from": "T14n0488_001:0701b06_13",
        "context_with_next_sentence": true
    },
    {
        "source_sentence": "兩目如青蓮，　　光瑩善觀察；",
        "from": "T14n0488_001:0701b07_13",
        "context_with_next_sentence": true
    },
    {
        "source_sentence": "脣妙頻婆果，　　齒白正齊密；",
        "from": "T14n0488_001:0701b08_13",
        "context_with_next_sentence": true
    },
    {
        "source_sentence": "舌相如蓮葉，　　長廣覆面門；",
        "from": "T14n0488_001:0701b09_13",
        "context_with_next_sentence": true
    },
    {
        "source_sentence": "鼻高而修直，　　額廣而平正；",
        "from": "T14n0488_001:0701b10_13",
        "context_with_next_sentence": true
    },
    {
        "source_sentence": "兩眉色紺青，　　延袤及於耳；",
        "from": "T14n0488_001:0701b11_13",
        "context_with_next_sentence": true
    },
    {
        "source_sentence": "兩耳極端正，　　輪朵垂至肩；",
        "from": "T14n0488_001:0701b12_13",
        "context_with_next_sentence": true
    },
    {
        "source_sentence": "如來梵音聲，　　清亮如頻伽，",
        "from": "T14n0488_001:0701b13_0",
        "context_with_next_sentence": true
    },
    {
        "source_sentence": "美妙復柔軟，　　眾生聞者喜。",
        "from": "T14n0488_001:0701b14_13",
        "context_with_next_sentence": true
    },
    {
        "source_sentence": "所有緊那羅，　　孔雀、鵝、鸚鵡，",
        "from": "T14n0488_001:0701b15_0",
        "context_with_next_sentence": true
    },
    {
        "source_sentence": "鴝鵒、拘枳羅，　　拘那羅、鴛鴦，",
        "from": "T14n0488_001:0701b16_0",
        "context_with_next_sentence": true
    },
    {
        "source_sentence": "𡁠母多、命命，　　如是等音聲，",
        "from": "T14n0488_001:0701b17_0",
        "context_with_next_sentence": true
    },
    {
        "source_sentence": "及彼諸天樂，　　一切美妙聲，",
        "from": "T14n0488_001:0701b18_0",
        "context_with_next_sentence": true
    },
    {
        "source_sentence": "皆不及如來，　　於十六分中，",
        "from": "T14n0488_001:0701b19_0",
        "context_with_next_sentence": true
    },
    {
        "source_sentence": "不及於一分。",
        "from": "T14n0488_001:0701b20_5",
        "context_with_next_sentence": true
    },
    {
        "source_sentence": "　　項細復圓滿，兩臂而𦟛直；",
        "from": "T14n0488_001:0701b21_5",
        "context_with_next_sentence": true
    },
    {
        "source_sentence": "具輪螺等相，　　軟如兜羅綿，",
        "from": "T14n0488_001:0701b22_0",
        "context_with_next_sentence": true
    },
    {
        "source_sentence": "甲妙赤銅色；",
        "from": "T14n0488_001:0701b23_5",
        "context_with_next_sentence": true
    },
    {
        "source_sentence": "　　胸臆廣平正，臍輪而深密；",
        "from": "T14n0488_001:0701b24_5",
        "context_with_next_sentence": true
    },
    {
        "source_sentence": "　　陰藏若馬王，藏覆而不現；",
        "from": "T14n0488_001:0701b25_5",
        "context_with_next_sentence": true
    },
    {
        "source_sentence": "其色如紅蓮，　　平滿復柔軟，",
        "from": "T14n0488_001:0701b26_0",
        "context_with_next_sentence": true
    },
    {
        "source_sentence": "具千輻輪紋，　　及與鈎幢等。",
        "from": "T14n0488_001:0701b27_13",
        "context_with_next_sentence": true
    },
    {
        "source_sentence": "如是諸相備，　　百福悉裝嚴。",
        "from": "T14n0488_001:0701b28_13",
        "context_with_next_sentence": true
    },
    {
        "source_sentence": "具力大丈夫，　　一切世間師，",
        "from": "T14n0488_001:0701b29_0",
        "context_with_next_sentence": true
    },
    {
        "source_sentence": "常作師子吼，　　說於不二法。",
        "from": "T14n0488_001:0701c01_13",
        "context_with_next_sentence": true
    },
    {
        "source_sentence": "所出諸言辭，　　真實無差忒，",
        "from": "T14n0488_001:0701c02_0",
        "context_with_next_sentence": true
    },
    {
        "source_sentence": "愛語復柔順，　　眾生聞者喜。",
        "from": "T14n0488_001:0701c03_13",
        "context_with_next_sentence": true
    },
    {
        "source_sentence": "覺悟諸眾生，　　應根而啟發，",
        "from": "T14n0488_001:0701c04_0",
        "context_with_next_sentence": true
    },
    {
        "source_sentence": "有義利功德，　　為最上第一。",
        "from": "T14n0488_001:0701c05_13",
        "context_with_next_sentence": true
    },
    {
        "source_sentence": "具如是裝嚴，　　名為佛世尊，",
        "from": "T14n0488_001:0701c06_0",
        "context_with_next_sentence": true
    },
    {
        "source_sentence": "十方世界中，　　凡聖無有比。",
        "from": "T14n0488_001:0701c07_13",
        "context_with_next_sentence": true
    },
    {
        "source_sentence": "」爾時寶授童子，得聞乳母說是伽陀讚歎佛已，即白母言：",
        "from": "T14n0488_001:0701c09_6",
        "context_with_next_sentence": true
    },
    {
        "source_sentence": "「云何令我得見於佛？",
        "from": "T14n0488_001:0701c09_16",
        "context_with_next_sentence": true
    },
    {
        "source_sentence": "」佛知其意，速往宮門現身而立。",
        "from": "T14n0488_001:0701c10_8",
        "context_with_next_sentence": true
    },
    {
        "source_sentence": "乳母指言：",
        "from": "T14n0488_001:0701c10_13",
        "context_with_next_sentence": true
    },
    {
        "source_sentence": "「斯即是佛。",
        "from": "T14n0488_001:0701c10_19",
        "context_with_next_sentence": true
    },
    {
        "source_sentence": "」寶授童子乃於殿上遙見世尊，舉手頂禮即作是念：",
        "from": "T14n0488_001:0701c12_2",
        "context_with_next_sentence": true
    },
    {
        "source_sentence": "「若有眾生覩見如來如是具足功德之相，不發大菩提心者難得己利。",
        "from": "T14n0488_001:0701c14_10",
        "context_with_next_sentence": true
    },
    {
        "source_sentence": "」又復思惟：",
        "from": "T14n0488_001:0701c14_16",
        "context_with_next_sentence": true
    },
    {
        "source_sentence": "「經於百千俱胝劫中難遇於佛，我今值遇甚為希有。",
        "from": "T14n0488_001:0701c15_18",
        "context_with_next_sentence": true
    },
    {
        "source_sentence": "當捨此身而為供養。",
        "from": "T14n0488_001:0701c16_8",
        "context_with_next_sentence": true
    },
    {
        "source_sentence": "」是時童子手持千葉金蓮，即於殿上投身而下。",
        "from": "T14n0488_001:0701c17_10",
        "context_with_next_sentence": true
    },
    {
        "source_sentence": "時彼童子佛力所持，住於空中，捧以金蓮用獻於佛。",
        "from": "T14n0488_001:0701c18_13",
        "context_with_next_sentence": true
    },
    {
        "source_sentence": "是時金蓮離童子手，乃於佛上虛空之中變成花蓋，眾寶嚴飾殊妙第一。",
        "from": "T14n0488_001:0701c20_6",
        "context_with_next_sentence": true
    },
    {
        "source_sentence": "爾時寶授童子即於空中向佛合掌，說伽陀曰：",
        "from": "T14n0488_001:0701c22_1",
        "context_with_next_sentence": true
    },
    {
        "source_sentence": "「我所獻蓮花，　　不為斷煩惱，",
        "from": "T14n0488_001:0701c23_0",
        "context_with_next_sentence": true
    },
    {
        "source_sentence": "及於一切法，　　唯為佛菩提。",
        "from": "T14n0488_001:0701c24_13",
        "context_with_next_sentence": true
    },
    {
        "source_sentence": "如菩提不生，　　非有亦非無，",
        "from": "T14n0488_001:0701c25_0",
        "context_with_next_sentence": true
    },
    {
        "source_sentence": "非取亦非捨，　　我從佛現化。",
        "from": "T14n0488_001:0701c26_13",
        "context_with_next_sentence": true
    },
    {
        "source_sentence": "非愚迷所著，　　相與無相等，",
        "from": "T14n0488_001:0701c27_0",
        "context_with_next_sentence": true
    },
    {
        "source_sentence": "我離一切相，　　供養佛世尊。",
        "from": "T14n0488_001:0701c28_13",
        "context_with_next_sentence": true
    },
    {
        "source_sentence": "所獲諸功德，　　亦離一切相，",
        "from": "T14n0488_001:0701c29_0",
        "context_with_next_sentence": true
    },
    {
        "source_sentence": "今奉獻此花，　　不願證二乘，",
        "from": "T14n0488_001:0702a01_0",
        "context_with_next_sentence": true
    },
    {
        "source_sentence": "以彼第一乘，　　常轉於佛剎。",
        "from": "T14n0488_001:0702a02_13",
        "context_with_next_sentence": true
    },
    {
        "source_sentence": "」爾時尊者大目乾連侍佛之右，見是事已，即說伽陀問寶授童子曰：",
        "from": "T14n0488_001:0702a04_10",
        "context_with_next_sentence": true
    },
    {
        "source_sentence": "「如是釋迦佛，　　汝信重供養，",
        "from": "T14n0488_001:0702a05_0",
        "context_with_next_sentence": true
    },
    {
        "source_sentence": "汝何心顛倒，　　云菩提不生？",
        "from": "T14n0488_001:0702a06_13",
        "context_with_next_sentence": true
    },
    {
        "source_sentence": "」爾時寶授答尊者大目乾連，說伽陀曰：",
        "from": "T14n0488_001:0702a07_16",
        "context_with_next_sentence": true
    },
    {
        "source_sentence": "「諸法本不生，　　所施空無為，",
        "from": "T14n0488_001:0702a08_0",
        "context_with_next_sentence": true
    },
    {
        "source_sentence": "法性本如是，　　云何有所生？",
        "from": "T14n0488_001:0702a09_13",
        "context_with_next_sentence": true
    },
    {
        "source_sentence": "圓頂被袈裟，　　住於羅漢相，",
        "from": "T14n0488_001:0702a10_0",
        "context_with_next_sentence": true
    },
    {
        "source_sentence": "如不能知空，　　佛智何能了？",
        "from": "T14n0488_001:0702a11_13",
        "context_with_next_sentence": true
    },
    {
        "source_sentence": "汝若有妄想，　　供養俱胝佛，",
        "from": "T14n0488_001:0702a12_0",
        "context_with_next_sentence": true
    },
    {
        "source_sentence": "雖供如是佛，　　實為非供養。",
        "from": "T14n0488_001:0702a13_13",
        "context_with_next_sentence": true
    },
    {
        "source_sentence": "尊者至於今，　　猶不斷妄想，",
        "from": "T14n0488_001:0702a14_0",
        "context_with_next_sentence": true
    },
    {
        "source_sentence": "汝心當云何，　　無相稱有相？",
        "from": "T14n0488_001:0702a15_13",
        "context_with_next_sentence": true
    },
    {
        "source_sentence": "」爾時尊者大目乾連復謂童子曰：",
        "from": "T14n0488_001:0702a16_13",
        "context_with_next_sentence": true
    },
    {
        "source_sentence": "「如來不證無上正等正覺耶？",
        "from": "T14n0488_001:0702a17_7",
        "context_with_next_sentence": true
    },
    {
        "source_sentence": "亦不說法耶？",
        "from": "T14n0488_001:0702a17_13",
        "context_with_next_sentence": true
    },
    {
        "source_sentence": "」寶授童子曰：",
        "from": "T14n0488_001:0702a17_20",
        "context_with_next_sentence": true
    },
    {
        "source_sentence": "「夫大智者不住菩提相、不住如來相，諸法性無為，法本無有生。",
        "from": "T14n0488_001:0702a19_8",
        "context_with_next_sentence": true
    },
    {
        "source_sentence": "若如是了知，是即知法性。",
        "from": "T14n0488_001:0702a19_20",
        "context_with_next_sentence": true
    },
    {
        "source_sentence": "不驚不怖，捨離親疎，無來無去，無行無相；",
        "from": "T14n0488_001:0702a20_19",
        "context_with_next_sentence": true
    },
    {
        "source_sentence": "不住佛法，不住緣覺法，不住聲聞法，亦不住貪法，不住瞋法，不住癡法，乃至不住愚迷眾生無明煩惱等法；",
        "from": "T14n0488_001:0702a23_6",
        "context_with_next_sentence": true
    },
    {
        "source_sentence": "亦復不住有色無色、有想無想、有相無相、清淨不清淨，及身口意、平等不平等，一切諸法皆無所住。",
        "from": "T14n0488_001:0702a25_12",
        "context_with_next_sentence": true
    },
    {
        "source_sentence": "」爾時尊者大目乾連又復問言：",
        "from": "T14n0488_001:0702a26_12",
        "context_with_next_sentence": true
    },
    {
        "source_sentence": "「寶授童子！",
        "from": "T14n0488_001:0702a26_18",
        "context_with_next_sentence": true
    },
    {
        "source_sentence": "如來於阿耨多羅三藐三菩提莫有所證耶？",
        "from": "T14n0488_001:0702a27_16",
        "context_with_next_sentence": true
    },
    {
        "source_sentence": "」童子言：",
        "from": "T14n0488_001:0702a28_2",
        "context_with_next_sentence": true
    },
    {
        "source_sentence": "「不也。",
        "from": "T14n0488_001:0702a28_6",
        "context_with_next_sentence": true
    },
    {
        "source_sentence": "若有所證，即住如來相、住菩提相、住解脫相。",
        "from": "T14n0488_001:0702a29_4",
        "context_with_next_sentence": true
    },
    {
        "source_sentence": "若住是相，即為愚迷。",
        "from": "T14n0488_001:0702a29_14",
        "context_with_next_sentence": true
    },
    {
        "source_sentence": "」大目乾連言：",
        "from": "T14n0488_001:0702a29_21",
        "context_with_next_sentence": true
    },
    {
        "source_sentence": "「童子！",
        "from": "T14n0488_001:0702b01_3",
        "context_with_next_sentence": true
    },
    {
        "source_sentence": "我亦無相，汝謂有相。",
        "from": "T14n0488_001:0702b01_13",
        "context_with_next_sentence": true
    },
    {
        "source_sentence": "」大目乾連又復告言：",
        "from": "T14n0488_001:0702b02_1",
        "context_with_next_sentence": true
    },
    {
        "source_sentence": "「童子！",
        "from": "T14n0488_001:0702b02_5",
        "context_with_next_sentence": true
    },
    {
        "source_sentence": "我前所問為俗諦故。",
        "from": "T14n0488_001:0702b02_14",
        "context_with_next_sentence": true
    },
    {
        "source_sentence": "」童子言：",
        "from": "T14n0488_001:0702b02_19",
        "context_with_next_sentence": true
    },
    {
        "source_sentence": "「大目乾連！",
        "from": "T14n0488_001:0702b03_1",
        "context_with_next_sentence": true
    },
    {
        "source_sentence": "一切眾生愚迷虛妄，乃生諸根不能調適。",
        "from": "T14n0488_001:0702b03_19",
        "context_with_next_sentence": true
    },
    {
        "source_sentence": "」大目乾連言：",
        "from": "T14n0488_001:0702b04_5",
        "context_with_next_sentence": true
    },
    {
        "source_sentence": "「若眾生具足虛妄者，法亦虛妄。",
        "from": "T14n0488_001:0702b04_20",
        "context_with_next_sentence": true
    },
    {
        "source_sentence": "若虛妄者，汝云何說？",
        "from": "T14n0488_001:0702b05_9",
        "context_with_next_sentence": true
    },
    {
        "source_sentence": "」童子言：",
        "from": "T14n0488_001:0702b05_14",
        "context_with_next_sentence": true
    },
    {
        "source_sentence": "「大目乾連！",
        "from": "T14n0488_001:0702b05_20",
        "context_with_next_sentence": true
    },
    {
        "source_sentence": "說法無相，是名說法。",
        "from": "T14n0488_001:0702b06_7",
        "context_with_next_sentence": true
    },
    {
        "source_sentence": "如是說者，無有所至亦無所證，亦無所知亦無所見。",
        "from": "T14n0488_001:0702b07_10",
        "context_with_next_sentence": true
    },
    {
        "source_sentence": "」大目乾連言：",
        "from": "T14n0488_001:0702b07_17",
        "context_with_next_sentence": true
    },
    {
        "source_sentence": "「童子！",
        "from": "T14n0488_001:0702b07_21",
        "context_with_next_sentence": true
    },
    {
        "source_sentence": "若如是者，汝今何故供養如來？",
        "from": "T14n0488_001:0702b08_12",
        "context_with_next_sentence": true
    },
    {
        "source_sentence": "」童子言：",
        "from": "T14n0488_001:0702b08_17",
        "context_with_next_sentence": true
    },
    {
        "source_sentence": "「大目乾連！",
        "from": "T14n0488_001:0702b09_1",
        "context_with_next_sentence": true
    },
    {
        "source_sentence": "汝若如是，見如來相、見施者相。",
        "from": "T14n0488_001:0702b09_16",
        "context_with_next_sentence": true
    },
    {
        "source_sentence": "」時大目乾連聞童子言已，默然而住。",
        "from": "T14n0488_001:0702b10_11",
        "context_with_next_sentence": true
    },
    {
        "source_sentence": "爾時童子又復告言：",
        "from": "T14n0488_001:0702b11_8",
        "context_with_next_sentence": true
    },
    {
        "source_sentence": "「大目乾連！",
        "from": "T14n0488_001:0702b11_14",
        "context_with_next_sentence": true
    },
    {
        "source_sentence": "若復眾生見有是相者，不能解脫、不得己利，遠離如來寂靜涅槃，必當發趣聲聞乘也。",
        "from": "T14n0488_001:0702b13_12",
        "context_with_next_sentence": true
    },
    {
        "source_sentence": "」爾時大目乾連說伽陀曰：",
        "from": "T14n0488_001:0702b14_10",
        "context_with_next_sentence": true
    },
    {
        "source_sentence": "「童子雖年幼，　　智慧如大海，",
        "from": "T14n0488_001:0702b15_0",
        "context_with_next_sentence": true
    },
    {
        "source_sentence": "經於幾多時，　　學成無生法？",
        "from": "T14n0488_001:0702b16_13",
        "context_with_next_sentence": true
    },
    {
        "source_sentence": "」爾時寶授童子答大目乾連，說伽陀曰：",
        "from": "T14n0488_001:0702b17_16",
        "context_with_next_sentence": true
    },
    {
        "source_sentence": "「所學即非學，　　一切學無性，",
        "from": "T14n0488_001:0702b18_0",
        "context_with_next_sentence": true
    },
    {
        "source_sentence": "大智如是學，　　我學亦如是。",
        "from": "T14n0488_001:0702b19_13",
        "context_with_next_sentence": true
    },
    {
        "source_sentence": "汝之所問我，　　著於眾生相，",
        "from": "T14n0488_001:0702b20_0",
        "context_with_next_sentence": true
    },
    {
        "source_sentence": "眾生本無相，　　諸法不可得。",
        "from": "T14n0488_001:0702b21_13",
        "context_with_next_sentence": true
    },
    {
        "source_sentence": "說有菩提相，　　愚迷非正見，",
        "from": "T14n0488_001:0702b22_0",
        "context_with_next_sentence": true
    },
    {
        "source_sentence": "尊者今云何，　　猶住於諸見？",
        "from": "T14n0488_001:0702b23_13",
        "context_with_next_sentence": true
    },
    {
        "source_sentence": "智者於諸見，　　一切悉清淨，",
        "from": "T14n0488_001:0702b24_0",
        "context_with_next_sentence": true
    },
    {
        "source_sentence": "佛法愚迷法，　　及彼種種法，",
        "from": "T14n0488_001:0702b25_0",
        "context_with_next_sentence": true
    },
    {
        "source_sentence": "如是觀皆空，　　是知諸法性。",
        "from": "T14n0488_001:0702b26_13",
        "context_with_next_sentence": true
    },
    {
        "source_sentence": "若住有無相，　　求證菩提者，",
        "from": "T14n0488_001:0702b27_0",
        "context_with_next_sentence": true
    },
    {
        "source_sentence": "法本非有無，　　菩提云何得？",
        "from": "T14n0488_001:0702b28_13",
        "context_with_next_sentence": true
    },
    {
        "source_sentence": "說法無邊際，　　眾生亦如是，",
        "from": "T14n0488_001:0702b29_0",
        "context_with_next_sentence": true
    },
    {
        "source_sentence": "不住差別相，　　斯即名涅槃。",
        "from": "T14n0488_001:0702c01_13",
        "context_with_next_sentence": true
    },
    {
        "source_sentence": "如是行輪迴，　　師資無所有，",
        "from": "T14n0488_001:0702c02_0",
        "context_with_next_sentence": true
    },
    {
        "source_sentence": "此無相法中，　　智者不迷惑。",
        "from": "T14n0488_001:0702c03_13",
        "context_with_next_sentence": true
    },
    {
        "source_sentence": "愚迷言得證，　　彼皆住輪迴，",
        "from": "T14n0488_001:0702c04_0",
        "context_with_next_sentence": true
    },
    {
        "source_sentence": "無明轉增長，　　是即為魔著。",
        "from": "T14n0488_001:0702c05_13",
        "context_with_next_sentence": true
    },
    {
        "source_sentence": "安坐菩提場，　　為示俗諦故，",
        "from": "T14n0488_001:0702c06_0",
        "context_with_next_sentence": true
    },
    {
        "source_sentence": "諸佛之所證，　　非俗非寂靜。",
        "from": "T14n0488_001:0702c07_13",
        "context_with_next_sentence": true
    },
    {
        "source_sentence": "菩提不可說，　　遠離見非見，",
        "from": "T14n0488_001:0702c08_0",
        "context_with_next_sentence": true
    },
    {
        "source_sentence": "若見如是實，　　彼能解妙法。",
        "from": "T14n0488_001:0702c09_13",
        "context_with_next_sentence": true
    },
    {
        "source_sentence": "」爾時尊者舍利弗白佛言：",
        "from": "T14n0488_001:0702c10_10",
        "context_with_next_sentence": true
    },
    {
        "source_sentence": "「世尊！",
        "from": "T14n0488_001:0702c10_14",
        "context_with_next_sentence": true
    },
    {
        "source_sentence": "此寶授童子，從於何時於法修行？",
        "from": "T14n0488_001:0702c11_8",
        "context_with_next_sentence": true
    },
    {
        "source_sentence": "」佛言：",
        "from": "T14n0488_001:0702c11_12",
        "context_with_next_sentence": true
    },
    {
        "source_sentence": "「舍利弗！",
        "from": "T14n0488_001:0702c11_17",
        "context_with_next_sentence": true
    },
    {
        "source_sentence": "我初發阿耨多羅三藐三菩提心時，此寶授童子已證無生法忍經三百千劫。",
        "from": "T14n0488_001:0702c13_9",
        "context_with_next_sentence": true
    },
    {
        "source_sentence": "「又，舍利弗！",
        "from": "T14n0488_001:0702c14_6",
        "context_with_next_sentence": true
    },
    {
        "source_sentence": "我於往昔燃燈佛處得授記時，我初證得無生法忍；",
        "from": "T14n0488_001:0702c15_7",
        "context_with_next_sentence": true
    },
    {
        "source_sentence": "寶授童子於彼法中為大菩薩，解空第一。",
        "from": "T14n0488_001:0702c16_7",
        "context_with_next_sentence": true
    },
    {
        "source_sentence": "」舍利弗復白佛言：",
        "from": "T14n0488_001:0702c16_16",
        "context_with_next_sentence": true
    },
    {
        "source_sentence": "「世尊！",
        "from": "T14n0488_001:0702c16_20",
        "context_with_next_sentence": true
    },
    {
        "source_sentence": "寶授菩薩何因何緣，經如是時不證阿耨多羅三藐三菩提？",
        "from": "T14n0488_001:0702c18_4",
        "context_with_next_sentence": true
    },
    {
        "source_sentence": "」佛告舍利弗：",
        "from": "T14n0488_001:0702c19_5",
        "context_with_next_sentence": true
    },
    {
        "source_sentence": "「汝將此義自問寶授菩薩，必為汝說。",
        "from": "T14n0488_001:0702c20_2",
        "context_with_next_sentence": true
    },
    {
        "source_sentence": "」時舍利弗承佛聖旨，即伸問言寶授菩薩言：",
        "from": "T14n0488_001:0702c21_2",
        "context_with_next_sentence": true
    },
    {
        "source_sentence": "「今云何不成佛耶？",
        "from": "T14n0488_001:0702c21_11",
        "context_with_next_sentence": true
    },
    {
        "source_sentence": "」寶授菩薩言：",
        "from": "T14n0488_001:0702c21_18",
        "context_with_next_sentence": true
    },
    {
        "source_sentence": "「尊者！",
        "from": "T14n0488_001:0702c21_22",
        "context_with_next_sentence": true
    },
    {
        "source_sentence": "阿耨多羅三藐三菩提不可得故，由是我不成佛。",
        "from": "T14n0488_001:0702c23_2",
        "context_with_next_sentence": true
    },
    {
        "source_sentence": "」舍利弗言：",
        "from": "T14n0488_001:0702c23_8",
        "context_with_next_sentence": true
    },
    {
        "source_sentence": "「寶授菩薩！",
        "from": "T14n0488_001:0702c23_14",
        "context_with_next_sentence": true
    },
    {
        "source_sentence": "於意云何？",
        "from": "T14n0488_001:0702c23_19",
        "context_with_next_sentence": true
    },
    {
        "source_sentence": "如來成佛，莫有相耶？",
        "from": "T14n0488_001:0702c24_6",
        "context_with_next_sentence": true
    },
    {
        "source_sentence": "」寶授菩薩言：",
        "from": "T14n0488_001:0702c24_13",
        "context_with_next_sentence": true
    },
    {
        "source_sentence": "「如來若於菩提有所證者即是取相，若取相者即是妄想。",
        "from": "T14n0488_001:0702c25_16",
        "context_with_next_sentence": true
    },
    {
        "source_sentence": "」舍利弗言：",
        "from": "T14n0488_001:0702c26_2",
        "context_with_next_sentence": true
    },
    {
        "source_sentence": "「寶授菩薩！",
        "from": "T14n0488_001:0702c26_8",
        "context_with_next_sentence": true
    },
    {
        "source_sentence": "汝從爾來住何忍何行，復以何法化度平等？",
        "from": "T14n0488_001:0702c27_6",
        "context_with_next_sentence": true
    },
    {
        "source_sentence": "」寶授菩薩言：",
        "from": "T14n0488_001:0702c27_13",
        "context_with_next_sentence": true
    },
    {
        "source_sentence": "「我於一法而尚不住，何況有四？",
        "from": "T14n0488_001:0702c28_7",
        "context_with_next_sentence": true
    },
    {
        "source_sentence": "舍利弗！",
        "from": "T14n0488_001:0702c28_11",
        "context_with_next_sentence": true
    },
    {
        "source_sentence": "汝勿謂我有法說耶、證菩提耶、是如來耶、得解脫耶。",
        "from": "T14n0488_001:0702c29_14",
        "context_with_next_sentence": true
    },
    {
        "source_sentence": "」舍利弗言：",
        "from": "T14n0488_001:0702c29_20",
        "context_with_next_sentence": true
    },
    {
        "source_sentence": "「希有善男子！",
        "from": "T14n0488_001:0703a01_4",
        "context_with_next_sentence": true
    },
    {
        "source_sentence": "若能於法如是了知，汝向於佛宜可出家。",
        "from": "T14n0488_001:0703a02_3",
        "context_with_next_sentence": true
    },
    {
        "source_sentence": "」爾時寶授菩薩說伽陀曰：",
        "from": "T14n0488_001:0703a02_15",
        "context_with_next_sentence": true
    },
    {
        "source_sentence": "「諸有出家者，　　多著出家相，",
        "from": "T14n0488_001:0703a03_0",
        "context_with_next_sentence": true
    },
    {
        "source_sentence": "心妄想迷惑，　　稱謂有所得。",
        "from": "T14n0488_001:0703a04_13",
        "context_with_next_sentence": true
    },
    {
        "source_sentence": "執見於事法，　　修行布施因，",
        "from": "T14n0488_001:0703a05_0",
        "context_with_next_sentence": true
    },
    {
        "source_sentence": "欲求無為果，　　所證即有為。",
        "from": "T14n0488_001:0703a06_13",
        "context_with_next_sentence": true
    },
    {
        "source_sentence": "不了無相地，　　見有生不生，",
        "from": "T14n0488_001:0703a07_0",
        "context_with_next_sentence": true
    },
    {
        "source_sentence": "得與無得相，　　謂得甘露味。",
        "from": "T14n0488_001:0703a08_13",
        "context_with_next_sentence": true
    },
    {
        "source_sentence": "是人於佛法，　　乃名破法者，",
        "from": "T14n0488_001:0703a09_0",
        "context_with_next_sentence": true
    },
    {
        "source_sentence": "如來釋師子，　　說法寂無相。",
        "from": "T14n0488_001:0703a10_13",
        "context_with_next_sentence": true
    },
    {
        "source_sentence": "不住心非心，　　不住性無性，",
        "from": "T14n0488_001:0703a11_0",
        "context_with_next_sentence": true
    },
    {
        "source_sentence": "若見如是說，　　是即見佛說。",
        "from": "T14n0488_001:0703a12_13",
        "context_with_next_sentence": true
    },
    {
        "source_sentence": "若見有相者，　　斯人眼非淨，",
        "from": "T14n0488_001:0703a13_0",
        "context_with_next_sentence": true
    },
    {
        "source_sentence": "我見非解脫，　　智者不應行。",
        "from": "T14n0488_001:0703a14_13",
        "context_with_next_sentence": true
    },
    {
        "source_sentence": "我見即愚迷，　　執見有常相，",
        "from": "T14n0488_001:0703a15_0",
        "context_with_next_sentence": true
    },
    {
        "source_sentence": "以自有相見，　　謂得於涅槃。",
        "from": "T14n0488_001:0703a16_13",
        "context_with_next_sentence": true
    },
    {
        "source_sentence": "不識夢幻性，　　及背空無相，",
        "from": "T14n0488_001:0703a17_0",
        "context_with_next_sentence": true
    },
    {
        "source_sentence": "佛說如是人，　　是大無智慧。",
        "from": "T14n0488_001:0703a18_13",
        "context_with_next_sentence": true
    },
    {
        "source_sentence": "又復調諸根，　　持戒著禪定，",
        "from": "T14n0488_001:0703a19_0",
        "context_with_next_sentence": true
    },
    {
        "source_sentence": "起於妄想心，　　住相迷求果。",
        "from": "T14n0488_001:0703a20_13",
        "context_with_next_sentence": true
    },
    {
        "source_sentence": "此則法中賊，　　智者應當知，",
        "from": "T14n0488_001:0703a21_0",
        "context_with_next_sentence": true
    },
    {
        "source_sentence": "以斯種種法，　　我出家何益？",
        "from": "T14n0488_001:0703a22_13",
        "context_with_next_sentence": true
    },
    {
        "source_sentence": "法界本湛然，　　諸法無分別，",
        "from": "T14n0488_001:0703a23_0",
        "context_with_next_sentence": true
    },
    {
        "source_sentence": "譬如山響等，　　智者不見相。",
        "from": "T14n0488_001:0703a24_13",
        "context_with_next_sentence": true
    },
    {
        "source_sentence": "當住於如如，　　無別有性相，",
        "from": "T14n0488_001:0703a25_0",
        "context_with_next_sentence": true
    },
    {
        "source_sentence": "若了如是法，　　何住出家相？",
        "from": "T14n0488_001:0703a26_13",
        "context_with_next_sentence": true
    },
    {
        "source_sentence": "」爾時妙吉祥菩薩告寶授菩薩言：",
        "from": "T14n0488_001:0703a27_13",
        "context_with_next_sentence": true
    },
    {
        "source_sentence": "「云何說為菩提？",
        "from": "T14n0488_001:0703a28_2",
        "context_with_next_sentence": true
    },
    {
        "source_sentence": "」寶授菩薩言：",
        "from": "T14n0488_001:0703a28_9",
        "context_with_next_sentence": true
    },
    {
        "source_sentence": "「離諸語言，名為菩提。",
        "from": "T14n0488_001:0703a28_20",
        "context_with_next_sentence": true
    },
    {
        "source_sentence": "」妙吉祥言：",
        "from": "T14n0488_001:0703a29_2",
        "context_with_next_sentence": true
    },
    {
        "source_sentence": "「汝當云何作如是說？",
        "from": "T14n0488_001:0703a29_12",
        "context_with_next_sentence": true
    },
    {
        "source_sentence": "」寶授菩薩言：",
        "from": "T14n0488_001:0703a29_19",
        "context_with_next_sentence": true
    },
    {
        "source_sentence": "「法本無言，故作是說。",
        "from": "T14n0488_001:0703b01_7",
        "context_with_next_sentence": true
    },
    {
        "source_sentence": "」妙吉祥言：",
        "from": "T14n0488_001:0703b02_4",
        "context_with_next_sentence": true
    },
    {
        "source_sentence": "「為初地菩薩當何所說？",
        "from": "T14n0488_001:0703b02_15",
        "context_with_next_sentence": true
    },
    {
        "source_sentence": "令云何學？",
        "from": "T14n0488_001:0703b02_20",
        "context_with_next_sentence": true
    },
    {
        "source_sentence": "」寶授菩薩言：",
        "from": "T14n0488_001:0703b03_5",
        "context_with_next_sentence": true
    },
    {
        "source_sentence": "「當如是說：",
        "from": "T14n0488_001:0703b03_11",
        "context_with_next_sentence": true
    },
    {
        "source_sentence": "不斷貪慾、瞋恚，不捨愚癡，不斷煩惱乃至五蘊六處等；",
        "from": "T14n0488_001:0703b04_15",
        "context_with_next_sentence": true
    },
    {
        "source_sentence": "又復於智慧愚癡不生疑惑，不心念佛、不思惟法、不供養眾亦不持戒；",
        "from": "T14n0488_001:0703b06_7",
        "context_with_next_sentence": true
    },
    {
        "source_sentence": "不於朋友而求寂靜，乃至諸難亦不越度。",
        "from": "T14n0488_001:0703b07_6",
        "context_with_next_sentence": true
    },
    {
        "source_sentence": "妙吉祥！",
        "from": "T14n0488_001:0703b07_10",
        "context_with_next_sentence": true
    },
    {
        "source_sentence": "當為初地菩薩說如是法，令如是學。",
        "from": "T14n0488_001:0703b08_7",
        "context_with_next_sentence": true
    },
    {
        "source_sentence": "於意云何？",
        "from": "T14n0488_001:0703b08_12",
        "context_with_next_sentence": true
    },
    {
        "source_sentence": "亦復不應於是諸法而有住相，若住相者是為住法，彼即愚迷起生滅法。",
        "from": "T14n0488_001:0703b10_4",
        "context_with_next_sentence": true
    },
    {
        "source_sentence": "若於是法說無疑惑，即於法界知其性也。",
        "from": "T14n0488_001:0703b11_3",
        "context_with_next_sentence": true
    },
    {
        "source_sentence": "若能如是了法性者，是得名為說菩提也。",
        "from": "T14n0488_001:0703b12_2",
        "context_with_next_sentence": true
    },
    {
        "source_sentence": "妙吉祥！",
        "from": "T14n0488_001:0703b12_6",
        "context_with_next_sentence": true
    },
    {
        "source_sentence": "若有菩薩聞斯法已不驚不怖，當知是為得不退轉。",
        "from": "T14n0488_001:0703b13_8",
        "context_with_next_sentence": true
    },
    {
        "source_sentence": "」爾時會中有八苾芻，忽聞說此無相正法，心不愛樂，出於法會，吐血命終，皆墮阿鼻大地獄中。",
        "from": "T14n0488_001:0703b16_2",
        "context_with_next_sentence": true
    },
    {
        "source_sentence": "爾時妙吉祥菩薩白佛言：",
        "from": "T14n0488_001:0703b17_10",
        "context_with_next_sentence": true
    },
    {
        "source_sentence": "「世尊！",
        "from": "T14n0488_001:0703b17_14",
        "context_with_next_sentence": true
    },
    {
        "source_sentence": "云何此八苾芻聞此正法乃有如是大惡相耶？",
        "from": "T14n0488_001:0703b18_13",
        "context_with_next_sentence": true
    },
    {
        "source_sentence": "」佛言：",
        "from": "T14n0488_001:0703b18_17",
        "context_with_next_sentence": true
    },
    {
        "source_sentence": "「妙吉祥！",
        "from": "T14n0488_001:0703b19_1",
        "context_with_next_sentence": true
    },
    {
        "source_sentence": "莫作是說。",
        "from": "T14n0488_001:0703b19_6",
        "context_with_next_sentence": true
    },
    {
        "source_sentence": "然此苾芻經十千劫，不曾聞法、不近善友，是故今日聞此正法心不愛樂。",
        "from": "T14n0488_001:0703b20_17",
        "context_with_next_sentence": true
    },
    {
        "source_sentence": "妙吉祥！",
        "from": "T14n0488_001:0703b21_2",
        "context_with_next_sentence": true
    },
    {
        "source_sentence": "此八苾芻當來之世，於阿鼻獄中忽思正法，尋便命終，生兜率陀天為彼天子，或生人間為轉輪王。",
        "from": "T14n0488_001:0703b23_6",
        "context_with_next_sentence": true
    },
    {
        "source_sentence": "經六十八劫當得承事十那由他佛，於彼劫後有佛出世，號無垢光如來、應供、正等正覺。",
        "from": "T14n0488_001:0703b25_7",
        "context_with_next_sentence": true
    },
    {
        "source_sentence": "彼無垢光佛，如我今日住廣嚴城，廣為人天說法授記。",
        "from": "T14n0488_001:0703b26_11",
        "context_with_next_sentence": true
    },
    {
        "source_sentence": "時彼天子，天耳遙聞說法授記，即與八萬天子同詣佛所。",
        "from": "T14n0488_001:0703b27_16",
        "context_with_next_sentence": true
    },
    {
        "source_sentence": "到佛所已，散眾天花遍廣嚴城，供養瞻禮却坐一面，白佛言：",
        "from": "T14n0488_001:0703b29_5",
        "context_with_next_sentence": true
    },
    {
        "source_sentence": "『世尊！",
        "from": "T14n0488_001:0703b29_9",
        "context_with_next_sentence": true
    },
    {
        "source_sentence": "我等隨喜樂聞正法，願佛為說菩提之行。",
        "from": "T14n0488_001:0703c01_5",
        "context_with_next_sentence": true
    },
    {
        "source_sentence": "』時無垢光如來為說正法，便令發起大菩提心。",
        "from": "T14n0488_001:0703c02_6",
        "context_with_next_sentence": true
    },
    {
        "source_sentence": "彼諸天子纔發心已，應時皆於阿耨多羅三藐三菩提得不退轉。",
        "from": "T14n0488_001:0703c03_14",
        "context_with_next_sentence": true
    },
    {
        "source_sentence": "是時廣嚴城中有八萬四千人，亦於阿耨多羅三藐三菩提得不退轉；",
        "from": "T14n0488_001:0703c05_7",
        "context_with_next_sentence": true
    },
    {
        "source_sentence": "復有千二百人遠塵離垢得法眼淨。",
        "from": "T14n0488_001:0703c06_4",
        "context_with_next_sentence": true
    },
    {
        "source_sentence": "」爾時世尊告妙吉祥言：",
        "from": "T14n0488_001:0703c07_9",
        "context_with_next_sentence": true
    },
    {
        "source_sentence": "「假使菩薩於百千劫修行六波羅蜜無方便慧，不如暫時聞此正法。",
        "from": "T14n0488_001:0703c09_1",
        "context_with_next_sentence": true
    },
    {
        "source_sentence": "何以故？",
        "from": "T14n0488_001:0703c09_5",
        "context_with_next_sentence": true
    },
    {
        "source_sentence": "聞此正法功德無量，何況愛樂聽受，乃至書寫、受持、讀誦、為他廣說。",
        "from": "T14n0488_001:0703c10_17",
        "context_with_next_sentence": true
    },
    {
        "source_sentence": "妙吉祥！",
        "from": "T14n0488_001:0703c10_21",
        "context_with_next_sentence": true
    },
    {
        "source_sentence": "若復有人樂求阿羅漢果，及樂求辟支佛者，於此法中不應修學；",
        "from": "T14n0488_001:0703c12_7",
        "context_with_next_sentence": true
    },
    {
        "source_sentence": "若樂求阿耨多羅三藐三菩提者，當學此法。",
        "from": "T14n0488_001:0703c13_8",
        "context_with_next_sentence": true
    },
    {
        "source_sentence": "」爾時，寶授菩薩知佛世尊及苾芻眾未有食處，乃告乳母：",
        "from": "T14n0488_001:0703c15_6",
        "context_with_next_sentence": true
    },
    {
        "source_sentence": "「可於宮中速取食來，用施佛、僧。",
        "from": "T14n0488_001:0703c15_22",
        "context_with_next_sentence": true
    },
    {
        "source_sentence": "」於是乳母速取百味飲食盛滿一器，授與寶授菩薩。",
        "from": "T14n0488_001:0703c17_3",
        "context_with_next_sentence": true
    },
    {
        "source_sentence": "菩薩得食即於佛前發誓願言：",
        "from": "T14n0488_001:0703c17_16",
        "context_with_next_sentence": true
    },
    {
        "source_sentence": "「如來之所說，一切法無盡，斯言真實者，此食亦無盡，乃至苾芻眾，悉令得飽足。",
        "from": "T14n0488_001:0703c19_13",
        "context_with_next_sentence": true
    },
    {
        "source_sentence": "」爾時寶授菩薩即以飲食盛滿一鉢，奉獻佛已，告諸苾芻言：",
        "from": "T14n0488_001:0703c21_7",
        "context_with_next_sentence": true
    },
    {
        "source_sentence": "「尊者！",
        "from": "T14n0488_001:0703c21_11",
        "context_with_next_sentence": true
    },
    {
        "source_sentence": "慈愍我故各各受食。",
        "from": "T14n0488_001:0703c21_20",
        "context_with_next_sentence": true
    },
    {
        "source_sentence": "」又復告言：",
        "from": "T14n0488_001:0703c22_3",
        "context_with_next_sentence": true
    },
    {
        "source_sentence": "「我所施者，不以身施、不以心施，離於三業、不求福果，不住有為法、不住無為法，亦不著世法，亦復不住聲聞、緣覺及佛菩提。",
        "from": "T14n0488_001:0703c24_18",
        "context_with_next_sentence": true
    },
    {
        "source_sentence": "」時，彼苾芻眾無有一人伸鉢受食者。",
        "from": "T14n0488_001:0703c25_13",
        "context_with_next_sentence": true
    },
    {
        "source_sentence": "寶授菩薩言：",
        "from": "T14n0488_001:0703c26_1",
        "context_with_next_sentence": true
    },
    {
        "source_sentence": "「諸尊者當受此食。",
        "from": "T14n0488_001:0703c26_10",
        "context_with_next_sentence": true
    },
    {
        "source_sentence": "尊者樂乞，我今樂施，我於尊者亦無所求。",
        "from": "T14n0488_001:0703c27_7",
        "context_with_next_sentence": true
    },
    {
        "source_sentence": "」時寶授菩薩復發願言：",
        "from": "T14n0488_001:0703c27_18",
        "context_with_next_sentence": true
    },
    {
        "source_sentence": "「佛語真實，如妙吉祥及百千俱胝菩薩，當來之世於功德裝嚴王佛剎，皆得成佛，同一名號。",
        "from": "T14n0488_001:0703c29_19",
        "context_with_next_sentence": true
    },
    {
        "source_sentence": "若真實者，今此器中所有飲食，令諸苾芻所持之鉢悉皆充滿，此器中食願得無盡。",
        "from": "T14n0488_001:0704a02_16",
        "context_with_next_sentence": true
    },
    {
        "source_sentence": "」以願力故，諸苾芻眾各各鉢中自然食滿。",
        "from": "T14n0488_001:0704a03_15",
        "context_with_next_sentence": true
    },
    {
        "source_sentence": "時寶授菩薩復以器中餘食，施廣嚴城中一切人民，悉令飽滿，器中飲食猶尚不盡。",
        "from": "T14n0488_001:0704a05_13",
        "context_with_next_sentence": true
    },
    {
        "source_sentence": "爾時世尊告寶授菩薩曰：",
        "from": "T14n0488_001:0704a06_10",
        "context_with_next_sentence": true
    },
    {
        "source_sentence": "「有五種寶，於菩薩行施，能令清淨。",
        "from": "T14n0488_001:0704a07_7",
        "context_with_next_sentence": true
    },
    {
        "source_sentence": "何等為五？",
        "from": "T14n0488_001:0704a07_12",
        "context_with_next_sentence": true
    },
    {
        "source_sentence": "一者、行施無有希望，二者、於施心無所著，三者、所施不起於相，四者、不見施之果報，五者、不令受者有所還報。",
        "from": "T14n0488_001:0704a10_1",
        "context_with_next_sentence": true
    },
    {
        "source_sentence": "」佛言：",
        "from": "T14n0488_001:0704a10_5",
        "context_with_next_sentence": true
    },
    {
        "source_sentence": "「復有四種寶，行施菩薩應常思念。",
        "from": "T14n0488_001:0704a10_21",
        "context_with_next_sentence": true
    },
    {
        "source_sentence": "何等為四？",
        "from": "T14n0488_001:0704a11_3",
        "context_with_next_sentence": true
    },
    {
        "source_sentence": "一者、常念空三摩地，二者、常念於佛，三者、常念大悲，四者、常念於己不求果報。",
        "from": "T14n0488_001:0704a12_19",
        "context_with_next_sentence": true
    },
    {
        "source_sentence": "菩薩若如是行施，是為淨施。",
        "from": "T14n0488_001:0704a13_11",
        "context_with_next_sentence": true
    },
    {
        "source_sentence": "」佛告妙吉祥言：",
        "from": "T14n0488_001:0704a14_6",
        "context_with_next_sentence": true
    },
    {
        "source_sentence": "「此寶授菩薩，於當來世過三十劫，得成阿耨多羅三藐三菩提，號不空力稱如來、應供、正等正覺、明行足、善逝、世間解、無上士、調御丈夫、天人師、佛、世尊，出興於世。",
        "from": "T14n0488_001:0704a17_21",
        "context_with_next_sentence": true
    },
    {
        "source_sentence": "彼佛眾會有無邊菩薩，是諸菩薩皆住不退轉地，威力無邊壽亦無量。",
        "from": "T14n0488_001:0704a19_10",
        "context_with_next_sentence": true
    },
    {
        "source_sentence": "」爾時世尊及大苾芻眾受彼食已，還歸本處。",
        "from": "T14n0488_001:0704a20_18",
        "context_with_next_sentence": true
    },
    {
        "source_sentence": "爾時妙吉祥菩薩白佛言：",
        "from": "T14n0488_001:0704a21_10",
        "context_with_next_sentence": true
    },
    {
        "source_sentence": "「世尊！",
        "from": "T14n0488_001:0704a21_14",
        "context_with_next_sentence": true
    },
    {
        "source_sentence": "當何名此經？",
        "from": "T14n0488_001:0704a21_20",
        "context_with_next_sentence": true
    },
    {
        "source_sentence": "我等云何受持？",
        "from": "T14n0488_001:0704a22_6",
        "context_with_next_sentence": true
    },
    {
        "source_sentence": "」佛言：",
        "from": "T14n0488_001:0704a22_10",
        "context_with_next_sentence": true
    },
    {
        "source_sentence": "「此經名為『菩提行』，亦名『一切法為首』，如是受持。",
        "from": "T14n0488_001:0704a23_12",
        "context_with_next_sentence": true
    },
    {
        "source_sentence": "」佛說此經已，寶授菩薩并諸大眾，天、人、阿修羅、乾闥婆等，聞佛所說，皆大歡喜，信受奉行。",
        "from": "T14n0488_001:0704a25_21",
        "context_with_next_sentence": true
    },
    {
        "source_sentence": "寶授菩薩菩提行經",
        "from": "T14n0488_001:0704a26_100",
        "context_with_next_sentence": false
    }
]