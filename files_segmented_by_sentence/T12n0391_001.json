[
    {
        "source_sentence": "般泥洹後灌臘經",
        "from": "T12n0391_001:1114a03_0",
        "context_with_next_sentence": true
    },
    {
        "source_sentence": "西晉月氏國三藏竺法護譯",
        "from": "T12n0391_001:1114a05_0",
        "context_with_next_sentence": true
    },
    {
        "source_sentence": "聞如是：一時，佛在舍衛國祇樹給孤獨園，與",
        "from": "T12n0391_001:1114a06_0",
        "context_with_next_sentence": true
    },
    {
        "source_sentence": "摩訶比丘僧、諸天人民共會，坐說經。",
        "from": "T12n0391_001:1114a07_16",
        "context_with_next_sentence": true
    },
    {
        "source_sentence": "阿難前長跪叉手白佛言：",
        "from": "T12n0391_001:1114a08_7",
        "context_with_next_sentence": true
    },
    {
        "source_sentence": "「天中之天！",
        "from": "T12n0391_001:1114a08_13",
        "context_with_next_sentence": true
    },
    {
        "source_sentence": "欲有所問，願佛說之！",
        "from": "T12n0391_001:1114a09_2",
        "context_with_next_sentence": true
    },
    {
        "source_sentence": "若佛般泥洹後，四輩弟子——比丘、比丘尼、優婆塞、優婆夷——四月八日、七月十五日灌臘，當何所用？",
        "from": "T12n0391_001:1114a11_4",
        "context_with_next_sentence": true
    },
    {
        "source_sentence": "」佛語阿難：",
        "from": "T12n0391_001:1114a11_10",
        "context_with_next_sentence": true
    },
    {
        "source_sentence": "「灌臘佛者，是福願人之度者，各自減錢寶，割取珍愛，用求度世之福；",
        "from": "T12n0391_001:1114a12_20",
        "context_with_next_sentence": true
    },
    {
        "source_sentence": "當給寺然燈、燒香、用作經像；",
        "from": "T12n0391_001:1114a13_13",
        "context_with_next_sentence": true
    },
    {
        "source_sentence": "若供養師，施與貧窮，可設齋會。",
        "from": "T12n0391_001:1114a14_7",
        "context_with_next_sentence": true
    },
    {
        "source_sentence": "不可貰許，然後不出，此為現世負佛，自是心口所作，當得妄語之罪。",
        "from": "T12n0391_001:1114a15_18",
        "context_with_next_sentence": true
    },
    {
        "source_sentence": "所以者何？",
        "from": "T12n0391_001:1114a16_3",
        "context_with_next_sentence": true
    },
    {
        "source_sentence": "為佛投槃作禮，以五種香水手自浴佛，師噠嚫呪願，當此之時，天龍鬼神皆明證知，此人出五家財物、侵妻子分用求福利，而反不出，當有五罪入三惡道。",
        "from": "T12n0391_001:1114a19_12",
        "context_with_next_sentence": true
    },
    {
        "source_sentence": "何等為五？",
        "from": "T12n0391_001:1114a19_17",
        "context_with_next_sentence": true
    },
    {
        "source_sentence": "一者、財物日減，二者、憙忘遺，三者、治生所向無利，四者、入太山地獄中被考治，苦痛難言，五者、後世來生，或作奴婢、牛馬、騾驢、駱駝，或作猪羊。",
        "from": "T12n0391_001:1114a23_1",
        "context_with_next_sentence": true
    },
    {
        "source_sentence": "是為五。",
        "from": "T12n0391_001:1114a23_5",
        "context_with_next_sentence": true
    },
    {
        "source_sentence": "更罪三惡：",
        "from": "T12n0391_001:1114a23_10",
        "context_with_next_sentence": true
    },
    {
        "source_sentence": "一者、為入薜荔中作餓鬼，二者、入禽獸作畜生，三者、泥犁中當更十八地獄，罪不可數。",
        "from": "T12n0391_001:1114a25_8",
        "context_with_next_sentence": true
    },
    {
        "source_sentence": "「七月十五日，自向七世父母、五種親屬、有墮惡道勤苦劇者，因佛作禮福，欲令解脫憂苦，名為灌臘。",
        "from": "T12n0391_001:1114a27_13",
        "context_with_next_sentence": true
    },
    {
        "source_sentence": "「佛者，天上天下三界之王，不食世間人民也。",
        "from": "T12n0391_001:1114a28_12",
        "context_with_next_sentence": true
    },
    {
        "source_sentence": "其物皆眾僧分之，不應獨取，是為大罪；",
        "from": "T12n0391_001:1114a29_11",
        "context_with_next_sentence": true
    },
    {
        "source_sentence": "若無僧可分，施貧窮、孤獨、羸老，是種善根。",
        "from": "T12n0391_001:1114b01_10",
        "context_with_next_sentence": true
    },
    {
        "source_sentence": "」諸弟子聞經歡喜，為佛作禮而去。",
        "from": "T12n0391_001:1114b02_4",
        "context_with_next_sentence": true
    },
    {
        "source_sentence": "般泥洹後灌臘經",
        "from": "T12n0391_001:1114b03_100",
        "context_with_next_sentence": false
    }
]