{
    "T12n0391_001:1114a03_0": "般泥洹後灌臘經",
    "T12n0391_001:1114a05_0": "西晉月氏國三藏竺法護譯",
    "T12n0391_001:1114a06_0": "聞如是：一時，佛在舍衛國祇樹給孤獨園，與摩訶比丘僧，諸天人民共，會坐說經。",
    "T12n0391_001:1114a07_1": "阿難前長跪叉手白佛言：「天中之天！",
    "T12n0391_001:1114a08_2": "欲有所問，願佛說之！",
    "T12n0391_001:1114a09_3": "若佛般泥洹後，四輩弟子，比丘、比丘尼、優婆塞、優婆夷，四月八日、七月十五日灌臘，當何所用？」",
    "T12n0391_001:1114a11_4": "佛語阿難：「灌臘佛者，是福願人之度者，各自減錢寶，割取珍愛，用求度世之福。",
    "T12n0391_001:1114a13_0": "當給寺然燈、燒香、用作經像；若供養師，施與貧窮，可設齋會。",
    "T12n0391_001:1114a14_1": "不可貰許，然後不出，此為現世負佛，自是心口所作，當得妄語之罪。",
    "T12n0391_001:1114a15_2": "所以者何？",
    "T12n0391_001:1114a16_3": "為佛投槃作禮，以五種香水，手自浴佛，師噠嚫呪願。",
    "T12n0391_001:1114a17_4": "當此之時，天龍鬼神，皆明證知：此人出五家財物，侵妻子分用求福利，而反不出，當有五罪入三惡道。",
    "T12n0391_001:1114a19_5": "何等為五？",
    "T12n0391_001:1114a19_6": "一者財物日減，二者憙忘遺，三者治生所向無利，四者入太山地獄中被考治苦痛難言，五者後世來生，或作奴婢、牛馬、騾驢、駱駝，或作猪羊，是為五。",
    "T12n0391_001:1114a23_7": "更罪三惡：一者為入薜荔中作餓鬼，二者入禽獸作畜生，三者泥犁中當更十八地獄，罪不可數。",
    "T12n0391_001:1114a25_8": "「七月十五日，自向七世父母，五種親屬，有墮惡道勤苦劇者，因佛作禮福，欲令解脫憂苦，名為灌臘。",
    "T12n0391_001:1114a27_9": "「佛者，天上天下三界之王，不食世間人民也。",
    "T12n0391_001:1114a28_10": "其物皆眾僧分之，不應獨取，是為大罪；若無僧可分，施貧窮孤獨羸老，是種善根。」",
    "T12n0391_001:1114b01_11": "諸弟子聞經歡喜，為佛作禮而去。",
    "T12n0391_001:1114b03_0": "般泥洹後灌臘經"
}