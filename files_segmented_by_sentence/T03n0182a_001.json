[
    {
        "source_sentence": "佛說鹿母經",
        "from": "T03n0182a_001:0454a05_0",
        "context_with_next_sentence": true
    },
    {
        "source_sentence": "西晉月氏國三藏竺法護譯",
        "from": "T03n0182a_001:0454a07_0",
        "context_with_next_sentence": true
    },
    {
        "source_sentence": "佛言：「昔者，有鹿數百為群，隨逐美草侵近人",
        "from": "T03n0182a_001:0454a08_0",
        "context_with_next_sentence": true
    },
    {
        "source_sentence": "邑，國王出獵遂各分迸。",
        "from": "T03n0182a_001:0454a09_10",
        "context_with_next_sentence": true
    },
    {
        "source_sentence": "有一鹿母懷妊獨逝，被逐飢疲失侶悵怏。",
        "from": "T03n0182a_001:0454a10_8",
        "context_with_next_sentence": true
    },
    {
        "source_sentence": "時生二子捨行求食，煢悸失措墮獵弶中，悲鳴欲出不能得脫。",
        "from": "T03n0182a_001:0454a11_16",
        "context_with_next_sentence": true
    },
    {
        "source_sentence": "獵師聞聲便往視之，見鹿心喜適前欲殺。",
        "from": "T03n0182a_001:0454a12_15",
        "context_with_next_sentence": true
    },
    {
        "source_sentence": "鹿乃叩頭求哀自陳：",
        "from": "T03n0182a_001:0454a13_5",
        "context_with_next_sentence": true
    },
    {
        "source_sentence": "『向生二子尚小無知，始視矇矇未曉東西，乞假須臾暫還視子，將示水草使得生活，旋來就死不違信誓。",
        "from": "T03n0182a_001:0454a15_12",
        "context_with_next_sentence": true
    },
    {
        "source_sentence": "』是時，獵者聞鹿所語，驚怪甚奇！",
        "from": "T03n0182a_001:0454a16_7",
        "context_with_next_sentence": true
    },
    {
        "source_sentence": "即答鹿曰：",
        "from": "T03n0182a_001:0454a16_12",
        "context_with_next_sentence": true
    },
    {
        "source_sentence": "『一切世人尚無至誠，況汝鹿身？",
        "from": "T03n0182a_001:0454a17_6",
        "context_with_next_sentence": true
    },
    {
        "source_sentence": "從死得去，豈當還期？",
        "from": "T03n0182a_001:0454a17_16",
        "context_with_next_sentence": true
    },
    {
        "source_sentence": "終不放汝。",
        "from": "T03n0182a_001:0454a18_1",
        "context_with_next_sentence": true
    },
    {
        "source_sentence": "』鹿復報言：",
        "from": "T03n0182a_001:0454a18_7",
        "context_with_next_sentence": true
    },
    {
        "source_sentence": "『聽則子存，留則子亡，母子俱死不得生別，分死全子滅三痛劇。",
        "from": "T03n0182a_001:0454a19_14",
        "context_with_next_sentence": true
    },
    {
        "source_sentence": "』即便說偈，以報獵者：",
        "from": "T03n0182a_001:0454a20_4",
        "context_with_next_sentence": true
    },
    {
        "source_sentence": "「『我身為畜獸，　　遊處於林藪，",
        "from": "T03n0182a_001:0454a21_0",
        "context_with_next_sentence": true
    },
    {
        "source_sentence": "賤生貪軀命，　　不能故送死。",
        "from": "T03n0182a_001:0454a22_13",
        "context_with_next_sentence": true
    },
    {
        "source_sentence": "今來入君弶，　　分當就刀机，",
        "from": "T03n0182a_001:0454a23_0",
        "context_with_next_sentence": true
    },
    {
        "source_sentence": "不惜腥臊身，　　但憐二子耳。",
        "from": "T03n0182a_001:0454a24_13",
        "context_with_next_sentence": true
    },
    {
        "source_sentence": "』「獵者於是聞鹿所語，甚奇甚異！",
        "from": "T03n0182a_001:0454a25_14",
        "context_with_next_sentence": true
    },
    {
        "source_sentence": "意猶有貪，復答鹿曰：",
        "from": "T03n0182a_001:0454a26_4",
        "context_with_next_sentence": true
    },
    {
        "source_sentence": "『夫巧偽無實奸詐難信，虛華萬端狡猾非一，愛身重死少能効命，人之無良猶難為期，而況禽獸去豈復還？",
        "from": "T03n0182a_001:0454a28_12",
        "context_with_next_sentence": true
    },
    {
        "source_sentence": "固不放汝不須多方。",
        "from": "T03n0182a_001:0454a29_2",
        "context_with_next_sentence": true
    },
    {
        "source_sentence": "』鹿復垂淚以偈報言：",
        "from": "T03n0182a_001:0454a29_12",
        "context_with_next_sentence": true
    },
    {
        "source_sentence": "「『雖身為賤畜，　　不識人義方，",
        "from": "T03n0182a_001:0454b01_0",
        "context_with_next_sentence": true
    },
    {
        "source_sentence": "奈何受慈恩，　　一去不復還。",
        "from": "T03n0182a_001:0454b02_13",
        "context_with_next_sentence": true
    },
    {
        "source_sentence": "寧就分裂痛，　　無為虛偽存，",
        "from": "T03n0182a_001:0454b03_0",
        "context_with_next_sentence": true
    },
    {
        "source_sentence": "哀傷二子窮，　　乞假須臾間。",
        "from": "T03n0182a_001:0454b04_13",
        "context_with_next_sentence": true
    },
    {
        "source_sentence": "世若有惡人，　　鬪亂比丘僧，",
        "from": "T03n0182a_001:0454b05_0",
        "context_with_next_sentence": true
    },
    {
        "source_sentence": "破塔壞佛寺，　　及殺阿羅漢，",
        "from": "T03n0182a_001:0454b06_0",
        "context_with_next_sentence": true
    },
    {
        "source_sentence": "反逆害父母，　　兄弟及妻子；",
        "from": "T03n0182a_001:0454b07_13",
        "context_with_next_sentence": true
    },
    {
        "source_sentence": "設我不還來，　　罪大過於是。",
        "from": "T03n0182a_001:0454b08_13",
        "context_with_next_sentence": true
    },
    {
        "source_sentence": "』「爾時，獵者重聞鹿言，心益悚然，乃却歎曰：",
        "from": "T03n0182a_001:0454b09_20",
        "context_with_next_sentence": true
    },
    {
        "source_sentence": "『惟我處世得生為人，愚惑癡冥背恩薄義，殘害眾生殺獵為業，欺偽苟得貪求無恥，不知非常識別三尊。",
        "from": "T03n0182a_001:0454b12_5",
        "context_with_next_sentence": true
    },
    {
        "source_sentence": "鹿之所言有殊於人，信誓邈邈情現盡中。",
        "from": "T03n0182a_001:0454b13_4",
        "context_with_next_sentence": true
    },
    {
        "source_sentence": "』便前解弶放之令去。",
        "from": "T03n0182a_001:0454b13_14",
        "context_with_next_sentence": true
    },
    {
        "source_sentence": "於是鹿母至其子所，低頭鳴吟舐子身體，一悲一喜，而說偈言：",
        "from": "T03n0182a_001:0454b15_2",
        "context_with_next_sentence": true
    },
    {
        "source_sentence": "「『一切恩愛會，　　皆由因緣合，",
        "from": "T03n0182a_001:0454b16_0",
        "context_with_next_sentence": true
    },
    {
        "source_sentence": "合會有別離，　　無常難得久。",
        "from": "T03n0182a_001:0454b17_13",
        "context_with_next_sentence": true
    },
    {
        "source_sentence": "今我為爾母，　　恒恐不自保，",
        "from": "T03n0182a_001:0454b18_0",
        "context_with_next_sentence": true
    },
    {
        "source_sentence": "生世多畏懼，　　命危於晨露。",
        "from": "T03n0182a_001:0454b19_13",
        "context_with_next_sentence": true
    },
    {
        "source_sentence": "』「於是鹿母，將其二子示好水草，垂淚交流，即說偈言：",
        "from": "T03n0182a_001:0454b21_4",
        "context_with_next_sentence": true
    },
    {
        "source_sentence": "「『吾朝行不遇，　　誤墮獵者手，",
        "from": "T03n0182a_001:0454b22_0",
        "context_with_next_sentence": true
    },
    {
        "source_sentence": "即當應屠割，　　碎身化糜朽。",
        "from": "T03n0182a_001:0454b23_13",
        "context_with_next_sentence": true
    },
    {
        "source_sentence": "念汝求哀來，　　今當還就死，",
        "from": "T03n0182a_001:0454b24_0",
        "context_with_next_sentence": true
    },
    {
        "source_sentence": "憐汝小早孤，　　努力自活己。",
        "from": "T03n0182a_001:0454b25_13",
        "context_with_next_sentence": true
    },
    {
        "source_sentence": "』「鹿母說已，便捨而去。",
        "from": "T03n0182a_001:0454b26_10",
        "context_with_next_sentence": true
    },
    {
        "source_sentence": "二子鳴啼悲泣戀慕，從後追尋，頓地復起。",
        "from": "T03n0182a_001:0454b27_8",
        "context_with_next_sentence": true
    },
    {
        "source_sentence": "母顧命曰：",
        "from": "T03n0182a_001:0454b27_13",
        "context_with_next_sentence": true
    },
    {
        "source_sentence": "『爾還勿來！",
        "from": "T03n0182a_001:0454b27_19",
        "context_with_next_sentence": true
    },
    {
        "source_sentence": "無得母子併命俱死。",
        "from": "T03n0182a_001:0454b28_7",
        "context_with_next_sentence": true
    },
    {
        "source_sentence": "吾沒甘心；",
        "from": "T03n0182a_001:0454b28_12",
        "context_with_next_sentence": true
    },
    {
        "source_sentence": "傷汝未識，世間無常皆有別離。",
        "from": "T03n0182a_001:0454b29_6",
        "context_with_next_sentence": true
    },
    {
        "source_sentence": "我自薄命爾生薄祐，何為悲憐徒益憂患，但當建行畢罪。",
        "from": "T03n0182a_001:0454c01_12",
        "context_with_next_sentence": true
    },
    {
        "source_sentence": "』於是母復為子，說此偈言：",
        "from": "T03n0182a_001:0454c02_4",
        "context_with_next_sentence": true
    },
    {
        "source_sentence": "「『吾前生貪愛，　　今來為畜身，",
        "from": "T03n0182a_001:0454c03_0",
        "context_with_next_sentence": true
    },
    {
        "source_sentence": "生世皆有死，　　無脫不終患。",
        "from": "T03n0182a_001:0454c04_13",
        "context_with_next_sentence": true
    },
    {
        "source_sentence": "制意一離貪，　　然後乃大安，",
        "from": "T03n0182a_001:0454c05_0",
        "context_with_next_sentence": true
    },
    {
        "source_sentence": "寧就誠信死，　　終不欺殆生。",
        "from": "T03n0182a_001:0454c06_13",
        "context_with_next_sentence": true
    },
    {
        "source_sentence": "』「子猶悲號戀慕相尋，至于弶巨諒所東西求索。",
        "from": "T03n0182a_001:0454c07_20",
        "context_with_next_sentence": true
    },
    {
        "source_sentence": "乃見獵者臥於樹下。",
        "from": "T03n0182a_001:0454c08_8",
        "context_with_next_sentence": true
    },
    {
        "source_sentence": "鹿母住前，說偈覺言：",
        "from": "T03n0182a_001:0454c08_18",
        "context_with_next_sentence": true
    },
    {
        "source_sentence": "「『前所可放鹿，　　今來還就死，",
        "from": "T03n0182a_001:0454c09_0",
        "context_with_next_sentence": true
    },
    {
        "source_sentence": "恩愛愚賤畜，　　得見辭二子。",
        "from": "T03n0182a_001:0454c10_13",
        "context_with_next_sentence": true
    },
    {
        "source_sentence": "將行示水草，　　為說非常苦，",
        "from": "T03n0182a_001:0454c11_0",
        "context_with_next_sentence": true
    },
    {
        "source_sentence": "万沒無遺恨，　　念恩不敢負。",
        "from": "T03n0182a_001:0454c12_13",
        "context_with_next_sentence": true
    },
    {
        "source_sentence": "』「獵者於是忽覺驚起，鹿復長跪向獵者，重說偈言：",
        "from": "T03n0182a_001:0454c14_2",
        "context_with_next_sentence": true
    },
    {
        "source_sentence": "「『君前見放去，　　德重過天地，",
        "from": "T03n0182a_001:0454c15_0",
        "context_with_next_sentence": true
    },
    {
        "source_sentence": "賤畜被慈育，　　赴信還就死。",
        "from": "T03n0182a_001:0454c16_13",
        "context_with_next_sentence": true
    },
    {
        "source_sentence": "感仁恩難忘，　　不敢違命旨，",
        "from": "T03n0182a_001:0454c17_0",
        "context_with_next_sentence": true
    },
    {
        "source_sentence": "雖懷千返報，　　猶不畢恩紀。",
        "from": "T03n0182a_001:0454c18_13",
        "context_with_next_sentence": true
    },
    {
        "source_sentence": "』「獵者見鹿篤信死義，志節丹誠慈行發中，効應徵驗捨生赴誓，母子悲戀相尋而至。",
        "from": "T03n0182a_001:0454c20_16",
        "context_with_next_sentence": true
    },
    {
        "source_sentence": "慈感愍傷，稽首謝曰：",
        "from": "T03n0182a_001:0454c21_7",
        "context_with_next_sentence": true
    },
    {
        "source_sentence": "「『為天是神祇，　　信義妙乃爾，",
        "from": "T03n0182a_001:0454c22_0",
        "context_with_next_sentence": true
    },
    {
        "source_sentence": "恐懼情悚然，　　豈敢加逆害。",
        "from": "T03n0182a_001:0454c23_13",
        "context_with_next_sentence": true
    },
    {
        "source_sentence": "寧自殺所親，　　碎身及妻子，",
        "from": "T03n0182a_001:0454c24_0",
        "context_with_next_sentence": true
    },
    {
        "source_sentence": "何忍害靈神，　　起想如毛髮。",
        "from": "T03n0182a_001:0454c25_13",
        "context_with_next_sentence": true
    },
    {
        "source_sentence": "』「獵者即便放鹿使去。",
        "from": "T03n0182a_001:0454c26_9",
        "context_with_next_sentence": true
    },
    {
        "source_sentence": "母子悲喜鳴聲呦呦，偈謝獵者：",
        "from": "T03n0182a_001:0454c27_3",
        "context_with_next_sentence": true
    },
    {
        "source_sentence": "「『賤畜生處世，　　當應充厨宰，",
        "from": "T03n0182a_001:0454c28_0",
        "context_with_next_sentence": true
    },
    {
        "source_sentence": "即時分烹煑，　　寬惠辭二子。",
        "from": "T03n0182a_001:0454c29_13",
        "context_with_next_sentence": true
    },
    {
        "source_sentence": "天仁重愛物，　　復蒙放捨原，",
        "from": "T03n0182a_001:0455a01_0",
        "context_with_next_sentence": true
    },
    {
        "source_sentence": "德祐積無量，　　非口所能陳。",
        "from": "T03n0182a_001:0455a02_13",
        "context_with_next_sentence": true
    },
    {
        "source_sentence": "』「爾時，獵者具以聞王，國人咸知普感慈信，鹿之仁行有喻於義，莫不肅歎！",
        "from": "T03n0182a_001:0455a04_12",
        "context_with_next_sentence": true
    },
    {
        "source_sentence": "為止殺獵。",
        "from": "T03n0182a_001:0455a04_17",
        "context_with_next_sentence": true
    },
    {
        "source_sentence": "於是鹿還鳴群嘯侶，以遊以集各寧其所。",
        "from": "T03n0182a_001:0455a05_16",
        "context_with_next_sentence": true
    },
    {
        "source_sentence": "」佛語阿難：",
        "from": "T03n0182a_001:0455a06_4",
        "context_with_next_sentence": true
    },
    {
        "source_sentence": "「昔吾所更勤苦如是。",
        "from": "T03n0182a_001:0455a06_14",
        "context_with_next_sentence": true
    },
    {
        "source_sentence": "爾時，鹿者我身是。",
        "from": "T03n0182a_001:0455a07_2",
        "context_with_next_sentence": true
    },
    {
        "source_sentence": "二子者羅云及羅漢朱利母是。",
        "from": "T03n0182a_001:0455a07_15",
        "context_with_next_sentence": true
    },
    {
        "source_sentence": "其國王者，舍利弗是。",
        "from": "T03n0182a_001:0455a08_6",
        "context_with_next_sentence": true
    },
    {
        "source_sentence": "時射獵者，汝身是。",
        "from": "T03n0182a_001:0455a08_15",
        "context_with_next_sentence": true
    },
    {
        "source_sentence": "我之所入興隆道化，種善無厭分德不住，雖在禽獸不忘菩薩，權行如應導利一切，普使眾生度濟獲安，逮是功德疾成至佛真人，至誠忠信不可不作。",
        "from": "T03n0182a_001:0455a12_2",
        "context_with_next_sentence": true
    },
    {
        "source_sentence": "」佛說鹿母經",
        "from": "T03n0182a_001:0455a13_100",
        "context_with_next_sentence": false
    }
]