[
    {
        "source_sentence": "6佛說大乘菩薩藏正法經卷第三",
        "from": "T11n0316_038:0879b09_0",
        "context_with_next_sentence": true
    },
    {
        "source_sentence": "十八",
        "from": "T11n0316_038:0879b10_0",
        "context_with_next_sentence": true
    },
    {
        "source_sentence": "西天譯經三藏銀青光祿大夫",
        "from": "T11n0316_038:0879b12_0",
        "context_with_next_sentence": true
    },
    {
        "source_sentence": "試光祿卿慈覺傳梵大師賜紫沙門臣法護等奉　詔譯勝慧波羅蜜多品第十一之六「復次舍利子！",
        "from": "T11n0316_038:0879b16_6",
        "context_with_next_sentence": true
    },
    {
        "source_sentence": "略說菩薩一種聖道，謂是菩薩於阿耨多羅三藐三菩提單己無二，以自勇猛大精進力深心攝受，不藉他緣及他開示，而自成辦極大力用，能被如是堅固甲冑。",
        "from": "T11n0316_038:0879b19_17",
        "context_with_next_sentence": true
    },
    {
        "source_sentence": "而諸有情難得能得，諸新發意住菩薩乘未得今得。",
        "from": "T11n0316_038:0879b21_2",
        "context_with_next_sentence": true
    },
    {
        "source_sentence": "又復一切難施能施，持戒、忍辱、精進、禪定、勝慧亦復如是。",
        "from": "T11n0316_038:0879b22_8",
        "context_with_next_sentence": true
    },
    {
        "source_sentence": "又於波羅蜜多無能建立者，而是菩薩於諸波羅蜜多悉能建立。",
        "from": "T11n0316_038:0879b23_16",
        "context_with_next_sentence": true
    },
    {
        "source_sentence": "以要言之，乃至廣大覺悟種諸善根無能及者，於是法行單己無二，詣菩提場坐金剛座摧伏魔力，一剎那頃勝慧相應，於阿耨多羅三藐三菩提果決定平等無復退轉。",
        "from": "T11n0316_038:0879b27_12",
        "context_with_next_sentence": true
    },
    {
        "source_sentence": "舍利子！",
        "from": "T11n0316_038:0879b27_16",
        "context_with_next_sentence": true
    },
    {
        "source_sentence": "是名菩薩摩訶薩於勝慧波羅蜜多獲得菩薩聖道善巧。",
        "from": "T11n0316_038:0879b29_2",
        "context_with_next_sentence": true
    },
    {
        "source_sentence": "「云何菩薩緣生善巧？",
        "from": "T11n0316_038:0879c01_9",
        "context_with_next_sentence": true
    },
    {
        "source_sentence": "謂此菩薩於晝夜中獨處宴坐發善尋伺，蘊由何起？",
        "from": "T11n0316_038:0879c02_12",
        "context_with_next_sentence": true
    },
    {
        "source_sentence": "當由何力？",
        "from": "T11n0316_038:0879c02_17",
        "context_with_next_sentence": true
    },
    {
        "source_sentence": "謂由如是不如理作意發生無明，無明緣行，行緣識，識緣名色，名色緣六入，六入緣觸，觸緣受，受緣愛，愛緣取，取緣有，有緣生，生緣老死憂悲苦惱及隨煩惱方便集起。",
        "from": "T11n0316_038:0879c06_13",
        "context_with_next_sentence": true
    },
    {
        "source_sentence": "又復由如是法無體、無作及無主宰，謂善因、惡因、無記因一切緣生。",
        "from": "T11n0316_038:0879c08_5",
        "context_with_next_sentence": true
    },
    {
        "source_sentence": "又諸有情各有分量，謂根因、增上根因、業因、果因、有無邊際究竟等因，一切集生而皆了知。",
        "from": "T11n0316_038:0879c10_6",
        "context_with_next_sentence": true
    },
    {
        "source_sentence": "此說是名緣生善巧。",
        "from": "T11n0316_038:0879c10_15",
        "context_with_next_sentence": true
    },
    {
        "source_sentence": "又復蘊滅，當云何滅？",
        "from": "T11n0316_038:0879c11_6",
        "context_with_next_sentence": true
    },
    {
        "source_sentence": "謂不如理作意滅則無明滅，無明滅則行滅，行滅則識滅，識滅則名色滅，名色滅則六入滅，六入滅則觸滅，觸滅則受滅，受滅則愛滅，愛滅則取滅，取滅則有滅，有滅則生滅，生滅則老死憂悲苦惱滅，而於此中得如是智。",
        "from": "T11n0316_038:0879c16_4",
        "context_with_next_sentence": true
    },
    {
        "source_sentence": "又緣生善巧者，謂一切法繫屬因緣之所和合，即能加持無我、無人、無眾生、無壽者，於如是等得無計度。",
        "from": "T11n0316_038:0879c18_11",
        "context_with_next_sentence": true
    },
    {
        "source_sentence": "而諸菩薩於此緣生，復能建立一切佛法及菩提相，於有盡滅應妙觀察，於無盡滅攝化有情。",
        "from": "T11n0316_038:0879c20_13",
        "context_with_next_sentence": true
    },
    {
        "source_sentence": "舍利子！",
        "from": "T11n0316_038:0879c20_17",
        "context_with_next_sentence": true
    },
    {
        "source_sentence": "菩薩摩訶薩於勝慧波羅蜜多。",
        "from": "T11n0316_038:0879c21_10",
        "context_with_next_sentence": true
    },
    {
        "source_sentence": "獲得如是緣生善巧。",
        "from": "T11n0316_038:0879c22_1",
        "context_with_next_sentence": true
    },
    {
        "source_sentence": "「云何菩薩一切法善巧？",
        "from": "T11n0316_038:0879c23_10",
        "context_with_next_sentence": true
    },
    {
        "source_sentence": "一切法者，謂有為、無為。",
        "from": "T11n0316_038:0879c24_1",
        "context_with_next_sentence": true
    },
    {
        "source_sentence": "而諸菩薩於有為、無為善巧，應如是知。",
        "from": "T11n0316_038:0879c24_19",
        "context_with_next_sentence": true
    },
    {
        "source_sentence": "有為善巧者，謂身語意所有善行，觀察有為菩提向一切智，是名有為善巧。",
        "from": "T11n0316_038:0879c26_12",
        "context_with_next_sentence": true
    },
    {
        "source_sentence": "又有為善巧者，謂積集布施、持戒、忍辱、精進、禪定五種波羅蜜多；",
        "from": "T11n0316_038:0879c28_1",
        "context_with_next_sentence": true
    },
    {
        "source_sentence": "若復於勝慧波羅蜜多得無為智，於五波羅蜜多亦無棄捨，善求一切波羅蜜多，信解無漏菩提向一切智，是名無為善巧。",
        "from": "T11n0316_038:0880a01_15",
        "context_with_next_sentence": true
    },
    {
        "source_sentence": "又有為善巧者，謂於有情行四攝事無所對遣，雖復攝受有情而實攝受、無我無人；",
        "from": "T11n0316_038:0880a03_13",
        "context_with_next_sentence": true
    },
    {
        "source_sentence": "於攝事善巧亦無所取，信解無為菩提向一切智，是名無為善巧。",
        "from": "T11n0316_038:0880a05_3",
        "context_with_next_sentence": true
    },
    {
        "source_sentence": "又復有為善巧者，謂斷諸行相續繫縛，即斷輪回及煩惱縛，於菩提相有所任持相續繫縛微細方分而不集行，此說是名有為善巧。",
        "from": "T11n0316_038:0880a08_3",
        "context_with_next_sentence": true
    },
    {
        "source_sentence": "若復於空、無相、無願，以智伺察善解諸法因緣，修菩提行而不取證無為，是名無為善巧。",
        "from": "T11n0316_038:0880a10_3",
        "context_with_next_sentence": true
    },
    {
        "source_sentence": "又復雖行三界而不為三界煩惱之所繫著，是名有為善巧。",
        "from": "T11n0316_038:0880a11_10",
        "context_with_next_sentence": true
    },
    {
        "source_sentence": "若以智了知出離三界，而不離三界亦無墮落，是名無為善巧。",
        "from": "T11n0316_038:0880a12_18",
        "context_with_next_sentence": true
    },
    {
        "source_sentence": "若說一切法善巧，即一切智悉是增語。",
        "from": "T11n0316_038:0880a13_15",
        "context_with_next_sentence": true
    },
    {
        "source_sentence": "若於一切智通達圓滿無所損減，說此勝慧善巧，是即名為一切法善巧。",
        "from": "T11n0316_038:0880a15_8",
        "context_with_next_sentence": true
    },
    {
        "source_sentence": "舍利子！",
        "from": "T11n0316_038:0880a15_12",
        "context_with_next_sentence": true
    },
    {
        "source_sentence": "諸菩薩摩訶薩安住勝慧波羅蜜多行時，於勝慧分獲得如是十種善巧。",
        "from": "T11n0316_038:0880a17_5",
        "context_with_next_sentence": true
    },
    {
        "source_sentence": "」佛告舍利子：",
        "from": "T11n0316_038:0880a18_5",
        "context_with_next_sentence": true
    },
    {
        "source_sentence": "「云何勝慧？",
        "from": "T11n0316_038:0880a18_11",
        "context_with_next_sentence": true
    },
    {
        "source_sentence": "云何波羅蜜多？",
        "from": "T11n0316_038:0880a18_18",
        "context_with_next_sentence": true
    },
    {
        "source_sentence": "勝慧者，謂觀察了知善不善法，是名勝慧。",
        "from": "T11n0316_038:0880a19_16",
        "context_with_next_sentence": true
    },
    {
        "source_sentence": "分別無量如實法門，是名勝慧。",
        "from": "T11n0316_038:0880a20_10",
        "context_with_next_sentence": true
    },
    {
        "source_sentence": "通達諸見得無礙法，是名勝慧。",
        "from": "T11n0316_038:0880a21_4",
        "context_with_next_sentence": true
    },
    {
        "source_sentence": "安住一切正願而實捨諸願求，是名勝慧。",
        "from": "T11n0316_038:0880a22_3",
        "context_with_next_sentence": true
    },
    {
        "source_sentence": "離諸熱惱而得輕安，是名勝慧。",
        "from": "T11n0316_038:0880a22_17",
        "context_with_next_sentence": true
    },
    {
        "source_sentence": "斷諸攀緣得大法樂，是名勝慧。",
        "from": "T11n0316_038:0880a23_11",
        "context_with_next_sentence": true
    },
    {
        "source_sentence": "隨義觀察，是名勝慧。",
        "from": "T11n0316_038:0880a24_1",
        "context_with_next_sentence": true
    },
    {
        "source_sentence": "得住一切菩提分法，是名勝慧。",
        "from": "T11n0316_038:0880a24_15",
        "context_with_next_sentence": true
    },
    {
        "source_sentence": "於相無相如實了知，是名勝慧。",
        "from": "T11n0316_038:0880a25_9",
        "context_with_next_sentence": true
    },
    {
        "source_sentence": "以智照解諸法體性，是名勝慧。",
        "from": "T11n0316_038:0880a26_3",
        "context_with_next_sentence": true
    },
    {
        "source_sentence": "超諸險難獲無障礙，是名勝慧。",
        "from": "T11n0316_038:0880a26_17",
        "context_with_next_sentence": true
    },
    {
        "source_sentence": "攝受正達，是名勝慧。",
        "from": "T11n0316_038:0880a27_7",
        "context_with_next_sentence": true
    },
    {
        "source_sentence": "於諸善法使得清淨，是名勝慧。",
        "from": "T11n0316_038:0880a28_1",
        "context_with_next_sentence": true
    },
    {
        "source_sentence": "斷煩惱習，是名勝慧。",
        "from": "T11n0316_038:0880a28_11",
        "context_with_next_sentence": true
    },
    {
        "source_sentence": "由先修證一切善法，是名勝慧。",
        "from": "T11n0316_038:0880a29_4",
        "context_with_next_sentence": true
    },
    {
        "source_sentence": "於自然生等而起覺悟引導遠離，是名勝慧。",
        "from": "T11n0316_038:0880b01_4",
        "context_with_next_sentence": true
    },
    {
        "source_sentence": "不著三界，是名勝慧。",
        "from": "T11n0316_038:0880b01_14",
        "context_with_next_sentence": true
    },
    {
        "source_sentence": "於諸聖願相續不斷，是名勝慧。",
        "from": "T11n0316_038:0880b02_8",
        "context_with_next_sentence": true
    },
    {
        "source_sentence": "以諸無相伏除遍計對治清淨，是名勝慧。",
        "from": "T11n0316_038:0880b03_7",
        "context_with_next_sentence": true
    },
    {
        "source_sentence": "離諸闇鈍成就一切相應行地，是名勝慧。",
        "from": "T11n0316_038:0880b04_7",
        "context_with_next_sentence": true
    },
    {
        "source_sentence": "於一切智智住光明道，是名勝慧。",
        "from": "T11n0316_038:0880b05_2",
        "context_with_next_sentence": true
    },
    {
        "source_sentence": "於無明闇蔽作諸明眼，是名勝慧。",
        "from": "T11n0316_038:0880b05_17",
        "context_with_next_sentence": true
    },
    {
        "source_sentence": "如是信解得無漏眼根，是名勝慧。",
        "from": "T11n0316_038:0880b06_12",
        "context_with_next_sentence": true
    },
    {
        "source_sentence": "於眼境道超諸勝義，是名勝慧。",
        "from": "T11n0316_038:0880b07_7",
        "context_with_next_sentence": true
    },
    {
        "source_sentence": "真實出離不動調伏，是名勝慧。",
        "from": "T11n0316_038:0880b08_1",
        "context_with_next_sentence": true
    },
    {
        "source_sentence": "照智慧門無有窮盡，是名勝慧。",
        "from": "T11n0316_038:0880b08_15",
        "context_with_next_sentence": true
    },
    {
        "source_sentence": "遍一切處無有相違，是名勝慧。",
        "from": "T11n0316_038:0880b09_9",
        "context_with_next_sentence": true
    },
    {
        "source_sentence": "於解脫道而常高顯，是名勝慧。",
        "from": "T11n0316_038:0880b10_3",
        "context_with_next_sentence": true
    },
    {
        "source_sentence": "離諸煩惱及障礙法悉不共住，是名勝慧。",
        "from": "T11n0316_038:0880b11_2",
        "context_with_next_sentence": true
    },
    {
        "source_sentence": "舍利子！",
        "from": "T11n0316_038:0880b11_6",
        "context_with_next_sentence": true
    },
    {
        "source_sentence": "諸菩薩以如是勝慧，而能入解一切有情心之所趣、業行差別諸塵勞門，乃至以如是慧於執持門，而能遍知一切聲聞、辟支佛、三藐三佛陀，此說是名勝慧。",
        "from": "T11n0316_038:0880b14_18",
        "context_with_next_sentence": true
    },
    {
        "source_sentence": "而諸菩薩於是句義一切當學。",
        "from": "T11n0316_038:0880b15_10",
        "context_with_next_sentence": true
    },
    {
        "source_sentence": "「又舍利子！",
        "from": "T11n0316_038:0880b15_16",
        "context_with_next_sentence": true
    },
    {
        "source_sentence": "波羅蜜多者，謂是勝慧了知一切善不善法，名波羅蜜多。",
        "from": "T11n0316_038:0880b17_2",
        "context_with_next_sentence": true
    },
    {
        "source_sentence": "以要言之，乃至於是句義一切當學，名波羅蜜多。",
        "from": "T11n0316_038:0880b18_4",
        "context_with_next_sentence": true
    },
    {
        "source_sentence": "又復於菩薩行殊勝圓滿，名波羅蜜多。",
        "from": "T11n0316_038:0880b19_2",
        "context_with_next_sentence": true
    },
    {
        "source_sentence": "一切智智圓滿，名波羅蜜多。",
        "from": "T11n0316_038:0880b19_15",
        "context_with_next_sentence": true
    },
    {
        "source_sentence": "於有為無為法悉無所著，名波羅蜜多。",
        "from": "T11n0316_038:0880b20_12",
        "context_with_next_sentence": true
    },
    {
        "source_sentence": "為令覺悟輪回過失，名波羅蜜多。",
        "from": "T11n0316_038:0880b21_8",
        "context_with_next_sentence": true
    },
    {
        "source_sentence": "普能顯示無盡法藏，名波羅蜜多。",
        "from": "T11n0316_038:0880b22_3",
        "context_with_next_sentence": true
    },
    {
        "source_sentence": "離諸攀緣解脫圓滿，名波羅蜜多。",
        "from": "T11n0316_038:0880b22_18",
        "context_with_next_sentence": true
    },
    {
        "source_sentence": "於布施、持戒、忍辱、精進、禪定、勝慧普令覺悟，名波羅蜜多。",
        "from": "T11n0316_038:0880b24_4",
        "context_with_next_sentence": true
    },
    {
        "source_sentence": "究竟善巧，於有情界引導一切，為令圓滿無生法忍至不退地，名波羅蜜多。",
        "from": "T11n0316_038:0880b25_17",
        "context_with_next_sentence": true
    },
    {
        "source_sentence": "圓滿佛剎化度有情，至菩提場除諸魔怨，獲得圓滿一切佛法，名波羅蜜多。",
        "from": "T11n0316_038:0880b27_12",
        "context_with_next_sentence": true
    },
    {
        "source_sentence": "又能如是建立大乘菩薩藏正法，名波羅蜜多。",
        "from": "T11n0316_038:0880b28_13",
        "context_with_next_sentence": true
    },
    {
        "source_sentence": "舍利子！",
        "from": "T11n0316_038:0880b28_17",
        "context_with_next_sentence": true
    },
    {
        "source_sentence": "而諸菩薩於正法藏如是學已得至彼岸，是故於此大乘一切波羅蜜多，當如是學。",
        "from": "T11n0316_038:0880c01_14",
        "context_with_next_sentence": true
    },
    {
        "source_sentence": "「又舍利子！",
        "from": "T11n0316_038:0880c02_5",
        "context_with_next_sentence": true
    },
    {
        "source_sentence": "若善男子善女人，於此菩薩藏正法受持讀誦，廣大開示、為他人說，而能獲得十種稱讚功德。",
        "from": "T11n0316_038:0880c04_6",
        "context_with_next_sentence": true
    },
    {
        "source_sentence": "何等為十？",
        "from": "T11n0316_038:0880c04_11",
        "context_with_next_sentence": true
    },
    {
        "source_sentence": "一者過是生已而得通達一切事業，二者得生聖族，三者具大名稱，四者所說言辭人喜信受，五者得大富饒，六者人天愛敬，七者獲轉輪王，八者得生梵世，九者梵本元闕，十者遍一切處得菩提心無有退失。",
        "from": "T11n0316_038:0880c09_4",
        "context_with_next_sentence": true
    },
    {
        "source_sentence": "又復獲得十種稱讚功德。",
        "from": "T11n0316_038:0880c09_15",
        "context_with_next_sentence": true
    },
    {
        "source_sentence": "何等為十？",
        "from": "T11n0316_038:0880c10_1",
        "context_with_next_sentence": true
    },
    {
        "source_sentence": "一者與尼乾陀等得不共住，二者不起我見，三者不起人見，四者不起眾生見，五者不起壽者見，六者不起常見，七者不起斷見，八者捨諸玩好，九者發淨信心常樂出家，十者於名句文速得悟入。",
        "from": "T11n0316_038:0880c14_8",
        "context_with_next_sentence": true
    },
    {
        "source_sentence": "又復獲得十種稱讚功德。",
        "from": "T11n0316_038:0880c15_1",
        "context_with_next_sentence": true
    },
    {
        "source_sentence": "何等為十？",
        "from": "T11n0316_038:0880c15_6",
        "context_with_next_sentence": true
    },
    {
        "source_sentence": "一者正念，二者聰利，三者總持，四者勝慧，五者剎那具足，六者得宿住念，七者性少貪欲，八者性少瞋恚，九者性少愚癡，十者不為熾然三毒之所燒煮。",
        "from": "T11n0316_038:0880c18_14",
        "context_with_next_sentence": true
    },
    {
        "source_sentence": "又復獲得十種稱讚功德。",
        "from": "T11n0316_038:0880c19_6",
        "context_with_next_sentence": true
    },
    {
        "source_sentence": "何等為十？",
        "from": "T11n0316_038:0880c19_11",
        "context_with_next_sentence": true
    },
    {
        "source_sentence": "一者希有勝慧，二者輕捷勝慧，三者猛利勝慧，四者極迅速勝慧，五者廣大勝慧，六者甚深勝慧，七者決擇勝慧，八者無礙勝慧，九者現前得見如來能以伽陀歌詠讚歎，十者復與如來深心問答。",
        "from": "T11n0316_038:0880c24_1",
        "context_with_next_sentence": true
    },
    {
        "source_sentence": "又復獲得十種稱讚功德。",
        "from": "T11n0316_038:0880c24_12",
        "context_with_next_sentence": true
    },
    {
        "source_sentence": "何等為十？",
        "from": "T11n0316_038:0880c24_17",
        "context_with_next_sentence": true
    },
    {
        "source_sentence": "一者謂能將護諸惡知識，二者解諸魔縛，三者破諸魔軍，四者斷諸惑染，五者於諸行中除伏憍慢，六者趣諸善道，七者向涅槃門，八者布施受施超諸輪轉，九者於菩薩道一切隨學，十者隨順諸佛一切教勅。",
        "from": "T11n0316_038:0880c29_10",
        "context_with_next_sentence": true
    },
    {
        "source_sentence": "舍利子！",
        "from": "T11n0316_038:0880c29_14",
        "context_with_next_sentence": true
    },
    {
        "source_sentence": "於菩薩藏正法，應當受持讀誦，廣大開示、為他人說，悉獲如是稱讚功德。",
        "from": "T11n0316_038:0881a02_7",
        "context_with_next_sentence": true
    },
    {
        "source_sentence": "」爾時世尊欲重明斯義說伽陀曰：",
        "from": "T11n0316_038:0881a03_3",
        "context_with_next_sentence": true
    },
    {
        "source_sentence": "「諸有大智者，　　善了文句義，",
        "from": "T11n0316_038:0881a04_0",
        "context_with_next_sentence": true
    },
    {
        "source_sentence": "持此經中王，　　獲無量勝慧。",
        "from": "T11n0316_038:0881a05_13",
        "context_with_next_sentence": true
    },
    {
        "source_sentence": "彼比丘法師，　　常行是法施，",
        "from": "T11n0316_038:0881a06_0",
        "context_with_next_sentence": true
    },
    {
        "source_sentence": "持此經中王，　　最勝生歡喜，",
        "from": "T11n0316_038:0881a07_0",
        "context_with_next_sentence": true
    },
    {
        "source_sentence": "為諸聽法者，　　宣說如是法。",
        "from": "T11n0316_038:0881a08_13",
        "context_with_next_sentence": true
    },
    {
        "source_sentence": "持此經中王，　　獲歎美功德，",
        "from": "T11n0316_038:0881a09_0",
        "context_with_next_sentence": true
    },
    {
        "source_sentence": "得是勝慧已，　　於法無損減。",
        "from": "T11n0316_038:0881a10_13",
        "context_with_next_sentence": true
    },
    {
        "source_sentence": "復於勝念力，　　能演無上句，",
        "from": "T11n0316_038:0881a11_0",
        "context_with_next_sentence": true
    },
    {
        "source_sentence": "善說法要者，　　常讚佛教勅。",
        "from": "T11n0316_038:0881a12_13",
        "context_with_next_sentence": true
    },
    {
        "source_sentence": "持此經中王，　　多聞常具足，",
        "from": "T11n0316_038:0881a13_0",
        "context_with_next_sentence": true
    },
    {
        "source_sentence": "聞已受持者，　　不著於文字。",
        "from": "T11n0316_038:0881a14_13",
        "context_with_next_sentence": true
    },
    {
        "source_sentence": "隨義常觀察，　　增長佛智慧，",
        "from": "T11n0316_038:0881a15_0",
        "context_with_next_sentence": true
    },
    {
        "source_sentence": "由智慧無邊，　　深達勝義諦。",
        "from": "T11n0316_038:0881a16_13",
        "context_with_next_sentence": true
    },
    {
        "source_sentence": "宣布詣十方，　　聞是獲稱讚，",
        "from": "T11n0316_038:0881a17_0",
        "context_with_next_sentence": true
    },
    {
        "source_sentence": "又令貪恚癡，　　由斯皆漸少。",
        "from": "T11n0316_038:0881a18_13",
        "context_with_next_sentence": true
    },
    {
        "source_sentence": "最上清淨心，　　聞是獲稱讚，",
        "from": "T11n0316_038:0881a19_0",
        "context_with_next_sentence": true
    },
    {
        "source_sentence": "受用資具中，　　稱量如實義。",
        "from": "T11n0316_038:0881a20_13",
        "context_with_next_sentence": true
    },
    {
        "source_sentence": "曉了非真實，　　捨家求解脫，",
        "from": "T11n0316_038:0881a21_0",
        "context_with_next_sentence": true
    },
    {
        "source_sentence": "樂住空閑處，　　聞法常無厭。",
        "from": "T11n0316_038:0881a22_13",
        "context_with_next_sentence": true
    },
    {
        "source_sentence": "諮問世尊所，　　法施無有悋，",
        "from": "T11n0316_038:0881a23_0",
        "context_with_next_sentence": true
    },
    {
        "source_sentence": "令智慧增長，　　清白無減失。",
        "from": "T11n0316_038:0881a24_13",
        "context_with_next_sentence": true
    },
    {
        "source_sentence": "」爾時世尊說是偈已，告舍利子：",
        "from": "T11n0316_038:0881a25_13",
        "context_with_next_sentence": true
    },
    {
        "source_sentence": "「此諸菩薩於勝慧波羅蜜多之行，應當勇猛以四攝事，於長夜中攝受有情。",
        "from": "T11n0316_038:0881a27_7",
        "context_with_next_sentence": true
    },
    {
        "source_sentence": "何等為四？",
        "from": "T11n0316_038:0881a27_12",
        "context_with_next_sentence": true
    },
    {
        "source_sentence": "所謂布施、愛語、利行、同事，是名四種。",
        "from": "T11n0316_038:0881a28_10",
        "context_with_next_sentence": true
    },
    {
        "source_sentence": "云何布施？",
        "from": "T11n0316_038:0881a28_15",
        "context_with_next_sentence": true
    },
    {
        "source_sentence": "謂財施、法施及無畏施。",
        "from": "T11n0316_038:0881a29_4",
        "context_with_next_sentence": true
    },
    {
        "source_sentence": "云何愛語？",
        "from": "T11n0316_038:0881a29_9",
        "context_with_next_sentence": true
    },
    {
        "source_sentence": "謂於聞法者出柔順語。",
        "from": "T11n0316_038:0881a29_19",
        "context_with_next_sentence": true
    },
    {
        "source_sentence": "云何利行？",
        "from": "T11n0316_038:0881b01_4",
        "context_with_next_sentence": true
    },
    {
        "source_sentence": "謂於自他意樂圓滿。",
        "from": "T11n0316_038:0881b01_13",
        "context_with_next_sentence": true
    },
    {
        "source_sentence": "云何同事？",
        "from": "T11n0316_038:0881b01_18",
        "context_with_next_sentence": true
    },
    {
        "source_sentence": "謂於是智起功德想，攝受有情安住是法。",
        "from": "T11n0316_038:0881b02_16",
        "context_with_next_sentence": true
    },
    {
        "source_sentence": "又布施者，謂於一切來求丐者意極清淨。",
        "from": "T11n0316_038:0881b03_15",
        "context_with_next_sentence": true
    },
    {
        "source_sentence": "愛語者，斷諸合集。",
        "from": "T11n0316_038:0881b04_6",
        "context_with_next_sentence": true
    },
    {
        "source_sentence": "利行者，使無退屈。",
        "from": "T11n0316_038:0881b04_15",
        "context_with_next_sentence": true
    },
    {
        "source_sentence": "同事者，迴向大乘。",
        "from": "T11n0316_038:0881b05_3",
        "context_with_next_sentence": true
    },
    {
        "source_sentence": "又布施者，隨轉大慈心無遺惜。",
        "from": "T11n0316_038:0881b05_17",
        "context_with_next_sentence": true
    },
    {
        "source_sentence": "愛語者，隨心喜捨。",
        "from": "T11n0316_038:0881b06_6",
        "context_with_next_sentence": true
    },
    {
        "source_sentence": "利行者，為諸有情身心勇悍被大甲冑。",
        "from": "T11n0316_038:0881b07_3",
        "context_with_next_sentence": true
    },
    {
        "source_sentence": "同事者，心捨高下向一切智。",
        "from": "T11n0316_038:0881b07_16",
        "context_with_next_sentence": true
    },
    {
        "source_sentence": "又布施者，如法追求捨諸資具。",
        "from": "T11n0316_038:0881b08_10",
        "context_with_next_sentence": true
    },
    {
        "source_sentence": "愛語者，導以正法。",
        "from": "T11n0316_038:0881b08_19",
        "context_with_next_sentence": true
    },
    {
        "source_sentence": "利行者，自利利他悉起平等。",
        "from": "T11n0316_038:0881b09_11",
        "context_with_next_sentence": true
    },
    {
        "source_sentence": "同事者，利諸有情咸共發起一切智心。",
        "from": "T11n0316_038:0881b10_8",
        "context_with_next_sentence": true
    },
    {
        "source_sentence": "又布施者，自捨一切若內外法。",
        "from": "T11n0316_038:0881b11_3",
        "context_with_next_sentence": true
    },
    {
        "source_sentence": "愛語者，於諸法行功德智慧善權稱讚。",
        "from": "T11n0316_038:0881b12_1",
        "context_with_next_sentence": true
    },
    {
        "source_sentence": "利行者，棄自所利隨轉利他。",
        "from": "T11n0316_038:0881b12_14",
        "context_with_next_sentence": true
    },
    {
        "source_sentence": "同事者，成熟菩提，譬彼掌中菴摩勒果，普施一切得無怯弱。",
        "from": "T11n0316_038:0881b14_1",
        "context_with_next_sentence": true
    },
    {
        "source_sentence": "「復次舍利子！",
        "from": "T11n0316_038:0881b15_6",
        "context_with_next_sentence": true
    },
    {
        "source_sentence": "法施者，謂如其所聞為他人說。",
        "from": "T11n0316_038:0881b15_20",
        "context_with_next_sentence": true
    },
    {
        "source_sentence": "愛語者，謂正開示無所希望。",
        "from": "T11n0316_038:0881b16_12",
        "context_with_next_sentence": true
    },
    {
        "source_sentence": "利行者，為他演說不生疲厭。",
        "from": "T11n0316_038:0881b17_6",
        "context_with_next_sentence": true
    },
    {
        "source_sentence": "同事者，於一切智樂甚深法心無棄捨。",
        "from": "T11n0316_038:0881b18_4",
        "context_with_next_sentence": true
    },
    {
        "source_sentence": "又法施者，於來聽法者說無散亂。",
        "from": "T11n0316_038:0881b18_19",
        "context_with_next_sentence": true
    },
    {
        "source_sentence": "愛語者，遠至他方演說諸法。",
        "from": "T11n0316_038:0881b19_12",
        "context_with_next_sentence": true
    },
    {
        "source_sentence": "利行者，為法義故於諸法師以飲食衣服臥具醫藥乃至以身覆護一切給侍。",
        "from": "T11n0316_038:0881b21_7",
        "context_with_next_sentence": true
    },
    {
        "source_sentence": "同事者，為令薰習安住種性。",
        "from": "T11n0316_038:0881b22_1",
        "context_with_next_sentence": true
    },
    {
        "source_sentence": "又法施者，於諸施中無有過上。",
        "from": "T11n0316_038:0881b22_15",
        "context_with_next_sentence": true
    },
    {
        "source_sentence": "愛語者，分別義利。",
        "from": "T11n0316_038:0881b23_3",
        "context_with_next_sentence": true
    },
    {
        "source_sentence": "利行者，謂隨於義不隨文句。",
        "from": "T11n0316_038:0881b23_16",
        "context_with_next_sentence": true
    },
    {
        "source_sentence": "同事者，為令圓滿一切佛法。",
        "from": "T11n0316_038:0881b24_8",
        "context_with_next_sentence": true
    },
    {
        "source_sentence": "又布施者，是即布施波羅蜜多。",
        "from": "T11n0316_038:0881b25_3",
        "context_with_next_sentence": true
    },
    {
        "source_sentence": "愛語者，是即持戒忍辱波羅蜜多。",
        "from": "T11n0316_038:0881b25_18",
        "context_with_next_sentence": true
    },
    {
        "source_sentence": "利行者，是即精進波羅蜜多。",
        "from": "T11n0316_038:0881b26_11",
        "context_with_next_sentence": true
    },
    {
        "source_sentence": "同事者，是即禪定、勝慧波羅蜜多。",
        "from": "T11n0316_038:0881b27_6",
        "context_with_next_sentence": true
    },
    {
        "source_sentence": "又布施者，是即最初發心菩薩。",
        "from": "T11n0316_038:0881b28_1",
        "context_with_next_sentence": true
    },
    {
        "source_sentence": "愛語者，是即行勝解行菩薩。",
        "from": "T11n0316_038:0881b28_14",
        "context_with_next_sentence": true
    },
    {
        "source_sentence": "利行者，是即不退轉地菩薩。",
        "from": "T11n0316_038:0881b29_6",
        "context_with_next_sentence": true
    },
    {
        "source_sentence": "同事者，是即一生補處菩薩。",
        "from": "T11n0316_038:0881b29_19",
        "context_with_next_sentence": true
    },
    {
        "source_sentence": "又布施者，是即住菩提根。",
        "from": "T11n0316_038:0881c01_11",
        "context_with_next_sentence": true
    },
    {
        "source_sentence": "愛語者，是即長菩提芽。",
        "from": "T11n0316_038:0881c02_2",
        "context_with_next_sentence": true
    },
    {
        "source_sentence": "利行者，是即開菩提花。",
        "from": "T11n0316_038:0881c02_13",
        "context_with_next_sentence": true
    },
    {
        "source_sentence": "同事者，是即結菩提果。",
        "from": "T11n0316_038:0881c03_3",
        "context_with_next_sentence": true
    },
    {
        "source_sentence": "「舍利子！",
        "from": "T11n0316_038:0881c04_4",
        "context_with_next_sentence": true
    },
    {
        "source_sentence": "是故諸菩薩摩訶薩於長夜中以四攝事攝受有情，於菩提行諸波羅蜜多而能隨轉，於此復有無量無邊諸攝事等。",
        "from": "T11n0316_038:0881c06_15",
        "context_with_next_sentence": true
    },
    {
        "source_sentence": "」爾時佛告舍利子：",
        "from": "T11n0316_038:0881c07_7",
        "context_with_next_sentence": true
    },
    {
        "source_sentence": "「彼大蘊如來、應供、正等正覺，為精進行太子於菩提道悉正開示，及過去未來現在諸佛世尊之所稱讚。",
        "from": "T11n0316_038:0881c09_13",
        "context_with_next_sentence": true
    },
    {
        "source_sentence": "時精進行太子於彼佛所，得聞如是菩提正道及聞三世諸佛世尊之所稱讚，快得善利發大歡喜，復於彼佛及諸大聲聞眾，於九十九俱胝歲，以飲食衣服臥具醫藥供養、恭敬尊重讚歎。",
        "from": "T11n0316_038:0881c13_18",
        "context_with_next_sentence": true
    },
    {
        "source_sentence": "舍利子！",
        "from": "T11n0316_038:0881c14_3",
        "context_with_next_sentence": true
    },
    {
        "source_sentence": "彼大蘊如來、應供、正等正覺，即時與授阿耨多羅三藐三菩提記。",
        "from": "T11n0316_038:0881c15_11",
        "context_with_next_sentence": true
    },
    {
        "source_sentence": "」佛說大乘菩薩藏正法經卷第三十八",
        "from": "T11n0316_038:0881c16_100",
        "context_with_next_sentence": false
    }
]