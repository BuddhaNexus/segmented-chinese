[
    {
        "source_sentence": "大乘集菩薩學論卷第十六",
        "from": "T32n1636_016:0120a11_0",
        "context_with_next_sentence": true
    },
    {
        "source_sentence": "西天譯經三藏朝散大夫",
        "from": "T32n1636_016:0120a13_0",
        "context_with_next_sentence": true
    },
    {
        "source_sentence": "試鴻臚少卿宣梵大師賜紫",
        "from": "T32n1636_016:0120a14_0",
        "context_with_next_sentence": true
    },
    {
        "source_sentence": "沙門臣日稱等奉　詔譯3治心品第十二之餘復次所說真實行及邪妄行，謂無智無明。",
        "from": "T32n1636_016:0120a17_17",
        "context_with_next_sentence": true
    },
    {
        "source_sentence": "由是無明起三種行，謂福、非福、不動行等。",
        "from": "T32n1636_016:0120a18_18",
        "context_with_next_sentence": true
    },
    {
        "source_sentence": "此說是為無明緣行。",
        "from": "T32n1636_016:0120a19_6",
        "context_with_next_sentence": true
    },
    {
        "source_sentence": "又此福行、非福行、不動行等，隨所得識之所招集，此說是為行緣識今詳此處合有識緣名色一段經文，梵本元闕。",
        "from": "T32n1636_016:0120a21_11",
        "context_with_next_sentence": true
    },
    {
        "source_sentence": "如是名色及名色增長，於六處門造作所起，此說是為名色緣六處。",
        "from": "T32n1636_016:0120a22_13",
        "context_with_next_sentence": true
    },
    {
        "source_sentence": "又此六處六觸身轉，此說是為六處緣觸若觸。",
        "from": "T32n1636_016:0120a23_14",
        "context_with_next_sentence": true
    },
    {
        "source_sentence": "生時令受所起，此說是為觸緣受。",
        "from": "T32n1636_016:0120a24_10",
        "context_with_next_sentence": true
    },
    {
        "source_sentence": "若受美味深喜樂著，此說是為受緣愛。",
        "from": "T32n1636_016:0120a25_7",
        "context_with_next_sentence": true
    },
    {
        "source_sentence": "喜耽味故若處樂色，色離散時數數追求而不棄捨，此說是為愛緣取。",
        "from": "T32n1636_016:0120a26_18",
        "context_with_next_sentence": true
    },
    {
        "source_sentence": "如是追求令後有起身語意業，此說是為取緣有。",
        "from": "T32n1636_016:0120a28_2",
        "context_with_next_sentence": true
    },
    {
        "source_sentence": "若業遷謝令蘊生起，此說是為有緣生。",
        "from": "T32n1636_016:0120a28_19",
        "context_with_next_sentence": true
    },
    {
        "source_sentence": "又若生已變異令熟及壞滅時，此說是為生緣老死。",
        "from": "T32n1636_016:0120b01_3",
        "context_with_next_sentence": true
    },
    {
        "source_sentence": "乃至是中由識等自體為種子，業自體為良田，無明愛等自體為煩惱，以業煩惱等令識種生者，謂此業為識種田事。",
        "from": "T32n1636_016:0120b03_15",
        "context_with_next_sentence": true
    },
    {
        "source_sentence": "愛為識種沃潤，無明為識種開發，然業不念我為識種田事，愛亦不念我為識種沃潤，無明不念我為識種開發，是識種子亦復不念我為眾緣所生。",
        "from": "T32n1636_016:0120b07_3",
        "context_with_next_sentence": true
    },
    {
        "source_sentence": "然識種子住於業地，以愛沃潤無明滋長生名色芽，此名色芽非自作、非他作、非二俱作，非自在天所化、不由時變、非一因生非無因生，無不繫於父母因緣和合耽染相續，是識種子於母腹中生名色芽。",
        "from": "T32n1636_016:0120b11_14",
        "context_with_next_sentence": true
    },
    {
        "source_sentence": "然此法爾無有主宰，無我無取等如虛空，體相幻化因緣不闕，由五種緣發生眼識。",
        "from": "T32n1636_016:0120b13_12",
        "context_with_next_sentence": true
    },
    {
        "source_sentence": "何等為五？",
        "from": "T32n1636_016:0120b13_17",
        "context_with_next_sentence": true
    },
    {
        "source_sentence": "謂眼識生時，藉眼及色、空緣、明緣、作意緣等。",
        "from": "T32n1636_016:0120b14_19",
        "context_with_next_sentence": true
    },
    {
        "source_sentence": "是中眼識，眼為所依、色為所緣、明為照矚、空作無礙，同時作意為彼警發，闕是緣者眼識不生。",
        "from": "T32n1636_016:0120b16_19",
        "context_with_next_sentence": true
    },
    {
        "source_sentence": "謂若不闕內眼根處，如是不闕色及空、明、作意緣等故，彼一切和合則能生眼識。",
        "from": "T32n1636_016:0120b18_14",
        "context_with_next_sentence": true
    },
    {
        "source_sentence": "而眼不念我與眼色為作所依，色亦不念我與眼識為作所緣，空亦不念我與眼識為作無礙，明亦不念我與眼識為作照矚，作意不念我與眼識而為警發。",
        "from": "T32n1636_016:0120b22_5",
        "context_with_next_sentence": true
    },
    {
        "source_sentence": "如是眼識不念我從緣生，然眼識生時實藉眾緣和合而生。",
        "from": "T32n1636_016:0120b23_11",
        "context_with_next_sentence": true
    },
    {
        "source_sentence": "如其次第諸根生識隨應為說。",
        "from": "T32n1636_016:0120b24_6",
        "context_with_next_sentence": true
    },
    {
        "source_sentence": "然無有法從於此世得至他世，但由業果因緣不闕之所建立。",
        "from": "T32n1636_016:0120b25_14",
        "context_with_next_sentence": true
    },
    {
        "source_sentence": "譬如無薪火則不生，是業煩惱所生識種亦復如是。",
        "from": "T32n1636_016:0120b26_17",
        "context_with_next_sentence": true
    },
    {
        "source_sentence": "彼彼生處相續和合生名色芽，如是法爾無有主宰，無我無取如虛空等，體相幻化因緣不闕。",
        "from": "T32n1636_016:0120b29_1",
        "context_with_next_sentence": true
    },
    {
        "source_sentence": "應知內緣生法有其五種。",
        "from": "T32n1636_016:0120b29_12",
        "context_with_next_sentence": true
    },
    {
        "source_sentence": "何等為五？",
        "from": "T32n1636_016:0120b29_17",
        "context_with_next_sentence": true
    },
    {
        "source_sentence": "所謂不常、不斷、無所至向、因少果多、相似相續。",
        "from": "T32n1636_016:0120c01_21",
        "context_with_next_sentence": true
    },
    {
        "source_sentence": "云何不常？",
        "from": "T32n1636_016:0120c02_4",
        "context_with_next_sentence": true
    },
    {
        "source_sentence": "謂若此邊蘊死、彼邊蘊生，非即死邊蘊是彼生邊蘊，是曰不常。",
        "from": "T32n1636_016:0120c03_12",
        "context_with_next_sentence": true
    },
    {
        "source_sentence": "又不滅於死邊蘊而起於生邊蘊，亦非不滅於死邊蘊然起於生邊蘊，譬若權衡低昂時等，是曰不斷。",
        "from": "T32n1636_016:0120c05_17",
        "context_with_next_sentence": true
    },
    {
        "source_sentence": "又於異類眾生身處非眾同分生邊蘊起，是曰無所至向。",
        "from": "T32n1636_016:0120c07_3",
        "context_with_next_sentence": true
    },
    {
        "source_sentence": "又今少作善惡業因，於未來世多獲果報，是曰因少果多。",
        "from": "T32n1636_016:0120c08_9",
        "context_with_next_sentence": true
    },
    {
        "source_sentence": "又若此生作業則未來受報，是曰相似相續。",
        "from": "T32n1636_016:0120c09_9",
        "context_with_next_sentence": true
    },
    {
        "source_sentence": "佛言：",
        "from": "T32n1636_016:0120c09_12",
        "context_with_next_sentence": true
    },
    {
        "source_sentence": "「舍利子！",
        "from": "T32n1636_016:0120c09_17",
        "context_with_next_sentence": true
    },
    {
        "source_sentence": "此緣生者，以如實正惠常修無我無人眾生壽者，如不顛倒則不生不滅、無作無為、無對無礙、無怖無奪、無勤無懈。",
        "from": "T32n1636_016:0120c12_7",
        "context_with_next_sentence": true
    },
    {
        "source_sentence": "觀彼自性無有堅實，如病如癰、如痛如害，是苦、空、無常、無我等性。",
        "from": "T32n1636_016:0120c13_19",
        "context_with_next_sentence": true
    },
    {
        "source_sentence": "彼復隨觀前際不流轉者，謂我於過去世曾有耶？",
        "from": "T32n1636_016:0120c14_17",
        "context_with_next_sentence": true
    },
    {
        "source_sentence": "誰謂我於過去世曾有耶？",
        "from": "T32n1636_016:0120c15_9",
        "context_with_next_sentence": true
    },
    {
        "source_sentence": "我於過去世為無耶？",
        "from": "T32n1636_016:0120c15_18",
        "context_with_next_sentence": true
    },
    {
        "source_sentence": "誰謂我於過去世為無耶？",
        "from": "T32n1636_016:0120c16_10",
        "context_with_next_sentence": true
    },
    {
        "source_sentence": "復於後際不流轉者，我當未來世為有耶？",
        "from": "T32n1636_016:0120c17_10",
        "context_with_next_sentence": true
    },
    {
        "source_sentence": "誰謂我當未來世為有耶？",
        "from": "T32n1636_016:0120c18_2",
        "context_with_next_sentence": true
    },
    {
        "source_sentence": "我當未來世為無耶？",
        "from": "T32n1636_016:0120c18_11",
        "context_with_next_sentence": true
    },
    {
        "source_sentence": "誰謂我當未來世為無耶？",
        "from": "T32n1636_016:0120c19_3",
        "context_with_next_sentence": true
    },
    {
        "source_sentence": "復於現在世不流轉者，我於今有耶？",
        "from": "T32n1636_016:0120c19_19",
        "context_with_next_sentence": true
    },
    {
        "source_sentence": "誰謂我今有耶？",
        "from": "T32n1636_016:0120c20_6",
        "context_with_next_sentence": true
    },
    {
        "source_sentence": "云何為我今有耶？",
        "from": "T32n1636_016:0120c20_14",
        "context_with_next_sentence": true
    },
    {
        "source_sentence": "」又《十地經》說：",
        "from": "T32n1636_016:0120c21_1",
        "context_with_next_sentence": true
    },
    {
        "source_sentence": "「是中無明愛取是為煩惱，流轉不斷；",
        "from": "T32n1636_016:0120c21_18",
        "context_with_next_sentence": true
    },
    {
        "source_sentence": "行有是為業，流轉不斷；",
        "from": "T32n1636_016:0120c22_8",
        "context_with_next_sentence": true
    },
    {
        "source_sentence": "煩惱餘支是為苦，流轉不斷。",
        "from": "T32n1636_016:0120c23_2",
        "context_with_next_sentence": true
    },
    {
        "source_sentence": "復說無明緣行，是曰前際觀待。",
        "from": "T32n1636_016:0120c23_16",
        "context_with_next_sentence": true
    },
    {
        "source_sentence": "識及受等，是曰現在觀待。",
        "from": "T32n1636_016:0120c24_8",
        "context_with_next_sentence": true
    },
    {
        "source_sentence": "愛及有等，是曰後際觀待，此上所說皆名流轉。",
        "from": "T32n1636_016:0120c25_10",
        "context_with_next_sentence": true
    },
    {
        "source_sentence": "乃至如是由繫屬故則為流轉，若離繫屬則無流轉。",
        "from": "T32n1636_016:0120c26_14",
        "context_with_next_sentence": true
    },
    {
        "source_sentence": "由和合故則為流轉，若離和合則無流轉。",
        "from": "T32n1636_016:0120c27_13",
        "context_with_next_sentence": true
    },
    {
        "source_sentence": "由是了知諸有為中多種過失，是故我今當斷繫屬及彼和合。",
        "from": "T32n1636_016:0120c29_2",
        "context_with_next_sentence": true
    },
    {
        "source_sentence": "然為化度一切眾生，畢竟不斷諸有為行。",
        "from": "T32n1636_016:0121a01_1",
        "context_with_next_sentence": true
    },
    {
        "source_sentence": "」13 念處品1念處品第十三論曰：",
        "from": "T32n1636_016:0121a03_2",
        "context_with_next_sentence": true
    },
    {
        "source_sentence": "彼治心業略明緣生對治於癡，次當入解不淨身念處今當說。",
        "from": "T32n1636_016:0121a04_9",
        "context_with_next_sentence": true
    },
    {
        "source_sentence": "如《法集經》云：",
        "from": "T32n1636_016:0121a04_17",
        "context_with_next_sentence": true
    },
    {
        "source_sentence": "「復次善男子！",
        "from": "T32n1636_016:0121a05_2",
        "context_with_next_sentence": true
    },
    {
        "source_sentence": "菩薩如是住身念處者，謂我此身從足足指跟踝、腨脛膝髀臗骨、腰脊腹肋胸脇、手指肘腕、肩臂頸項頭頰髑髏等狀，眾分積聚是即業有，由斯造作種種煩惱及隨煩惱，百千種類邪正分別。",
        "from": "T32n1636_016:0121a09_6",
        "context_with_next_sentence": true
    },
    {
        "source_sentence": "是身唯有髮毛爪齒、血肉皮骨、肝膽脾腎心肺腸胃、生藏熟藏、肪膏腦膜、眵淚涎涕、便利不淨多物積聚，以何為身？",
        "from": "T32n1636_016:0121a11_17",
        "context_with_next_sentence": true
    },
    {
        "source_sentence": "由是觀察身如虛空，則見一切諸法皆空，為空念處。",
        "from": "T32n1636_016:0121a13_1",
        "context_with_next_sentence": true
    },
    {
        "source_sentence": "了知是身由二種念，所謂流散及不流散。",
        "from": "T32n1636_016:0121a13_19",
        "context_with_next_sentence": true
    },
    {
        "source_sentence": "是身來者不從前際，去者不至後際，亦不住二際中間，唯從顛倒和合造作。",
        "from": "T32n1636_016:0121a15_13",
        "context_with_next_sentence": true
    },
    {
        "source_sentence": "由斯領受是中居處而為根本，然實無有主宰亦無攝屬，但從客塵先所作事，身體形貌受用依止為所恃處。",
        "from": "T32n1636_016:0121a18_3",
        "context_with_next_sentence": true
    },
    {
        "source_sentence": "然此身者，唯有父母赤白和合不淨臭穢攬為自體，三毒憂惱常為賊害，是散壞法，種種百千病惱窟宅。",
        "from": "T32n1636_016:0121a20_10",
        "context_with_next_sentence": true
    },
    {
        "source_sentence": "」如《寶髻經》說：",
        "from": "T32n1636_016:0121a20_19",
        "context_with_next_sentence": true
    },
    {
        "source_sentence": "「是身無常而不久住，死為後際。",
        "from": "T32n1636_016:0121a21_11",
        "context_with_next_sentence": true
    },
    {
        "source_sentence": "了知此已，不應於身而生邪命，應當以身修三種淨施。",
        "from": "T32n1636_016:0121a22_15",
        "context_with_next_sentence": true
    },
    {
        "source_sentence": "何等為三？",
        "from": "T32n1636_016:0121a23_1",
        "context_with_next_sentence": true
    },
    {
        "source_sentence": "謂身淨施、壽命淨施、受用淨施。",
        "from": "T32n1636_016:0121a23_16",
        "context_with_next_sentence": true
    },
    {
        "source_sentence": "是身無常，應當往詣一切眾生所親近承事，欲何所作，或如僕使或如弟子，離諸諂誑身過失等。",
        "from": "T32n1636_016:0121a25_17",
        "context_with_next_sentence": true
    },
    {
        "source_sentence": "是身無常，唯出入息為壽命因，寧造罪惡。",
        "from": "T32n1636_016:0121a26_17",
        "context_with_next_sentence": true
    },
    {
        "source_sentence": "是身無常，應於愛樂受用不生耽著，一切當捨。",
        "from": "T32n1636_016:0121a27_18",
        "context_with_next_sentence": true
    },
    {
        "source_sentence": "復次善男子！",
        "from": "T32n1636_016:0121a28_4",
        "context_with_next_sentence": true
    },
    {
        "source_sentence": "菩薩以身觀身念處，應觀自身及一切眾生身等同佛身，威神加持得離纏縛。",
        "from": "T32n1636_016:0121a29_18",
        "context_with_next_sentence": true
    },
    {
        "source_sentence": "然觀自身及一切眾生身，與如來身無漏法性彼相無異故，應如是知。",
        "from": "T32n1636_016:0121b02_10",
        "context_with_next_sentence": true
    },
    {
        "source_sentence": "」又《無畏授所問經》說：",
        "from": "T32n1636_016:0121b02_22",
        "context_with_next_sentence": true
    },
    {
        "source_sentence": "「謂我此身非先所集，漸次散壞，譬若微塵。",
        "from": "T32n1636_016:0121b03_19",
        "context_with_next_sentence": true
    },
    {
        "source_sentence": "九竅流溢如瘡疱門。",
        "from": "T32n1636_016:0121b04_7",
        "context_with_next_sentence": true
    },
    {
        "source_sentence": "又諸毛孔有嚩羅弭迦，猶如毒蛇依止而住。",
        "from": "T32n1636_016:0121b05_7",
        "context_with_next_sentence": true
    },
    {
        "source_sentence": "身如聚沫體性怯弱，如水上泡暫生即滅，亦如陽焰本無有體。",
        "from": "T32n1636_016:0121b06_15",
        "context_with_next_sentence": true
    },
    {
        "source_sentence": "身如芭蕉中無有實，身如幻事為他教勅，身如惡友多諸諍訟，是身如猴性唯輕躁，是身如讎常伺其短，是身如賊機巧貪取，是身如囚常被縛戮，是身如冤不可愛樂，亦如魁膾能斷其命。",
        "from": "T32n1636_016:0121b11_1",
        "context_with_next_sentence": true
    },
    {
        "source_sentence": "又復此身如空聚落中無有我，如陶家輪無暫停止，如滓穢瓶不淨充滿。",
        "from": "T32n1636_016:0121b12_13",
        "context_with_next_sentence": true
    },
    {
        "source_sentence": "身如癰疽挃唯痛楚，身如朽宅不久遷壞，身如漏舡無堪濟渡，身如坏器漸當沮壞。",
        "from": "T32n1636_016:0121b14_11",
        "context_with_next_sentence": true
    },
    {
        "source_sentence": "又復此身如河岸樹，必為駃流之所漂動。",
        "from": "T32n1636_016:0121b15_10",
        "context_with_next_sentence": true
    },
    {
        "source_sentence": "身如旅泊多諸艱苦，身如邸舍妄執主宰，如伺盜者常生暴惡，乃至是身如癡小兒要當守護。",
        "from": "T32n1636_016:0121b17_11",
        "context_with_next_sentence": true
    },
    {
        "source_sentence": "」彼經復說：",
        "from": "T32n1636_016:0121b17_17",
        "context_with_next_sentence": true
    },
    {
        "source_sentence": "「如是種種不淨之身，由我慢愚癡妄為光潔。",
        "from": "T32n1636_016:0121b18_16",
        "context_with_next_sentence": true
    },
    {
        "source_sentence": "智者所觀猶如穢瓶，眼鼻口等眵涕流出，云何於此多生貪慢？",
        "from": "T32n1636_016:0121b20_5",
        "context_with_next_sentence": true
    },
    {
        "source_sentence": "」又彼偈云：",
        "from": "T32n1636_016:0121b20_11",
        "context_with_next_sentence": true
    },
    {
        "source_sentence": "「如愚癡童子，　　洗炭欲令白，",
        "from": "T32n1636_016:0121b21_0",
        "context_with_next_sentence": true
    },
    {
        "source_sentence": "設盡此生中，　　求白不可得。",
        "from": "T32n1636_016:0121b22_13",
        "context_with_next_sentence": true
    },
    {
        "source_sentence": "亦如無智人，　　洗身欲令潔，",
        "from": "T32n1636_016:0121b23_0",
        "context_with_next_sentence": true
    },
    {
        "source_sentence": "屢加於澡沐，　　至死不能淨。",
        "from": "T32n1636_016:0121b24_13",
        "context_with_next_sentence": true
    },
    {
        "source_sentence": "菩薩觀於身，　　九竅瘡疱門，",
        "from": "T32n1636_016:0121b25_0",
        "context_with_next_sentence": true
    },
    {
        "source_sentence": "八十千戶虫，　　依身而所住。",
        "from": "T32n1636_016:0121b26_13",
        "context_with_next_sentence": true
    },
    {
        "source_sentence": "菩薩觀於身，　　如刻木眾像，",
        "from": "T32n1636_016:0121b27_0",
        "context_with_next_sentence": true
    },
    {
        "source_sentence": "筋骨假連持，　　應知無主宰。",
        "from": "T32n1636_016:0121b28_13",
        "context_with_next_sentence": true
    },
    {
        "source_sentence": "菩薩觀於身，　　或受他飲食，",
        "from": "T32n1636_016:0121b29_0",
        "context_with_next_sentence": true
    },
    {
        "source_sentence": "應知同狐狼，　　來食自身肉。",
        "from": "T32n1636_016:0121c01_13",
        "context_with_next_sentence": true
    },
    {
        "source_sentence": "」論曰：",
        "from": "T32n1636_016:0121c02_2",
        "context_with_next_sentence": true
    },
    {
        "source_sentence": "由飲食資助成廣大行，如是處處應當了知。",
        "from": "T32n1636_016:0121c03_2",
        "context_with_next_sentence": true
    },
    {
        "source_sentence": "受念處者，如《寶髻經》說：",
        "from": "T32n1636_016:0121c03_15",
        "context_with_next_sentence": true
    },
    {
        "source_sentence": "「善男子！",
        "from": "T32n1636_016:0121c03_20",
        "context_with_next_sentence": true
    },
    {
        "source_sentence": "菩薩以受觀受念處了知眾生，依止大悲得如是樂。",
        "from": "T32n1636_016:0121c04_18",
        "context_with_next_sentence": true
    },
    {
        "source_sentence": "若一切眾生無有解脫，應當修習以受觀受念處，我當被大悲甲攝受調伏一切眾生，悉以彼樂滅除眾苦。",
        "from": "T32n1636_016:0121c07_7",
        "context_with_next_sentence": true
    },
    {
        "source_sentence": "我以大悲令貪行眾生了知樂受離於貪染，我以大悲令瞋行眾生了知苦受離諸過失，我以大悲令癡行眾生了知不苦不樂受捨俱生癡。",
        "from": "T32n1636_016:0121c10_9",
        "context_with_next_sentence": true
    },
    {
        "source_sentence": "又彼樂受不壞苦受、不減不苦不樂受。",
        "from": "T32n1636_016:0121c11_7",
        "context_with_next_sentence": true
    },
    {
        "source_sentence": "離於對治則無無明，若無無明彼何名受？",
        "from": "T32n1636_016:0121c12_5",
        "context_with_next_sentence": true
    },
    {
        "source_sentence": "云何了知一切無常及無我等？",
        "from": "T32n1636_016:0121c12_18",
        "context_with_next_sentence": true
    },
    {
        "source_sentence": "然此樂受即無常性，苦受即逼迫性，不苦不樂受即寂靜性，由此了知若樂若苦無常無我等。",
        "from": "T32n1636_016:0121c15_2",
        "context_with_next_sentence": true
    },
    {
        "source_sentence": "」又《無盡意經》云：",
        "from": "T32n1636_016:0121c15_12",
        "context_with_next_sentence": true
    },
    {
        "source_sentence": "「若受苦時，當念一切惡道眾生起大悲心，攝除於瞋、離於顛倒分別受等。",
        "from": "T32n1636_016:0121c17_2",
        "context_with_next_sentence": true
    },
    {
        "source_sentence": "」又《法集經》偈云：",
        "from": "T32n1636_016:0121c17_12",
        "context_with_next_sentence": true
    },
    {
        "source_sentence": "「說受為領納，　　領納復為誰？",
        "from": "T32n1636_016:0121c18_14",
        "context_with_next_sentence": true
    },
    {
        "source_sentence": "受者離於受，　　差別不可得。",
        "from": "T32n1636_016:0121c19_13",
        "context_with_next_sentence": true
    },
    {
        "source_sentence": "智者觀於受，　　住如是念處，",
        "from": "T32n1636_016:0121c20_0",
        "context_with_next_sentence": true
    },
    {
        "source_sentence": "彼相如菩提，　　光明遍寂靜。",
        "from": "T32n1636_016:0121c21_13",
        "context_with_next_sentence": true
    },
    {
        "source_sentence": "」大乘集菩薩學論卷第十六",
        "from": "T32n1636_016:0121c22_100",
        "context_with_next_sentence": false
    }
]