{
    "T07n0220_581:1003a02_0": "大般若波羅蜜多經卷第五百八",
    "T07n0220_581:1003a03_0": "十一",
    "T07n0220_581:1003a05_0": "三藏法師玄奘奉　詔譯",
    "T07n0220_581:1003a06_0": "第十一布施波羅蜜多分之三",
    "T07n0220_581:1003a07_0": "爾時，滿慈子白佛言：「世尊！",
    "T07n0220_581:1003a07_1": "若一切法皆非實有，諸菩薩眾行布施時為何所捨？」",
    "T07n0220_581:1003a08_2": "佛言：「菩薩行布施時都無所捨。」",
    "T07n0220_581:1003a09_3": "時，滿慈子復白佛言：「若諸菩薩行布施時都無所捨，是諸菩薩當證無上正等覺時為何所得？」",
    "T07n0220_581:1003a11_4": "佛言：「菩薩如布施時，於一切法都無所捨，當證無上正等覺時，於一切法亦無所得。",
    "T07n0220_581:1003a13_5": "如菩薩眾行布施時，於一切法都無所損，如是菩薩當證無上正等覺時，於一切法亦無所益，損、益二門相待立故。",
    "T07n0220_581:1003a16_6": "「又，滿慈子！",
    "T07n0220_581:1003a16_7": "如諸菩薩行布施時，知一切法皆如幻化無實可捨，如是菩薩當證無上正等覺時，知一切法亦如幻化無實可得。",
    "T07n0220_581:1003a18_8": "若諸菩薩行布施時，於一切法實有所捨，是諸菩薩當證無上正等覺時，亦應於法實有所得。",
    "T07n0220_581:1003a21_0": "然諸菩薩行布施時，於一切法實無所捨，是故菩薩當證無上正等覺時，於一切法實無所得。",
    "T07n0220_581:1003a24_0": "「又，滿慈子！",
    "T07n0220_581:1003a24_1": "如二幻師戲為交易，一幻價直，一化美團，此中二事俱非實有。",
    "T07n0220_581:1003a25_2": "如是菩薩行布施時，捨如幻化非實有物，當證無上正等覺時，得如幻化非實有法。",
    "T07n0220_581:1003a27_3": "是諸菩薩如布施時實無所損，當證無上正等覺時亦無實益。",
    "T07n0220_581:1003a28_4": "是諸菩薩行布施時，雖似有損而實無損，當證無上正等覺時，雖似有益而實無益。",
    "T07n0220_581:1003b01_5": "如彼幻師捨幻價直，雖似有損而實無損，如是菩薩行布施時捨非實物，雖似有損而實無損。",
    "T07n0220_581:1003b04_0": "如彼幻師得化美團，雖似有益而實無益，如是菩薩當證無上正等覺時，雖似有益而實無益。",
    "T07n0220_581:1003b06_1": "如是法喻因果相稱，諸有智者應正了知。",
    "T07n0220_581:1003b07_2": "「又，滿慈子！",
    "T07n0220_581:1003b07_3": "如巧幻師或彼弟子，在四衢道化作女人，忽現懷孕尋見生子，其子俄爾便復命終。",
    "T07n0220_581:1003b09_4": "於意云何？",
    "T07n0220_581:1003b09_5": "彼女於子生時有喜、死有憂耶？」",
    "T07n0220_581:1003b10_6": "滿慈子言：「彼女及子俱是幻有，實無死生，誰復於誰可生憂喜？」",
    "T07n0220_581:1003b11_7": "佛言：「如是！",
    "T07n0220_581:1003b11_8": "如汝所說。",
    "T07n0220_581:1003b12_9": "諸菩薩眾亦復如是，行布施時無捨無損，當證無上正等覺時無得無益。",
    "T07n0220_581:1003b13_10": "是故菩薩行布施時，雖有所捨而不生憂，當證無上正等覺時，雖有所得而亦無喜，知所捨、得如幻化故。",
    "T07n0220_581:1003b17_0": "「又，滿慈子！",
    "T07n0220_581:1003b17_1": "於意云何？",
    "T07n0220_581:1003b17_2": "汝謂如來於諸善法有大欲不？」",
    "T07n0220_581:1003b18_3": "滿慈子言：「不也！",
    "T07n0220_581:1003b18_4": "世尊！",
    "T07n0220_581:1003b18_5": "不也！",
    "T07n0220_581:1003b18_6": "善逝！",
    "T07n0220_581:1003b18_7": "何以故？",
    "T07n0220_581:1003b19_8": "如來所證諸法皆空，如來能證諸法亦空，空中都無欲、所欲故。」",
    "T07n0220_581:1003b20_9": "佛言：「如是！",
    "T07n0220_581:1003b20_10": "如汝所說。",
    "T07n0220_581:1003b20_11": "如來觀見一切法空故，善法中亦無大欲，如我今者於一切法都無欲心。",
    "T07n0220_581:1003b22_12": "昔菩薩時雖行布施，而於諸法都無所捨，了達諸法畢竟空故。",
    "T07n0220_581:1003b24_0": "諸佛世尊於一切法無愛無恚。",
    "T07n0220_581:1003b24_1": "所以者何？",
    "T07n0220_581:1003b24_2": "通達諸法皆非實有，本性空寂、愛恚斷故。」",
    "T07n0220_581:1003b26_0": "時，滿慈子便白佛言：「甚奇！",
    "T07n0220_581:1003b26_1": "世尊！",
    "T07n0220_581:1003b26_2": "希有！",
    "T07n0220_581:1003b26_3": "善逝！",
    "T07n0220_581:1003b26_4": "諸菩薩摩訶薩如如於法能有所捨，如是如是了達皆空，虛妄不實，性不堅固，無自在用，無所執著。",
    "T07n0220_581:1003b29_5": "「如我解佛所說義者，諸菩薩摩訶薩雖以殑伽沙數世界盛滿珍寶施諸有情，而於其中不作是念：『我能捨施爾所珍寶。』",
    "T07n0220_581:1003c02_6": "雖於其中無所執著，而令布施波羅蜜多疾得圓滿。",
    "T07n0220_581:1003c04_7": "如是菩薩能以布施所集善根，與有情共迴向無上正等菩提，作是事已起如是念：『菩薩法應一切皆捨，我今雖捨所應捨物，而所捨物皆如幻化。』",
    "T07n0220_581:1003c07_8": "若菩薩摩訶薩能如是知，是菩薩摩訶薩入菩薩數，雖捨一切而無所捨，雖得一切而無所得。",
    "T07n0220_581:1003c09_9": "若諸菩薩不能如是如實了知非真菩薩，於諸財法不能捨施，於大菩提不能證得。」",
    "T07n0220_581:1003c12_0": "爾時，舍利子問滿慈子言：「諸菩薩摩訶薩以何等心應行布施？」",
    "T07n0220_581:1003c13_1": "滿慈子言：「唯！",
    "T07n0220_581:1003c13_2": "舍利子！",
    "T07n0220_581:1003c13_3": "先為我等解說是義，我於此義亦當少說。」",
    "T07n0220_581:1003c14_4": "時，舍利子便謂具壽滿慈子言：「若菩薩摩訶薩欲證無上正等菩提，是菩薩摩訶薩先應思惟一切法性畢竟空寂，次應思惟一切智智具勝功德，後應愍念一切有情貧乏珍財、受諸苦惱，作是念已，便捨一切。",
    "T07n0220_581:1003c19_5": "若有執受、若無執受、若內、若外所有珍財，施諸有情心無所著，亦以正法施諸有情，亦以無邊上妙供具恭敬供養佛、法、僧寶。",
    "T07n0220_581:1003c22_6": "如是菩薩摩訶薩眾行布施時，緣一切智心無所著應行布施。",
    "T07n0220_581:1003c23_7": "如是布施隨順菩提，疾能證得一切智智，與諸有情作大饒益。」",
    "T07n0220_581:1003c25_8": "爾時，世尊告舍利子：「如是！",
    "T07n0220_581:1003c25_9": "如是！",
    "T07n0220_581:1003c26_0": "如汝所說。",
    "T07n0220_581:1003c26_1": "諸菩薩摩訶薩欲證無上正等菩提應觀法空，緣一切智具勝功德，愍念有情而行布施心無所著。",
    "T07n0220_581:1003c28_2": "若能如是修行布施，疾證無上正等菩提，與諸有情作大饒益。",
    "T07n0220_581:1003c29_3": "又，舍利子！",
    "T07n0220_581:1004a01_4": "汝今欲見十方世界菩薩施不？」",
    "T07n0220_581:1004a01_5": "舍利子言：「唯然，欲見！」",
    "T07n0220_581:1004a02_6": "時，舍利子及諸大眾承佛神力，便見東方過百世界，大蘊如來、應、正等覺，聲聞菩薩大眾圍遶，宣說布施波羅蜜多具勝功德能獲大果。",
    "T07n0220_581:1004a05_7": "彼有菩薩名曰無礙，雖處居家而無所著，捨諸所有布施一切，積珍寶聚其量如山，隨諸有情所須皆施，勸有情類自受用已復轉施他，心無所礙，如是行施無所染著，晝夜精勤常無厭倦。",
    "T07n0220_581:1004a09_8": "如是積集衣服、臥具、飲食等物量各如山，隨諸有情所須皆施，勸有情類自受用已復轉施他，心無所礙，如是行施無所染著，晝夜精勤常無厭倦。",
    "T07n0220_581:1004a13_0": "時，舍利子及諸大眾，一切復見無礙菩薩七寶莊飾百千金車，是一一車載一女寶，形貌端正種種莊嚴，一一女寶百女侍從，各乘一車眾寶嚴飾，一一車上置百千金，及諸資緣無不具足，置於市肆高聲唱言：「誰有須者隨意將去。」",
    "T07n0220_581:1004a18_1": "如是行施無所染著，晝夜精勤常無厭倦。",
    "T07n0220_581:1004a19_0": "爾時，佛告舍利子言：「汝見東方無礙菩薩，心無染著而行施不？」",
    "T07n0220_581:1004a20_1": "時，舍利子便白佛言：「見已！",
    "T07n0220_581:1004a21_0": "世尊！",
    "T07n0220_581:1004a21_1": "見已！",
    "T07n0220_581:1004a21_2": "善逝！」",
    "T07n0220_581:1004a21_3": "佛言：「菩薩求大菩提，皆應如是修行布施。",
    "T07n0220_581:1004a22_4": "又，舍利子！",
    "T07n0220_581:1004a22_5": "於意云何？",
    "T07n0220_581:1004a22_6": "無礙菩薩施廣大不？」",
    "T07n0220_581:1004a23_7": "舍利子曰：「廣大！",
    "T07n0220_581:1004a23_8": "世尊！",
    "T07n0220_581:1004a23_9": "廣大！",
    "T07n0220_581:1004a23_10": "善逝！",
    "T07n0220_581:1004a23_11": "無礙菩薩布施善根量無邊際。」",
    "T07n0220_581:1004a24_12": "佛言：「如是！",
    "T07n0220_581:1004a24_13": "如汝所說。",
    "T07n0220_581:1004a25_14": "若有菩薩能觀法空，緣一切智具勝功德，愍念有情隨有所施，於彼東方無礙菩薩所獲施福，百倍為勝，千倍為勝，乃至鄔波尼殺曇倍亦復為勝。」",
    "T07n0220_581:1004a28_15": "時，舍利子及諸大眾承佛神力，復見東方百千世界，一一世界無量菩薩，各捨所有布施一切，積珍寶聚其量如山，隨諸有情所須皆施，勸有情類自受用已復轉施他，心無所礙，如是行施無所染著，晝夜精勤常無厭倦。",
    "T07n0220_581:1004b04_16": "如是積集衣服、臥具、飲食等物量各如山，隨諸有情所須皆施，勸有情類自受用已復轉施他，心無所礙，如是行施無所染著，晝夜精勤常無厭倦。",
    "T07n0220_581:1004b07_17": "爾時，佛告舍利子言：「汝見東方百千世界，一一世界無量菩薩，心無染著而行施不？」",
    "T07n0220_581:1004b09_18": "時，舍利子便白佛言：「見已！",
    "T07n0220_581:1004b10_19": "世尊！",
    "T07n0220_581:1004b10_20": "見已！",
    "T07n0220_581:1004b10_21": "善逝！」",
    "T07n0220_581:1004b10_22": "佛言：「菩薩求大菩提，皆應如是修行布施。",
    "T07n0220_581:1004b11_23": "又，舍利子！",
    "T07n0220_581:1004b11_24": "於意云何？",
    "T07n0220_581:1004b12_25": "彼諸菩薩施廣大不？」",
    "T07n0220_581:1004b12_26": "舍利子曰：「廣大！",
    "T07n0220_581:1004b12_27": "世尊！",
    "T07n0220_581:1004b13_0": "廣大！",
    "T07n0220_581:1004b13_1": "善逝！",
    "T07n0220_581:1004b13_2": "彼諸菩薩布施善根量無邊際。」",
    "T07n0220_581:1004b13_3": "佛言：「如是！",
    "T07n0220_581:1004b14_4": "如汝所說。",
    "T07n0220_581:1004b14_5": "若有菩薩能觀法空，緣一切智具勝功德，愍念有情隨有所施，於彼東方百千世界，一一世界無量菩薩所獲施福，百倍為勝，千倍為勝，乃至鄔波尼殺曇倍亦復為勝。」",
    "T07n0220_581:1004b19_0": "時，舍利子及諸大眾承佛神力，復見東方殑伽沙等諸佛世界，一一世界無量菩薩，各捨所有布施一切，積珍寶聚其量如山，隨諸有情所須皆施，勸有情類自受用已復轉施他，心無所礙，如是行施無所染著，晝夜精勤常無厭倦。",
    "T07n0220_581:1004b24_1": "如是積集衣服、臥具、飲食等物量各如山，隨諸有情所須皆施，勸有情類自受用已復轉施他，心無所礙，如是行施無所染著，晝夜精勤常無厭倦。",
    "T07n0220_581:1004b27_2": "爾時，佛告舍利子言：「汝見東方殑伽沙等諸佛世界，一一世界無量菩薩，心無染著而行施不？」",
    "T07n0220_581:1004b29_3": "時，舍利子便白佛言：「見已！",
    "T07n0220_581:1004c01_4": "世尊！",
    "T07n0220_581:1004c01_5": "見已！",
    "T07n0220_581:1004c01_6": "善逝！」",
    "T07n0220_581:1004c01_7": "佛言：「菩薩求大菩提，皆應如是修行布施。",
    "T07n0220_581:1004c02_8": "又，舍利子！",
    "T07n0220_581:1004c02_9": "於意云何？",
    "T07n0220_581:1004c02_10": "彼諸菩薩施廣大不？」",
    "T07n0220_581:1004c03_11": "舍利子曰：「廣大！",
    "T07n0220_581:1004c03_12": "世尊！",
    "T07n0220_581:1004c03_13": "廣大！",
    "T07n0220_581:1004c04_0": "善逝！",
    "T07n0220_581:1004c04_1": "彼諸菩薩布施善根量無邊際。」",
    "T07n0220_581:1004c04_2": "佛言：「如是！",
    "T07n0220_581:1004c05_3": "如汝所說。",
    "T07n0220_581:1004c05_4": "若有菩薩能觀法空，緣一切智具勝功德，愍念有情隨有所施，於彼東方殑伽沙等諸佛世界，一一世界無量菩薩所獲施福，百倍為勝，千倍為勝，乃至鄔波尼殺曇倍亦復為勝。」",
    "T07n0220_581:1004c10_0": "時，舍利子及諸大眾承佛神力，復見東方如十殑伽沙數世界，一一世界無量菩薩，各捨所有布施一切，積珍寶聚其量如山，隨諸有情所須皆施，勸有情類自受用已復轉施他，心無所礙，如是行施無所染著，晝夜精勤常無厭倦。",
    "T07n0220_581:1004c15_1": "如是積集衣服、臥具、飲食等物量各如山，隨諸有情所須皆施，勸有情類自受用已復轉施他，心無所礙，如是行施無所染著，晝夜精勤常無厭倦。",
    "T07n0220_581:1004c18_2": "爾時，佛告舍利子言：「汝見東方如十殑伽沙數世界，一一世界無量菩薩，心無染著而行施不？」",
    "T07n0220_581:1004c20_3": "時，舍利子便白佛言：「見已！",
    "T07n0220_581:1004c21_4": "世尊！",
    "T07n0220_581:1004c21_5": "見已！",
    "T07n0220_581:1004c21_6": "善逝！」",
    "T07n0220_581:1004c21_7": "佛言：「菩薩求大菩提，皆應如是修行布施。",
    "T07n0220_581:1004c22_8": "又，舍利子！",
    "T07n0220_581:1004c22_9": "於意云何？",
    "T07n0220_581:1004c22_10": "彼諸菩薩施廣大不？」",
    "T07n0220_581:1004c23_11": "舍利子曰：「廣大！",
    "T07n0220_581:1004c23_12": "世尊！",
    "T07n0220_581:1004c23_13": "廣大！",
    "T07n0220_581:1004c24_0": "善逝！",
    "T07n0220_581:1004c24_1": "彼諸菩薩布施善根量無邊際。」",
    "T07n0220_581:1004c24_2": "佛言：「如是！",
    "T07n0220_581:1004c25_3": "如汝所說。",
    "T07n0220_581:1004c25_4": "若有菩薩能觀法空，緣一切智具勝功德，愍念有情隨有所施，於彼東方如十殑伽沙數世界，一一世界無量菩薩所獲施福，百倍為勝，千倍為勝，乃至鄔波尼殺曇倍亦復為勝。」",
    "T07n0220_581:1005a01_0": "時，舍利子及諸大眾承佛神力，復見東方如百殑伽沙數世界，一一世界無量菩薩，各捨所有布施一切，積珍寶聚其量如山，隨諸有情所須皆施，勸有情類自受用已復轉施他，心無所礙，如是行施無所染著，晝夜精勤常無厭倦。",
    "T07n0220_581:1005a06_1": "如是積集衣服、臥具、飲食等物量各如山，隨諸有情所須皆施，勸有情類自受用已復轉施他，心無所礙，如是行施無所染著，晝夜精勤常無厭倦。",
    "T07n0220_581:1005a09_2": "爾時，佛告舍利子言：「汝見東方如百殑伽沙數世界，一一世界無量菩薩，心無染著而行施不？」",
    "T07n0220_581:1005a11_3": "時，舍利子便白佛言：「見已！",
    "T07n0220_581:1005a12_4": "世尊！",
    "T07n0220_581:1005a12_5": "見已！",
    "T07n0220_581:1005a12_6": "善逝！」",
    "T07n0220_581:1005a12_7": "佛言：「菩薩求大菩提，皆應如是修行布施。",
    "T07n0220_581:1005a13_8": "又，舍利子！",
    "T07n0220_581:1005a13_9": "於意云何？",
    "T07n0220_581:1005a13_10": "彼諸菩薩施廣大不？」",
    "T07n0220_581:1005a14_11": "舍利子曰：「廣大！",
    "T07n0220_581:1005a14_12": "世尊！",
    "T07n0220_581:1005a14_13": "廣大！",
    "T07n0220_581:1005a15_0": "善逝！",
    "T07n0220_581:1005a15_1": "彼諸菩薩布施善根量無邊際。」",
    "T07n0220_581:1005a15_2": "佛言：「如是！",
    "T07n0220_581:1005a16_3": "如汝所說。",
    "T07n0220_581:1005a16_4": "若有菩薩能觀法空，緣一切智具勝功德，愍念有情隨有所施，於彼東方如百殑伽沙數世界，一一世界無量菩薩所獲施福，百倍為勝，千倍為勝，乃至鄔波尼殺曇倍亦復為勝。」",
    "T07n0220_581:1005a21_0": "時，舍利子及諸大眾承佛神力，復見東方如千殑伽沙數世界，一一世界無量菩薩，各捨所有布施一切，積珍寶聚其量如山，隨諸有情所須皆施，勸有情類自受用已復轉施他，心無所礙，如是行施無所染著，晝夜精勤常無厭倦。",
    "T07n0220_581:1005a26_1": "如是積集衣服、臥具、飲食等物量各如山，隨諸有情所須皆施，勸有情類自受用已復轉施他，心無所礙，如是行施無所染著，晝夜精勤常無厭倦。",
    "T07n0220_581:1005a29_2": "爾時，佛告舍利子言：「汝見東方如千殑伽沙數世界，一一世界無量菩薩，心無染著而行施不？」",
    "T07n0220_581:1005b02_3": "時，舍利子便白佛言：「見已！",
    "T07n0220_581:1005b03_4": "世尊！",
    "T07n0220_581:1005b03_5": "見已！",
    "T07n0220_581:1005b03_6": "善逝！」",
    "T07n0220_581:1005b03_7": "佛言：「菩薩求大菩提，皆應如是修行布施。",
    "T07n0220_581:1005b04_8": "又，舍利子！",
    "T07n0220_581:1005b04_9": "於意云何？",
    "T07n0220_581:1005b04_10": "彼諸菩薩施廣大不？」",
    "T07n0220_581:1005b05_11": "舍利子曰：「廣大！",
    "T07n0220_581:1005b05_12": "世尊！",
    "T07n0220_581:1005b05_13": "廣大！",
    "T07n0220_581:1005b05_14": "善逝！",
    "T07n0220_581:1005b06_15": "彼諸菩薩布施善根量無邊際。」",
    "T07n0220_581:1005b06_16": "佛言：「如是！",
    "T07n0220_581:1005b07_0": "如汝所說。",
    "T07n0220_581:1005b07_1": "若有菩薩能觀法空，緣一切智具勝功德，愍念有情隨有所施，於彼東方如千殑伽沙數世界，一一世界無量菩薩所獲施福，百倍為勝，千倍為勝，乃至鄔波尼殺曇倍亦復為勝。」",
    "T07n0220_581:1005b12_0": "時，舍利子及諸大眾承佛神力，復見東方百千殑伽沙數世界，一一世界無量菩薩，各捨所有布施一切，積珍寶聚其量如山，隨諸有情所須皆施，勸有情類自受用已復轉施他，心無所礙，如是行施無所染著，晝夜精勤常無厭倦。",
    "T07n0220_581:1005b17_1": "如是積集衣服、臥具、飲食等物量各如山，隨諸有情所須皆施，勸有情類自受用已復轉施他，心無所礙，如是行施無所染著，晝夜精勤常無厭倦。",
    "T07n0220_581:1005b20_2": "爾時，佛告舍利子言：「汝見東方百千殑伽沙數世界，一一世界無量菩薩，心無染著而行施不？」",
    "T07n0220_581:1005b22_3": "時，舍利子便白佛言：「見已！",
    "T07n0220_581:1005b23_4": "世尊！",
    "T07n0220_581:1005b23_5": "見已！",
    "T07n0220_581:1005b23_6": "善逝！」",
    "T07n0220_581:1005b23_7": "佛言：「菩薩求大菩提，皆應如是修行布施。",
    "T07n0220_581:1005b24_8": "又，舍利子！",
    "T07n0220_581:1005b24_9": "於意云何？",
    "T07n0220_581:1005b24_10": "彼諸菩薩施廣大不？」",
    "T07n0220_581:1005b25_11": "舍利子曰：「廣大！",
    "T07n0220_581:1005b25_12": "世尊！",
    "T07n0220_581:1005b25_13": "廣大！",
    "T07n0220_581:1005b26_0": "善逝！",
    "T07n0220_581:1005b26_1": "彼諸菩薩布施善根量無邊際。」",
    "T07n0220_581:1005b26_2": "佛言：「如是！",
    "T07n0220_581:1005b27_3": "如汝所說。",
    "T07n0220_581:1005b27_4": "若有菩薩能觀法空，緣一切智具勝功德，愍念有情隨有所施，於彼東方百千殑伽沙數世界，一一世界無量菩薩所獲施福，百倍為勝，千倍為勝，乃至鄔波尼殺曇倍亦復為勝。」",
    "T07n0220_581:1005c03_0": "時，舍利子及諸大眾承佛神力，復見東方無數殑伽沙數世界，一一世界無量菩薩，各捨所有布施一切，積珍寶聚其量如山，隨諸有情所須皆施，勸有情類自受用已復轉施他，心無所礙，如是行施無所染著，晝夜精勤常無厭倦。",
    "T07n0220_581:1005c08_1": "如是積集衣服、臥具、飲食等物量各如山，隨諸有情所須皆施，勸有情類自受用已復轉施他，心無所礙，如是行施無所染著，晝夜精勤常無厭倦。",
    "T07n0220_581:1005c11_2": "爾時，佛告舍利子言：「汝見東方無數殑伽沙數世界，一一世界無量菩薩，心無染著而行施不？」",
    "T07n0220_581:1005c13_3": "時，舍利子便白佛言：「見已！",
    "T07n0220_581:1005c14_0": "世尊！",
    "T07n0220_581:1005c14_1": "見已！",
    "T07n0220_581:1005c14_2": "善逝！」",
    "T07n0220_581:1005c14_3": "佛言：「菩薩求大菩提，皆應如是修行布施。",
    "T07n0220_581:1005c15_4": "又，舍利子！",
    "T07n0220_581:1005c15_5": "於意云何？",
    "T07n0220_581:1005c15_6": "彼諸菩薩施廣大不？」",
    "T07n0220_581:1005c16_7": "舍利子曰：「廣大！",
    "T07n0220_581:1005c16_8": "世尊！",
    "T07n0220_581:1005c16_9": "廣大！",
    "T07n0220_581:1005c16_10": "善逝！",
    "T07n0220_581:1005c17_0": "彼諸菩薩布施善根量無邊際。」",
    "T07n0220_581:1005c17_1": "佛言：「如是！",
    "T07n0220_581:1005c17_2": "如汝所說。",
    "T07n0220_581:1005c18_3": "若有菩薩能觀法空，緣一切智具勝功德，愍念有情隨有所施，於彼東方無數殑伽沙數世界，一一世界無量菩薩所獲施福，百倍為勝，千倍為勝，乃至鄔波尼殺曇倍亦復為勝。」",
    "T07n0220_581:1005c23_0": "時，舍利子及諸大眾承佛神力，復見南方百千世界，如是乃至復見南方無數殑伽沙數世界，一一世界無量菩薩，各捨所有布施一切，積珍寶聚其量如山，隨諸有情所須皆施，勸有情類自受用已復轉施他，心無所礙，如是行施無所染著，晝夜精勤常無厭倦。",
    "T07n0220_581:1005c28_1": "如是積集衣服、臥具、飲食等物量各如山，隨諸有情所須皆施，勸有情類自受用已復轉施他，心無所礙，如是行施無所染著，晝夜精勤常無厭倦。",
    "T07n0220_581:1006a03_2": "爾時，佛告舍利子言：「汝見南方百千世界，如是乃至無數殑伽沙數世界，一一世界無量菩薩，心無染著而行施不？」",
    "T07n0220_581:1006a05_3": "時，舍利子便白佛言：「見已！",
    "T07n0220_581:1006a06_4": "世尊！",
    "T07n0220_581:1006a06_5": "見已！",
    "T07n0220_581:1006a06_6": "善逝！」",
    "T07n0220_581:1006a06_7": "佛言：「菩薩求大菩提，皆應如是修行布施。",
    "T07n0220_581:1006a07_8": "又，舍利子！",
    "T07n0220_581:1006a07_9": "於意云何？",
    "T07n0220_581:1006a08_10": "彼諸菩薩施廣大不？」",
    "T07n0220_581:1006a08_11": "舍利子曰：「廣大！",
    "T07n0220_581:1006a08_12": "世尊！",
    "T07n0220_581:1006a09_0": "廣大！",
    "T07n0220_581:1006a09_1": "善逝！",
    "T07n0220_581:1006a09_2": "彼諸菩薩布施善根量無邊際。」",
    "T07n0220_581:1006a09_3": "佛言：「如是！",
    "T07n0220_581:1006a10_4": "如汝所說。",
    "T07n0220_581:1006a10_5": "若有菩薩能觀法空，緣一切智具勝功德，愍念有情隨有所施，於彼南方百千世界，如是乃至無數殑伽沙數世界，一一世界無量菩薩所獲施福，百倍為勝，千倍為勝，乃至鄔波尼殺曇倍亦復為勝。」",
    "T07n0220_581:1006a15_0": "時，舍利子及諸大眾承佛神力，復見西方百千世界，如是乃至復見西方無數殑伽沙數世界，一一世界無量菩薩，各捨所有布施一切，積珍寶聚其量如山，隨諸有情所須皆施，勸有情類自受用已復轉施他，心無所礙，如是行施無所染著，晝夜精勤常無厭倦。",
    "T07n0220_581:1006a20_1": "如是積集衣服、臥具、飲食等物量各如山，隨諸有情所須皆施，勸有情類自受用已復轉施他，心無所礙，如是行施無所染著，晝夜精勤常無厭倦。",
    "T07n0220_581:1006a24_2": "爾時佛告舍利子言：「汝見西方百千世界，如是乃至無數殑伽沙數世界，一一世界無量菩薩，心無染著而行施不？」",
    "T07n0220_581:1006a26_3": "時，舍利子便白佛言：「見已！",
    "T07n0220_581:1006a27_4": "世尊！",
    "T07n0220_581:1006a27_5": "見已！",
    "T07n0220_581:1006a27_6": "善逝！」",
    "T07n0220_581:1006a27_7": "佛言：「菩薩求大菩提，皆應如是修行布施。",
    "T07n0220_581:1006a28_8": "又，舍利子！",
    "T07n0220_581:1006a28_9": "於意云何？",
    "T07n0220_581:1006a29_0": "彼諸菩薩施廣大不？」",
    "T07n0220_581:1006a29_1": "舍利子曰：「廣大！",
    "T07n0220_581:1006a29_2": "世尊！",
    "T07n0220_581:1006a29_3": "廣大！",
    "T07n0220_581:1006b01_4": "善逝！",
    "T07n0220_581:1006b01_5": "彼諸菩薩布施善根量無邊際。」",
    "T07n0220_581:1006b01_6": "佛言：「如是！",
    "T07n0220_581:1006b02_7": "如汝所說。",
    "T07n0220_581:1006b02_8": "若有菩薩能觀法空，緣一切智具勝功德，愍念有情隨有所施，於彼西方百千世界，如是乃至無數殑伽沙數世界，一一世界無量菩薩所獲施福，百倍為勝，千倍為勝，乃至鄔波尼殺曇倍亦復為勝。」",
    "T07n0220_581:1006b07_0": "時，舍利子及諸大眾承佛神力，復見北方百千世界，如是乃至復見北方無數殑伽沙數世界，一一世界無量菩薩，各捨所有布施一切，積珍寶聚其量如山，隨諸有情所須皆施，勸有情類自受用已復轉施他，心無所礙，如是行施無所染著，晝夜精勤常無厭倦。",
    "T07n0220_581:1006b12_1": "如是積集衣服、臥具、飲食等物量各如山，隨諸有情所須皆施，勸有情類自受用已復轉施他，心無所礙，如是行施無所染著，晝夜精勤常無厭倦。",
    "T07n0220_581:1006b16_2": "爾時，佛告舍利子言：「汝見北方百千世界，如是乃至無數殑伽沙數世界，一一世界無量菩薩，心無染著而行施不？」",
    "T07n0220_581:1006b18_3": "時，舍利子便白佛言：「見已！",
    "T07n0220_581:1006b19_4": "世尊！",
    "T07n0220_581:1006b19_5": "見已！",
    "T07n0220_581:1006b19_6": "善逝！」",
    "T07n0220_581:1006b19_7": "佛言：「菩薩求大菩提，皆應如是修行布施。",
    "T07n0220_581:1006b20_8": "又，舍利子！",
    "T07n0220_581:1006b20_9": "於意云何？",
    "T07n0220_581:1006b21_10": "彼諸菩薩施廣大不？」",
    "T07n0220_581:1006b21_11": "舍利子曰：「廣大！",
    "T07n0220_581:1006b21_12": "世尊！",
    "T07n0220_581:1006b22_0": "廣大！",
    "T07n0220_581:1006b22_1": "善逝！",
    "T07n0220_581:1006b22_2": "彼諸菩薩布施善根量無邊際。」",
    "T07n0220_581:1006b22_3": "佛言：「如是！",
    "T07n0220_581:1006b23_4": "如汝所說。",
    "T07n0220_581:1006b23_5": "若有菩薩能觀法空，緣一切智具勝功德，愍念有情隨有所施，於彼北方百千世界，如是乃至無數殑伽沙數世界，一一世界無量菩薩所獲施福，百倍為勝，千倍為勝，乃至鄔波尼殺曇倍亦復為勝。」",
    "T07n0220_581:1006b28_0": "時，舍利子及諸大眾承佛神力，復見東南方百千世界，如是乃至復見東南方無數殑伽沙數世界，一一世界無量菩薩，各捨所有布施一切，積珍寶聚其量如山，隨諸有情所須皆施，勸有情類自受用已復轉施他，心無所礙，如是行施無所染著，晝夜精勤常無厭倦。",
    "T07n0220_581:1006c04_1": "如是積集衣服、臥具、飲食等物量各如山，隨諸有情所須皆施，勸有情類自受用已復轉施他，心無所礙，如是行施無所染著，晝夜精勤常無厭倦。",
    "T07n0220_581:1006c08_2": "爾時，佛告舍利子言：「汝見東南方百千世界，如是乃至無數殑伽沙數世界，一一世界無量菩薩，心無染著而行施不？」",
    "T07n0220_581:1006c10_3": "時，舍利子便白佛言：「見已！",
    "T07n0220_581:1006c11_4": "世尊！",
    "T07n0220_581:1006c11_5": "見已！",
    "T07n0220_581:1006c11_6": "善逝！」",
    "T07n0220_581:1006c11_7": "佛言：「菩薩求大菩提，皆應如是修行布施。",
    "T07n0220_581:1006c12_8": "又，舍利子！",
    "T07n0220_581:1006c12_9": "於意云何？",
    "T07n0220_581:1006c13_10": "彼諸菩薩施廣大不？」",
    "T07n0220_581:1006c13_11": "舍利子曰：「廣大！",
    "T07n0220_581:1006c14_12": "世尊！",
    "T07n0220_581:1006c14_13": "廣大！",
    "T07n0220_581:1006c14_14": "善逝！",
    "T07n0220_581:1006c14_15": "彼諸菩薩布施善根量無邊際。」",
    "T07n0220_581:1006c15_16": "佛言：「如是！",
    "T07n0220_581:1006c15_17": "如汝所說。",
    "T07n0220_581:1006c15_18": "若有菩薩能觀法空，緣一切智具勝功德，愍念有情隨有所施，於彼東南方百千世界，如是乃至無數殑伽沙數世界，一一世界無量菩薩所獲施福，百倍為勝，千倍為勝，乃至鄔波尼殺曇倍亦復為勝。」",
    "T07n0220_581:1006c21_0": "時，舍利子及諸大眾承佛神力，復見西南方百千世界，如是乃至復見西南方無數殑伽沙數世界，一一世界無量菩薩，各捨所有布施一切，積珍寶聚其量如山，隨諸有情所須皆施，勸有情類自受用已復轉施他，心無所礙，如是行施無所染著，晝夜精勤常無厭倦。",
    "T07n0220_581:1006c27_0": "如是積集衣服、臥具、飲食等物量各如山，隨諸有情所須皆施，勸有情類自受用已復轉施他，心無所礙，如是行施無所染著，晝夜精勤常無厭倦。",
    "T07n0220_581:1007a01_1": "爾時，佛告舍利子言：「汝見西南方百千世界，如是乃至無數殑伽沙數世界，一一世界無量菩薩，心無染著而行施不？」",
    "T07n0220_581:1007a04_0": "時，舍利子便白佛言：「見已！",
    "T07n0220_581:1007a04_1": "世尊！",
    "T07n0220_581:1007a04_2": "見已！",
    "T07n0220_581:1007a04_3": "善逝！」",
    "T07n0220_581:1007a04_4": "佛言：「菩薩求大菩提，皆應如是修行布施。",
    "T07n0220_581:1007a05_5": "又，舍利子！",
    "T07n0220_581:1007a06_6": "於意云何？",
    "T07n0220_581:1007a06_7": "彼諸菩薩施廣大不？」",
    "T07n0220_581:1007a06_8": "舍利子曰：「廣大！",
    "T07n0220_581:1007a07_9": "世尊！",
    "T07n0220_581:1007a07_10": "廣大！",
    "T07n0220_581:1007a07_11": "善逝！",
    "T07n0220_581:1007a07_12": "彼諸菩薩布施善根量無邊際。」",
    "T07n0220_581:1007a08_13": "佛言：「如是！",
    "T07n0220_581:1007a08_14": "如汝所說。",
    "T07n0220_581:1007a08_15": "若有菩薩能觀法空，緣一切智具勝功德，愍念有情隨有所施，於彼西南方百千世界，如是乃至無數殑伽沙數世界，一一世界無量菩薩所獲施福，百倍為勝，千倍為勝，乃至鄔波尼殺曇倍亦復為勝。」",
    "T07n0220_581:1007a14_0": "時，舍利子及諸大眾承佛神力，復見西北方百千世界，如是乃至復見西北方無數殑伽沙數世界，一一世界無量菩薩，各捨所有布施一切，積珍寶聚其量如山，隨諸有情所須皆施，勸有情類自受用已復轉施他，心無所礙，如是行施無所染著，晝夜精勤常無厭倦。",
    "T07n0220_581:1007a20_0": "如是積集衣服、臥具、飲食等物量各如山，隨諸有情所須皆施，勸有情類自受用已復轉施他，心無所礙，如是行施無所染著，晝夜精勤常無厭倦。",
    "T07n0220_581:1007a23_1": "爾時，佛告舍利子言：「汝見西北方百千世界，如是乃至無數殑伽沙數世界，一一世界無量菩薩，心無染著而行施不？」",
    "T07n0220_581:1007a25_2": "時，舍利子便白佛言：「見已！",
    "T07n0220_581:1007a26_3": "世尊！",
    "T07n0220_581:1007a26_4": "見已！",
    "T07n0220_581:1007a26_5": "善逝！」",
    "T07n0220_581:1007a26_6": "佛言：「菩薩求大菩提，皆應如是修行布施。",
    "T07n0220_581:1007a27_7": "又，舍利子！",
    "T07n0220_581:1007a28_0": "於意云何？",
    "T07n0220_581:1007a28_1": "彼諸菩薩施廣大不？」",
    "T07n0220_581:1007a28_2": "舍利子曰：「廣大！",
    "T07n0220_581:1007a29_3": "世尊！",
    "T07n0220_581:1007a29_4": "廣大！",
    "T07n0220_581:1007a29_5": "善逝！",
    "T07n0220_581:1007a29_6": "彼諸菩薩布施善根量無邊際。」",
    "T07n0220_581:1007b01_7": "佛言：「如是！",
    "T07n0220_581:1007b01_8": "如汝所說。",
    "T07n0220_581:1007b01_9": "若有菩薩能觀法空，緣一切智具勝功德，愍念有情隨有所施，於彼西北方百千世界，如是乃至無數殑伽沙數世界，一一世界無量菩薩所獲施福，百倍為勝，千倍為勝，乃至鄔波尼殺曇倍亦復為勝。」",
    "T07n0220_581:1007b07_0": "時，舍利子及諸大眾承佛神力，復見東北方百千世界，如是乃至復見東北方無數殑伽沙數世界，一一世界無量菩薩，各捨所有布施一切，積珍寶聚其量如山，隨諸有情所須皆施，勸有情類自受用已復轉施他，心無所礙，如是行施無所染著，晝夜精勤常無厭倦。",
    "T07n0220_581:1007b13_0": "如是積集衣服、臥具、飲食等物量各如山，隨諸有情所須皆施，勸有情類自受用已復轉施他，心無所礙，如是行施無所染著，晝夜精勤常無厭倦。",
    "T07n0220_581:1007b16_1": "爾時，佛告舍利子言：「汝見東北方百千世界，如是乃至無數殑伽沙數世界，一一世界無量菩薩，心無染著而行施不？」",
    "T07n0220_581:1007b18_2": "時，舍利子便白佛言：「見已！",
    "T07n0220_581:1007b19_3": "世尊！",
    "T07n0220_581:1007b19_4": "見已！",
    "T07n0220_581:1007b19_5": "善逝！」",
    "T07n0220_581:1007b19_6": "佛言：「菩薩求大菩提，皆應如是修行布施。",
    "T07n0220_581:1007b20_7": "又，舍利子！",
    "T07n0220_581:1007b21_0": "於意云何？",
    "T07n0220_581:1007b21_1": "彼諸菩薩施廣大不？」",
    "T07n0220_581:1007b21_2": "舍利子曰：「廣大！",
    "T07n0220_581:1007b22_3": "世尊！",
    "T07n0220_581:1007b22_4": "廣大！",
    "T07n0220_581:1007b22_5": "善逝！",
    "T07n0220_581:1007b22_6": "彼諸菩薩布施善根量無邊際。」",
    "T07n0220_581:1007b23_7": "佛言：「如是！",
    "T07n0220_581:1007b23_8": "如汝所說。",
    "T07n0220_581:1007b23_9": "若有菩薩能觀法空，緣一切智具勝功德，愍念有情隨有所施，於彼東北方百千世界，如是乃至無數殑伽沙數世界，一一世界無量菩薩所獲施福，百倍為勝，千倍為勝，乃至鄔波尼殺曇倍亦復為勝。」",
    "T07n0220_581:1007b29_0": "時，舍利子及諸大眾承佛神力，復見下方百千世界，如是乃至復見下方無數殑伽沙數世界，一一世界無量菩薩，各捨所有布施一切，積珍寶聚其量如山，隨諸有情所須皆施，勸有情類自受用已復轉施他，心無所礙，如是行施無所染著，晝夜精勤常無厭倦。",
    "T07n0220_581:1007c05_1": "如是積集衣服、臥具、飲食等物量各如山，隨諸有情所須皆施，勸有情類自受用已復轉施他，心無所礙，如是行施無所染著，晝夜精勤常無厭倦。",
    "T07n0220_581:1007c09_2": "爾時，佛告舍利子言：「汝見下方百千世界，如是乃至無數殑伽沙數世界，一一世界無量菩薩，心無染著而行施不？」",
    "T07n0220_581:1007c11_3": "時，舍利子便白佛言：「見已！",
    "T07n0220_581:1007c12_4": "世尊！",
    "T07n0220_581:1007c12_5": "見已！",
    "T07n0220_581:1007c12_6": "善逝！」",
    "T07n0220_581:1007c12_7": "佛言：「菩薩求大菩提，皆應如是修行布施。",
    "T07n0220_581:1007c13_8": "又，舍利子！",
    "T07n0220_581:1007c14_0": "於意云何？",
    "T07n0220_581:1007c14_1": "彼諸菩薩施廣大不？」",
    "T07n0220_581:1007c14_2": "舍利子曰：「廣大！",
    "T07n0220_581:1007c15_3": "世尊！",
    "T07n0220_581:1007c15_4": "廣大！",
    "T07n0220_581:1007c15_5": "善逝！",
    "T07n0220_581:1007c15_6": "彼諸菩薩布施善根量無邊際。」",
    "T07n0220_581:1007c16_7": "佛言：「如是！",
    "T07n0220_581:1007c16_8": "如汝所說。",
    "T07n0220_581:1007c16_9": "若有菩薩能觀法空，緣一切智具勝功德，愍念有情隨有所施，於彼下方百千世界，如是乃至無數殑伽沙數世界，一一世界無量菩薩所獲施福，百倍為勝，千倍為勝，乃至鄔波尼殺曇倍亦復為勝。」",
    "T07n0220_581:1007c22_0": "時，舍利子及諸大眾承佛神力，復見上方百千世界，如是乃至復見上方無數殑伽沙數世界，一一世界無量菩薩，各捨所有布施一切，積珍寶聚其量如山，隨諸有情所須皆施，勸有情類自受用已復轉施他，心無所礙，如是行施無所染著，晝夜精勤常無厭倦。",
    "T07n0220_581:1007c27_1": "如是積集衣服、臥具、飲食等物量各如山，隨諸有情所須皆施，勸有情類自受用已復轉施他，心無所礙，如是行施無所染著，晝夜精勤常無厭倦。",
    "T07n0220_581:1008a02_2": "爾時，佛告舍利子言：「汝見上方百千世界，如是乃至無數殑伽沙數世界，一一世界無量菩薩，心無染著而行施不？」",
    "T07n0220_581:1008a04_3": "時，舍利子便白佛言：「見已！",
    "T07n0220_581:1008a05_4": "世尊！",
    "T07n0220_581:1008a05_5": "見已！",
    "T07n0220_581:1008a05_6": "善逝！」",
    "T07n0220_581:1008a05_7": "佛言：「菩薩求大菩提，皆應如是修行布施。",
    "T07n0220_581:1008a06_8": "又，舍利子！",
    "T07n0220_581:1008a06_9": "於意云何？",
    "T07n0220_581:1008a07_10": "彼諸菩薩施廣大不？」",
    "T07n0220_581:1008a07_11": "舍利子曰：「廣大！",
    "T07n0220_581:1008a08_12": "世尊！",
    "T07n0220_581:1008a08_13": "廣大！",
    "T07n0220_581:1008a08_14": "善逝！",
    "T07n0220_581:1008a08_15": "彼諸菩薩布施善根量無邊際。」",
    "T07n0220_581:1008a09_16": "佛言：「如是！",
    "T07n0220_581:1008a09_17": "如汝所說。",
    "T07n0220_581:1008a09_18": "若有菩薩能觀法空，緣一切智具勝功德，愍念有情隨有所施，於彼上方百千世界，如是乃至無數殑伽沙數世界，一一世界無量菩薩所獲施福，百倍為勝，千倍為勝，乃至鄔波尼殺曇倍亦復為勝。」",
    "T07n0220_581:1008a15_0": "「復次，舍利子！",
    "T07n0220_581:1008a15_1": "菩薩摩訶薩欲疾證得一切智智，窮未來際利樂有情，應觀法空，緣一切智具勝功德，愍念有情受貧匱苦，應行布施波羅蜜多，持此善根普施一切，令脫惡趣生死眾苦，作是願言：『十方世界諸有情類，由我善根功德威力，未發無上菩提心者，令速發心；已發無上菩提心者，令永不退；若於無上正等菩提已不退者，令速圓滿一切智智。』」",
    "T07n0220_581:1008a23_0": "大般若波羅蜜多經卷第五百八十一"
}