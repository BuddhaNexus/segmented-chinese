[
    {
        "source_sentence": "大方廣佛華嚴經卷第三十一",
        "from": "T10n0293_031:0801a04_0",
        "context_with_next_sentence": true
    },
    {
        "source_sentence": "罽賓國三藏般若奉　詔譯",
        "from": "T10n0293_031:0801a06_0",
        "context_with_next_sentence": true
    },
    {
        "source_sentence": "入不思議解脫境界普賢行願品",
        "from": "T10n0293_031:0801a07_0",
        "context_with_next_sentence": true
    },
    {
        "source_sentence": "「善男子！",
        "from": "T10n0293_031:0801a08_4",
        "context_with_next_sentence": true
    },
    {
        "source_sentence": "如此賢劫未來世中，彌勒菩薩從兜率天將降神時，放大光明普照法界，示現一切諸菩薩眾；",
        "from": "T10n0293_031:0801a10_7",
        "context_with_next_sentence": true
    },
    {
        "source_sentence": "住最後身，受生自在廣大神變，及於人間生大族家，調伏眾生，我於彼時亦為其母。",
        "from": "T10n0293_031:0801a12_4",
        "context_with_next_sentence": true
    },
    {
        "source_sentence": "如是次第有：",
        "from": "T10n0293_031:0801a12_10",
        "context_with_next_sentence": true
    },
    {
        "source_sentence": "師子如來、大法光幢如來、妙眼如來、清淨拘蘇摩華如來、妙華吉祥如來、提舍如來、弗沙如來、妙意如來、金剛如來、離垢如來、大月光如來、持炬如來、名稱如來、金剛楯如來、清淨義如來、見一義如來、紺身如來、超彼岸如來、寶焰光如來、寶焰山如來、持大炬如來、勝蓮華如來、出生蓮華如來、名稱聲如來、無量功德財如來、最勝燈吉祥如來、莊嚴身如來、妙稱量如來、慈吉祥如來、妙威儀如來、變化如來、無住如來、勝威光如來、無邊聲如來、勝怨敵如來、除疑惑如來、清淨如來、廣博光如來、出現清淨名稱如來、雲吉祥如來、種種色莊嚴頂髻如來、大樹王如來、一切寶如來、種種色如來、寶耳璫如來、堅牢智如來、大海慧如來、淨妙寶如來、蓮華冠如來、勝力士如來、願樂圓滿如來、蓮華鬘如來、大自在如來、吉祥主如來、最超勝如來、白栴檀雲如來、紺青廣博眼如來、微妙智如來、殊勝慧如來、觀察慧如來、熾盛王如來、堅固慧如來、莊嚴王如來、具足吉祥如來、喜師子王如來、自在天如來、自在師子王如來、最勝頂吉祥如來、金剛智吉祥如來、山光明如來、妙德藏如來、妙寶網如來、莊嚴身如來、住妙慧如來、智自在如來、大自在天王如來、無得相吉祥如來、清淨喜如來、善施惠如來、妙焰慧如來、水天吉祥如來、清淨智如來、得上味如來、乘高峯如來、自在功德如來、護世怨如來、興世語言如來、功德自在如來、威德幢如來、毘盧遮那妙幢如來、觀身性如來、離有香如來、修習香如來、種種分別妙身如來、妙廣博身如來、一切香焰王如來、種種色金剛摩尼嚴如來、微笑眼如來、離塵染如來、增長身如來、善變化聚集人天如來、廣大天如來、財天如來、無上天如來、順寂滅如來、開敷覺悟智如來、洗滌惑垢如來、大焰光王如來、寂諸有如來、毘舍佉天如來、金剛山如來、智焰光如來、大焰光身如來、作安樂如來、寂靜師子如來、圓滿清淨如來、清淨妙賢如來、名稱吉祥如來、勇猛精進如來、第一義行如來、寂靜光如來、最勝增上如來、甚深聲如來、一切大地主如來、紺青光如來、莊嚴王如來、妙音聲吉祥如來、殊勝如來、尊勝吉祥如來、最勝自在如來、無上醫王如來、功德月如來、微笑光如來、無礙光如來、功德聚如來、月高現如來、日天如來、無畏稱如來、出諸有如來、勇猛名稱如來、焰光面如來、娑羅王如來、名稱聚如來、最勝如來、藥王如來、寶勝如來、金剛慧如來、白淨吉祥如來、寂靜住處如來、摩尼王如來、無能勝如來、無能映蔽如來、眾會王如來、大名稱如來、速疾受持如來、無量光如來、大願光如來、不空自在王如來、法自在王如來、高勝焰光如來、不退轉地如來、清淨天如來、妙善天如來、堅固行毀譽不動如來、一切善友如來、解脫音如來、遊戲王如來、滅邪曲如來、薝蔔淨光如來、最勝德如來、極勝月如來、執明炬如來、殊妙身如來、不可說如來、最清淨如來、友安眾生如來、無量光明如來、無畏音聲如來、水天功德如來、不動慧光如來、拘蘇摩華勝如來、寶月焰光如來、不退轉慧如來、離愛染如來、無著慧如來、集功德蘊如來、滅惡趣如來、不怯怖如來、普散華如來、師子吼如來、得第一義如來、得種種義如來、見無障礙如來、摧伏他眾如來、疾風行如來、不動性如來、離分別海如來、無能勝如來、端嚴海如來、須彌山如來、香風智如來、無邊座如來、鬪戰勝如來、無能行如來、清淨住如來、最上施如來、隨順慈悲生如來、常月如來、饒益王如來、不動蘊如來、極妙意如來、隨順攝智如來、極高受如來、焰光身如來、無比名如來、饒益慧如來、持壽如來、滅我慢如來、種種色相如來、具足名稱如來、大威德力如來、無滅如來、不動天如來、不思議吉祥如來、解脫月如來、最上王如來、滿月蘊如來、梵供養如來、不動眼如來、希有身如來、無相慧如來、愛境界如來、極超過如來、高上事業如來、寶法慧如來、順先古如來、無上吉祥如來、無勝梵天如來、不思議功德光如來、無上法境界如來、無邊際賢如來、普順自在如來、極尊勝天如來，如是乃至樓至如來，功德圓滿住最後身，在賢劫中，於此三千大千世界當成佛者，我悉為母。",
        "from": "T10n0293_031:0802a06_4",
        "context_with_next_sentence": true
    },
    {
        "source_sentence": "如於此三千大千世界，如是於此華藏莊嚴世界海，一切世界種中所有世界，一一四天下閻浮提內，乃至十方一切世界海，其中所有一切世界，盡未來際一切劫中，諸有修行普賢行願，為欲調伏諸眾生故，以自在力現受生時，我自見身悉為其母。",
        "from": "T10n0293_031:0802a11_16",
        "context_with_next_sentence": true
    },
    {
        "source_sentence": "」爾時，善財童子白摩耶夫人言：",
        "from": "T10n0293_031:0802a12_13",
        "context_with_next_sentence": true
    },
    {
        "source_sentence": "「大聖！",
        "from": "T10n0293_031:0802a12_17",
        "context_with_next_sentence": true
    },
    {
        "source_sentence": "得此菩薩大願智幻莊嚴解脫，經幾時耶？",
        "from": "T10n0293_031:0802a13_14",
        "context_with_next_sentence": true
    },
    {
        "source_sentence": "」答言：",
        "from": "T10n0293_031:0802a13_18",
        "context_with_next_sentence": true
    },
    {
        "source_sentence": "「善男子！",
        "from": "T10n0293_031:0802a14_1",
        "context_with_next_sentence": true
    },
    {
        "source_sentence": "乃往古世，過不思議非最後身菩薩神通道眼所知劫數，爾時有劫，名為淨光，世界名須彌德；",
        "from": "T10n0293_031:0802a16_3",
        "context_with_next_sentence": true
    },
    {
        "source_sentence": "雖有諸山，五趣雜居，然其國土無諸穢惡；",
        "from": "T10n0293_031:0802a17_2",
        "context_with_next_sentence": true
    },
    {
        "source_sentence": "眾寶所成，清淨圓滿，莊嚴可愛；",
        "from": "T10n0293_031:0802a17_17",
        "context_with_next_sentence": true
    },
    {
        "source_sentence": "彼世界中，有千億四天下；",
        "from": "T10n0293_031:0802a18_8",
        "context_with_next_sentence": true
    },
    {
        "source_sentence": "有一四天下，名香風威德師子幢，於中有八十億王城；",
        "from": "T10n0293_031:0802a19_12",
        "context_with_next_sentence": true
    },
    {
        "source_sentence": "中有一城，名最勝具足幢；",
        "from": "T10n0293_031:0802a20_4",
        "context_with_next_sentence": true
    },
    {
        "source_sentence": "有轉輪王，名勇猛精進大威德；",
        "from": "T10n0293_031:0802a20_18",
        "context_with_next_sentence": true
    },
    {
        "source_sentence": "彼王城北有一道場，名種種妙色光；",
        "from": "T10n0293_031:0802a21_14",
        "context_with_next_sentence": true
    },
    {
        "source_sentence": "其道場神名吉祥眼。",
        "from": "T10n0293_031:0802a22_4",
        "context_with_next_sentence": true
    },
    {
        "source_sentence": "時有菩薩名無垢幢，坐於道場將成正覺，有一惡魔名金色光，與其眷屬無量魔軍，種種形狀，至菩薩所欲為壞亂；",
        "from": "T10n0293_031:0802a24_16",
        "context_with_next_sentence": true
    },
    {
        "source_sentence": "彼轉輪王已得菩薩神通自在，以大神變，為欲摧碎彼魔軍故，化大兵眾，其數倍多，圍遶道場，諸魔惶怖，悉自奔散，故彼菩薩，得成阿耨多羅三藐三菩提。",
        "from": "T10n0293_031:0802a28_5",
        "context_with_next_sentence": true
    },
    {
        "source_sentence": "時道場神見是事已，歡喜無量，便於彼王而生子想。",
        "from": "T10n0293_031:0802a29_8",
        "context_with_next_sentence": true
    },
    {
        "source_sentence": "頂禮佛足，作是願言：",
        "from": "T10n0293_031:0802a29_18",
        "context_with_next_sentence": true
    },
    {
        "source_sentence": "『此大威德轉輪聖王，在在生處，常為我子，乃至成佛，願我常得與其為母。",
        "from": "T10n0293_031:0802b02_12",
        "context_with_next_sentence": true
    },
    {
        "source_sentence": "』作是願已，於此道場復曾值遇十那由他佛，承事供養，令生歡喜。",
        "from": "T10n0293_031:0802b04_2",
        "context_with_next_sentence": true
    },
    {
        "source_sentence": "「善男子！",
        "from": "T10n0293_031:0802b04_7",
        "context_with_next_sentence": true
    },
    {
        "source_sentence": "於意云何？",
        "from": "T10n0293_031:0802b04_12",
        "context_with_next_sentence": true
    },
    {
        "source_sentence": "彼道場神豈異人乎？",
        "from": "T10n0293_031:0802b05_1",
        "context_with_next_sentence": true
    },
    {
        "source_sentence": "我身是也。",
        "from": "T10n0293_031:0802b05_6",
        "context_with_next_sentence": true
    },
    {
        "source_sentence": "轉輪王者，今世尊毘盧遮那如來、應、正等覺是。",
        "from": "T10n0293_031:0802b06_8",
        "context_with_next_sentence": true
    },
    {
        "source_sentence": "我從於彼發願已來，此佛世尊，於十方剎一切諸趣，處處受生，勇猛精進，種諸善根，供養如來，修菩薩行，教化成熟一切眾生，乃至示現住最後身，念念普於十方世界，示現菩薩受生神變，常為我子，我常為母。",
        "from": "T10n0293_031:0802b11_1",
        "context_with_next_sentence": true
    },
    {
        "source_sentence": "善男子！",
        "from": "T10n0293_031:0802b11_5",
        "context_with_next_sentence": true
    },
    {
        "source_sentence": "過去、現在十方無量一切世界，諸佛如來將成佛時，皆於臍中出現種種廣大光明，來照我身，及我眷屬所居宮殿；",
        "from": "T10n0293_031:0802b13_16",
        "context_with_next_sentence": true
    },
    {
        "source_sentence": "彼最後身，我悉為母。",
        "from": "T10n0293_031:0802b14_6",
        "context_with_next_sentence": true
    },
    {
        "source_sentence": "「善男子！",
        "from": "T10n0293_031:0802b14_11",
        "context_with_next_sentence": true
    },
    {
        "source_sentence": "我唯知此菩薩大願智幻莊嚴解脫門。",
        "from": "T10n0293_031:0802b15_6",
        "context_with_next_sentence": true
    },
    {
        "source_sentence": "如諸菩薩摩訶薩具大悲藏，以一切智，教化調伏一切眾生，常無厭倦；",
        "from": "T10n0293_031:0802b16_18",
        "context_with_next_sentence": true
    },
    {
        "source_sentence": "住安忍行，恒知止足；",
        "from": "T10n0293_031:0802b17_8",
        "context_with_next_sentence": true
    },
    {
        "source_sentence": "服甘露味，心無有盡；",
        "from": "T10n0293_031:0802b17_18",
        "context_with_next_sentence": true
    },
    {
        "source_sentence": "一切眾魔及諸惡人不能擾亂，心無動搖，心無輕躁，心無高下，心無諂幻，無稠林行，念念得入百千三昧，念念得見百千諸佛，念念得知百千佛力，念念能動百千世界，念念遊履百千佛剎，念念光照百千世界，念念成熟百千眾生，念念自在住百千劫，念念深入過去、未來各百千劫，念念深解百千法門，念念示現百千佛身，念念示現百千菩薩以為眷屬。",
        "from": "T10n0293_031:0802b25_16",
        "context_with_next_sentence": true
    },
    {
        "source_sentence": "以自在力，念念普於一一毛孔，示現無量諸佛神變，於三寶所，究竟成就，深信不壞。",
        "from": "T10n0293_031:0802b27_16",
        "context_with_next_sentence": true
    },
    {
        "source_sentence": "善巧了知種種諸行生滅分位，善巧了知種種諸法本性無生，善巧了知種種世間轉變成壞，善巧了知種種諸業受生差別，善巧了知種種生死涅槃邊際，善巧了知種種佛剎染淨不同，善巧了知過去、未來一切菩薩種種修習，善巧了知一切諸法無相無盡，而我云何能知、能說彼諸菩薩行智功德？",
        "from": "T10n0293_031:0802c05_10",
        "context_with_next_sentence": true
    },
    {
        "source_sentence": "善男子！",
        "from": "T10n0293_031:0802c05_14",
        "context_with_next_sentence": true
    },
    {
        "source_sentence": "此三十三天，有王名具足正念；",
        "from": "T10n0293_031:0802c06_9",
        "context_with_next_sentence": true
    },
    {
        "source_sentence": "其王有女，名天主光。",
        "from": "T10n0293_031:0802c06_19",
        "context_with_next_sentence": true
    },
    {
        "source_sentence": "汝詣彼問菩薩云何學菩薩行，修菩薩道。",
        "from": "T10n0293_031:0802c07_17",
        "context_with_next_sentence": true
    },
    {
        "source_sentence": "」時，善財童子敬受其教，頭面禮足，遶無數匝，慇懃戀慕，一心瞻仰，辭退而去。",
        "from": "T10n0293_031:0802c09_13",
        "context_with_next_sentence": true
    },
    {
        "source_sentence": "爾時，善財順知識教，遂即往詣三十三天具足正念天王宮中，見彼天女，禮足圍遶，合掌前住，白言：",
        "from": "T10n0293_031:0802c12_6",
        "context_with_next_sentence": true
    },
    {
        "source_sentence": "「聖者！",
        "from": "T10n0293_031:0802c12_10",
        "context_with_next_sentence": true
    },
    {
        "source_sentence": "我已先發阿耨多羅三藐三菩提心，而未知菩薩云何學菩薩行？",
        "from": "T10n0293_031:0802c13_16",
        "context_with_next_sentence": true
    },
    {
        "source_sentence": "云何修菩薩道？",
        "from": "T10n0293_031:0802c14_4",
        "context_with_next_sentence": true
    },
    {
        "source_sentence": "我聞聖者善能誘誨，願為我說。",
        "from": "T10n0293_031:0802c14_18",
        "context_with_next_sentence": true
    },
    {
        "source_sentence": "」天女告言：",
        "from": "T10n0293_031:0802c15_3",
        "context_with_next_sentence": true
    },
    {
        "source_sentence": "「善男子！",
        "from": "T10n0293_031:0802c15_8",
        "context_with_next_sentence": true
    },
    {
        "source_sentence": "我得菩薩無礙念清淨莊嚴解脫門。",
        "from": "T10n0293_031:0802c16_3",
        "context_with_next_sentence": true
    },
    {
        "source_sentence": "」善財白言：",
        "from": "T10n0293_031:0802c16_9",
        "context_with_next_sentence": true
    },
    {
        "source_sentence": "「聖者！",
        "from": "T10n0293_031:0802c16_13",
        "context_with_next_sentence": true
    },
    {
        "source_sentence": "此解脫門境界云何？",
        "from": "T10n0293_031:0802c17_1",
        "context_with_next_sentence": true
    },
    {
        "source_sentence": "修行何法得此解脫？",
        "from": "T10n0293_031:0802c17_10",
        "context_with_next_sentence": true
    },
    {
        "source_sentence": "」天女答言：",
        "from": "T10n0293_031:0802c17_16",
        "context_with_next_sentence": true
    },
    {
        "source_sentence": "「善男子！",
        "from": "T10n0293_031:0802c17_21",
        "context_with_next_sentence": true
    },
    {
        "source_sentence": "菩薩勤修無量不思議法門，得此解脫。",
        "from": "T10n0293_031:0802c18_15",
        "context_with_next_sentence": true
    },
    {
        "source_sentence": "汝若欲入此解脫門，亦當如是精勤修學。",
        "from": "T10n0293_031:0802c19_14",
        "context_with_next_sentence": true
    },
    {
        "source_sentence": "云何勤修不思議法門？",
        "from": "T10n0293_031:0802c20_5",
        "context_with_next_sentence": true
    },
    {
        "source_sentence": "所謂：",
        "from": "T10n0293_031:0802c20_8",
        "context_with_next_sentence": true
    },
    {
        "source_sentence": "汝應勤修不可思議諸法義智；",
        "from": "T10n0293_031:0802c21_1",
        "context_with_next_sentence": true
    },
    {
        "source_sentence": "謂如實覺悟一切諸法，差別、性相、真實體故。",
        "from": "T10n0293_031:0802c22_1",
        "context_with_next_sentence": true
    },
    {
        "source_sentence": "汝應勤修守護正法；",
        "from": "T10n0293_031:0802c22_10",
        "context_with_next_sentence": true
    },
    {
        "source_sentence": "謂種種妙法為人誹謗，以理摧伏顯勝義故。",
        "from": "T10n0293_031:0802c23_10",
        "context_with_next_sentence": true
    },
    {
        "source_sentence": "汝應勤修表、無表戒；",
        "from": "T10n0293_031:0802c23_20",
        "context_with_next_sentence": true
    },
    {
        "source_sentence": "謂若性、若遮、有罪、無罪，微細觀察無缺減故。",
        "from": "T10n0293_031:0802c24_21",
        "context_with_next_sentence": true
    },
    {
        "source_sentence": "汝應勤修無諍訟法；",
        "from": "T10n0293_031:0802c25_8",
        "context_with_next_sentence": true
    },
    {
        "source_sentence": "謂世間種種綺雜言說，無益集會常遠離故。",
        "from": "T10n0293_031:0802c26_8",
        "context_with_next_sentence": true
    },
    {
        "source_sentence": "汝應勤修住安忍地；",
        "from": "T10n0293_031:0802c26_17",
        "context_with_next_sentence": true
    },
    {
        "source_sentence": "謂種種苦惱逼迫身心，審諦觀察能忍受故。",
        "from": "T10n0293_031:0802c27_17",
        "context_with_next_sentence": true
    },
    {
        "source_sentence": "汝應勤修忍耐諸境；",
        "from": "T10n0293_031:0802c28_7",
        "context_with_next_sentence": true
    },
    {
        "source_sentence": "謂惡言毀辱、怨結毒害，不壞內心常安忍故。",
        "from": "T10n0293_031:0802c29_7",
        "context_with_next_sentence": true
    },
    {
        "source_sentence": "汝應勤修解微細法；",
        "from": "T10n0293_031:0802c29_16",
        "context_with_next_sentence": true
    },
    {
        "source_sentence": "謂知蘊、界、處，流轉還滅，善了性相不可得故。",
        "from": "T10n0293_031:0803a01_19",
        "context_with_next_sentence": true
    },
    {
        "source_sentence": "「汝應勤修善巧法句；",
        "from": "T10n0293_031:0803a02_6",
        "context_with_next_sentence": true
    },
    {
        "source_sentence": "謂巧能宣說種種法門，真實性相令顯現故。",
        "from": "T10n0293_031:0803a03_6",
        "context_with_next_sentence": true
    },
    {
        "source_sentence": "汝應勤修合不合法；",
        "from": "T10n0293_031:0803a03_15",
        "context_with_next_sentence": true
    },
    {
        "source_sentence": "謂了知諸法性不可奪，亦無增減離合等故。",
        "from": "T10n0293_031:0803a04_15",
        "context_with_next_sentence": true
    },
    {
        "source_sentence": "汝應勤修觀過去智；",
        "from": "T10n0293_031:0803a05_5",
        "context_with_next_sentence": true
    },
    {
        "source_sentence": "謂微細觀察種種業因，善惡等相無不知故。",
        "from": "T10n0293_031:0803a06_5",
        "context_with_next_sentence": true
    },
    {
        "source_sentence": "汝應勤修未來際智；",
        "from": "T10n0293_031:0803a06_14",
        "context_with_next_sentence": true
    },
    {
        "source_sentence": "謂微細觀察種種業緣，果報等相無不知故。",
        "from": "T10n0293_031:0803a07_14",
        "context_with_next_sentence": true
    },
    {
        "source_sentence": "汝應勤修三世平等；",
        "from": "T10n0293_031:0803a08_4",
        "context_with_next_sentence": true
    },
    {
        "source_sentence": "謂三世行相雖各不同，但隨住法有差別故。",
        "from": "T10n0293_031:0803a09_4",
        "context_with_next_sentence": true
    },
    {
        "source_sentence": "汝應勤修三輪清淨；",
        "from": "T10n0293_031:0803a09_13",
        "context_with_next_sentence": true
    },
    {
        "source_sentence": "謂過、現、未來一切諸法，性不可得離心意故。",
        "from": "T10n0293_031:0803a10_13",
        "context_with_next_sentence": true
    },
    {
        "source_sentence": "汝應勤修心住處法；",
        "from": "T10n0293_031:0803a11_3",
        "context_with_next_sentence": true
    },
    {
        "source_sentence": "謂普遍了知內、外、中間，心相本性不可得故。",
        "from": "T10n0293_031:0803a12_3",
        "context_with_next_sentence": true
    },
    {
        "source_sentence": "汝應勤修守護威儀；",
        "from": "T10n0293_031:0803a12_12",
        "context_with_next_sentence": true
    },
    {
        "source_sentence": "謂一切時中微細觀察，身、口、意業不迷惑故。",
        "from": "T10n0293_031:0803a13_14",
        "context_with_next_sentence": true
    },
    {
        "source_sentence": "汝應勤修清淨威儀；",
        "from": "T10n0293_031:0803a14_2",
        "context_with_next_sentence": true
    },
    {
        "source_sentence": "謂密護根門，藏覆善法，所有不善恒發露故。",
        "from": "T10n0293_031:0803a15_2",
        "context_with_next_sentence": true
    },
    {
        "source_sentence": "「汝應勤修離不善法；",
        "from": "T10n0293_031:0803a15_12",
        "context_with_next_sentence": true
    },
    {
        "source_sentence": "謂愚癡凡夫種種惡法，不與共住常覺悟故。",
        "from": "T10n0293_031:0803a16_11",
        "context_with_next_sentence": true
    },
    {
        "source_sentence": "汝應勤修集菩薩行；",
        "from": "T10n0293_031:0803a17_1",
        "context_with_next_sentence": true
    },
    {
        "source_sentence": "謂普遍了知勇猛精進，難行能行種種行故。",
        "from": "T10n0293_031:0803a18_1",
        "context_with_next_sentence": true
    },
    {
        "source_sentence": "汝應勤修恭敬尊長；",
        "from": "T10n0293_031:0803a18_10",
        "context_with_next_sentence": true
    },
    {
        "source_sentence": "謂床座供具給侍奉迎，身心謙下無懈怠故。",
        "from": "T10n0293_031:0803a19_11",
        "context_with_next_sentence": true
    },
    {
        "source_sentence": "汝應勤修攝持身心；",
        "from": "T10n0293_031:0803a20_1",
        "context_with_next_sentence": true
    },
    {
        "source_sentence": "謂普能攝持諸清淨法，不失不壞常了知故。",
        "from": "T10n0293_031:0803a21_1",
        "context_with_next_sentence": true
    },
    {
        "source_sentence": "汝應勤修隨順覺智；",
        "from": "T10n0293_031:0803a21_10",
        "context_with_next_sentence": true
    },
    {
        "source_sentence": "謂於諸世間、出世間法，隨順性相而覺悟故。",
        "from": "T10n0293_031:0803a22_10",
        "context_with_next_sentence": true
    },
    {
        "source_sentence": "汝應勤修入甚深法；",
        "from": "T10n0293_031:0803a22_19",
        "context_with_next_sentence": true
    },
    {
        "source_sentence": "謂了達一切生滅法相，令心增長無生智故。",
        "from": "T10n0293_031:0803a23_18",
        "context_with_next_sentence": true
    },
    {
        "source_sentence": "汝應勤修音聲法智；",
        "from": "T10n0293_031:0803a24_8",
        "context_with_next_sentence": true
    },
    {
        "source_sentence": "謂如實演說種種法門，開示語言真實性故。",
        "from": "T10n0293_031:0803a25_8",
        "context_with_next_sentence": true
    },
    {
        "source_sentence": "「汝應勤修遠離無益；",
        "from": "T10n0293_031:0803a25_18",
        "context_with_next_sentence": true
    },
    {
        "source_sentence": "謂以諸方便令自及他，超過諸有無益法故。",
        "from": "T10n0293_031:0803a26_17",
        "context_with_next_sentence": true
    },
    {
        "source_sentence": "汝應勤修丈夫集會；",
        "from": "T10n0293_031:0803a27_7",
        "context_with_next_sentence": true
    },
    {
        "source_sentence": "謂諸佛、菩薩、聲聞、獨覺，親近承事常供養故。",
        "from": "T10n0293_031:0803a28_7",
        "context_with_next_sentence": true
    },
    {
        "source_sentence": "汝應勤修遠惡知識；",
        "from": "T10n0293_031:0803a28_16",
        "context_with_next_sentence": true
    },
    {
        "source_sentence": "謂遠離樂起斷常諸見，及嬾惰等惡眾生故。",
        "from": "T10n0293_031:0803a29_16",
        "context_with_next_sentence": true
    },
    {
        "source_sentence": "汝應勤修不依凡夫；",
        "from": "T10n0293_031:0803b01_6",
        "context_with_next_sentence": true
    },
    {
        "source_sentence": "謂見凡夫法，皆與愚癡而共相應，多過失故。",
        "from": "T10n0293_031:0803b02_7",
        "context_with_next_sentence": true
    },
    {
        "source_sentence": "汝應勤修常不輕心；",
        "from": "T10n0293_031:0803b02_16",
        "context_with_next_sentence": true
    },
    {
        "source_sentence": "謂於諸眾生了性平等，不於貧下生輕賤故。",
        "from": "T10n0293_031:0803b03_15",
        "context_with_next_sentence": true
    },
    {
        "source_sentence": "汝應勤修愍破戒者；",
        "from": "T10n0293_031:0803b04_5",
        "context_with_next_sentence": true
    },
    {
        "source_sentence": "謂以大慈悲拔濟犯罪，安置菩薩淨戒中故。",
        "from": "T10n0293_031:0803b05_5",
        "context_with_next_sentence": true
    },
    {
        "source_sentence": "汝應勤修增慈悲力；",
        "from": "T10n0293_031:0803b05_14",
        "context_with_next_sentence": true
    },
    {
        "source_sentence": "謂觀察十方三世眾生，種種逼迫能救護故。",
        "from": "T10n0293_031:0803b06_14",
        "context_with_next_sentence": true
    },
    {
        "source_sentence": "「汝應勤修財法攝受；",
        "from": "T10n0293_031:0803b07_4",
        "context_with_next_sentence": true
    },
    {
        "source_sentence": "謂財物飲食攝諸眾生，令入甚深真實法故。",
        "from": "T10n0293_031:0803b08_4",
        "context_with_next_sentence": true
    },
    {
        "source_sentence": "汝應勤修如說能行；",
        "from": "T10n0293_031:0803b08_13",
        "context_with_next_sentence": true
    },
    {
        "source_sentence": "謂修種種善開發自心，具足敷榮得圓滿故。",
        "from": "T10n0293_031:0803b09_13",
        "context_with_next_sentence": true
    },
    {
        "source_sentence": "汝應勤修昔相應善；",
        "from": "T10n0293_031:0803b10_3",
        "context_with_next_sentence": true
    },
    {
        "source_sentence": "謂求宿住智善巧多聞，能知過去相應行故。",
        "from": "T10n0293_031:0803b11_3",
        "context_with_next_sentence": true
    },
    {
        "source_sentence": "汝應勤修樂獨善寂；",
        "from": "T10n0293_031:0803b11_12",
        "context_with_next_sentence": true
    },
    {
        "source_sentence": "謂遠離處眾諸雜談說，常樂親近白淨法故。",
        "from": "T10n0293_031:0803b12_12",
        "context_with_next_sentence": true
    },
    {
        "source_sentence": "汝應勤修少欲知足；",
        "from": "T10n0293_031:0803b13_2",
        "context_with_next_sentence": true
    },
    {
        "source_sentence": "謂衣服、飲食、臥具、醫藥，自作教他知止足故。",
        "from": "T10n0293_031:0803b14_2",
        "context_with_next_sentence": true
    },
    {
        "source_sentence": "汝應勤修相應行法；",
        "from": "T10n0293_031:0803b14_11",
        "context_with_next_sentence": true
    },
    {
        "source_sentence": "謂三十七品菩提分法，常勤修習令相應故。",
        "from": "T10n0293_031:0803b15_11",
        "context_with_next_sentence": true
    },
    {
        "source_sentence": "汝應勤修菩薩行境；",
        "from": "T10n0293_031:0803b16_1",
        "context_with_next_sentence": true
    },
    {
        "source_sentence": "謂十波羅蜜一切行門，具足修習令圓滿故。",
        "from": "T10n0293_031:0803b17_1",
        "context_with_next_sentence": true
    },
    {
        "source_sentence": "汝應勤修菩薩地法；",
        "from": "T10n0293_031:0803b17_10",
        "context_with_next_sentence": true
    },
    {
        "source_sentence": "謂十種智地入住及出相，及得果皆證知故。",
        "from": "T10n0293_031:0803b18_10",
        "context_with_next_sentence": true
    },
    {
        "source_sentence": "汝應勤修入如來地；",
        "from": "T10n0293_031:0803b18_19",
        "context_with_next_sentence": true
    },
    {
        "source_sentence": "謂若菩提智及所斷障，種種體用皆證得故。",
        "from": "T10n0293_031:0803b19_18",
        "context_with_next_sentence": true
    },
    {
        "source_sentence": "汝應勤修難了知法；",
        "from": "T10n0293_031:0803b20_8",
        "context_with_next_sentence": true
    },
    {
        "source_sentence": "謂諸佛、菩薩、獨覺、聲聞，皆悉了知不思議故。",
        "from": "T10n0293_031:0803b21_7",
        "context_with_next_sentence": true
    },
    {
        "source_sentence": "汝應勤修不取諸相；",
        "from": "T10n0293_031:0803b21_16",
        "context_with_next_sentence": true
    },
    {
        "source_sentence": "謂修習覺悟諸法性相，如幻如夢同實相故。",
        "from": "T10n0293_031:0803b22_16",
        "context_with_next_sentence": true
    },
    {
        "source_sentence": "汝應勤修解脫法智；",
        "from": "T10n0293_031:0803b23_6",
        "context_with_next_sentence": true
    },
    {
        "source_sentence": "謂金剛三昧散壞塵習，澄靜妄念智不動故。",
        "from": "T10n0293_031:0803b24_6",
        "context_with_next_sentence": true
    },
    {
        "source_sentence": "「善男子！",
        "from": "T10n0293_031:0803b24_11",
        "context_with_next_sentence": true
    },
    {
        "source_sentence": "有如是等佛剎極微塵數不可思議種種法門，我皆勤修得此解脫，汝能修行亦當證得。",
        "from": "T10n0293_031:0803b26_10",
        "context_with_next_sentence": true
    },
    {
        "source_sentence": "善男子！",
        "from": "T10n0293_031:0803b26_14",
        "context_with_next_sentence": true
    },
    {
        "source_sentence": "汝向所問解脫境界，我此解脫境界無邊。",
        "from": "T10n0293_031:0803b27_12",
        "context_with_next_sentence": true
    },
    {
        "source_sentence": "又，善男子！",
        "from": "T10n0293_031:0803b27_18",
        "context_with_next_sentence": true
    },
    {
        "source_sentence": "我以得此解脫力故，憶念古世，爾時有劫名優鉢羅華，於彼劫中，承事供養恒河沙數諸佛如來。",
        "from": "T10n0293_031:0803c01_1",
        "context_with_next_sentence": true
    },
    {
        "source_sentence": "彼諸如來，從初出家，我皆瞻奉守護供養，造僧伽藍，營辦資具。",
        "from": "T10n0293_031:0803c02_9",
        "context_with_next_sentence": true
    },
    {
        "source_sentence": "又彼如來從為菩薩入母胎時，誕生之時，行七步時，師子吼時，童子位時，處宮中時，厭棄王位初出家時，詣菩提樹成正覺時，轉正法輪，現佛神變，教化調伏諸眾生時；",
        "from": "T10n0293_031:0803c06_5",
        "context_with_next_sentence": true
    },
    {
        "source_sentence": "如是一切諸所作事，從初發心行菩薩道，乃至法盡，我皆明記無有遺餘，常現在前念持不忘。",
        "from": "T10n0293_031:0803c08_7",
        "context_with_next_sentence": true
    },
    {
        "source_sentence": "又憶過去劫名善地，我於彼劫，復得值遇十恒河沙諸佛如來，承事供養。",
        "from": "T10n0293_031:0803c10_1",
        "context_with_next_sentence": true
    },
    {
        "source_sentence": "復憶有劫，名為妙德，於彼值遇十佛世界極微塵數諸佛如來，承事供養。",
        "from": "T10n0293_031:0803c11_13",
        "context_with_next_sentence": true
    },
    {
        "source_sentence": "又憶往劫，名無所得，於彼值遇八十百千億那由他諸佛如來，承事供養。",
        "from": "T10n0293_031:0803c13_7",
        "context_with_next_sentence": true
    },
    {
        "source_sentence": "復憶有劫，名為妙光，於彼值遇閻浮提極微塵數諸佛如來，承事供養。",
        "from": "T10n0293_031:0803c14_17",
        "context_with_next_sentence": true
    },
    {
        "source_sentence": "復憶往劫，名無稱光，於彼值遇二十恒河沙諸佛如來，承事供養。",
        "from": "T10n0293_031:0803c16_8",
        "context_with_next_sentence": true
    },
    {
        "source_sentence": "復憶往劫，名最勝吉祥，於彼值遇一恒河沙諸佛如來，承事供養。",
        "from": "T10n0293_031:0803c17_16",
        "context_with_next_sentence": true
    },
    {
        "source_sentence": "復憶往劫，名出現日，於彼值遇八十恒河沙諸佛如來，承事供養。",
        "from": "T10n0293_031:0803c19_7",
        "context_with_next_sentence": true
    },
    {
        "source_sentence": "復憶往劫，名勝性遊行，於彼值遇六十恒河沙諸佛如來，承事供養。",
        "from": "T10n0293_031:0803c20_16",
        "context_with_next_sentence": true
    },
    {
        "source_sentence": "復憶有劫，名為妙月，於彼值遇七十恒河沙諸佛如來，承事供養。",
        "from": "T10n0293_031:0803c22_7",
        "context_with_next_sentence": true
    },
    {
        "source_sentence": "善男子！",
        "from": "T10n0293_031:0803c22_11",
        "context_with_next_sentence": true
    },
    {
        "source_sentence": "如是憶念恒河沙劫，我常不離諸佛如來、應、正等覺，種種方便恭敬供養，從彼一切諸如來所，皆得聞此無礙念清淨莊嚴菩薩解脫，聞已受持，如說修行，恒不忘失；",
        "from": "T10n0293_031:0803c26_4",
        "context_with_next_sentence": true
    },
    {
        "source_sentence": "如是往劫所有如來，從初發心乃至法盡，諸所作事，我皆以此清淨莊嚴解脫之力，隨順憶念，明了現前，持而順行，念念觀察，曾無懈廢。",
        "from": "T10n0293_031:0803c29_6",
        "context_with_next_sentence": true
    },
    {
        "source_sentence": "「善男子！",
        "from": "T10n0293_031:0803c29_11",
        "context_with_next_sentence": true
    },
    {
        "source_sentence": "我唯知此無礙念清淨莊嚴菩薩解脫，如諸菩薩摩訶薩，出生死夜，朗然明徹，永離癡冥，未嘗昏寐，心無諸蓋，身行輕安，於諸法性，清淨覺了，決擇甚深修多羅藏，了不了義一切難處，善護自他，常勤修習菩薩淨戒，若利非利心恒平等，善巧出生神通妙智，隨順世間種種方便，增長福慧心無厭足，起大精進勤修助道，積集慈悲心無厭倦，成就如來十力無畏，十八不共一切佛法，隨順開悟一切眾生，晝夜精勤更無餘念，而我云何能知、能說彼功德行？",
        "from": "T10n0293_031:0804a10_18",
        "context_with_next_sentence": true
    },
    {
        "source_sentence": "善男子！",
        "from": "T10n0293_031:0804a11_2",
        "context_with_next_sentence": true
    },
    {
        "source_sentence": "此迦毘羅城，有童子師名為遍友，汝詣彼問菩薩云何學菩薩行，修菩薩道。",
        "from": "T10n0293_031:0804a12_16",
        "context_with_next_sentence": true
    },
    {
        "source_sentence": "」時，善財童子以聞法故，歡喜踊躍，不思議善根速疾增長，頂禮其足，遶無數匝，慇懃瞻仰，辭退而去。",
        "from": "T10n0293_031:0804a15_2",
        "context_with_next_sentence": true
    },
    {
        "source_sentence": "爾時，善財從天宮下，向迦毘羅城，詣遍友所，禮足右遶，合掌恭敬，於一面立，白言：",
        "from": "T10n0293_031:0804a17_17",
        "context_with_next_sentence": true
    },
    {
        "source_sentence": "「聖者！",
        "from": "T10n0293_031:0804a17_21",
        "context_with_next_sentence": true
    },
    {
        "source_sentence": "我已先發阿耨多羅三藐三菩提心，而未知菩薩云何學菩薩行，云何修菩薩道；",
        "from": "T10n0293_031:0804a19_14",
        "context_with_next_sentence": true
    },
    {
        "source_sentence": "我聞聖者善能誘誨，願為我說。",
        "from": "T10n0293_031:0804a20_9",
        "context_with_next_sentence": true
    },
    {
        "source_sentence": "」遍友答言：",
        "from": "T10n0293_031:0804a20_15",
        "context_with_next_sentence": true
    },
    {
        "source_sentence": "「善男子！",
        "from": "T10n0293_031:0804a20_20",
        "context_with_next_sentence": true
    },
    {
        "source_sentence": "此有童子名善知眾藝，修學菩薩字智法門。",
        "from": "T10n0293_031:0804a21_16",
        "context_with_next_sentence": true
    },
    {
        "source_sentence": "汝可問之，當為汝說。",
        "from": "T10n0293_031:0804a22_8",
        "context_with_next_sentence": true
    },
    {
        "source_sentence": "」爾時，善財即至其所，頂禮其足，遶無數匝，於前合掌，白言：",
        "from": "T10n0293_031:0804a23_15",
        "context_with_next_sentence": true
    },
    {
        "source_sentence": "「聖者！",
        "from": "T10n0293_031:0804a23_19",
        "context_with_next_sentence": true
    },
    {
        "source_sentence": "我已先發阿耨多羅三藐三菩提心，而未知菩薩云何學菩薩行，云何修菩薩道；",
        "from": "T10n0293_031:0804a25_12",
        "context_with_next_sentence": true
    },
    {
        "source_sentence": "我聞聖者善能誘誨，願為我說。",
        "from": "T10n0293_031:0804a26_7",
        "context_with_next_sentence": true
    },
    {
        "source_sentence": "」時，彼童子告善財言：",
        "from": "T10n0293_031:0804a26_18",
        "context_with_next_sentence": true
    },
    {
        "source_sentence": "「善男子！",
        "from": "T10n0293_031:0804a26_23",
        "context_with_next_sentence": true
    },
    {
        "source_sentence": "我得菩薩解脫，名具足圓滿善知眾藝。",
        "from": "T10n0293_031:0804a27_16",
        "context_with_next_sentence": true
    },
    {
        "source_sentence": "我恒唱持此之字母，所謂：",
        "from": "T10n0293_031:0804a28_9",
        "context_with_next_sentence": true
    },
    {
        "source_sentence": "唱婀字時，能甚深入般若波羅蜜門，名以菩薩勝威德力，顯示諸法本無生義。",
        "from": "T10n0293_031:0804b01_4",
        "context_with_next_sentence": true
    },
    {
        "source_sentence": "唱囉字時，能甚深入般若波羅蜜門，名普遍顯示無邊際微細解。",
        "from": "T10n0293_031:0804b02_13",
        "context_with_next_sentence": true
    },
    {
        "source_sentence": "唱跛字時，能甚深入般若波羅蜜門，名普照法界平等際微細智。",
        "from": "T10n0293_031:0804b04_4",
        "context_with_next_sentence": true
    },
    {
        "source_sentence": "唱者字時，能甚深入般若波羅蜜門，名普輪能斷差別色。",
        "from": "T10n0293_031:0804b05_10",
        "context_with_next_sentence": true
    },
    {
        "source_sentence": "唱曩鼻音字時，能甚深入般若波羅蜜門，名證得無依無住際。",
        "from": "T10n0293_031:0804b06_16",
        "context_with_next_sentence": true
    },
    {
        "source_sentence": "唱攞字時，能甚深入般若波羅蜜門，名離名色依處無垢污。",
        "from": "T10n0293_031:0804b08_4",
        "context_with_next_sentence": true
    },
    {
        "source_sentence": "唱娜字時，能甚深入般若波羅蜜門，名不退轉方便。",
        "from": "T10n0293_031:0804b09_8",
        "context_with_next_sentence": true
    },
    {
        "source_sentence": "唱婆摹我反字時，能甚深入般若波羅蜜門，名金剛輪道場。",
        "from": "T10n0293_031:0804b10_14",
        "context_with_next_sentence": true
    },
    {
        "source_sentence": "唱拏字時，能甚深入般若波羅蜜門，名普圓滿輪。",
        "from": "T10n0293_031:0804b11_18",
        "context_with_next_sentence": true
    },
    {
        "source_sentence": "唱灑史我反字時，能甚深入般若波羅蜜門，名為海藏。",
        "from": "T10n0293_031:0804b13_2",
        "context_with_next_sentence": true
    },
    {
        "source_sentence": "唱嚩無可反字時，能甚深入般若波羅蜜門，名普遍勤求出生安住。",
        "from": "T10n0293_031:0804b14_11",
        "context_with_next_sentence": true
    },
    {
        "source_sentence": "唱哆字時，能甚深入般若波羅蜜門，名星宿月圓滿光。",
        "from": "T10n0293_031:0804b15_16",
        "context_with_next_sentence": true
    },
    {
        "source_sentence": "唱也移我反字時，能甚深入般若波羅蜜門，名差別積集。",
        "from": "T10n0293_031:0804b17_2",
        "context_with_next_sentence": true
    },
    {
        "source_sentence": "唱瑟吒二合上字時，能甚深入般若波羅蜜門，名普照光明息除煩惱。",
        "from": "T10n0293_031:0804b18_13",
        "context_with_next_sentence": true
    },
    {
        "source_sentence": "唱迦上字時，能甚深入般若波羅蜜門，名普雲不斷。",
        "from": "T10n0293_031:0804b19_16",
        "context_with_next_sentence": true
    },
    {
        "source_sentence": "唱娑蘇我反字時，能甚深入般若波羅蜜門，名降注大雨。",
        "from": "T10n0293_031:0804b21_1",
        "context_with_next_sentence": true
    },
    {
        "source_sentence": "唱莽字時，能甚深入般若波羅蜜門，名大速疾現種種色如眾高峯。",
        "from": "T10n0293_031:0804b22_11",
        "context_with_next_sentence": true
    },
    {
        "source_sentence": "唱誐言迦反上字時，能甚深入般若波羅蜜門，名普輪積集。",
        "from": "T10n0293_031:0804b23_18",
        "context_with_next_sentence": true
    },
    {
        "source_sentence": "唱他上字時，能甚深入般若波羅蜜門，名真如平等無分別藏。",
        "from": "T10n0293_031:0804b25_6",
        "context_with_next_sentence": true
    },
    {
        "source_sentence": "唱惹上字時，能甚深入般若波羅蜜門，名遍入世間海遊行清淨。",
        "from": "T10n0293_031:0804b26_15",
        "context_with_next_sentence": true
    },
    {
        "source_sentence": "唱娑嚩二合字時，能甚深入般若波羅蜜門，名普念諸佛一切莊嚴。",
        "from": "T10n0293_031:0804b28_5",
        "context_with_next_sentence": true
    },
    {
        "source_sentence": "唱駄字時，能甚深入般若波羅蜜門，名微細觀察一切法聚。",
        "from": "T10n0293_031:0804b29_12",
        "context_with_next_sentence": true
    },
    {
        "source_sentence": "唱捨上尸我反字時，能甚深入般若波羅蜜門，名隨順諸佛教輪光明。",
        "from": "T10n0293_031:0804c02_3",
        "context_with_next_sentence": true
    },
    {
        "source_sentence": "唱佉上字時，能甚深入般若波羅蜜門，名因地現前智慧藏。",
        "from": "T10n0293_031:0804c03_10",
        "context_with_next_sentence": true
    },
    {
        "source_sentence": "唱乞叉二合字時，能甚深入般若波羅蜜門，名息諸業海出生智慧藏。",
        "from": "T10n0293_031:0804c05_2",
        "context_with_next_sentence": true
    },
    {
        "source_sentence": "唱娑蘇紇反哆二合上字時，能甚深入般若波羅蜜門，名開淨光明蠲諸惑障。",
        "from": "T10n0293_031:0804c06_14",
        "context_with_next_sentence": true
    },
    {
        "source_sentence": "唱孃上字時，能甚深入般若波羅蜜門，名出離世間智慧門。",
        "from": "T10n0293_031:0804c08_3",
        "context_with_next_sentence": true
    },
    {
        "source_sentence": "唱曷囉他三合上字時，能甚深入般若波羅蜜門，名利益眾生無我無人智慧燈。",
        "from": "T10n0293_031:0804c09_18",
        "context_with_next_sentence": true
    },
    {
        "source_sentence": "唱婆蒲我反字時，能甚深入般若波羅蜜門，名圓滿莊嚴一切宮殿。",
        "from": "T10n0293_031:0804c11_8",
        "context_with_next_sentence": true
    },
    {
        "source_sentence": "唱車車者反上字時，能甚深入般若波羅蜜門，名增長修行方便藏普覆輪。",
        "from": "T10n0293_031:0804c13_2",
        "context_with_next_sentence": true
    },
    {
        "source_sentence": "唱娑麼尛音二合字時，能甚深入般若波羅蜜門，名隨順十方現見諸佛旋轉藏。",
        "from": "T10n0293_031:0804c14_16",
        "context_with_next_sentence": true
    },
    {
        "source_sentence": "唱訶嚩無我反二合字時，能甚深入般若波羅蜜門，名觀察一切微細眾生方便力出生海藏。",
        "from": "T10n0293_031:0804c16_16",
        "context_with_next_sentence": true
    },
    {
        "source_sentence": "唱哆娑二合字時，能甚深入般若波羅蜜門，名自在趣入諸功德海。",
        "from": "T10n0293_031:0804c18_9",
        "context_with_next_sentence": true
    },
    {
        "source_sentence": "唱伽字時，能甚深入般若波羅蜜門，名普持一切法雲堅固海藏。",
        "from": "T10n0293_031:0804c19_18",
        "context_with_next_sentence": true
    },
    {
        "source_sentence": "唱姹上字時，能甚深入般若波羅蜜門，名願力現見十方諸佛猶如虛空。",
        "from": "T10n0293_031:0804c21_11",
        "context_with_next_sentence": true
    },
    {
        "source_sentence": "唱儜上字時，能甚深入般若波羅蜜門，名入字輪際無盡境界。",
        "from": "T10n0293_031:0804c23_1",
        "context_with_next_sentence": true
    },
    {
        "source_sentence": "唱頗字時，能甚深入般若波羅蜜門，名教化眾生究竟圓滿處。",
        "from": "T10n0293_031:0804c24_9",
        "context_with_next_sentence": true
    },
    {
        "source_sentence": "唱娑迦字時，能甚深入般若波羅蜜門，名廣大藏無礙辯遍照光明輪。",
        "from": "T10n0293_031:0805a01_2",
        "context_with_next_sentence": true
    },
    {
        "source_sentence": "唱夷娑二合字時，能甚深入般若波羅蜜門，名演說一切佛法智。",
        "from": "T10n0293_031:0805a02_10",
        "context_with_next_sentence": true
    },
    {
        "source_sentence": "唱室者二合字時，能甚深入般若波羅蜜門，名入虛空一切眾生界法雷大音遍吼。",
        "from": "T10n0293_031:0805a04_6",
        "context_with_next_sentence": true
    },
    {
        "source_sentence": "唱侘上字時，能甚深入般若波羅蜜門，名說無我法開佛境界曉悟群生。",
        "from": "T10n0293_031:0805a06_1",
        "context_with_next_sentence": true
    },
    {
        "source_sentence": "唱荼去字時，能甚深入般若波羅蜜門，名一切法輪差別藏。",
        "from": "T10n0293_031:0805a07_8",
        "context_with_next_sentence": true
    },
    {
        "source_sentence": "善男子！",
        "from": "T10n0293_031:0805a07_12",
        "context_with_next_sentence": true
    },
    {
        "source_sentence": "我唱如是字母之時，此四十二般若波羅蜜門為首，一切章句隨轉無礙，能甚深入無量無數般若波羅蜜門。",
        "from": "T10n0293_031:0805a10_2",
        "context_with_next_sentence": true
    },
    {
        "source_sentence": "」善財白言：",
        "from": "T10n0293_031:0805a10_8",
        "context_with_next_sentence": true
    },
    {
        "source_sentence": "「聖者！",
        "from": "T10n0293_031:0805a10_12",
        "context_with_next_sentence": true
    },
    {
        "source_sentence": "云何修行得此解脫？",
        "from": "T10n0293_031:0805a10_21",
        "context_with_next_sentence": true
    },
    {
        "source_sentence": "」答言：",
        "from": "T10n0293_031:0805a11_1",
        "context_with_next_sentence": true
    },
    {
        "source_sentence": "「善男子！",
        "from": "T10n0293_031:0805a11_6",
        "context_with_next_sentence": true
    },
    {
        "source_sentence": "若諸菩薩勤修十法，具足圓滿，則能得此善知眾藝菩薩解脫。",
        "from": "T10n0293_031:0805a12_12",
        "context_with_next_sentence": true
    },
    {
        "source_sentence": "何等為十？",
        "from": "T10n0293_031:0805a12_17",
        "context_with_next_sentence": true
    },
    {
        "source_sentence": "所謂：",
        "from": "T10n0293_031:0805a13_1",
        "context_with_next_sentence": true
    },
    {
        "source_sentence": "具足智慧，勤求善友，勇猛精進，離諸障惑，正行清淨，尊重正教，觀法性空，滅除邪見，修習正道，具真實智。",
        "from": "T10n0293_031:0805a15_8",
        "context_with_next_sentence": true
    },
    {
        "source_sentence": "若諸菩薩，於此十法具足圓滿，則能速疾得此解脫。",
        "from": "T10n0293_031:0805a16_11",
        "context_with_next_sentence": true
    },
    {
        "source_sentence": "所以者何？",
        "from": "T10n0293_031:0805a16_16",
        "context_with_next_sentence": true
    },
    {
        "source_sentence": "由諸菩薩具足智慧，勤求善友，見已親近，歡喜愛敬，生如佛想，以親近故，常蒙教誨，蒙教誨故，則能難行勇猛精進；",
        "from": "T10n0293_031:0805a19_7",
        "context_with_next_sentence": true
    },
    {
        "source_sentence": "得精進已，能以善法滅諸不善；",
        "from": "T10n0293_031:0805a20_2",
        "context_with_next_sentence": true
    },
    {
        "source_sentence": "滅不善故，令眾善法皆得圓滿，善圓滿已，則能遠離一切障惑，離諸障故，令身、口、意得大清淨，正行相應，由此清淨，能於一切諸佛菩薩善知識教，心生尊重，尊重教故，勤求觀察諸法空寂，悟法空已，其心所向，皆無罣礙，深達緣起，離無因見，滅邪見心，修習正道，入正道已，得真實智，得實智故，得此解脫，證深法界。",
        "from": "T10n0293_031:0805a27_6",
        "context_with_next_sentence": true
    },
    {
        "source_sentence": "」善財復言：",
        "from": "T10n0293_031:0805a27_12",
        "context_with_next_sentence": true
    },
    {
        "source_sentence": "「此真實者，名為何等？",
        "from": "T10n0293_031:0805a28_1",
        "context_with_next_sentence": true
    },
    {
        "source_sentence": "」答言：",
        "from": "T10n0293_031:0805a28_5",
        "context_with_next_sentence": true
    },
    {
        "source_sentence": "「善男子！",
        "from": "T10n0293_031:0805a28_10",
        "context_with_next_sentence": true
    },
    {
        "source_sentence": "即此語言，是名真實。",
        "from": "T10n0293_031:0805a28_20",
        "context_with_next_sentence": true
    },
    {
        "source_sentence": "」善財復言：",
        "from": "T10n0293_031:0805a29_2",
        "context_with_next_sentence": true
    },
    {
        "source_sentence": "「云何語言，名為真實？",
        "from": "T10n0293_031:0805a29_13",
        "context_with_next_sentence": true
    },
    {
        "source_sentence": "」答言：",
        "from": "T10n0293_031:0805a29_17",
        "context_with_next_sentence": true
    },
    {
        "source_sentence": "「善男子！",
        "from": "T10n0293_031:0805a29_22",
        "context_with_next_sentence": true
    },
    {
        "source_sentence": "不虛誑語，是名真實。",
        "from": "T10n0293_031:0805b01_8",
        "context_with_next_sentence": true
    },
    {
        "source_sentence": "」復言：",
        "from": "T10n0293_031:0805b01_12",
        "context_with_next_sentence": true
    },
    {
        "source_sentence": "「云何不虛誑語？",
        "from": "T10n0293_031:0805b01_20",
        "context_with_next_sentence": true
    },
    {
        "source_sentence": "」眾藝答言：",
        "from": "T10n0293_031:0805b02_2",
        "context_with_next_sentence": true
    },
    {
        "source_sentence": "「彼語真實，體常不變，恒一性故。",
        "from": "T10n0293_031:0805b02_18",
        "context_with_next_sentence": true
    },
    {
        "source_sentence": "」復言：",
        "from": "T10n0293_031:0805b02_22",
        "context_with_next_sentence": true
    },
    {
        "source_sentence": "「云何不變異性？",
        "from": "T10n0293_031:0805b03_7",
        "context_with_next_sentence": true
    },
    {
        "source_sentence": "」答言：",
        "from": "T10n0293_031:0805b03_11",
        "context_with_next_sentence": true
    },
    {
        "source_sentence": "「善男子！",
        "from": "T10n0293_031:0805b03_16",
        "context_with_next_sentence": true
    },
    {
        "source_sentence": "自身證悟，解法性故。",
        "from": "T10n0293_031:0805b04_2",
        "context_with_next_sentence": true
    },
    {
        "source_sentence": "」復言：",
        "from": "T10n0293_031:0805b04_6",
        "context_with_next_sentence": true
    },
    {
        "source_sentence": "「法性相貌云何？",
        "from": "T10n0293_031:0805b04_14",
        "context_with_next_sentence": true
    },
    {
        "source_sentence": "能所解法為一、為二？",
        "from": "T10n0293_031:0805b05_1",
        "context_with_next_sentence": true
    },
    {
        "source_sentence": "」答言：",
        "from": "T10n0293_031:0805b05_5",
        "context_with_next_sentence": true
    },
    {
        "source_sentence": "「善男子！",
        "from": "T10n0293_031:0805b05_10",
        "context_with_next_sentence": true
    },
    {
        "source_sentence": "如是菩薩自所證法，不一不二。",
        "from": "T10n0293_031:0805b06_2",
        "context_with_next_sentence": true
    },
    {
        "source_sentence": "由此力故，則能平等利益自他，猶如大地，能生一切，而無彼此能所利心，然其法性，亦非有相，亦非無相，體如虛空，難知難解。",
        "from": "T10n0293_031:0805b08_19",
        "context_with_next_sentence": true
    },
    {
        "source_sentence": "「善男子！",
        "from": "T10n0293_031:0805b09_2",
        "context_with_next_sentence": true
    },
    {
        "source_sentence": "此法微妙，難以文字語言宣說。",
        "from": "T10n0293_031:0805b09_16",
        "context_with_next_sentence": true
    },
    {
        "source_sentence": "何以故？",
        "from": "T10n0293_031:0805b09_20",
        "context_with_next_sentence": true
    },
    {
        "source_sentence": "超過一切文字境界故，超過一切語言境界故，超過一切語業所行諸境界故，超過一切戲論分別思量境界故，超過一切尋伺計度諸境界故，超過一切愚癡眾生所知境界故，超過一切煩惱相應魔事境界故，超過一切心識境界故，無此無彼無相離相超過一切虛妄境界故，住無住處寂靜聖者境界故。",
        "from": "T10n0293_031:0805b16_17",
        "context_with_next_sentence": true
    },
    {
        "source_sentence": "善男子！",
        "from": "T10n0293_031:0805b17_2",
        "context_with_next_sentence": true
    },
    {
        "source_sentence": "彼諸聖者自證境界，無色相，無垢淨，無取捨，無濁亂，清淨最勝，性常不壞。",
        "from": "T10n0293_031:0805b18_17",
        "context_with_next_sentence": true
    },
    {
        "source_sentence": "諸佛出世，若不出世，於法界性，體常一故。",
        "from": "T10n0293_031:0805b19_16",
        "context_with_next_sentence": true
    },
    {
        "source_sentence": "善男子！",
        "from": "T10n0293_031:0805b19_20",
        "context_with_next_sentence": true
    },
    {
        "source_sentence": "菩薩為此法故，行於無數難行之行，得此法體，善能饒益一切眾生，令諸眾生於此法中，究竟安住。",
        "from": "T10n0293_031:0805b22_3",
        "context_with_next_sentence": true
    },
    {
        "source_sentence": "善男子！",
        "from": "T10n0293_031:0805b22_7",
        "context_with_next_sentence": true
    },
    {
        "source_sentence": "此是真實，此不異相，此是實際，此是一切智體，此是不思議法界，此是不二法界，此是善知眾藝圓滿具足菩薩解脫。",
        "from": "T10n0293_031:0805b24_18",
        "context_with_next_sentence": true
    },
    {
        "source_sentence": "善男子！",
        "from": "T10n0293_031:0805b25_3",
        "context_with_next_sentence": true
    },
    {
        "source_sentence": "我唯知此解脫，如諸菩薩摩訶薩，能於一切世、出世間善巧之法，殊能異藝，文字算數，咸綜無遺。",
        "from": "T10n0293_031:0805b27_7",
        "context_with_next_sentence": true
    },
    {
        "source_sentence": "又善了知醫方呪術；",
        "from": "T10n0293_031:0805b27_16",
        "context_with_next_sentence": true
    },
    {
        "source_sentence": "有諸眾生、鬼魅所持，怨憎呪詛，妖幻所迷，死屍奔逐，癲癎羸瘦，及諸蠱毒，種種異疾，咸能救之，使得痊愈。",
        "from": "T10n0293_031:0805c01_4",
        "context_with_next_sentence": true
    },
    {
        "source_sentence": "又善別知殊珍異貨；",
        "from": "T10n0293_031:0805c01_13",
        "context_with_next_sentence": true
    },
    {
        "source_sentence": "金、玉、珠、貝、珊瑚、瑠璃、摩尼、硨磲、玻瓈、碼碯、銅、鐵、鉛、錫、雞薩羅等，一切寶藏出生之處，品類不同，價直多少。",
        "from": "T10n0293_031:0805c04_2",
        "context_with_next_sentence": true
    },
    {
        "source_sentence": "村營國邑，大小都城，宮殿苑園，巖泉藪澤，凡是一切人眾所居，菩薩咸能隨方攝護。",
        "from": "T10n0293_031:0805c05_19",
        "context_with_next_sentence": true
    },
    {
        "source_sentence": "又知其身，具有六百六十三相，於諸相中，校其優劣，知其苦樂，定其吉凶，辨其脩短。",
        "from": "T10n0293_031:0805c07_18",
        "context_with_next_sentence": true
    },
    {
        "source_sentence": "雖具眾相，不及好聲；",
        "from": "T10n0293_031:0805c08_8",
        "context_with_next_sentence": true
    },
    {
        "source_sentence": "雖多好聲，不如勝福；",
        "from": "T10n0293_031:0805c08_18",
        "context_with_next_sentence": true
    },
    {
        "source_sentence": "及知此福，所修之業，可轉不轉定不定報。",
        "from": "T10n0293_031:0805c09_16",
        "context_with_next_sentence": true
    },
    {
        "source_sentence": "又善觀察天文地理，讖緯陰陽，人相吉凶，惡星變怪，雲霞氣候，鳥獸音聲，水陸往還，徵應休咎，年穀豐儉，國土安危。",
        "from": "T10n0293_031:0805c12_8",
        "context_with_next_sentence": true
    },
    {
        "source_sentence": "如是世間所有藝能，靡不該練盡其源本。",
        "from": "T10n0293_031:0805c13_6",
        "context_with_next_sentence": true
    },
    {
        "source_sentence": "又能分別出世之法；",
        "from": "T10n0293_031:0805c13_15",
        "context_with_next_sentence": true
    },
    {
        "source_sentence": "正名辨義，觀察體相，微細甚深，決擇宣說，隨順修行，智入其中，無疑無礙，無愚闇，無頑鈍，無憂惱，無沈沒，無不現證。",
        "from": "T10n0293_031:0805c16_12",
        "context_with_next_sentence": true
    },
    {
        "source_sentence": "而我云何能知、能說彼功德行？",
        "from": "T10n0293_031:0805c17_5",
        "context_with_next_sentence": true
    },
    {
        "source_sentence": "善男子！",
        "from": "T10n0293_031:0805c17_9",
        "context_with_next_sentence": true
    },
    {
        "source_sentence": "此摩竭提國有一聚落，名為有義。",
        "from": "T10n0293_031:0805c18_6",
        "context_with_next_sentence": true
    },
    {
        "source_sentence": "彼中有城，名婆怛那。",
        "from": "T10n0293_031:0805c18_16",
        "context_with_next_sentence": true
    },
    {
        "source_sentence": "有優婆夷，名最勝賢，汝詣彼問菩薩云何學菩薩行，修菩薩道。",
        "from": "T10n0293_031:0805c20_6",
        "context_with_next_sentence": true
    },
    {
        "source_sentence": "」時，善財童子禮眾藝足，遶無數匝，慇懃瞻仰，一心戀慕，辭退而去。",
        "from": "T10n0293_031:0805c21_16",
        "context_with_next_sentence": true
    },
    {
        "source_sentence": "大方廣佛華嚴經卷第三十一",
        "from": "T10n0293_031:0805c22_100",
        "context_with_next_sentence": false
    }
]