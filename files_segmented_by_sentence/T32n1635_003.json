[
    {
        "source_sentence": "大乘寶要義論卷第三",
        "from": "T32n1635_003:0054c02_0",
        "context_with_next_sentence": true
    },
    {
        "source_sentence": "西天譯經三藏朝散大夫",
        "from": "T32n1635_003:0054c04_0",
        "context_with_next_sentence": true
    },
    {
        "source_sentence": "試鴻臚少卿傳梵大師賜紫",
        "from": "T32n1635_003:0054c05_0",
        "context_with_next_sentence": true
    },
    {
        "source_sentence": "沙門臣法護等奉　詔譯《入定不定印經》云，佛言：",
        "from": "T32n1635_003:0054c07_12",
        "context_with_next_sentence": true
    },
    {
        "source_sentence": "妙吉祥！",
        "from": "T32n1635_003:0054c07_16",
        "context_with_next_sentence": true
    },
    {
        "source_sentence": "假使有人於十方一切世界一切有情悉挑其目至滿一劫，若有善男子善女人於彼如上諸有情所起慈愍心，悉使其目平復如故至滿一劫。",
        "from": "T32n1635_003:0054c10_17",
        "context_with_next_sentence": true
    },
    {
        "source_sentence": "妙吉祥！",
        "from": "T32n1635_003:0054c11_2",
        "context_with_next_sentence": true
    },
    {
        "source_sentence": "若復有人於信解大乘菩薩所發清淨心暫一觀視者，如是福蘊倍勝於前阿僧祇數。",
        "from": "T32n1635_003:0054c13_1",
        "context_with_next_sentence": true
    },
    {
        "source_sentence": "假使有人遍往十方一切有情諸牢獄中，悉為解除牢獄繫縛，而復令得轉輪聖王或帝釋天主上妙快樂。",
        "from": "T32n1635_003:0054c15_8",
        "context_with_next_sentence": true
    },
    {
        "source_sentence": "妙吉祥！",
        "from": "T32n1635_003:0054c15_12",
        "context_with_next_sentence": true
    },
    {
        "source_sentence": "若復有人於信解大乘菩薩所發清淨心瞻仰讚歎，如是福蘊倍勝於前阿僧祇數。",
        "from": "T32n1635_003:0054c17_9",
        "context_with_next_sentence": true
    },
    {
        "source_sentence": "《信力入印法門經》云，佛言：",
        "from": "T32n1635_003:0054c18_2",
        "context_with_next_sentence": true
    },
    {
        "source_sentence": "妙吉祥！",
        "from": "T32n1635_003:0054c18_6",
        "context_with_next_sentence": true
    },
    {
        "source_sentence": "若有善男子善女人於一切世界極微塵等諸有情所，日日常以天百味飲食及天妙衣，於殑伽沙數等劫中普行布施。",
        "from": "T32n1635_003:0054c20_18",
        "context_with_next_sentence": true
    },
    {
        "source_sentence": "若復有人，於一優婆塞無異師尊具修十善業者，當起是念：",
        "from": "T32n1635_003:0054c22_7",
        "context_with_next_sentence": true
    },
    {
        "source_sentence": "此是學佛戒行人。",
        "from": "T32n1635_003:0054c22_15",
        "context_with_next_sentence": true
    },
    {
        "source_sentence": "於一日中以一食施，如是福蘊倍勝於前阿僧祇數。",
        "from": "T32n1635_003:0054c23_17",
        "context_with_next_sentence": true
    },
    {
        "source_sentence": "如是次第，若一苾芻、若隨信行人、若隨法行人乃至若緣覺，倍倍供施。",
        "from": "T32n1635_003:0054c25_10",
        "context_with_next_sentence": true
    },
    {
        "source_sentence": "若復有人但見一畫佛形像或經夾中畫如來像者，如是福蘊倍勝於前阿僧祇數，何況合掌尊重或以華香塗香燈明淨心供養，如是福蘊倍勝於前阿僧祇數。",
        "from": "T32n1635_003:0054c29_4",
        "context_with_next_sentence": true
    },
    {
        "source_sentence": "復次若有於殑伽沙數等諸佛世尊及聲聞眾，日日常以天百味飲食及天妙衣，於殑伽沙數等劫中布施供養。",
        "from": "T32n1635_003:0055a02_14",
        "context_with_next_sentence": true
    },
    {
        "source_sentence": "若復有人，於一羊車行菩薩人所，隨於何佛種植善根淨心具足者攝取是人，於一日中以一食施，如是福蘊倍勝於前阿僧祇數。",
        "from": "T32n1635_003:0055a05_12",
        "context_with_next_sentence": true
    },
    {
        "source_sentence": "若有人於一切世界極微塵等諸羊車行菩薩人所，日日常以天百味飲食及天妙衣，於殑伽沙數等劫中布施供養。",
        "from": "T32n1635_003:0055a08_6",
        "context_with_next_sentence": true
    },
    {
        "source_sentence": "若復有人於一象車行菩薩人所，一日之中以一食施，如是福蘊倍勝於前阿僧祇數。",
        "from": "T32n1635_003:0055a10_5",
        "context_with_next_sentence": true
    },
    {
        "source_sentence": "若有人於一切世界極微塵等諸象車行菩薩人所，日日常以天百味飲食及天妙衣，於殑伽沙數等劫中布施供養。",
        "from": "T32n1635_003:0055a12_17",
        "context_with_next_sentence": true
    },
    {
        "source_sentence": "若復有人於一日月神通行菩薩人所，一日之中以一食施，如是福蘊倍勝於前阿僧祇數。",
        "from": "T32n1635_003:0055a14_18",
        "context_with_next_sentence": true
    },
    {
        "source_sentence": "若有人於一切世界極微塵等諸日月神通行菩薩人所，日日常以天百味飲食及天妙衣，於殑伽沙數等劫中布施供養。",
        "from": "T32n1635_003:0055a17_12",
        "context_with_next_sentence": true
    },
    {
        "source_sentence": "若復有人於一聲聞神通行菩薩人所，一日之中以一食施，如是福蘊倍勝於前阿僧祇數。",
        "from": "T32n1635_003:0055a19_14",
        "context_with_next_sentence": true
    },
    {
        "source_sentence": "若有人於一切世界極微塵等諸聲聞神通行菩薩人所，日日常以天百味飲食及天妙衣，於殑伽沙數等劫中布施供養。",
        "from": "T32n1635_003:0055a22_8",
        "context_with_next_sentence": true
    },
    {
        "source_sentence": "若復有人於一如來神通行菩薩人所，一日之中以一食施，如是福蘊倍勝於前阿僧祇數。",
        "from": "T32n1635_003:0055a24_9",
        "context_with_next_sentence": true
    },
    {
        "source_sentence": "此中應問：",
        "from": "T32n1635_003:0055a25_4",
        "context_with_next_sentence": true
    },
    {
        "source_sentence": "何名羊車行菩薩人乃至如來神通行菩薩人邪？",
        "from": "T32n1635_003:0055a26_6",
        "context_with_next_sentence": true
    },
    {
        "source_sentence": "答：",
        "from": "T32n1635_003:0055a26_8",
        "context_with_next_sentence": true
    },
    {
        "source_sentence": "如《入定不定印經》云，佛言：",
        "from": "T32n1635_003:0055a27_1",
        "context_with_next_sentence": true
    },
    {
        "source_sentence": "妙吉祥！",
        "from": "T32n1635_003:0055a27_5",
        "context_with_next_sentence": true
    },
    {
        "source_sentence": "菩薩有五種行，所謂羊車行、象車行、日月神通行、聲聞神通行、如來神通行。",
        "from": "T32n1635_003:0055a28_19",
        "context_with_next_sentence": true
    },
    {
        "source_sentence": "此中羊車行、象車行二菩薩人，於阿耨多羅三藐三菩提有所退轉。",
        "from": "T32n1635_003:0055b01_9",
        "context_with_next_sentence": true
    },
    {
        "source_sentence": "其日月神通行、聲聞神通行、如來神通行三菩薩人，於阿耨多羅三藐三菩提不復退轉。",
        "from": "T32n1635_003:0055b03_9",
        "context_with_next_sentence": true
    },
    {
        "source_sentence": "彼羊車行菩薩人，其復云何？",
        "from": "T32n1635_003:0055b04_3",
        "context_with_next_sentence": true
    },
    {
        "source_sentence": "譬如有人欲過五佛剎微塵數世界，乃自思念：",
        "from": "T32n1635_003:0055b05_4",
        "context_with_next_sentence": true
    },
    {
        "source_sentence": "我當乘其羊車。",
        "from": "T32n1635_003:0055b05_11",
        "context_with_next_sentence": true
    },
    {
        "source_sentence": "念已即乘，隨路而去，時極長久，歷受勤苦行百由旬，忽為大風所吹退八十由旬。",
        "from": "T32n1635_003:0055b07_7",
        "context_with_next_sentence": true
    },
    {
        "source_sentence": "妙吉祥！",
        "from": "T32n1635_003:0055b07_11",
        "context_with_next_sentence": true
    },
    {
        "source_sentence": "於汝意云何？",
        "from": "T32n1635_003:0055b07_17",
        "context_with_next_sentence": true
    },
    {
        "source_sentence": "是人乘彼羊車若經一劫，乃至不可說不可說劫，能過爾所世界或一世界不？",
        "from": "T32n1635_003:0055b09_11",
        "context_with_next_sentence": true
    },
    {
        "source_sentence": "妙吉祥言：",
        "from": "T32n1635_003:0055b09_16",
        "context_with_next_sentence": true
    },
    {
        "source_sentence": "不也。",
        "from": "T32n1635_003:0055b09_19",
        "context_with_next_sentence": true
    },
    {
        "source_sentence": "世尊！",
        "from": "T32n1635_003:0055b10_2",
        "context_with_next_sentence": true
    },
    {
        "source_sentence": "若能過者無有是處。",
        "from": "T32n1635_003:0055b10_11",
        "context_with_next_sentence": true
    },
    {
        "source_sentence": "佛言：",
        "from": "T32n1635_003:0055b10_14",
        "context_with_next_sentence": true
    },
    {
        "source_sentence": "妙吉祥！",
        "from": "T32n1635_003:0055b10_18",
        "context_with_next_sentence": true
    },
    {
        "source_sentence": "如是如是。",
        "from": "T32n1635_003:0055b11_3",
        "context_with_next_sentence": true
    },
    {
        "source_sentence": "或有菩薩先發大菩提心已，後於大乘法中不持不誦，返於聲聞法中愛樂修習同其稱讚，受持讀誦解釋其義，復令他人持習解了。",
        "from": "T32n1635_003:0055b14_3",
        "context_with_next_sentence": true
    },
    {
        "source_sentence": "由是緣故智慧鈍劣，於無上智道有所退轉。",
        "from": "T32n1635_003:0055b15_3",
        "context_with_next_sentence": true
    },
    {
        "source_sentence": "是菩薩雖先修習大菩提心慧根慧眼，以其智慧成鈍劣故有所壞失，此名羊車行菩薩人。",
        "from": "T32n1635_003:0055b17_4",
        "context_with_next_sentence": true
    },
    {
        "source_sentence": "何名象車行菩薩人？",
        "from": "T32n1635_003:0055b18_8",
        "context_with_next_sentence": true
    },
    {
        "source_sentence": "譬如有人欲過如前佛剎微塵數世界，乃自思念：",
        "from": "T32n1635_003:0055b19_11",
        "context_with_next_sentence": true
    },
    {
        "source_sentence": "我當乘其八支具足妙好象車。",
        "from": "T32n1635_003:0055b20_5",
        "context_with_next_sentence": true
    },
    {
        "source_sentence": "念已即乘，隨路而去。",
        "from": "T32n1635_003:0055b20_15",
        "context_with_next_sentence": true
    },
    {
        "source_sentence": "經于百年行二千由旬，忽為大風所吹退千由旬。",
        "from": "T32n1635_003:0055b21_16",
        "context_with_next_sentence": true
    },
    {
        "source_sentence": "妙吉祥！",
        "from": "T32n1635_003:0055b22_1",
        "context_with_next_sentence": true
    },
    {
        "source_sentence": "於汝意云何？",
        "from": "T32n1635_003:0055b22_7",
        "context_with_next_sentence": true
    },
    {
        "source_sentence": "乃至是人能過一世界不？",
        "from": "T32n1635_003:0055b22_18",
        "context_with_next_sentence": true
    },
    {
        "source_sentence": "妙吉祥言：",
        "from": "T32n1635_003:0055b23_3",
        "context_with_next_sentence": true
    },
    {
        "source_sentence": "不也。",
        "from": "T32n1635_003:0055b23_6",
        "context_with_next_sentence": true
    },
    {
        "source_sentence": "世尊！",
        "from": "T32n1635_003:0055b23_9",
        "context_with_next_sentence": true
    },
    {
        "source_sentence": "若能過者無有是處。",
        "from": "T32n1635_003:0055b23_18",
        "context_with_next_sentence": true
    },
    {
        "source_sentence": "佛言：",
        "from": "T32n1635_003:0055b23_21",
        "context_with_next_sentence": true
    },
    {
        "source_sentence": "妙吉祥！",
        "from": "T32n1635_003:0055b24_3",
        "context_with_next_sentence": true
    },
    {
        "source_sentence": "如是如是。",
        "from": "T32n1635_003:0055b24_8",
        "context_with_next_sentence": true
    },
    {
        "source_sentence": "或有菩薩先發大菩提心已，後於大乘法中不持不誦，返於聲聞法中愛樂修習乃至持讀解了，此名象車行菩薩人。",
        "from": "T32n1635_003:0055b27_1",
        "context_with_next_sentence": true
    },
    {
        "source_sentence": "何名日月神通行菩薩人？",
        "from": "T32n1635_003:0055b27_12",
        "context_with_next_sentence": true
    },
    {
        "source_sentence": "譬如有人欲過如前佛剎微塵數世界，乃至其人作日月神通行隨路而去。",
        "from": "T32n1635_003:0055b29_6",
        "context_with_next_sentence": true
    },
    {
        "source_sentence": "妙吉祥！",
        "from": "T32n1635_003:0055b29_10",
        "context_with_next_sentence": true
    },
    {
        "source_sentence": "於汝意云何？",
        "from": "T32n1635_003:0055b29_16",
        "context_with_next_sentence": true
    },
    {
        "source_sentence": "是人能過爾所世界不？",
        "from": "T32n1635_003:0055c01_6",
        "context_with_next_sentence": true
    },
    {
        "source_sentence": "妙吉祥白佛言：",
        "from": "T32n1635_003:0055c01_13",
        "context_with_next_sentence": true
    },
    {
        "source_sentence": "世尊！",
        "from": "T32n1635_003:0055c01_16",
        "context_with_next_sentence": true
    },
    {
        "source_sentence": "是人能過，時極長久，歷受勤苦。",
        "from": "T32n1635_003:0055c02_11",
        "context_with_next_sentence": true
    },
    {
        "source_sentence": "佛言：",
        "from": "T32n1635_003:0055c02_14",
        "context_with_next_sentence": true
    },
    {
        "source_sentence": "妙吉祥！",
        "from": "T32n1635_003:0055c02_18",
        "context_with_next_sentence": true
    },
    {
        "source_sentence": "如是如是。",
        "from": "T32n1635_003:0055c03_2",
        "context_with_next_sentence": true
    },
    {
        "source_sentence": "或有菩薩先發大菩提心已，不於聲聞法中愛樂修習，乃至一四句偈亦不持讀，唯於大乘法中愛樂讀誦解釋解了，此名日月神通行菩薩人。",
        "from": "T32n1635_003:0055c06_6",
        "context_with_next_sentence": true
    },
    {
        "source_sentence": "何名聲聞神通行菩薩人？",
        "from": "T32n1635_003:0055c06_17",
        "context_with_next_sentence": true
    },
    {
        "source_sentence": "譬如有人欲過如前佛剎微塵數世界，乃至其人作聲聞神通行隨路而去。",
        "from": "T32n1635_003:0055c08_11",
        "context_with_next_sentence": true
    },
    {
        "source_sentence": "妙吉祥！",
        "from": "T32n1635_003:0055c08_15",
        "context_with_next_sentence": true
    },
    {
        "source_sentence": "於汝意云何？",
        "from": "T32n1635_003:0055c09_2",
        "context_with_next_sentence": true
    },
    {
        "source_sentence": "是人能過爾所世界不？",
        "from": "T32n1635_003:0055c09_12",
        "context_with_next_sentence": true
    },
    {
        "source_sentence": "妙吉祥白佛言：",
        "from": "T32n1635_003:0055c09_19",
        "context_with_next_sentence": true
    },
    {
        "source_sentence": "世尊！",
        "from": "T32n1635_003:0055c10_2",
        "context_with_next_sentence": true
    },
    {
        "source_sentence": "是人能過。",
        "from": "T32n1635_003:0055c10_7",
        "context_with_next_sentence": true
    },
    {
        "source_sentence": "佛言：",
        "from": "T32n1635_003:0055c10_10",
        "context_with_next_sentence": true
    },
    {
        "source_sentence": "妙吉祥！",
        "from": "T32n1635_003:0055c10_14",
        "context_with_next_sentence": true
    },
    {
        "source_sentence": "如是如是。",
        "from": "T32n1635_003:0055c10_19",
        "context_with_next_sentence": true
    },
    {
        "source_sentence": "或有菩薩發大菩提心已，於大乘法中愛樂修習，而復於他修大乘者、信解大乘者、持誦大乘者、攝受大乘者諸菩薩所，信奉歸向親近於彼，希求大乘受持讀誦，乃至值遇失命因緣亦不暫時捨離大乘，而復於他修大乘者以香華等尊重供養，於未學菩薩亦不起慢心，此名聲聞神通行菩薩人。",
        "from": "T32n1635_003:0055c17_12",
        "context_with_next_sentence": true
    },
    {
        "source_sentence": "何名如來神通行菩薩人？",
        "from": "T32n1635_003:0055c18_10",
        "context_with_next_sentence": true
    },
    {
        "source_sentence": "譬如有人欲過如前佛剎微塵數世界，乃至其人求佛神通行隨路而去。",
        "from": "T32n1635_003:0055c20_4",
        "context_with_next_sentence": true
    },
    {
        "source_sentence": "妙吉祥！",
        "from": "T32n1635_003:0055c20_8",
        "context_with_next_sentence": true
    },
    {
        "source_sentence": "於汝意云何？",
        "from": "T32n1635_003:0055c20_14",
        "context_with_next_sentence": true
    },
    {
        "source_sentence": "是人速能過爾所世界不？",
        "from": "T32n1635_003:0055c21_5",
        "context_with_next_sentence": true
    },
    {
        "source_sentence": "妙吉祥白佛言：",
        "from": "T32n1635_003:0055c21_12",
        "context_with_next_sentence": true
    },
    {
        "source_sentence": "世尊！",
        "from": "T32n1635_003:0055c21_15",
        "context_with_next_sentence": true
    },
    {
        "source_sentence": "是人一剎那間發是心時，即能速過爾所世界。",
        "from": "T32n1635_003:0055c22_15",
        "context_with_next_sentence": true
    },
    {
        "source_sentence": "佛言：",
        "from": "T32n1635_003:0055c22_18",
        "context_with_next_sentence": true
    },
    {
        "source_sentence": "妙吉祥！",
        "from": "T32n1635_003:0055c23_2",
        "context_with_next_sentence": true
    },
    {
        "source_sentence": "如是如是。",
        "from": "T32n1635_003:0055c23_7",
        "context_with_next_sentence": true
    },
    {
        "source_sentence": "或有菩薩發大菩提心已，乃至善解大乘最上甚深廣大義理，常為救度一切有情，發大菩提心慈悲攝受，於六波羅蜜多四攝法等發勤勇心已，復令他人亦如是安住，此名如來神通行菩薩人。",
        "from": "T32n1635_003:0055c27_14",
        "context_with_next_sentence": true
    },
    {
        "source_sentence": "此中應言，若有毀謗正法者，是即於法作其障難，斯極大罪。",
        "from": "T32n1635_003:0055c29_7",
        "context_with_next_sentence": true
    },
    {
        "source_sentence": "如《般若波羅蜜多經》云，或有修菩薩乘者，雖曾得見百千俱胝那庾多諸佛如來，於諸佛所廣行布施乃至修習智慧，而起有所得心。",
        "from": "T32n1635_003:0056a03_6",
        "context_with_next_sentence": true
    },
    {
        "source_sentence": "雖往諸佛會中聽受宣說般若波羅蜜多，不生尊重，若身若心悉不清淨，起染污慧成大罪業，即於甚深般若波羅蜜多而生毀謗。",
        "from": "T32n1635_003:0056a06_5",
        "context_with_next_sentence": true
    },
    {
        "source_sentence": "由謗此甚深般若波羅蜜多故，是即毀謗過去未來現在諸佛世尊及佛一切智，以是緣故是謂於法作大障難。",
        "from": "T32n1635_003:0056a08_14",
        "context_with_next_sentence": true
    },
    {
        "source_sentence": "此業相續墮大地獄，經俱胝那庾多百千歲，從一地獄出復入一地獄，如是展轉數數成壞，地獄出已復墮餓鬼及畜生趣。",
        "from": "T32n1635_003:0056a11_9",
        "context_with_next_sentence": true
    },
    {
        "source_sentence": "舍利子白佛言：",
        "from": "T32n1635_003:0056a11_16",
        "context_with_next_sentence": true
    },
    {
        "source_sentence": "世尊！",
        "from": "T32n1635_003:0056a11_19",
        "context_with_next_sentence": true
    },
    {
        "source_sentence": "此障正法罪業相續當墮五無間地獄，今可說是校量罪業為不可說邪？",
        "from": "T32n1635_003:0056a13_11",
        "context_with_next_sentence": true
    },
    {
        "source_sentence": "佛言：",
        "from": "T32n1635_003:0056a13_14",
        "context_with_next_sentence": true
    },
    {
        "source_sentence": "止！",
        "from": "T32n1635_003:0056a13_16",
        "context_with_next_sentence": true
    },
    {
        "source_sentence": "舍利子！",
        "from": "T32n1635_003:0056a14_1",
        "context_with_next_sentence": true
    },
    {
        "source_sentence": "汝不應說。",
        "from": "T32n1635_003:0056a14_6",
        "context_with_next_sentence": true
    },
    {
        "source_sentence": "復次諸修菩薩行者有多種魔事，如《般若波羅蜜多經》云：",
        "from": "T32n1635_003:0056a16_6",
        "context_with_next_sentence": true
    },
    {
        "source_sentence": "復次須菩提！",
        "from": "T32n1635_003:0056a16_12",
        "context_with_next_sentence": true
    },
    {
        "source_sentence": "若有建立諸名字者，菩薩當知是為魔事。",
        "from": "T32n1635_003:0056a17_10",
        "context_with_next_sentence": true
    },
    {
        "source_sentence": "若有魔來詣菩薩所作如是說：",
        "from": "T32n1635_003:0056a18_4",
        "context_with_next_sentence": true
    },
    {
        "source_sentence": "汝此菩薩現成正覺建立是名。",
        "from": "T32n1635_003:0056a18_17",
        "context_with_next_sentence": true
    },
    {
        "source_sentence": "菩薩爾時隨起伺察，若住不退轉相，即彼魔異不得其便。",
        "from": "T32n1635_003:0056a20_4",
        "context_with_next_sentence": true
    },
    {
        "source_sentence": "若起解心謂我得記，即生慢意，於餘菩薩所乃起欺慢，此是惡魔巧以方便欲令菩薩遠離般若，善友不攝、惡友隨逐，或墮聲聞地、或墮緣覺地，起欺慢相應心者，獲罪甚重過四根本。",
        "from": "T32n1635_003:0056a24_6",
        "context_with_next_sentence": true
    },
    {
        "source_sentence": "菩薩當知，此為魔事。",
        "from": "T32n1635_003:0056a24_16",
        "context_with_next_sentence": true
    },
    {
        "source_sentence": "《妙吉祥神通游戲經》云，妙吉祥言：",
        "from": "T32n1635_003:0056a25_12",
        "context_with_next_sentence": true
    },
    {
        "source_sentence": "天子！",
        "from": "T32n1635_003:0056a25_15",
        "context_with_next_sentence": true
    },
    {
        "source_sentence": "隨有事業成此，皆是魔事。",
        "from": "T32n1635_003:0056a26_6",
        "context_with_next_sentence": true
    },
    {
        "source_sentence": "若其所求、若有所取、若有所捨，皆是魔事。",
        "from": "T32n1635_003:0056a27_4",
        "context_with_next_sentence": true
    },
    {
        "source_sentence": "若有所欲、若有想像、若有領納、若有計度，皆是魔事。",
        "from": "T32n1635_003:0056a28_8",
        "context_with_next_sentence": true
    },
    {
        "source_sentence": "又復天子！",
        "from": "T32n1635_003:0056a28_13",
        "context_with_next_sentence": true
    },
    {
        "source_sentence": "若於菩提心有所取著，皆是魔事。",
        "from": "T32n1635_003:0056a29_8",
        "context_with_next_sentence": true
    },
    {
        "source_sentence": "於布施持戒忍辱精進禪定智慧諸心有所取著，皆是魔事。",
        "from": "T32n1635_003:0056b01_14",
        "context_with_next_sentence": true
    },
    {
        "source_sentence": "又施起慢心、戒住分別、忍生忿恚、精進戲論、禪定取相、智慧作意，此等皆是魔事。",
        "from": "T32n1635_003:0056b03_11",
        "context_with_next_sentence": true
    },
    {
        "source_sentence": "若起厭捨心、樂居寂靜，此是魔事。",
        "from": "T32n1635_003:0056b04_7",
        "context_with_next_sentence": true
    },
    {
        "source_sentence": "若於少欲知足頭陀功德起領解意，此是魔事。",
        "from": "T32n1635_003:0056b05_8",
        "context_with_next_sentence": true
    },
    {
        "source_sentence": "若行於空、若行無相、若行無願、若行無戲論、若行遠離，於如來言教所行起我慢意有所分別，皆是魔事。",
        "from": "T32n1635_003:0056b07_14",
        "context_with_next_sentence": true
    },
    {
        "source_sentence": "天子！",
        "from": "T32n1635_003:0056b07_17",
        "context_with_next_sentence": true
    },
    {
        "source_sentence": "乃至若有分別若無分別見聞覺知想念生時，皆是魔事。",
        "from": "T32n1635_003:0056b09_3",
        "context_with_next_sentence": true
    },
    {
        "source_sentence": "天子問言：",
        "from": "T32n1635_003:0056b09_8",
        "context_with_next_sentence": true
    },
    {
        "source_sentence": "妙吉祥！",
        "from": "T32n1635_003:0056b09_12",
        "context_with_next_sentence": true
    },
    {
        "source_sentence": "是諸魔事何因所起？",
        "from": "T32n1635_003:0056b10_1",
        "context_with_next_sentence": true
    },
    {
        "source_sentence": "妙吉祥言：",
        "from": "T32n1635_003:0056b10_6",
        "context_with_next_sentence": true
    },
    {
        "source_sentence": "天子！",
        "from": "T32n1635_003:0056b10_9",
        "context_with_next_sentence": true
    },
    {
        "source_sentence": "諸魔事者，皆從增上相應所起。",
        "from": "T32n1635_003:0056b11_3",
        "context_with_next_sentence": true
    },
    {
        "source_sentence": "何以故？",
        "from": "T32n1635_003:0056b11_7",
        "context_with_next_sentence": true
    },
    {
        "source_sentence": "而諸魔事於增上相應法中伺求其便，若非相應勝法魔何所作？",
        "from": "T32n1635_003:0056b12_15",
        "context_with_next_sentence": true
    },
    {
        "source_sentence": "天子言：",
        "from": "T32n1635_003:0056b12_19",
        "context_with_next_sentence": true
    },
    {
        "source_sentence": "妙吉祥！",
        "from": "T32n1635_003:0056b13_3",
        "context_with_next_sentence": true
    },
    {
        "source_sentence": "何等是菩薩增上相應？",
        "from": "T32n1635_003:0056b13_13",
        "context_with_next_sentence": true
    },
    {
        "source_sentence": "何等是不相應？",
        "from": "T32n1635_003:0056b14_1",
        "context_with_next_sentence": true
    },
    {
        "source_sentence": "妙吉祥言：",
        "from": "T32n1635_003:0056b14_6",
        "context_with_next_sentence": true
    },
    {
        "source_sentence": "天子！",
        "from": "T32n1635_003:0056b14_9",
        "context_with_next_sentence": true
    },
    {
        "source_sentence": "若二法相應，是即增上相應。",
        "from": "T32n1635_003:0056b15_1",
        "context_with_next_sentence": true
    },
    {
        "source_sentence": "何以故？",
        "from": "T32n1635_003:0056b15_5",
        "context_with_next_sentence": true
    },
    {
        "source_sentence": "以二法相應是為世間和合依止，此增上相應即是正相應增語，此正相應即是不相應增語，此不相應即是無戲論增語，此無戲論即是正相應增語。",
        "from": "T32n1635_003:0056b18_11",
        "context_with_next_sentence": true
    },
    {
        "source_sentence": "若相應若不相應，是中建立。",
        "from": "T32n1635_003:0056b19_6",
        "context_with_next_sentence": true
    },
    {
        "source_sentence": "是故天子！",
        "from": "T32n1635_003:0056b19_11",
        "context_with_next_sentence": true
    },
    {
        "source_sentence": "無眼相應無色相應，乃至無意相應無法相應，此說名為菩薩正相應。",
        "from": "T32n1635_003:0056b21_2",
        "context_with_next_sentence": true
    },
    {
        "source_sentence": "復次天子！",
        "from": "T32n1635_003:0056b22_4",
        "context_with_next_sentence": true
    },
    {
        "source_sentence": "當知諸菩薩有二十種法，隨起魔事令魔勇悍。",
        "from": "T32n1635_003:0056b23_5",
        "context_with_next_sentence": true
    },
    {
        "source_sentence": "何等二十？",
        "from": "T32n1635_003:0056b23_10",
        "context_with_next_sentence": true
    },
    {
        "source_sentence": "一者於修解脫事業者、於怖畏生死者、於修相應勝行者，方便親近承事供養，此等皆是菩薩魔事。",
        "from": "T32n1635_003:0056b25_14",
        "context_with_next_sentence": true
    },
    {
        "source_sentence": "二者若但觀空棄捨有情，是菩薩魔事。",
        "from": "T32n1635_003:0056b26_12",
        "context_with_next_sentence": true
    },
    {
        "source_sentence": "三者但觀無為於有為善根而生懈倦，是菩薩魔事。",
        "from": "T32n1635_003:0056b27_15",
        "context_with_next_sentence": true
    },
    {
        "source_sentence": "四者雖起定意而不修定行，是菩薩魔事。",
        "from": "T32n1635_003:0056b28_14",
        "context_with_next_sentence": true
    },
    {
        "source_sentence": "五者說法者樂說聽者不起大悲，是菩薩魔事。",
        "from": "T32n1635_003:0056b29_15",
        "context_with_next_sentence": true
    },
    {
        "source_sentence": "六者於有戒有德人所求行布施、於破戒人所而生毀謗，是菩薩魔事。",
        "from": "T32n1635_003:0056c02_8",
        "context_with_next_sentence": true
    },
    {
        "source_sentence": "七者樂說聲聞緣覺言論、隱覆大乘言論，是菩薩魔事。",
        "from": "T32n1635_003:0056c03_12",
        "context_with_next_sentence": true
    },
    {
        "source_sentence": "八者隱覆甚深言論、樂說種類言論，是菩薩魔事。",
        "from": "T32n1635_003:0056c04_15",
        "context_with_next_sentence": true
    },
    {
        "source_sentence": "九者雖知菩薩道而不求修波羅蜜多道，是菩薩魔事。",
        "from": "T32n1635_003:0056c05_18",
        "context_with_next_sentence": true
    },
    {
        "source_sentence": "十者以稱讚增上相應語言，與不相應諸有情類而為教示，是菩薩魔事。",
        "from": "T32n1635_003:0056c07_12",
        "context_with_next_sentence": true
    },
    {
        "source_sentence": "十一者雖種植善根而背菩提心，是菩薩魔事。",
        "from": "T32n1635_003:0056c08_13",
        "context_with_next_sentence": true
    },
    {
        "source_sentence": "十二者雖於相應觀行相續所行，而不為諸有情如應教示，是菩薩魔事。",
        "from": "T32n1635_003:0056c10_7",
        "context_with_next_sentence": true
    },
    {
        "source_sentence": "十三者雖求盡彼無餘煩惱，於生死相續煩惱厭棄，是菩薩魔事。",
        "from": "T32n1635_003:0056c11_15",
        "context_with_next_sentence": true
    },
    {
        "source_sentence": "十四者雖復伺察勝慧，而不取大悲所緣之境，是菩薩魔事。",
        "from": "T32n1635_003:0056c13_3",
        "context_with_next_sentence": true
    },
    {
        "source_sentence": "十五者於一切善行若不具方便，是菩薩魔事。",
        "from": "T32n1635_003:0056c14_4",
        "context_with_next_sentence": true
    },
    {
        "source_sentence": "十六者雖復希求菩薩藏法，而樂受持路伽邪陀外道典籍，是菩薩魔事。",
        "from": "T32n1635_003:0056c15_16",
        "context_with_next_sentence": true
    },
    {
        "source_sentence": "十七者雖復多聞於所聞法，而常祕惜不令他知，是菩薩魔事。",
        "from": "T32n1635_003:0056c17_5",
        "context_with_next_sentence": true
    },
    {
        "source_sentence": "十八者雖復多聞，以世間緣為他說授，貿取其財為無義利，是菩薩魔事。",
        "from": "T32n1635_003:0056c18_18",
        "context_with_next_sentence": true
    },
    {
        "source_sentence": "十九者於住大乘諸法師所，而不親近尊重承事；",
        "from": "T32n1635_003:0056c20_1",
        "context_with_next_sentence": true
    },
    {
        "source_sentence": "返於住彼聲聞緣覺乘人，非同分者同其稱讚，是菩薩魔事。",
        "from": "T32n1635_003:0056c21_8",
        "context_with_next_sentence": true
    },
    {
        "source_sentence": "二十者若時菩薩恃有財寶威德富盛，若天帝釋、若梵王、若護世、若王及長者，皆不親近尊重承事，以威德富盛故，是菩薩魔事。",
        "from": "T32n1635_003:0056c24_5",
        "context_with_next_sentence": true
    },
    {
        "source_sentence": "此等是為菩薩二十種法，隨起魔事令魔勇悍。",
        "from": "T32n1635_003:0056c25_6",
        "context_with_next_sentence": true
    },
    {
        "source_sentence": "《海意經》云，若有菩薩具大名稱，富盛自在種族高勝，眷屬廣多具有福行，由如是故而生懈怠，不以智求相應勝行，驕倨放逸。",
        "from": "T32n1635_003:0056c28_3",
        "context_with_next_sentence": true
    },
    {
        "source_sentence": "或見菩薩出家圓滿，常以智行求相應法，悍勞忍苦大風大熱悉能甘受，血肉銷瘦容貌醜惡。",
        "from": "T32n1635_003:0057a01_6",
        "context_with_next_sentence": true
    },
    {
        "source_sentence": "而前菩薩如是見彼勝功能已生欺慢意，彼有善說而不聽受，而復增起驕倨癡慢，此為菩薩魔力鉤制。",
        "from": "T32n1635_003:0057a03_13",
        "context_with_next_sentence": true
    },
    {
        "source_sentence": "又云，有四種法能於大乘而為障難，一者顯露己德、二者隱覆他德、三者我慢熾盛、四者忿恚堅固。",
        "from": "T32n1635_003:0057a06_4",
        "context_with_next_sentence": true
    },
    {
        "source_sentence": "又諸菩薩勿應以發菩提心便為喜足，然當廣修相應勝行。",
        "from": "T32n1635_003:0057a07_11",
        "context_with_next_sentence": true
    },
    {
        "source_sentence": "此中應問：",
        "from": "T32n1635_003:0057a08_4",
        "context_with_next_sentence": true
    },
    {
        "source_sentence": "在家菩薩云何所行？",
        "from": "T32n1635_003:0057a08_13",
        "context_with_next_sentence": true
    },
    {
        "source_sentence": "答：",
        "from": "T32n1635_003:0057a08_15",
        "context_with_next_sentence": true
    },
    {
        "source_sentence": "如《勇授長者問經》云，佛言：",
        "from": "T32n1635_003:0057a09_8",
        "context_with_next_sentence": true
    },
    {
        "source_sentence": "長者！",
        "from": "T32n1635_003:0057a09_11",
        "context_with_next_sentence": true
    },
    {
        "source_sentence": "在家菩薩雖處其家，常修正士所行諸業，非正士所行而實不作，依法受用不以非法，艱苦希求正命自資，不以邪命而活、不惱他人，自所得利雖常受用起無常觀，廣以實法而行布施大捨無悋，尊事父母，於妻子奴婢及作事人乃至朋友知識常以正法而相教示。",
        "from": "T32n1635_003:0057a15_8",
        "context_with_next_sentence": true
    },
    {
        "source_sentence": "又復何等是在家菩薩不正所行？",
        "from": "T32n1635_003:0057a16_4",
        "context_with_next_sentence": true
    },
    {
        "source_sentence": "如《出家障難經》云，佛告尊者大名言：",
        "from": "T32n1635_003:0057a17_1",
        "context_with_next_sentence": true
    },
    {
        "source_sentence": "汝今當知，諸生盲者、聾者瘂者，及旋陀羅不知樂者、多毀謗者、諂曲者、不男者、常為僕使者、轉女人身者，駝驢猪狗乃至毒蛇，如是等類，世世生生於佛教中不生愛樂。",
        "from": "T32n1635_003:0057a20_16",
        "context_with_next_sentence": true
    },
    {
        "source_sentence": "又復大名！",
        "from": "T32n1635_003:0057a21_2",
        "context_with_next_sentence": true
    },
    {
        "source_sentence": "在家菩薩若有四種法者，是為難事。",
        "from": "T32n1635_003:0057a21_18",
        "context_with_next_sentence": true
    },
    {
        "source_sentence": "一者於先佛所曾種善根諸有情類，及求出離心者、樂聖道心者，於彼若作障難，此為在家菩薩第一難事。",
        "from": "T32n1635_003:0057a24_6",
        "context_with_next_sentence": true
    },
    {
        "source_sentence": "二者貪著財寶子息眷屬不信業報，若男若女若妻子等諸親眷屬，於富貴中捨欲出家者，若於彼等作障難者，此為在家菩薩第二難事。",
        "from": "T32n1635_003:0057a27_7",
        "context_with_next_sentence": true
    },
    {
        "source_sentence": "三者在家菩薩毀謗正法，未聞之法雖復聽受，聞已不信返生毀謗，此為在家菩薩第三難事。",
        "from": "T32n1635_003:0057a29_9",
        "context_with_next_sentence": true
    },
    {
        "source_sentence": "四者於具戒德沙門婆羅門所起損害心及多種過失心，此為在家菩薩第四難事。",
        "from": "T32n1635_003:0057b02_7",
        "context_with_next_sentence": true
    },
    {
        "source_sentence": "如是四種及別別起諸障難法，皆是在家菩薩乃至世世所生而為難事。",
        "from": "T32n1635_003:0057b04_1",
        "context_with_next_sentence": true
    },
    {
        "source_sentence": "如有一人墮穢污井，乃謂餘人言：",
        "from": "T32n1635_003:0057b04_16",
        "context_with_next_sentence": true
    },
    {
        "source_sentence": "快哉此井，有清潔水。",
        "from": "T32n1635_003:0057b05_6",
        "context_with_next_sentence": true
    },
    {
        "source_sentence": "餘人聞已，於穢水中起清水想，不以穢污為不清淨。",
        "from": "T32n1635_003:0057b06_8",
        "context_with_next_sentence": true
    },
    {
        "source_sentence": "諸染欲有情亦復如是，自染欲泥而復教令他人亦染，自嗅惡香教他亦然，自墮貪瞋癡等諸險難處而復教令他人亦墮。",
        "from": "T32n1635_003:0057b09_4",
        "context_with_next_sentence": true
    },
    {
        "source_sentence": "又如有人獲其怨對棄擲火坑，是火猛焰高七人量無薪無煙。",
        "from": "T32n1635_003:0057b10_11",
        "context_with_next_sentence": true
    },
    {
        "source_sentence": "諸染欲者亦復如是，親近女人讚說欲事墮欲火坑而復教令他人亦墮，使彼墮已病苦憂惱常所侵逼。",
        "from": "T32n1635_003:0057b12_17",
        "context_with_next_sentence": true
    },
    {
        "source_sentence": "又如一人教令餘人登刀鋒山受其快樂，而復謂言：",
        "from": "T32n1635_003:0057b14_1",
        "context_with_next_sentence": true
    },
    {
        "source_sentence": "是山平坦無復巇險，可登其山受於快樂。",
        "from": "T32n1635_003:0057b14_19",
        "context_with_next_sentence": true
    },
    {
        "source_sentence": "世間父母愛戀子息亦復如是，以愛子故於欲染事隨生取著，而欲染法其實大惡猶如毒蛇。",
        "from": "T32n1635_003:0057b17_2",
        "context_with_next_sentence": true
    },
    {
        "source_sentence": "是人染心於彼妻前，返以美言讚說欲事。",
        "from": "T32n1635_003:0057b18_1",
        "context_with_next_sentence": true
    },
    {
        "source_sentence": "彼三惡趣極大險怖，亦以美言返為善說。",
        "from": "T32n1635_003:0057b18_19",
        "context_with_next_sentence": true
    },
    {
        "source_sentence": "作是說者，當墮地獄餓鬼畜生道中。",
        "from": "T32n1635_003:0057b19_15",
        "context_with_next_sentence": true
    },
    {
        "source_sentence": "大乘寶要義論卷第三",
        "from": "T32n1635_003:0057b20_100",
        "context_with_next_sentence": false
    }
]