[
    {
        "source_sentence": "佛說大集會正法經卷第三",
        "from": "T13n0424_003:0984b22_0",
        "context_with_next_sentence": true
    },
    {
        "source_sentence": "西天譯經三藏朝奉大夫試鴻臚卿",
        "from": "T13n0424_003:0984b24_0",
        "context_with_next_sentence": true
    },
    {
        "source_sentence": "傳法大師臣施護奉　詔譯",
        "from": "T13n0424_003:0984b25_0",
        "context_with_next_sentence": true
    },
    {
        "source_sentence": "爾時，世尊告普勇菩薩言：",
        "from": "T13n0424_003:0984b26_11",
        "context_with_next_sentence": true
    },
    {
        "source_sentence": "「汝今諦聽。",
        "from": "T13n0424_003:0984b26_17",
        "context_with_next_sentence": true
    },
    {
        "source_sentence": "我念過去無量無數阿僧祇劫前，值遇十二俱胝如來、應供、正等正覺，同名寶上。",
        "from": "T13n0424_003:0984b28_14",
        "context_with_next_sentence": true
    },
    {
        "source_sentence": "我於爾時，修勇施行，即以飲食、衣服、殊妙莊嚴珍寶、瓔珞，及諸華鬘塗香等，一一供養彼等諸佛。",
        "from": "T13n0424_003:0984c01_15",
        "context_with_next_sentence": true
    },
    {
        "source_sentence": "時諸如來，皆與我授阿耨多羅三藐三菩提記。",
        "from": "T13n0424_003:0984c02_16",
        "context_with_next_sentence": true
    },
    {
        "source_sentence": "「普勇！",
        "from": "T13n0424_003:0984c02_20",
        "context_with_next_sentence": true
    },
    {
        "source_sentence": "我復又念過去劫中，值遇十八俱胝如來、應供、正等正覺，同名寶光。",
        "from": "T13n0424_003:0984c04_11",
        "context_with_next_sentence": true
    },
    {
        "source_sentence": "我亦是時，修勇施行，亦以如上諸供具等，一一供養彼等諸佛，時諸如來亦皆與我授阿耨多羅三藐三菩提記。",
        "from": "T13n0424_003:0984c07_1",
        "context_with_next_sentence": true
    },
    {
        "source_sentence": "「普勇！",
        "from": "T13n0424_003:0984c07_5",
        "context_with_next_sentence": true
    },
    {
        "source_sentence": "我復又念過去劫中，值遇二十俱胝如來、應供、正等正覺，同名頂生。",
        "from": "T13n0424_003:0984c08_16",
        "context_with_next_sentence": true
    },
    {
        "source_sentence": "我亦是時，修勇施行，亦以如上諸供具等，一一供養彼等諸佛，時諸如來亦皆與我授阿耨多羅三藐三菩提記。",
        "from": "T13n0424_003:0984c11_5",
        "context_with_next_sentence": true
    },
    {
        "source_sentence": "「普勇！",
        "from": "T13n0424_003:0984c11_9",
        "context_with_next_sentence": true
    },
    {
        "source_sentence": "我復又念過去劫中，值遇二十俱胝如來、應供、正等正覺，同名飲光。",
        "from": "T13n0424_003:0984c12_20",
        "context_with_next_sentence": true
    },
    {
        "source_sentence": "我亦是時，修勇施行，亦以如上諸供具等，一一供養彼等諸佛，時諸如來亦皆與我授阿耨多羅三藐三菩提記。",
        "from": "T13n0424_003:0984c15_9",
        "context_with_next_sentence": true
    },
    {
        "source_sentence": "「普勇！",
        "from": "T13n0424_003:0984c15_13",
        "context_with_next_sentence": true
    },
    {
        "source_sentence": "我復又念過去劫中，值遇十六俱胝如來、應供、正等正覺，同名無垢光。",
        "from": "T13n0424_003:0984c17_4",
        "context_with_next_sentence": true
    },
    {
        "source_sentence": "我亦是時，修勇施行，為大長者甚大財富，亦以如上諸供具等，一一供養彼等諸佛，時諸如來亦皆與我授阿耨多羅三藐三菩提記。",
        "from": "T13n0424_003:0984c20_4",
        "context_with_next_sentence": true
    },
    {
        "source_sentence": "「普勇！",
        "from": "T13n0424_003:0984c20_8",
        "context_with_next_sentence": true
    },
    {
        "source_sentence": "我復又念過去劫中，值遇九十五俱胝如來、應供、正等正覺，同名能寂。",
        "from": "T13n0424_003:0984c21_20",
        "context_with_next_sentence": true
    },
    {
        "source_sentence": "我亦是時，修勇施行，為大國王，能以正法治於一切，自在快樂、世財無量，亦以如上諸供具等，一一供養彼等諸佛，時諸如來亦皆與我授阿耨多羅三藐三菩提記。",
        "from": "T13n0424_003:0984c25_12",
        "context_with_next_sentence": true
    },
    {
        "source_sentence": "「普勇！",
        "from": "T13n0424_003:0984c25_16",
        "context_with_next_sentence": true
    },
    {
        "source_sentence": "我復又念過去劫中，值遇九十俱胝如來、應供、正等正覺，同名作莊嚴。",
        "from": "T13n0424_003:0984c27_8",
        "context_with_next_sentence": true
    },
    {
        "source_sentence": "我亦是時，修勇施行，為婆羅門有大寶聚，於一時中盡捨所有，辦如上等諸妙供具，一一供養彼等諸佛，時諸如來亦皆與我授阿耨多羅三藐三菩提記。",
        "from": "T13n0424_003:0985a01_16",
        "context_with_next_sentence": true
    },
    {
        "source_sentence": "「普勇！",
        "from": "T13n0424_003:0985a02_1",
        "context_with_next_sentence": true
    },
    {
        "source_sentence": "我復又念過去劫中，值遇十八俱胝如來、應供、正等正覺，同名金仙人。",
        "from": "T13n0424_003:0985a03_13",
        "context_with_next_sentence": true
    },
    {
        "source_sentence": "我亦是時，修勇施行，亦以如上諸供具等，一一供養彼等諸佛，時諸如來亦皆與我授阿耨多羅三藐三菩提記。",
        "from": "T13n0424_003:0985a06_3",
        "context_with_next_sentence": true
    },
    {
        "source_sentence": "「普勇！",
        "from": "T13n0424_003:0985a06_7",
        "context_with_next_sentence": true
    },
    {
        "source_sentence": "我復又念過去劫中，值遇十三俱胝如來、應供、正等正覺，同名吉祥光。",
        "from": "T13n0424_003:0985a07_19",
        "context_with_next_sentence": true
    },
    {
        "source_sentence": "我亦是時，修勇施行，亦以如上諸供具等，一一供養彼等諸佛，時諸如來亦皆與我授阿耨多羅三藐三菩提記。",
        "from": "T13n0424_003:0985a10_8",
        "context_with_next_sentence": true
    },
    {
        "source_sentence": "「普勇！",
        "from": "T13n0424_003:0985a10_12",
        "context_with_next_sentence": true
    },
    {
        "source_sentence": "我復又念過去劫中，值遇二十五俱胝如來、應供、正等正覺，同名妙華。",
        "from": "T13n0424_003:0985a12_3",
        "context_with_next_sentence": true
    },
    {
        "source_sentence": "我於爾時，初發信心，出家修道，常行精進，於如是等諸如來所，一一恭敬承事供養，如彼阿難等無有異。",
        "from": "T13n0424_003:0985a14_10",
        "context_with_next_sentence": true
    },
    {
        "source_sentence": "時諸如來亦皆與我授阿耨多羅三藐三菩提記。",
        "from": "T13n0424_003:0985a15_11",
        "context_with_next_sentence": true
    },
    {
        "source_sentence": "「普勇！",
        "from": "T13n0424_003:0985a15_15",
        "context_with_next_sentence": true
    },
    {
        "source_sentence": "我復又念過去劫中，值遇十二俱胝如來、應供、正等正覺，同名勝觀。",
        "from": "T13n0424_003:0985a17_6",
        "context_with_next_sentence": true
    },
    {
        "source_sentence": "我時於彼，亦復出家。",
        "from": "T13n0424_003:0985a17_16",
        "context_with_next_sentence": true
    },
    {
        "source_sentence": "是時，閻浮提中，所有眾生悉皆大富，七寶具足，快樂無礙，無一眾生受不足苦。",
        "from": "T13n0424_003:0985a19_11",
        "context_with_next_sentence": true
    },
    {
        "source_sentence": "彼諸佛等既出于世，廣為眾生宣說大集會正法。",
        "from": "T13n0424_003:0985a20_13",
        "context_with_next_sentence": true
    },
    {
        "source_sentence": "我時於彼諸如來所，恭敬尊重，承事供養，求授阿耨多羅三藐三菩提記。",
        "from": "T13n0424_003:0985a22_6",
        "context_with_next_sentence": true
    },
    {
        "source_sentence": "時，諸佛等皆不與我授記。",
        "from": "T13n0424_003:0985a22_18",
        "context_with_next_sentence": true
    },
    {
        "source_sentence": "我即白言：",
        "from": "T13n0424_003:0985a23_3",
        "context_with_next_sentence": true
    },
    {
        "source_sentence": "『諸佛世尊！",
        "from": "T13n0424_003:0985a23_9",
        "context_with_next_sentence": true
    },
    {
        "source_sentence": "我於何時當得授記？",
        "from": "T13n0424_003:0985a23_18",
        "context_with_next_sentence": true
    },
    {
        "source_sentence": "』彼諸佛言：",
        "from": "T13n0424_003:0985a24_3",
        "context_with_next_sentence": true
    },
    {
        "source_sentence": "『善男子！",
        "from": "T13n0424_003:0985a24_8",
        "context_with_next_sentence": true
    },
    {
        "source_sentence": "汝從是過阿僧祇劫，有佛出世，號曰然燈，彼佛世尊當授汝記。",
        "from": "T13n0424_003:0985a25_16",
        "context_with_next_sentence": true
    },
    {
        "source_sentence": "』我時聞是諸佛言已，修菩薩行轉復精進。",
        "from": "T13n0424_003:0985a26_14",
        "context_with_next_sentence": true
    },
    {
        "source_sentence": "即時又過阿僧祇劫，然燈如來出現于世，我時於彼為摩拏嚩迦，名為勝雲。",
        "from": "T13n0424_003:0985a28_9",
        "context_with_next_sentence": true
    },
    {
        "source_sentence": "修諸梵行，得見彼佛，生大歡喜，恭敬尊重，發希有心，即持優鉢羅華七莖，供養彼佛，作是願言：",
        "from": "T13n0424_003:0985b01_12",
        "context_with_next_sentence": true
    },
    {
        "source_sentence": "『願我以此善根，迴向阿耨多羅三藐三菩提。",
        "from": "T13n0424_003:0985b02_11",
        "context_with_next_sentence": true
    },
    {
        "source_sentence": "』是時，燃燈如來於大眾中與我授記作如是言：",
        "from": "T13n0424_003:0985b03_12",
        "context_with_next_sentence": true
    },
    {
        "source_sentence": "『善男子！",
        "from": "T13n0424_003:0985b03_17",
        "context_with_next_sentence": true
    },
    {
        "source_sentence": "汝於未來世過阿僧祇劫當得成佛，名釋迦牟尼，十號具足。",
        "from": "T13n0424_003:0985b05_4",
        "context_with_next_sentence": true
    },
    {
        "source_sentence": "』我於爾時得授記已，於彼佛前踊身虛空，高十二多羅樹，却復於地一心歡喜，即時證得無生法忍。",
        "from": "T13n0424_003:0985b07_8",
        "context_with_next_sentence": true
    },
    {
        "source_sentence": "「普勇當知，我於如是無數劫中，修諸梵行、種諸善根、供養諸佛，皆為圓滿諸波羅蜜故；",
        "from": "T13n0424_003:0985b09_8",
        "context_with_next_sentence": true
    },
    {
        "source_sentence": "自圓滿已，復令無數百千俱胝那庾多眾生，悉皆圓滿如是一切諸波羅蜜法。",
        "from": "T13n0424_003:0985b11_4",
        "context_with_next_sentence": true
    },
    {
        "source_sentence": "我於今日，已得成就阿耨多羅三藐三菩提，普為眾生廣大宣說最上甚深微妙法門。",
        "from": "T13n0424_003:0985b13_3",
        "context_with_next_sentence": true
    },
    {
        "source_sentence": "若有眾生樂見諸佛，即現佛身而為說法；",
        "from": "T13n0424_003:0985b14_2",
        "context_with_next_sentence": true
    },
    {
        "source_sentence": "若有眾生樂見菩薩，即現菩薩身而為說法；",
        "from": "T13n0424_003:0985b15_2",
        "context_with_next_sentence": true
    },
    {
        "source_sentence": "若有眾生樂見緣覺，即現緣覺身而為說法；",
        "from": "T13n0424_003:0985b16_2",
        "context_with_next_sentence": true
    },
    {
        "source_sentence": "若有眾生樂見聲聞，即現聲聞身而為說法。",
        "from": "T13n0424_003:0985b17_2",
        "context_with_next_sentence": true
    },
    {
        "source_sentence": "又復，若在天趣，即現天身而為說法；",
        "from": "T13n0424_003:0985b17_19",
        "context_with_next_sentence": true
    },
    {
        "source_sentence": "若在人趣，即現人身而為說法；",
        "from": "T13n0424_003:0985b18_13",
        "context_with_next_sentence": true
    },
    {
        "source_sentence": "若在龍趣，即現龍身而為說法；",
        "from": "T13n0424_003:0985b19_8",
        "context_with_next_sentence": true
    },
    {
        "source_sentence": "若在夜叉趣，即現夜叉身而為說法；",
        "from": "T13n0424_003:0985b20_5",
        "context_with_next_sentence": true
    },
    {
        "source_sentence": "若在鬼趣，即現彼身而為說法。",
        "from": "T13n0424_003:0985b20_19",
        "context_with_next_sentence": true
    },
    {
        "source_sentence": "隨諸趣類一切眾生彼彼色相而為現身，以善方便為宣妙法，使無怖畏令深信解。",
        "from": "T13n0424_003:0985b22_16",
        "context_with_next_sentence": true
    },
    {
        "source_sentence": "「普勇！",
        "from": "T13n0424_003:0985b22_20",
        "context_with_next_sentence": true
    },
    {
        "source_sentence": "我今何故以諸方便，現種種身而為說法？",
        "from": "T13n0424_003:0985b23_17",
        "context_with_next_sentence": true
    },
    {
        "source_sentence": "以諸眾生聞是法已，於勝義諦得大總持，觀諸世間起無常想，常念修行一切善法，而能究竟離諸雜染，真實善根無所損減。",
        "from": "T13n0424_003:0985b26_14",
        "context_with_next_sentence": true
    },
    {
        "source_sentence": "我於長夜以是方便，利益安樂一切眾生。",
        "from": "T13n0424_003:0985b27_14",
        "context_with_next_sentence": true
    },
    {
        "source_sentence": "普勇！",
        "from": "T13n0424_003:0985b27_17",
        "context_with_next_sentence": true
    },
    {
        "source_sentence": "如我上說，此大集會正法，有如是功德。",
        "from": "T13n0424_003:0985b28_16",
        "context_with_next_sentence": true
    },
    {
        "source_sentence": "於此會中有生疑者，互相謂言：",
        "from": "T13n0424_003:0985b29_11",
        "context_with_next_sentence": true
    },
    {
        "source_sentence": "『正法果報為有耶？",
        "from": "T13n0424_003:0985b29_20",
        "context_with_next_sentence": true
    },
    {
        "source_sentence": "為無耶？",
        "from": "T13n0424_003:0985c01_3",
        "context_with_next_sentence": true
    },
    {
        "source_sentence": "阿耨多羅三藐三菩提為可得耶？",
        "from": "T13n0424_003:0985c01_17",
        "context_with_next_sentence": true
    },
    {
        "source_sentence": "為不可得耶？",
        "from": "T13n0424_003:0985c02_4",
        "context_with_next_sentence": true
    },
    {
        "source_sentence": "一切眾生為能度耶？",
        "from": "T13n0424_003:0985c02_13",
        "context_with_next_sentence": true
    },
    {
        "source_sentence": "為不能度耶？",
        "from": "T13n0424_003:0985c02_19",
        "context_with_next_sentence": true
    },
    {
        "source_sentence": "』有作是言：",
        "from": "T13n0424_003:0985c03_4",
        "context_with_next_sentence": true
    },
    {
        "source_sentence": "『如佛所說，諸法實有因、能生果，果必從因。",
        "from": "T13n0424_003:0985c04_4",
        "context_with_next_sentence": true
    },
    {
        "source_sentence": "種善因者，善法何失？",
        "from": "T13n0424_003:0985c04_14",
        "context_with_next_sentence": true
    },
    {
        "source_sentence": "』有作是言：",
        "from": "T13n0424_003:0985c04_20",
        "context_with_next_sentence": true
    },
    {
        "source_sentence": "『諸法非有，果報亦無。",
        "from": "T13n0424_003:0985c05_10",
        "context_with_next_sentence": true
    },
    {
        "source_sentence": "因本自空何能有果？",
        "from": "T13n0424_003:0985c05_19",
        "context_with_next_sentence": true
    },
    {
        "source_sentence": "因果既無妄言歸趣。",
        "from": "T13n0424_003:0985c06_7",
        "context_with_next_sentence": true
    },
    {
        "source_sentence": "』普勇！",
        "from": "T13n0424_003:0985c06_11",
        "context_with_next_sentence": true
    },
    {
        "source_sentence": "一切眾生差別心行，明暗相違，因果自異。",
        "from": "T13n0424_003:0985c07_9",
        "context_with_next_sentence": true
    },
    {
        "source_sentence": "彼正說者，起真實見，是即名為建立正法。",
        "from": "T13n0424_003:0985c08_7",
        "context_with_next_sentence": true
    },
    {
        "source_sentence": "此人福報，汝今聽說，二十劫中不生北俱盧洲；",
        "from": "T13n0424_003:0985c09_8",
        "context_with_next_sentence": true
    },
    {
        "source_sentence": "二十五劫中皆生三十三天；",
        "from": "T13n0424_003:0985c10_2",
        "context_with_next_sentence": true
    },
    {
        "source_sentence": "彼天報盡乃生百千諸佛剎中，見彼諸佛聽聞正法，是人不復退轉於阿耨多羅三藐三菩提。",
        "from": "T13n0424_003:0985c12_4",
        "context_with_next_sentence": true
    },
    {
        "source_sentence": "彼邪說者，起斷滅見，是即名為破壞正法。",
        "from": "T13n0424_003:0985c13_3",
        "context_with_next_sentence": true
    },
    {
        "source_sentence": "此人罪報，汝今復聽，從此命終生大地獄受苦一劫；",
        "from": "T13n0424_003:0985c14_6",
        "context_with_next_sentence": true
    },
    {
        "source_sentence": "如是一劫而復一劫正滿八劫，一一別生一大地獄；",
        "from": "T13n0424_003:0985c15_10",
        "context_with_next_sentence": true
    },
    {
        "source_sentence": "於如是等八大地獄受大苦已，復於九千二十八劫中，尚於三惡趣，展轉復生，受大苦惱；",
        "from": "T13n0424_003:0985c17_11",
        "context_with_next_sentence": true
    },
    {
        "source_sentence": "過是劫已，雖得人身，於萬六千劫中，死母胎藏；",
        "from": "T13n0424_003:0985c18_11",
        "context_with_next_sentence": true
    },
    {
        "source_sentence": "萬四千劫中，舌根不具；",
        "from": "T13n0424_003:0985c19_2",
        "context_with_next_sentence": true
    },
    {
        "source_sentence": "萬二千劫中，為莽娑賓拏；",
        "from": "T13n0424_003:0985c19_14",
        "context_with_next_sentence": true
    },
    {
        "source_sentence": "萬一千劫中，生便無目。",
        "from": "T13n0424_003:0985c20_4",
        "context_with_next_sentence": true
    },
    {
        "source_sentence": "「普勇當知，一切眾生無有窮盡，若此界、若他界，若生緣、若死緣，若是處、若非處，若可意、若不可意，唯心造作，隨業發現。",
        "from": "T13n0424_003:0985c22_20",
        "context_with_next_sentence": true
    },
    {
        "source_sentence": "或有眾生，修諸善法，得生天趣；",
        "from": "T13n0424_003:0985c23_14",
        "context_with_next_sentence": true
    },
    {
        "source_sentence": "或有眾生為菩提故，修諸行願；",
        "from": "T13n0424_003:0985c24_8",
        "context_with_next_sentence": true
    },
    {
        "source_sentence": "或有眾生，漸得究竟無上寂滅。",
        "from": "T13n0424_003:0985c25_2",
        "context_with_next_sentence": true
    },
    {
        "source_sentence": "以是因緣，諸佛如來，為無數百千俱胝那庾多眾生，若已發趣、若未發趣，若天人、龍神等說法化度，於剎那頃無有休息。",
        "from": "T13n0424_003:0985c27_15",
        "context_with_next_sentence": true
    },
    {
        "source_sentence": "」爾時，世尊當說法時，復有八萬四千婆羅門眾，九十千俱胝外道尼乾陀等眾，互相議言：",
        "from": "T13n0424_003:0985c29_15",
        "context_with_next_sentence": true
    },
    {
        "source_sentence": "「今沙門瞿曇，居王舍城鷲峯山中，普會大眾知說何等？",
        "from": "T13n0424_003:0986a02_1",
        "context_with_next_sentence": true
    },
    {
        "source_sentence": "我等今者可共往彼相與論義！",
        "from": "T13n0424_003:0986a02_14",
        "context_with_next_sentence": true
    },
    {
        "source_sentence": "」正當是時，諸婆羅門外道既相議已，乃與無數眷屬來詣佛所。",
        "from": "T13n0424_003:0986a04_3",
        "context_with_next_sentence": true
    },
    {
        "source_sentence": "是時，世尊即於會中，放大希有淨妙光明普照大眾。",
        "from": "T13n0424_003:0986a05_7",
        "context_with_next_sentence": true
    },
    {
        "source_sentence": "時，慈氏菩薩摩訶薩即從座起，偏袒右肩、右膝著地，合掌恭敬前白佛言：",
        "from": "T13n0424_003:0986a07_1",
        "context_with_next_sentence": true
    },
    {
        "source_sentence": "「世尊！",
        "from": "T13n0424_003:0986a07_5",
        "context_with_next_sentence": true
    },
    {
        "source_sentence": "非無因緣而放是光。",
        "from": "T13n0424_003:0986a07_14",
        "context_with_next_sentence": true
    },
    {
        "source_sentence": "今此大眾咸欲聞知，願佛慈悲，為我等說。",
        "from": "T13n0424_003:0986a08_13",
        "context_with_next_sentence": true
    },
    {
        "source_sentence": "」佛言：",
        "from": "T13n0424_003:0986a08_17",
        "context_with_next_sentence": true
    },
    {
        "source_sentence": "「善男子！",
        "from": "T13n0424_003:0986a08_22",
        "context_with_next_sentence": true
    },
    {
        "source_sentence": "汝今當知，今此會中有無量眾皆來集會。",
        "from": "T13n0424_003:0986a09_17",
        "context_with_next_sentence": true
    },
    {
        "source_sentence": "」慈氏菩薩復白佛言：",
        "from": "T13n0424_003:0986a10_7",
        "context_with_next_sentence": true
    },
    {
        "source_sentence": "「世尊！",
        "from": "T13n0424_003:0986a10_11",
        "context_with_next_sentence": true
    },
    {
        "source_sentence": "為何等眾？",
        "from": "T13n0424_003:0986a10_16",
        "context_with_next_sentence": true
    },
    {
        "source_sentence": "若天眾耶？",
        "from": "T13n0424_003:0986a11_1",
        "context_with_next_sentence": true
    },
    {
        "source_sentence": "若人眾耶？",
        "from": "T13n0424_003:0986a11_6",
        "context_with_next_sentence": true
    },
    {
        "source_sentence": "若龍神、夜叉等眾耶？",
        "from": "T13n0424_003:0986a11_16",
        "context_with_next_sentence": true
    },
    {
        "source_sentence": "」佛言慈氏：",
        "from": "T13n0424_003:0986a11_22",
        "context_with_next_sentence": true
    },
    {
        "source_sentence": "「如汝所言皆來集會，復有諸婆羅門外道、尼乾陀等眾，來入會中與我論義。",
        "from": "T13n0424_003:0986a13_13",
        "context_with_next_sentence": true
    },
    {
        "source_sentence": "既調伏已，我即當為如應說法，彼八萬四千婆羅門，九十千俱胝外道、尼乾陀等眾，皆發阿耨多羅三藐三菩提心。",
        "from": "T13n0424_003:0986a16_6",
        "context_with_next_sentence": true
    },
    {
        "source_sentence": "慈氏！",
        "from": "T13n0424_003:0986a16_9",
        "context_with_next_sentence": true
    },
    {
        "source_sentence": "復有萬八千俱胝龍王眾，來入會中聞我說法已，亦皆發阿耨多羅三藐三菩提心。",
        "from": "T13n0424_003:0986a18_6",
        "context_with_next_sentence": true
    },
    {
        "source_sentence": "復有六萬俱胝淨光天子眾、三萬二千俱胝諸天魔眾、萬二千俱胝阿修羅眾，如是等皆來入會，聽受正法。",
        "from": "T13n0424_003:0986a20_15",
        "context_with_next_sentence": true
    },
    {
        "source_sentence": "復有諸大國王，所謂：",
        "from": "T13n0424_003:0986a21_5",
        "context_with_next_sentence": true
    },
    {
        "source_sentence": "歡喜王、妙喜王、最上喜王、人仙王、淨軍王、梵音王、善現王、愛軍王、喜軍王、妙色王、勝軍王、增長王，如是等五百大國王，各與千俱胝眷屬俱，皆來入會，聽受正法，一一皆住堅固阿耨多羅三藐三菩提心。",
        "from": "T13n0424_003:0986a25_16",
        "context_with_next_sentence": true
    },
    {
        "source_sentence": "慈氏！",
        "from": "T13n0424_003:0986a26_1",
        "context_with_next_sentence": true
    },
    {
        "source_sentence": "以是因緣放此光明。",
        "from": "T13n0424_003:0986a26_10",
        "context_with_next_sentence": true
    },
    {
        "source_sentence": "」爾時，慈氏菩薩聞佛說是大眾集會，於天、人非人等中，有發阿耨多羅三藐三菩提心者，有聞正法生信受者，生大歡喜，禮佛足已，右繞三匝，即於會中，隱身不現。",
        "from": "T13n0424_003:0986b01_13",
        "context_with_next_sentence": true
    },
    {
        "source_sentence": "是時，諸婆羅門外道、尼乾陀、左囉迦、波哩沒囉惹迦，若天若龍，乃至五百大國王等，到佛所已、隨自修敬、各坐一面。",
        "from": "T13n0424_003:0986b04_4",
        "context_with_next_sentence": true
    },
    {
        "source_sentence": "爾時，東方有三萬俱胝大菩薩眾，東南方亦復如是；",
        "from": "T13n0424_003:0986b06_3",
        "context_with_next_sentence": true
    },
    {
        "source_sentence": "南方有五萬俱胝大菩薩眾，西南方亦復如是；",
        "from": "T13n0424_003:0986b07_4",
        "context_with_next_sentence": true
    },
    {
        "source_sentence": "西方有六萬俱胝大菩薩眾，西北方亦復如是；",
        "from": "T13n0424_003:0986b08_5",
        "context_with_next_sentence": true
    },
    {
        "source_sentence": "北方有八萬俱胝大菩薩眾，東北方亦復如是，上方有十萬俱胝大菩薩眾，下方有九萬俱胝大菩薩眾，如是等十方諸大菩薩眾，一一皆已圓滿十地，隨方而來入佛會中，到佛所已，各各頭面禮世尊足，退坐一面。",
        "from": "T13n0424_003:0986b13_2",
        "context_with_next_sentence": true
    },
    {
        "source_sentence": "爾時，世尊告普勇菩薩言：",
        "from": "T13n0424_003:0986b14_11",
        "context_with_next_sentence": true
    },
    {
        "source_sentence": "「普勇！",
        "from": "T13n0424_003:0986b14_15",
        "context_with_next_sentence": true
    },
    {
        "source_sentence": "汝今復往十方世界，宣示諸菩薩眾，作如是言：",
        "from": "T13n0424_003:0986b15_16",
        "context_with_next_sentence": true
    },
    {
        "source_sentence": "『如來今日當為眾生宣說大集會正法。",
        "from": "T13n0424_003:0986b16_13",
        "context_with_next_sentence": true
    },
    {
        "source_sentence": "』令彼十方一切菩薩合掌頂禮，生隨喜心。",
        "from": "T13n0424_003:0986b17_13",
        "context_with_next_sentence": true
    },
    {
        "source_sentence": "」爾時，普勇菩薩承佛聖旨，即以頭面禮世尊足，右繞三匝，忽於會中隱身不現，遍往十方世界，隨一一方，發大音聲作是唱言：",
        "from": "T13n0424_003:0986b20_16",
        "context_with_next_sentence": true
    },
    {
        "source_sentence": "「今娑婆世界釋迦牟尼如來，當為眾生宣說大集會正法！",
        "from": "T13n0424_003:0986b22_2",
        "context_with_next_sentence": true
    },
    {
        "source_sentence": "」如是三復、皆唱是言：",
        "from": "T13n0424_003:0986b22_13",
        "context_with_next_sentence": true
    },
    {
        "source_sentence": "「今娑婆世界釋迦牟尼如來，當為眾生宣說大集會正法！",
        "from": "T13n0424_003:0986b23_16",
        "context_with_next_sentence": true
    },
    {
        "source_sentence": "」是時，十方諸佛及諸菩薩，皆聞是言，各各稱讚：",
        "from": "T13n0424_003:0986b24_18",
        "context_with_next_sentence": true
    },
    {
        "source_sentence": "「善哉善哉！",
        "from": "T13n0424_003:0986b25_3",
        "context_with_next_sentence": true
    },
    {
        "source_sentence": "釋迦牟尼如來，能與眾生利益安樂。",
        "from": "T13n0424_003:0986b25_19",
        "context_with_next_sentence": true
    },
    {
        "source_sentence": "」及讚普勇菩薩，能於十方世界宣揚佛事。",
        "from": "T13n0424_003:0986b26_17",
        "context_with_next_sentence": true
    },
    {
        "source_sentence": "爾時，普勇菩薩遍於十方世界，宣示諸大菩薩已，一彈指頃還復此土，住立佛前，禮世尊足，退坐一面。",
        "from": "T13n0424_003:0986b29_6",
        "context_with_next_sentence": true
    },
    {
        "source_sentence": "是時，四方有四風神王來入會中，盡王舍城所有境界過百由旬，悉令清淨無諸塵穢。",
        "from": "T13n0424_003:0986c02_4",
        "context_with_next_sentence": true
    },
    {
        "source_sentence": "帝釋天主持金剛杵來入會中，諸魔外道，懾然而視。",
        "from": "T13n0424_003:0986c03_8",
        "context_with_next_sentence": true
    },
    {
        "source_sentence": "十方世界，於虛空中，布大香雲、降大香雨，沈水栴檀不可為喻；",
        "from": "T13n0424_003:0986c04_16",
        "context_with_next_sentence": true
    },
    {
        "source_sentence": "又復雨眾天華，所謂：",
        "from": "T13n0424_003:0986c05_6",
        "context_with_next_sentence": true
    },
    {
        "source_sentence": "優鉢羅華、俱母那華、奔拏利迦華等。",
        "from": "T13n0424_003:0986c06_2",
        "context_with_next_sentence": true
    },
    {
        "source_sentence": "種種妙華住於空中變成傘蓋，又於佛上變作八萬四千樓閣，一一皆是七寶所成，眾彩雜飾殊妙莊嚴。",
        "from": "T13n0424_003:0986c08_10",
        "context_with_next_sentence": true
    },
    {
        "source_sentence": "又於空中現大寶座無量無邊，一一座上悉皆有佛，現為眾生宣說妙法。",
        "from": "T13n0424_003:0986c10_3",
        "context_with_next_sentence": true
    },
    {
        "source_sentence": "時，彼三千大千世界六種震動。",
        "from": "T13n0424_003:0986c10_17",
        "context_with_next_sentence": true
    },
    {
        "source_sentence": "爾時，普勇菩薩摩訶薩合掌恭敬前白佛言：",
        "from": "T13n0424_003:0986c11_18",
        "context_with_next_sentence": true
    },
    {
        "source_sentence": "「世尊！",
        "from": "T13n0424_003:0986c12_3",
        "context_with_next_sentence": true
    },
    {
        "source_sentence": "以何因緣於虛空中現斯瑞相？",
        "from": "T13n0424_003:0986c12_16",
        "context_with_next_sentence": true
    },
    {
        "source_sentence": "甚為希有。",
        "from": "T13n0424_003:0986c13_1",
        "context_with_next_sentence": true
    },
    {
        "source_sentence": "而彼大地忽然震動，願佛慈悲當為宣說。",
        "from": "T13n0424_003:0986c13_19",
        "context_with_next_sentence": true
    },
    {
        "source_sentence": "」佛言普勇：",
        "from": "T13n0424_003:0986c14_4",
        "context_with_next_sentence": true
    },
    {
        "source_sentence": "「今此會中十方諸大菩薩，及天人、龍神等皆悉來集，我今當為宣說正法。",
        "from": "T13n0424_003:0986c15_16",
        "context_with_next_sentence": true
    },
    {
        "source_sentence": "又復為諸外道，破彼邪心、令歸正見，以是因緣故現斯瑞。",
        "from": "T13n0424_003:0986c17_3",
        "context_with_next_sentence": true
    },
    {
        "source_sentence": "普勇當知，諸凡夫類雖得值遇如來、應供、正等正覺出現世間，不能於佛殊妙色相，起尊重心、生難遭想，設得聞佛宣說正法，不能依法修行，復生取相起我慢心，暫得聽聞，妄生多解，而復起於易所得想，疑惑不信，作如是言：",
        "from": "T13n0424_003:0986c22_7",
        "context_with_next_sentence": true
    },
    {
        "source_sentence": "『如佛所說，若契經、若祇夜，我昔不聞知何所說，我今不能聽受記念，我於諸法悉自了知。",
        "from": "T13n0424_003:0986c24_6",
        "context_with_next_sentence": true
    },
    {
        "source_sentence": "』此人以是迷惑心故，恣己愚癡，違背佛法，作罪業因，自造經書，撰集義理，於世間中而為正說，作如是言：",
        "from": "T13n0424_003:0986c26_13",
        "context_with_next_sentence": true
    },
    {
        "source_sentence": "『我所造集是巧便智，轉勸他人使令修習。",
        "from": "T13n0424_003:0986c27_12",
        "context_with_next_sentence": true
    },
    {
        "source_sentence": "』雖復以己所造經書勸人修習，設使種種方便，終不能令一補特伽羅而獲利樂，於多生中自壞其身。",
        "from": "T13n0424_003:0986c29_17",
        "context_with_next_sentence": true
    },
    {
        "source_sentence": "業因緣故，臨命終時，受大苦惱。",
        "from": "T13n0424_003:0987a01_13",
        "context_with_next_sentence": true
    },
    {
        "source_sentence": "「普勇！",
        "from": "T13n0424_003:0987a01_17",
        "context_with_next_sentence": true
    },
    {
        "source_sentence": "此諸外道起迷惑心，生不正見，不能解脫，如彼初生飛禽，未生翅羽，其何能飛？",
        "from": "T13n0424_003:0987a03_11",
        "context_with_next_sentence": true
    },
    {
        "source_sentence": "說能飛者，是為虛誑！",
        "from": "T13n0424_003:0987a03_21",
        "context_with_next_sentence": true
    },
    {
        "source_sentence": "此外道輩，若不迴心歸佛正法，其何能得究竟無上清淨涅盤？",
        "from": "T13n0424_003:0987a05_7",
        "context_with_next_sentence": true
    },
    {
        "source_sentence": "彼常自計為涅盤者，亦為虛誑！",
        "from": "T13n0424_003:0987a06_3",
        "context_with_next_sentence": true
    },
    {
        "source_sentence": "何以故？",
        "from": "T13n0424_003:0987a06_7",
        "context_with_next_sentence": true
    },
    {
        "source_sentence": "此外道輩，造不正因，起戒禁取，破壞自身、斷滅正法、堅著我見，無由解脫。",
        "from": "T13n0424_003:0987a07_21",
        "context_with_next_sentence": true
    },
    {
        "source_sentence": "設得人身，尚非勝報，云何實得清淨涅盤？",
        "from": "T13n0424_003:0987a08_18",
        "context_with_next_sentence": true
    },
    {
        "source_sentence": "於其自身，猶未能知，本何所來？",
        "from": "T13n0424_003:0987a09_13",
        "context_with_next_sentence": true
    },
    {
        "source_sentence": "當何所往？",
        "from": "T13n0424_003:0987a09_18",
        "context_with_next_sentence": true
    },
    {
        "source_sentence": "生滅唐捐，受諸苦惱，增長惡趣，無有休息。",
        "from": "T13n0424_003:0987a10_17",
        "context_with_next_sentence": true
    },
    {
        "source_sentence": "我觀是輩，深可悲愍。",
        "from": "T13n0424_003:0987a11_6",
        "context_with_next_sentence": true
    },
    {
        "source_sentence": "」爾時，世尊作是說已，告諸外道、尼乾陀等言：",
        "from": "T13n0424_003:0987a12_20",
        "context_with_next_sentence": true
    },
    {
        "source_sentence": "「汝等當知，閻浮提中有大珍寶，無能護者隨意當用。",
        "from": "T13n0424_003:0987a14_3",
        "context_with_next_sentence": true
    },
    {
        "source_sentence": "我所宣說是大法聚，諸有求者，無所悋惜。",
        "from": "T13n0424_003:0987a15_2",
        "context_with_next_sentence": true
    },
    {
        "source_sentence": "汝等若有疑惑及所希求，當恣汝問，如來大悲一一為汝分別開示。",
        "from": "T13n0424_003:0987a16_11",
        "context_with_next_sentence": true
    },
    {
        "source_sentence": "」爾時，諸外道、尼乾陀等，各從座起，合掌向佛作是問言：",
        "from": "T13n0424_003:0987a18_4",
        "context_with_next_sentence": true
    },
    {
        "source_sentence": "「世尊！",
        "from": "T13n0424_003:0987a18_8",
        "context_with_next_sentence": true
    },
    {
        "source_sentence": "佛於長夜，度諸眾生令出輪迴，云何眾生，生滅相續無有間斷？",
        "from": "T13n0424_003:0987a19_15",
        "context_with_next_sentence": true
    },
    {
        "source_sentence": "我於是事，不能了知。",
        "from": "T13n0424_003:0987a20_4",
        "context_with_next_sentence": true
    },
    {
        "source_sentence": "願佛宣說。",
        "from": "T13n0424_003:0987a20_9",
        "context_with_next_sentence": true
    },
    {
        "source_sentence": "」爾時，世尊即於會中，告藥王軍菩薩言：",
        "from": "T13n0424_003:0987a21_17",
        "context_with_next_sentence": true
    },
    {
        "source_sentence": "「今此會中諸外道輩，以我大法光明威神照故，漸能開解，被精進鎧，息疑惑心，能以此義問佛世尊。",
        "from": "T13n0424_003:0987a24_2",
        "context_with_next_sentence": true
    },
    {
        "source_sentence": "藥王軍！",
        "from": "T13n0424_003:0987a24_6",
        "context_with_next_sentence": true
    },
    {
        "source_sentence": "一切生者，略有二種：",
        "from": "T13n0424_003:0987a24_16",
        "context_with_next_sentence": true
    },
    {
        "source_sentence": "一者久生，二者初生。",
        "from": "T13n0424_003:0987a25_6",
        "context_with_next_sentence": true
    },
    {
        "source_sentence": "譬如，有人富貴自在，忽於一時以水沐髮，復以鮮潔上妙衣服而為嚴飾，乃出其舍。",
        "from": "T13n0424_003:0987a27_4",
        "context_with_next_sentence": true
    },
    {
        "source_sentence": "時有貧人見已欣樂，即自還家，亦沐其髮，復以故衣洗濯令淨。",
        "from": "T13n0424_003:0987a28_12",
        "context_with_next_sentence": true
    },
    {
        "source_sentence": "是人雖復多汲其水，濯彼故衣，徒使疲勞，終不能令服飾新好。",
        "from": "T13n0424_003:0987b01_1",
        "context_with_next_sentence": true
    },
    {
        "source_sentence": "一切生中，若久生者，同彼貧人，濯其故服，終不能淨。",
        "from": "T13n0424_003:0987b02_6",
        "context_with_next_sentence": true
    },
    {
        "source_sentence": "若初生者，如彼富人，衣新好衣，未生塵垢。",
        "from": "T13n0424_003:0987b03_4",
        "context_with_next_sentence": true
    },
    {
        "source_sentence": "」爾時，諸婆羅門外道、尼乾陀等，聞佛作是說已，即白佛言：",
        "from": "T13n0424_003:0987b05_6",
        "context_with_next_sentence": true
    },
    {
        "source_sentence": "「何者初生？",
        "from": "T13n0424_003:0987b05_12",
        "context_with_next_sentence": true
    },
    {
        "source_sentence": "何者久生？",
        "from": "T13n0424_003:0987b05_17",
        "context_with_next_sentence": true
    },
    {
        "source_sentence": "」佛言：",
        "from": "T13n0424_003:0987b05_21",
        "context_with_next_sentence": true
    },
    {
        "source_sentence": "「彼六趣中，相續展轉受苦眾生，名為久生，何以故？",
        "from": "T13n0424_003:0987b07_1",
        "context_with_next_sentence": true
    },
    {
        "source_sentence": "此等眾生於六趣中，不生厭離、不求解脫。",
        "from": "T13n0424_003:0987b07_20",
        "context_with_next_sentence": true
    },
    {
        "source_sentence": "」時，諸婆羅門外道等，復白佛言：",
        "from": "T13n0424_003:0987b08_14",
        "context_with_next_sentence": true
    },
    {
        "source_sentence": "「世尊！",
        "from": "T13n0424_003:0987b08_18",
        "context_with_next_sentence": true
    },
    {
        "source_sentence": "如佛所說，久生眾生於輪迴中，受諸苦惱，不能解脫。",
        "from": "T13n0424_003:0987b10_1",
        "context_with_next_sentence": true
    },
    {
        "source_sentence": "初生眾生，願佛顯示。",
        "from": "T13n0424_003:0987b10_11",
        "context_with_next_sentence": true
    },
    {
        "source_sentence": "」作是言已。",
        "from": "T13n0424_003:0987b10_17",
        "context_with_next_sentence": true
    },
    {
        "source_sentence": "爾時，忽有九十四千俱胝摩拏嚩迦，來入會中，於世尊前，不伸禮敬，復無所問，默然而住。",
        "from": "T13n0424_003:0987b12_17",
        "context_with_next_sentence": true
    },
    {
        "source_sentence": "是時，藥王軍菩薩見是事已，即白佛言：",
        "from": "T13n0424_003:0987b13_13",
        "context_with_next_sentence": true
    },
    {
        "source_sentence": "「世尊！",
        "from": "T13n0424_003:0987b13_17",
        "context_with_next_sentence": true
    },
    {
        "source_sentence": "何因緣故，今此輩等來入佛會，而不禮敬，復無所問？",
        "from": "T13n0424_003:0987b15_1",
        "context_with_next_sentence": true
    },
    {
        "source_sentence": "其事云何？",
        "from": "T13n0424_003:0987b15_6",
        "context_with_next_sentence": true
    },
    {
        "source_sentence": "」佛言藥王軍：",
        "from": "T13n0424_003:0987b15_13",
        "context_with_next_sentence": true
    },
    {
        "source_sentence": "「此諸摩拏嚩迦是初生者，於佛世尊未有所問。",
        "from": "T13n0424_003:0987b16_13",
        "context_with_next_sentence": true
    },
    {
        "source_sentence": "」是時，彼諸摩拏嚩迦即作是言：",
        "from": "T13n0424_003:0987b17_7",
        "context_with_next_sentence": true
    },
    {
        "source_sentence": "「世尊！",
        "from": "T13n0424_003:0987b17_11",
        "context_with_next_sentence": true
    },
    {
        "source_sentence": "我等是初生者。",
        "from": "T13n0424_003:0987b17_18",
        "context_with_next_sentence": true
    },
    {
        "source_sentence": "」佛言：",
        "from": "T13n0424_003:0987b18_1",
        "context_with_next_sentence": true
    },
    {
        "source_sentence": "「如是如是！",
        "from": "T13n0424_003:0987b18_7",
        "context_with_next_sentence": true
    },
    {
        "source_sentence": "汝等初生，如日初出，光明普照遍於一切，無量眾生所共瞻覩。",
        "from": "T13n0424_003:0987b19_14",
        "context_with_next_sentence": true
    },
    {
        "source_sentence": "汝等久於佛道，心已成熟，諸菩薩法昔已通達，雖名初生而久修習。",
        "from": "T13n0424_003:0987b21_5",
        "context_with_next_sentence": true
    },
    {
        "source_sentence": "」是時，九十四千俱胝初生摩拏嚩迦，即各踊身虛空，從空中下，一一皆得圓滿十地。",
        "from": "T13n0424_003:0987b23_3",
        "context_with_next_sentence": true
    },
    {
        "source_sentence": "爾時，藥王軍菩薩合掌恭敬，生希有心，前白佛言：",
        "from": "T13n0424_003:0987b25_2",
        "context_with_next_sentence": true
    },
    {
        "source_sentence": "「世尊！",
        "from": "T13n0424_003:0987b25_6",
        "context_with_next_sentence": true
    },
    {
        "source_sentence": "此等眾生得大善利，久已盡彼輪迴苦惱，具大精進，是名初生，今日見佛於剎那間即得解脫。",
        "from": "T13n0424_003:0987b27_7",
        "context_with_next_sentence": true
    },
    {
        "source_sentence": "」是時，諸婆羅門外道、尼乾陀等眾中有諸盲者，以聞法故，忽見光明，各得觀佛殊妙色相。",
        "from": "T13n0424_003:0987b29_7",
        "context_with_next_sentence": true
    },
    {
        "source_sentence": "見佛相已，咸作是言：",
        "from": "T13n0424_003:0987b29_17",
        "context_with_next_sentence": true
    },
    {
        "source_sentence": "「如來、應供、正等正覺是最勝師，我等歸依！",
        "from": "T13n0424_003:0987c01_16",
        "context_with_next_sentence": true
    },
    {
        "source_sentence": "」即起合掌生淨信心，俱白佛言：",
        "from": "T13n0424_003:0987c02_10",
        "context_with_next_sentence": true
    },
    {
        "source_sentence": "「我等今者得見世尊。",
        "from": "T13n0424_003:0987c02_20",
        "context_with_next_sentence": true
    },
    {
        "source_sentence": "」佛言：",
        "from": "T13n0424_003:0987c03_2",
        "context_with_next_sentence": true
    },
    {
        "source_sentence": "「汝等應當重復審諦，觀佛如來殊善色相。",
        "from": "T13n0424_003:0987c04_1",
        "context_with_next_sentence": true
    },
    {
        "source_sentence": "汝等當知，汝等今者諸善根力已成熟故，得見世尊，又得聽聞大集會法。",
        "from": "T13n0424_003:0987c05_15",
        "context_with_next_sentence": true
    },
    {
        "source_sentence": "」是時，諸盲外道，得是利已，生大歡喜，各各皆發阿耨多羅三藐三菩提心。",
        "from": "T13n0424_003:0987c07_7",
        "context_with_next_sentence": true
    },
    {
        "source_sentence": "爾時，會中諸婆羅門外道、尼乾陀等，聞佛說法，亦皆發阿耨多羅三藐三菩提心，證得無生法忍，悉皆圓滿十地，即時又成大菩薩眾，乃各踊身虛空，高七多羅樹，於其空中各現種種神通變化，及化種種華鬘、瓔珞、傘蓋、幢幡、七寶樓閣等，住於佛上而為供養，各作是念：",
        "from": "T13n0424_003:0987c14_1",
        "context_with_next_sentence": true
    },
    {
        "source_sentence": "「今我此身從佛智生、從正法生，一切如來是真歸處。",
        "from": "T13n0424_003:0987c15_5",
        "context_with_next_sentence": true
    },
    {
        "source_sentence": "」作是念已，從空而下，禮世尊足退住一面。",
        "from": "T13n0424_003:0987c16_5",
        "context_with_next_sentence": true
    },
    {
        "source_sentence": "是時，會中有無數百千天子，見是事已即說伽陀：",
        "from": "T13n0424_003:0987c18_2",
        "context_with_next_sentence": true
    },
    {
        "source_sentence": "「我佛大沙門，　　得最上善利，",
        "from": "T13n0424_003:0987c19_0",
        "context_with_next_sentence": true
    },
    {
        "source_sentence": "於一切世間，　　最尊無與等。",
        "from": "T13n0424_003:0987c20_13",
        "context_with_next_sentence": true
    },
    {
        "source_sentence": "三摩地願力，　　皆悉已具足，",
        "from": "T13n0424_003:0987c21_0",
        "context_with_next_sentence": true
    },
    {
        "source_sentence": "一切勝義法，　　無餘不知者。",
        "from": "T13n0424_003:0987c22_13",
        "context_with_next_sentence": true
    },
    {
        "source_sentence": "一切眾生類，　　無始輪迴苦，",
        "from": "T13n0424_003:0987c23_0",
        "context_with_next_sentence": true
    },
    {
        "source_sentence": "佛善巧方便，　　普令得解脫。",
        "from": "T13n0424_003:0987c24_13",
        "context_with_next_sentence": true
    },
    {
        "source_sentence": "婆羅門外道，　　咸得大利樂。",
        "from": "T13n0424_003:0987c25_13",
        "context_with_next_sentence": true
    },
    {
        "source_sentence": "」佛說大集會正法經卷第三",
        "from": "T13n0424_003:0987c26_100",
        "context_with_next_sentence": false
    }
]