[
    {
        "source_sentence": "大乘集菩薩學論卷第八",
        "from": "T32n1636_008:0097c21_0",
        "context_with_next_sentence": true
    },
    {
        "source_sentence": "西天譯經三藏銀青光祿大夫",
        "from": "T32n1636_008:0097c23_0",
        "context_with_next_sentence": true
    },
    {
        "source_sentence": "試光祿卿普明慈覺傳梵大師",
        "from": "T32n1636_008:0097c24_0",
        "context_with_next_sentence": true
    },
    {
        "source_sentence": "賜紫沙門臣法護等奉　詔譯2集離難戒學品第五之餘又《虛空藏經》云：",
        "from": "T32n1636_008:0097c27_8",
        "context_with_next_sentence": true
    },
    {
        "source_sentence": "「譬如孔隙聲入其中，菩薩亦爾，若心有間隙則魔得其便。",
        "from": "T32n1636_008:0097c28_13",
        "context_with_next_sentence": true
    },
    {
        "source_sentence": "是故菩薩令心常無間隙，若心無間隙則諸相圓滿及空性圓滿。",
        "from": "T32n1636_008:0098a01_3",
        "context_with_next_sentence": true
    },
    {
        "source_sentence": "」論曰：",
        "from": "T32n1636_008:0098a02_2",
        "context_with_next_sentence": true
    },
    {
        "source_sentence": "況復諸相圓滿者，即菩提行，亦不捨修習觀諸空性，廣如《寶髻經》說。",
        "from": "T32n1636_008:0098a03_14",
        "context_with_next_sentence": true
    },
    {
        "source_sentence": "又如《無盡意經》云：",
        "from": "T32n1636_008:0098a04_3",
        "context_with_next_sentence": true
    },
    {
        "source_sentence": "「謂欲發起斷除惡不善法者，說彼復有餘散亂心。",
        "from": "T32n1636_008:0098a05_4",
        "context_with_next_sentence": true
    },
    {
        "source_sentence": "三摩地蘊是對治行，說此是名三摩地分，乃至是名惡不善法。",
        "from": "T32n1636_008:0098a06_12",
        "context_with_next_sentence": true
    },
    {
        "source_sentence": "」6 護身品1護身品第六論曰：",
        "from": "T32n1636_008:0098a08_2",
        "context_with_next_sentence": true
    },
    {
        "source_sentence": "此言遠離虛無果利者，說何所成就耶？",
        "from": "T32n1636_008:0098a08_19",
        "context_with_next_sentence": true
    },
    {
        "source_sentence": "此常成就正念，則得遠離虛無果利。",
        "from": "T32n1636_008:0098a09_15",
        "context_with_next_sentence": true
    },
    {
        "source_sentence": "所謂不違如來教勅，守護果報尊重正念，於一切身不動自性，安住正念利益眾生，隨應所行堅固正念，見諸智者樂他所作，不動正念不怖時分，親屬禮制。",
        "from": "T32n1636_008:0098a13_7",
        "context_with_next_sentence": true
    },
    {
        "source_sentence": "於身解脫正念，於四威儀道分檢察正念，於威儀道安庠平正，守護不亂具力正念。",
        "from": "T32n1636_008:0098a15_4",
        "context_with_next_sentence": true
    },
    {
        "source_sentence": "發語笑時慎護高舉，手足容貌其量端雅，敦肅正念。",
        "from": "T32n1636_008:0098a16_8",
        "context_with_next_sentence": true
    },
    {
        "source_sentence": "若應聞說者，乃至知彼聲品無高無下一語正念，學者共行勿於餘處令他驚怖而生過失。",
        "from": "T32n1636_008:0098a18_8",
        "context_with_next_sentence": true
    },
    {
        "source_sentence": "自心悚敬，令他淨信守護正念。",
        "from": "T32n1636_008:0098a19_3",
        "context_with_next_sentence": true
    },
    {
        "source_sentence": "心如醉象，以奢摩他常縻制之，是為正念。",
        "from": "T32n1636_008:0098a20_2",
        "context_with_next_sentence": true
    },
    {
        "source_sentence": "住於觀察當照其心，是為正念。",
        "from": "T32n1636_008:0098a20_16",
        "context_with_next_sentence": true
    },
    {
        "source_sentence": "於眾富饒捨離餘事，如所說念一心守護，是為正念。",
        "from": "T32n1636_008:0098a21_19",
        "context_with_next_sentence": true
    },
    {
        "source_sentence": "成就如是念者，說為遠離虛無果利。",
        "from": "T32n1636_008:0098a22_15",
        "context_with_next_sentence": true
    },
    {
        "source_sentence": "又於此念得極尊重，彼尊重事一切觀察現前輕毀是所對治，如是尊崇知已，則於此廣大平等。",
        "from": "T32n1636_008:0098a24_19",
        "context_with_next_sentence": true
    },
    {
        "source_sentence": "何名平等？",
        "from": "T32n1636_008:0098a25_4",
        "context_with_next_sentence": true
    },
    {
        "source_sentence": "故《無盡意經》說：",
        "from": "T32n1636_008:0098a25_13",
        "context_with_next_sentence": true
    },
    {
        "source_sentence": "「奢摩他者，云何奢摩他無盡？",
        "from": "T32n1636_008:0098a26_4",
        "context_with_next_sentence": true
    },
    {
        "source_sentence": "若心不亂謂寂近寂密，護諸根性不高舉，不動不搖深善謹密，無生無作唯一境性，獨處閑靜捨離憒閙，身遠樂事心無動亂，意樂空寂亦無惡求，乃至護威儀道，知時知量及知止足、易養易滿等。",
        "from": "T32n1636_008:0098b01_12",
        "context_with_next_sentence": true
    },
    {
        "source_sentence": "」論曰：",
        "from": "T32n1636_008:0098b02_2",
        "context_with_next_sentence": true
    },
    {
        "source_sentence": "云何於尊重平等而不能生如實智邪？",
        "from": "T32n1636_008:0098b02_18",
        "context_with_next_sentence": true
    },
    {
        "source_sentence": "謂過去牟尼所說，若於三摩呬多則如實知。",
        "from": "T32n1636_008:0098b03_18",
        "context_with_next_sentence": true
    },
    {
        "source_sentence": "如《法集經》云：",
        "from": "T32n1636_008:0098b04_7",
        "context_with_next_sentence": true
    },
    {
        "source_sentence": "「於等引心得如實見。",
        "from": "T32n1636_008:0098b04_17",
        "context_with_next_sentence": true
    },
    {
        "source_sentence": "如實見者，菩薩於諸眾生大悲心轉：",
        "from": "T32n1636_008:0098b05_10",
        "context_with_next_sentence": true
    },
    {
        "source_sentence": "『我得如是三摩地門，於一切法皆如實見，當為成辦一切眾生，以大悲熏修增上戒定慧學圓滿，成證阿耨多羅三藐三菩提。",
        "from": "T32n1636_008:0098b08_7",
        "context_with_next_sentence": true
    },
    {
        "source_sentence": "』是故我於淨戒善住不動，得無懈倦。",
        "from": "T32n1636_008:0098b09_4",
        "context_with_next_sentence": true
    },
    {
        "source_sentence": "」論曰：",
        "from": "T32n1636_008:0098b10_2",
        "context_with_next_sentence": true
    },
    {
        "source_sentence": "此奢摩他於自他尊貴平等，超越無量罪苦，得彼世出世間無量富樂，我當趣求發勤修習。",
        "from": "T32n1636_008:0098b12_3",
        "context_with_next_sentence": true
    },
    {
        "source_sentence": "詣火宅中希求清冷之水，得極尊重，諸學弟子當住如是正念行相。",
        "from": "T32n1636_008:0098b13_12",
        "context_with_next_sentence": true
    },
    {
        "source_sentence": "近正念者則得遠離無果利事，若遠離無果利者則彼難不生。",
        "from": "T32n1636_008:0098b15_2",
        "context_with_next_sentence": true
    },
    {
        "source_sentence": "是故欲護身者當推求念本常，近正念故。",
        "from": "T32n1636_008:0098b16_1",
        "context_with_next_sentence": true
    },
    {
        "source_sentence": "《最上授所問經》說：",
        "from": "T32n1636_008:0098b16_11",
        "context_with_next_sentence": true
    },
    {
        "source_sentence": "「在家菩薩云彼於米果甘蔗等酒及放逸處不樂著者，則無惛醉亦無沈湎，不囂不動亦無忘失、狂亂高舉及惡罵等，由近住正念正知故。",
        "from": "T32n1636_008:0098b19_11",
        "context_with_next_sentence": true
    },
    {
        "source_sentence": "」彼經復說：",
        "from": "T32n1636_008:0098b19_17",
        "context_with_next_sentence": true
    },
    {
        "source_sentence": "「出家菩薩正念正知而不散亂。",
        "from": "T32n1636_008:0098b20_9",
        "context_with_next_sentence": true
    },
    {
        "source_sentence": "」又《寶髻經》云：",
        "from": "T32n1636_008:0098b20_18",
        "context_with_next_sentence": true
    },
    {
        "source_sentence": "「若正念者一切煩惱而不發生。",
        "from": "T32n1636_008:0098b21_9",
        "context_with_next_sentence": true
    },
    {
        "source_sentence": "若正念者一切魔事皆不得便。",
        "from": "T32n1636_008:0098b22_4",
        "context_with_next_sentence": true
    },
    {
        "source_sentence": "若正念者邪道惡道皆不能墮。",
        "from": "T32n1636_008:0098b22_17",
        "context_with_next_sentence": true
    },
    {
        "source_sentence": "若正念者如守禦關鑰，一切不善心心所法悉不能入。",
        "from": "T32n1636_008:0098b24_3",
        "context_with_next_sentence": true
    },
    {
        "source_sentence": "」此說是為正念正知者。",
        "from": "T32n1636_008:0098b24_14",
        "context_with_next_sentence": true
    },
    {
        "source_sentence": "《般若波羅蜜多經》說：",
        "from": "T32n1636_008:0098b25_4",
        "context_with_next_sentence": true
    },
    {
        "source_sentence": "「行則知行、住則知住、座則知座、臥則知臥，如其身處是名正知。",
        "from": "T32n1636_008:0098b26_11",
        "context_with_next_sentence": true
    },
    {
        "source_sentence": "乃至得不違越彼正知行，謂可觀不可觀、著衣持鉢、若飲若食、若眠若覺，及與懈倦取捨屈伸、去來坐立或語默等，各居所安修正知行。",
        "from": "T32n1636_008:0098b29_12",
        "context_with_next_sentence": true
    },
    {
        "source_sentence": "」論曰：",
        "from": "T32n1636_008:0098c01_2",
        "context_with_next_sentence": true
    },
    {
        "source_sentence": "戒定相成，如《月燈三昧經》云：",
        "from": "T32n1636_008:0098c01_17",
        "context_with_next_sentence": true
    },
    {
        "source_sentence": "「謂此戒功能清淨無垢，速得等持；",
        "from": "T32n1636_008:0098c02_10",
        "context_with_next_sentence": true
    },
    {
        "source_sentence": "由定趣入，則相應戒亦復趣入。",
        "from": "T32n1636_008:0098c03_4",
        "context_with_next_sentence": true
    },
    {
        "source_sentence": "是故由戒正念正知，得三摩地；",
        "from": "T32n1636_008:0098c03_18",
        "context_with_next_sentence": true
    },
    {
        "source_sentence": "由三摩地一心故，得淨尸羅。",
        "from": "T32n1636_008:0098c04_11",
        "context_with_next_sentence": true
    },
    {
        "source_sentence": "」彼經說言：",
        "from": "T32n1636_008:0098c04_17",
        "context_with_next_sentence": true
    },
    {
        "source_sentence": "「禪定功能中得住無行亦非無行，行相應故。",
        "from": "T32n1636_008:0098c05_15",
        "context_with_next_sentence": true
    },
    {
        "source_sentence": "遠離境界。",
        "from": "T32n1636_008:0098c06_1",
        "context_with_next_sentence": true
    },
    {
        "source_sentence": "無境界故，不起染習。",
        "from": "T32n1636_008:0098c06_11",
        "context_with_next_sentence": true
    },
    {
        "source_sentence": "如是成辦密護根門。",
        "from": "T32n1636_008:0098c07_1",
        "context_with_next_sentence": true
    },
    {
        "source_sentence": "」論曰：",
        "from": "T32n1636_008:0098c08_2",
        "context_with_next_sentence": true
    },
    {
        "source_sentence": "此由心所成辦修習，戒定二種綺互增長。",
        "from": "T32n1636_008:0098c09_1",
        "context_with_next_sentence": true
    },
    {
        "source_sentence": "此說菩薩學者利諸眾生，謂心成辦而為根本。",
        "from": "T32n1636_008:0098c10_2",
        "context_with_next_sentence": true
    },
    {
        "source_sentence": "故《寶雲經》說：",
        "from": "T32n1636_008:0098c10_10",
        "context_with_next_sentence": true
    },
    {
        "source_sentence": "「知一切法皆依於心，心為先導故遍緣諸法。",
        "from": "T32n1636_008:0098c11_7",
        "context_with_next_sentence": true
    },
    {
        "source_sentence": "又世間諸決定心，以心所緣而不見，彼則使業清淨。",
        "from": "T32n1636_008:0098c12_11",
        "context_with_next_sentence": true
    },
    {
        "source_sentence": "若清淨已，則心無流轉。",
        "from": "T32n1636_008:0098c13_2",
        "context_with_next_sentence": true
    },
    {
        "source_sentence": "心無流轉，即心如燒焰或如湍流，如是心相遍能觀察，得住正念。",
        "from": "T32n1636_008:0098c14_12",
        "context_with_next_sentence": true
    },
    {
        "source_sentence": "心不遍緣則心得自在，心自在故於一切法而得自在。",
        "from": "T32n1636_008:0098c15_16",
        "context_with_next_sentence": true
    },
    {
        "source_sentence": "」又《法集經》云：",
        "from": "T32n1636_008:0098c16_4",
        "context_with_next_sentence": true
    },
    {
        "source_sentence": "「謂若有法，法無處所亦無方分，即己自心是所尊法，說名為法。",
        "from": "T32n1636_008:0098c17_12",
        "context_with_next_sentence": true
    },
    {
        "source_sentence": "是故我於自心謙敬，建立極妙殊勝，當知發起此善攝受。",
        "from": "T32n1636_008:0098c18_18",
        "context_with_next_sentence": true
    },
    {
        "source_sentence": "所以者何？",
        "from": "T32n1636_008:0098c19_4",
        "context_with_next_sentence": true
    },
    {
        "source_sentence": "謂若於心有是功德過咎、無是功德過咎，彼菩薩者此二種心唯求成辦功德而不造過咎，說如是心是所尊法。",
        "from": "T32n1636_008:0098c21_14",
        "context_with_next_sentence": true
    },
    {
        "source_sentence": "所尊法者即菩提故。",
        "from": "T32n1636_008:0098c22_4",
        "context_with_next_sentence": true
    },
    {
        "source_sentence": "世尊！",
        "from": "T32n1636_008:0098c22_7",
        "context_with_next_sentence": true
    },
    {
        "source_sentence": "我於是法開演成就，如是安隱正覺。",
        "from": "T32n1636_008:0098c23_3",
        "context_with_next_sentence": true
    },
    {
        "source_sentence": "」又《華嚴經》云：",
        "from": "T32n1636_008:0098c23_12",
        "context_with_next_sentence": true
    },
    {
        "source_sentence": "「謂於自心建立一切菩薩行故，自心建立度脫一切眾生故。",
        "from": "T32n1636_008:0098c24_15",
        "context_with_next_sentence": true
    },
    {
        "source_sentence": "乃至，善男子！",
        "from": "T32n1636_008:0098c25_2",
        "context_with_next_sentence": true
    },
    {
        "source_sentence": "我於自心當如是住，應知自心具足一切善根故，應於自心淨治法雲地故，應於自心堅固無障礙法故。",
        "from": "T32n1636_008:0098c27_8",
        "context_with_next_sentence": true
    },
    {
        "source_sentence": "」又如善財勤修精進，欲見摩耶夫人，覩主城神名曰寶眼，饒益教誡作如是言：",
        "from": "T32n1636_008:0098c29_4",
        "context_with_next_sentence": true
    },
    {
        "source_sentence": "「善男子！",
        "from": "T32n1636_008:0098c29_9",
        "context_with_next_sentence": true
    },
    {
        "source_sentence": "應守護心城，謂樂排遣一切生死輪迴境界。",
        "from": "T32n1636_008:0099a01_7",
        "context_with_next_sentence": true
    },
    {
        "source_sentence": "應莊嚴心城，謂專趣求如來十力。",
        "from": "T32n1636_008:0099a02_3",
        "context_with_next_sentence": true
    },
    {
        "source_sentence": "應淨治心城，謂畢竟斷除慳嫉諂誑。",
        "from": "T32n1636_008:0099a02_19",
        "context_with_next_sentence": true
    },
    {
        "source_sentence": "應增長心城，謂增長大精進行求一切智。",
        "from": "T32n1636_008:0099a03_17",
        "context_with_next_sentence": true
    },
    {
        "source_sentence": "應防護心城，謂摧碎魔輪禦捍一切煩惱魔眾及惡知識。",
        "from": "T32n1636_008:0099a05_4",
        "context_with_next_sentence": true
    },
    {
        "source_sentence": "應廣大心城，謂以大慈普及一切世間。",
        "from": "T32n1636_008:0099a06_2",
        "context_with_next_sentence": true
    },
    {
        "source_sentence": "應覆蔭心城，謂以廣大法蓋對治諸不善法。",
        "from": "T32n1636_008:0099a07_2",
        "context_with_next_sentence": true
    },
    {
        "source_sentence": "應密護心城，謂遮諸世間內外所有無令侵入。",
        "from": "T32n1636_008:0099a08_3",
        "context_with_next_sentence": true
    },
    {
        "source_sentence": "應嚴肅心城，謂欲排遣諸不善法。",
        "from": "T32n1636_008:0099a08_18",
        "context_with_next_sentence": true
    },
    {
        "source_sentence": "乃至，善男子！",
        "from": "T32n1636_008:0099a09_5",
        "context_with_next_sentence": true
    },
    {
        "source_sentence": "以菩薩得如是淨修心城，則能積集一切善根。",
        "from": "T32n1636_008:0099a10_6",
        "context_with_next_sentence": true
    },
    {
        "source_sentence": "所以者何？",
        "from": "T32n1636_008:0099a10_11",
        "context_with_next_sentence": true
    },
    {
        "source_sentence": "由菩薩淨修心城故則無諸障礙，謂現前不住，或見佛緣聽法緣等。",
        "from": "T32n1636_008:0099a12_3",
        "context_with_next_sentence": true
    },
    {
        "source_sentence": "」論曰：",
        "from": "T32n1636_008:0099a13_2",
        "context_with_next_sentence": true
    },
    {
        "source_sentence": "是故住此菩薩學者，於心所行得不動思等心，不動外境不起妄念。",
        "from": "T32n1636_008:0099a14_12",
        "context_with_next_sentence": true
    },
    {
        "source_sentence": "不正知者，謂於三摩呬多其心動亂，或於他境而有攀緣。",
        "from": "T32n1636_008:0099a15_17",
        "context_with_next_sentence": true
    },
    {
        "source_sentence": "若得正念正知則外境不轉，彼自在故無一攀緣。",
        "from": "T32n1636_008:0099a17_1",
        "context_with_next_sentence": true
    },
    {
        "source_sentence": "乃至求彼安住，如先所說功用廣大，令利益解脫眾生故，得修如是淨信。",
        "from": "T32n1636_008:0099a18_13",
        "context_with_next_sentence": true
    },
    {
        "source_sentence": "云何得一切處？",
        "from": "T32n1636_008:0099a19_1",
        "context_with_next_sentence": true
    },
    {
        "source_sentence": "希望潤澤不遽不緩，教斯福行不捨眾生。",
        "from": "T32n1636_008:0099a19_19",
        "context_with_next_sentence": true
    },
    {
        "source_sentence": "所謂不捨眾生者，是菩薩修作。",
        "from": "T32n1636_008:0099a20_13",
        "context_with_next_sentence": true
    },
    {
        "source_sentence": "如《法集經》云：",
        "from": "T32n1636_008:0099a20_21",
        "context_with_next_sentence": true
    },
    {
        "source_sentence": "「喜見菩薩白佛言：",
        "from": "T32n1636_008:0099a21_8",
        "context_with_next_sentence": true
    },
    {
        "source_sentence": "『世尊！",
        "from": "T32n1636_008:0099a21_12",
        "context_with_next_sentence": true
    },
    {
        "source_sentence": "菩薩以如是行，眾生見者俱生喜樂。",
        "from": "T32n1636_008:0099a22_6",
        "context_with_next_sentence": true
    },
    {
        "source_sentence": "何以故？",
        "from": "T32n1636_008:0099a22_10",
        "context_with_next_sentence": true
    },
    {
        "source_sentence": "世尊！",
        "from": "T32n1636_008:0099a22_13",
        "context_with_next_sentence": true
    },
    {
        "source_sentence": "菩薩餘無所作，唯一化度眾生。",
        "from": "T32n1636_008:0099a23_6",
        "context_with_next_sentence": true
    },
    {
        "source_sentence": "世尊！",
        "from": "T32n1636_008:0099a23_9",
        "context_with_next_sentence": true
    },
    {
        "source_sentence": "是名菩薩法集。",
        "from": "T32n1636_008:0099a23_16",
        "context_with_next_sentence": true
    },
    {
        "source_sentence": "』」論曰：",
        "from": "T32n1636_008:0099a24_2",
        "context_with_next_sentence": true
    },
    {
        "source_sentence": "如是復造何過失耶？",
        "from": "T32n1636_008:0099a24_11",
        "context_with_next_sentence": true
    },
    {
        "source_sentence": "謂輕毀諸佛及輕世間，墮地獄中如煻煨覆苗熾然燒煮，慎勿輕毀，如前數說。",
        "from": "T32n1636_008:0099a26_7",
        "context_with_next_sentence": true
    },
    {
        "source_sentence": "造此報者，如《寶雲經》說：",
        "from": "T32n1636_008:0099a26_20",
        "context_with_next_sentence": true
    },
    {
        "source_sentence": "「輕毀禁戒、不生淨信，一心捨離諸眾生等。",
        "from": "T32n1636_008:0099a27_16",
        "context_with_next_sentence": true
    },
    {
        "source_sentence": "」又如彼言：",
        "from": "T32n1636_008:0099a28_1",
        "context_with_next_sentence": true
    },
    {
        "source_sentence": "「云何是菩薩學處？",
        "from": "T32n1636_008:0099a28_10",
        "context_with_next_sentence": true
    },
    {
        "source_sentence": "乃至為諸菩薩不行非處，無非時語、知時知方。",
        "from": "T32n1636_008:0099a29_11",
        "context_with_next_sentence": true
    },
    {
        "source_sentence": "若不如是，即令諸眾生不起淨信，何況護諸眾生？",
        "from": "T32n1636_008:0099b01_12",
        "context_with_next_sentence": true
    },
    {
        "source_sentence": "及為己身威儀道行求菩提利益，具足圓滿喜樂調柔，於此現前合集無多執著。",
        "from": "T32n1636_008:0099b03_7",
        "context_with_next_sentence": true
    },
    {
        "source_sentence": "」又《法集經》云：",
        "from": "T32n1636_008:0099b03_16",
        "context_with_next_sentence": true
    },
    {
        "source_sentence": "「若護禁戒則護諸眾生，應怖彼方，謂於女人里舍勿共住屏處，護世間者勿容故作。",
        "from": "T32n1636_008:0099b05_11",
        "context_with_next_sentence": true
    },
    {
        "source_sentence": "又若受用水陸地等，大小便利洟唾不淨，屏處密棄諸利益心，護天人者勿容故作。",
        "from": "T32n1636_008:0099b07_8",
        "context_with_next_sentence": true
    },
    {
        "source_sentence": "」且《正法念處經》云：",
        "from": "T32n1636_008:0099b07_19",
        "context_with_next_sentence": true
    },
    {
        "source_sentence": "「菩薩尚不以殘食施人，若故作棄殘行者，墮餓鬼趣。",
        "from": "T32n1636_008:0099b09_1",
        "context_with_next_sentence": true
    },
    {
        "source_sentence": "」又《菩薩別解脫經》說：",
        "from": "T32n1636_008:0099b09_13",
        "context_with_next_sentence": true
    },
    {
        "source_sentence": "「所向清淨，不應現前擲小齒木，亦勿現前遺彼洟唾。",
        "from": "T32n1636_008:0099b10_13",
        "context_with_next_sentence": true
    },
    {
        "source_sentence": "如是於尊重者慚恥儀式，一切處見皆非梵行。",
        "from": "T32n1636_008:0099b11_14",
        "context_with_next_sentence": true
    },
    {
        "source_sentence": "」《畢竟經》說：",
        "from": "T32n1636_008:0099b11_22",
        "context_with_next_sentence": true
    },
    {
        "source_sentence": "「修梵行者見是義已，怖彼重罪。",
        "from": "T32n1636_008:0099b12_14",
        "context_with_next_sentence": true
    },
    {
        "source_sentence": "」又如彼說：",
        "from": "T32n1636_008:0099b12_20",
        "context_with_next_sentence": true
    },
    {
        "source_sentence": "「不應高語，亦非儀軌。",
        "from": "T32n1636_008:0099b13_8",
        "context_with_next_sentence": true
    },
    {
        "source_sentence": "」如《梵天所問經》云：",
        "from": "T32n1636_008:0099b13_19",
        "context_with_next_sentence": true
    },
    {
        "source_sentence": "「應知菩薩者譬若新婦。",
        "from": "T32n1636_008:0099b14_7",
        "context_with_next_sentence": true
    },
    {
        "source_sentence": "」又《菩薩別解脫經》云：",
        "from": "T32n1636_008:0099b14_19",
        "context_with_next_sentence": true
    },
    {
        "source_sentence": "「遠離世間人不喜作，謂乃至不滿口食、噉嚼有聲、不伸脚坐、不露肘臂。",
        "from": "T32n1636_008:0099b16_9",
        "context_with_next_sentence": true
    },
    {
        "source_sentence": "」論曰：",
        "from": "T32n1636_008:0099b17_2",
        "context_with_next_sentence": true
    },
    {
        "source_sentence": "如是自當遠離，人見聞已不喜守護。",
        "from": "T32n1636_008:0099b17_18",
        "context_with_next_sentence": true
    },
    {
        "source_sentence": "又如是棄捨不喜作語亦不為難，念隨所解於義可見。",
        "from": "T32n1636_008:0099b19_3",
        "context_with_next_sentence": true
    },
    {
        "source_sentence": "故《海意經》云：",
        "from": "T32n1636_008:0099b19_11",
        "context_with_next_sentence": true
    },
    {
        "source_sentence": "「無衰弱語、無麁獷語、無熾然語、無不實語、無貪順卑下語、無下劣語、無覆藏語、無瞋害語、無動亂語、無戲㘌語、無對面鬪諍語。",
        "from": "T32n1636_008:0099b22_6",
        "context_with_next_sentence": true
    },
    {
        "source_sentence": "」又《如來祕密經》云：",
        "from": "T32n1636_008:0099b22_17",
        "context_with_next_sentence": true
    },
    {
        "source_sentence": "「復次善男子！",
        "from": "T32n1636_008:0099b23_1",
        "context_with_next_sentence": true
    },
    {
        "source_sentence": "菩薩無愛著語、猛惡語、癡亂語、染污語、缺漏記別語、自分高強語、他分離散語、自讚功能語、破他功能語、不救拔語、增上慢記別語。",
        "from": "T32n1636_008:0099b26_1",
        "context_with_next_sentence": true
    },
    {
        "source_sentence": "」《十地經》亦作是說：",
        "from": "T32n1636_008:0099b26_12",
        "context_with_next_sentence": true
    },
    {
        "source_sentence": "「謂若發言，喜自眷屬破他眷屬，斷如是語。",
        "from": "T32n1636_008:0099b27_9",
        "context_with_next_sentence": true
    },
    {
        "source_sentence": "謂應發言潤澤柔軟意喜適悅，美妙可愛悅耳快然，心行樂欲分明不謬，所聞通達無不依止，多人愛樂多人歡喜，平等稱讚利益安樂一切眾生，自他眷屬意喜踴躍，滅貪瞋癡一切煩惱，如是行相。",
        "from": "T32n1636_008:0099c02_18",
        "context_with_next_sentence": true
    },
    {
        "source_sentence": "若發語言乃至對向，先發喜笑，除損害故。",
        "from": "T32n1636_008:0099c03_17",
        "context_with_next_sentence": true
    },
    {
        "source_sentence": "」又《虛空藏經》云：",
        "from": "T32n1636_008:0099c04_5",
        "context_with_next_sentence": true
    },
    {
        "source_sentence": "「為尊長言，極研慮故；",
        "from": "T32n1636_008:0099c04_16",
        "context_with_next_sentence": true
    },
    {
        "source_sentence": "為他人言，離覆藏故，當樂攝受如是等語。",
        "from": "T32n1636_008:0099c05_12",
        "context_with_next_sentence": true
    },
    {
        "source_sentence": "」《法集經》云：",
        "from": "T32n1636_008:0099c05_20",
        "context_with_next_sentence": true
    },
    {
        "source_sentence": "「佛告虛空藏菩薩言：",
        "from": "T32n1636_008:0099c06_6",
        "context_with_next_sentence": true
    },
    {
        "source_sentence": "『菩薩不作此語令他起瞋、不作此語令他起惱、不作此語令他無智、不作此語令他無益、不作此語令發無明、不作此語令他眾生心不歡喜悅耳快然，菩薩不作如是等語。",
        "from": "T32n1636_008:0099c10_4",
        "context_with_next_sentence": true
    },
    {
        "source_sentence": "』」又《海意經》云：",
        "from": "T32n1636_008:0099c10_14",
        "context_with_next_sentence": true
    },
    {
        "source_sentence": "「略說於他不生喜護，云復有一法攝受大乘，謂自錯謬而常觀察，於諸眾生隨所守護。",
        "from": "T32n1636_008:0099c12_8",
        "context_with_next_sentence": true
    },
    {
        "source_sentence": "」論曰：",
        "from": "T32n1636_008:0099c13_2",
        "context_with_next_sentence": true
    },
    {
        "source_sentence": "此護身者不惱於他，如是他人亦無惱害我。",
        "from": "T32n1636_008:0099c14_2",
        "context_with_next_sentence": true
    },
    {
        "source_sentence": "於此論廣大積習菩薩利益，應知常持是意，謂安靜不動尊重愛樂，慚恥怖懼於他寂靜一心親近，及於眾生而常自在。",
        "from": "T32n1636_008:0099c16_15",
        "context_with_next_sentence": true
    },
    {
        "source_sentence": "淨信等事，若變若化，持如是意。",
        "from": "T32n1636_008:0099c17_11",
        "context_with_next_sentence": true
    },
    {
        "source_sentence": "彼護身者云何無有湯藥衣服藥共二種？",
        "from": "T32n1636_008:0099c18_8",
        "context_with_next_sentence": true
    },
    {
        "source_sentence": "謂常受用藥及病緣藥。",
        "from": "T32n1636_008:0099c18_18",
        "context_with_next_sentence": true
    },
    {
        "source_sentence": "常受用藥者，如《寶雲經》說：",
        "from": "T32n1636_008:0099c19_13",
        "context_with_next_sentence": true
    },
    {
        "source_sentence": "「是故行乞食者應作四分：",
        "from": "T32n1636_008:0099c20_3",
        "context_with_next_sentence": true
    },
    {
        "source_sentence": "一者分與同梵行人，二者施諸貧苦，三者餓鬼畜生，四者自食。",
        "from": "T32n1636_008:0099c21_11",
        "context_with_next_sentence": true
    },
    {
        "source_sentence": "然於飲食勿起耽嗜，亦不多求，乃至資養於身安住色力。",
        "from": "T32n1636_008:0099c22_17",
        "context_with_next_sentence": true
    },
    {
        "source_sentence": "如其飲食得無懈倦，不令身重。",
        "from": "T32n1636_008:0099c23_12",
        "context_with_next_sentence": true
    },
    {
        "source_sentence": "所以者何？",
        "from": "T32n1636_008:0099c23_17",
        "context_with_next_sentence": true
    },
    {
        "source_sentence": "彼懈倦者於此善分樂後時得，或令身重而多睡眠。",
        "from": "T32n1636_008:0099c25_1",
        "context_with_next_sentence": true
    },
    {
        "source_sentence": "應知此等行乞食者，現前獲得如是善分。",
        "from": "T32n1636_008:0099c25_19",
        "context_with_next_sentence": true
    },
    {
        "source_sentence": "」故《寶積經》云：",
        "from": "T32n1636_008:0099c26_7",
        "context_with_next_sentence": true
    },
    {
        "source_sentence": "「若比丘入於城邑聚落乞食，應以法莊嚴而行乞食。",
        "from": "T32n1636_008:0099c27_8",
        "context_with_next_sentence": true
    },
    {
        "source_sentence": "所以者何？",
        "from": "T32n1636_008:0099c27_13",
        "context_with_next_sentence": true
    },
    {
        "source_sentence": "謂若見可愛不可愛色，見已不應起違順意。",
        "from": "T32n1636_008:0099c28_13",
        "context_with_next_sentence": true
    },
    {
        "source_sentence": "如是，可愛不可愛聲香味觸法，見已皆勿起違順意。",
        "from": "T32n1636_008:0099c29_16",
        "context_with_next_sentence": true
    },
    {
        "source_sentence": "攝護諸根使無散亂，諦視一尋，先所思法不捨作意。",
        "from": "T32n1636_008:0100a02_1",
        "context_with_next_sentence": true
    },
    {
        "source_sentence": "不以食覆於心而行乞食，若得食處不生樂著，若不得處不起瞋害。",
        "from": "T32n1636_008:0100a03_11",
        "context_with_next_sentence": true
    },
    {
        "source_sentence": "若至十家若過十家不得食者，勿生憂惱。",
        "from": "T32n1636_008:0100a04_10",
        "context_with_next_sentence": true
    },
    {
        "source_sentence": "當發是心：",
        "from": "T32n1636_008:0100a04_15",
        "context_with_next_sentence": true
    },
    {
        "source_sentence": "『此諸長者及婆羅門，多作事緣不施我食。",
        "from": "T32n1636_008:0100a05_14",
        "context_with_next_sentence": true
    },
    {
        "source_sentence": "乃至未曾攝受於彼，況施我食。",
        "from": "T32n1636_008:0100a06_9",
        "context_with_next_sentence": true
    },
    {
        "source_sentence": "』如是行乞食者不生憂惱。",
        "from": "T32n1636_008:0100a07_1",
        "context_with_next_sentence": true
    },
    {
        "source_sentence": "又乞食時，見諸眾生若男若女童男童女乃至畜生，起慈悲心：",
        "from": "T32n1636_008:0100a08_9",
        "context_with_next_sentence": true
    },
    {
        "source_sentence": "『若諸眾生見我所作及施我食，皆生天趣。",
        "from": "T32n1636_008:0100a09_8",
        "context_with_next_sentence": true
    },
    {
        "source_sentence": "』如其所得精麁飲食，受是食已遍觀四方，此城邑聚落貧窮之者，我以此食而分施之。",
        "from": "T32n1636_008:0100a11_6",
        "context_with_next_sentence": true
    },
    {
        "source_sentence": "若見貧者，於所乞食而為分與。",
        "from": "T32n1636_008:0100a12_1",
        "context_with_next_sentence": true
    },
    {
        "source_sentence": "若不見有是貧窮者，亦發是心：",
        "from": "T32n1636_008:0100a12_15",
        "context_with_next_sentence": true
    },
    {
        "source_sentence": "『以我真實徹眼境際所觀眾生，我所乞食於中上味願當施與。",
        "from": "T32n1636_008:0100a14_2",
        "context_with_next_sentence": true
    },
    {
        "source_sentence": "』持此食已詣阿蘭若處，行杜多者淨洗手足，於沙門行具諸儀式，威力加持結跏趺座而飲食之。",
        "from": "T32n1636_008:0100a16_5",
        "context_with_next_sentence": true
    },
    {
        "source_sentence": "乃至欲食，如是作意：",
        "from": "T32n1636_008:0100a16_15",
        "context_with_next_sentence": true
    },
    {
        "source_sentence": "『此身中蟲有八萬戶，共得此食皆得安隱。",
        "from": "T32n1636_008:0100a17_13",
        "context_with_next_sentence": true
    },
    {
        "source_sentence": "我今以食攝受諸蟲，我得菩提復以法化。",
        "from": "T32n1636_008:0100a18_12",
        "context_with_next_sentence": true
    },
    {
        "source_sentence": "』若復不足，發如是心：",
        "from": "T32n1636_008:0100a19_2",
        "context_with_next_sentence": true
    },
    {
        "source_sentence": "『若食少者，令我身輕、息除便利、斷諸過惡，身心輕安又少惛睡。",
        "from": "T32n1636_008:0100a20_10",
        "context_with_next_sentence": true
    },
    {
        "source_sentence": "』乃至於所乞食若復多者，於食分量應行捨法，於所乞食發如是心：",
        "from": "T32n1636_008:0100a22_1",
        "context_with_next_sentence": true
    },
    {
        "source_sentence": "『飛鳥鹿屬希求飲食，我當施彼。",
        "from": "T32n1636_008:0100a22_16",
        "context_with_next_sentence": true
    },
    {
        "source_sentence": "』又乞食比丘於諸味中不應生好味想，乃至如旃陀羅童子應淨身心不應淨食。",
        "from": "T32n1636_008:0100a24_10",
        "context_with_next_sentence": true
    },
    {
        "source_sentence": "何以故？",
        "from": "T32n1636_008:0100a24_14",
        "context_with_next_sentence": true
    },
    {
        "source_sentence": "食美食已，一切皆為臭惡不淨，是故我今不應求美食也。",
        "from": "T32n1636_008:0100a26_1",
        "context_with_next_sentence": true
    },
    {
        "source_sentence": "乃至不起是心，謂此男子施食非女人施，此女人施食非男子施，童男童女亦復如是。",
        "from": "T32n1636_008:0100a27_18",
        "context_with_next_sentence": true
    },
    {
        "source_sentence": "」又云：",
        "from": "T32n1636_008:0100a28_2",
        "context_with_next_sentence": true
    },
    {
        "source_sentence": "「此是美食非麁糲食。",
        "from": "T32n1636_008:0100a28_12",
        "context_with_next_sentence": true
    },
    {
        "source_sentence": "若入聚落應得恭敬，非不恭敬應得富家，若男若女童男童女，種種美味非貧賤家所得飲食。",
        "from": "T32n1636_008:0100b01_12",
        "context_with_next_sentence": true
    },
    {
        "source_sentence": "如是勿起一切不善作意。",
        "from": "T32n1636_008:0100b02_5",
        "context_with_next_sentence": true
    },
    {
        "source_sentence": "乃至若有眾生著食味者，造惡業已墮於地獄。",
        "from": "T32n1636_008:0100b03_6",
        "context_with_next_sentence": true
    },
    {
        "source_sentence": "復次有知足者不著美味，捨細受麁舌根喜足。",
        "from": "T32n1636_008:0100b04_7",
        "context_with_next_sentence": true
    },
    {
        "source_sentence": "若節約食者彼命終時，得生天上人間或餘善道，若天若人食天美食。",
        "from": "T32n1636_008:0100b05_18",
        "context_with_next_sentence": true
    },
    {
        "source_sentence": "迦葉波！",
        "from": "T32n1636_008:0100b06_3",
        "context_with_next_sentence": true
    },
    {
        "source_sentence": "如是行乞食比丘，離於味愛調伏其心，設唯噉熟豆亦不憂惱。",
        "from": "T32n1636_008:0100b07_11",
        "context_with_next_sentence": true
    },
    {
        "source_sentence": "何以故？",
        "from": "T32n1636_008:0100b07_15",
        "context_with_next_sentence": true
    },
    {
        "source_sentence": "為求聖道趣活身命是以故食。",
        "from": "T32n1636_008:0100b08_9",
        "context_with_next_sentence": true
    },
    {
        "source_sentence": "以要言之，佛言：",
        "from": "T32n1636_008:0100b08_17",
        "context_with_next_sentence": true
    },
    {
        "source_sentence": "『迦葉波！",
        "from": "T32n1636_008:0100b09_2",
        "context_with_next_sentence": true
    },
    {
        "source_sentence": "若行乞食比丘，值天大雨雲霧等時不能乞食，乃至思法莊嚴以慈為食。",
        "from": "T32n1636_008:0100b10_14",
        "context_with_next_sentence": true
    },
    {
        "source_sentence": "住是作意若二夜三夜欲斷食者，應作是想：",
        "from": "T32n1636_008:0100b11_14",
        "context_with_next_sentence": true
    },
    {
        "source_sentence": "「彼琰摩羅界墮餓鬼中，以惡作故，於百歲中欲食少唾尚不可得。",
        "from": "T32n1636_008:0100b13_4",
        "context_with_next_sentence": true
    },
    {
        "source_sentence": "我今安住甚深法中，不應發起身心羸劣，況復勤修聖道，我今堪忍如是飢渴。",
        "from": "T32n1636_008:0100b14_19",
        "context_with_next_sentence": true
    },
    {
        "source_sentence": "」』」又總略云：",
        "from": "T32n1636_008:0100b15_4",
        "context_with_next_sentence": true
    },
    {
        "source_sentence": "「令在家人為作淨食，敷座而座為說法要。",
        "from": "T32n1636_008:0100b16_3",
        "context_with_next_sentence": true
    },
    {
        "source_sentence": "乃至彼作淨食，受此食已從座而去。",
        "from": "T32n1636_008:0100b16_19",
        "context_with_next_sentence": true
    },
    {
        "source_sentence": "迦葉波！",
        "from": "T32n1636_008:0100b17_3",
        "context_with_next_sentence": true
    },
    {
        "source_sentence": "行乞食比丘不應自衒諂諛。",
        "from": "T32n1636_008:0100b17_15",
        "context_with_next_sentence": true
    },
    {
        "source_sentence": "云何諂諛？",
        "from": "T32n1636_008:0100b18_1",
        "context_with_next_sentence": true
    },
    {
        "source_sentence": "若為他說此麁惡食而復不足，乃至持此多眾共食，若食少者令彼飢渴。",
        "from": "T32n1636_008:0100b19_13",
        "context_with_next_sentence": true
    },
    {
        "source_sentence": "若有如是行相，是名諂諛。",
        "from": "T32n1636_008:0100b20_6",
        "context_with_next_sentence": true
    },
    {
        "source_sentence": "諸行乞食比丘應當棄捨。",
        "from": "T32n1636_008:0100b20_17",
        "context_with_next_sentence": true
    },
    {
        "source_sentence": "云何真實？",
        "from": "T32n1636_008:0100b21_3",
        "context_with_next_sentence": true
    },
    {
        "source_sentence": "謂食墮鉢中，若麁若細及淨不淨，皆悉應食，不生憂惱。",
        "from": "T32n1636_008:0100b22_8",
        "context_with_next_sentence": true
    },
    {
        "source_sentence": "唯淨內心以法調伏，住聖道故得活身命乃行乞食。",
        "from": "T32n1636_008:0100b23_10",
        "context_with_next_sentence": true
    },
    {
        "source_sentence": "」如《最上授所問經》云：",
        "from": "T32n1636_008:0100b24_1",
        "context_with_next_sentence": true
    },
    {
        "source_sentence": "「若人親近飯乞食者，能於自他利益圓滿隨所了知。",
        "from": "T32n1636_008:0100b25_4",
        "context_with_next_sentence": true
    },
    {
        "source_sentence": "彼乞食菩薩言。",
        "from": "T32n1636_008:0100b25_11",
        "context_with_next_sentence": true
    },
    {
        "source_sentence": "如是乃至不為護身當如服藥。",
        "from": "T32n1636_008:0100b26_5",
        "context_with_next_sentence": true
    },
    {
        "source_sentence": "」《入楞伽經》說斷食魚肉義云：",
        "from": "T32n1636_008:0100b26_20",
        "context_with_next_sentence": true
    },
    {
        "source_sentence": "「如說菩薩修大慈故，一切肉皆不得食。",
        "from": "T32n1636_008:0100b27_15",
        "context_with_next_sentence": true
    },
    {
        "source_sentence": "乃至略彼偈云：",
        "from": "T32n1636_008:0100b28_3",
        "context_with_next_sentence": true
    },
    {
        "source_sentence": "觀肉所從來，膿血諸不淨，修行淨行者，當遠離食肉。",
        "from": "T32n1636_008:0100b29_7",
        "context_with_next_sentence": true
    },
    {
        "source_sentence": "一切肉及葱，亦不飲諸酒，韮蒜等亦然，修行常遠離。",
        "from": "T32n1636_008:0100c01_11",
        "context_with_next_sentence": true
    },
    {
        "source_sentence": "於床吉祥臥，及離覆油等，孔隙諸眾生，於中大驚怖。",
        "from": "T32n1636_008:0100c02_15",
        "context_with_next_sentence": true
    },
    {
        "source_sentence": "乃至為利殺眾生或營財販肉，是二種罪業，死墮大號叫。",
        "from": "T32n1636_008:0100c04_1",
        "context_with_next_sentence": true
    },
    {
        "source_sentence": "又總略云：",
        "from": "T32n1636_008:0100c04_6",
        "context_with_next_sentence": true
    },
    {
        "source_sentence": "臭惡實可厭，常生倒懸中，及生旃陀羅，或獵師屠膾。",
        "from": "T32n1636_008:0100c05_10",
        "context_with_next_sentence": true
    },
    {
        "source_sentence": "生羅剎女中，食肉諸種類，猫狸夜叉等，是人生於彼。",
        "from": "T32n1636_008:0100c06_14",
        "context_with_next_sentence": true
    },
    {
        "source_sentence": "」論曰：",
        "from": "T32n1636_008:0100c07_2",
        "context_with_next_sentence": true
    },
    {
        "source_sentence": "若具知如〈斷肉品〉說，成彼廣大利益故，說無過失。",
        "from": "T32n1636_008:0100c08_4",
        "context_with_next_sentence": true
    },
    {
        "source_sentence": "若比丘於閻浮提臨欲滅時，作此三摩地語，常令眾生斷除於彼，亦得是三摩地，修大慈悲者無有過失故。",
        "from": "T32n1636_008:0100c10_12",
        "context_with_next_sentence": true
    },
    {
        "source_sentence": "《寶雲經》說：",
        "from": "T32n1636_008:0100c10_19",
        "context_with_next_sentence": true
    },
    {
        "source_sentence": "「應知不肉食、住塚壙間，發生如是利益眾生。",
        "from": "T32n1636_008:0100c11_18",
        "context_with_next_sentence": true
    },
    {
        "source_sentence": "若見餘毘奈耶中所說食三種淨肉，畢竟皆斷、一心捨離，得淨諸見、斷除我慢。",
        "from": "T32n1636_008:0100c13_14",
        "context_with_next_sentence": true
    },
    {
        "source_sentence": "樂修福者漸令教入遠離食肉。",
        "from": "T32n1636_008:0100c14_7",
        "context_with_next_sentence": true
    },
    {
        "source_sentence": "」又如《入楞伽經》云：",
        "from": "T32n1636_008:0100c14_18",
        "context_with_next_sentence": true
    },
    {
        "source_sentence": "「為彼學者讀誦解說，漸次繫屬依止巧妙章句。",
        "from": "T32n1636_008:0100c15_16",
        "context_with_next_sentence": true
    },
    {
        "source_sentence": "彼修行者繫屬三種，我為彼說令作斷除，即是斷彼性近殺故。",
        "from": "T32n1636_008:0100c17_5",
        "context_with_next_sentence": true
    },
    {
        "source_sentence": "」說名常受用藥病緣藥者，如聲聞毘奈耶說：",
        "from": "T32n1636_008:0100c18_5",
        "context_with_next_sentence": true
    },
    {
        "source_sentence": "「乃至我為利益梵行，貨鬻衣鉢治療於身，況復普救一切眾生。",
        "from": "T32n1636_008:0100c19_13",
        "context_with_next_sentence": true
    },
    {
        "source_sentence": "由是菩薩見難得身，於剎那頃獲此勝福。",
        "from": "T32n1636_008:0100c20_12",
        "context_with_next_sentence": true
    },
    {
        "source_sentence": "世尊見此利益以自醫藥，於修行者是為勝見故。",
        "from": "T32n1636_008:0100c21_14",
        "context_with_next_sentence": true
    },
    {
        "source_sentence": "」《寶雲經》說：",
        "from": "T32n1636_008:0100c21_22",
        "context_with_next_sentence": true
    },
    {
        "source_sentence": "「若得斷三種食，彼時真實或不真實，如是行相為住身命，勿取勿食，所謂酥油根莖果汁，設見起對治心而不可食。",
        "from": "T32n1636_008:0100c24_10",
        "context_with_next_sentence": true
    },
    {
        "source_sentence": "若復菩薩得重病時然後可食。",
        "from": "T32n1636_008:0100c25_5",
        "context_with_next_sentence": true
    },
    {
        "source_sentence": "如其疾病命根欲盡，勿惡作故斷彼善分，無起疑惑斷除是心，當如服藥。",
        "from": "T32n1636_008:0100c26_18",
        "context_with_next_sentence": true
    },
    {
        "source_sentence": "」《最上授所問經》說：",
        "from": "T32n1636_008:0100c27_7",
        "context_with_next_sentence": true
    },
    {
        "source_sentence": "「著受用衣云沙門者，慚愧義故，以衣覆身勿現肢體。",
        "from": "T32n1636_008:0100c28_10",
        "context_with_next_sentence": true
    },
    {
        "source_sentence": "世間天人阿修羅等作佛塔想，應知如持佛塔。",
        "from": "T32n1636_008:0100c29_11",
        "context_with_next_sentence": true
    },
    {
        "source_sentence": "若不對治修離貪染使餘清淨，則增長煩惱、壞袈裟衣，得此過咎，為不隨樂修行莊嚴法服，於善作中而返惡作。",
        "from": "T32n1636_008:0101a03_2",
        "context_with_next_sentence": true
    },
    {
        "source_sentence": "此袈裟衣，為求聖道知對治故，如一剎那頃亦復於身受持。",
        "from": "T32n1636_008:0101a04_8",
        "context_with_next_sentence": true
    },
    {
        "source_sentence": "」如《寶積經》說此因者：",
        "from": "T32n1636_008:0101a04_20",
        "context_with_next_sentence": true
    },
    {
        "source_sentence": "「佛言：",
        "from": "T32n1636_008:0101a05_3",
        "context_with_next_sentence": true
    },
    {
        "source_sentence": "『迦葉波！",
        "from": "T32n1636_008:0101a05_8",
        "context_with_next_sentence": true
    },
    {
        "source_sentence": "若復嚴飾於身而不密護，壞沙門功德法者，是袈裟衣雖持於身而心不生尊重。",
        "from": "T32n1636_008:0101a07_2",
        "context_with_next_sentence": true
    },
    {
        "source_sentence": "復次迦葉波！",
        "from": "T32n1636_008:0101a07_8",
        "context_with_next_sentence": true
    },
    {
        "source_sentence": "如是色相名相似沙門，以是緣故當墮地獄。",
        "from": "T32n1636_008:0101a08_7",
        "context_with_next_sentence": true
    },
    {
        "source_sentence": "迦葉波！",
        "from": "T32n1636_008:0101a08_11",
        "context_with_next_sentence": true
    },
    {
        "source_sentence": "以沙門色相相似故，於地獄中衣熱鐵衣以覆頭上，應器敷具熱鐵所成，所有一切受用資具悉皆猛焰熾然燋爛。",
        "from": "T32n1636_008:0101a11_3",
        "context_with_next_sentence": true
    },
    {
        "source_sentence": "』」彼說色相相似沙門得受是苦。",
        "from": "T32n1636_008:0101a11_18",
        "context_with_next_sentence": true
    },
    {
        "source_sentence": "又《寶雲經》說：",
        "from": "T32n1636_008:0101a12_4",
        "context_with_next_sentence": true
    },
    {
        "source_sentence": "「若菩薩以身有疾，肌體怯弱不處僧坊，當顯露處發如是心：",
        "from": "T32n1636_008:0101a13_10",
        "context_with_next_sentence": true
    },
    {
        "source_sentence": "『謂佛如來杜多功德，以揀擇故對治煩惱，我亦修作。",
        "from": "T32n1636_008:0101a14_13",
        "context_with_next_sentence": true
    },
    {
        "source_sentence": "』如處僧坊斷諸煩惱，然於僧坊不起樂著亦不請求。",
        "from": "T32n1636_008:0101a15_16",
        "context_with_next_sentence": true
    },
    {
        "source_sentence": "設得如是施者，隨所攝受，應知亦勿為我滿足。",
        "from": "T32n1636_008:0101a16_18",
        "context_with_next_sentence": true
    },
    {
        "source_sentence": "」彼經又云：",
        "from": "T32n1636_008:0101a17_3",
        "context_with_next_sentence": true
    },
    {
        "source_sentence": "「彼臥具儀式，應疊雙足右脇而臥，法服覆身正念正知，起光明想，不著睡眠為樂，亦復不著彼脇此脇及餘肢分為樂，乃至於四大種安住調息。",
        "from": "T32n1636_008:0101a20_6",
        "context_with_next_sentence": true
    },
    {
        "source_sentence": "」彼地方所一切受用，皆為利益眾生之所建立，若我愛樂受用則生疲厭過咎。",
        "from": "T32n1636_008:0101a22_2",
        "context_with_next_sentence": true
    },
    {
        "source_sentence": "如《月燈三昧經》云：",
        "from": "T32n1636_008:0101a22_12",
        "context_with_next_sentence": true
    },
    {
        "source_sentence": "「得彼細妙滋味飲食，是食非解脫相應。",
        "from": "T32n1636_008:0101a23_7",
        "context_with_next_sentence": true
    },
    {
        "source_sentence": "謂得彼食是則繫縛，如象子臥非杜多行。",
        "from": "T32n1636_008:0101a24_6",
        "context_with_next_sentence": true
    },
    {
        "source_sentence": "」又《寶積經》云：",
        "from": "T32n1636_008:0101a24_15",
        "context_with_next_sentence": true
    },
    {
        "source_sentence": "「復次世尊說是受用信施，爾時眾中離扼比丘，於此法律聞已悲泣，作如是言：",
        "from": "T32n1636_008:0101a26_8",
        "context_with_next_sentence": true
    },
    {
        "source_sentence": "『世尊！",
        "from": "T32n1636_008:0101a26_12",
        "context_with_next_sentence": true
    },
    {
        "source_sentence": "我今寧取命終、不復得果，亦不受用一信施食。",
        "from": "T32n1636_008:0101a27_11",
        "context_with_next_sentence": true
    },
    {
        "source_sentence": "』佛言：",
        "from": "T32n1636_008:0101a27_15",
        "context_with_next_sentence": true
    },
    {
        "source_sentence": "『善哉善哉。",
        "from": "T32n1636_008:0101a27_21",
        "context_with_next_sentence": true
    },
    {
        "source_sentence": "善男子！",
        "from": "T32n1636_008:0101a28_3",
        "context_with_next_sentence": true
    },
    {
        "source_sentence": "斯言清淨。",
        "from": "T32n1636_008:0101a28_8",
        "context_with_next_sentence": true
    },
    {
        "source_sentence": "如是行相，恥具惡作、怖他世罪。",
        "from": "T32n1636_008:0101a29_2",
        "context_with_next_sentence": true
    },
    {
        "source_sentence": "』佛言：",
        "from": "T32n1636_008:0101a29_6",
        "context_with_next_sentence": true
    },
    {
        "source_sentence": "『迦葉波！",
        "from": "T32n1636_008:0101a29_11",
        "context_with_next_sentence": true
    },
    {
        "source_sentence": "我知信施此有二種，說名解脫。",
        "from": "T32n1636_008:0101b01_2",
        "context_with_next_sentence": true
    },
    {
        "source_sentence": "何等為二？",
        "from": "T32n1636_008:0101b01_7",
        "context_with_next_sentence": true
    },
    {
        "source_sentence": "若離扼比丘及餘比丘，學我所行，見諸行無常、領納諸受是苦、信解諸法無我、求涅盤寂靜者，設食信施量等須彌，及餘所施畢竟清淨。",
        "from": "T32n1636_008:0101b04_8",
        "context_with_next_sentence": true
    },
    {
        "source_sentence": "若受施主物及信施食，具大光明得大福報。",
        "from": "T32n1636_008:0101b05_8",
        "context_with_next_sentence": true
    },
    {
        "source_sentence": "所以者何？",
        "from": "T32n1636_008:0101b05_13",
        "context_with_next_sentence": true
    },
    {
        "source_sentence": "以諸增上慳貪令作福事，是為慈心三摩鉢底。",
        "from": "T32n1636_008:0101b06_14",
        "context_with_next_sentence": true
    },
    {
        "source_sentence": "復次迦葉波！",
        "from": "T32n1636_008:0101b07_1",
        "context_with_next_sentence": true
    },
    {
        "source_sentence": "若比丘受施主所施衣服飲食已，思入無量三摩地者，令彼施主於作福事所求果報亦復無量。",
        "from": "T32n1636_008:0101b09_4",
        "context_with_next_sentence": true
    },
    {
        "source_sentence": "迦葉波！",
        "from": "T32n1636_008:0101b09_8",
        "context_with_next_sentence": true
    },
    {
        "source_sentence": "假使三千大千世界大海水竭，是所修福亦無有盡。",
        "from": "T32n1636_008:0101b10_11",
        "context_with_next_sentence": true
    },
    {
        "source_sentence": "』」大乘集菩薩學論卷第八",
        "from": "T32n1636_008:0101b11_100",
        "context_with_next_sentence": false
    }
]