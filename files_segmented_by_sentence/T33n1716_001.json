[
    {
        "source_sentence": "法華私記緣起法華私記緣起",
        "from": "T33n1716_001:0681a03_0",
        "context_with_next_sentence": true
    },
    {
        "source_sentence": "沙門灌頂述",
        "from": "T33n1716_001:0681a05_0",
        "context_with_next_sentence": true
    },
    {
        "source_sentence": "大法東漸，《僧史》所載，詎有幾人不曾聽講，",
        "from": "T33n1716_001:0681a06_0",
        "context_with_next_sentence": true
    },
    {
        "source_sentence": "自解佛乘者乎？",
        "from": "T33n1716_001:0681a07_6",
        "context_with_next_sentence": true
    },
    {
        "source_sentence": "縱令發悟，復能入定得陀羅尼者不？",
        "from": "T33n1716_001:0681a08_4",
        "context_with_next_sentence": true
    },
    {
        "source_sentence": "縱具定慧，復帝京弘二法不？",
        "from": "T33n1716_001:0681a08_17",
        "context_with_next_sentence": true
    },
    {
        "source_sentence": "縱令盛席，謝遣徒眾隱居山谷不？",
        "from": "T33n1716_001:0681a09_13",
        "context_with_next_sentence": true
    },
    {
        "source_sentence": "縱避世守玄，被徵為二國師不？",
        "from": "T33n1716_001:0681a10_9",
        "context_with_next_sentence": true
    },
    {
        "source_sentence": "縱帝者所尊，太極對御講《仁王般若》不？",
        "from": "T33n1716_001:0681a11_9",
        "context_with_next_sentence": true
    },
    {
        "source_sentence": "縱正殿宣揚，為主上三禮不？",
        "from": "T33n1716_001:0681a12_2",
        "context_with_next_sentence": true
    },
    {
        "source_sentence": "縱令萬乘屈膝，百高座百官稱美讚歎，彈指喧殿不？",
        "from": "T33n1716_001:0681a13_5",
        "context_with_next_sentence": true
    },
    {
        "source_sentence": "縱道俗顒顒，玄悟《法華》圓意不？",
        "from": "T33n1716_001:0681a14_1",
        "context_with_next_sentence": true
    },
    {
        "source_sentence": "縱得經意，能無文字，以樂說辯，晝夜流瀉不？",
        "from": "T33n1716_001:0681a15_2",
        "context_with_next_sentence": true
    },
    {
        "source_sentence": "唯我智者，具諸功德。",
        "from": "T33n1716_001:0681a15_12",
        "context_with_next_sentence": true
    },
    {
        "source_sentence": "幸哉灌頂，昔於建業，始聽經文；",
        "from": "T33n1716_001:0681a16_7",
        "context_with_next_sentence": true
    },
    {
        "source_sentence": "次在江陵，奉蒙玄義；",
        "from": "T33n1716_001:0681a16_17",
        "context_with_next_sentence": true
    },
    {
        "source_sentence": "晚還台嶺，仍值鶴林。",
        "from": "T33n1716_001:0681a17_7",
        "context_with_next_sentence": true
    },
    {
        "source_sentence": "荊揚往復，途將萬里，前後補接，纔聞一遍。",
        "from": "T33n1716_001:0681a18_7",
        "context_with_next_sentence": true
    },
    {
        "source_sentence": "非但未聞不聞，亦乃聞者未了，卷舒鑽仰，彌覺堅高，猶恨緣淺，不再不三，諮詢無地，如犢思乳。",
        "from": "T33n1716_001:0681a20_12",
        "context_with_next_sentence": true
    },
    {
        "source_sentence": "並復惟念：",
        "from": "T33n1716_001:0681a20_17",
        "context_with_next_sentence": true
    },
    {
        "source_sentence": "斯言若墜，將來可悲。",
        "from": "T33n1716_001:0681a21_7",
        "context_with_next_sentence": true
    },
    {
        "source_sentence": "《涅槃》明若樹若石，今經稱若田若里，聿遵聖典，書而傳之，《玄》、《文》各十卷。",
        "from": "T33n1716_001:0681a23_1",
        "context_with_next_sentence": true
    },
    {
        "source_sentence": "或以經論誠言，符此深妙；",
        "from": "T33n1716_001:0681a23_13",
        "context_with_next_sentence": true
    },
    {
        "source_sentence": "或標諸師異解，驗彼非圓。",
        "from": "T33n1716_001:0681a24_6",
        "context_with_next_sentence": true
    },
    {
        "source_sentence": "後代行者，知甘露門之在茲。",
        "from": "T33n1716_001:0681a24_19",
        "context_with_next_sentence": true
    },
    {
        "source_sentence": "序王序王所言「妙」者，「妙」名不可思議也。",
        "from": "T33n1716_001:0681a26_16",
        "context_with_next_sentence": true
    },
    {
        "source_sentence": "所言「法」者，十界、十如、權實之法也。",
        "from": "T33n1716_001:0681a27_10",
        "context_with_next_sentence": true
    },
    {
        "source_sentence": "「蓮華」者，譬權實法也。",
        "from": "T33n1716_001:0681a27_22",
        "context_with_next_sentence": true
    },
    {
        "source_sentence": "良以妙法難解，假喻易彰！",
        "from": "T33n1716_001:0681a28_11",
        "context_with_next_sentence": true
    },
    {
        "source_sentence": "況意乃多，略擬前後，合成六也。",
        "from": "T33n1716_001:0681a29_7",
        "context_with_next_sentence": true
    },
    {
        "source_sentence": "一、為蓮故華，譬為實施權。",
        "from": "T33n1716_001:0681a29_20",
        "context_with_next_sentence": true
    },
    {
        "source_sentence": "文云「知第一寂滅，以方便力故，雖示種種道，其實為佛乘。",
        "from": "T33n1716_001:0681b02_7",
        "context_with_next_sentence": true
    },
    {
        "source_sentence": "」二、華敷譬開權，蓮現譬顯實。",
        "from": "T33n1716_001:0681b03_1",
        "context_with_next_sentence": true
    },
    {
        "source_sentence": "文云「開方便門，示真實相。",
        "from": "T33n1716_001:0681b03_14",
        "context_with_next_sentence": true
    },
    {
        "source_sentence": "」三、華落譬廢權，蓮成譬立實。",
        "from": "T33n1716_001:0681b04_7",
        "context_with_next_sentence": true
    },
    {
        "source_sentence": "文云「正直捨方便，但說無上道。",
        "from": "T33n1716_001:0681b05_3",
        "context_with_next_sentence": true
    },
    {
        "source_sentence": "」又蓮譬於本，華譬於迹，從本垂迹，迹依於本。",
        "from": "T33n1716_001:0681b06_4",
        "context_with_next_sentence": true
    },
    {
        "source_sentence": "文云「我實成佛來，久遠若斯。",
        "from": "T33n1716_001:0681b06_18",
        "context_with_next_sentence": true
    },
    {
        "source_sentence": "但教化眾生，作如是說：",
        "from": "T33n1716_001:0681b07_9",
        "context_with_next_sentence": true
    },
    {
        "source_sentence": "『我少出家，得三菩提。",
        "from": "T33n1716_001:0681b07_20",
        "context_with_next_sentence": true
    },
    {
        "source_sentence": "』」二、華敷譬開迹，蓮現譬顯本。",
        "from": "T33n1716_001:0681b08_13",
        "context_with_next_sentence": true
    },
    {
        "source_sentence": "文云「一切世間皆謂今始得道；",
        "from": "T33n1716_001:0681b09_7",
        "context_with_next_sentence": true
    },
    {
        "source_sentence": "我成佛來，無量無邊那由他劫。",
        "from": "T33n1716_001:0681b10_2",
        "context_with_next_sentence": true
    },
    {
        "source_sentence": "」三、華落譬廢迹，蓮成譬立本。",
        "from": "T33n1716_001:0681b10_17",
        "context_with_next_sentence": true
    },
    {
        "source_sentence": "文云「諸佛如來，法皆如是。",
        "from": "T33n1716_001:0681b11_8",
        "context_with_next_sentence": true
    },
    {
        "source_sentence": "為度眾生，皆實不虛。",
        "from": "T33n1716_001:0681b11_18",
        "context_with_next_sentence": true
    },
    {
        "source_sentence": "」是以先標妙法，次喻蓮華：",
        "from": "T33n1716_001:0681b12_10",
        "context_with_next_sentence": true
    },
    {
        "source_sentence": "蕩化城之執教，廢草庵之滯情；",
        "from": "T33n1716_001:0681b13_5",
        "context_with_next_sentence": true
    },
    {
        "source_sentence": "開方便之權門，示真實之妙理；",
        "from": "T33n1716_001:0681b14_1",
        "context_with_next_sentence": true
    },
    {
        "source_sentence": "會眾善之小行，歸廣大之一乘；",
        "from": "T33n1716_001:0681b14_15",
        "context_with_next_sentence": true
    },
    {
        "source_sentence": "上、中、下根，皆與記莂。",
        "from": "T33n1716_001:0681b15_6",
        "context_with_next_sentence": true
    },
    {
        "source_sentence": "又發眾聖之權巧，顯本地之幽微，故增道損生，位隣大覺。",
        "from": "T33n1716_001:0681b16_13",
        "context_with_next_sentence": true
    },
    {
        "source_sentence": "一期化導，事理俱圓，蓮華之譬，意在斯矣。",
        "from": "T33n1716_001:0681b17_12",
        "context_with_next_sentence": true
    },
    {
        "source_sentence": "「經」者，外國稱修多羅，聖教之都名。",
        "from": "T33n1716_001:0681b18_8",
        "context_with_next_sentence": true
    },
    {
        "source_sentence": "有翻、無翻，事如後釋。",
        "from": "T33n1716_001:0681b18_19",
        "context_with_next_sentence": true
    },
    {
        "source_sentence": "記者釋曰：",
        "from": "T33n1716_001:0681b19_2",
        "context_with_next_sentence": true
    },
    {
        "source_sentence": "蓋「序王」者，敘經玄意。",
        "from": "T33n1716_001:0681b19_14",
        "context_with_next_sentence": true
    },
    {
        "source_sentence": "玄意述於文心，文心莫過迹本。",
        "from": "T33n1716_001:0681b20_6",
        "context_with_next_sentence": true
    },
    {
        "source_sentence": "仰觀斯旨，眾義冷然。",
        "from": "T33n1716_001:0681b20_16",
        "context_with_next_sentence": true
    },
    {
        "source_sentence": "妙法蓮華，即敘名也；",
        "from": "T33n1716_001:0681b21_7",
        "context_with_next_sentence": true
    },
    {
        "source_sentence": "示真實之妙理，敘體也；",
        "from": "T33n1716_001:0681b21_18",
        "context_with_next_sentence": true
    },
    {
        "source_sentence": "歸廣大之一乘，敘宗也；",
        "from": "T33n1716_001:0681b22_9",
        "context_with_next_sentence": true
    },
    {
        "source_sentence": "蕩化城之執教，敘用也；",
        "from": "T33n1716_001:0681b23_1",
        "context_with_next_sentence": true
    },
    {
        "source_sentence": "一期化圓，敘教也；",
        "from": "T33n1716_001:0681b23_10",
        "context_with_next_sentence": true
    },
    {
        "source_sentence": "六譬，敘迹本也。",
        "from": "T33n1716_001:0681b23_18",
        "context_with_next_sentence": true
    },
    {
        "source_sentence": "文略意周矣。",
        "from": "T33n1716_001:0681b24_3",
        "context_with_next_sentence": true
    },
    {
        "source_sentence": "私序王私序王夫理絕偏圓，寄圓珠而談理；",
        "from": "T33n1716_001:0681b26_12",
        "context_with_next_sentence": true
    },
    {
        "source_sentence": "極非遠近，託寶所而論極。",
        "from": "T33n1716_001:0681b27_5",
        "context_with_next_sentence": true
    },
    {
        "source_sentence": "極會圓冥，事理俱寂。",
        "from": "T33n1716_001:0681b27_15",
        "context_with_next_sentence": true
    },
    {
        "source_sentence": "而不寂者，良由耽無明酒，雖繫珠而不覺；",
        "from": "T33n1716_001:0681b28_15",
        "context_with_next_sentence": true
    },
    {
        "source_sentence": "迷涅槃道，路弗遠而言長。",
        "from": "T33n1716_001:0681b29_8",
        "context_with_next_sentence": true
    },
    {
        "source_sentence": "聖主世尊！",
        "from": "T33n1716_001:0681b29_13",
        "context_with_next_sentence": true
    },
    {
        "source_sentence": "愍斯倒惑，四華六動，開方便之門，三變千踊，表真實之地，咸令一切普得見聞。",
        "from": "T33n1716_001:0681c02_8",
        "context_with_next_sentence": true
    },
    {
        "source_sentence": "發祕密之奧藏，稱之為妙。",
        "from": "T33n1716_001:0681c03_2",
        "context_with_next_sentence": true
    },
    {
        "source_sentence": "示權實之正軌，故號為法。",
        "from": "T33n1716_001:0681c03_14",
        "context_with_next_sentence": true
    },
    {
        "source_sentence": "指久遠之本果，喻之以蓮。",
        "from": "T33n1716_001:0681c04_7",
        "context_with_next_sentence": true
    },
    {
        "source_sentence": "會不二之圓道，譬之以華。",
        "from": "T33n1716_001:0681c05_1",
        "context_with_next_sentence": true
    },
    {
        "source_sentence": "聲為佛事，稱之為經。",
        "from": "T33n1716_001:0681c05_11",
        "context_with_next_sentence": true
    },
    {
        "source_sentence": "圓詮之初，目之為序。",
        "from": "T33n1716_001:0681c06_1",
        "context_with_next_sentence": true
    },
    {
        "source_sentence": "序類相從，稱之為品。",
        "from": "T33n1716_001:0681c06_11",
        "context_with_next_sentence": true
    },
    {
        "source_sentence": "眾次之首，名為第一。",
        "from": "T33n1716_001:0681c07_1",
        "context_with_next_sentence": true
    },
    {
        "source_sentence": "釋曰：",
        "from": "T33n1716_001:0681c07_4",
        "context_with_next_sentence": true
    },
    {
        "source_sentence": "談記是敘名；",
        "from": "T33n1716_001:0681c07_10",
        "context_with_next_sentence": true
    },
    {
        "source_sentence": "會冥是敘體；",
        "from": "T33n1716_001:0681c07_16",
        "context_with_next_sentence": true
    },
    {
        "source_sentence": "圓珠是敘宗；",
        "from": "T33n1716_001:0681c08_2",
        "context_with_next_sentence": true
    },
    {
        "source_sentence": "俱寂是敘用；",
        "from": "T33n1716_001:0681c08_8",
        "context_with_next_sentence": true
    },
    {
        "source_sentence": "四華六動是敘教，本迹可知。",
        "from": "T33n1716_001:0681c09_2",
        "context_with_next_sentence": true
    },
    {
        "source_sentence": "此《妙法蓮華經》者，本地甚深之奧藏也。",
        "from": "T33n1716_001:0681c09_21",
        "context_with_next_sentence": true
    },
    {
        "source_sentence": "文云「是法不可示，世間相常住。",
        "from": "T33n1716_001:0681c10_14",
        "context_with_next_sentence": true
    },
    {
        "source_sentence": "」三世如來之所證得也。",
        "from": "T33n1716_001:0681c11_4",
        "context_with_next_sentence": true
    },
    {
        "source_sentence": "文云「是第一寂滅於道場知已，大事因緣出現於世。",
        "from": "T33n1716_001:0681c12_8",
        "context_with_next_sentence": true
    },
    {
        "source_sentence": "」始見我身，令入佛慧。",
        "from": "T33n1716_001:0681c12_19",
        "context_with_next_sentence": true
    },
    {
        "source_sentence": "為未入者，四十餘年，以異方便，助顯第一義。",
        "from": "T33n1716_001:0681c14_1",
        "context_with_next_sentence": true
    },
    {
        "source_sentence": "今正直捨方便，但說無上道。",
        "from": "T33n1716_001:0681c14_14",
        "context_with_next_sentence": true
    },
    {
        "source_sentence": "所言妙者，褒美不可思議之法也。",
        "from": "T33n1716_001:0681c15_9",
        "context_with_next_sentence": true
    },
    {
        "source_sentence": "又妙者，十法界、十如之法。",
        "from": "T33n1716_001:0681c16_2",
        "context_with_next_sentence": true
    },
    {
        "source_sentence": "此法即妙，此妙即法，無二無別，故言妙也。",
        "from": "T33n1716_001:0681c17_2",
        "context_with_next_sentence": true
    },
    {
        "source_sentence": "又妙者，自行權實之法妙也，故舉蓮華而況之也。",
        "from": "T33n1716_001:0681c18_5",
        "context_with_next_sentence": true
    },
    {
        "source_sentence": "又妙者，即迹而本，即本而迹，即非本非迹，或為開廢云云。",
        "from": "T33n1716_001:0681c19_12",
        "context_with_next_sentence": true
    },
    {
        "source_sentence": "又妙者，最勝脩多羅甘露之門，故言妙也。",
        "from": "T33n1716_001:0681c20_11",
        "context_with_next_sentence": true
    },
    {
        "source_sentence": "釋曰：",
        "from": "T33n1716_001:0681c20_14",
        "context_with_next_sentence": true
    },
    {
        "source_sentence": "妙無別體，體上褒美者，敘妙名也。",
        "from": "T33n1716_001:0681c21_10",
        "context_with_next_sentence": true
    },
    {
        "source_sentence": "妙即法界，法界即妙者，敘體也。",
        "from": "T33n1716_001:0681c22_5",
        "context_with_next_sentence": true
    },
    {
        "source_sentence": "自行權實者，敘宗也。",
        "from": "T33n1716_001:0681c22_15",
        "context_with_next_sentence": true
    },
    {
        "source_sentence": "本迹六喻者，敘用也。",
        "from": "T33n1716_001:0681c23_3",
        "context_with_next_sentence": true
    },
    {
        "source_sentence": "甘露門者，敘教也。",
        "from": "T33n1716_001:0681c23_12",
        "context_with_next_sentence": true
    }
]