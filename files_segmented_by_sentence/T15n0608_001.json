[
    {
        "source_sentence": "小道地經",
        "from": "T15n0608_001:0236c03_0",
        "context_with_next_sentence": true
    },
    {
        "source_sentence": "後漢天竺三藏支曜譯",
        "from": "T15n0608_001:0236c05_0",
        "context_with_next_sentence": true
    },
    {
        "source_sentence": "道人求息，所以不得息者，有四因緣。何等為",
        "from": "T15n0608_001:0236c06_0",
        "context_with_next_sentence": true
    },
    {
        "source_sentence": "四？",
        "from": "T15n0608_001:0236c07_1",
        "context_with_next_sentence": true
    },
    {
        "source_sentence": "一者、怙其善，不曉護戒自欲身；",
        "from": "T15n0608_001:0236c07_16",
        "context_with_next_sentence": true
    },
    {
        "source_sentence": "二者、以不護戒便黠意不生，以黠意不生便不知身，以不知身意便惑；",
        "from": "T15n0608_001:0236c09_6",
        "context_with_next_sentence": true
    },
    {
        "source_sentence": "三者、不解經，以不解經便不了了，以不了了意便疑；",
        "from": "T15n0608_001:0236c10_10",
        "context_with_next_sentence": true
    },
    {
        "source_sentence": "四者、不數校計命福日盡，心自可。",
        "from": "T15n0608_001:0236c11_6",
        "context_with_next_sentence": true
    },
    {
        "source_sentence": "用是四因緣故不得息。",
        "from": "T15n0608_001:0236c11_16",
        "context_with_next_sentence": true
    },
    {
        "source_sentence": "道人求息，欲得息者，要當知坐行二事：",
        "from": "T15n0608_001:0236c12_14",
        "context_with_next_sentence": true
    },
    {
        "source_sentence": "一者、喘；",
        "from": "T15n0608_001:0236c12_19",
        "context_with_next_sentence": true
    },
    {
        "source_sentence": "二者、息。",
        "from": "T15n0608_001:0236c13_1",
        "context_with_next_sentence": true
    },
    {
        "source_sentence": "亦在二因緣：",
        "from": "T15n0608_001:0236c13_7",
        "context_with_next_sentence": true
    },
    {
        "source_sentence": "一者、為生；",
        "from": "T15n0608_001:0236c13_13",
        "context_with_next_sentence": true
    },
    {
        "source_sentence": "二者、為死。",
        "from": "T15n0608_001:0236c13_19",
        "context_with_next_sentence": true
    },
    {
        "source_sentence": "何等為喘？",
        "from": "T15n0608_001:0236c14_1",
        "context_with_next_sentence": true
    },
    {
        "source_sentence": "何等為息？",
        "from": "T15n0608_001:0236c14_6",
        "context_with_next_sentence": true
    },
    {
        "source_sentence": "所起意生為喘，意止為息。",
        "from": "T15n0608_001:0236c14_18",
        "context_with_next_sentence": true
    },
    {
        "source_sentence": "何等為生？",
        "from": "T15n0608_001:0236c15_2",
        "context_with_next_sentence": true
    },
    {
        "source_sentence": "何等為死？",
        "from": "T15n0608_001:0236c15_7",
        "context_with_next_sentence": true
    },
    {
        "source_sentence": "意滅為生，意起為死。",
        "from": "T15n0608_001:0236c15_17",
        "context_with_next_sentence": true
    },
    {
        "source_sentence": "要當先知是因緣，當那得分別知因緣所從起盡。",
        "from": "T15n0608_001:0236c16_17",
        "context_with_next_sentence": true
    },
    {
        "source_sentence": "事在四對。",
        "from": "T15n0608_001:0236c17_3",
        "context_with_next_sentence": true
    },
    {
        "source_sentence": "何等為四？",
        "from": "T15n0608_001:0236c17_8",
        "context_with_next_sentence": true
    },
    {
        "source_sentence": "一者、不知食、多食、不學、不制，貪味過足；",
        "from": "T15n0608_001:0236c18_6",
        "context_with_next_sentence": true
    },
    {
        "source_sentence": "二者、意隨色，不諦校計多求自欲，為種苦本；",
        "from": "T15n0608_001:0236c19_6",
        "context_with_next_sentence": true
    },
    {
        "source_sentence": "三者、警意蓋起，多睡眠失本念耶，向夢中種栽；",
        "from": "T15n0608_001:0236c20_7",
        "context_with_next_sentence": true
    },
    {
        "source_sentence": "四者、疑惑便惡日增，便兩舌墮非，妄瞋恚，身口不相應。",
        "from": "T15n0608_001:0236c21_13",
        "context_with_next_sentence": true
    },
    {
        "source_sentence": "為是故，不墮禪棄，當那得近禪？",
        "from": "T15n0608_001:0236c22_7",
        "context_with_next_sentence": true
    },
    {
        "source_sentence": "常數思惟喘息生滅起盡，當持何等意思惟分別？",
        "from": "T15n0608_001:0236c23_8",
        "context_with_next_sentence": true
    },
    {
        "source_sentence": "亦在四因緣：",
        "from": "T15n0608_001:0236c23_14",
        "context_with_next_sentence": true
    },
    {
        "source_sentence": "一者、近善知識；",
        "from": "T15n0608_001:0236c24_2",
        "context_with_next_sentence": true
    },
    {
        "source_sentence": "二者、識受語不妄；",
        "from": "T15n0608_001:0236c24_11",
        "context_with_next_sentence": true
    },
    {
        "source_sentence": "三者、貪誦經，晨夜習意；",
        "from": "T15n0608_001:0236c25_1",
        "context_with_next_sentence": true
    },
    {
        "source_sentence": "四者、守戒莫離法。",
        "from": "T15n0608_001:0236c25_10",
        "context_with_next_sentence": true
    },
    {
        "source_sentence": "息易得。",
        "from": "T15n0608_001:0236c25_14",
        "context_with_next_sentence": true
    },
    {
        "source_sentence": "身有四病：",
        "from": "T15n0608_001:0236c26_4",
        "context_with_next_sentence": true
    },
    {
        "source_sentence": "或時地多，身不得安；",
        "from": "T15n0608_001:0236c26_14",
        "context_with_next_sentence": true
    },
    {
        "source_sentence": "或時水多，身不得安；",
        "from": "T15n0608_001:0236c27_3",
        "context_with_next_sentence": true
    },
    {
        "source_sentence": "或時火多，身不得安；",
        "from": "T15n0608_001:0236c27_13",
        "context_with_next_sentence": true
    },
    {
        "source_sentence": "或時風多，身不得安。",
        "from": "T15n0608_001:0236c28_2",
        "context_with_next_sentence": true
    },
    {
        "source_sentence": "此四得安，乃得身止。",
        "from": "T15n0608_001:0236c28_12",
        "context_with_next_sentence": true
    },
    {
        "source_sentence": "意有四病：",
        "from": "T15n0608_001:0236c29_4",
        "context_with_next_sentence": true
    },
    {
        "source_sentence": "一者、癡多，意不得止；",
        "from": "T15n0608_001:0236c29_15",
        "context_with_next_sentence": true
    },
    {
        "source_sentence": "二者、瞋恚多，意不得止；",
        "from": "T15n0608_001:0237a01_4",
        "context_with_next_sentence": true
    },
    {
        "source_sentence": "三者、婬多，意不得止；",
        "from": "T15n0608_001:0237a01_15",
        "context_with_next_sentence": true
    },
    {
        "source_sentence": "四者、疑多，意不得止。",
        "from": "T15n0608_001:0237a02_3",
        "context_with_next_sentence": true
    },
    {
        "source_sentence": "四事不安，意不得止。",
        "from": "T15n0608_001:0237a02_13",
        "context_with_next_sentence": true
    },
    {
        "source_sentence": "息亦有四病：",
        "from": "T15n0608_001:0237a03_5",
        "context_with_next_sentence": true
    },
    {
        "source_sentence": "或時多求，息不得止；",
        "from": "T15n0608_001:0237a03_15",
        "context_with_next_sentence": true
    },
    {
        "source_sentence": "或時念多，息不得止；",
        "from": "T15n0608_001:0237a04_4",
        "context_with_next_sentence": true
    },
    {
        "source_sentence": "或時歡喜多，息不得止；",
        "from": "T15n0608_001:0237a04_15",
        "context_with_next_sentence": true
    },
    {
        "source_sentence": "或時喘多，息不得止。",
        "from": "T15n0608_001:0237a05_4",
        "context_with_next_sentence": true
    },
    {
        "source_sentence": "道人行道，離是因緣，便得定意。",
        "from": "T15n0608_001:0237a05_19",
        "context_with_next_sentence": true
    },
    {
        "source_sentence": "若身臃腫疥瘡肥盛，欲坐身不得安；",
        "from": "T15n0608_001:0237a06_15",
        "context_with_next_sentence": true
    },
    {
        "source_sentence": "或時食多，便火起，身不得安；",
        "from": "T15n0608_001:0237a07_10",
        "context_with_next_sentence": true
    },
    {
        "source_sentence": "或時飲多，便水起，身重目澁，身不得安；",
        "from": "T15n0608_001:0237a08_7",
        "context_with_next_sentence": true
    },
    {
        "source_sentence": "或時食多已復食，貪味過足，不學不制，便風起不得安，亦謂少食。",
        "from": "T15n0608_001:0237a09_16",
        "context_with_next_sentence": true
    },
    {
        "source_sentence": "若癡多，不宜數入眾人群聚，當先誦經，不宜多聞好自守。",
        "from": "T15n0608_001:0237a11_5",
        "context_with_next_sentence": true
    },
    {
        "source_sentence": "若瞋恚多，不宜居家若少所有。",
        "from": "T15n0608_001:0237a11_19",
        "context_with_next_sentence": true
    },
    {
        "source_sentence": "若婬多，不宜觀伎樂及諸好色。",
        "from": "T15n0608_001:0237a12_13",
        "context_with_next_sentence": true
    },
    {
        "source_sentence": "若疑多，不宜數聞好言善語，常自守思惟責對。",
        "from": "T15n0608_001:0237a13_14",
        "context_with_next_sentence": true
    },
    {
        "source_sentence": "若求多，常當念不常，坐起著意。",
        "from": "T15n0608_001:0237a14_9",
        "context_with_next_sentence": true
    },
    {
        "source_sentence": "若念多，常當行證我所念皆為苦本。",
        "from": "T15n0608_001:0237a15_5",
        "context_with_next_sentence": true
    },
    {
        "source_sentence": "若歡喜多，計不得久，苦在後，當病制。",
        "from": "T15n0608_001:0237a16_2",
        "context_with_next_sentence": true
    },
    {
        "source_sentence": "若喘欷多，常當和心，不宜數出麁語，坐作罪。",
        "from": "T15n0608_001:0237a17_3",
        "context_with_next_sentence": true
    },
    {
        "source_sentence": "道人行道不識是因緣，終不近道；",
        "from": "T15n0608_001:0237a17_18",
        "context_with_next_sentence": true
    },
    {
        "source_sentence": "當能制此，黠意稍增，道易得。",
        "from": "T15n0608_001:0237a18_12",
        "context_with_next_sentence": true
    },
    {
        "source_sentence": "道人求向道，要當知過去念事以過去，莫復念。",
        "from": "T15n0608_001:0237a20_1",
        "context_with_next_sentence": true
    },
    {
        "source_sentence": "何以故？",
        "from": "T15n0608_001:0237a20_5",
        "context_with_next_sentence": true
    },
    {
        "source_sentence": "復知為種故。",
        "from": "T15n0608_001:0237a20_11",
        "context_with_next_sentence": true
    },
    {
        "source_sentence": "譬如種穀，種稻便念當收稻，種豆便念當收豆。",
        "from": "T15n0608_001:0237a21_11",
        "context_with_next_sentence": true
    },
    {
        "source_sentence": "何以故？",
        "from": "T15n0608_001:0237a21_15",
        "context_with_next_sentence": true
    },
    {
        "source_sentence": "為生故。",
        "from": "T15n0608_001:0237a21_19",
        "context_with_next_sentence": true
    },
    {
        "source_sentence": "念亦如是，以種念便生，一切聚在十方，待殃福當受要，不得脫苦。",
        "from": "T15n0608_001:0237a23_8",
        "context_with_next_sentence": true
    },
    {
        "source_sentence": "墮殺便種殺，栽盜為種盜，栽婬為種婬，栽兩舌為種兩舌，栽惡口為種惡口，栽妄言為種妄言，栽綺語為種綺語，栽嫉為種嫉，栽瞋恚為種瞋恚，栽疑為種疑栽為。",
        "from": "T15n0608_001:0237a27_3",
        "context_with_next_sentence": true
    },
    {
        "source_sentence": "是故數數為念復增念，難得離苦。",
        "from": "T15n0608_001:0237a27_18",
        "context_with_next_sentence": true
    },
    {
        "source_sentence": "當持何離是眾苦？",
        "from": "T15n0608_001:0237a28_6",
        "context_with_next_sentence": true
    },
    {
        "source_sentence": "要當禪棄，為不復種是十惡故，雖有餘種會當盡。",
        "from": "T15n0608_001:0237a29_9",
        "context_with_next_sentence": true
    },
    {
        "source_sentence": "何以故？",
        "from": "T15n0608_001:0237a29_13",
        "context_with_next_sentence": true
    },
    {
        "source_sentence": "譬如種穀，雖多得收，不復種種，但稍稍飯。",
        "from": "T15n0608_001:0237b01_13",
        "context_with_next_sentence": true
    },
    {
        "source_sentence": "雖久，飯不止，會有盡時。",
        "from": "T15n0608_001:0237b02_3",
        "context_with_next_sentence": true
    },
    {
        "source_sentence": "禪棄亦爾。",
        "from": "T15n0608_001:0237b02_8",
        "context_with_next_sentence": true
    },
    {
        "source_sentence": "何以故？",
        "from": "T15n0608_001:0237b02_12",
        "context_with_next_sentence": true
    },
    {
        "source_sentence": "不復種故。",
        "from": "T15n0608_001:0237b02_17",
        "context_with_next_sentence": true
    },
    {
        "source_sentence": "以墮禪棄，罪稍稍滅。",
        "from": "T15n0608_001:0237b03_7",
        "context_with_next_sentence": true
    },
    {
        "source_sentence": "何以故？",
        "from": "T15n0608_001:0237b03_11",
        "context_with_next_sentence": true
    },
    {
        "source_sentence": "稍稍禪棄為福，福以生，萬惡皆竟。",
        "from": "T15n0608_001:0237b04_6",
        "context_with_next_sentence": true
    },
    {
        "source_sentence": "但種道栽念，道以生便有黠，以有黠便能活人，亦能自活。",
        "from": "T15n0608_001:0237b05_11",
        "context_with_next_sentence": true
    },
    {
        "source_sentence": "道人求向佛道，今世欲曉了知行意者，要在三念：",
        "from": "T15n0608_001:0237b07_2",
        "context_with_next_sentence": true
    },
    {
        "source_sentence": "有過去念、未來念、現在念；",
        "from": "T15n0608_001:0237b07_15",
        "context_with_next_sentence": true
    },
    {
        "source_sentence": "有福念、有罪念。",
        "from": "T15n0608_001:0237b08_1",
        "context_with_next_sentence": true
    },
    {
        "source_sentence": "或時，若讀經行禪，忽念久事曾為人所辱，若侵人墮好色，便因念生意，為作頭足，復增罪不能自制，從是因緣得罪為苦本，是為過去罪念。",
        "from": "T15n0608_001:0237b11_3",
        "context_with_next_sentence": true
    },
    {
        "source_sentence": "或時，從禪中若讀經，忽生善念，念素所行苦樂，思惟知不常，是為過去福念。",
        "from": "T15n0608_001:0237b12_17",
        "context_with_next_sentence": true
    },
    {
        "source_sentence": "或時安靜，忽亂念生，念作非常，便失本念。",
        "from": "T15n0608_001:0237b13_17",
        "context_with_next_sentence": true
    },
    {
        "source_sentence": "貪婬多求，便作不死念，是為未來罪念。",
        "from": "T15n0608_001:0237b14_14",
        "context_with_next_sentence": true
    },
    {
        "source_sentence": "或時，若得安靜，便善念念栽，當從是因緣增黠，是為未來福念。",
        "from": "T15n0608_001:0237b16_2",
        "context_with_next_sentence": true
    },
    {
        "source_sentence": "端在家居自守持戒，便邪念生，當作是念，多畜六畜更增憂失戒，是為現在罪念。",
        "from": "T15n0608_001:0237b17_18",
        "context_with_next_sentence": true
    },
    {
        "source_sentence": "以自家居自守持戒，復增善念常欲離，是為現在福念。",
        "from": "T15n0608_001:0237b19_3",
        "context_with_next_sentence": true
    },
    {
        "source_sentence": "求向佛道，當先曉是罪福，乃可增黠。",
        "from": "T15n0608_001:0237b19_20",
        "context_with_next_sentence": true
    },
    {
        "source_sentence": "若求羅漢，一切斷，是為求向佛道。",
        "from": "T15n0608_001:0237b20_15",
        "context_with_next_sentence": true
    },
    {
        "source_sentence": "但欲增福多黠求羅漢，但欲墮禪滅惡，其黠在後。",
        "from": "T15n0608_001:0237b21_17",
        "context_with_next_sentence": true
    },
    {
        "source_sentence": "求佛增福要當多聞；",
        "from": "T15n0608_001:0237b22_6",
        "context_with_next_sentence": true
    },
    {
        "source_sentence": "黠要當諷經。",
        "from": "T15n0608_001:0237b22_12",
        "context_with_next_sentence": true
    },
    {
        "source_sentence": "欲知其要在護戒，護戒便能解經，便能福人亦能自福。",
        "from": "T15n0608_001:0237b23_17",
        "context_with_next_sentence": true
    },
    {
        "source_sentence": "道人求向佛道，今世欲解菩薩行意者，要當復知是三戒：",
        "from": "T15n0608_001:0237b25_5",
        "context_with_next_sentence": true
    },
    {
        "source_sentence": "第一、當知持戒亦守戒；",
        "from": "T15n0608_001:0237b25_16",
        "context_with_next_sentence": true
    },
    {
        "source_sentence": "第二、當知不犯戒亦能戒；",
        "from": "T15n0608_001:0237b26_7",
        "context_with_next_sentence": true
    },
    {
        "source_sentence": "第三、當知戒曉戒能戒亦護戒。",
        "from": "T15n0608_001:0237b27_2",
        "context_with_next_sentence": true
    },
    {
        "source_sentence": "第一當知持戒者，若人有妻子，居家常齋不失，是為持戒；",
        "from": "T15n0608_001:0237b28_8",
        "context_with_next_sentence": true
    },
    {
        "source_sentence": "一身無妻子，自守不邪向，是為守戒。",
        "from": "T15n0608_001:0237b29_4",
        "context_with_next_sentence": true
    },
    {
        "source_sentence": "第二當知不犯戒者，若人眼視耳聽，能不墮聲色亦餘一切，是為不犯戒。",
        "from": "T15n0608_001:0237c01_17",
        "context_with_next_sentence": true
    },
    {
        "source_sentence": "為道寒苦，復為人所辱，能不失本念，是為耐戒，亦應忍辱。",
        "from": "T15n0608_001:0237c03_4",
        "context_with_next_sentence": true
    },
    {
        "source_sentence": "第三當知戒者，知某人持某戒，是為知戒。",
        "from": "T15n0608_001:0237c04_3",
        "context_with_next_sentence": true
    },
    {
        "source_sentence": "曉戒者，知某人樂道，為父母宗親知識所非嫉，不數數於眾人中曉說戒。",
        "from": "T15n0608_001:0237c05_15",
        "context_with_next_sentence": true
    },
    {
        "source_sentence": "能戒者，當知人能應何業，隨力所任授與，能使不失，若增若減應病與藥，是為能戒。",
        "from": "T15n0608_001:0237c07_13",
        "context_with_next_sentence": true
    },
    {
        "source_sentence": "護戒者，一切當護，附順當得其意，離惡知識當有護意，欲說十方人非人。",
        "from": "T15n0608_001:0237c09_6",
        "context_with_next_sentence": true
    },
    {
        "source_sentence": "若在伎樂、若在婬色，能教多少說善言，能不亂意，復令有福，是為護戒。",
        "from": "T15n0608_001:0237c10_19",
        "context_with_next_sentence": true
    },
    {
        "source_sentence": "求向佛道菩薩行業者，要當知是，乃能脫人亦能自脫，復能業人亦能自業。",
        "from": "T15n0608_001:0237c12_12",
        "context_with_next_sentence": true
    },
    {
        "source_sentence": "佛說小道地經",
        "from": "T15n0608_001:0237c13_100",
        "context_with_next_sentence": false
    }
]